iPhone 4 8GB ในไทยส่อแววเปิดตัวที่ราคา 17,900-18,900 บาท!?สำหรับผู้ที่ไม่ต้องการของแรงอย่าง iPhone 4S และเลือกที่จะรอซื้อ iPhone 4 รุ่น 8GB ล่าสุดมีข้อมูลที่พอจะทำให้เราประมาณถึงราคาของ iPhone 4 8GB ที่น่าจะเป็นไปได้ในบ้านเราแล้ว โดยในส่วนของ Apple Online Store ของสิงคโปร์ได้ขึ้นแสดงราคาของ iPhone 4 8GB ใว้ที่ S$ 788.00 โดยคูณเป็นเงินไทยก็คือราวๆ 18,783 บาท ซึ่งก่อนหน้านี้ราคาของ iPhone ในเมืองไทยก็จะใกล้เคียงกับราคาในสิงคโปร์พอสมควรไม่ได้หนีห่างกันมากซักเท่าไหร่ดังนั้นหากให้ประมาณราคาของ iPhone 4 8GB ในประเทศไทยก็น่าจะอยู่ที่เลข 17,900 บาทหรือไม่ก็ 18,900 บาทนั่นเอง
iPhone 4 8GB ในไทยส่อแววเปิดตัวที่ราคา 17,900-18,900 บาท
iPhone 4 8GB
หากยังพอจำกันได้เมื่อก่อนทั้ง dtac และ truemove ก็เคยขาย iPhone 3GS รุ่น 8GB อยู่ที่ 18,900 บาทก่อนที่จะมีการปรับราคามาเป็น 17,900 บาทในช่วงที่ iPhone 4 ออกวางขาย ดังนั้นการที่เราจะได้เห็น iPhone 4 8GB ราคาอยู่ระหว่าง 17,900-18,900 บาทจึงเป็นไปได้สูง และ iPhone 3GS 8GB ก็อาจจะถูกลดราคาลงไปเหลือเพียง 12,900-13,900 บาทเท่านั้นในบ้านเราตอนนี้ค่ายที่เปิดให้จอง iPhone 4 8GB กันก่อนก็คือ ais ซึ่งก็ยังไม่ได้ระบุราคาและวันรับของแต่อย่างใด แต่ในสิงคโปร์มีกำหนดการวางขาย iPhone 4 8GB ในวันที่ 14 ตุลาคม ดังนั้นก็เป็นไปได้ว่าบ้านเราอาจจะเริ่มขาย iPhone 4 8GB ในช่วงนั้นด้วยเหมือนกัน