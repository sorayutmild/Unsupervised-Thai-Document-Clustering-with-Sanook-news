      สำหรับท่านที่ใช้ iPhone และ iPad อยู่เป็นประจำ ในบางครั้ง คงจะพบเจอกับปัญหา ตัวเครื่องค้าง และไม่สามารถกดปุ่มใดๆ ได้ ซึ่งบางท่าน จะเกิดอาการตกใจ และคิดว่า เครื่องเสีย จนต้องไปเพิ่งร้านตู้ให้ซ่อมเป็นประจำ แต่จริงๆ แล้ว ปัญหาดังกล่าว ผู้ใช้สามารถแก้ไขได้ด้วยตนเอง ในเวลาไม่กี่วินาทีเท่านั้น อีกทั้งไม่ต้องเสียเงินเสียทอง ไปให้ร้านตู้ซ่อมอีกด้วย

      ปกติแล้วการรีสตาร์ทเครื่อง สามารถทำได้ด้วยการ กดปุ่ม Power ค้างไว้ จนกว่าแถบสีแดงจะปรากฏ จากนั้นให้เลื่อนแถบเพื่อปิดเครื่อง และเปิดเครื่องขึ้นมาใหม่ ด้วยการกดปุ่ม Power ค้างไว้เช่นเดิม แต่ในกรณีที่ ไม่สามารถ รีสตาร์ท ได้ด้วยวิธีนี้ สามารถทำได้อีกขั้นตอนหนึ่งครับ

      ด้วยการกดปุ่ม Power และปุ่ม Home พร้อมกัน ค้างไว้ประมาณ 10 วินาที จนกว่าจะเห็นโลโก Apple ปรากฏขึ้นมา แต่เน้นย้ำกันเสียหน่อยว่า วิธีนี้ ควรจะให้เป็นทางเลือกสุดท้าย เมื่อไม่สามารถรีสตาร์ทเครื่องได้เท่านั้นนะครับ
บทความโดย : techmoblog.com