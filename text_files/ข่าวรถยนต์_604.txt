                ใครจะคิดว่าทุกวันนี้โลกเราเสื่อมถอยลงไปอย่างมากและแม้แต่ร้านที่เราไม่คิดว่าจะมาเกี่ยวโยงกับเรื่องทางเพศได้ ยังถูกนำมาใช้เป็นการขับเคลื่อนในเรื่องของการขาย แค่เพียงต้องการส่งเสริมในการบริการหรือทำชื่อเสียงให้กับร้านเท่านั้น 
                เรื่องที่เราจะกล่าวนี้เกิดขึ้นที่ประเทศมาเลเซียบ้านใกล้เรือนเคียงบ้านเรา ที่ใครจะคิดว่าร้านล้างรถธรรมดาๆ จะกลายเป็นที่เรื่องที่อาจทำให้คนมีคู่ต้องคิดใหม่ได้หากแฟนชอบล้างรถบ่อยๆหรือรักเป็นพิเศษ เมื่อตำรวจมาเลเซียเผยการจับกุมร้านล้างรถแห่งหนึ่งในกรุงกัวลาลัมเปอร์ ในข้อหาค้าประเวณี ภายหลังสืบทราบโปรโมชั่นสยิวที่ทางร้านได้ร่วมมือกันกับร้านนวดแห่งหนึ่งในละแวกใกล้เคียงจัดโปรโมชั่นพิเศษสำหรับลูกค้า มาแล้วกว่า 3 เดือน จากการเปิดเผยของ  Malaysia Mail
 
                เจ้าหน้าที่ เอมมิ ซาห์ ตำรวจผู้รับผิดชอบในการทลายร้านล้างรถอึ๊บ! ฟรี ครั้งนี้ เปิดเผยว่า โปรโมชั่นสยิวนี้ได้รับการยอมรับจากผู้ต้องหา โดยมีสาเหตุสืบเนื่องจากทางร้านเล็งเห็นว่าลูกค้ามักนำรถไปล้างที่อื่น  ซึ่งลูกค้าที่นำรถไปล้างที่อื่นจะได้รับการแจกบัตรสมาชิกเพื่อดึงดูดให้มาล้างรถที่ร้าน โดยเมื่อล้างรถครบ 9 ครั้งตามเวลาที่กำหนด  ในครั้งที่ 10 ลูกค้าจะได้เล่นจ้ำจี้ฟรีเป็นของสมนาคุณ
                ในระหว่างการบุกจับกุม เจ้าหน้าที่พบว่า มีคนกำลังแลกของรางวัลสุดสยิวนี้ถึง 5 คน กับโสเภณี และก่อนหน้านี้ก็สามารถจับผู้หญิงชาวเวียดนามได้ 9 คน ซึ่งทั้งหมดมีอายุระหว่าง 19 -28 ปี และถูกตั้งข้อหาค้าประเวณี  โดยเกือบทั้งหมดไม่มีใบอนุญาตการทำงานในมาเลเซีย
                ทั้งนี้นอกจากร้านล้างรถรายนี้จะมีโปรโมชั่นสยิวแล้วยังติดตั้งกล้องวงจรปิดในห้องแลกรางวัล และเปิดบริการให้ลูกค้าชาวจีนสามารถเข้ามาชมผ่านกล้องได้ รวมถึงค้าประเวณีอย่างชัดเจน สำหรับคนที่ไม่ต้องการใช้บริการถึง 9 ครั้ง ต้องจ่ายถึง 1300 -1800 ริงกิตเป็นค่าบริการผ่อนคลายแบบพิเศษระหว่างล้างรถ  โดยในการจับกุมครั้งนี้ยังสามารถจับผู้กระทำความผิด ที่เชื่อว่าเป็นผู้ดูแลร้านได้ถึง 4 คน และทั้งหมดถูกตั้งข้อหาตามกฎหมายมาเลเซีย
ภาพประกอบไม่ใช่เหตุการณ์จากข่าว
 
 