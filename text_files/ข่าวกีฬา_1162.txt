เรื่องเด่นประเด็นร้อนวงการกีฬาไทยในช่วงนี้คงหนีไม่พ้นเรื่องการแต่งงานของ "พี่ระ" เขาทราย แกแล็คซี่ อดีตแชมป์โลกขวัญใจชาวไทย
การแต่งงานกับ "น้องหนึ่ง" น.ส วรรณภา ขำบุญศรี ดีกรีนักศึกษาปริญญาโท เมื่อวันที่ 22 มีนาคม ที่ผ่านมา เป็นที่สงสัยของแฟนๆว่าตกลง พี่เขาทรายนั้นแต่งงานกับน้องหนึ่งเพราะอะไร
ทั้งๆที่ยังไม่ได้หย่าขาดกับภรรยา!
ช่วงเวลาที่ข่าวนี้แพร่สะพัดออกไป สารพัดเสียงลือเสียงเล่าอ้างก็ถาโถมเข้ามาไม่หยุดหย่อน แรงขนาดที่ว่าพี่เขาทรายโดนหลอกมาแต่งงาน
ส่งผลให้ครอบครัวของน้องหนึ่งกินไม่ได้นอนไม่หลับ เพราะถึงคนครหาว่า แย่งสามีชาวบ้านเขามา จนน้องหนึ่งต้องออกมาให้ข่าวว่า หนูไม่ได้หลอกให้พี่เขามาแต่งงานด้วยนะคะ เรื่องนี้เป็นเรื่องยินยอมพร้อมใจกันทั้งสองฝ่าย!
ประเด็นคือ น้องหนึ่งไม่ทราบหรือว่า พี่เขาทรายนั้นยังไม่ได้หย่ากับภรรยา?
ทางด้านภรรยาของเขาทราย แกแล็คซี่ "น้องฟ้า" นางสุรีรัตน์ แสนคำ ภรรยาของเขาทราย ถึงกับงงเป็นไก่ตาแตก เพราะพี่เขาทรายได้บอกแต่เพียงว่า จะไปเตะบอลกับเพื่อนดาราที่ภาคใต้ ก่อนที่จะเป็นประเด็นข่าวคึกโครมอยู่ในขนาดนี้
พร้อมยืนยันหนักแน่น ไม่ยอมหย่าโดยเด็ดขาด! ซึ่งมันสอดคล้องกับ สมรักษ์ คำสิงห์ ที่ออกมาพูดกับสื่อว่า พี่เขาทรายต้องใช้ชีวิตแบบคนสองบ้าน
เชื่อว่าตอนนี้ทุกสายตาจับจ้องไปที่พี่เขาทรายว่าจะออกมาแถลงข่าวกับเรื่องนี้อย่างไร หลังจากที่ออกรายการโต๊ะข่าวบันเทิงทางช่อง 3 พร้อมกับพูดแค่ว่า ไม่ต้องตกใจ แต่งงานเฉยๆ ตอนนี้กำลังวางแผน และพร้อมจะแถลงข่าวในเร็ววันนี้
แถมก่อนที่จะเดินทางกลับยังบอกกับนักข่าวอีกว่า ตนเองได้เคลียร์ปัญหากับน้องฟ้าเป็นที่เรียบร้อยแล้ว และกำลังจะหย่าขาดต่อกัน
ช่วงนี้ก็ได้แต่ร้องเพลงรอว่าเมื่อไหร่พี่เขาทรายของเรา จะคอนเฟิร์มสถานะตัวเองเท่านั้น!
ส่วนตัวผมคิดว่าเรื่องนี้เป็นเรื่องธรรมาดามาก เพราะมันมีให้เห็นอยู่ทั่วไปในสังคม แต่เพียงครั้งนี้มันเกิดขึ้นกับบุคคลที่มีชื่อเสียงระดับประเทศ มันเลยทำให้กระแสข่าวในครั้งนี้ดังแบบทะลุทะลวง
ห่วงอยู่เรื่องเดียวกลัวว่ากลัวมันจะกลายเป็นค่านิยมผิดๆ ให้คนในสังคมทำตามได้โดยไม่ต้องอายเพราะขนาดคนมีชื่อเสียงระดับประเทศทำได้ เราเป็นคนธรรมดาทำไมจะทำไม่ได้
เข้าทำนองที่ว่า มีคนเดียวให้โง่ มีเป็นโหลโก้จะตาย!
จริงไหมครับท่านผู้ชม..
เรื่องโดย "เมฆา ฟ้าแวบแวบ"
เครดิตภาพ - มติชนออนไลน์