เกมส์เอเลี่ยน
ย้อนกลับไปเมื่อช่วง 4-5 ปีที่แล้ว  เกมแนวซอมบี้ถือว่าเป็นเทรนด์ที่มาแรงมาก ออกมากี่เกมก็ดังเป็นพลุแตก  ไหนจะมีหนังเกี่ยวกับซอมบี้อย่าง The Walking Dead  มาช่วยดึงกระแสเกมซอมบี้ให้ฮิตอยู่เรื่อยๆ
เกมส์เอเลี่ยน
แต่เราคงจะเบื่อกันแล้วใช่ไหมครับ กับเหล่าศพเดินได้อืดๆ อาดๆ  หรือบางเกมก็อาจจะวิ่งได้บ้าง หรือบางเกมก็อาจจะมีซอมบี้ถึกๆ ระดับพิเศษ  บลาๆ แต่ยังไง  ซอมบี้ที่เป็นหัวใจหลักมันก็เป็นแค่ศพคนที่เดินได้เท่านั้นไม่ค่อยมีความ แปลกใหม่ทางรูปลักษณ์สักเท่าไร
เกมส์เอเลี่ยน
หากพวกเราตามข่าวเกม PC - Console กันก็จะพบว่า ช่วงนี้  ทีมผู้พัฒนาหลายทีมเองก็เริ่มจะสร้างเกมแนว Sci-Fi  โดยเน้นศัตรูเป็นเอเลี่ยนกันมากขึ้น ไม่ว่าจะเป็น Alien Isolation จากทีม  Creative Assembly หรือแม้แต่ Valve  เจ้าของเกมซอมบี้สามัญประจำเครื่องอย่าง Left 4 Dead เองก็มีปล่อยข่าวแว่วๆ  มาบ้างแล้วว่าอาจจะทำเกมเอเลี่ยนในรูปแบบเดียวกับ Left 4 Dead เป็นต้น  ที่จริงเทรนด์เอลี่ยนก็มีมาได้สักระยะหนึ่งแล้วแหละครับ  เพียงแต่ว่ามีไม่มากนักเท่านั้นเอง
เกมส์เอเลี่ยน
แต่อาจมีหลายคนตั้งคำถามว่า "ทำไมถึงต้องเป็นเอเลี่ยนล่ะ ?" ,  "เทรนเอเลี่ยนจะสู้เทรนซอมบี้ได้จริงๆ เหรอ?"  วันนี้ผมก็ลองมาวิเคราะห์กันคร่าวๆ แบบแยกเป็นหัวข้อไปครับ
 
1.ใครว่าเกมเอเลี่ยนจะหลอนไม่ได้
เกมส์เอเลี่ยน
ถ้าใครคิดว่าเกมเอเลี่ยนเอามาทำให้หลอนน่ากลัวแบบซอมบี้ไม่ได้  คุณคิดผิดแล้ว เพราะสิ่งนี้ได้ทำการพิสูจน์ด้วยผลงานเกม Dead Space มาแล้ว  ซึ่งทำออกมาได้หลอนสุดขั้วหัวใจเลยทีเดียว (ถึงแม้จะค่อยๆ  ลดลงในภาคหลังๆก็เถอะ)
 
2.เพิ่มความท้าทายขึ้นอีกระดับ
เกมส์เอเลี่ยน
เอเลี่ยนส่วนใหญ่ มักจะมีวิวัฒนาการ และเทคโนโลยีที่ดีกว่ามนุษย์  ดังนั้น ความฉลาดรับรองว่าข้อนี้กินขาดพวกซอมบี้แน่นอน หากใครได้เล่นเกม  X-Com Enemy Unknown มาแล้ว ก็จะพบว่าเอเลี่ยนในเกมนี้มันรู้จักหลบซ่อน  รู้จักการลอบโจมตีและใช้อุปกรณ์  ซึ่งสามารถทำให้เราปาจอยทิ้งได้ในบางด่านเลยทีเดียว และยิ่งในเครื่อง Next -  Gen อย่าง PS4 และ XBOXOne  นั้นสามารถรองรับการประมวลผลได้ดีกว่าเครื่องรุ่นก่อน  ทางผู้พัฒนาเกมเองก็น่าจะสามารถพัฒนาระบบ AI  ศัตรูของเกมให้ฉลาดยิ่งขึ้นกว่าเดิมได้แน่นอน
 
3.รูปแบบการดีไซน์ที่ไม่มีที่สิ้นสุด
เกมส์เอเลี่ยน
การออกแบบของซอมบี้ค่อนข้างตายตัวคือการให้เป็นศพเดินได้  อาจจะมีความสามารถพิเศษแทรกเข้ามาบ้างแต่ก็ค่อนข้างมีข้อจำกัดด้านความ สามารถอยู่มาก เพราะหากมากเกินไปมันก็ดูไม่ใช่ซอมบี้
เกมส์เอเลี่ยน
แต่เอเลี่ยน ก็เหมือนมอนสเตอร์ประเภทหนึ่ง  ที่สามารถแตกแขนงออกเป็นสายย่อยๆ ได้อีกมากมาย เช่นเอเลี่ยนจอมพลัง,  เอเลี่ยนสมองกล, เอเลี่ยนที่มีความสามารถพิเศษยิบย่อยต่างๆ ได้อีกมากมาย  ตามจินตนาการของนักออกแบบ  ทั้งรูปร่างและหน้าตาก็ไม่จำเป็นต้องออกแบบมาให้มันตายตัวเสมอไป  เพราะเราสามารถแถไปได้เรื่อยๆ ว่าเอเลี่ยนเกมนี้มาจากดาวนี้  ตัวโน้นมาจากอีกดาวนึงเป็นต้น
เกมส์เอเลี่ยน
ทั้งหมดที่ว่ามาก็เป็นเพียงแค่ความเห็นหนึ่งเท่านั้นแหละครับ   ซึ่งดูจากทิศทางการพัฒนาเกมใน Gen 8  นี้แล้วจะเห็นได้ชัดว่าการพัฒนาเกมจะออกไปในแนว Sci-Fi มากขึ้น  ทำให้มีโอกาสที่จะมีเกมแนวๆ เอเลี่ยนออกมามากขึ้น   และเกมซอมบี้เองก็เริ่มบางตาลงเช่นกัน แล้วเพื่อนๆ ล่ะครับ  มีความเห็นว่ายังไงกันบ้างครับ ?