ศึกชิงแชมป์สภามวยโลก (WBC) รุ่นซูเปอร์ฟลายเวท ระหว่าง โรมัน กอนซาเลซ โคตรมวยเบอร์ 1 เจ้าของตำแหน่งแชมป์ กับ ศรีสะเกษ นครหลวงโปรโมชั่น ผู้ท้าชิงชาวไทย จบลงไปเรียบร้อยโดย กำปั้นชาวไทย ที่ก่อนแข่งถูกมองว่าเป็นรองแบบสุดกู่ในสายตาของสื่อทั่วโลก แต่ "เจ้าแหลม" ก็สู้ยิบตาก่อนเป็นฝ่ายเดินไล่บด กำปั้นนิการากัว ก่อนเป็นฝ่ายเอาชนะคะแนนไปได้แบบสนุกตื่นเต้นซึ่งแม้ในช่วงยกที่ 6 จะถูกกรรมการสั่งตัดคะแนน 1 แต้ม เนื่องจากมองว่าเอาหัวโขก แต่เมื่อดูจากใบคะแนนที่ถูกเปิดเผยออกมา จะเห็นได้ว่าในช่วงยกที่ 7- ยกที่ 11 "เจ้าแหลม" เป็นฝ่ายออกอาวุธได้จะแจ้งกว่า ครบ 12 ยก ศรีสะเกษ นครหลวงโปรโมชั่น เป็นฝ่ายเอาชนะไปได้ 114-112, 114-112 และ 113-113 กลายเป็นแชมป์โลกคนใหม่อย่างสมศักดิ์ศรี

 ภาพจาก : boxingscene.com