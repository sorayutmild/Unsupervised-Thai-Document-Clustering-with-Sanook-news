ก็ ถือว่าเป็นเรื่องปกติล่ะครับ  ที่เหล่าเกมเมอร์จะต้องมีช่วงเวลาที่จะบวกเกมกันยาวๆ เพลินๆ  ซึ่งแน่นอนว่าก็ต้องมีขนมขบเคี้ยวมากินกันเพลินๆ  เป็นความฟินที่เรียกได้ว่าสุดยอดกันเลยทีเดียว ฮ่าๆ วันนี้ผมก็มี 8  ของกินยอดฮิตของเหล่าเกมเมอร์เวลาเล่นเกมกันยาวๆ มาให้ชมกัน  ซึ่งอันนี้จะออกแนวเกมเมอร์ตะวันตกซะมากกว่า  เพราะบ้านเราบางอย่างก็ไม่มีขาย ฮาๆ เอาล่ะ เราไปดูกันว่าจะมีอะไรบ้าง  
1. Oreo 
อาหารเกมเมอร์
      บิด ชิมครีม จุ่มนม ขนมยอดฮิตชื่อดังที่รู้จักกันดี  ด้วยความอร่อยของมันรวมไปถึงขนาดที่พอจะใส่ปากได้ทั้งชิ้น  (แต่อาจจะต้องปากใหญ่หน่อยนะ) จึงทำให้เป็นขวัญใจมหาชนเกมเมอร์  โดยเฉพาะผู้ที่เสพย์ติดความหวาน 
2. Nachos
อาหารเกมเมอร์
      ข้าวโพดแผ่นทอดกรอบ ที่สามารถจะกินได้ทั้งเปล่าๆ หรือไม่ก็หาชีส,  ซาวครีมหรือซัลซ่ามาจิ้มกินก็อร่อยเพลินๆ ได้ไม่แพ้กัน สำหรับ Nachos  ที่บ้านเรารู้จักกันดีก็คงจะเป็นเจ้า Doritos ล่ะครับ  (แอบเห็นในซุปเปอร์มาร์เก็ตว่ามีเครื่องจิ้มขายด้วย แต่ว่าแพ้งแพง  กินเลย์ก็พอ 55) 
3. Gamer Food
อาหารเกมเมอร์
      สำหรับเหล่าเกมเมอร์ฮาร์ดคอร์  แน่นอนว่าของกินนั้นก็ต้องเป็นอะไรที่ให้พลังงานสูง  ดังนั้นก็เลยมีผู้ผลิตที่ปิ๊งไปเดียจับมาทำเป็น Gamer Food ซะเลย  ซึ่งภายในก็ไม่มีอะไรมากครับ ก็เป็นแค่ถั่วธรรมดาปรุงรสนิดหน่อยเท่านั้นเอง  แต่ก็ให้ความรู้สึกที่เป็นเกมเมอร์ดีนะ  
4. Mountain Dew
อาหารเกมเมอร์
      กินขนมมากันเยอะ ก็ต้องมีคอแหบแห้งกันบ้าง  นํ้าที่กินก็มักจะเป็นนํ้าอัดลมเพื่อเพิ่มความสดชื่นจากนํ้าตาลนั่นเอง  โดยยี่ห้อที่นิยมมากๆ ของเกมเมอร์ฝั่งตะวันตกก็คือเจ้า Mountain Dew  ซึ่งก็มีหลากหลายรูปแบบ บางอย่างก็กลายเป็น Energy Drink  ไปเลยด้วยการเพิ่มคาเฟอีนและอื่นๆ เข้าไป แต่ยังคงความอร่อยของนํ้าอัดลมไว้  ถ้าเป็นบ้านเราลูกทุ่งๆ หน่อยก็ล่อ M150 โลด  555+ 
5. เฟรนช์ฟรายชามยักษ์ 
อาหารเกมเมอร์
      เฟร้นช์ฟราย ของขบเคี้ยวยอดฮิตติดทนนานมาตั้งแต่สมัยกาลนาน  เพียงแค่ซื้อแบบแช่แข็งมาซักกิโลนึงแล้วนำไปทอด  เสิร์ฟกับซอสมะเขือเทศหรือมายองเนสให้จิ้มกินคู่กัน แค่นี้ก็เพลินกันยาวๆ  แล้วครับ แหะๆ  
6. พิซซ่า 
อาหารเกมเมอร์
      สำหรับใครที่อยากจะจัดหนักหน่อย  ก็มีอีกหนึ่งตัวเลือกที่เป็นที่ยอดฮิตก็คือพิซซ่านั่นเอง  เพียงแค่ยกหูโทรสั่ง แป๊ปเดียวก็เอามาส่งให้ถึงบ้านแล้ว หลังๆ  นี้ยิ่งสบายหนักเข้าไปใหญ่  เพราะสามารถสั่งผ่านหน้าเว็บไซต์หรือแอพพลิเคชั่นบนมือถือได้ (ขนาด Xbox  360 ยังมี app สั่งพิซซ่าเลย) จิ้มๆ ไม่กี่ทีก็ได้อร่อยกันแล้ว  
7. ป๊อปคอร์น 
อาหารเกมเมอร์
      ของขบเคี้ยวยอดฮิตเวลาดูหนัง แต่จริงๆ แล้วมันก็กินได้ทุกโอกาสแหละ  ด้วยราคาที่ถูกรวมถึงมีแบบซองที่แค่เอาเข้าไมโครเวฟมันก็จะระเบิดเป็นป๊อป คอร์นพร้อมกินแล้ว ช่วงนี้ยี่ห้อสุดฮิตในบ้านเราก็คงเป็นไอ้เจ้า Garrett  ล่ะ 555 
8. กัมมี่ 
อาหารเกมเมอร์
      เคี้ยวหนึบหนับกันเพลินๆ กับกัมมี่ห่อยักษ์ จริงๆ มันก็มีหลายรูปแบบล่ะนะ  แต่ก็ไม่รู้ทำไมมันต้องเป็นรูปหมี 55 บ้านเราก็เป็นจอลลี่แบร์  หากโดนบังคับให้กินทีละตัว มันจะเป็นอะไรที่หงุดหงิดมากๆ 
ก็อาจจะดูแตกต่างจากบ้านเราพอสมควรกันเลยทีเดียวครับ  นั่งจกบะหมี่ถ้วยก็ไม่มี 5555 แล้วเพื่อนๆ ล่ะครับ  ชอบกินอะไรเวลาที่เล่นเกมนานๆ กันบ้าง เอ่ย >< 