ในปี 2018 ที่ผ่านมีเกมโทรศัพท์มือถือมาเปิดตัวมากมายหลายร้อยเกม หลายร้อยแบบ ซึ่งมีอยู่ให้เลือกมากมายหลายประเภทขึ้นอยู่กับความชื่นชอบของแต่ละคน โดยที่ในประเทศไทยของเราก็จัดได้ว่ามีสาวกเกมเมอร์ในแพลตฟอร์มมือถือเพิ่มมากขึ้นทุกๆ วันเพราะมือถือจัดว่าเป็นปัจจัยที่ 6 หรือชิ้นส่วนหนึ่งของมนุษย์ไปเป็นที่เรียบร้อยแล้วดังนั้นการเข้าถึงกลุ่มเป้าหมายต่างๆ จึงสามารถทำได้ง่ายกว่าพวกแพลตฟอร์มอื่นๆ จึงทำให้ช่วงพักหลังนี้เราจะเห็นพวกผู้พัฒนาเกมจากทั่วทุกมุมโลกหันมามองตลาดเกมมือถือกันมากขึ้นกว่าแต่ก่อนเยอะ แล้ววันนี้เราจะมาสรุปเกมมือถือที่ได้รับความนิยมอย่างมากในเมืองไทยกันว่ามีเกมอะไรบ้างที่ในปี 2018 ที่ผ่านมาได้รับกระแสที่ดีจากแฟนเกมเมอร์ชาวไทย
1. ROV
สุดยอดเกมแนว MOBA บนแพลตฟอร์มมือถือที่ไม่มีใครไม่รู้จักแน่นอนสำหรับ ROV หรือ Realm Of Valor จากผู้ให้บริการยักษ์ใหญ่ในประเทศไทยอย่าง Garena ที่แน่นอนว่าถ้าเราจะพูดถึงเกมแนวนี้ในมือถือก็ต้องมีชื่อเกมนี้ติดอันดับต้นๆ อย่างแน่นอน ด้วยตัวเกมมีกระแสตอบรับที่ดีจากเหล่าเกมเมอร์รวมถึง มีการจัดการแข่งขันต่างๆ อยู่ตลอดทั้งปี ทั้งในประเทศเองและนอกประเทศจึงไม่แปลกใจเลยว่าทำไมเกมอย่าง ROV ถึงเป็นเกมที่ได้รับความนิยมอย่างมากในประเทศไทยของเรา

 
2.Ragnarok M: Eternal Love
เกมต่อมาเป็นเกมที่พึ่งมีการเปิดตัวไปในช่วงเกือบๆ ปลายปี 2018 นี้เองแต่ถึงอย่างนั้นก็สามารถสร้างผลกระทบให้กับเราเหล่าแฟนเกมเมอร์ที่ชื่นชอบเกมออนไลน์ระดับตำนานอย่าง Ragnarok ได้อย่างแน่นอนเพราะการมาของเกมในรูปแบบมือถือโดยใช้ชื่อภาคว่า Ragnarok M: Eternal Love จากผู้ให้บริการ Gravity ที่ตอนนี้จัดว่าฮิตติดอันดับต้นๆ ของเมืองไทยเราเลย ถึงแม้อาจจะเกิดดราม่ามาบ้าง แต่ด้วยจำนวนคนที่เล่นเยอะก็ไม่แปลกที่จะต้องมีปัญหาตามมายังไงแล้วคนที่ชื่นชอบก็ยังคงเล่นเพื่อหาความสนุกในรูปแบบของตนเองต่อไป

 
3. PUBG Mobile
เกมที่สามเป็นอีกหนึ่งเกมที่ได้รับความนิยมอย่างมาก ไม่ว่าจะเป็นลูกเด็กเล็กแดงหรือผู้ใหญ่ก็ให้ความสนใจและเป็นสิ่งที่ในช่วงปี 2018 ได้กระแสที่ดีมากสำหรับเกม PUBG Mobile สุดยอดเกมแนว Battle Royale จากผู้ให้บริการ Tencent ยักษ์ใหญ่จากแดนมังกรประเทศจีน เป็นเกมแนวเอาชีวิตบนมือถือที่มีการจัดการแข่งขันอยู่บ่อยครั้ง เพราะด้วยรูปแบบสไตล์การเล่นของเกมที่เล่นสนุก ท้าทาย แล้วใช้เวลาในการเล่นไม่เยอะ ทำให้เกม PUBG Mobile จึงได้รับความนิยมต่อเนื่องตลอดมาในปี 2018 นี้

 
4. Identity V
เกมมือถือสายหลอนที่สร้างกระแสคลืนลูกใหญ่อยู่ช่วงหนึ่งเลยสำหรับเกม Identity V เกมมือถือแนว Survival เอาชีวิตรอดจากผู้ให้บริการ NetEase เป็นเกมที่มีรูปแบบการเล่นคล้ายกับเกมดังในอดีตอย่าง Death by Daylight แต่สำหรับตัวเกมนี้จะถูกดัดแปลงให้ย่อขนาดตัวละครและลดความน่ากลัวลงมาหน่อยให้เหลือในรูปแบบฉบับการ์ตูนไว้แต่ก็ยังคง ธีมหลอนๆ ไว้ด้วยเพื่อให้ตรงกับคอนเซ็ปต์ของเกม โดยตอนนี้ตัวเกมก็ยังมีการอัพเดทอย่างต่อเนื่อง และความสนุก ผสมความหลอนก็ยังคงอยู่

 
5. Garena Free Fire
สุดท้ายเกม Battle Royale จากผู้ให้บริการ Garena ได้ส่งเกม Free Fire ลงมาตีตลาดเกมมือถือบ้าง โดยเกมนี้จัดว่าเป็นเกมที่ได้รับความนิยมในระดับหนึ่งเลยขึ้น Top อันดับผู้เล่นทั้งใน Google Play และ Apple Store อีกด้วย อาจจะเนื่องด้วยรูปแบบการเล่นของตัวเกมที่จบไว ปะทะบ่อย และสามารถเข้าใจเนื้อหาของเกมได้ง่ายกว่า หรืออาจจะเนื่องด้วยอีกหนึ่งเหตุผลที่มันสามารถเข้าถึงกลุ่มเป้าหมายได้ง่ายนั่นเอง ดังนั้นเกม Free Fire จึงเป็นอีกหนึ่งเกมที่ในปี 2018 ได้รับความนิยมอย่างมากในประเทศไทย
