กำลังเป็นที่พูดถึงกันอย่างหนักครับสำหรับกรณีของ  ซึ่งเป็นที่รู้จักของใครหลายคนได้ออกมาโพสข้อความผ่าน www.facebook.com/kodhit  ด้วยใจความว่า

ประกาศจากโคตรฮิต!เนื่องจากทาง SBS และ MBC ให้ทางกฎหมายไทยดำเนินการให้โคตรฮิตหยุดเผยแพร่ละครของทางช่องทั้งสองช่องในทันที ไม่งั้นจะถูกดำเนินคดี แอดมินจึงจำเป็นต้องเลิกทำซับไทย และหยุดแปลเรื่องที่ยังค้างอยู่ทั้งหมดแต่หลังจากนี้ในแฟนเพจ แอดมินจะยังอัพเดตข่าวสารเกี่ยวกับซีรีส์ พูดคุยกับแฟนเพจต่อไปนะคะ และอาจจะมีคัทสั้นๆ มาให้ชมแก้เหงาบ้างสุดท้ายนี้ แอดมินกราบขอบพระคุณแฟนๆ โคตรฮิตที่น่ารักทุกคนทั้งรุ่นเก่าและรุ่นใหม่ ที่ติดตามมาโดยตลอดเกือบสิบปีที่ผ่านมา จากจุดเริ่มต้นของแอดที่เริ่มดูซีรีส์เกาหลีเรื่องแรกที่ดู autumn in my heart จนกระทั่งและเริ่มติดตามเรื่องอื่นๆมาเรื่อยๆ จนได้มาทำเว็บเรื่องย่อซีรีส์ และก่อนที่จะมาแปลเป็นซับไทยสมัยนั้นเรียกว่ากระแสซีรีส์เกาหลียังไม่บูมเหมือนในปัจจุบันนี้ มีแฟนๆที่รักซีรีส์ได้มาพูดคุยแลกเปลี่ยนดูไปด้วยกัน สนุกไปด้วยกัน ลุ้นไปด้วยกัน ตอนต่อตอน เหมือนก้าวเดินมาพร้อมๆกัน ตลอดที่ผ่านมาแม้มีอุปสรรคมากมายผ่านเข้ามา กำลังใจจากแฟนๆ ทำให้มีแรงแก้ปัญหาและผ่านมาได้ทุกๆครั้ง ทุกๆข้อความ ทุกคำพูด แอดมินไล่อ่านตลอด แอดมินรู้สึกขอบคุณจากใจที่ทุกคนร่วมเดินทางมาด้วยกัน แอดมินเองก็ใจหายเหมือนกันนะคะ แต่ก็ต้องเป็นไปตามกระบวนการคงปฎิเสธไม่ได้สุดท้ายนี้หวังว่าจะยังแวะมาพูดคุยแลกเปลี่ยนกันเหมือนเดิมนะคะ ถึงแม้โคตรฮิตจะไม่ได้ทำซับไทยแล้ว แต่แฟนเพจก็เหมือนเป็นเพื่อนเป็นครอบครัวนึงที่แอดมินอยากที่จะอัพเดตพูดคุยกันและกันเหมือนเดิมตลอดไปค่ะโคตรฮิต! 16.11.2016
หากมีข่าวความเคลื่อนไหวอะไรเพิ่มเติมทางทีมงาน Sanook! Hitech จะนำมาอัปเดทกันครับ
ที่มา: โคตรฮิต kodhit.com