Tim Cook ประกาศอย่างเป็นทางการว่า Apple ไม่สามารถขาย iPhone ได้ตามเป้าด้วยสาเหตุหลายประการ อย่าง ความท้าทายในตลาดเกิดใหม่ หรือปัญหาในประเทศจีน หรือแม้แต่ค่าเงินดอลล่าร์ที่ทำให้ราคาสินค้าสูงขึ้น ทำให้ผู้ใช้งานเลือกเปลี่ยนแบตเตอรี่แทนที่จะซื้อ iPhone เครื่องใหม่
เดิม Apple ทดสอบตั้งราคาอย่างสูงกับ iPhone X ที่สูงถึง $999 เข้ามาไทยก็เฉียด 4 หมื่น ถึงแม้ว่าช่วงแรกจะมีคนบอกว่า “นี่สาวกบ้าหรอ” แต่ก็ยังมีคนซื้อเรื่อยๆ ซึ่งรายงานก่อนหน้านี้พบว่า ยอดขาย iPhone ต่อหน่วยนั้นลดลงเรื่อยๆ ทำให้ Apple เปลี่ยนแผนมาตั้งราคา iPhone ที่สูงขึ้น ทำให้ได้กำไรต่อเครื่องมากขึ้น โดยที่ไม่จำเป็นต้องขายจำนวนเครื่องมากเท่าเดิม
ด้วยวิธีดังกล่าวเหมือนจะทำให้ Apple มาสู่ทางตัน…

การจัดแคมเปญลดราคาหมายถึงสถานการณ์ที่ย่ำแย่
ถึงแม้ว่า Apple จะเปิดตัว iPhone XR ที่ราคาถูกลงกว่า iPhone X อยู่ที่ $749 เข้าไทยอยู่ที่ 29,900 บาท แต่สำหรับใครหลายๆ คนก็ยังเป็นราคาที่สูงอยู่ดี (เมื่อเทียบกับสิ่งที่ Apple ให้) และถึงแม้ว่า iPhone XR จะแรงขนาดไหน แต่ด้วย iOS 12 ที่มีการปรับปรุงให้ดีขึ้นกว่า iOS 11 ก็ทำให้ iPhone รุ่นเก่าอย่าง iPhone 6s, iPhone 7 ยังใช้งานได้ค่อนข้างดีจนไม่จำเป็นต้องเปลี่ยนเลยด้วย
แถมไม่จำเป็นที่จะต้องเปลี่ยนมือถือทุกปี เช่นเดียวกันกับทีวีที่บ้านซึ่งเราก็ไม่ได้เปลี่ยนทุกปีเช่นเดียวกัน
ราคาสูงเกินไป
Apple ยังไม่สามารถบุกตลาดใหม่อย่างอินเดียได้สาเหตุจากราคา iPhone นั้นสูงเกินไป รายได้โดยเฉลี่ยของคนอินเดียอยู่ที่ 18,000 รูปี หรือประมาณ 9,190 บาทสำหรับพนักงานรัฐ (อ้างอิง) แต่ราคาของ iPhone นั้นสูงถึง 98,000 รูปี หรือประมาณ 45,000 บาท ซึ่งถือว่าแพงกว่าประเทศอื่นๆ ในตลาดเอเชีย (แล้วใครจะกล้าซื้อ)
การที่ Apple ไม่สามารถบุกตลาดเกิดใหม่ก็ทำให้รายได้ส่วนนี้หดหายไปเช่นเดียวกัน แตกต่างจาก Android ที่มีครบทุกช่วงราคา ผู้ใช้งานสามารถหาซื้อได้ง่าย มีราคาที่ถูกกว่า  iPhone XS ตั้งแต่ 2 เท่า 3 เท่า ไปจนถึง 10 เท่าเลยทีเดียว

สำหรับประเทศจีนที่มีกำลังซื้อมากกว่าแต่ก็ดันมาติดปัญหากำแพงภาษีที่ตอนนี้กำลังร้อนระอุจากเรื่องการจับกุม CFO ของ Huawei ทำให้ประเทศจีนไม่พอใจเป็นอย่างมาก
จริงๆ แล้วถ้า Apple เข็นผลิตภัณฑ์ที่มีราคาและคุณสมบัติการใช้งานที่สมเหตุสมผลมากกว่านี้ รวมถึงการเปิดตัวผลิตภัณฑ์ที่เป็น Big Things หรือผลิตภัณฑ์ที่ทำให้ผู้ใช้งานรู้สึกว้าวได้อีกครั้ง สถานการณ์ก็อาจจะดีขึ้นกว่าที่เป็นครับ
 