จากเหตุการณ์วุ่นวายหลังเกมฟุตบอล "โตโยต้า ไทยพรีเมียร์ 2015" นัดรองสุดท้าย คู่ระหว่าง "ขุนศึก" สระบุรี เอฟซี แพ้ "กิเลนผยอง" เอสซีจี เมืองทอง ยูไนเต็ด 2-4 ที่สนาม อบจ.สระบุรี เมื่อวันที่ 9 ธันวาคมที่ผ่านมา โดยมีแฟนบอลสระบุรี เอฟซี ปิดล้อมไม่ให้นักเตะ เมืองทองฯ และผู้ตัดสินออกจากสนาม จนต้องใช้เวลากว่า 2 ชั่วโมงก่อนที่เหตุการณ์คลี่คลาย และนักเตะเมืองทองฯ ออกจากสนามได้นั้นล่าสุดเมื่อวันที่ 10 ธันวาคม คณะอนุกรรมการพิจารณามารยาท วินัย และข้อประท้วง บริษัท ไทยพรีเมียร์ลีก จำกัด (ทีพีแอล) ได้มีการประชุมพิจารณาบทลงโทษในเหตุการณ์นี้ ที่ห้องประชุมสมาคมฟุตบอลแห่งประเทศไทยฯ โดยได้เชิญตัวแทนสโมสรสระบุรีเข้าชี้แจงก่อนสรุปบทลงโทษ ดังนี้ปรับเงิน สระบุรี 60,000 บาทจากกรณีที่แฟนบอลขัดขวางรุมล้อมหรือคุกคาม ทั้งในและนอกสนามจนอาจเป็นเหตุให้เกิดความไม่ปลอดภัย รวมถึงปรับเงินอีก 30,000 บาท และห้ามลงเตะในสนามเหย้า 1 นัด จากกรณีที่สระบุรี ไม่จัดหน่วยรักษาความปลอดภัยจนเป็นเหตุให้ถูกรุมล้อม และไม่สามารถออกจากสนามได้ภายใน 1 ชั่วโมงรวมทั้งสิ้นสระบุรีโดนปรับเงิน 90,000 บาท โดยให้สระบุรีจัดทำแผนรักษาความปอลดภัยฉบับใหม่นำเสนอ และ สระบุรี สามารถยื่นอุทธรรณ์ได้ภายใน 24 ชั่วโมงด้าน สารัช อยู่เย็น มิดฟิลด์ทีมเมืองทองที่แสดงอาการดีใจหลังยิงประตูได้ด้วยท่าจุ๊ปากไปที่แฟนบอลสระบุรี โดนสั่ง ลงโทษปรับเงิน 10,000 บาท และแบน 1 นัด โดยท่าดีใจดังกล่าวเป็นการยั่วยุแฟนบอลสระบุรีฯ จนเกิดเหตุวุ่นวาย