หนุ่มยุ่นทำไอโฟนหายคนไทยเก็บได้เอาไปถ่ายตัวเอง Sync เข้า iCloud หมดซะงั้น ?
เมื่อหลายวันก่อนบนสังคมออนไลน์ ได้มีการแชร์ภาพของสาวไทย และบทสนทนาของหนุ่มญี่ปุ่นกับเพื่อนๆ ของเค้าบนทวีตเตอร์ไปทั่วบนโลกออนไลน์ ทางทีมงาน Sanook! Hitech เลยไปหาข้อมูลเพิ่มมาฝากกันครับ สำหรับใครหลายๆ คนที่ยังไม่ได้อ่านข่าวนี้
เรื่องมันมีอยู่ว่าพ่อหนุ่มญี่ปุ่นได้เดินทางมาเที่ยวเมืองไทยและบังเอิญทำ iPhone หายในกรุงเทพฯ ช่วงสิ้นปีที่ผ่านมา และได้เป็นกระแสขึ้นมาเมื่อเจ้าของเครื่องนามว่า @matsumoo ได้โพสข้อความขึ้นทวิตเตอร์ว่าเขาได้เผลอทำ iPhone ของตัวเองหายไป ในกรุงเทพฯ เมื่อวันที่ 29 ธันวาคม 2556 พร้อมทั้งบอกว่าไม่ได้ถูกขโมยแน่นอน!!

หลังจากนั้นไม่นาน @matsumoo ก็ได้เห็นหน้าตาของหญิงสาวคนที่กำลังถือ iPhone เครื่องที่หายไปของเค้า เพราะหญิงสาวได้ถ่ายภาพตนเอง โดยไม่ทราบว่าเครืองได้เปิดระบบอัพโหลดอัตโนมัติทำให้ภาพของเธอถูก Sync ขึ้น iCloud ทันที งานนี้พ่อหนุ่มยุ่นเลยได้เห็นหน้าตาของหญิงสาวชาวไทยชัดเลย
แต่เรื่องกลับเป็นหนังอีกเรื่องเมื่อ @matsumoo ชื่นชอบในความน่ารักของสาวคนนี้ พร้อมทั้งพยายามที่จะติดต่อเธอกับมาเค้าได้ iPhone ใหม่แล้วและยกเครื่องเก่าให้เธอ พร้อมทั้งขอเป็นเพื่อนกับเธอ!!
ตามไปดูต้นทางแล้วพบว่าคุณเจ้าของเครื่องน่ารักมาก 555+ อยากแปลให้อ่านเลย

"รูปถ่ายหน้าคนเก็บไอโฟน (?) เข้ามาเพียบเลยแต่ไม่รู้จะเอายังไงดี คุณตำรวจครับคนนี้แหละครับ"(ตอบทวีตของ kimikiku) "รูปที่อัพขึ้นมาน่ารักดีก็จริงแต่ก็ลำบากใจนะ"

(ทวีตของ unkbrbr) "เฮ้ยชอบอ่ะ 555 น่ารักด้วย 555 บุพเพสันนิวาสไง 555"
(ตอบทวีตของ unkbrbr) "น่ารักจนอยากบอกว่าผมไม่เอาไอโฟนแล้วช่วยเป็นเพื่อนกับผมทีเถอะครับเลยทีเดียว"

(ทวีตของ javec) "รู้สึกว่าเครื่องที่ล็อกจะยังโชว์ข้อความ 'ผมยกไอโฟนให้แล้วกรุณาเป็นเพื่อนกับผมนะครับ' ได้อยู่นะ ลองดูนะ"
(ตอบทวีตของ javec) "ลองส่งเป็นภาษาไทยไปแล้วนะครับ เปิดเครื่องอีกทีเมื่อไหร่เค้าคงได้อ่านชัวร์"

หลังจากข้อความที่ @matsumoo ได้โพสกระจายออกไปนั้น ได้มีคนไทยหลายๆ คนพยายามติดต่อ @matsumoo และยื่นมือช่วยตามหาเครื่อง iPhone ที่หายไปแต่ทาง @matsumoo ตอนกลับมาว่า
"ถึงทุกคน ขอบคุณที่ตอบนะครับ
1. ไอโฟนเครื่องเก่าตอนนี้: ยกเลิกสัญญา (กับบริษัทมือถือ) แล้ว เปลี่ยนพาสบริการอื่นๆ หมดแล้ว ยังใช้ iCloud ต่อ
2. ปัญหาความเป็นส่วนตัวที่กังวล: เบอร์มือถือกับรูปงานแต่งงานเพื่อนในเครื่อง
3. การรับมือในตอนนี้: ส่งข้อความแจ้งให้ทราบทาง FB ผ่านฟังก์ชั่นเครื่องหาย
4. การรับมือขั้นต่อไป: ลบข้อมูลทั้งหมด"

"เมื่อกี้นี้มีการติดต่อจากฝั่งไทยเข้ามา คราวนี้เป็นรูปอาเฮียคนนี้เข้ามาหลายรูปครับ"
ตอนนี้นั้นทาง @matsumoo ยังไม่ได้รับการติดต่อจากสาวไทยคนนี้ คงต้องมาลุ้นกันครับ ว่าเค้าจะสามารถเป็นเพื่อนกันสาวน้อยคนนี้ได้หรือไม่ และรูปชายหนุ่มที่ถูกโพสครั้งสุดท้ายเป็นใคร? และสำหรับใครที่ใช้ iPhone ยังไงก็เปิดฟังก์ชั่น iCloud หรือ ฟังก์ชั่น Find My iPhone ไว้บ้างก็ดีนะครับ

เอามาจากที่นี่ http://blog.esuteru.com/archives/7498618.html แปลโดยคุณ กอขอคอ (เพราะกอไม่มีคอ) http://pantip.com/topic/31532119 ภาพประกอบจาก @matsumoo