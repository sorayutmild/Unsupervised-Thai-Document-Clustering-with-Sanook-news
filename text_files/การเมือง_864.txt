พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ (คสช.) ย้ำกับครอบครัวและญาตินักฟุตบอลและโค้ชทีมหมูป่าอะคาเดมี่ บริเวณถ้ำหลวง อ.แม่สาย จ.เชียงราย ให้ไปเลือกตั้งทุกคน
นายกรัฐมนตรี กล่าวว่า "บ้านเมืองนี้เดินด้วยประชาธิปไตยใช่ไหม เดี๋ยวผมให้เลือกตั้ง" และถามญาติๆ ทีมหมูป่าว่า "แล้วใครเป็นคนกา พวกเราใช่ไหมกา จ้างคนอื่นกาเหรอ"
ทั้งยัง ย้ำว่า "ไปเลือกตั้งทุกคนนะ เลือกใครดีๆ นะ นี่คืออำนาจของท่านเลยนะ ไม่ใช่อำนาจผมนะ ใครเขาบอกอำนาจผม?"
นายกรัฐมนตรีพูดต่อไปว่า "สืบทอดอำนาจ? อำนาจอยู่ตรงนี้(ในมือประชาชน)นะ"
ก่อนออกจากเต็นท์ที่ญาติผู้สูญหายนั่งอยู่ เพื่อไปตรวจการทำงานของเจ้าหน้าที่ พล.อ.ประยุทธ์ได้ถามญาติๆ ว่า "นายกขออะไรไว้" แต่มีผู้ตอบขึ้นมาว่า "468" นายกรัฐมนตรีจึงพูดซ้ำว่า "468! เดี๋ยวสื่อเอาไปพาดหัวให้หวยอีก ไปไหนก็ต้องเลขรถนายกฯอีก ไม่ต้องไปซื้อหรอก หวยอ่ะ เก็บตังค์ไว้พาลูกไปกินข้าว โอเคมั้ย"
 