นอกจากจะเป็นเกมส์ต่อสู้ 3D ที่มีระบบการต่อสู้แบบรวดเร็วและเร้าใจแล้ว บรรดาชุดคอสตูมของเหล่านักสู้สาวๆใน Dead or Alive ก็เร้าใจไม่แพ้กันอีกด้วย ซึ่งเป็นจุดขายของเกมส์ Dead or Alive นี้มาตั้งแต่ภาคแรก และใน Dead or Alive 5 นี้ ทาง Tecmo ก็จะเพิ่มความเซ็กซี่เข้าไปอีกด้วยชุดว่ายน้ำ ที่นำเอามาใส่ในภาคเกมส์ต่อสู้เป็นครั้งแรก เพราะที่ผ่านๆมาเราจะเห็นสาวๆ DOA ใส่ชุดว่ายน้ำในภาคบีชวอลเล่ย์บอลเท่านั้น แต่ครั้งนี้เธอจะใส่ชุดว่ายน้ำมาต่อสู้กันแบบดุเดือด
 





 
นอกจากนี้ Dead or Alive 5 ยังมีระบบการต่อสู้แบบใหม่เรียกว่า   'Power Blow' ท่าโจมตีแบบใหม่ สำหรับซัดให้คู่ต่อสู้กระเด็น  เป็นท่าโจมตีรูปแบบใหม่ที่เพิ่มเข้าไปให้กับทุกตัวละคร  เมื่อใช้ท่านี้แล้วจะทำให้คู่ต่อสู้กระเด็นไปยังทิศทางที่ผู้เล่นต้องการได้  ในเกม Dead or Alive นั้นจะมีระบบโจมตีคู่ต่อสู้ด้วยฉากได้  อย่างเช่นอัดคู่ต่อสู้กระเด็นตกหน้าผา หรือกระเด็นไปโดนกำแพง  ที่ช่วยให้การโจมตีนั้นได้ผลรุนแรงขึ้น ซึ่งระบบ 'Power Blow'  นี้จะเป็นระบบที่ช่วยให้โจมตีคู่ต่อสู้ไปยังโซนต่างๆในฉากได้ง่ายขึ้น  ซึ่งโซนอันตรายที่ก่อให้เกิดความเสียหายนั้น เรียกว่าระบบ Danger และ  Dynamic Attraction ในภาคนี้จะมีเพิ่มฉากต่างๆ  ที่มีโซนอันตรายพวกนี้เข้าไปด้วย อย่างเช่นฉากในตึกที่กำลังไฟไหม้  หรือฉากโรงงาน
แถมภาคนี้ยังเพิ่ม Texture ตัวละครเลอะได้ด้วยนะ