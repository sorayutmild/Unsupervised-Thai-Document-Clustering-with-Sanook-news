ภาพน่ารัก โน้ต อุดม กับ น้องพรีม ลูกสาวที่เจ้าตัวรับอุปการะมากว่า 2 ปี 
หลังเรื่องราวของ โน้ต อุดม ได้ถูกเผยแพร่ในโลกออนไลน์กับภาพน่ารักที่เจ้าตัวได้ขับรถส่งลูกสาว น้องพรีม ไปโรงเรียนอินเตอร์ฯ วันแรก ซึ่งจากภาพดังกล่าวหลายคนชื่นชมกับการกระทำของ โน้ต อุดม เป็นอย่างมาก
ทั้งนี้ จากข้อมูล น้องพรีม คือเด็กที่ โน้ต อุดม รับดูแลในบทบาทคุณพ่ออุปถัมภ์ ซึ่งเจ้าตัวได้ดูแลน้องพรีมมากว่า 2 ปีแล้ว นอกจาก น้องพรีม เจ้าตัวยังรับอุปการะเลี้ยงดูเด็กอีกกว่า 20 คน จาก"สมาคมเด็กและเยาวชนเพื่อสันติภาพชายแดนใต้" หรือ "บ้านลูกเหรียง"  ซึ่งเด็กๆ กลุ่มนี้ได้รับผลกระทบการความรุนแรงในจังหวัดชายแดนภาคใต้ 
ต้องบอกว่าเป็นเรื่องราวดีๆ ที่เกิดขึ้น หลายคนได้เข้าชื่นชมบทบาทคุณพ่ออุปถัมภ์กันอย่างล้นหลาม แม้เจ้าตัวจะไม่ต้องการเปิดเผยข้อมูลแต่อย่างใด แต่ความดีนี้ต้องแบ่งปันนะคะ ปรบมือรัวๆ ให้กับ โน้ต อุดม นอกเหนือจากอารมณ์ดีแล้วยังใจดีอีกต่างหาก 
ขอบคุณภาพจาก bugaboo.tv, เฟซบุ๊ค asila pream