ซีเอ็นเอ็น มันนี่ สรุปตัวเลขรายได้ของ ผู้นำต่างๆทั่วโลก ซึ่งในภาวะที่เศรษฐกิจมีภาวะซึมตัวแบบนี้มีผู้นำหลายประเทศที่รายได้ก็ปรับลดไปด้วย เช่น ประธานาธิบดีวลาดิมีร์ ปูติน แห่งรัสเซีย รายได้ถูกตัดลดลงไป 10 เปอร์เซ็นต์จากภาวะเศรษฐกิจถดถอยในรัสเซียเอง ขณะที่ก็มีปรับขึ้นด้วย เช่น นายกรัฐมตรีเยอรมนี แองเจลา เมอร์เคล ที่ผู้นำและคณะรัฐมนตรีได้มีการปรับเงินเดือนเพิ่มขึ้น 2.2 เปอร์เซ็นต์ ตั้งแต่ช่วงต้นเดือนมีนาคมที่ผ่านมา
เรามาดูกันว่าผู้นำประเทศต่างๆในโลกมีรายได้ต่อปี (เทียบเป็นเงินดอลลาร์สหรัฐ) แล้วได้กันคนละเท่าไหร่
1.บารัค โอบาม่า สหรัฐอเมริกา 400,000ดอลลาร์ ต่อปี2.สตีเฟ่น ฮาร์เปอร์ แคนาดา 260,000ดอลลาร์ ต่อปี3.แองเจลา เมอร์เคล เยอรมนี 234,400ดอลลาร์ ต่อปี 4.จาคอบ ซูมา แอฟริกาใต้ 223,500ดอลลาร์ ต่อปี 5.เดวิด คาเมรอน สหราชอาณาจักร 214,800 ดอลลาร์ ต่อปี6.ชินโซะ อาเบะ ญี่ปุ่น 202,700ดอลลาร์ ต่อปี7.ฟรองซัว โอลลองด์ ฝรั่งเศส 194,300ดอลลาร์ ต่อปี8.วลาดิมีร์ ปูติน รัสเซีย 136,000ดอลลาร์ ต่อปี9.มัตเตโอ เรนซี อิตาลี 124,600ดอลลาร์ ต่อปี 10.ดิลมา รูสเซฟฟ์ บราซิล 120,000ดอลลาร์ ต่อปี 11.นเรนทรา โมดี อินเดีย 30,300ดอลลาร์ ต่อปี 12.สี จิ้นผิง จีน 22,000ดอลลาร์ ต่อปี

สำหรับประเทศไทย ซีเอ็นเอ็นมันนี่ไม่ได้คำนวณมาไว้ แต่ตามเอกสารทางการ ระบุเงินเดือนนายกรัฐมนตรีไทยที่ 125,590 บาท เมื่อนับรวมต่อปี ได้ราว 1,507,080 บาท ต่อปี หรือ คิดเป็นเงินดอลลาร์สหรัฐ ราวๆ 4.7 หมื่นดอลลลาร์ ต่อปี
ประชาชาติฯออนไลน์แปลและเรียบเรียงภาพประกอบ AFP