สวัสดีเพื่อน ๆ ชาว RoV ที่น่ารักทุกคนและผู้ติดตาม Esports ทุก ๆ ท่านวันนี้เราไปดูข่าวเด่นประเด็นร้อน เกี่ยวกับการแถลงข่าวของทางฝั่ง Buriram United กับการสั่งแบน Barnaby เซ่นปมเดือดที่ถือเป็นที่กล่าวขวัญถึงของชาวเน็ตทั้งหลาย และถือว่าเป็นข่าวที่น่าช็อกพอสมควร เดี๋ยวเราไปดูในเรื่องของรายละเอียดกัน

จากสิ่งที่เพื่อนพอทราบก็คือ Barnaby นั้นเป็นผู้เล่นหน้าใหม่ที่ถูกเข้ามาใน RoV Pro League 2021 Winter ที่ผ่านมากับตำแหน่ง Jungle ที่หลายคนก็ได้เห็นฝีไม้ลายมือไปแล้ว ซึ่งเสียงของแฟน ๆ หลายคนนั้นออกอาการกดดัน Barnaby ในเรื่องของฝีไม้ลายมือกันหนาหูทีเดียว ยังไงก็ตามมันยังไม่ใช่ประเด็นหลัก แต่สิ่งที่เกิดขึ้นก็คือการที่ Buriram แถลงการณ์เกี่ยวกับการผิดวินัยนักกีฬา RoV Esports ซึ่งปัจจุบัน Barnaby ได้ออกมารับผิดแล้ว

โดยเป็นที่รับรู้กันดีว่าทางสโมสร Buriram United นั้นเป็นสโมสรขนาดใหญ่ ที่ออกมาจัดการเรื่องตรงนี้ได้อย่างรวดเร็ว อีกทั้งยังมีการร่างกฎขึ้นมาใหม่นับจากนี้ ในการคัดเลือกคนให้เข้มข้นยิ่งขึ้น เพราะว่ากรณีอย่างนี้ Buriram ไม่อยากให้เกิดขึ้นบ่อย ๆ อีกทั้งทางสโมสรได้ดำเนินการจัดตั้งคณะกรรมการสอบสวน ด้านวินัยกับนักกีฬาคนดังกล่าว เพื่อให้เกิดความยุติธรรมแก่ทั้ง 2 คู่กรณี ในปมเรื่องของการเงินและเรื่องของผู้หญิง


 
อีกทั้ง Barnaby จะต้องชดใช้ค่าเสียหายคืน พร้อมโทรไปขอโทษทางผู้เสียหาย และทำโพสต์แถลงการณ์ขอโทษ ผู้เสียหายด้วยความจริงใจบนเพจ Facebook ส่วนตัวอย่างเป็นทางการอีกครั้งหนึ่งด้วย ซึ่งตรงนี้แล้วก็คงต้องติดตามดูกันต่อไป

ถือว่าเป็นข่าวที่ไม่ดีและเป็นแบบอย่างที่ไม่ค่อยดีสักเท่าไหร่ แต่ยังไงก็ตามเรื่องมันเกิดขึ้นไปแล้ว เราก็วิจารณ์กันอย่างมีสติครับเอาไว้พบกันโอกาสหน้าสวัสดีครับ