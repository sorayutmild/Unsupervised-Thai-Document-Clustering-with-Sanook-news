เพื่อเสริมชะตา พยากรณ์ดวงเดือนกุมภาพันธ์ปี ปี 2560 ผลมาจากการเปลี่ยนแปลงของดวงดาวสำคัญหลายดวง แต่เชื่อว่าหากใครได้อ่าน เสริมชะตาพยากรณ์ดวง และปฏิบัติตามคำแนะนำของ อาจารย์ช้าง-ทศพร ศรีตุลา ก็จะสามารถก้าวผ่านอุปสรรคปัญหา อีกทั้งยังมีชีวิตที่ประสบความสำเร็จราบรื่น และเจริญก้าวหน้ามากยิ่งขึ้นได้ และเป็นคู่มือ เป็นแผนที่ที่ดีที่จะทำให้คุณสามารถเตรียมรับมือกับการเปลี่ยนแปลงของดวงดาว วางแผนชีวิตตามคำแนะนำกันค่ะ

 
ราศีมังกร (CAPRICORNUS) 15 มกราคม - 12 กุมภาพันธ์
เดือนกุมภาพันธ์เป็นเดือนที่เรื่องงานยังคงวุ่นๆ แต่เชื่อว่าประสบการณ์หรือการเตรียมตัวในเดือนที่ผ่านมาจะทำให้ชาวราศีมังกรมีพลังและความแข็งแรงมากยิ่งขึ้นเดือนนี้เป็นเดือนแห่งความรัก ถือเป็นจังหวะที่ดีสำหรับคนที่กำลังรอลุ้นเรื่องความรัก โดยเฉพาะคนที่ยังโสดหรือตั้งใจเริ่มต้นความรัก คู่ครองที่เข้ามาในเดือนนี้อาจจะมีลักษณะผิวพรรณหรือหน้าตาที่ดูสะอาดเรียบร้อย หรืออาจจะเป็นลักษณะของการแนะนำจากเพื่อนฝูงที่ช่วยเป็นพ่อสื่อแม่สื่อให้ ก็ถือเป็นจังหวะแห่งการเริ่มต้นความรักที่ดีนอกจากนี้ดวงดาวด้านการเงินยังมีข่าวดีเข้ามาแต่ถ้าใครมีรายได้ประจำเพียงอย่างเดียวอาจจะไม่พอ ถ้าคุณมีอาชีพเสริมหรือรายได้พิเศษ เผลอ ๆ จะทำให้มีเงินเข้ามามากกว่ารายได้ประจำที่เคยได้ด้วยซ้ำไป ส่วนการลงทุนที่คุณเคยลงทุนไว้ในปีที่ผ่านมา เดือนนี้ก็มีสิทธิ์จะได้ส่วนแบ่ง เงินปันผลหรือผลตอบแทนส่วนเรื่องสุขภาพ ดวงดาวดีขึ้น เชื่อว่าน่าจะทำให้ปัญหาจุกจิกกวนใจหรือโรคภัยไข้เจ็บที่เคยสร้างความรำคาญใจให้กับชาวราศีมังกรลดน้อยลงไปด้วย
 
ราศีกุมภ์ (AQUARIUS) 13 กุมภาพันธ์ - 14 มีนาคม
เดือนกุมภาพันธ์เป็นเดือนแห่งความรัก แต่เรื่องที่ต้องเตือนก่อนเรื่องความรักคือเรื่องสุขภาพ เพราะคุณเป็นราศีที่ต้องระมัดระวังการเจ็บป่วย อาการภูมิแพ้ โรคที่เกี่ยวข้องกับระบบทางเดินหายใจจะมี ปัญหาเกิดขึ้นได้ และที่สำคัญเดือนนี้เป็นเดือน ที่มีปรากฏการณ์ทางดาราศาสตร์ คือการเกิดราหูอมจันทร์ในช่วงวันที่ 10 - 11 กุมภาพันธ์ และราหูอมอาทิตย์ในวันที่ 26 กุมภาพันธ์ ซึ่งมีผลต่อดวงของคุณ เพราะราศีของคุณกำลังเจอกับพระราหู เมื่อพระราหูมีพลังหรือมีปรากฏการณ์แบบนี้ ความแรงของดวงดาวก็จะมาก ดังนั้นเดือนนี้คุณต้องระมัดระวังเรื่องการตัดสินใจ เซ็นสัญญา ทำธุรกิจ หรือเริ่มต้นอะไรใหม่ ๆ ควรจะต้องดูฤกษ์ยามให้ดี นอกจากนี้อาจจะเกิดคดีความการฟ้องร้อง ปัญหาต่าง ๆ ขึ้นมาได้ คุณจะต้องหลีกเลี่ยงการเดินทางไปยังสถานที่อโคจรหรือที่แปลก ๆ เปลี่ยว ๆ โดยเฉพาะเวลามึนเมา เพราะมีโอกาสเกิดอุบัติเหตุหรือปัญหาได้ แนะนำให้สวดคาถาพระราหูชื่อคาถาสุริยะบัพพาและจันทบัพพาที่ให้ไว้ท้ายเล่ม ซึ่งเป็นคาถาที่ช่วยป้องกันภัยจากการเกิดคราส โดยสวดก่อนออกจากบ้านหรือ ก่อนนอน เพื่อช่วยคุ้มครองดวงชะตาให้กับคุณ
 
ราศีมีน (PISCES ) 15 มีนาคม - 13 เมษายน
เรื่องความรักจัดเป็นเรื่องเด่นสำหรับเดือนนี้ โดยเฉพาะคนที่เกิดในราศีนี้ เพราะจังหวะดวงดาว ความรักส่องสว่างในช่วงราศี มีนพอดี และในเดือนนี้พอดีด้วยเช่นกัน ดังนั้นน่าจะเป็นข่าวดีสำหรับ คนที่ยังเป็นโสดและตั้งใจจะเริ่มต้นความสัมพันธ์ไม่ได้หมายความว่าจะได้เจอกันในเดือนนี้และ แต่งงานกันภายในเดือนนี้ แต่หมายความว่าเดือนนี้ เป็นจุดเริ่มต้นความสัมพันธ์ที่ดี มีบรรยากาศที่ดี ในเรื่องความรัก คุณจะมีโอกาสได้เจอกับตัวจริง หรือคนที่ใช่ โดยปกติแล้วราศีนี้เป็นราศีที่ตัดสินใจ เรื่องคู่ยากหรือช้ากว่าราศีอื่น ๆ แต่เมื่อดวงดาวต่าง ๆ ส่งผลไปในทิศทางที่ดีแล้ว ก็เชื่อมั่นว่าน่าจะ ทำให้ชีวิตคุณมีการเปลี่ยนแปลงไปยังจุดที่ลงตัว มากกว่าเดิมได้ รวมไปถึงคู่ที่เคยมีปัญหา มีความขัดแย้งมาก่อนหน้านี้ ถ้าตั้งใจจะกลับมาพูดคุยคืนดีกันในช่วงเดือนกุมภาพันธ์ ก็ถือเป็นจังหวะที่จะมี ข่าวดีเข้ามาให้ลุ้นด้วยเช่นเดียวกัน ในขณะที่เรื่องงานนั้นยังคงต้องเตือน ช่วงนี้ยังไม่เหมาะสำหรับการออกหน้า ดวงดาวในเรื่อง คำพูดการเจรจาจะมีปัญหา งานเอกสารบางอย่าง อาจจะเกิดความผิดพลาด ตกหล่นหรือสูญหายได้ หรือการพูดคุยสื่อสารจะทำให้เกิดความเข้าใจผิด ระหว่างคุณกับคนรอบข้างได้เป็นอย่างมาก ดังนั้นพูดไปสองไพเบี้ย ขอให้นิ่ง ๆ เฉย ๆ ทำงานรับผิดชอบ สิ่งที่คุณดูแลให้ดีที่สุดก่อนดีกว่า พอจังหวะดวงดาวดีขึ้น ทุกอย่างก็จะค่อยๆ คลี่คลายไปในทิศทางที่ ชัดเจนขึ้นอย่างแน่นอน นอกจากนี้ยังขอเตือนในเรื่องสุขภาพด้วย โดยเฉพาะโรคในช่องปาก อาการปวดฟัน เหงือกอักเสบ บางคนมีผลไปถึงกระเพาะ ระบบการย่อยอาหาร ดังนั้นต้องระมัดระวัง
 
ราศีเมษ (ARIES ) 14 เมษายน - 14 พฤษภาคม
เดือนกุมภาพันธ์เป็นเดือนแห่งความรัก แต่ความรักของชาวราศีเมษกลับยังไม่ค่อยลงตัว จังหวะดวงดาวความรักของคุณ อยู่ในเกณฑ์ที่มีปัญหา ดังนั้นขอให้ระมัดระวัง โดยเฉพาะใครที่คาดหวังว่าจะได้สละโสดหรือเริ่มต้น ความรักครั้งใหม่ คุณอาจจะเจอความรักในแบบที่เปิดเผยไม่ได้ ส่วนคนที่มีคู่มีแฟนอยู่แล้ว ขอให้ระมัดระวัง เรื่องความขัดแย้ง เรื่องราวเข้าใจผิด เรื่องเล็ก กลายเป็นเรื่องใหญ่ การขุดคุ้ยเอาปัญหาความรัก ในอดีตมาทะเลาะกันใหม่ รวมไปถึงปัญหาเรื่องมือที่สาม ซึ่งเป็นอันตรายมากสำหรับเดือนนี้ แต่ต้องย้ำว่าปัญหาความรักที่ว่ามานี้เป็นความแรงเฉพาะในเดือนกุมภาพันธ์เท่านั้น ไม่ได้หมายความว่าปัญหาความรักในช่วงต้นปีจะส่งผลเสียไปตลอดทั้งปี แนะนำว่า หากมีเวลาควรหาโอกาสเดินทางไปเปลี่ยนบรรยากาศ อาจจะพาคู่หรือครอบครัวไปด้วย เพื่อเป็นการแก้เคล็ดปัญหาเรื่องความรักในช่วงเดือนนี้ให้ลดน้อยลง ส่วนเรื่องสุขภาพนั้นเป็นเรื่องที่ต้องเริ่มต้นดูแลให้มากยิ่งขึ้นในช่วงเดือนนี้ เพราะเป็นช่วงที่ดาวประจำตัวของคุณไม่ค่อยมีพลัง โอกาสที่จะมีปัญหาในเรื่องโรคภัยไข้เจ็บ อาการเจ็บป่วย ไม่สบาย ก็มีสิทธิ์เกิดขึ้นได้
 
ราศีพฤษภ (TAURUS) 15 พฤษภาคม - 14 มิถุนายน
เดือนกุมภาพันธ์ซึ่งเป็น เดือนแห่งความรักนั้น คุณจะมีโชคเรื่องความรักเข้ามามากขึ้น ในปีนี้ดาวเสาร์ซึ่งอยู่กับราศี คุณมาตั้งแต่ปี 2559 ยังคงส่งผลกับดวงของคุณ โดยปกติแล้วคนที่เจอกับดาวเสาร์มักจะต้องเจอกับ ความผิดหวัง เสียใจ หรือปัญหาความรักที่ไม่ค่อยลงตัว แต่ในช่วงเดือนกุมภาพันธ์นี้กระแสดวงดาวปรับเปลี่ยนไปในทิศทางที่ดีขึ้น ส่งผลให้ราศีคุณมีโอกาสเรื่องความรักหรือโชคที่ดี คุณอาจจะเจอกับคนที่ใช่ หรือบางคนอาจจะเรียกว่าเป็นบุพเพสันนิวาส เพราะจังหวะเรื่องความรักมาแบบฟลุค ๆ ไม่คาดฝัน อาจจะเป็นคนใกล้ตัวที่คุณมองข้ามหรือการบังเอิญเจอกันขณะไปเจรจาติดต่องาน ก็จะเป็นสิ่งที่ส่งผลดีได้เช่นเดียวกัน นอกจากนี้ดวงดาวการเงินยังมีการเปลี่ยนแปลงไปในทางที่ดีขึ้น ส่งผลในเชิงโชคลาภ คุณจะได้เงินได้โชคมาอย่างฟลุค ๆ บางคนอาจจะได้เป็นของขวัญของฝาก ของกำนัล หรือมีคนพาไปเลี้ยงอาหารฟรี ก็จัดว่าเป็นลาภปากในช่วงเดือนกุมภาพันธ์นี้ได้
 
ราศีมิถุน (GEMINI) 15 มิถุนายน - 16 กรกฎาคม
เดือนกุมภาพันธ์ถือเป็น เดือนที่จังหวะดวงดาว ยังคงส่งผลดี มีโชคจากการ เจรจาเข้ามาค่อนข้างเยอะ ทั้งการเจรจากับลูกค้ากลุ่มใหม่ การเซ็นสัญญา การเริ่มต้นธุรกิจใหม่ หรือการสมัครงานในสถานที่ใหม่ ๆ นับว่า เป็นจังหวะที่ลงตัวสำหรับชาวราศีเมถุนมากยิ่งขึ้น รวมไปถึงเรื่องของความก้าวหน้าในตำแหน่งหน้าที่การงาน ในเดือนนี้ก็เป็นจังหวะที่ดีเช่นเดียวกัน ช่วงนี้ถือว่าเป็นช่วงที่ปลอดโปร่งสำหรับดวงคุณ ดังนั้นให้รีบลงมือทำอะไรที่เป็นเรื่องของความคิดสร้างสรรค์การเริ่มต้นสิ่งใหม่ ๆ ก่อนจะถึงช่วงที่ดวงดาวแรง ๆ เพราะไม่อย่างนั้นอาจเกิดปัญหาตามมาได้ แม้ว่าเดือนนี้เป็นเดือนแห่งความรัก แต่ดวงดาวความรักของชาวราศีเมถุนก็ไม่ได้โดดเด่นมากนัก ใครที่อยากจะเริ่มต้นความรักครั้งใหม่ก็ดูเหมือนว่า จะมีอุปสรรคเยอะ ถ้าจะให้ดีควรจะเป็นการไปพบ ไปเจอกันเรื่องงาน เช่นไปติดต่องานแล้วบังเอิญเจอกัน ก็มีโอกาสที่ความรักจะสำเร็จราบรื่นมากกว่าเดือนนี้ดวงดาวความรักจะไปเน้นสำหรับคนที่มีคู่มีครอบครัวอยู่แล้ว ความสัมพันธ์ในครอบครัวจะดียิ่งขึ้น การหมั้นหมายแต่งงาน การขยับขยายครอบครัว การปรับเปลี่ยนบ้านที่อยู่อาศัยก็นับเป็นจังหวะที่ดีด้วยเช่นเดียวกัน
 
ราศีกรกฎ (CANCER) 17 กรกฎาคม - 16 สิงหาคม
ในเดือนแห่งความรักนั้นดวงดาวความรัก แรงสู้เดือนมกราคมหรือช่วงปีใหม่ไม่ได้ แต่ถือว่าไม่ได้อยู่ในจุดที่แย่ เชื่อว่าเดือนนี้น่าจะเป็นเดือนที่คุณสามารถสานต่อ เรื่องความรักความสัมพันธ์ได้อย่างดี ใครที่มีคู่ มีแฟนอยู่แล้ว เดือนนี้เป็นจังหวะโอกาสเรื่อง การวางแผนครอบครัว เรื่องอนาคตการแต่งงานหมั้นหมาย หรือการมีลูกมีบุตรในช่วงนี้ก็เป็นจังหวะที่ดีด้วยเช่นเดียวกันข้อควรระวังและปัญหาหนักในเดือนนี้กลับกลายเป็นเรื่องของการเงินและรายจ่าย ความจริง ราศีของคุณถือว่าเป็นราศีที่มีโชค จะได้เงินได้ทองมาอย่างฟลุค ๆ แต่บางทีก็หมดไปด้วยความรวดเร็วเหมือนกัน เพราะดวงดาวรายจ่ายเกิดขึ้นเยอะ ชีวิตของคุณเหมือนคนที่กระเป๋าสตางค์รั่ว คือได้มาแล้วก็จะมีเรื่องให้หมดไป ดังนั้นทางที่ดีที่สุดคือ เมื่อได้เงินหรือได้โชคมาอย่างไม่คาดฝัน ก็ควรนำเงิน ไปบริจาคหรือทำบุญ ถือเป็นวิธีที่ช่วยลดกระแสความแรงของดวงดาว หรือทำให้ปัญหาการเสียเงินแบบที่ไม่ควรเสียลดน้อยลงไปได้ นอกจากนี้ต้องพยายามหลีกเลี่ยงการไปวุ่นวายกับการเงินของคนอื่น ถ้าใครให้คุณรับผิดชอบเงินก้อนเยอะ ๆ ก็ต้องระมัดระวัง เพราะบางครั้งอาจเกิดการตกหล่นสูญหายโดยที่เราไม่ได้ตั้งใจ หรืออาจเกิดปัญหาเรื่องรายจ่ายหนัก ๆ ในช่วงนี้ได้สุขภาพก็เป็นอีกเรื่องหนึ่งที่ต้องดูแล เพราะในเดือนนี้จังหวะดวงดาวค่อนข้างวุ่นวายพอสมควรคุณอาจมีปัญหาสุขภาพ โรคภัยไข้เจ็บ โรคที่เกี่ยวข้องกับระบบย่อยอาหาร กระเพาะ ลำไส้ และระบบขับถ่ายได้ง่าย ดังนั้นควรดูแลเอาใจใส่สุขภาพให้ดี
 ราศีสิงห์ (LEO) 17 สิงหาคม - 16 กันยายน
เดือนกุมภาพันธ์เป็นเดือนที่ต้องเตือน เพราะมีปรากฏการณ์สองอย่างที่ส่งผลต่อชาวราศีสิงห์ นั่นคือ การเกิดสุริยุปราคาและจันทรุปราคาหรือราหูอมอาทิตย์อมจันทร์ ช่วงที่ต้องระวังคือช่วงรอยต่อของวันที่ 10 และวนั ที่ 11 กมุภาพันธ์ ซึ่งเป็นช่วงทีเกิดราหูอมจันทร์ ส่วนอีกวันคือวันที่ 26 กุมภาพันธ์ ซึ่งเป็นช่วงที่เกิดราหูอมอาทิตย์แบบบางส่วน ส่งผลทำให้มีปัญหาในเรื่องการตัดสินใจ เรียกได้ว่าปรากฏการณ์นี้ ครอบคลุมแทบจะทั้งเดือน จึงอยากเตือนให้ระวัง ตลอดช่วงเดือนนี้ หลีกเลี่ยงเรื่องการเซ็นสัญญาเอกสารสำคัญ ถ้าจำเป็นก็ต้องปรึกษาคนใกล้ชิด หรือคนที่มีความรู้ให้มาก ๆ เพราะดวงอาจจะมีปัญหา ถูกโกง ถูกฟ้องร้อง หรือเกิดคดีความขึ้นได้ง่าย ๆ ระมัดระวังเรื่องอุบัติเหตุ การขับรถเดินทางให้ดีหลีกเลี่ยงอบายมุขหรือการไปในสถานที่อโคจร วิธีแก้เคล็ดที่ดีคือ การสวดมนต์บทพระราหู คาถาสุริยะบัพพา จันทบัพพา หรือคาถาป้องกันภัยจากการเกิดราหูอมอาทิตย์อมจันทร์ แนะนำให้สวดก่อนออกจากบ้านหรือก่อนนอน ก็จะยิ่งดี แม้จะดูเป็นเดือนที่ต้องระวังมาก แต่ก็ยังมี ข่าวดีคือ การเกิดราหูอมอาทิตย์อมจันทร์ครั้งนี้เป็น ครั้งสุดท้ายสำหรับราศีของคุณแล้ว หลังจากนี้ไปเมื่อมีปรากฏการณ์แบบนี้เกิดขึ้นอีก คุณก็จะได้รับผลกระทบน้อยมาก ดังนั้นขอให้มีสติและดำเนินชีวิตด้วยความรอบคอบ
 
ราศีกันย์ (VIRGO)  17 กันยายน - วันที่ 17 ตุลาคม 
ในเดือนแห่งความรักนี้ถือ เป็นช่วงที่จังหวะดวงดาวลงตัว สำหรับชาวราศีกันย์เป็นอย่างมาก โอกาสเริ่มต้นความรักครั้งใหม่มีเข้ามาในช่วงเดือนนี้ ช่วงปีที่แล้วใครมัวแต่ทำงานยุ่ง ๆ จนไม่ได้สนใจเรื่องคู่ครอง หรือใครที่รอคอยความรัก มานาน ช่วงนี้ถือเป็นโอกาสที่ดี แต่ก็ไม่ใช่ว่าหมดจาก เดือนนี้ไปแล้วจะไม่มีเลย ถ้าคุณยังไม่พร้อมเริ่มต้นความ รักครั้งใหม่หรือยังสนุกกับการเรียน การทำงานอยู่ ก็สามารถรอจังหวะหรือโอกาสในช่วงปลายปีได้อีกครั้งส่วนคนที่มีคู่มีแฟนอยู่แล้ว ดวงดาวก็ถือว่าอยู่ในจุดที่ดี ช่วงเดือนกุมภาพันธ์ถือว่าเป็นจังหวะที่ดีในการวางแผนครอบครัว แต่งงาน หมั้นหมาย มีลูกมีบุตร และการพูดถึงอนาคต ความสัมพันธ์ต่าง ๆ
 
ราศีตุล (LIBRA) 18 ตุลาคม - 16 พฤศจิกายน
สำหรับเดือนนี้ถือว่าเป็น ช่วงที่ดวงดาวอาจจะอ่อนกำลังลงไปบ้าง แต่เชื่อว่า ในเชิงความสำเร็จในเรื่องของงาน โชคในด้านการเจรจาหรือว่าดวงเรื่องการลงทุนนั้นยังอยู่ในจุดที่ดี แต่เรื่องการเงินอาจจะยังมีความวุ่นวายอยู่ คุณอาจจะได้เงินไม่ครบตามจำนวน หรืออาจจะถูกเลื่อนออกไป ในเรื่องของการกำหนดเงื่อนไข การชำระเงินในช่วงจังหวะเดือนกุมภาพันธ์ก็ต้องระวังเรื่องของเครดิต สินเชื่อให้ดีเดือนนี้เป็นเดือนแห่งความรัก แต่กระแสความรักของชาวราศีตุลนั้นเริ่มแรงมาตั้งแต่เดือนมกราคมแล้ว แต่กุมภาพันธ์ก็ไม่ใช่เดือนที่เสียหายอะไร ดังนั้นใครที่มองหาโอกาสในเรื่องความสุขในความรัก ในช่วงเทศกาลวาเลนไทน์ก็เชื่อว่าพอจะมีเข้ามาให้ลุ้นได้อย่างแน่นอน อีกสิ่งหนึ่งนั้นต้องเตือนเรื่องสุขภาพกันเล็กน้อยเพราะเป็นช่วงที่ชาวราศีตุลใช้ชีวิตอย่างคุ้มค่า อาจจะมีงานเลี้ยงสังสรรค์พบปะผู้คน ระมัดระวังเรื่องอาหารการกิน น้ำหนักตัว เรื่องไขมันให้ดี ๆ จะได้ไม่เป็นปัญหาในระยะยาว
 
ราศีพิจิก (SCORPIO) 17 พฤศจิกายน - 15 ธันวาคม
เดือนแห่งความรัก จัดเป็นเดือนที่ชาวราศีพิจิกมีโชคเรื่องความรักที่ดีเข้ามามากขึ้น โอกาสสำหรับคนที่ยังเป็นโสดหรือคนที่อยากเริ่มต้นอะไรใหม่ ๆ ก็จะมีเข้ามาเพียงแต่กระแสดวงดาวความรักนั้นบ่งบอกถึงคู่ที่มีความแตกต่างกัน เช่น อายุ วัยห่างกัน อยู่ไกลกันมีปัญหาเรื่องระยะทาง แต่ก็เชื่อว่าคุณเป็นราศีที่มีเสน่ห์ ส่วนคนที่มีคู่ มีครอบครัวอยู่แล้ว เดือนนี้จะโดดเด่นเรื่องความสัมพันธ์ การกลับมาพูดคุย คืนดี ลงตัวกัน ส่วนใครอยากขยับขยายครอบครัว มีลูกมีบุตร ช่วงเดือนกุมภาพันธ์ก็ถือเป็นจุดเริ่มต้นที่ดีของดวงเช่นเดียวกัน ในด้านอื่น ๆ นั้น เดือนนี้จัดเป็นเดือนที่อยู่ในเกณฑ์ที่ดี โดยเฉพาะเรื่องการทำงาน เชื่อว่าความวุ่นวายต่าง ๆ จะค่อย ๆ ลดน้อยลง ขอให้คุณ เตรียมตัวให้พร้อม เพราะสิ่งที่คุณหมายมั่นปั้นมือ ตั้งแต่ปีที่ผ่านมาจะเริ่มเป็นรูปเป็นร่าง หรือความจริงทั้งหลายจะเริ่มปรากฏในช่วงเดือนกุมภาพันธ์นี้
 
ราศีธนู (SAGITARIUS) 16 ธันวาคม - 14 มกราคม
เดือนกุมภาพันธ์ถือว่าเป็นเดือนที่สบาย ๆ จังหวะดวงดาวในเรื่องงานก็ยังสามารถดำเนินไปได้อย่างต่อเนื่องโชคจากงานขาย การเดินทางไกลยังคงส่งผลดี เดือนนี้เป็นเดือนแห่งความรัก หลายคนอาจจะมี ความคาดหวังในเรื่องความรัก ต้องย้ำว่าดวงดาวยังไม่ค่อยเด่นเท่าไหร่ ถ้ามาก็ต้องมาแบบที่มีผู้หลักผู้ใหญ่หรือญาติพี่น้องเป็นพ่อสื่อแม่สื่อให้ถึงจะมีลุ้นเรื่องความสำเร็จมากกว่า ข้อควรระวังสำหรับเดือนนี้คือ จังหวะดวงดาวจะส่งผล ในเชิงปัญหาเกี่ยวกับบริวารได้ง่าย ไม่ว่าจะเป็นลูกน้องหรือทีมงานที่ทำงานร่วมกัน จะทำให้เกิดอุปสรรคตามมา ใครที่ค้าขายอยู่ แนะนำให้ดูแล ตรวจสอบลูกน้องให้ดี เพราะลูกน้องอาจจะลาออก สร้างปัญหาให้ หรือมีเรื่องทุจริตเกิดขึ้นได้
 

 
ข้อมูลจาก : จากสำนักพิมพ์ AMARIN