ในขณะที่ Dead or Alive 6 กลับตัวกลับใจหันไปเน้นทำระบบเกมให้เป็นเกมต่อสู้แบบจริงๆ จังๆ ไม่เน้นเซอร์วิสท่านชายให้ตัวละครสาวๆ นมเด้งส่ายไปมาเหมือนภาคเก่าๆ
แต่เกมพี่น้องซีรี่ส์เดียวกันอย่าง Dead or Alive Xtreme: Venus Vacation ของเครื่อง PC กลับเข้าใกล้เกมลามกขึ้นเรื่อยๆ เมื่อล่าสุดเพิ่มระบบใหม่ มือวิเศษ ให้ผู้เล่นจับตัวสาวๆ และดึงชุดที่พวกเธอใส่อยู่เล่นได้ตามชอบ ก็นะอย่างไรเกมนี้ก็ให้บริการอยู่ในเว็บ DMM ที่เป็นเว็บเน้นขายของสำหรับผู้ใหญ่อยู่แล้ว
Dead or Alive Xtreme: Venus Vacation เป็นเกมออนไลน์บน PC ที่ดัดแปลงระบบของเกม Dead or Alive Xtreme 3 จากเครื่อง PS4 และ PS VITA ให้กลายเป็นเกมออนไลน์เล่นฟรี แต่เน้นการขายกาชาปอง ขายตัวละคร และแฟชั่น เพื่อเอาใจคอเกมแนวเซอร์วิสท่านชาย เปิดให้บริการในเว็บไซต์ DMM ซึ่งเป็นเว็บไซต์ขายสินค้าและบริการออนไลน์ของญี่ปุ่น ที่แต่เดิมนั้นเน้นขายสินค้า 18+ สำหรับผู้ใหญ่ จนขยายเป็นเว็บไซต์ขายสินค้าและบริการหลากหลายมากขึ้น และยังให้บริการเกมออนไลน์ด้วย ตรงนี้ชาวผู้การ Kantai Collection ก็รู้กันดี
เพราะเป็นเกมเล่นฟรี ทาง Dead or Alive Xtreme: Venus Vacation จึงมีการเพิ่มชุด ระบบการเล่น และฟีเจอร์ใหม่ๆ ที่ดึงดูดผู้เล่นชายให้มาเล่นได้มากขึ้น จนแทบจะกลายเป็นเกม 18+ เข้าไปทุกทีแล้ว อย่างล่าสุดก็มีการเพิ่มระบบชุดใหม่ ที่มีชื่อว่า “appetizer”  ความพิเศษของชุดนี้อยู่ที่ จะมีฟังค์ชั่นให้ผู้เล่นใช้เม้าส์ควบคุมมือ เพื่อดึงชุดหรือเปิดกระโปรงที่สาวๆ ใส่อยู่ได้ แต่ส่วนไขของ “appetizer” คือมันจะมีอยู่เฉพาะในชุดระดับสูงๆ เท่านั้น จะต้องอัพเกรดชุดให้ขั้นสูงก่อนระบบนี้ถึงจะโผล่ และก็ไม่ได้มีในทุกชุดด้วย จะทยอยอัปเกรดระบบนี้เข้าไปทีละชุดๆ
เบื้องต้นชุดที่มีระบบ “appetizer” นี้จะมีเฉพาะชุดในกาชาที่เรียกว่า “Appetizer Pinchos” มีอัตราเปิดได้สุดโหดโคตรแรร์ระดับ SSR โอกาสออกแค่ 0.77%
เจ้าระบบ appetizer ที่ว่านี้มีอะไรดี ของดูได้จากคลิป PV ตัวอย่างด้านล่าง

เกมเมอร์ชายท่านใดสนใจเล่น Dead or Alive Xtreme: Venus Vacation ก็จะต้องทำการมุดเล็กน้อย มีวิธีมุดสมัครเกมอยู่ที่ https://www.dualshockers.com/dead-alive-xtreme-venus-vacation-guide/