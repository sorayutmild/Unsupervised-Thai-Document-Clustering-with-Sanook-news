ส่อง 3 อาชีพใหม่ Blade & Soul มีทีเด็ดอะไรกันบ้าง
Blade & Soul
Blade & Soul ประเทศไทยเปิดโลกยุทธจักรกันมาเป็นเวลาระยะหนึ่งแล้ว เหล่าจอมยุทธก็คงเลือกฝึกวิชากันตามสไตล์ถนัดของตัวเอง แต่ก็ยังมีวิทยายุทธอีก 3 รูปแบบที่ยังไม่ได้เข้ามาให้เหล่าจอมยุทธในเซิร์ฟเวอร์ไทยเลือกเล่น นั่นก็คือ Warlock จอมคาถาผู้ใช้พลังเวทมนตร์ดำ, Soul Fighter จอมยุทธพลังวิญญาณที่เชี่ยวชาญการโจมตีทั้งระยะใกล้และระยะไกล ปิดท้ายกันด้วยคลาสน้องใหม่ที่สิบ Maestro สิงปืนคู่ ทั้งสามคลาสนี้มีทีเด็ดอะไรนอกเหนือจาก 7 คลาสที่เปิดให้เล่นอยู่ในไทยบ้างเรามาลองดูกัน
 
Warlock
Blade & Soul
ใครเคยดูหนังจีนมาก็คงไม่ต้องบรรยายลักษณะอาชีพนี้มากนักเพราะแทบจะเหมือนกันเด๊ะเลย นั่นก็คือหมอผีแบบสไตล์จีนที่ใช้มีดและยันต์เป็นอาวุธ Warlock เป็นสายป่วนสุดแสนอันตรายที่จะร่ายเวทมนตร์ดำใส่ยันต์ซัดใส่ศัตรูในระยะกลาง ซึ่งนอกจากจะสร้างความเสียหายให้กับศัตรูแล้ว ยังมีคำสาปทำให้เกิดผลของ Debuff ต่างๆให้กับศัตรูด้วย ไม่ว่าจะเป็นคำสาปโซ่ตรวนที่ใช้ตรึงให้ศัตรูขยับไม่ได้ คำสาปกรงขังที่ใช้หยุดศัตรูเช่นกัน คำสาปปลิงดูดเลือดทำให้ศัตรูพลังลดลงเรื่อยๆ และยังสามารถอัญเชิญภูติผีและวิญญาณแห่งมังกรมาช่วยต่อสู้ได้
Blade & Soul
Warlock จึงเป็นคลาสที่ค่อนข้างแสบและเก่งมากในการต่อสู้แบบตัวต่อตัว เพราะหากใช้สกิลดีๆก็จะชนะศัตรูได้โดยที่ไม่ศัตรูเข้าใกล้ไม่ได้เลย แต่หากเป็นการต่อสู้แบบแท็กทีมหรือการต่อสู้หลายคน Warlock มักจะโดนเพ่งเล็งเป็นอันดับแรก ซึ่งหากโดนคลาสที่มีความเร็วสูงเข้าประชิดได้ก็คงจบเห่ค่อนข้างแน่ ดังนั้นจึงต้องพยายามรักษาระยะไว้อย่าให้ถูกเข้าประชิดตัวได้
สกิลหลักๆที่แนะนำ : Soul Shackle, Imprison, Summon, Dragoncall

 
Soul Fighter
Blade & Soul
นักสู้พลังวิญญาณ หรือถ้าในหนังจีนกำลังภายในก็จะออกแนวจอมยุทธที่ใช้วิชากำลังภายใน ที่นอกจากจะเชี่ยวชาญการโจมตีในระยะใกล้แล้ว ยังมีท่าปล่อยลมปราณเพื่อโจมตีระยะไกลได้ด้วย ก็เลยทำให้ Soul Fighter เป็นคลาสที่มี Stance แยกกันชัดเจนระหว่างท่าโจมตีระยะประชิดกับท่าโจมตีระยะไกล โดยปกติแล้วจะใช้ Kung Fu Stance เป็นหลักใช้แนวการเล่นแบบเดียวกับคลาส Kung Fu Master คือเน้นโจมตีระยะใกล้ มีความเร็วสูง สามารถ Dash หลบหลีกและสวนการโจมตีด้วยท่าโจมตีที่เน้นพลังของธาตุดิน เน้นโจมตีศัตรูแบบเป้าหมายเดี่ยว
Blade & Soul
ส่วน Elemental Stance เป็น stance สำหรับใช้สกิลโจมตีระยะไกล ซึ่งเหมาะกับใช้โจมตีศัตรูจำนวนมากด้วยท่าแบบ AOE (แอเรียเอฟเฟค) ของธาตุน้ำแข็ง ทั้งทำความเสียหายและยังมีดีบัพทำให้ศัตรูเคลื่อนไหวช้าลงด้วย คล้ายกับสกิลสายน้ำแข็งของ Force Master แถมผู้เล่นยังสามารถเลือกอัพสกิลของ Elemental Stance เป็นสายสกิลบัพให้ปาร์ตี้ได้ด้วย อย่างเช่นท่า resurrection, healing, และ Focus recovery

Soul Fighter จึงเป็นคลาสที่ค่อนข้างสารพัดประโยชน์เพราะสามารถทำหน้าที่ได้หลากหลาย ซึ่งเปลี่ยน Stance ไปตามสถานการณ์ที่ต้องการเพียงแค่กด Tab แถมยังทำดาเมจได้สูงด้วยโดยเฉพาะในช่วงที่สะสมพลัง Soul ได้สูงสุด
สกิลหลักๆที่แนะนำ : Stance Shift, Snowball, Frost Storm (Elemental Stance), Lightning Fist, Elbow Smash (Kung Fu Stance)
 
Maestro
Blade & Soul
คลาสน้องใหม่ลำดับที่ 10 ของเกม Blade & Soul ที่เพิ่งนำเข้ามาให้ลองใน Test Server ของเซิร์ฟเวอร์เกาหลีใต้ขณะนี้ เป็นคลาสที่ชำนาญการต่อสู้ระยะไกลโดยใช้อาวุธปืนคู่ผสานกับท่าศิลปะการต่อสู้ ทำให้ Maestro จะโจมตีในระยะที่ไกลมากได้แล้วยังมีท่าหลบหลีกและสวนการโจมตีหากศัตรูเข้ามาประชิดได้อีกด้วย

การเล่น Maestro จะแบ่งเป็นสองสายคือสายธาตุไฟ (Fire) และสายธาตุมืด (Shadow) ทั้งสองสายมีท่าโจมตีที่ไม่แตกต่างกันมากนักนอกเหนือจากธาตุที่ต่างกันแล้ว สายธาตุไฟจะเน้นไปที่สกิลโจมตีแบบเป้าหมายเดี่ยวมากกว่าและเน้นความรวดเร็ว ทางด้านสายธาตุมืดจะมีสกิลที่เน้นทำดาเมจแบบ AOE (แอเรียเอฟเฟค) ที่มากกว่า รวมถึงมีดีบัพทำให้ศัตรูติดสตันและลดความเร็ว
สกิลหลักๆที่แนะนำ : สายไฟ Light Fuse, Decapitation : สายมืด Release, Backflow

https://www.youtube.com/watch?v=ld7BcosqnWc
 
เห็นตัวอย่างของคลาสอาชีพใหม่ของ Blade and Soul กันแล้วเชื่อว่าจอมยุทธชาวไทยคงจะมีคลาสในดวงใจที่กำลังรอเล่นกันอยู่อย่างแน่นอน หรือใครที่กำลังเล่นคลาสเก่าอยู่เห็นแบบนี้ก็คงอยากเล่นคลาสใหม่กันแล้วแน่ๆ ถ้าไม่มีอะไรผิดพลาดสำหรับ Blade and Soul เซิร์ฟเวอร์ไทยน่าจะได้เล่น Warlock กันเร็วๆนี้ ซึ่งจะอัพเดทตามลำดับแบบเดียวกับของเซิร์ฟเวอร์ต่างประเทศ
 
Source:

https://bladeandsoul.com/
