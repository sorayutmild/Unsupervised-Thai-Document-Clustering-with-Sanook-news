หลังจากที่แฟน ๆ รอคอยกันมาอย่างยาวนาน อนิเมะซีซั่นต่อที่หลายคนรอคอยอย่าง Demon Slayer: Kimetsu no Yaiba หรือ "ดาบพิฆาตอสูร" ได้มีการปล่อยตัวอย่างใหม่ซีซั่นสองออกมาแล้ว พร้อมกับกำหนดฉายในวันที่ 5 ธันวาคมนี้ในญี่ปุ่น ซึ่งสำหรับเพลงเปิดนั้นจะเป็นเพลง "Sankyō Sanka" และเพลงปิดเป็น "Asa ga Kuru" ซึ่งได้ เอเม่ (Aimer) นักร้องเพลงป๊อปชาวญี่ปุ่นเป็นผู้ขับร้องอีกด้วย

นอกจากนี้ยังได้มีการประกาศตอนพิเศษของ ศึกรถไฟสู่นิรันดร์ ซึ่งจะนำเสนอ 7 ตอน ออกฉายในญี่ปุ่น 10 ตุลาคมนี้ โดยจะเป็นเหตุการณ์ก่อนเหตุการณ์ในภาพยนตร์ สำหรับตอนพิเศษนี้ จะมีเพลงเปิดชื่อ "Akeboshi" และ เพลงปิด "Shirogin" ซึ่งได้ LISA มาร้องเพลงอีกด้วย


สำหรับในประเทศไทยนั้น มีตัวแทนลิขสิทธิ์สองเจ้าที่ประกาศแล้วว่าจะมีการนำมาฉาย ได้แก่ Muse Thailand และ Viu Thailand  โดยจะเป็นการนำซีซั่นใหม่เข้ามา สำหรับตอนแรกในซีซั่นที่ 2 นี้จะมีความยาว 1 ชั่วโมงเต็ม โดยจะเป็นเหตุการณ์ต่อจากภาพยนตร์ ศึกรถไฟสู่นิรันดร์ ซึ่งจะเป็นเรื่องราวในย่านเริงรมณ์ (โคมแดง) ส่วนกำหนดฉายต้องรอติดตามกันต่อไป


Demon Slayer: Kimetsu no Yaiba หรือ "ดาบพิฆาตอสูร" นั้นจะเล่าเรื่องราวญี่ปุ่นในช่วงยุคไทโช (ค.ศ. 1912 - 1926) ที่มีอสูรอาละวาดสังหารมนุษย์ในเงามืด ทันจิโร่ที่สูญเสียครอบครัวเพราะอสูร เหลือน้องสาวคนเดียวที่กลายเป็นอสูร จึงได้ตัดสินใจหาทางช่วยเหลือเพื่อให้น้องสาวกลับมาเป็นมนุษย์เหมือนเดิมโดยการเข้าร่วมเป็นนักล่าอสูร ต้นฉบับเขียนโดย โคโยฮารุ โกโตเกะ และเป็นหนึ่งในอนิเมะยอดนิยมอันดับต้น ๆ ของโลก