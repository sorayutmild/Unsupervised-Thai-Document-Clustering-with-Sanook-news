อิทธิพลแห่งดวงดาวและลัคนาราศีเกิดของคุณนั้นทรงอิทธิพลอย่างมากต่อเส้นทางแห่งอาชีพการงานของคนทุกราศี ด้วยอิทธิพลของดวงดาวที่บางครั้งก็ช่วยเกื้อหนุนและส่งผลดีต่อตัวเจ้าชะตา แต่บางครั้งกลับกลายเป็นอุปสรรคที่เป็นตัวฉุดรั้งความก้าวหน้า
คงจะดีไม่น้อยหากเรารู้ล่วงหน้าได้ก่อนว่าสายงานใดที่คุณทำแล้วจะรุ่งเรือง ประสบความสำเร็จ และส่งเสริมให้การงานของคุณเจริญก้าวหน้า และถ้าคุณได้รู้ถึงแนวทางการเลือกสายอาชีพที่เหมาะกับอุปนิสัยของคนแต่ละราศี  ได้รู้ว่าช่วงไหนคุณจะมีโอกาสที่ดีในการเริ่มต้นธุรกิจใหม่หรือเมื่อไหร่โชคจะเข้าข้างคุณ ดวงเรื่องการงานของคุณจะเป็นอย่างไร หรืออะไรที่คุณทำแล้วจะรวย อย่าได้รอช้าเลือกราศีประจำตัวคุณแล้วไปดูคำทำนายกันเลย
 
ดวงการงานของชาวราศีกันย์ เหมาะกับอาชีพแบบไหนกันนะ
ชาวกันย์นั้นเป็นคนที่จริงจังและประเมินสถานการณ์เป็น ชาวกันย์ใช้ความนิ่งสงบสยบความเคลื่อนไหวในการแก้ปัญหาทางธุรกิจ ชีวิตชาวกันย์ไม่มีแนวโน้มความเสี่ยงใดๆ เลย ทุกอย่างในชีวิตล้วนเกิดจากการกระทำของตนเองทั้งสิ้น ความเป็นคนช่างพินิจพิเคราะห์ ขยันหมั่นเพียร และมีความรับผิดชอบ ล้วนแล้วแต่เป็นองค์ประกอบหลักที่ทำให้ชาวกันย์ประสบความสำเร็จ
แต่ชาวกันย์เป็นพวกคิดเล็กคิดน้อย และจุกจิกจู้จี้ พวกเขาสงสัยคนอื่นๆ ในการปฏิบัติหน้าที่ว่าประมาทและไม่มีความเป็นมืออาชีพ ชาวกันย์ต้องการความเสียสละและผลตอบแทนอย่างเต็มที่ โหราศาสตร์เกี่ยวกับอาชีพการงานนี้จะชี้ให้ชาวกันย์เห็นถึงความผิดพลาดของพวกเขา ช่วยให้พวกเขาพัฒนาศักยภาพที่ซ่อนอยู่ภายในเพื่อที่จะเอาชนะปัญหาและความยากลำบากต่างๆ
 
ทัศนคติของชาวกันย์ในเรื่องการทำงาน
ชาวกันย์ เป็นคนบ้างาน คนที่ทุ่มเทพลังงานทั้งหมดไปกับงาน สำหรับชาวราศีกันย์นั้นการบ้างานอาจทำให้มีปัญหาในการใช้ชีวิตส่วนตัวได้ แต่นั่นกลับเป็นสิ่งที่พวกเขาชื่นชอบและมีความสุขที่สุดน่ะสิ เมื่อยามทำงาน ชาวกันย์จะมีความมั่นใจมาก นั่นอาจเป็นเพราะเป็นแค่หนึ่งในไม่กี่เรื่องที่ทำให้ชาวกันย์รู้สึกสบายใจ ชาวกันย์ชอบคุยฟุ้งเรื่องงานของตนแม้ว่าจะอยู่ในตำแหน่งเล็กๆ ก็ตาม
อะไรง่ายๆ ก็สามารถอวดได้นะ ในเรื่องความสัมพันธ์กับเพื่อนร่วมงาน ชาวกันย์ทำงานด้วยความยับยั้งชั่งใจ แต่ความไม่เป็นมืออาชีพและความเกียจคร้านก็ทำให้ชาวกันย์ขุ่นใจ หากเกิดเหตุการณ์นี้ ชาวกันย์จะลืมเรื่องมารยาทไปเลย จะแสดงความไม่พอใจออกมาอย่างไม่เหมาะสม ความขี้รำคาญและความคิดเล็กคิดน้อยนับเป็นข้อเสียของมนุษย์บ้างานอย่างชาวกันย์เลยทีเดียว
 
ผู้นำชาวราศีกันย์
ขอเพียงแค่งานต้องบรรลุผลตอบแทนสูงสุด ลูกน้องในบังคับบัญชาจะต้องปฏิบัติตามความคิดของเขาเกี่ยวกับการทำงานเพื่อให้ได้มาซึ่งคุณภาพของงาน ด้วยความที่ชาวกันย์เป็นคนช่างพิเคราะห์พิจารณา จึงทำให้เห็นถึงจุดอ่อนและจุดแข็งของการมีส่วนร่วมทั้งหมดในขั้นตอนการดำเนินงานที่ถูกต้องที่สุด จริงจังมากขนาดที่เมื่อมุ่งเน้นไปที่ผลลัพธ์แล้ว หากลูกน้องทำงานแบบขอไปที ผู้นำชาวกันย์สามารถที่จะไล่ลูกน้องคนนั้นออกได้เลยล่ะ ชาวกันย์ขาดเสน่ห์และความนุ่มนวล แต่ก็เป็นนักบริหารที่แข็งแกร่ง ผู้นำชาวราศีกันย์ที่เป็นธรรมชื่นชมความขยันหมั่นเพียรของคนขยันขันแข็ง สำหรับคนขี้เกียจอาจจะต้องลำบากสักหน่อย วิธีเดียวที่จะช่วยได้ก็คือทำงานให้มีคุณภาพหรือไม่เช่นนั้นก็ลาออกไปเถอะ ชาวกันย์เป็นนักปฏิบัติที่ยอดเยี่ยม พวกเขาปราศจากความทะเยอทะยาน ดังนั้นพวกเขาจึงพร้อมที่จะเชื่อฟังคำสั่ง ชาวกันย์ชอบที่จะทำงาน ดูได้จากผลงานของพวกเขา
 
ลูกน้องชาวราศีกันย์
เจียมเนื้อเจียมตัวและจะไม่อวดอ้างถึงผลงานต่างๆ แค่ความพิถีพิถันในเนื้องานที่ได้รับมอบหมายก็เทียบได้กับการโอ้อวดผลงานของชาวกันย์แล้ว ชาวกันย์มักจะทำงานด้านการบริหารจัดการได้ดีโดยไม่จำเป็นต้องได้รับมอบหมาย ชาวกันย์เป็นพวกเรียกร้องขอทำงาน เราแทบจะตัดสินและวิพากษ์วิจารณ์ชาวกันย์มากไม่ได้ เพราะชาวกันย์นั้นรู้ดีถึงการกระทำที่ผิดพลาดของตน พวกเขามีประสบการณ์รับมือกับความล้มเหลวเป็นอย่างดี และแน่นอนว่าพวกเขาพยายามที่จะแก้ไขข้อบกพร่องนั้นให้กลับมาเป็นปกติได้โดยทันทีด้วย การได้รับคำตำหนิติเตียนจากหัวหน้านั้นอาจทำลายความมั่นใจของลูกน้องได้ ดังจะเห็นได้จากการแสดงท่าทีที่ตรงกันข้ามกับคำแนะนำ
 
ชาวกันย์กับวิชาชีพ
ชาวกันย์ผู้ขยันขันแข็งไม่เพียงแต่จะเลือกงานจากความชอบ แต่ยังเลือกงานที่รายได้มั่นคงอีกด้วย ชาวกันย์ชอบที่จะทำตัวเป็นประโยชน์แก่ผู้อื่น ทำงานหนักมาก แทบไม่มีเวลาพักให้ตัวเองด้วยซ้ำ และชาวกันย์ก็ไม่ได้ใส่ใจว่าพวกเขาเลือกงานที่มีเกียรติหรือไม่ สนใจเพียงแต่ว่าผลตอบแทนเป็นอย่างไร สาวๆ ชาวกันย์อาจอ่อนไหวอยู่บ้างกับชื่อเสียง แต่พวกเธอไม่มีส่วนเกี่ยวของกับอะไรที่ผิดกฎหมายแน่ แม้ว่างานนั้นจะได้ค่าตอบแทนสูงก็ตาม  ชาวกันย์แทบไม่เปลี่ยนงานหรือที่ทำงานเลย พวกเขาต้องการความมั่นคง
ส่วนมากงานที่สร้างรายได้ที่หนุ่มราศีกันย์ทำคืองานประเภทงานบริการสาธารณะ การเงิน การธนาคาร หนุ่มกันย์ถูกโฉลกกับงานที่เกี่ยวข้องกับวิทยาศาสตร์ งานที่เกี่ยวข้องกับเคมี คณิตศาสตร์ เภสัชกรรม การแพทย์ หรือประวัติศาสตร์ หนุ่มราศีนี้มักเลือกงานที่เกี่ยวข้องกับภาคการค้า ตัวแทนการผลิตต่างๆ เรื่องงานก่อสร้างนั้นชาวกันย์ไม่ค่อยถนัด รวมไปถึงวิศวกร หัวหน้าคุมงาน ผู้จัดการไซต์งาน ช่างเชื่อม หรือช่างซ่อมบำรุง ชาวกันย์ชอบอะไรที่น่าเบื่อ เช่น งานตรวจปรับแก้สื่อสิ่งพิมพ์นี่เป็นงานที่เหมาะสมกับชาวกันย์ทีเดียวนะ
สาวราศีกันย์ผู้มีความฉลาดหลักแหลมมักเลือกอาชีพครู เพราะรู้วิธีการที่จะจัดการกับเด็กๆ ส่วนมากจะเป็นครูในโรงเรียนอนุบาลหรือโรงเรียนประถม สาวกันย์รู้สึกมั่นใจในงานภาคการค้า เช่น เป็นผู้ค้า  หัวหน้าแผนกฝ่ายขาย แคชเชียร์ หรือพนักงานบัญชี สาวกันย์สามารถควบคุมอารมณ์ได้ดี สามารถตัดสินใจได้อย่างรวดเร็ว ดังนั้นงานที่เลือกส่วนมากจึงเกี่ยวข้องกับทางการแพทย์ เช่น แพทย์ พยาบาล สาวกันย์แสนสวยผู้ชำนาญการใช้เข็ม ชอบและสามารถทำงานเกี่ยวกับการใช้มือได้ดี งานที่ใช้ทักษะเหล่านี้ ได้แก่ งานเย็บปักถักร้อยต่างๆ
 
ชาวราศีกันย์กับการงาน
ชาวกันย์เป็นคนมีเหตุผลและมีความสามารถในการประเมินเรื่องต่างๆ จึงเลือกที่จะใช้พลังงานอย่างชาญฉลาด จึงทำให้ประสบความสำเร็จได้โดยง่าย การงานนั้นค่อนข้างราบรื่นไม่มีความตื่นเต้นอะไร ชาวกันย์ผู้เรียบร้อยไม่จำเป็นต้องพึ่งเล่ห์เหลี่ยมหรือกลลวงใดๆ ชาวกันย์เชื่อว่าสิ่งสำคัญที่สุดคือการขยันทำงาน ซึ่งในสายงานของชาวกันย์นั้น จำเป็นจะต้องทำงานให้ดีเพื่อผลลัพธ์ที่ดีเยี่ยมในการเจริญเติบโตก้าวหน้า ชาวกันย์ที่ประหยัดและมีความมุ่งมั่นจะพบตัวเองอยู่ในวังวนเดิมๆ ในการทำงาน คือมีความสุขกับงานที่ทำและที่สำคัญคือได้รับผลตอบแทนที่ดี ชาวกันย์มุ่งมั่นตั้งใจที่จะทำงานร่วมกับหุ้นส่วนที่แข็งแกร่งและมีความรับผิดชอบสูง ชาวราศีกันย์นั้นไว้ใจได้ มีความรับผิดชอบดีเยี่ยม ชาวกันย์มักไม่เจออุปสรรคในการทำงานเว้นแต่จะเกิดจากตัวเองในเรื่องเล็กๆ น้อยๆ ซึ่งบางครั้งก็มุ่งเน้นที่ผลลัพธ์มากเกินไปทำให้ไปโมโหใส่ผู้อื่น
 
ชาวราศีกันย์กับธุรกิจ
ชาวกันย์เป็นคนที่มีไอเดียบรรเจิด มีความเพียรและความมุ่งมั่นเพียงพอที่จะนำมาใช้ในชีวิตจริง ชาวกันย์คำนวณถึงความเสี่ยงที่เป็นไปได้อย่างแม่นยำเพื่อให้ธุรกิจประสบความสำเร็จ ชาวกันย์ระมัดระวังตัวให้ไม่ไปมีส่วนร่วมในโครงการที่น่าสงสัย ประพฤติตัวอย่างเหมาะสมกับหุ้นส่วน ชาวกันย์ชอบร่วมงานกับคนที่จริงจังและเชื่อถือได้ ในขณะเดียวกันก็ควบคุมได้ด้วยนะ ชาวกันย์เชื่อว่าหุ้นส่วนจะทำงานอย่างมีความรับผิดชอบเช่นเดียวกับที่ชาวกันย์ทำ ข้อควรระวังคือความวิตกกังวลจะปิดกั้นตัวเองในการหันมาทำธุรกิจของตนเอง ชอบงานที่เป็นลูกจ้างเขามากกว่า หากจัดการกับความกลัวได้จะประสบความสำเร็จในงานประเภทการเงิน การธนาคาร การลงทุน และการก่อสร้าง
 
ชาวกันย์กับการเงิน
ชาวกันย์ผู้มัธยัสถ์ไม่ได้ใช้จ่ายเงินในความคิดบ้าบอชั่วขณะ การเฝ้ารอส่วนลดหรือโปรโมชันต่างๆ ไม่ได้หมายความว่าเป็นคนงก ชาวกันย์เป็นคนที่ทำงานหนักมากและรู้คุณค่าของเงิน พวกเขาต้องการสถานภาพทางการเงินที่มั่นคง ชาวกันย์มีความคิดที่ชัดเจนเรื่องการลงทุนว่าควรลงทุนกับอะไร สุขภาพ สันทนาการ อสังหาริมทรัพย์ หรือการศึกษา โดยปกติชาวกันย์จะมีหลายบัญชี โดยจะใช้เงินจำนวนไม่มาก ไม่จับเงินก้อนใหญ่หากไม่เล็งเห็นถึงผลตอบแทนที่ได้รับ
หนุ่มกันย์ผู้มุ่งมั่นรู้ว่าเขาสามารถที่จะใช้จ่ายได้แค่ไหนสำหรับหนึ่งเดือน เขาพยายามที่จะไม่ออกนอกแผนที่วางไว้ ชาวกันย์ค่อนข้างเจียมเนื้อเจียมตัวและไม่ต้องการอะไรมาก พึงพอใจกับอะไรเล็กๆ น้อยๆ แต่ชาวกันย์ไม่เคยซื้อของไม่ดีที่ราคาถูก เขารู้คุณค่าของเงิน ดังนั้นเขาจึงใช้เงินไปกับเรื่องที่อยู่อาศัย ครอบครัวของเขาไม่ได้ต้องการอะไรก็จริง แต่ก็ไม่ได้มั่งมีมากมาย
สาวกันย์เป็นคนระมัดระวังในการใช้จ่ายของเธอ แน่ล่ะว่าถ้าเจอเสื้อผ้าสวยๆ หรูๆ เก๋ๆ ก็ต้านไม่อยู่เหมือนกัน แต่ก็ไม่ได้บ้าซื้อไปเรื่อย สาวกันย์มักจะมีเงินไม่ขาดมือ แต่ก็ไม่ไว้ใจที่จะให้ใครหยิบยืม ในหัวเธอคำนวณไว้แล้วว่าจำเป็นต้องมีเงินเท่าไหร่ถึงจะเพียงพอในการใช้ชีวิตอย่างสุขสบาย เงินส่วนที่เหลือก็จะเอาไปใช้อย่างอื่น สาวกันย์บ้างาน แม้ขณะไม่ได้ทำงานก็มักจะคิดเรื่องการทำงาน มองหาสิ่งที่ชอบไว้ทำเพื่อที่จะได้มีรายได้ที่มั่นคง
 
ชาวกันย์กับความเข้ากันได้ในหน้าที่การงาน
ในการติดต่อสื่อสาร ชาวราศีกันย์แสดงให้เห็นถึงความสามารถทางการทูต เป็นเรื่องยากที่จะจินตนาการสถานการณ์เมื่อชาวกันย์เข้าไปแทรกแซงหุ้นส่วนธุรกิจอย่างจริงจัง ในความเป็นจริงแล้ว บางครั้งเราก็ไม่สามารถระงับความปรารถนาที่จะวิพากษ์วิจารณ์และให้คำแนะนำได้ แต่ชาวกันย์ประสบความสำเร็จอย่างมากในการร่วมงานกับคนที่รับรู้ถึงความต้องการที่เพิ่มขึ้นอย่างรวดเร็วของชาวกันย์ที่มุ่งมั่นเพื่อผลลัพธ์ที่ดีเยี่ยม
ความสัมพันธ์ทางธุรกิจของชาวกันย์และชาวพฤษภนั้นประสบความสำเร็จเป็นอย่างมาก ทั้งสองราศีเข้าอกเข้าใจกันได้เป็นอย่างดี หากเป็นชาวกันย์ทั้งคู่ก็ทำงานร่วมได้ดี เข้ากันได้โดยไม่ต้องถามไถ่สงสัยเยอะ ชาวกันย์และชาวธนูจะไม่แข่งขันพิสูจน์ความเหนือกว่าอีกฝ่าย การทำงานร่วมกันนั้นจะประสบผลสำเร็จด้วยดีในอนาคต การปฏิสัมพันธ์ระหว่างชาวกันย์และชาวเมษไม่ประสบความสำเร็จอย่างสิ้นเชิง หากจะประสบความสำเร็จได้ ก็ในกรณีที่ชาวกันย์เป็นฝ่ายรับผิดชอบงานนั้นอย่างเต็มรูปแบบเท่านั้น
การร่วมงานกันระหว่างชาวกันย์และชาวสิงห์นั้นสามารถประสบความสำเร็จได้ ทั้งสองราศีมีพลังมากพอที่จะผนึกกำลังให้แข็งแกร่ง แต่ชาวสิงห์มีแนวโน้มที่จะกล้าได้กล้าเสียมากกว่า ซึ่งแน่นอนว่าชาวกันย์ไม่ปล่อยไปแบบนั้นแน่ ความดื้อดึงของชาวมังกรทำให้ชาวกันย์รู้สึกต่อต้าน แม้ปกติชาวกันย์จะไม่ค่อยรับบทหลักแต่หากในสถานการณ์นี้ชาวกันย์ก็ไม่ยอมเช่นกัน ชาวตุลย์และชาวกันย์จะคำนวณความเสี่ยงซ้ำแล้วซ้ำเล่า ความระมัดระวังมากเกินไปของทั้งคู่ไม่ได้นำธุรกิจไปสู่ความเจริญรุ่งเรือง ทั้งคู่จะโทษทุกอย่างเว้นแต่การโทษตัวเอง