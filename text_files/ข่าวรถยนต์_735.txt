               เผลอแปปเดียวปี 2012 ก็กำลังที่จะหมดลงอีกครั้ง ซึ่งปีนี้ถือว่าเป็นปีหนึ่งที่มีรถบนต์ใหม่ออกมามากที่สุดในประวัติศาสตร์ โดยเฉพาะอย่างยิ่ง "นโยบายรถคันแรก" ที่พาให้ หลายคนเพลิดเพลินอยากมี รถ แต่ในช่วงโค้งสุดท้ายปีนี้ ถ้าใครกำลังมองหารถยนต์ที่คุ้มค่า วันนี้เราจัดอันดับมาให้ กับ 10 รถคุ้มค่า แห่งปี 2012 ที่รุ่นไหนคันไหน จะครองใจ ไปดูกันเลย 
 
รถไฮบริดคุ้มค่า 

Toyota Prius
                งานนี้ต้องขอบอกว่าเลือกยากมากๆ แต่ในตำแหน่งนี้เราขอมาเริ่มกันด้วยกับรางวัลรถยนต์คุ้มค่าในกลุ่มรถไฮบริด ที่ปีนี้เริ่มมีการแข่งดุเดือดมากขึ้น เมื่อ 2 ค่ายยักษ์ใหญ่ประเดิมศึกชนช้าง แต่ดูเหมือนว่า  Toyota Prius  ใหม่ ยังจะคงครองใจเราต่อเป็นปีที่ 3 ด้วยออพชั่นที่มากขึ้นหน้าตาที่ดูดีมากขึ้น รวมถึง ความสปอร์ตแม้ต้องยอมรับว่ามันมีการปรับราคาจำหน่ายเพิ่มขึ้นด้วยแต่ความล้ำสมัยของมัน ก็น่าจะทำให้หลายคนพร้อมที่จะจ่าย
 
รถสปอร์ตคุ้มค่า 

Honda CR-Z
                ใครที่ชอบสมรรถนะขับขี่มันส์ๆคงต้องชอบรถสปอร์ต  และแน่นอนในปีนี้เรามีรถสปอร์ตคุ้มค่ามาเป็นน้องใหม่ในกลุ่มคุ้มค่าด้วยและ มันคือ  Honda CR-Z  ที่นำเข้ามาจำหน่าย ในราคา 1.9 ล้านบาท โดย  Honda  หลายเหตุผลที่ควรเลือกเจ้าสปอร์ตคันนี้ก็ไม่พ้นสมรรถนะที่เกิดคาด ความทันสมัยที่มีมากกว่าที่คิด ในความลงตัวที่ให้อย่างเต็มเปี่ยม จากเครื่องยนต์ 1.5 ลิตร ไฮบริด แถมด้วยความคล่องแคล่ว และการเลือกโหมด ได้ 3 โหมด ทำให้มันมีตัวตนที่โดดเด่น และยังสามารถใช้งานได้ในชีวิตประจำวัน ที่ยังครบถ้วนด้วยการประหยัดน้ำมันพร้อมกันกัน ด้วย

 
รถซีดานกลางคุ้มค่า 

Toyota Camry 
                ออกมาจำหน่ายปีนี้ และกลับมาครองใจมหาชนอย่างรวดเร็ว และความคุ้มค่าของซีดานกลางปีนี้ ก็ไม่ผิดโผ มันตกเป็นของ  Toyota Camry  ใหม่ ที่เปิดตัวออกมาอย่างสวยหรู และสามารถครองใจเราไปได้ การปรับปรุงใหม่ล่าสุดนี้เอง ที่ทำให้เราต้องยกตำแหน่งนี้ให้รถคันนี้ ด้วยการออกแบบใหม่ ออพชั่นที่ดีขึ้น และมันปฏิเสธไม่ได้ว่า นาทีนี้ Toyota Camry  ใหม่ เป็นรถยนต์ที่น่าสนใจรุ่นหนึ่ง
รถคอมแพ็คคาร์ คุ้มค่า 

Nissan Sylphy
                ในปี2012 ที่ผ่านมา รถคอมแพ็คคาร์ถือว่าเป็รถยนต์กลุ่มหนึ่งที่มีการเปลี่ยนแปลงและแข่งขันมากพอสมควร และในปีนี้ รถยนต์ที่มีดีเกินตัว กลับกลายเป็นยานยนต์จากค่ายรถยนต์  Nissan  กับ  Nissan Sylphy  ที่เปิดตัวออกมา โดยเน้นในการพกความหรูหรา แต่ยังเน้นความสะดวกสบายในฟังชั่นการขับขี่ และให้ความล้ำสมัยไปพร้อมกันด้วย เครื่องยนต์มีการเปลี่ยนใหม่ทั้ง 2 รุ่น ไม่ว่า จะเครื่องยนต์ 1.6 และ 1.8 ลิตร  ที่พัฒนามากยิ่งขึ้น รวมถึงระบบเกียร์แบบ  CVT ที่ทำให้มีสมรรถนะในการขับขี่ที่ดีขึ้นกว่าเดิม
รถ อเนกประสงค์คุ้มค่า  

Chevrolet Trailblazer
                ในกลุ่มรถยนต์อเนกประสงค์ปีนี้ดุดันเช่นกัน และหลังจากตลอดเกือบทั้งปีนั้น รถอเนกประสงค์ในตลาดที่อยู่  2 กลุ่ม แต่ลงตัวในออพชั่น สมรรถนะที่โดดเด่น และเช่นเดียวกัน มันยังให้อารมณ์การขับขี่ที่ทั้งสามารถในเรื่องการลุย และในเรื่องฟังชั่นการใช้งานและ รถคันนั้นคือ  Chevrolet Trailblazer  ใจถึงก็ไปถึง...
                คอนเซปต์ที่ชุจุดเด่นเรื่องลุย ถูกปรับให้ลงตัวกับความเป็นอเมริกัน ที่ให้ในเรื่องการออกแบบที่โดดเด่นดุดัน ไปพร้อมกับ สมรรถนะจากขุมพลัง  duramax  ที่ให้ความสามารถในการลุย ซึ่งมันค่อนข้างครบเครื่อง ยิ่งได้ระบบช่วงล่างที่เป็นแบบ  five link ก็ทำให้มีสเถียรภาพที่ดีจนน่าประทับใจ และทำได้ดีเทียบเท่าหรือมากกว่า อเนกประสงค์แท้ๆ ในบางรุ่นด้วยซ้ำไป
รถ อเนกประสงค์ คุ้มค่า  กลุ่ม  MPV

Proton Exora Turbo 
                ในกลุ่มรถยนต์อเนกประสงค์ นอกจากรถประเภทเน้นลุยแล้วปัจจุบัน รถอเนกประสงค์  MPV (Multi Purpose Vehicle ) ถือเป็นอีกกลุ่มที่เริ่มได้รับความนิยมมากยิ่งขึ้นในตลาด และนั่นทำให้ในปีนี้เรามามองรถยนต์คุ้มค่า และมันก็คือ  Proton Exora Turbo 
                รถยนต์จากค่ายเสือหลืองคันนี้มีดีมากกว่าที่เห็นด้วยแนวคิดของมันที่มุ่งเน้นในแง่ของการให้สมรรถนะในการขับขี่มากยิ่งขึ้นกว่าเดิม ลงตัวในความเป็นตัวตนที่มุ่งเน้นในเสริมสร้างความคุ้มค่า ที่ครั้งนี้ใช้เครื่องยนต์ 1.6 ลิตรเหมือนเดิม แต่เพิ่มดีกรีเท่าเครื่องยนต์ขนาด 2.0 ลิตร ด้วยระบบเทอร์โบชาร์จเข้ามา  เช่นเดียวกับ การให้ชุดแต่งเน้นอารมณ์สปอร์ต ในการขับขี่ ส่วนภายในการเติมแต่งออพชั่นมาครบครันพอตัว เช่นเครื่องเล่น DVD  ที่เพดานเป็นต้น
รถกระบะคุ้มค่า 

Ford Ranger
                กลุ่มนี้ตัดสินใจยากไม่ใช่น้อย เพราะแต่ละคันที่ออกมานั้นก็มีดีกรีที่คุ้มค่าและลงตัวในความเป็นตัวตนของมัน แต่หลังจากคัดเลือกกันเป็นที่เรียบร้อยแล้ว เราก็ตกลงปลงใจให้  Ford Ranger  ครองตำแหน่งนี้ ไปอย่างง่ายดาย
                รถยนต์ฟอร์ดเรนเจอร์ใหม่ เป็นกระบะที่มีการพูดถึงมากทั้งทางด้านวิศวกรรมที่ให้ความลงตัว ที่สำคัญ ยังมีการปรับปรุงในส่วนการออกแบบจนเสร็จสรรพออกมาในสไตล์อเมริกันแท้  พร้อมเครื่องยนต์ที่พัฒนาใหม่ให้มีบล็อกเล็กลง แต่ให้กำลังมากยิ่งขึ้น  รวมถึงออพชั่นทันสมัยอย่าง  Voice Recognition ที่สามารถเลือกซื้อได้หากต้องการ ทำให้มันเป็นรถยนต์ที่ครบครันด้วยฟังชั่นที่แท้จริง
ซิตี้คาร์คุ้มค่า 

Honda Jazz Hybrid
                ในที่สุดเราก็เดินทางมาถึงรถยนต์ที่เป็นขวัญใจมหาชนและปีนี้รถยนต์ที่สามารถครองความคุ้มค่าไปในกลุ่มนี้ ก็คงเป็นคันอื่นใดไปไม่ได้นอกจากรถ  Honda Jazz Hybrid  จริงอยู่นี่อาจจะเป็นซิตี้คาร์ที่มากกว่าแค่รถซิตี้คาร์ทั่วไป แต่ด้วยราคาที่วางจำหน่ายรุ่นเดียว 768,000 บาท ก็ทำให้มันเป็นรถที่ดูน่าสนใจขึ้นมาทันตาเห็น
                สิ่งที่คุ้มค่าของ  Honda Jazz Hybrid  นั้น คงไม่พ้นในเรื่องของระบบขับเคลื่อน ที่เปลี่ยนจากเครื่องยนต์ธรรมดาทั่วไปมาสู่ขุมพลังเครื่องยนต์แบบไฮบริดและเป็นซิตี้คาร์รุ่นเดียวในตลาดตอนนี้  ที่มีเครื่องยนต์ไฮบริดให้เลือก แถมฟังชั่นการใช้งานเดิมในความเป็น Honda Jazz  ก็ไม่ได้หมดลดน้อยลงไปด้วย ทำให้ ทุกอย่างลงตัวมากในคันนี้ แม้จะจ่ายเพิ่มมากขึ้นอีกเล็กน้อย แต่สิ่งที่ได้กลับมานั้นคุ้มมาก โดยเฉพาะการประหยัดน้ำมันที่เหมาะสมในการใช้งานในเมือง
 
อีโค่คาร์สุดคุ้ม 

Suzuki Swift 
                กลุ่มนี้เรียกว่าดุเดือดเลือดพล่าน จนไม่ว่างเว้น ยิ่งในปีนี้เป็นปีที่ค่ายรถยนต์หลายเจ้าหันมาลงทำตลาด แต่ในที่สุดแล้วรถยนต์ที่เรามองว่าคุ้มค่าที่สุดในรอบปีนี้คือ  Suzuki Swift ชนะไปใสๆ อย่างไม่ต้องแข่งเมื่อยตุ้ม
                Suzuki Swift  เป็นรถยนต์อีโค่คาร์ม้ามืดที่มาพร้อมความตั้งใจจริงในแง่การออกแบบ และการให้ความลงตัว โดยเฉพาะในเรื่องของออพชั่นที่จัดให้เต็มไม่มีเม้ม ยิ่งได้การออกแบบที่สวยสร่างอยู่แล้ว พร้อมเครื่องยนต์ที่ทรงสมรรถนะจากขุมพลัง 1.25 ลิตร ที่มาพร้อมระบบวาล์วแปรผันอัจฉริยะทั้งทางด้านไอดีและไอเสีย  ส่วนภายในก็ใช้วัสดีที่มีคุณภาพดี มีออพชั่นที่ซิตี้คาร์บางรุ่นไม่มีด้วยซ้ำเช่นระบบแอร์อัตโนมัติ พวงมาลัยปรับได้ 4 ทิศทางเป็นต้น ถือเป็นอะไรที่ทำให้รถคันนี้น่าใช้สุดๆ
 
รถคุ้มค่าที่สุดในรอบปี 
รถคุ้มค่าแห่งปี 20112 - Mitsubishi Mirage
Mitsubishi Mirage
                ตัวจริงเสียงจริงเรื่องความคุ้มค่าดีที่สุดในรอบปี 2012 ซึ่งต้องยอมรับว่าเป็นรางวัลที่ตัดสินใจค่อนข้างยากมากถึงมากที่สุด แต่แล้วก็ขอฟันธงให้  Mitsubishi Mirage  ในท้ายที่สุด ด้วยความเป็นอีโค่คาร์ที่มีความลงตัวอยู่ในตัวเป็นทุนเดิม เมื่อเสริมเติมแต่งเข้ากับความประหยัดที่ไม่ได้ดูแล้วเป็นรถยนต์ราคาถูก เพราะในจิตวิญญาณรถคันนี้ เต็มไปด้วยการวิศวกรรมระดับเดียวกับรถยนต์ชั้นนำ ทั้งโครงสร้างตัวถังที่ใช้เหล็ก High Tensile Steel เข้ามา การออกแบบที่ให้ความเป็นตัวตนด้วยหลักอากาศพลศาสตร์ แถมยังมาพร้อมกับออพชั่นที่จำเป็นในการใข้งานในราคาที่ไม่ไกลเกินเอื้อม เช่นออพชั่น  ETAG  ช่วยอำนวยความสะดวก ให้ความสมบูรณ์แบบที่แตกต่าง หรือจะเป็นปุ่ม  Push Start และเมื่อนับโดยรวมถือว่า โดดเด่นสมราคา ที่ทั้งหมดยังให้ความลงตัวในเรื่องความประหยัดและสมรรถนะในการขับขี่ที่สมบูรณ์แบบ
                ความจริงรถที่ดีและคุ้มค่าในตลาดบ้านเรานั้นยังมีอีกมากมายมากกว่า 10 คันที่เรานำมาเสนอกัน 10 รถคุ้มค่าปี 2012 หากแต่การเลือกรถยนต์คุ้มค่าไม่ได้หมายความรถยนต์ที่ผ่านหูผ่านตาบ่อยๆหรือฟังเขาเล่ามาว่ากระทั่งเห็นบ่อยในโฆษณา จะเป็นรถยนต์ที่ดีเสมอไป ...แต่มันต้องดูกันที่กึ๋นว่าอะไรที่ลงตัวที่สุดในการขับขี่และใช้งานจริงประกอบันด้วย....สวัสดี 
 