สำหรับเครื่อง Console ในสมัยก่อนนั้นส่วนใหญ่มักจะสามารถเล่นได้อย่างมากก็ 2 คนเท่านั้น บางที่อยากเล่นกันหลายๆ คนก็ต้องมานั่งตบตีต่อคิว จะทำให้เป็นออนไลน์ก็ยังเทคโนโลยีไม่ถึง จึงได้มีการทำอุปกรณ์เสริม Multitap ออกมารองรับให้สามารถเล่นกันได้มากกว่า 2 คน ซึ่งก็มีเกมต่างๆ ออกมาให้เล่นกันพอสมควร เราไปดูกันว่าในสมัยก่อนนั้นเกมที่ฮิตกันสุดๆ ที่เล่นกันได้ 4 คนหรือมากกว่านั้นจะมีอะไรกันบ้าง 
 
Downtown Nekketsu Koushinkyoku: Soreyuke Daiundoukai - Famicom

 
สมัยยุค Famicom แน่นอนว่าแทบจะไม่มีใครไม่รู้จักเจ้า Downtown Nekketsu Koushinkyoku: Soreyuke Daiundoukai หรือเรียกกันบ้านๆ ว่า คุนิโอะรวมกีฬา นั่นเอง นับว่าเป็นเกมแนว Racing สุดเพี้ยน ไม่ต้องวิ่งเข้าเส้นชัยก็ชนะได้ แค่กระทืบผู้เข้าแข่งขันคนอื่นให้ตายคาตีนไม่ก็ไปวัดกันหน้าเส้นชัย เพราะคนวิ่งแซงไปก่อนก็ต้องรออยู่ดี หลายคนอาจจะงงว่า เฮ้ย มันเล่นได้ 4 คนหรอ ใช่ครับ เจ้าเกมนี้สามารถเล่นได้ถึง 4 คนผ่านเจ้าตัว Multitap ซึ่งถือว่าเป็นของหายากพอสมควรในบ้านเรา Bomberman 2 - Super Famicom

 สุดยอดเกมอมตะจากค่ายผึ้งน้อย Hudson Soft ที่โด่งดังไปทั่วโลกและมีออกมาหลายต่อหลายภาค ซึ่งภาคที่เริ่มเล่นได้ 4 คนก็จะเป็นภาค 2 บนเครื่อง Super Famicom และภาคหลังๆ ก็เริ่มเล่นได้ 5 คนขึ้นไป วิธีเล่นก็ไม่มีอะไรมาก แค่วางระเบิดให้ผู้เล่นคนอื่นโดนระเบิดตาย โดยมีไอเทมเพิ่มความสามารถให้เก็บ เรียกได้ว่าเล่นกันได้ทั้งวันทั้งคืนเลยทีเดียว Kingyo Chuuihou! Tobidase Game Gakuen - Super Famicom

 
  นี่ก็เป็นอีกเกมหนึ่งที่สนุกมากๆ สำหรับ Kingyo Chuuihou! Tobidase Game Gakuen หรือที่เรียกกันว่า ปริศนาปลาทอง เพราะมีอยู่ช่วงหนึ่งช่อง 9 เคยนำมาฉาย เกมนี้เป็นข้อยกเว้นหน่อย เพราะจะสามารถเล่นได้ 3 คน โดยมีมินิเกมต่างๆ ให้เล่น โดยผู้เล่นแต่ละคนจะต้องทำการสะสมคะแนนจากการเล่นมินิเกมไปเรื่อยๆ จึงจะชนะ แน่นอนว่ามินิเกมส่วนใหญ่มันจะต้องแข่งกันและแกล้งกันได้ จึงเป็นความสนุกที่เล่นกันได้ไม่รู้เบื่อ (แต่คนที่โดนแกล้งบ่อยๆ อาจจะไม่ฮา)CHIBI MARUKO CHAN MEZASE MINAMI no ISLAND - Super Famicom

 
   เชื่อว่าหลายคนต้องเคยเล่นเกมนี้แน่นอน สำหรับ CHIBI MARUKO CHAN MEZASE MINAMI no ISLAND ที่สร้างมาจากการ์ตูนเจ้าหนูมารุโกะ ภายในเกมจะมีมินิเกมให้เล่นแข่งกัน 3 แบบ ได้แก่ ปาบอล,พลักตกนํ้า, ทาสีตัดหน้า ซึ่งก็แกล้งกันสนุกกันเลยทีเดียว Mario Kart - Nintendo 64

สุดยอดเกม Casual Racing จาก Nintendo ที่เน้นในเรื่องของการก่อกวนเป็นอย่างมากจากบรรดาไอเกมที่มีให้เก็บมากมายในสยาม ซึ่งภาคที่เริ่มเล่น 4 คนได้ก็คือภาค Nintendo 64 ทำให้การแกล้งกันภายในเกมเป็นไปอย่างสนุกสนานและมั่วถั่วมาก Poy Poy - PlayStation

 
 สำหรับ Poy Poy เป็นเกม Action ประลองฝีมือของผู้เล่นทั้ง 4 คนโดยการหยิบสิ่งของต่างๆ ภายในฉากมาเขวี้ยงใส่กัน มีตัวละครมากมายให้เลือกซึ่งก็จะมีค่า Status ที่แตกต่างกันไป ดูเผินๆ เหมือนจะไม่มีอะไร แต่เล่นกัน 4 คนนี่สนุกใช้ได้เลย Micro Machine V3 - PlayStation

 
 เกมแข่งรถจิ๋วบนเครื่อง PlayStation ที่ไม่ใช่เล่นได้ 4 คน แต่เป็น 8 คนเลยทีเดียว (พ่วง Multitap สองอัน สายพันกันยุ่ง)  โดยรถทั้งหมดจะต้องแข่งกันตัดฉาก ใครตามไม่ทันก็จะเป็นฝ่ายแพ้ไป บ้านใครทีวีจอเล็กก็นั่งเบียดแย่งกันมองจอกันไป Super Smash Bros. - Nintendo 64

 
เกมไฟท์ติ้งสุดมันส์ที่เป็นการรวมเหล่าตัวละครมากมายจาก Nintendo มาซัดกันบนสังเวียน โดยแต่ละตัวละครนั้นก็จะมีท่าต่างกันออกไป ใครตกเวทีก่อนก็จะเป็นฝ่ายพ่ายไป ตัวเกมประสบความสำเร็จอย่างมากและมีการพัฒนาต่อออกมาเรื่อยๆ จนถึงปัจจุบันนี้ Power Stone - Dreamcast

 
     อีกหนึ่งเกมไฟท์ติ้งบนสังเวียนจาก Capcom ที่เคยลงบนตู้ Arcade มาก่อนและมาลงบนเครื่อง Dreamcast โดยระหว่างการต่อสู้นั้นผู้เล่นจะต้องทำการเก็บสะสม Power Stones เพื่อที่จะสามารถแปลงร่างและโจมตีได้แรงขึ้น ซึ่งความสนุกก็อยู่ตรงที่การรุมสกรัมเพื่อแย่งเจ้า Power Stones  นั่นเองDokapon Kingdom - PlayStation 2

 สำหรับเกมสุดท้ายนั้นอาจจะดูค่อนข้างใหม่หน่อย แต่ก็เป็นเกมที่หลายๆ คนจะไม่ลืมเลยทีเดียว สำหรับ Dokapon Kingdom ซึ่งเจ้าเกมนี้จัดได้ว่าเป็นสุดยอดเกมเสียเพื่อนแห่งชาติเลยทีเดียว ถ้าคิดจะรุมกันแกล้งอีกฝ่ายแล้วล่ะก็ มันจะไม่ได้ผุดไม่ได้เกิดเลยทีเดียว เกิดปุ๊บตายปั๊บ (ผู้เขียนเคยมีประสบการณ์ตรงเคยทะเลาะกับเพื่อนมาแล้ว )
      และก็ยังมีอีกมากมายหลายเกมเลยทีเดียวครับ ใครที่นึกเกมสนุกๆ สมัยก่อนที่เล่นได้ 4 คนออกก็มาแชร์กันได้นะครับ ^ ^
 
ผู้สนับสนุนเนื้อหา
