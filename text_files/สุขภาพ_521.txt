บางคนอาจจะเคยได้ยิน บางคนอาจจะเคยได้ทาน แต่บางคนก็อาจจะไม่เคยได้ยินแม้กระทั่งชื่อ “กรีกโยเกิร์ต” หน้าตาเป็นอย่างไร แตกต่างจากโยเกิร์ตธรรมดาอย่างไร และมีประโยชน์มากขึ้นหรือไม่ Sanook! Health มีคำตอบค่ะ
 
กรีกโยเกิร์ต คืออะไร?กรีกโยเกิร์ต คือโยเกิร์ตประเภทหนึ่ง ที่มีส่วนผสมไม่ได้ต่างไปจากโยเกิร์ตธรรมดา ซึ่งส่วนประกอบหลักๆ ได้แก่ นม และแบคทีเรียที่ดีต่อร่างกาย แต่สิ่งที่ต่างไปคือ กรีกโยเกิร์ตจะได้จากโยเกิร์ตธรรมดา ที่ดูดเอาน้ำและเวย์ออก (เวย์คือของเหลว ที่ประกอบไปด้วยโปรตีน และแลคโตส) ซึ่งทำให้เนื้อโยเกิร์ตมีความเข้มข้นมากกว่า ในปริมาณที่เท่ากัน กรีกโยเกิร์ตมีปริมาณโปรตีน และโปรไบโอติกส์สูงกว่าโยเกิร์ตธรรมดาถึงเท่าตัวเลยทีเดียว
 
ข้อดีของกรีกโยเกิร์ต1. โปรตีนมากกว่าโยเกิร์ตธรรมดา แน่นอนว่าเข้มข้นกว่า ก็เลยทานแล้วอิ่มง่ายกว่า2. แป้งและน้ำตาลน้อยกว่า เพราะถูกดึงออกไปพร้อมกับน้ำ เวย์ และอื่นๆ เพื่อทำให้เนื้อกรีกโยเกิร์ตเข้มข้น3. โซเดียมต่ำกว่า เหมาะสำหรับผู้ที่ต้องการควบคุมน้ำหนัก หรือมีความดันโลหิตสูง
 
แต่ถึงกรีกโยเกิร์ตจะมีข้อดีอย่างไร ก็ยังมีข้อเสียเล็กน้อยนะคะ
 
ข้อเสียของกรีกโยเกิร์ต1. แคลเซียมต่ำกว่าโยเกิร์ตธรรมดา เพราะถูกดึงออกไปพร้อมกับน้ำและเวย์นั่นเอง2. คอเลสเตอรอลสูงกว่า เพราะเนื้อโยเกิร์ตเข้มข้นกว่า แต่หากเลือกแบบคอเลสเตอรอล 0% ก็ไม่มีปัญหา3. ปัจจุบันยังหาทานได้ไม่ง่ายเท่าโยเกิร์ตธรรมดา และยังพบว่ามีราคาสูงกว่าเล็กน้อยด้วย
 
แต่ถึงกระนั้น กรีกโยเกิร์ตก็ยังเป็นอีกทางเลือกหนึ่งสำหรับสาวๆ ที่ต้องการควบคุมน้ำหนัก และรักษาสุขภาพนะคะ ไม่แน่ว่าหากได้ลองทานแล้วอาจจะติดใจจนไม่อยากกลับไปทานโยเกิร์ตธรรมดาเลยก็ได้ แต่เรื่องของรสชาติก็ต้องแล้วแต่ความชอบส่วนบุคคลด้วยค่ะ ว่าจะชอบแบบไหน เพราะอย่างไรของดีมีประโยชน์ต่อสุขภาพ บางทีก็สวนทางกับเรื่องรสชาติอยู่บ้างเหมือนกัน แต่ถ้าหากทานได้รับรองว่าสุขภาพจะดีขึ้น ร่างกายต้องแอบบอกรักคุณเข้าสักวันแน่ๆ เลยค่ะ