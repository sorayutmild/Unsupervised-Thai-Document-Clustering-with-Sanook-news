แนะนำโน้ตบุ๊กสุดคุ้มค่าในงบประมาณไม่เกิน 14,000 บาท
เชื่อได้ว่าหลายคนที่กำลังมองหาโน้ต บุ๊กที่เหมาะกับการใช้งานนั้นอาจจะต้องมานั่งปวดหัว เพราะในตอนนี้เรียกได้ว่ามีโน้ตบุ๊กในเลือกหลายรุ่นหลากราคาเหลือเกิน ซึ่งถ้าหากใครไม่ได้สนใจเกี่ยวกับข้อมูลสินค้าไอทีมากนัก ก็จะทำให้เลือกโน้ตบุ๊กที่ตรงกับความต้องการของเราไม่ถูกนัก ไม่ว่าจะเป็นกรณีของการซื้อโน้ตบุ๊กที่ไม่เหมาะสมกับการใช้งาน อย่างต้องการนำมาใช้งานทั่วไปเฉพาะ แต่กลับซื้อโน้ตบุ๊กที่มีประสิทธิภาพเกินความจำเป็น ทำให้เราเองต้องจ่ายเงินไปมากกว่าที่ควร หรือโน้ตบุ๊กรุ่นที่สเปกใกล้เคียงกันใช้งานได้เหมือนกัน เราก็ต้องดูถึงความคุ้มค่าเป็นหลัก หากมีอยู่สองสามรุ่นที่ใช้งานได้เหมือนๆ กัน ก็ไม่มีความจำเป็นว่าเราจะต้องซื้อรุ่นที่แพงกว่าเลย เป็นต้น
ที่ในบทความนี้เราจะมารู้จักกับโน้ต บุ๊กสุดคุ้มค่าในราคาไม่เกิน 14,000 บาท เพราะเรียกได้ว่าใครๆ ก็สามารถจับจองเป็นเจ้าของโน้ตบุ๊กในช่วงราคานี้ได้ง่ายๆ โดยในการเปรียบ เทียบโน้ตบุ๊ก Lenovo IdeaPad S400, Acer Aspire E1 และ HP 1000  กับโน้ตบุ๊กขนาดหน้าจอ 14 นิ้ว ที่เป็นมาตรฐานของโน้ตบุ๊กในสมัยนี้กับความเหมาะสมเรื่องของการใช้งาน ซึ่งในช่วงราคาที่เท่าๆ กันจะพบว่า Acer Aspire E1 จะได้เป็นชิปประมวลผล Intel Core i3 แบบปกติที่มีความเร็วในการทำงานที่ 2.3GHz ส่วนรุ่นอื่นๆ นั้นจะได้เป็นเพียงชิปประมวลผล Intel Core i3 แบบประหยัดพลังงานพิเศษ  รวมไปถึงถึงแม้ว่า Acer Aspire E1 จะใช้ชิปประมวลผลเป็น Intel Core i3 สถาปัตยกรรม Sandy Bridge (Intel Core i Gen 2) แต่สามารถใช้งานในชีวิตประจำวันได้ดี ไม่แพ้สถาปัตยกรรม Ivy Bridge (Intel Core iGen 3) ที่มีราคาสูงกว่าในปัจจุบัน

ชิปประมวลผลและกราฟิกการ์ด
ด้วยชิปประมวลผล Intel Core i3 แบบปกติต้องบอกเลยว่าสามารถทำงานได้มีประสิทธิภาพสูงกว่า Intel Core i3 แบบประหยัดพลังงาน, Intel Pentium และ Intel Celeron ในปัจจุบันอย่างแน่นอน ด้วยความที่โครงสร้างสถาปัตยกรรมภายในได้ถูกออกแบบให้รองรับกับโปรแกรมหรือ งานที่ทำได้ยืดหยุ่นมากกว่า ทั้งในเรื่องของความเร็วในการประมวลผล การใช้งานหลายๆ โปรแกรมพร้อมกันด้วยซีพียู  หรืออัตราการใช้งานพลังงานที่ Intel Core i3 แบบปกจินั้นก็กินไม่มากมายอะไร ส่งผลให้โน้ตบุ๊กเครื่องๆ นั้นใช้งานได้ต่อเนื่องยาวนานกว่า Intel Pentium และ Intel Celeron
ในส่วนของกราฟิกการ์ดเป็นระดับ Intel HD Graphic 3000 ก็รองรับการใช้งานได้เป็นอย่างดีแล้ว หรือถ้าใครที่ต้องการกราฟิกการ์ดเพิ่มเพื่อนำไปเล่นเกมสามมิติและดูหนัง Full HD ล่ะก็ Acer ก็จะมี Aspire E1 รุ่นที่ติดตั้งกราฟิกการ์ด NVIDIA GeForce 710M มาให้เลือกด้วยแค่เพิ่มเงินอีกหนึ่งพันบาทเป็น 14,900 บาท แลกกับประสิทธิภาพในการประมวลผลกราฟิกที่ดีกว่า Intel HD Graphic 3000 ก็ถือว่าคุ้มค่าทีเดียว
แรมและฮาร์ดดิสก์
แรมขนาด 4GB จำนวน 1 แถว ที่พอเพียงกับการใช้งานทั่วไปอย่างสบายๆ เพราะถ้าให้แรมมาแค่  2GB เวลาใช้งานอาจจะมีสะดุดหรือค้างไปบ้าง อีกทั้งโน้ตบุ๊กที่ดีควรอัพเกรดเพิ่มแรมได้เป็น 8GB ด้วยการใส่แรมเพิ่มอีก 1 แถว โดยในส่วนของฮาร์ดดิสก์ก็ควรเลือกที่มีความจุ 500GB ขึ้นไป เพื่อที่จะได้เหมาะสมในการใช้งานในปัจจุบัน ไม่ว่าจะเป็นการเก็บไฟล์เอกสาร เพลง หนังหรืออื่นๆ หรือถ้ายังไงกรณีที่ยังไม่พอใช้งานก็สามารถอัพเกรดเพิ่มเติมเปลี่ยน ฮาร์ดดิสก์ลูกใหม่ได้ รวมไปถึงซื้อฮาร์ดดิสก์ภายในมาต่อเพิ่มก็สามารถทำได้เช่นกัน

หน้าจอ, น้ำหนัก, การใช้งานแบตเตอรี่
ยิ่งถ้าใครเป็นนักศึกษาที่มีงบประมาณสำหรับซื้อโน้ตบุ๊กจำกัด หรือต้องการโน้ตบุ๊กที่คุ้มค่ากับจำนวนเงินที่เสียไปในงบประมาณไม่เกิน 14,000 บาท ที่ต้องการโน้ตบุ๊กมาทำงานเกี่ยวกับเอกสารและอินเตอร์เน็ต สามารถพกพาติดตัวไปใช้งานนอกสถานที่ได้ หรือจะเป็นคนที่อยากได้โน้ตบุ๊กสักเครื่องเอาไว้ใช้ดูหนังฟังเพลงและเล่น Facebook ล่ะก็ Acer Aspire E1 รุ่นนี้เป็นคำตอบได้อย่างแน่นอน เพราะด้วยขนาดหน้าจอ 14 นิ้ว ที่ไม่เล็กหรือใหญ่จนเกินไปในการใช้งานต่างๆ ส่งผลให้น้ำหนักตัวเครื่องก็ไม่หนักเกินไปอีกด้วย ซึ่งจากการทดลองชั่งน้ำหนักแล้ว หนักเพียงประมาณ 2 กิโลกรัมเท่านั้น ซึ่งอยู่ในเกณฑ์ที่รับได้ นอกจากนี้ระยะเวลาของการใช้งานแบตเตอรี่ก็ตอบสนองได้เป็นอย่างดีด้วยการใช้ งานได้ต่อเนื่องยาวนาน 2-3 ชั่วโมงด้วยกัน ทำให้เราสามารถนำไปใช้งานข้างนอกได้อย่างไม่ต้องกังวลมากนัก

สรุปสำหรับโน้ตบุ๊กสุดคุ้มค่าที่มา พร้อมกับขนาดหน้าจอ 14 นิ้ว และคุณสมบัติที่ครบครันอย่าง Acer Aspire E1 สามารถเป็นตัวเลือกในการเลือกซื้อโน้ตบุ๊กช่วงราคาไม่เกิน 14,000 บาทได้เป็นอย่างดี
พร้อมเทียบชัดๆ ด้วยกราฟเปรียบเทียบกันระหว่างโน้ตบุ๊กทั้ง 3 รุ่น
และิสุดท้ายด้วย Infographic สวยๆ ที่เพื่อนๆ สามารถคลิกขยายที่ภาพหรือดาวน์โหลดกันไปชมเต็มๆ ได้ที่ Gallery 

สนับสนุนภาพและเนื้อหา : notebookspec