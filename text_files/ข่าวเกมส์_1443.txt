เกมส์ Metal Gear Solid V: The Phantom Pain
Metal Gear Solid V: The Phantom Pain
 
Platform: PS3 , Xbox360
 
Genre: Stealth Action
 
Release Date: To be annouce
เกมส์ Metal Gear Solid V: The Phantom Pain ภาคล่าสุดของซีรี่ย์ลุงงูปราบหุ่นเหล็กทลายโลก ประกาศอย่างเป็นทางการแล้ว จากที่ก่อนหน้านี้แย๊บๆออกมาตอนเปิดตัว Fox Engine ไปแล้วครั้งหนึ่งว่าเป็นชื่อโปรเจคว่า The Phantom Pain เฉยๆ แล้วเปิดตัว Metal Gear Solid: Ground Zeroes ออกมา แต่พอมาในงาน GDC 2013 ล่าสุดนั้นทาง Kojima กลับนำทั้งสองโปรเจคมารวมกัน กลายเป็น เกมส์ Metal Gear Solid V: The Phantom Pain เพียงเกมส์เดียวที่แยกออกเป็นสองช่วง โดย Ground Zeroes จะเป็นเหมือนเนื้อเรื่องช่วงบทนำ และ The Phantom Pain จะเป็นส่วนของเนื้อเรื่องหลัก
Trailer Metal Gear Solid V: The Phantom Pain





เนื้อเรื่องของเกมส์ Metal Gear Solid V: The Phantom Pain จะเป็นภาคย้อนอดีตไปยังยุค Big Boss ซึ่งก็คือร่างต้นของ Solid Snake นั่นเอง เนื้อเรื่องจะดำเนินต่อจากภาค Metal Gear Solid: Peace Walker ของ PSP เลย ผู้เล่นจะเริ่มต้นจากช่วง Ground Zeroes ที่เป็นบทนำ เป็นช่วงเวลาประมาณ 10 วันหลังจากเหตุการณ์ในภาค Peace Walker และหลังจากนั้นผ่านไป 9 ปีก็จะเป็นเนื้อเรื่อง The Phantom Pain ที่ Big Boss หลังจากเข้าโรงพยาบาล อาการสาหัส เขาก็ไม่ยอมอยู่เฉยๆและหาทางหนีออกจากโรงพยาบาลไปปฏิบัติภารกิจต่ออีกครั้ง
 
ระบบการเล่นก็แบ่งเป็นสองช่วงเช่นกัน ช่วง Ground Zeroes จะใช้ระบบการเล่นแบบ Stealth Action เป็นหลักเหมือนเคย ส่วนในช่วงเนื้อเรื่อง The Phantom Pain นั้นจะใช้ระับบการเล่นคล้ายกับภาค Peace Walker ของ PSP คือสะสมกำลังพล สร้างฐาน สร้างกองทัพ โดยมีฟีเจอร์อำนวยความสะดวกผู้เล่นในการสร้างฐานและกองทัพ จากสมาร์ทโฟน และอื่นๆ และในเกมส์ยังใช้ระบบเวลาแบบเรียลไทม์ด้วย ถ้าคุณเล่นตอนกลางวัน ในเกมส์ก็เวลากลางวัน แต่ถ้าเล่นกลางคืน ในเกมส์ก็เป็นกลางคืน โดยฉากในเกมส์จะเป็นแบบ Open World และมีพาหนะต่างๆให้ลุง Big Boss ใช้ในการเดินทาง อย่างเช่นมอเตอร์ไซค์ รถยนต์ เครื่องบิน เฮลิคอปเตอร์
เกมเพลย์ Metal Gear Solid V: The Phantom Pain ช่วงหนีจากโรงพยาบาล





 
 
ข้อมูลอ้างอิงจาก

http://www.engadget.com/2013/03/27/metal-gear-solid-5/
http://www.allgamesbeta.com/
