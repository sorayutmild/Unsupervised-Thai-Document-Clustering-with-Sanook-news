นายกรัฐมนตรีใช้มาตรา 44 เปิดอัตรากำลังชั่วคราวเป็นกรณีพิเศษ โดยสั่งเด้งบิ๊กรัฐวิสาหกิจเข้าทำเนียบฯ-ด้าน"ปณิตา ชินวัตร" หลานทักษิณโดน
ราชกิจานุเบกษา เผยแพร่คำสั่งหัวหน้าคณะรักษาความสงบแห่งชาติ ที่ ๖๘/๒๕๕๙ เรื่อง มาตรการแก้ปัญหาเจ้าหน้าที่ในหน่วยงานอื่นของรัฐ และการกำหนดกรอบอัตรากำลังชั่วคราว ระบุว่า โดยที่เจ้าหน้าที่ของรัฐในรัฐวิสาหกิจ องค์การมหาชน และหน่วยงานอื่นของรัฐซึ่งเป็นนิติบุคคล และไม่เป็นส่วนราชการหรือรัฐวิสาหกิจตามกฎหมาย มีกรณีถูกกล่าวหาว่ากระทำความผิดหรือในบางกรณี อาจยังไม่ปรากฏความผิด แต่อยู่ระหว่างการตรวจสอบความรับผิด หรือสมควรปรับปรุงเปลี่ยนแปลง ตัวบุคคลและหน้าที่ความรับผิดชอบเพื่อประสิทธิภาพของงานและแก้ไขข้อขัดข้องในการปฏิบัติงานของ หน่วยงานนั้น ๆ เพื่อประโยชน์ในการปฏิรูปราชการแผ่นดิน และหน่วยงานของรัฐดังกล่าว อาศัยอำนาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติ โดยความเห็นชอบของคณะรักษาความสงบแห่งชาติ จึงมีคำสั่งดังต่อไปนี้
ข้อ ๑ ให้มีกรอบอัตรากำลังชั่วคราวเป็นกรณีพิเศษในสำนักนายกรัฐมนตรี จำนวนห้าสิบอัตรา เพื่อรองรับการบรรจุและแต่งตั้งเจ้าหน้าที่ของรัฐซึ่งไม่เป็นข้าราชการ ทั้งนี้ ไม่ว่ามีตำแหน่งหน้าที่ใด ในรัฐวิสาหกิจ องค์การมหาชน หรือหน่วยงานอื่นของรัฐซึ่งเป็นนิติบุคคลและไม่เป็นส่วนราชการ หรือรัฐวิสาหกิจ โดยไม่ขาดจากอัตราเงินเดือน ค่าจ้าง เงินอื่น และสิทธิประโยชน์เดิมที่ได้รับอยู่ โดยให้เจ้าหน้าที่ของรัฐดังกล่าวไปปฏิบัติหน้าที่อื่นในสำนักนายกรัฐมนตรีเป็นการชั่วคราวจนกว่าจะหมด ระยะเวลาตามสัญญาจ้าง หรือพ้นจากตำแหน่งโดยเหตุอื่น หรือนายกรัฐมนตรีจะมีคำสั่งเป็นประการอื่น ในกรณีที่กฎหมายจัดตั้งหน่วยงานของเจ้าหน้าที่ของรัฐดังกล่าวกำหนดหลักเกณฑ์หรือวิธีการ ในการอุทธรณ์หรือร้องทุกข์ ให้ระงับการบังคับใช้บทบัญญัติในส่วนนั้นสำหรับเจ้าหน้าที่ของรัฐตามวรรคหนึ่ง
ข้อ ๒ เมื่อมีกรณีจะต้องดำเนินการตามข้อ ๑ ให้นายกรัฐมนตรีเป็นผู้ออกคำสั่ง ให้เจ้าหน้าที่ของรัฐในรัฐวิสาหกิจ องค์การมหาชน หรือหน่วยงานอื่นของรัฐซึ่งเป็นนิติบุคคลและไม่เป็น ส่วนราชการหรือรัฐวิสาหกิจไปปฏิบัติหนาท้ ในสำนักนายกรัฐมนตรีได้ โดยเรียกชื่อตำแหน่งที่มาปฏิบัติหน้าที่ว่า "เจ้าหน้าที่ของรัฐประจำสำนักนายกรัฐมนตรี" โดยอาจระบุหน่วยงานในสำนักนายกรัฐมนตรีที่เจ้าหน้าที่ผู้นั้น จะต้องมาปฏิบัติหน้าที่ไว้ด้วยก็ได้ นายกรัฐมนตรีหรือรองนายกรัฐมนตรีที่นายกรัฐมนตรีมอบหมายอาจมีคำสั่งให้เจ้าหน้าที่ของรัฐ ประจำสำนักนายกรัฐมนตรี ไปปฏิบัติงานในหน่วยงานใดในสำนักนายกรัฐมนตรีหรือหน่วยงานอื่นของรัฐ เป็นการชั่วคราวได้ตามความจำเป็น การประเมินผลงานและอื่น ๆ ของเจ้าหน้าที่ดังกล่าวให้เป็นอำนาจของผู้บังคับบัญชา ในหน่วยงานเดิมร่วมกับหน่วยงานตามวรรคหนึ่ง
เมื่อมีกรณีตามวรรคหนึ่ง รัฐวิสาหกิจ องค์การมหาชน หรือหน่วยงานอื่นของรัฐ อาจแต่งตั้ง บุคคลอื่นไปดำรงตำแหน่งหรือปฏิบัติหน้าที่แทนที่ได้ตามระเบียบของหน่วยงานนั้น ๆ ในกรณีมีเหตุสมควร นายกรัฐมนตรีอาจมีคำสั่งให้เจ้าหน้าที่ของรัฐประจำสำนักนายกรัฐมนตรี กลับไปปฏิบัติหน้าที่ในหน่วยงานเดิม ส่วนการแต่งตั้งให้ดำรงตำแหน่ง การได้รับค่าตอบแทน และสิทธิประโยชน์ให้เป็นไปตามสัญญาและกฎหมายของหน่วยงานเดิม
ข้อ ๓ ให้ผู้มีตำแหน่งหน้าที่ในสำนักงานส่งเสริมวิสาหกิจขนาดกลางและขนาดย่อม (สสว.)
ตามรายชื่อต่อไปนี้ไปเป็นเจ้าหน้าที่ของรัฐประจำสำนักนายกรัฐมนตรีตามคำสั่งนี้ ๑. นางสาวปณิตา ชินวัตร ๒. นายชาวันย์ สวัสดิ์-ชูโต ๓. นางสาวอิสรา ภูมาศ
ข้อ ๔ ในกรณีมีปัญหาเกี่ยวกับการปฏิบัติตามคำสั่งนี้ ให้กระทรวงการคลังร่วมกับสำนักงานคณะกรรมการพัฒนาระบบราชการเสนอปัญหาและแนวทางแก้ไขให้นายกรัฐมนตรีวินิจฉัย คำวินิจฉัยของนายกรัฐมนตรีให้เป็นที่สุด
ข้อ ๕ นายกรัฐมนตรีอาจแก้ไขเปลี่ยนแปลงคำสั่งนี้ได้ตามที่เห็นสมควร
ข้อ ๖ คำสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป
สั่ง ณ วันที่ ๑๖ พฤศจิกายน พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ

นางสาวปณิตา ชินวัตร