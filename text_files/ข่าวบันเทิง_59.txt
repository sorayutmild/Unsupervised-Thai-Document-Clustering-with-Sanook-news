หลังเข้ารับการรักษาตัวในโรงพยาบาลเมื่อช่วงเช้าของวันก่อน ( 6 กรกฎาคม) ดูเหมือนว่า นางเอกสาว "แตงโม" ภัทรธิดา พัชรวีระพงษ์ จะมีอาการทางร่างกายที่ดีขึ้น โดยมีการคุยกับคนสนิทผ่านอินสตาแกรมหลายคน แต่สังเกตได้ว่าสภาพจิตใจของนางเอกสาวยังอยู่ในสภาวะที่ไม่ค่อยดีนัก
โดยเมื่อคืนที่ผ่านมา อ้วน รีเทิร์น ดารารุ่นใหญ่ ซึ่งเป็นที่เคารพของรุ่นน้องๆ ในวงการบันเทิง ได้โพสต์ภาพของ "แตงโม" พร้อมทั้งข้อความแสดงความเป็นห่วง ซึ่งหลังจากนั้นไม่นาน ดาราสาวได้เข้ามาตอบด้วยประโยคว่า "แม่ชีวิตหนูพังแล้ว" ก่อนที่ อ้วน รีเทิร์น จากตอบกลับว่า "มีชั้นอยู่ไม่ต้องกลัว"
ทั้งนี้รายละเอียดการแถลงข่าวที่จะมีขึ้นช่วง 4 โมงเย็นของวันนี้ คงตอบคำถามหลายคำถามที่คนสงสัยได้ ว่าเกิดอะไรขึ้นบ้างกับชีวิตของเธอ