เคลื่อนศพ ปอ ทฤษฎี ขึ้นสู่เมรุที่ประดับประดาด้วยดอกไม้อย่างงดงาม รอพระราชทานเพลิง
เมื่อเวลา 13.40 น. ตามกำหนดการได้มีการเคลื่อนย้ายโลงไม้สักทองที่บรรจุร่างของ ปอ ทฤษฎี เดินวนรอบเมรุ 3 รอบ โดยมี "ป๊อปปี้ วิทวัส" เป็นผู้ถือกระถางธูปเดินนำ และคุณแม่พิศมัย สหวงษ์ ถือตะเกียง
ส่วน โบว์ แวนด้า ได้เดินถือรูปของปอ ทฤษฎี คู่กับ น้องมะลิ พาขวัญ
ขณะที่ ปิน ชวนันท์ ถือพานที่ใส่เสื้อผ้าของพระเอกหนุ่มเดินกับคู่ อาน้ำอ้อย ตามด้วยญาติๆ ก่อนจะนำร่างอันไร้วิญญาณของ "ปอ ทฤษฎี" ที่อยู่ในหีบศพขึ้นจัดตั้งไว้บนเมรุ เพื่อรอประกอบพิธีพระราชทานเพลิง
โดยมีเพื่อนพี่ในวงการบันเทิง อาทิ นก จริยา และ จอนนี่ แอนโฟเน่, มาร์กี้ ราศรี, ปิ่น ณัฐนันท์ ฉวีวงศ์, มิ้นต์ ชาลิดา, แพง ชนิดา และ นาตาลี เดวิส ได้เดินทางมาร่วมพิธีพระราชทานเพลิงศพปอ ทฤษฎี