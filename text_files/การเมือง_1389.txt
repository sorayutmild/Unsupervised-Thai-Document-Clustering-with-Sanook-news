หลังจากที่มีรัฐธรรมนูญฉบับชั่วคราว และคาดว่ารายชื่อ สภานิติบัญญัติแห่งชาติ หรือ สนช.จะคลอดภายในสิ้นเดือนกรกฎาคม ล่าสุดมีรายงานข่าวโฉมหน้าคณะรัฐมนตรี ชุดใหม่ออกมา  พลเอกประยุทธ์ จันทร์โอชา หัวหน้าคสช. ได้กล่าวถึงการเดินหน้าทำงานตามโรดแมป ระยะที่ 2 ของ คสช.หลังมีรัฐธรรมนูญชั่วคราวแล้ว โดยคาดว่าไม่เกินสิ้นเดือนนี้จะมีการโปรดเกล้าฯแต่งตั้งสมาชิกสภานิติบัญญัติแห่งชาติ หรือ สนช. ก่อนที่ สนช.จะเปิดประชุมได้ในช่วงกลางเดือนสิงหาคม จากนั้นสนช.ก็จะมีการดำเนินการสรรหานายกรัฐมนตรีเพื่อจัดตั้งคณะรัฐมนตรี หรือ ครม. ซึ่งจะนับเป็นคณะรัฐมนตรี คณะที่ 61 โดยล่าสุดมีรายงาน รายชื่อคณะรัฐมนตรีชุดใหม่ออกมาแล้ว 2 สูตร โดยสูตรแรกคือ
คณะรัฐมนตรี สูตร 1 พลเอกประวิทย์ วงศ์สุวรรณ จะเป็นรองนายกรัฐมนตรีและรัฐมนตรีว่าการกระทรวงกลาโหมพลเอก อนุพงษ์ เผ่าจินดา จะเป็น รองนายกรัฐมนตรีและรัฐมนตรีว่าการกระทรวงมหาดไทยพลอากาศเอก ประจิน จั่นตอง จะเป็น รัฐมนตรีว่าการกระทรวงคมนาคม นอกจากนี้ยังมีรายชื่อที่คาดว่าจะถูกทาบทามเข้ารับตำแหน่งรัฐมนตรีประกอบด้วย
พลเอกธนะศักดิ์ ปฏิมาประกร ผู้บัญชาการทหารสูงุสดพลเอกไพบูลย์ คุ้มฉายา ผู้ช่วยผู้บัญชาการทหารบก ปัจจุบันดูงานด้านยุติธรรมและกฎหมายของ คสช.พลเรือเอกณรงค์ พิพัฒนาศัย ผู้บัญชาการทหารเรือพลเอกฉัตรชัย สาริกัลยะ ผู้ช่วยผู้บัญชาการทหารบก ปัจจุบันเป็นรองหัวหน้าฝ่ายเศรษฐกิจ คสช.และพลเอกดาว์พงษ์ รัตนสุวรรณ อดีตรองผบ.ทบ. ขณะที่รายงานข่าวอีกสูตรหนึ่งจากบางกอกโพสต์ โดยคุณวาสนา นาน่วม นักข่าวสายทหาร ได้อ้างแหล่งข่าวคาดการณ์รายชื่อคณะรัฐมนตรีชุดใหม่ โดยรายงานข่าวคาดว่า พลเอกประยุทธ์ จันทร์โอชา ผู้บัญชาการทหารบก จะควบตำแหน่ง นายกรัฐมนตรี และหัวหน้าคณะรักษาความสงบแห่งชาติ พลเอกอนุพงษ์ เผ่าจินดา อดีตผู้บัญชาการทหารบก รองนายกรัฐมนตรี และรัฐมนตรีว่าการกระทรวงกลาโหม  พลอากาศเอกประจิน จั่นตอง ผู้บัญชาการทหารอากาศ จะเป็นรองนายกรัฐมนตรี และรัฐมนตรีว่าการกระทรวงคมนาคม พลเอกธนะศักดิ์ ปฏิมาประกร ผู้บัญชาการทหารสุงสุด จะเป็นรัฐมนตรีว่าการกระทรวงการต่างประเทศ หรืออาจจะเป็นรัฐมนตรีว่าการกระทรวงมหาดไทยพลเอกไพบูลย์ คุ้มฉายา ผู้ช่วยผู้บัญชาการทหารบก จะเป็นรัฐมนตรีว่าการกระทรวงมหาดไทย หรืออาจะเป็นรัฐมนตรีกระทรวงยุติธรรม ควบปลัดกระทรวงกลาโหมพลอากาศเอกอิทธพร ศุภวงศ์ อดีตผู้บัญชาการทหารอากาศ รัฐมนตรีช่วยว่าการกระทรวงกลาโหม  ขณะที่ พลเอกอุดมเดช สีตบุตร รองผู้บัญชาการทหารบก ถูกคาดหมายว่าจะขึ้นมาเป็น ผู้บัญชาการทหารบก แทน พลเอกประยุทธ์ จันทร์โอชา ที่จะเกษียณอายุราชการในเดือนกันยายนนี้