สวยขึ้นผิดหูผิดตาสำหรับ "เอ็ม บุศราคัม วงษ์คำเหลา" ลูกสาวสุดห่วงของตลกซูเปอร์สตาร์ "หม่ำ จ๊กม๊ก" ล่าสุดขาเม้าท์เค้าลือกันให้แซ่ด!! ว่าสาวเจ้าไม่พอใจสิ่งที่พ่อแม่ให้มา ขึ้นเขียงทุบทั้งหน้า ยัดดั้ง ผ่ากราม งานนี้เจ้าตัว ได้เปิดเผยกลางรายการ คนดังนั่งเคลียร์ ดำเนินรายการโดย อ.ยิ่งศักดิ์ ทางช่อง สตาร์แม็กซ์
"หลายคนบอกไปทุบมาทั้งหน้า อันนี้ไม่จริงทั้งหน้าก็มีแค่จมูกที่ทำ แต่กว่าพ่อจะยอมให้ทำก็ใช้เวลานานอยู่ หนูต้องเรียนปริญญาโทให้จบก่อนถึงได้ทำ (ยิ้ม) ทำแล้วมันก็เสริมความมั่นใจ ก็ดูดีขึ้น (ยิ้ม) คุณพ่อเองเขาก็บอกเขาอยากทำจมูกเหมือนกัน (หัวเราะ) แต่เราก็ไม่รู้ว่าเขาพูดจริงพูดเล่น คือเอาจริง ๆ เวลาพ่อพูดคนก็คงคิดว่าพ่อพูดเล่น แต่แม่บอกว่าไม่ให้พ่อทำ ถ้าพ่อทำจมูกแม่จะไล่ออกจากบ้าน(หัวเราะ) แม่คงกลัวว่าถ้าพ่อหล่อแล้วจะทิ้งเขา (ยิ้ม)
เอ็มรักพ่อมากๆ คุณพ่อเป็นฮีโร่ เป็นตัวอย่างที่ดี มีประโยคหนึ่งที่พ่อเคยพูดแล้วหนูประทับใจมากคือพ่อบอกว่า พ่อมีหนูในวันที่พ่อยังไม่พร้อม แต่คนที่สอนพ่อให้พ่อเป็นพ่อดีที่ดีก็คือหนู เมื่อก่อนเคยอายที่พ่อเป็นตลก ไปโรงเรียนก็โดนเพื่อนล้อ แต่มาวันนี้ภูมิใจที่สุดที่ได้เกิดเป็นลูกพ่อ"
"ถามว่าพ่อหวงไหมก็คงเป็นห่วงมากกว่า มีคนคุยบ้าง แต่พ่อบอกว่าไม่ต้องพาผู้ชายมาหาพ่อ พ่อไม่อยากรู้จัก (หัวเราะ)"
ติดตามบทสัมภาษณ์เต็ม ๆ การเปิดใจอย่างหมดเปลือกได้ในรายการ "คนดังนั่งเคลียร์" ทางช่อง "สตาร์แม็กซ์"ทุกวันจันทร์-อาทิตย์ เวลา 07.00/10.00/16.00/20.00/23.00 น.