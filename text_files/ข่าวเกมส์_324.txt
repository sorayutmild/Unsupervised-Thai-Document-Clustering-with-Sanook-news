สวัสดีเพื่อนๆชาว RoV ที่น่ารักทุกคน นี่ก็ถือเป็นช่วงเวลาหวาดเสียวของใครหลายคน 555 สำหรับเกม MOBA เกมหนึ่งที่ผู้คนนิยมกันอย่างล้นหลาม โดยเฉพาะในประเทศไทยนั้นใครจะคิดว่าเกม MOBA จะมาถึงจุดที่ต้องแสดงความสัมพันธ์ของผู้เล่น ซึ่งแน่นอนว่าบางเกมอาจจะมีกันมาบ้างแต่สำหรับ RoV  แล้วเกมที่ต้องฟาดฟันกันด้วยประสบการณ์และไหวพริบ แถมชวนหัวร้อนนั้นดันมีเรื่องสถานะที่ดูมุ้งมิ้งขึ้นมานั้น ก็รู้สึกเป็นอีกอารมณ์หนึ่งเลย ก็ดูน่าสนใจดีครับผมเชื่อว่าเพื่อนๆหลายคนอาจจะชอบยังไงก็มาเรียนรู้ระบบนี้ไปพร้อมๆกันเลย

ผมจะมาอธิบายเรื่องของการสร้างความสัมพันธ์ ขยายความเพิ่มเติมจากรูปภาพนะครับจริงๆ RoV นี่ก็ใส่ระบบมาทำให้บางครอบครัวอาจจะมีปัญหาได้ 555 แต่ยังไงก็ตามเรื่องความสัมพันธ์มันก็ต้องชัดเจน โดยหลักแล้วก่อนหน้านี้ RoV ก็จะมีเรื่องของความสัมพันธ์อยู่บ้างในเรื่องของค่าความสนิท แต่อาจจะไม่ถูกนำมาใช้อย่างเป็นรูปธรรมนั้น รูปแบบความสัมพันธ์นี้จะแสดงเป็นลักษณะรูปลักษณ์ไอคอนต่างๆให้เราได้รับรู้

ซึ่งตรงนี้หากใครมีค่าความสนิทถึงตัวเลขที่กำหนด ก็จะสามารถส่งคำขอให้กับคนนั้นว่า จะเป็นสถานะคู่รัก,เพื่อนสาว,คู่หูหรือพี่น้องได้ โดยคู่รักจะมีเพียง 1 คนเท่านั้น (มันก็ต้องมีคน 1 ดิ 555 ) สำหรับใครมีมากกว่า 1 คนผมไม่เกี่ยวแล้วหนึ่ง 55 ส่วนสถานะอื่นก็สามารถที่จะมีได้สูงสุด 5 คนเรื่องของคุณรักนี่ดูท่าทางจะเป็นประเด็นกันพอสมควร เพราะว่าดูจะเพื่อนๆที่ออกความเห็นกันในช่องทาง Comment ของ Page Garena RoV นั้นแต่ละคนค่อนข้างกังวล ถึงขนาดว่าเห็นคนบ่นว่าได้เวลาบ้านพังเลยทีเดียวทำไม RoV เอาระบบนี้เนี่ยไม่ปรึกษาคนเล่นก่อนเลย 555 เอ้าต่อ
 
โดยสรุปในการเพิ่มระดับความสัมพันธ์นั้น ก็ขึ้นอยู่กันที่ว่าเราก็ต้องเล่นกับเพื่อนบ่อยๆนะครับ ตรงส่วนนี้ก็จะได้ความสัมพันธ์เพิ่มขึ้นหากไม่สนิทกันจริงนี้อดนะ ต้องเล่นกันบ่อยพอสมควรเมื่อความสัมพันธ์เพิ่มขึ้น เราก็มารับรางวัลพิเศษครอบครอง ซึ่งความสนิทสนมนั้นเราสามารถที่จะแสดงในแถบเตรียมตัวเข้าเล่นเกม ซึ่งจะปรากฏอยู่ทางซ้ายมือของสกิล Challenger ของเรานั่นเอง หากสังเกตตามภาพก็จะเห็นว่า Icon ความสัมพันธ์อยู่ทางด้านซ้ายของ Flicker ใต้ภาพ Airi, Hayate หรือสกิล Punish ของ Zil นั่นเอง

ยังไม่หมดในเรื่องของการเพิ่มระดับความสนิทนั้น นอกจากการที่เราเล่นด้วยกันบ่อยๆแล้ว ก็ยังสามารถที่จะส่งของขวัญพิเศษ เพื่อที่จะบันทึกความสัมพันธ์ของแต่ละคนเอาไว้ ซึ่งในเกมก็จะแสดงผลเป็นรูปช่อดอกไม้ อันนี้ใครอยากให้ดอกไม้สาวๆก็ส่งกันให้ดีอย่าส่งผิดคนนะ แล้วก็จะแสดงถึงวันครบรอบที่เราได้มีความสัมพันธ์กับคนนั้นๆด้วย จะว่าไประบบความสัมพันธ์แบบนี้ ก็เป็นระบบที่ทำให้เราผูกพันกับเกม RoV นะพูดถึงผู้พัฒนาก็พัฒนาระบบมาได้ดี

สุดท้ายเรื่องของระบบความสัมพันธ์ มันก็คงต้องหนีไม่พ้นกับของรางวัล ซึ่งของรางวัลก็จะเป็นไปตามภาพที่ผมได้นำเสนอไป ถ้าเพื่อนๆก็จะเป็นแนวเฮฮาหน่อย อันนี้ก็ต้องดูว่าความสัมพันธ์แต่ละแบบ จะมี Emoji พิเศษต่างกันตามระดับความสัมพันธ์ แล้วก็แถบชื่อก็จะแสดงสีของความสัมพันธ์ อย่างเช่นตัวอย่างในภาพ Airi กับ Hayate ก็จะเป็นแถบสีแดงๆนะครับตรงแถบด้านบนหลอดเลือด และก็ในห้อง Chat ก็จะมีพื้นหลังเป็นสัญลักษณ์พิเศษสำหรับความสัมพันธ์นั้นๆ

ก็ดีใจกับเพื่อนทุกคนครับถือว่าระบบที่สร้างสรรค์ดี ส่วนผมกำหมัดเพราะหมดกันฮาเร็มที่สร้างมา 55 ใครที่จีบกันใน RoV ก่อนหน้านี้ทำได้ !! แต่เมื่อระบบนี้เข้ามาผมบอกได้คำเดียวว่า "ระวัง" สำหรับวันนี้ผมขอตัวลาไปก่อนสวัสดีครับ