เป็นไปตามคาด คณะกรรมาธิการสามัญประสานงานสภานิติบัญญัติแห่งชาติ ลงมติเป็นเอกฉันท์ด้วย 191 เสียง เลือก "พล.อ.ประยุทธ์ จันทร์โอชา" นั่งเก้าอี้นายกรัฐมนตรีคนที่ 29 ของประเทศไทย
ซึ่งในขณะที่ สภานิติบัญญัติแห่งชาติ ลงมติกันนั้น ว่าที่นายกรัฐมนตรี พล.อ.ประยุทธ์ จันทร์โอชา อยู่ที่ กรมทหารราบที่ 21 รักษาพระองค์ โดยวาสนา นาน่วม ผู้สื่อข่าวสายทหารหนังสือพิมพ์บางกอกโพสต์เล่าบรรยากาศผ่าน Facebook wassana nanuam ว่า "บิ๊กตู่" พูดว่า "ผมทำตามสัญญาทุกอย่าง"... และ "วันนี้ ผมยังเป็น ผบ.ทบ.อยู่ ไม่ได้เป็นนายกฯ ต้องมีโปรดเกล้าฯ ลงมาก่อน"
โดยข้อความทั้งหมดคือ
ใจหาย.....
ทันที ที่ บิ๊กตู่ พล.อ.ประยุทธ์ จันทร์โอชา ผบทบ./หน.คสช. ว่าที่นายกฯ เดินขึ้น ฮ.ไป พร้อมหันมาโบกมือ ลา... รู้สึก ใจหาย ยังไงไม่รู้...จาก ผบทบ.สู่เก้าอี้ นายกฯ...อีกคนหนึ่งแล้ว
ก่อนกลับ "บิ๊กตู่" ยิ้ม พร้อมชูกำปั้น เมื่อถามว่า "ไหวมั้ย"...โดยก่อนหน้านั้น บรรดาแม่บ้าน ร.21รอ.และทหาร ยืนร้องเพลง "คืนความสุขฯ" ให้ พล.อ.ประยุทธ์ ยืนฟังจนจบเพลง
...บรรยากาศ เหมือนมีความสุขยินดี แต่มันดูเศร้าๆ ยังไง ไม่รู้....แม่บ้านคนหนึ่ง ตะโกนบอก "เป็นนายกฯ แล้ว อย่าลืม ร.21นะคะ"..."ผมทำตามสัญญาทุกอย่าง"...
....วินาที ที่ พล.อ.ประยุทธ์ เดิน ออกมาที่หน้า ร.21พัน2รอ.หน่วยเก่า แล้ว ยืนบอกว่า "วันนี้ ผมยังเป็น ผบ.ทบ.อยู่ ไม่ได้เป็นนายกฯ ต้องมีโปรดเกล้าฯ ลงมาก่อน"...อันเป็นการประกาศว่า ยอมรับตำแหน่งนายกฯ แล้ว ...ตามคาดหมาย