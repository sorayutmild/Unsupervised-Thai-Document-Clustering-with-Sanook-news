ถือเป็นข่าวคราวที่กำลังตกอยู่ในกระแสและมีการพูดถึงกันอย่างกว้างขวาง สำหรับประเด็นอดีตทหารยศ “พล.ต.” ขับฟอร์จูนเนอร์ชนมอเตอร์ไซค์แล้วหนี และยืนยันว่าตนไม่ผิด Sanook Auto จึงขอย้อนความทรงจำกลับไปรับทราบความโดดเด่นของ Toyota Fortuner ปี 2012 รุ่น 3.0 4WD ซึ่งทุกคนได้เห็นในภาพข่าวกันไปแล้ว
>> คลิประทึก! ลุงฟอร์จูนเนอร์ชนแล้วหนี พลเมืองดีขี่ตามประกบเจอขับเหยียบหวิดไม่รอด
>> ตำรวจยังสอบ "พล.ต.ฟอร์จูนเนอร์" ชนแล้วหนีกลางกรุง เจ้าตัวยัน "ผมไม่ผิด"
Toyota Fortuner 2012 เป็นรถอเนกประสงค์ที่ได้รับความนิยมอยู่ไม่น้อย โดยในปีดังกล่าวก็มีการเพิ่มเติมเปลี่ยนแปลงในหลายๆ ส่วน และแบ่งออกเป็นหลายรุ่นย่อย ในส่วนของดีไซน์ภายนอกก็ครบครันทั้งกันชนหน้าและหลัง กระจังหน้าโครเมียม โคมไฟหน้าแบบโปรเจกเตอร์ พร้อมที่ฉีดล้างไฟหน้า ซึ่งจะมีเฉพาะในรุ่น 3.0 4WD เท่านั้น เป็นต้น
ส่วนภายในห้องโดยสารของ Toyota Fortuner 2012 ก็ประกอบไปด้วยพวงมาลัยมัลติฟังก์ชั่น แผงคอนโซลหน้าและกลางที่ตกแต่งด้วยลายไม้ พร้อมจอแสดงภาพแบบทัชสกรีนที่มีระบบนำทาง Navigator สามารถค้นหาสถานที่รวมไปถึงการแนะนำเส้นทางการเดินรถ อีกทั้งยังเชื่อมต่อบลูทูธที่ช่วยให้การสนทนาทางโทรศัพท์นั้นปลอดภัยยิ่งขึ้นกับระบบ Hand Free
ด้านระบบความปลอดภัยก็มีเพียบ อาทิ ระบบป้องกันล้อหมุนฟรี, ระบบควบคุมการทรงตัว, ระบบเสริมแรงเบรก BA, ระบบป้องกันล้อล็อกขณะเบรก, ระบบสัญญาณเตือนการโจรกรรม TDS เป็นต้น ส่วนขุมพลังเป็นเครื่องยนต์ดีเซล 4 สูบ DOHC 16 วาล์ว VN เทอร์โบ อินเตอร์คูลเลอร์ นั่นเอง