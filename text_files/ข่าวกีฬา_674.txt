ควันหลงศึกชิงแชมป์สภามวยโลก (WBC) รุ่นซูเปอร์ฟลายเวท ระหว่าง โรมัน กอนซาเลซ โคตรมวยเบอร์ 1 เจ้าของตำแหน่งแชมป์ กับ ศรีสะเกษ นครหลวงโปรโมชั่น ผู้ท้าชิงชาวไทย จบลงไปเรียบร้อยโดย จังหวะที่เป็นที่ถกเถียงกันในโลกออนไลน์ คือช่วงจังหวะที่ กำปั้นชาวไทย ปล่อยหมัดอัปเปอร์คัตขวา เข้าไปที่ชายโครงของ โรมัน กอนซาเลซ ส่งผลให้ยอดมวยนิการากัว ถึงกับหล่นลงไปกองกับพื้นในยกแรก ก่อนที่กรรมการจะนับถึง 8 และส่งผลให้รูปเกมของ กำปั้นชาวไทย ได้เปรียบในทันที ทำให้หลายฝ่ายมองว่าเป็นการลื่นล้มเท่านั้นซึ่งจากคลิปจะเห็นได้ว่า เป็นหมัดที่เข้าไปตรงบริเวณหัวใจของ "โรมัน" พอดิบพอดี ซึ่งทางการแพทย์ระบุไว้ว่าหากบริเวณดังกล่าว โดนกระทบกระเทือนอย่างหนัก จะส่งผลให้ร่างกายช็อตไปชั่วขณะ ไม่สามารถควบคุมตัวเองได้ หรือที่ภาษามวยเรียกว่า "หมัดตัดขั้วหัวใจ" นั่นเอง

คลิปจาก : KO VIDEOS