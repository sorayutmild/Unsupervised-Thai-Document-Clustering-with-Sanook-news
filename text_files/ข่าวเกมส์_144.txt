เกมส์การ์ตูน
เกมส์จากหนัง หนังจากเกมส์ เกมส์จากการ์ตูน การ์ตูนจากเกมส์ ผลงาน 4 อย่างนี้มักถูกมองว่าห่วยแตกในสายตาผู้บริโภคอยู่เสมอๆ เพราะผลจากชื่อเสียของผลงานดังกล่าวในอดีตที่มันมักจะห่วยแตกอยู่ตลอด  จนทุกคนมองว่าผลงานพวกเนี้ย มันก็แค่ทำออกมาโปรโมทหรือต่อยอด การ์ตูน หรือภาพยนตร์ หรือเกมส์ เท่านั้นแหละ จึงไม่มีใครหวังว่าเกมส์จากการ์ตูนหรือหนังเนี่ยมันจะออกมาดี ซึ่งจะว่าไปมันก็จริงอยู่ครับ เพราะกว่า 80 เปอเซนต์ของเกมส์จากหนังหรือการ์ตูนมักหาความสนุกไม่เจอ แต่ในบรรดานั้นก็มีบางเกมส์ที่สนุกใช้ได้อยู่เหมือนกันครับ ซึ่งเราจะพาไปรู้กับกับ 5 อันดับเกมส์จากการ์ตูนที่สนุกที่สุด และ 5 อันดับเกมส์จากการ์ตูนที่ห่วยที่สุดกัน
ห้าอันดับเกมส์จากการ์ตูนยอดเยี่ยม
1. Dragon Ball Z: Budokai 3 (PS2, PC)
เกมส์การ์ตูน
ผมเชื่อว่าแฟนๆเกมส์ดรากอนบอลส่วนมากก้น่าจะคิดแบบเดียวกันว่า เกมส์ดรากอนบอลภาค Budokai 3 ของ PS2 เนี่ยแหละยอดเยี่ยมที่สุดแล้ว เชื่อไหมว่าเกมส์ตู้หยอดเหรียญตามห้างบางที่ยังมีเกมส์นี้ตั้งไว้ให้เด็กมาเล่นกันเลย ซึ่งก็ยังมีเด็กมาเล่นอยู่เสมอๆด้วย แถมภาคนี้ยังเป็นเกมส์ Dragon Ball Z ที่ขายดีที่สุดภาคหนึ่งอีกด้วย จุดเด่นของ Dragon Ball Z: Budokai 3 ก็อยู่ที่ระบบต่อสู้แบบ 3D Celshade แบบการ์ตูนที่สวยงาม โมชั่นการต่อสู้สุดมันส์รวดเร็วราวกับกำลังชมการ์ตูน และยังมีตัวละครให้เลือกเล่นมากกว่า 40 ตัวอีกด้วย Dragon Ball Z: Budokai 3 จึงเป็นเกมส์ดรากอนบอลภาคแนวต่อสู้ที่หลายๆคนชื่นชอบที่สุด สำหรับใครที่เล่น PS3 ก็เล่นในภาค Dragon Ball Z: Budokai HD Collection แทนได้ครับ ภาพสวยขึ้นด้วย
2. Naruto: Rise of a Ninja (Xbox 360)
เกมส์การ์ตูน
ปกติแล้วเกมส์นารูโตะมักจะทำเป็นแนวต่อสู้ให้เลือกตัวละครมาต่อสู้กัน โดยมีการดำเนินเรื่องแบบการ์ตูนเป็นจุดขาย แต่นั่นก็ไม่ใช่ภาคที่ยอดเยี่ยมถูกใจแฟนการ์ตูนนัก เพราะภาคที่ถูกใจแฟนๆนารุโตะกลับเป็นภาค Naruto: Rise of a Ninja ที่ใช้แนวการเล่นแบบ RPG แทน แต่ว่าแม้จะเดินเรื่องเป็น RPG แต่ก็มีแนวการเล่นอื่นๆผสมเข้าไปแทบทุกแนว ไม่ว่าจะเป็น Fighting, Platformer และ Puzzle แถมการเดินเรื่องก็อิงจากการ์ตูนด้วย ทำให้ Naruto: Rise of a Ninja ถูกใจแฟนนารุโตะที่สุด ทว่าน่าเสียดายที่มันลงแต่ XB360
3. Tatsunoko vs. Capcom: Ultimate All-Stars (Arcade, Wii)
เกมส์การ์ตูน
แม้ว่าจะไม่ได้เป็นเกมส์จากการ์ตูนโดยตรง แต่มันก็เป็นเกมส์ต่อสู้ที่ดีที่สุด ที่เป็นตัวละครจากการ์ตูนแล้ว ถ้าคุณชื่นชอบเกมส์ที่มีระบบการต่อสู้แบบแท็กทีมตะลุมบอนอย่างพวก Marvel VS Capcom ล่ะก็เกมส์นี้ก็ใช้ระบบคล้ายๆกัน เพียงแต่เปลี่ยนตัวนักสู้จาก Marvel เป็นพวกเหล่าตัวการ์ตูนฮีโร่จาก Tatsunoko แทนเท่านั้นเอง ท่าการต่อสู้มีทั้งแนวเท่และแนวตลกเฮฮา ถูกใจคอเกมส์ต่อสู้แน่นอน
4. Astro Boy: Omega Factor (GBA)
เกมส์การ์ตูน
เกมส์จากการ์ตูนดังระดับตำนานของอาจารย์เทะซึกะ โอซามุ ที่เก่าจนเด็กสมัยนี้อาจจะไม่รู้จักกันแล้ว และแม้ว่าเกมส์นี้จะเก่าตั้งแต่สมัยเกมส์บอยแอดว้านซ็ แต่ก็เป็นเกมส์ Action 2D ที่สนุกยิ่งกว่าเกมส์จากการ์ตูนในยุคนี้เสียอีก แม้กราฟฟิกจะไม่สวยงามก็ตาม
5. Bleach: Dark Souls (Nintendo DS)
เกมส์การ์ตูน
ในบรรดาการ์ตูนยุคเดียวกัน บลีชดูจะดังน้อยสุดก็จริง แต่เวลาทำเป็นเกมส์กลับสนุกเกินคาด น่าเสียดายที่ไม่ค่อยได้ทำออกมาเป็นเกมส์มากนัก และด้วยเนื้อหาของบลีชที่เน้นต่อสู้ ก็เลยทำให้เหมาะกับการทำเป็นเกมส์ต่อสู้มากที่สุด และภาค Bleach: Dark Souls (Nintendo DS) เป้นภาคที่สนุกที่สุด เพราะมีโหมดการเล่นให้เลือกหลายแบบ มีตัวละครให้เลือกกว่า 44 ตัว คอมโบท่าต่อสู้ก็อิงมาจากการ์ตูนได้สวยงามดูดี น่าเสียดายที่การ์ตูนมันก็ไม่ค่อยมีมุกใหม่ๆ เลยทำให้เกมส์ไม่ค่อยมีภาคใหม่ๆๆตามไปด้วย
ห้าอันดับเกมส์จากการ์ตูนสุดห่วย
1. Mobile Suit Gundam: Crossfire (PlayStation 3)
เกมส์การ์ตูน
กันดั้มเป็นการ์ตูนอีกเรื่องที่นำมาทำเกมส์บ่อยมากที่สุด แต่ภาคที่สนุกจริงๆก็แทบนับได้ ยิ่งภาคที่ทำเป็น 3D สมจริงยิ่งไม่ค่อยถูกใจแฟนๆอย่างภาคนี้เป็นต้น ทำออกมาเป็น 3D แบบสมจริงหวังจะโชว์พลังกราฟฟิกของ PS3 ในยุคปี 2006 แต่แป๊กรับประทานหาความสนุกไม่เจอ หุ่นขยับแปลกๆ แถมเกมส์เดินอืดอาด กราฟฟิกก็ใช่ว่าจะสวยมากยังเหลี่ยมๆอยู่ แถมเฟรมเรทก็ตกสุดๆ แฟนกันดั้มข้ามเกมส์นี้ไปได้เลย
2. Yu-Gi-Oh! 5D's Decade Duels (Xbox LIVE Arcade)
เกมส์การ์ตูน
เกมส์ดูเอลการ์ดอันเลื่องชื่อจากการ์ตูนดัง ซึ่งจริงๆแล้วก็มีทำออกมาหลายภาคแล้ว และก็สนุกในระดับหนึ่งราวกับได้ดูเอลจริงๆ แต่ภาคนี้มีข้อเสียหลายจุดที่ทำให้แฟนๆด่า ไม่ว่าจะเป็นเรื่องของ AI สุดงี่เง่า บาล้านซ์ของเกมส์แย่ บั๊กการ์ดหาย การ์ดลิสต์ไม่ครบตามจริง และผลจากชื่อเสียนี้ก็เลยทำให้ทาง Xbox LIVE Arcade ยกเลิกขายเกมนี้ไปจากระบบเลย
3. Zatch Bell! Mamodo Fury (PlayStation 2, GameCube)
เกมส์การ์ตูน
เกมส์ต่อสู้ที่ไม่แน่ใจว่าพยายามทำระบบออกมาคล้ายๆกับ Dragon Ball Z: Budokai หรือเปล่าแต่ความสนุกมันเทียบกันไม่ได้เลย ไม่ว่าจะเป้นเรื่องของกราฟฟิกที่เกมส์นี้หาความสวยแทบไม่เจอ ตัวละครดูไม่สวยเหมือนการ์ตูน การเคลื่อนไหวแปลกๆ มุมกล้องแย่ ฉากก็โล่งๆไม่มีรายละเอียดอะไรมาก ท่าตอสู้ก็ไม่มีอะไรเป็นชิ้นเป็นอัน ดีที่การ์ตูนเรื่องนี้ไม่ได้ดังมากมายก็เลยไม่ค่อยมีคนสนใจเท่าไหร่
4.Eureka Seven vol. 2: The New Vision (PlayStation 2)
เกมส์การ์ตูน
เกมส์จากการ์ตูนเจ้าหนูหุ่นแอร์บอร์ดกับสาวน้อยต่างดาว แต่ว่าเนื้อเรื่องในเกมส์นี้ไม่เกี่ยวกับการ์ตูน เป็นตัวละครพิเศษในเกมส์ ซึ่งเป็นเหตุการณ์ก่อนเนื้อเรื่องในการ์ตูนแทน เกมส์นี้มีทั้งฉากที่เล่นเป็นคนและขับหุ่น LFO เลย แต่ไม่ว่าฉากไหนๆก็ทำออกมาได้จืดจางไร้ชีวิตชีวา กราฟฟิกทั้งตัวละครและหุ่นดูไม่สวยเหมือนการ์ตูนเอาเสียเลย คัทซีนของเกมส์ก็เป็นโพลิก้อนเหลี่ยมๆจืดๆ แฟนการ์ตูนมาเจอภาพในเกมส์แล้วอาจเซ็งได้
5. Dragon Ball Z: Ultimate Battle 22 (PS1)
เกมส์การ์ตูน
ใช่ว่าเกมส์ดรากอนบอลจะทำออกมาดีทุกภาค บางภาคก็ง่อยอย่างภาคนี้เป็นต้น ถ้าคุณเป็นแฟนเกมส์ดรากอนบอลน่าจะจำกันได้ว่า Dragon Ball Z เน้นทำเป็นระบบต่อสู้แบบ 2D มาตั้งแต่ภาค SFC ซึ่งก็ได้รับความนิยมมากทีสุด แต่พอเข้าสู่ยุค PS1 ได้มีการนำเอากราฟฟิกแบบ 3D มาใส่ในเกมส์ต่อสู้แบบ 2D ผลก็ออกมาไม่เข้ากันเลย กราฟฟิกตัวละครยังดูเป็นแบบสมัย SFC ที่ไม่มีความสวยงามแค่เพิ่มมิติของตัวละครและฉากไปเท่านั้น แถมตัวละครก็มีให้เลือกเล่นน้อยมาก
สำหรับการจัดลำดับเกมส์ครั้งนี้เป็นความเห็นของฝรั่งเขา ก็ค่อนข้างเน้นเกมส์แนวต่อสู้ที่พวกฝรั่งชื่นชอบไปมากหน่อย ซึ่งห้าเกมส์ยอดเยี่ยมที่เขายกมาก็มีความสนุกเหมาะสมจริงๆ ทว่าใครที่มีเกมส์การ์ตูนอื่นๆที่คิดว่าสนุกมากกว่านี้ก็แนะนำเพิ่มเติมกันได้ครับ
 