ปี 2013 นี้ สำหรับเกมเมอร์ระดับฮาร์ดคอร์นับว่าเป็นปีที่มีเกมส์ดีๆๆดังๆออกมาให้เล่นกันเยอะมากที่สุดปีหนึ่งเลยก็ว่าได้ ภาคต่อหรือภาคเสริมของเกมส์ดังต่างก็ทยอยออกมาให้เล่นกันเพียบในปีนี้ อย่าง Gran Theft Auto V, Bioshock Infinity, Tomb Raider ฯลฯ รวมไปถึงเกมส์ซีรี่ย์ใหม่ที่ได้รับความนิยมสูงอย่าง The Last of us และอื่นๆ เรียกว่าเป็นปีที่มีเกมส์ดีๆดังๆออกมาให้เล่นกันเพียบ จนบรรดาผู้เล่นสายสว่างจ่ายเงินค่าเกมส์จนกระเป๋าแทบแห้งเลยก็ว่าได้ ซึ่งเกมส์ในปี 2013 ส่วนมากก็มักเป็นเกมส์ที่ทำออกมาได้ดี คุ้มค่าเงินที่เสียไปในการเล่น ทั้งเกมส์คอนโซล เกมส์พีซี  เกมส์มือถือ และเกมออนไลน์ ทว่าในจำนวนเกมส์ทั้งหมดที่ออกมานั้น ก็มีอยู่ 10 เกมส์ที่ถูกจัดว่าเป็นเกมส์ที่ห่วยที่สุดในบรรดาเกมส์จำนวนมากทั้งหมดในปี 2013 มันคือเกมส์อะไรบ้างและห่วยอย่างไร เราลองมาดูกัน
เกมส์สุดห่วยปี 2013
อันดับ 10 Final Fantasy: All The Bravest (iOS, Android)
เป็นเกมส์ไฟนอลแฟนตาซี ภาคหนึ่งที่ทางค่ายเหลี่ยม Square-Enix ทำขึ้นโดยหวังจะฟันกำไรกับคนเล่นเกมส์มือถือ หลังจากพากันพอร์ทเกมส์เก่าๆลงมือถือแทบเกลี้ยงแล้ว ก็เลยต้องจำใจทำภาคใหม่มาขายแทนบ้าง แต่แทนที่จะสร้างผลงานดีๆในภาคใหม่ กลับทำให้มันห่วยกว่าการพอร์ทภาคเก่าๆซะอีก ด้วยการจับเอาโมเดลตัวละครเก่าๆมายำๆรวมใส่ไว้ในภาคนี้ แล้วเรียกว่าเป็นไฟนอลฯภาครวมฮีโร่ เน้นการต่อสู้แบบตัวละครฮีโร่เยอะๆหลายๆคลาส รุมต่อสู้กับมอนสเตอร์ ด้วยการใช้นิ้วจิ้มหรือลากที่ตัวละครเอา แล้วตัวละครจะต่อสู้แบบออโต้ ซึงมันหาความสนุกแทบไม่ได้เลย แถมถ้าตัวละครเราตายก็ชุบไม่ได้อิสระครับ ไอเทมชุบจะมีให้ทุก 3 นาที ถ้าตายห่าหมดกองก็รออีกนานครับ ยกเว้นว่าจะใช้พลังเงิน ก็จะ Pay to Win เกมส์นี้ได้ไม่ยาก แค่ซื้อของชุบชีวิต ปลดล็อคอาชีพเทพๆ ไอเทมเทพๆ ที่ไม่มีทางหาได้ฟรีในเกมแน่ๆ และสุดท้าย เกมส์มันสั้นมากครับหากคุณคิดจะเล่นฟรี ถ้าอยากเล่นต่อ ต้องจ่ายเงินซื้อฉากเพิ่มครับ คงไม่ต้องสงสัยแล้วใช่ไหมครับว่าทำไมเขาถึงด่าเกมส์นี้กันทั่วโลก





เกมส์สุดห่วยปี 2013
อันดับ 9 The Walking Dead: Survival Instinct (PC, PS3, XB360)
เกมส์ที่สร้างจากภาพยนตร์ซีรี่ย์ที่โด่งดังสุดๆเรื่องหนึ่งแห่งปี แต่ตัวเกมส์กลับทำออกมาแย่ผิดคาด ทั้งๆที่มีค่ายใหญ่อย่าง Activision กำกับดูแล จุดสำคัญของเกมส์ที่ทำให้คนด่ากระจายก็คือความโง่ของ AI ในเกมส์ครับ ซอมบี้ในเกมส์นี้เรียกว่าโง่ยิ่งกว่าซอมบี้จากเกมส์ไหนๆที่ผ่านมา ขนาดเรายืนต่อยมันเฉยๆมันยังแทบตอบโต้อะไรเราไม่ได้ แถมแค่ขึ้นที่สูง มันก็ตามอะไรเราไม่ได้แล้ว ส่วนฉากในเกมส์ก็แทบไม่มีความสมจริง ตัวละครเคลื่อนไหวไม่อิสระ ระบบเกมส์ไม่มีจุดเด่น เป็นเกมส์ยิงผีที่ไม่ควรหามาลองเล่นอย่างยิ่ง ถ้าอยากจะเล่นเกมส์ The Walking Dead ล่ะก็มีค่ายอื่นๆอย่าง Telltale Games ทำเช่นกัน ซึ่งดีกว่าเยอะ หรือไม่ถ้าจะเล่นเกมส์เอาตัวรอดแนะนำ Day Z ที่เป็น Mod ของ Arma 3 ก็ไม่เลว หรือจะรอ DayZ Standalone ก็ยิ่งดี





เกมส์สุดห่วยปี 2013
อันดับ 8 Omerta: City of Gangsters (PC, Mac, XB360)
เกมส์แนววางแผนหรือ Strategy ที่ยุคนี้แทบจะไม่มีออกมาขายสักเท่าไหร่แล้ว เรื่องราวของเกมส์นี้คือจะให้คุณวางแผนและบริหารการทำงานของพวกแก๊งมาเฟียในยุคปี 1920 ซึ่ง UI ของเกมส์มันก็ใส่มาแบบรกรุงรัง เยอะจนแทบไม่รู้จะใส่มาทำไมนักหนา AI ก็สั่งอย่างทำอย่าง กราฟฟิกของเกมส์ก็แทบไม่อยากจะเชื่อว่าทำออกมาปีนี้ ถ้าบอกว่าทำมาตั้งแต่ 5 ปีก่อนก็คงพอเชื่อได้บ้าง คะแนนรีวิว 4 เต็ม 10 จากหลายสำนักคงพอบอกสรรพคุณเกมนี้ได้ดี





เกมส์สุดห่วยปี 2013
อันดับ 7 Seduce Me (PC)
เกมส์นี้เป็นแนว 20+ พูดง่ายๆก็เกมส์โป๊ของฝรั่งเขานั่นเองครับ นานๆจะเห็นสักเกมส์ เพราะส่วนมากมันจะมาจากญี่ปุ่น เหอๆ ซึ่งปกติแล้วเกมส์สำหรับผู้ใหญ่พวกนี้ก็มีห่วยๆให้เพียบอยู่แล้ว แต่เกมส์นี้ถูกยกมาด่าให้เป็นเกมส์ห่วยประจำปี 2013 ก็ตรงที่มันดันสร้างจากอดีตทีมงาน Killzone ของโซนี่เนี่ยแหละ ระบบเกมส์แทบไม่มีอะไร แค่เล่นมินิเกมส์จำพวกไพ่กับสาวๆ แล้วก็จะมีฉากเซ็กซี่ให้ดูก็เท่านั้นเอง ซึ่งฉากพวกนั้นก็เป็นแบบ 3D CG ที่ทำได้เห่ยมาก
เกมส์สุดห่วยปี 2013
อันดับ 6 Let's Fish: Hooked On (PS VITA)
เกมส์สาวน้อยโคตรโมเอะตกปลา เห็นภาพปกแล้วหนุ่มๆผู้รักสาว 2D คงแทบจะอยากซื้อมาเล่นทันที แต่ขอบอกว่าระบบเกมส์มันห่วยมากครับ แทบไม่มีอะไรดีเลย นอกจากขายตัวละครเท่านั้น ระบบการตกปลาโดยใช้ระบบทัชสกรีนของ PS VITA ก็ดูเหมือนจะช่วยให้มันแปลกใหม่อยู่บ้าง แต่มันกลับทำให้เกมส์เล่นยุ่งยากขึ้นพอตัวเลยครับ ปลาก็ตอดเหยื่อยากอยู่แล้ว เวลาตกยังยุ่งยากอีก มือใหม่มาเล่นถ้าไม่ชินก็มีเลิกเล่นเอาได้ง่ายครับ แต่ถ้าอดทนพอก็ต้องเรียนรู้วิธีเล่นให้ชำนาญก่อนก็จะดีขึ้นบ้าง ซึ่งทุกๆครั้งที่ตกได้เราก็จะได้เห็นฉากสาวน้อยโมเอะให้ชื่นใจด้วย





เกมส์สุดห่วยปี 2013
อันดับ 5 Chronovolt (PS VITA)
อย่าคิดว่าเกมส์ที่มีคำว่า Chrono นำหน้าจะสนุกเสมอไปแบบเกมส์ RPG จากค่ายเหลี่ยมนะครับ เพราะเกมส์นี้มันไม่เกี่ยวกับอะไรกับซีรี่ย์ Chrono ของเหลี่ยมเลย ระบบการเล่นเกมนี้เป็นเกมส์กลิ้งบอลที่บังคับยุ่งยากสุดๆ หาความสนุกไม่เจอ เนื้อหาก็ไม่มีอะไรน่าติดตาม กราฟฟิกก็งั้นๆๆเมื่อเทียบกับเกมส์จาก PS VITA เกมส์อื่นๆ ซึ่งเกมส์แนวนี้มีให้เล่นเยอะแยะตามสมาร์ทโฟนด้วย อย่าเอาเงินมาเสียแพงกว่ากับเกมส์นี้เลย





เกมส์สุดห่วยปี 2013
อันดับ 4 The Croods (Wii U, Wii, 3DS, DS)
ปกติเราก็ทราบกันดีอยู่แล้วว่าเกมส์จากภาพนยนตร์มันห่วยเป็นทุนเดิม และมันก็ยิ่งตอกย้ำเข้าไปอีกด้วยเกมส์จากภาพยนตร์อนิเมชั่น The Croods มนุษย์ถ้ำผจญภัย จาก Dreamworks เรื่องนี้ กราฟฟิกของเกมส์ไม่อยากจะบรรยายว่ามันโคตรหยาบ แถมระบบการเล่นก็โคตรน่าเบื่อ เพราะมีช่วงที่ให้คุณเล่นน้อยมาก นอกนั้นหมดไปกับการนั่งมอง AI ตัวละครมันบังคับเอง ถ้าคิดจะซื้อเกมส์นี้ล่ะก็ เสียเงินเปล่า เอาเงินไปซื้อแผ่นหนังมาดูยังดีกว่า





เกมส์สุดห่วยปี 2013
อันดับ 3 Fist of the North Star: Ken's Rage 2 (PS3, X360, Wii U)
ฤทธิ์หมัดดาวเหนือ การ์ตูนดังในอดีตที่จับมาเป็นเกมส์ถึงสองภาค ภาคแรกเมื่อปีก่อนก็ว่าห่วยแล้ว แต่ Koei ก็ยังหน้าไม่อายทำภาคสองออกมาขายอีก และผลก็เป็นเหมือนเดิมคือโดนด่าเช็ด ระบบเกมส์แทบไม่มีอะไรมาก ท่าต่อสู้เดิมๆเหมือนก็อปภาคแรกมาเกือบหมด อนิเมชั่นตัวละครซ้ำๆซากๆ เนื้อหาเกมส์ก็ไม่ได้อรรถรสของการ์ตูนเท่าไหร่เลย กราฟฟิกก็ดาดๆ ซึ่งคนเล่นพากันเห็นว่าเกมส์เคนชิโร่นี้มันไม่เหมาะกับการทำเป็นแนว Musou เลยให้ตายสิ





เกมส์สุดห่วยปี 2013
อันดับ 2 Aliens: Colonial Marines (PC, PS3, XB360)
จริงๆแล้วก่อนเกมจะออก เกมนี้เป็นที่ติดตามของแฟนๆหนังเอเลี่ยนหลายๆคนเลยนะครับ เพราะนานๆจะมีเกมเอเลี่ยนอย่างเดียว ไม่มีพรีเดเตอร์มาเป็นตัวแจม ทว่าตัวเกมกลับทำออกมาน่าผิดหวัง ตัวกราฟฟิกทั้งตอนเล่นและ CG มันทำออกมาได้ไม่เนียน ภาพหยาบมาก ฉากคัทซีนบทพูดไม่ตรงกับปากตัวละคร บั๊กในเกมก็มหาศาล AI ศัตรูวาร์ปโผล่ๆหายๆได้ เพลงประกอบชวนง่วงนอน เนื้อเรื่องไม่มีอะไรเร้าใจ ดีแค่มันเหมือนในภาพยนตร์เท่านั้นเอง





เกมส์สุดห่วยปี 2013
อันดับ 1 MLB 2K13 (PS3, XB360)
เกมส์นี้เชื่อว่าคงไม่มีคนไทยเล่นกันเท่าไหร่ครับ เพราะเป็นเกมส์จากการแข่งเมเจอร์ลีคเบสบอลของอเมริกา ซึ่งปกติแล้วเกมส์กีฬาจะได้รับความนิยมมากในอเมริกาเสมอๆ แต่เกมส์ภาคนี้กลับขึ้นแท่นห่วยอันดับ 1 แห่งปี 2013 ส่วนสาเหตุที่ได้ก็คือ มันเป็นเกมส์กีฬาที่ไม่ยอมเปลี่ยนแปลงให้ดีขึ้นเลย ไร้การเปลี่ยนแปลงมากว่า 3 ปี ระบบและกราฟฟิกภาคเก่าเป็นอย่างไรภาคนี้ก็แทบเหมือนเดิม กราฟฟิกมีบั๊กแสดงผลตัวนักกีฬาเพี้ยน แถมยังเอาโหมดการเล่น Online League ออกไปอีก โมชั่นนักกีฬาดูไม่สมเป็นนักกีฬา และอื่นๆอีกมากมาย ที่ขนาดคนอเมริกายังตราหน้าว่ามันห่วยสุดๆในปี 2013 จริงๆ





สำหรับ 10 อันดับเกมสุดห่วยปี 2013 นี่ก็เป็นการจัดอันดับของอเมริกานะครับ จริงๆแล้วก็อาจจะมีเกมห่วยๆอื่นอีกมากมายก็ได้ เพียงแค่ไม่มีใครพูดถึงเท่านั้นเอง แล้วคุณคิดว่ามีเกมสุดห่วยเกมไหนอีกบ้าง?
 