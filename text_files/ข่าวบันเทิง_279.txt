หลังจากหายหน้าหายตาไปจากวงการมาเกือบ 2 ปี กลับมาคราวนี้พร้อมข่าวช็อกสะเทือนวงการเลยทีเดียว สำหรับสาวประเภทสองคนสวย เอมมี่ รัชฎา ที่มีข่าวลือว่าเเอบหมั้นเงียบกับหวานใจสาวหล่อนามว่า เอย พร้อมเรือนหอมูลค่า50 กว่าล้านบาท!!
ล่าสุด เมื่อวันอาทิตย์ที่ผ่านมา เจ้าตัวก็ได้จัดงานขึ้นบ้านใหม่เปิดบ้านสุดหรูมูลค่ากว่า 50 ล้านบาท ที่ว่ากันว่าเป็นเรือนหอกับหวานใจที่หมู่บ้านเดอะปาร์ม พัฒนาการ 38 ให้ได้ชมพร้อมเผยความสัมพันธ์กับหวานใจให้ฟังว่า
"วันนี้เป็นฤกษ์ขึ้นบ้านใหม่ เพิ่งจะได้ฤกษ์หลังจากที่อยู่มา 1 ปีเต็มค่ะ มูลค่าของบ้านที่มีคนพูดกันว่า 50 ล้านบาท คิดว่ามูลค่าไม่เท่าไหร่ สำคัญที่ตัวเรามากกว่า เพราะกว่าจะหามาได้ใช้เวลานานมาก ส่วนเฟอร์นิเจอร์ที่เห็นหรูหราก็สั่งมาจากร้านที่ในไทย อลังการไหมเป็นความภาคภูมิใจมากกว่าค่ะ เพราะว่าเรากว่าจะได้มา เด็กๆ เราไม่ได้รวย เราผ่านชีวิตมาเยอะ
"ข่าวลือเรื่องเเต่งงาน ยังไม่ได้คิดถึงขั้นนั้นค่ะ อยู่อย่างนี้ก็มีความสุขแล้ว คบกันมาเข้าปีที่ 3 ค่ะ คบกันเป็นเพื่อน เป็นพี่ เป็นน้องไปอย่างนี้ค่ะ จริงๆ ไม่อยากเรียกกันว่าเป็นแฟน อยากเป็นพี่เป็นน้องดูแลกันอย่างนี้จะนานกว่า ถ้าเกิดเป็นแฟนกันเกิดเลิกกันไปก็เป็นคนอื่น เขาเป็นคนดีค่ะ คือเขาเข้าใจเราทุกเรื่อง เหมือนขาดกับขาดมาเจอกัน
"สาวประเภทสองก็ขาด ทอมก็ขาด ขาดกับขาดมาเจอกัน บางทีมันก็มาเติมเต็มแฮปปี้ดีนะ เพราะที่ผ่านมาเอมมี่ก็โดนผู้ชายหลอกมาเยอะ ผู้ชายบางคนก็คบเราด้วยใจ แต่สุดท้ายก็เป็นเหมือนที่เขาคิดๆ กัน เขาเด็กกว่าเอมมี่ 10 ปี ถามว่าอายุห่างกันเยอะ กลัวอะไรไหม ก็ไม่ค่ะ เราพยายามจะไม่คิดแบบแฟน เป็นแบบคนดูแลกันไปดีกว่าจะอยู่กันนานกว่า (หัวเราะ) แต่เขาก็เป็นแฟนนั้นแหละ แต่เราคิดแบบนี้ดีกว่า (หัวเราะ)"