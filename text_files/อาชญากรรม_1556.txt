ผู้สื่อข่าวรายงานว่า (24 ม.ค.) ในเว็บไซต์ยูทูป ได้มีการอัพโหลดคลิปที่มีชื่อว่า "ตำรวจหรือโจรเรียกค่าไถ่" โดยคุณ Mild Pond ได้เขียนกล่าวถึงเหตุการณ์ไว้ว่า ได้มีการสุ่มตรวจสินค้าละเมิดลิขสิทธิ์การ์ตูน ที่ห้างสรรพสินค้าชื่อดังแห่งหนึ่ง โดยตำรวจได้เชิญตัวไปสอบเจ้าของคลิปไปสอบปากคำเพราะเป็นพนักงานแคชเชียร์ แต่เมื่อไปถึงโรงพักแล้วกลับโดนแจ้งข้อหา มีการสอบปากคำและนายตำรวจยศ พ.ต.ท.ก็แจ้งว่าต้องมีเงินประกันตัว 50,000 บาท ถึงจะกลับบ้านได้ แม้เจ้าของสินค้าจะมาช่วยเคลียร์ให้ ตำรวจนายดังกล่าวก็ไม่ยอม จากนั้นก็มีการนำเอกสารมาให้เซ็นรับสารภาพ ซึ่งเจ้าของคลิปก็ไม่ยอมเซ็นรับข้อหาและปั๊มลายนิ้วมือ เพราะจะรอทนายและผู้จัดการห้างที่กำลังเดินทางมาที่โรงพัก
ทั้งนี้ ภายหลังจากเจ้าของคลิปถูกจับเข้าห้องขัง เมื่อทนายและผู้จัดการห้างมาถึงก็ได้รับการประกันตัว นอกจากนี้ตอนเรียกเงินประกันตัวนายตำรวจยศสูงยังกล่าวอีกว่า ห้างมีเงินอยู่แล้ว ให้พวกลิขสิทธิ์เรียกเผื่อซักล้านสองล้านจะได้เอาไปตั้งตัว
 
คลิกที่ภาพเพื่อดูคลิปตำรวจหรือโจรเรียกค่าไถ่

