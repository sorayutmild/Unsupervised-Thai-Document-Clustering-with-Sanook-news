
(8 มิ.ย.) โลกออนไลน์แชร์คลิปจากเพจ YouLike (คลิปเด็ด) ซึ่งเป็นกล้องหน้ารถยนต์คันหนึ่ง จับภาพนาทีระทึกวัยรุ่นไล่ยิงกันกลางถนน โดยภาพในคลิปจะเห็นว่ารถจักรยานยนต์ 2 คันขับไล่ตามกันมา ก่อนที่ 1 ใน 2 คันจะล้มลงเนื่องจากวัยรุ่นที่เป็นคนขี่ถูกยิง สร้างความตื่นตกใจให้เพื่อนที่ซ้อนท้ายมาด้วย ส่วนจักรยานยนต์คันที่ก่อเหตุได้ขับหลบหนีไป
ตรวจสอบภายหลังทราบว่า ผู้บาดเจ็บคือ นายธีรภัทร อายุ 15 ปี ถูกนำตัวส่ง รพ.นวมินทร์ 1 หลังโดนยิงที่ศีรษะ 1 นัด ได้รับบาดเจ็บสาหัส นอกจากนี้ ยังมี นายศิริมงคล อายุ 15 ปี เพื่อนที่มาด้วยกัน ก็ได้รับบาดเจ็บด้วย
สอบสวนทราบว่า ผู้บาดเจ็บเป็นเด็กนักเรียนชั้น ม.3 โรงเรียนแห่งหนึ่งภายในซอยหทัยราษฎร์ ซึ่งไม่เคยมีเรื่องทะเลาะวิวาทกับผู้ใดมาก่อน ตำรวจจึงสันนิษฐานว่า กลุ่มผู้ก่อเหตุอาจจะเข้าใจผิดคิดว่าเป็นคู่อริต่างสถาบัน จึงเปิดฉากไล่ยิงดังในคลิป โดยเจ้าหน้าที่รู้ตัวคนทำผิดแล้วว่าเป็นเด็กอาชีวะย่านมีนบุรี กำลังอยู่ระหว่างติดตามตัวมาดำเนินคดีตามกฎหมาย