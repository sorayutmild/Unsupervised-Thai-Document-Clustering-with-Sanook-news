กลายเป็นประเด็นฮอตในโลกออนไลน์ขณะนี้ ว่าใครหนอช่างกล้าทำให้ นางเอกสาว "แอฟ ทักษอร" โกรธได้ จนสาวแอฟถึงกับโพสต์ข้อความถึงล็อกอินในอินสตาแกรมรายหนึ่ง ซึ่งเข้ามาแสดงความคิดเห็นหลายคอมเม้นท์ว่า "น้องปีใหม่" ลูกสาววัย 1 ขวบ ว่าไม่น่ารักเหมือนลูกดาราคนอื่น
ซึ่งสาวแอฟ ได้โพสต์ภาพที่มีข้อความว่า "ขอบคุณคำวิจารณ์ค่ะ ที่ช่วยเตือนให้แอฟคิดว่าจะเลี้ยงลูกอย่างไรเพื่อให้ลูกเตรียมรับคำวิจารณ์ไร้สาระที่คงต้องเจอเมื่อโตขึ้น (แค่ไม่คิดว่าจะโดนตั้งแต่หนึ่งขวบ)
ขอบคุณพี่ป้าน้าอาที่เอ็นดูปีใหม่ และเป็นกำลังใจให้เสมอค่ะ
สุดท้ายคุณ... ขอเชิญรับยาที่เด็กหญิงปีใหม่ค่ะ ยาที่ว่าคือเสียงหัวเราะและพลังบวกจากเด็กคนนี้จะทำให้คุณอารมณ์ดี มีความสุข หายจากอาการใจร้าย เพราะความสุขของคุณปี คือการทำให้คนอื่นมีรอยยิ้มและเสียงหัวเราะ ด้วยรัก จาก แม่ปีใหม่ค่ะ"
งานนี้ แฟนคลับของคุณแม่แอฟและน้องปีใหม่ เข้ามาแสดงความคิดเห็นให้กำลังใจกันมากมาย 
ขอขอบคุณภาพจาก อินสตาแกรม@aff_taksaorn