เผยโฉมตัวละครลึกลับ Dragon Ball Xenoverse 
Dragon Ball Xenoverse
Bandai Namco เผยโฉมหน้าของตัวละครลึกลับตัวใหม่ในเกม Dragon Ball Xenoverse ภาคล่าสุดออกมาให้เห็นกันแล้ว เป็นเกมดรากอนบอลที่ทาง Bandai Namco ตั้งใจทำให้เป็นภาคใหม่เพื่อลงเครื่องใหม่อย่าง PS4 และ Xbox One โดยเฉพาะ โดยมีการปรับเปลี่ยนกราฟิกและฉากของเกมให้อลังการมากขึ้น และยังมีอีกระบบที่น่าสนใจก็คือ โหมดเปลี่ยนแปลงเนื้อเรื่อง ที่คุณจะได้รับบทเป็นตัวละครปริศนาตัวใหม่นี้
ตัวละครปริศนานี้ยังไม่เปิดเผยว่าเขาชื่ออะไร ที่ทราบอย่างเดียวตอนนี้คือเขาเป็นชายผู้มาจากอนาคต เช่นเดียวกับทรังค์ แถมยังสวมชุดจากบริษัทแคปซูลและขึ้นไทม์แมชชีนของบริษัทแคปซูลเหมือนกันด้วย เขาเดินทางมาจากอนาคตก็เพื่อจะเปลี่ยนแปลงเหตุการณ์ในอดีตเช่นเดียวกัน ผู็เล่นสามารถสวมบทเป็นตัวละครลึกลับตัวนี้ ไปต่อสู้กับพวกเบจิต้า, ฟรีเซอร์, เซล, จอมมารบู และอื่นๆได้ เพื่อช่วยเหลือตัวละครหลัก แถมยังทำให้ประวัติศาสตร์ของเรื่อง Dragon Ball เปลี่ยนไปจากเดิมได้ตามต้องการ อย่างตอนสู้กับพวกเบจิต้า เราก็เอาตัวละครลับของเราไปฆ่านัปปะซะ เพื่อช่วยให้พวกพิคโกโร่รอด เป็นต้น สนุกกับการเขียนประวัติศาสตร์ใหม่เอาเอง
Dragon Ball Xenoverse
Key Features
• New Generation Dragon Ball - พบกับเกมจากการ์ตูนฮิต ครั้งแรกที่ทำลง PS4 และ XB One แต่ก็ยังลง PS3 และ Xbox360 ด้วย
• Improved Gameplay - ปรับปรุงระบบการเล่นให้สนุกยิ่งขึ้น เพิ่มท่าการต่อสู้ที่ดุเดือดกว่าเดิม
• Strong Immersion - เน้นสร้างให้เป็นเกมดรากอนบอลที่อลังการที่สุด เท่าที่เคยทำมา
• New World Setup - โลกของเกมแบบใหม่ ที่ลงรายละเอียดให้มากขึ้น โดยเฉพาะฉากเมืองที่ดูสมจริง
• Original Battles - เน้นเรื่องราวการต่อสู้ออริจินอลแบบการ์ตูนที่แฟนๆชื่นชอบ ตอนเบจิต้า ฟรีเซอร์ เซล และ จอมมารบู
• Unknown Fighter - เพิ่มตัวละครนักสู้ใหม่ คนที่จะมาเปลี่ยนประวัติศาสตร์ของ Dragon Ball
ในความเห็นส่วนตัว ผมว่าตัวละครใหม่หน้าตาเหมือนโกฮังมาก แต่สีผมน้ำตาล และยังใส่ชุดของบริษัทแคปซูล ก็เดาๆกันว่า อาจเป็นลูกของโกคูกับบูลม่าก็ได้ กรณีประวัติศาสตร์เปลี่ยน เหอๆ บ้างก็ว่าเป็นตัวละครที่เราสร้างเอง อาจจะเปลี่ยนให้มีหน้าตาหรือใส่ชุดแบบไหนก็ได้ตามใจชอบ
Dragon Ball Xenoverse