
 
เรื่องโดย ณัฐยศ ชูบรรจง
 
ภาพ โดย อั๋นคุง โฟโต้
 

 
                เมื่อพูดถึงรถยนต์ที่ได้รับความนิยมในบ้านเราแล้ว ไม่ว่าใครก็คงต้องนึกถึง "รถกระบะ" ที่สืบทอดกันมายาวนาน ในเรื่องความคุ้มค่าในการใช้งาน ละหลังจากช่วงปีที่ผ่านมา ที่ค่ายรถยนต์หลายเจ้าห้ำหั่นกันด้วยรถยนต์รุ่นใหม่ที่ออกมาเปิดตัวมากมาย ล่าสุด Mitsubishi  ก็ดูเหมือนจะพร้อมในการเปิดตัวว่าที่กระบะรุ่นใหม่อย่างเป็นทางการ 
                รถต้นแบบในนาม Mitsubishi GR-HEV  ถือเป็นรถต้นแบบที่ปลุกกระแสความน่าสนใจให้กับว่าที่รถยนต์กระบะใหม่ของค่ายรถยนต์มิตซูบิชิ หลังจากที่กระบะรุ่นปัจจุบันน่าจะใกล้ได้ฤกษ์ปรับโฉมกันเสียที
Mitsubishi GR-HEV
 Mitsubishi GR-HEV  นี้ เป็นรถต้นแบบคันเดียวกับที่โชว์ในเวทีเจนีวา และบินตรงสู่ประเทศไทยในฐานะฐานการผลิตรถกระบะที่สำคัญอีกแห่งหนึ่งของบริษัท โดยการออกแบบของเจ้า  Mitsubishi GR-HEV  นั้น มุ่งเน้นที่การให้ความงดงามของการออกแบบกับ เรือนร่างที่มีความทันสมัยและลงตัวยิ่งขึ้น ด้วยเส้นสายใหม่สื่อสารถึงความเป็นปัจเจกที่ทั้งสปอร์ตและดุดันในแบบล้ำยุคไม่เหมือค่ายรถยนต์รายไหนที่นำเสนอออกมา
มิติตัวถังให้ความบึกบึนตอบสนองเรื่องความโอ่โถงด้วยความยาว 5,420 ม.ม. กว้าง 1,930 ม.ม. และสูง 1,775 ม.ม. ตอบโจทย์ด้วย ความยาวฐานล้อ 3,000 ม.ม.  โดยในห้องโดยสารยังไม่มีรายละเอียดออดมาแต่รถคันนี้คือสไตล์ 4 ประตูที่จะพร้อมรับ 5 ที่นั่ง
แม้รายละเอียดจะไม่ได้มีออกมามากมายนัก แต่แนวคิดของการผลิตรถยนต์ Mitsubishi GR-HEV  ใหม่นั้นอยู่ที่การให้ความสำคัญในการพัฒนาที่มากกว่าแค่การออกแบบ แต่ยังรวมถึงระบบขับเคลื่อน ด้วย ซึ่งจะเป็นครั้งแรกที่รถกระบะจะตอบโจทย์มากกว่าเรื่องของกำลัง แต่ยังรักษาสิ่งแวดล้อมไปพร้อมกัน ด้วยเครื่องยนต์ดีเซลไฮบริดใหม่ตอบสนองต่อเรื่องการทำงาน ความประหยัด และเช่นกันมันยังปล่อยไอเสียต่ำเพียง 149 กรัม/กิโลเมตร
นอกจากนี้เรื่องความสามารถในการขับขี่ก็ยังไม่ได้ย่อหย่อนลงไป เพราะ Mitsubishi GR-HEV              จะมาพร้อมกับระบบส่งกำลัง  Super Select 4 WD  ที่มีอยู่ในรุ่นปาเจโร่ ปละยังมาพร้อมระบบ Super All wheel Control  ตอบ สนองในเรื่องของการควบคุมและลุยได้ดั่งใจ
อาจจะต้องรออีกหน่อย สำหรับรถยนต์กระบะจากค่ายมิตซูบิชิ ซึ่งยังไม่มีรายละเอียดอะไรมากมายนัก แต่อย่างน้อย นี่ก็เป็นดั่งคำมันสัญญาใจว่า ว่าที่รุ่นใหม่ จะมาในอีกไม่นานเกินรอ ...
เรื่องโดย ณัฐยศ ชูบรรจง
ภาพ โดย อั๋นคุง โฟโต้
 
 