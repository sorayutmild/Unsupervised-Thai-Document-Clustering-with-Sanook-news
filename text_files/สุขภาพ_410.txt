มีเพื่อนที่เป็นคนออกกำลังกายหนักๆ หรือผู้ชายที่กำลังเพาะกล้ามกันไหมคะ พวกเขาเหล่านี้จะบริโภคโปรตีนมากกว่าคนอื่น เพราะเชื่อว่าโปรตีนจะช่วยในการเสริมสร้างกล้ามเนื้อให้แข็งแรง ทั้อกไก่ ไข่ต้ม และเนื้อไม่ติดมัน
แต่บางก็ทานไข่ดิบเป็นฟองๆ ซึ่งนอกจากจะมีความเชื่อเรื่องเพาะกล้ามได้ดีขึ้นแล้ว ยังมีความเชื่อว่าจะช่วยโด๊ปให้ร่างกายแข็งแรง เสริมสมรรถภาพทางเพศ
จริงๆ แล้ว ไข่ดิบมีประโยชน์หรือไม่ หรือขะมีโทษอะไรต่อร่างกายหรือเปล่า มาหาคำตอบกันค่ะ

 
ประโยชน์ของไข่ไก่
ไข่ไก่ เป็นอาหารที่มีโปรตีน และไขมันที่ให้พลังงานและความร้อนราวๆ 70-90 กิโลแคลอรี่ ไข่ไก่ 1 ฟองให้พลังงานเท่ากับการดื่มนม 30 ซีซี หรือเนื้อสัตว์ 42 กรัม
แต่การจะทานไข่ไก่ให้ได้ประโยชน์ ควรต้องทำให้ไข่สุกเสียก่อน เพราะการทานไข่ดิบๆ นอกจากจะไม่ได้คุณค่าทางอาหารอย่างที่ต้องการแล้ว ยังก่อให้เกิดโทษต่อร่างกายหลายประการอีกด้วย
 
ไข่ดิบ ให้โทษ?
ไข่ดิบมีความลื่นสูงมาก ทำให้ไข่ดิบไหลผ่านลำไส้เล็กไปอย่างรวดเร็ว ทำให้ลำไส้เล็กดูดซึมไม่ทัน อีกทั้งเมือกของไข่ขาว ยังเข้าไปขัดขวางการทำงานของน้ำย่อยในกระเพาะอาหารอีกด้วย
นอกจากนี้ ในไข่ดิบยังมีสารที่มีชื่อว่า สารอะวิดิน ที่อาจส่งผลทำให้ร่างกายขาดไบโอติน เพราะสารอะวิดินในไข่ดิบ จะไปจับกับสารไบโอติน ซึ่งเป็นวิตามินชนิดหนึ่งของร่างกาย ส่งผลทำให้ร่างกายขาดวิตามินชนิดนี้ จนอาจเกิดผลเสียต่อสุขภาพ
ดังนั้น การรับประทานไข่ดิบ จึงทำให้ร่างกายได้รับสารอาหารไม่ครบถ้วน และอาจทำให้เรารับเชื้อโรคเข้าไปอีกด้วย ดังนั้นการรับประทานไข่ดาว จึงควรทำให้ไข่สุกทั้งสองด้าน หรือสุกทั้งไข่แดง และไข่ขาว เพื่อช่วยกำจัดเชื้อโรคทิ้งไป โดยเฉพาะกับเด็กเล็ก และคนชรา ควรรับประทานไข่ที่สุกแล้วเท่านั้น
 
หากใครที่ชอบทานเมนูไข่ โปรดทราบเพิ่มเติมเอาไว้ด้วยว่า เราควรทานไข่คู่กับผัก เพราะไฟเบอร์ หรือใยอาหารที่อยู่ในผัก จะช่วยดูดซับคอเลสเตอรอลในไข่ได้ส่วนหนึ่ง และคนที่มีไขมันในร่างกายสูง ควรรับประทานแต่ไข่ต้ม หรือไข่ตุ๋น แทนไข่เจียว ไข่ดาวที่ทอดในน้ำมันพืช เพื่อให้ร่างกายได้รับประโยชน์จากไข่ได้สูงสุด