Angry Birds ท่าจะแย่ กำไรหดหาย คนไม่นิยมเล่นแล้ว
Angry Birds
แม้ Angry Birds  จะเป็นเกมที่โด่งดังอยู่ช่วงหนึ่งและกลายเป็นรายได้หลักของ Rovio  แต่ในปีที่ผ่านมา บริษัทกลับรายงานผลประกอบการที่ลดลงมากกว่าครึ่ง  โดยรายได้สุทธิหลังจากการหักภาษีของบริษัทในปีที่ผ่านมาอยู่ที่ 26.9  ล้านเหรียญยูโร (ประมาณ 1,200 ล้านบาทไทย)  ซึ่งลดลงเกินครึ่งเมื่อเทียบกับปีก่อนหน้าที่ 55.5 ล้านเหรียญยูโร (ประมาณ  2,460 ล้านบาท)

Engadget ระบุว่าแม้ในผลิตภัณฑ์อื่นที่สานต่อจากความสำเร็จจาก Angry  Birds อย่างของที่ระลึก หรือ สวนสนุก จะยังคงไปได้ดี  โดยเฉพาะอย่างยิ่งสินค้าที่ระลึกซึ่งทำรายได้เกือบครึ่งให้กับบริษัท  แต่การที่เราจะไม่เห็นผลิตภัณฑ์ใหม่ๆ โดยเฉพาะอย่างยิ่งภาพยนตร์ Angry  Birds ที่กำหนดฉายในปี 2016 ทำให้รายได้ของ Rovio  ต้องไปติดอยู่กับเกมเป็นส่วนมาก  และพบว่ารายได้ส่วนนี้กลับทำเงินได้น้อยลงกว่าเดิม
Angry Birds
ที่น่าตกใจคือ Engadget อ้างรายงานข่าวของ The Wall Street Journal ว่า  อัตราการเติบโตของ Rovio นั้น กลับต่ำกว่าบริษัทอื่นมาก  แม้กระทั่งบริษัทเกมสัญชาติเดียวกันเองด้วย ซึ่งทำให้ Engadget  มองว่าบริษัทตกอยู่ในสภาวะชะงักงัน และการที่ Rovio  พึ่งพาเกมเดียวจนมากเกินไป ก็เป็นยุทธศาสตร์ที่ไม่ดีนัก  และอาจจะทำให้ซ้ำรอย Zynga ได้เช่นกัน
ที่มา - Engadget, Rovio
