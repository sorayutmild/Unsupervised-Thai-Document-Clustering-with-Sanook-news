StarCraft II Legacy of the Void เพิ่มยูนิตใหม่ทั้ง 3 เผ่า
StarCraft II Legacy of the Void
แม้ว่าเกมแนววางแผนยุคใหม่จะกลายเป็นแนว Moba กันหมด แต่กระนั้นก็ยังคงมีเกมแนว RTS ยอดฮิตหลงเหลืออยู่ในโลกใบนี้อีกเกม นั่นก็คือ StarCraft II ของพ่อมดน้ำแข็ง ซึ่งมีข้อมูลอัพเดตมาจากงาน Blizzcon 2014 ว่าแผ่นเวอร์ชั่นที่สามหรือ StarCraft II: Legacy of the Void กำลังจะออกมาให้เล่นแล้วเร็วๆนี้หลังจากรอมานาน พร้อมกับมีข้อมูลของ Rad Unit ใหม่ๆที่เพิ่มมาให้ใช้ในภาคนี้ด้วย
StarCraft II: Legacy of the Void เป็นภาคที่มีเนื้อเรื่องโหมด Campaign ของเผ่า Protoss ซึ่งเป็นเผ่าสุดท้ายและแผ่นสุดท้ายของเกม StarCraft II แล้ว จากที่ก่อนหน้านี้มีออกภาคของ Terran และ Zerg ไปแล้ว แต่ว่าสิ่งที่เปลี่ยนแปลงไปของเกมไม่ใช่แค่มีแค่โหมดเนื้อเรื่องของเผ่า Protoss เท่านั้น ทาง Blizzard ยังมีการปรับสมดุล เพิ่มยูนิต ในการเล่นโหมด Multiplayer ของเกมด้วย เพื่อให้เกมน่าเล่นมากขึ้น ซึ่งในงาน Blizzcon 2014 มีข้อมูลยูนิตที่เพิ่มขึ้นมาบอกกันดังนี้
Terran update เพิ่มยูนิตใหม่ Herc ที่เคยเผยมาก่อนหน้าน้และมี Cyclone ยูนิตประเภทยิงไกลและวิ่งไวเพิ่มขึ้นมา และปรับปรุงให้สามารถหยิบ Siege Tanks ขึ้นหรือปล่อยลงได้ในขณะที่เป็น siege mode





Zerg update เพิ่มยูนิตใหม่ Ravager มีความสามารถในการทำลายยูนิตที่มี force field ได้ มีนำยูนิต Lurkers กลับมาให้ใช้อีกครั้ง เพิ่มความสามารถใหม่ให้กับยูนิต Infestors และ Corruptors แถมยังสามารถอัพเกรด Swarm Hosts ให้สามารถปล่อยฝูงตั๊กแตนแบบบินได้





Protoss update มียูนิตใหม่ชื่อ Disruptor ลูกบินกลมๆที่มีพลังบาเรียทำลายยูนิตอื่นๆรอบตัวด้วยพลังรุนแรง แต่ก็พังค่อนข้างง่าย ตามด้วยการเพิ่มเกราะป้องกันด้านหน้าให้กับยูนิต Immortals ให้ต้านทานการโจมตีจากยูนิตยิงไกลจากด้านหน้าของศัตรูได้ และอื่นๆ





สำหรับแฟนๆเกม StarCraft II ที่สนใจจะเข้าร่วมทดสอบช่วง Beta ของ StarCraft II: Legacy of the Void สามารถลงทะเบียนขอรับสิทธิ์ได้แล้ววันนี้ที่ http://sea.battle.net/sc2/en/legacy-of-the-void/