    ช่วงนี้ตลาดรถยนต์ในบ้านเราต่างกลับมาคึกคักกันอีกครั้งหลังค่ายรถยนต์หลายค่ายต่างวางแผนเริ่มต้นองศาเดือดปีกระต่าย 2011 ที่ตั้งต้นในกลุ่มคอมแพ็ครุ่นใหญ่ และกลุ่มกระบะที่น่าจะเริ่มในช่วงกลางปี ในเร็วๆนี้ที่ฟลอร์งาน Bangkok International Motor show 2011  ครั้งที่ 32 กำลังจะเริ่มขึ้น ทำให้ค่ายรถยนต์หลายเจ้าเริ่มทยอยส่งรถรุ่นใหม่ลงตลาดเรียกลูกค้า 
   หนึ่งในรถที่ได้รับความสนใจอย่างมากและมีกระแสกันมาอย่างต่อเนื่องนั้น คงไม่พ้นการมาถึงของรถยนต์อีโค่คาร์จากค่ายรถยนต์ยอดนิยมที่มาสร้างกระแสให้ลูกค้าได้สนใจอย่างมาก ตั้งแต่ยังไม่เปิดตัว ที่วันนี้ค่ายรถยนต์ Honda  ก็พร้อมแล้ว ที่จะแนะนำรถคันนี้ที่รอคอยสู่ตลาด ภายใต้การวางเป้าภายใต้คอนเซปต์ "ความสุขที่ลงตัว"  ที่มุ่งเน้นการตอบสนองไลฟ์สไตล์ชีวิตคนเมือง ที่มาพร้อมความปลอดภัยและความประหยัด อีกทั้งยังขับสนุกอีกด้วย
Honda Brio
   ภายนอก  Honda Brio  นี้ ค่ายรถยนต์  Honda  เน้นการตอบโจทย์ รถรุ่นนี้ด้วยการนำแนวคิดสามเหลี่ยมคู่มาใช้เป็นเส้นสายในการออกแบบที่สื่อถึงพลังการเคลื่อนไหวตั้งแต่หัวจรดท้าย ที่ให้มิติของตัวถังยาว 3610 มิลลิเมตร  กว้าง 1680 มิลลิเมตร  และสูง 1485  มิลลิเมตร ที่มาพร้อมความคล่องตัวอย่างมากที่สัมผัสได้จาก ฐานล้อ 2345 มิลลิเมตร  ตอบรับทุกอารมณ์ตั้งแต่ไฟหน้าฮาโลเจน กระจังหน้า โครเมี่ยม ที่ตั้งถังถูกออกแบบให้โฉบเฉี่ยว ลงตัวด้วย 4 ประตูทางด้าน ก่อนไปจรดที่ไฟท้ายดีไซน์ล้ำสมัย ที่เบื้องหลังยังมีสปอร์ยเลอร์ที่จัดมาพร้อมไฟเบรกดวงที่ 3 ที่ให้การประหยัดน้ำมันผ่านล้อขนาด 14 นิ้ว ที่ในรุ่น S  จะเป็นล้อกระทะจากโรงงาน ส่วนรุ่น V  เป็นล้ออัลลอย
Honda Brio
Honda Brio
     ในห้องโดยสาร Honda  มุ่งเน้นการให้ความรู้สึกสัมผัสที่สามารถตอบสนองทุกการใช้งาน ที่ให้ความอบอุ่นด้วย สีเบจ ในรถทุกรุ่น ที่มาพร้อมเบาะนั่งดีไซน์สปอร์ต โอบกระชับสรีระคู่หน้า ที่ตรงหน้าคนขับมาพร้อม พวงมาลัย 3 ก้านพร้อมมาตรวัดสปอร์ต  และให้การเข้าถึงความสะดวกสบายต่างๆง่ายที่กลางคอนโซลหน้า ที่มาพร้อมระบบแอร์ และเครื่องเสียง  2 Din พร้อมช่องต่อ AUX  และ USB  ที่ให้ลำโพงคู่หน้า ถ้าคุณซื้อรุ่น V  ที่ยังมีความแตกต่างในเรื่องกระจกไฟฟ้าที่จะให้มากถึง 4 บานที่คงต้องทำให้ฉุกคิดกันบ้าง
     เรื่องสมรรถนะการขับขี่งานนี้คงอาจจะถูกใจใครหลายๆคนที่หวาดหวั่นว่ารถจะอืดมากขึ้น เพราะ  Honda Brio  ใหม่ ตอบสนองด้วยน้ำหนักเพียง 925,920 และ 950 กิโลกรัมตามลำดับ ที่ใช้ต้นกำลังจากเครื่องยนต์  SOHC i-vtec  ขนาด 1.2 ลิตร ให้กำลังสูงสุดถึง 90 แรงม้า ที่ 6000 รอบต่อนาที ในขณะที่แรงบิดก็มากถึง 110 นิวตันเมตรที่ 4800 รอบต่อนาที่ ที่ตอบสนองการส่งกำลังผ่านระบบเกียร์ธรรมดา 5 สปีด หรือหากคุณรักสบายก็ยังมีระบบเกียร์อัตโนมัติแบบ CVT  พร้อมระบบ Shift Hold Control  5 สปีด ที่ Honda  ช่วยให้คุณประหยัดมากขึ้น ด้วยไฟแสดงสถานการณ์ขับขี่ประหยัดด้วยไฟสัญญาณ ECO  เมื่อคุณขับขี่อย่างถูกต้อง และให้คล่องตัวในเมืองยิ่งขึ้น ผ่านระบบพวงมาลัยแร็คแอนพินเนียน พร้อมผ่อนแรงไฟฟ้า (EPS)  ที่ใช้วงเลี้ยวเพียง 4.5เมตรเท่านั้น
Honda Brio
    ด้านสมรรถนะการขับขี่ก็สามารถมั่นใจได้ ที่ Honda  จัดช่วงล่างแบบแม็คเฟอร์สันสตรัทมาให้ทางด้านหน้า ส่วนด้านหลังเลือกใช้แบบ ทอร์ชั่นบีม  H  Shape และเบรกหยุดมั่นใจด้วยดิสเบรกทางด้านหน้า และด้านหลังเป็นดรัมเบรกที่เพียงพอต่อรถขนาดนี้
Honda Brio
    สำหรับความปลอดภัยงานนี้ก็อุ่นใจได้ ที่ Honda Brio  มาพร้อมเทคโนโลยีมาตรฐานหลายรายการที่น่าสนใจ ตั้งแต่ระบบป้องกันล้อล็อค ABS  ที่เสริมความมั่นใจผ่านการกระจายสมดุลเบรกผ่านระบบ  EBD  ที่หากนั่นไม่พอที่จะเลี่ยงเหตุร้ายเข็มขัดนิรภัยแบบรั้งกลับอัตโนมัติคงพอช่วยได้ ที่ยังมาพร้อมถุงลมนิรภัยคู่หน้าที่ฝั่งคนขับเป็นถุงลมอัจฉริยะ i-SRS ที่คุณสามารถวางใจได้อีกเปราะด้วยเทคโนโลยีโครงสร้างนิรภัย G-Force Control ที่ดูดซับแรงกระแทกและกระจายออกไปตามโครงสร้าง ที่นอกจากนี้ในรถทุกรุ่นยังมีกุญแจ Immobilizer  และ ล็อกกันเด็กประตูหลังด้วย
  Honda Brio  นับว่าเป็นอีโค่คาร์ที่น่าสนใจพอสมควร โดยเฉพาะอย่างยิ่งการเน้นสร้างมาตรฐานมากขึ้นในรถยนต์กลุ่มเล็กให้เหนือคู่แข่ง ที่มีมาให้เลือก 5 สี ตามใจชอบ ทั้งเขียวเฟรชไลม์,ขาวทาฟเฟต้า,ฟ้าเซลลูเลี่ยน,เงินอลาบาวเตอร์ และ สีดำคริสตัล ส่วนราคา  Honda ขอเสนอขาย 3 รุ่น ที่สามารถดูได้ทางด้านล่างเลยครับ 
 
ราคาจำหน่าย Honda Brio  
 Honda Brio  M/T รุ่น S ราคา 399,900 บาท
Honda Brio M/T    รุ่น V ราคา  469,500 บาท
Honda Brio A/T    รุ่น  V  ราคา 508,500  บาท

Sanook! @uto Comment 
    ในที่สุดก็ได้เวลาเสียทีที่งานนี้ต้องยอมรับว่า  Honda วางแผนรุกคู่แข่งมาอย่างดีที่ราคาเริ่มต้นต่ำกว่าที่คาดเอาไว้ แม้จะจ่าย 4 แสนทอน 100 บาท แต่ก็ยังนับว่าน่าสนใจอย่างยิ่ง ทั้งนี้ สิ่งที่น่าสังเกตคือรถมี 3 รุ่น และเกียร์อัตโนมัติ มีเพียง รุ่นท๊อป ที่งานนี้คงขัดใจใครหลายคนที่ชอบความสะดวกสบายในการขับขี่
 
 