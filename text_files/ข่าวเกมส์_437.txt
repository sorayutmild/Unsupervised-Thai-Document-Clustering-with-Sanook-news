2012-09-06
FarmVille2
ในที่สุด FarmVille 2  เกมส์ปลูกผักทำฟาร์มแบบโซเชี่ยลเวอร์ชั่นใหม่ ที่ชาวเฟสบุ๊ครอเล่นก็ออกมาจนได้ หลังจากพัฒนากันมาข้ามปี โดยที่ทุกอย่างเริ่มจากการที่ Zynga ไปกว้านซื้อสตูดิโอพัฒนาเกมชื่อดังต่างๆ ให้มาช่วยงานพัฒนาเกม FarmVille 2 นี้ หลังจากเล็งเห็นว่า  FarmVille ภาคเดิมนั้นมีกราฟิกและระบบการเล่นที่เก่าเกินไป จึงทำให้ได้ออกมาเป็น  FarmVille 2 ที่ดูสวยงามมากขึ้นในวันนี้ มาดูกันดีกว่าว่า FarmVille 2 มีอะไรใหม่ๆบ้าง
 
 






3D Camera ด้วยพลังของ Flash Player 11 จาก Adobe ทำให้การเล่นเกมแฟลชพัฒนาขึ้น ทำให้ภาพกราฟิกสวยงามกว่าเก่าเป็นแบบ 3D มีมิติมากขึ้น แต่อย่างไรก็ตาม ยังไม่สามารถจะหมุนมุมกล้องได้นะ
The Farm's An Ecosystem การทำงานทุกอย่างในฟาร์มล้วนมีความหมาย เพราะผลผลิตทุกชนิดที่ได้จะสามารถนำไปต่อยอดได้อีก เช่นข้าวสาลีเอาเข้าโรงสี เพื่อทำเป็นอาหารสัตว์และผลผลิตอื่นๆต่อไป หรือตัดไม้มาเพื่อนำไปเป็นวัสดุในการสร้างสิ่งก่อสร้าง
Water เพื่อความสมจริง FarmVille 2 จะต้องทำการรดน้ำพืชผักที่ปลูกด้วย เพียงคลิกรดน้ำที่ต้นพืชของคุณเท่านั้น และรอจนกว่ามันจะโต น้ำมีวันหมด แต่ซื้อเพิ่มได้ ถ้าคุณมีเงิน
The Village เพิ่มระบบหมู่บ้านที่มีผู้อยู่อาศัย รอบๆบริเวณฟาร์มของคุณ ซึ่งตอนนี้มันยังเปิดใช้งานไม่ได้ แต่ Zynga จะอัพเดตในภายหลัง ในหมู่บ้านนี้ ผู้เล่นจะเอาผลผลิตมายังหมู่บ้านได้
Friendly Visits เพื่อนๆสามารถมาเยี่ยมชมและช่วยเราทำงานต่างๆในฟาร์มได้เหมือนเดิม แต่ภาคนี้งานต่างๆมีให้ทำเยอะมาก เพื่อนๆจะช่วยกันไหวหรือเปล่านะ
Right-Clicking ด้วยพลังของ Flash 11 อีกเช่นกัน ทำให้คลิกขวาเลือกเมนูในการเล่นเกม เหมือนกับเล่นเกม PC ทั่วๆไปได้แล้ว จากเดิม Flash เก่าๆ หากคลิกขวา จะเป็นเมนูของแฟลชเพลเยอร์
No energy สายฟ้าอันน่ารำคาญ ระบบพลังงานที่มีแทบทุกเกมของ Zynga ที่จำกัดการเล่นของคุณ FarmVille 2 ตัดมันทิ้งไปแล้ว คราวนี้สามารถสนุกได้เต็มที่เลย ถ้าเงินทุนไม่หมดซะก่อนนะ
Crafting ระบบสร้างไอเทม ที่ให้เอาวัสดุต่างๆมาสร้างเป็นไอเทมชนิดใหม่ได้เช่นเดียวกับ FrontierVille และเกมอื่นๆ สามารถเอาเครื่องที่ Craft ไปใช้งานหรือไปขายก็ได้
Roadside Stand ฟาร์มในภาคนี้จะติดกันถนน ไม่เพียงเป็นเส้นทางสันจรของเพื่อนๆคุณเท่านั้น แต่คุณยังเอาผลผลิตที่ทำได้ มาวางขายข้างทางริมถนนได้ด้วย 
Not Much Love For FarmVille players ใครที่เล่นภาคเก่าแล้วสะสมของไว้เยอะ กลัวจะสูญเปล่า ไม่ต้องกลัว เพราะใครที่เล่นภาคแรกมาแล้วมีไอเทมเหลือทิ้งเยอะๆ มันจะมีประโยชน์ในภาคสองด้วย เพราะจะได้โบนัสต่างๆเพิ่ม
FarmVille won't go away แม้ว่า FarmVille 2 ภาคใหม่จะเปิดให้เล่นแล้ว แต่ FarmVille ภาคแรกก็ยังคงเปิดให้เล่นตามปรกติ และมีอัพเดตใหม่ๆเช่นกัน

 
FarmVille2
FarmVille2
FarmVille2
FarmVille2
FarmVille2
FarmVille2
 
ข้อมูลอ้างอิงจาก

http://kotaku.com/5940691/farmville-2-launches-today-heres-whats-new

 