ตำรวจท่องเที่ยวบุกจับ เซ็กส์ทัวร์ คาโรงแรมกลางกรุง พบชายต่างชาติ-หญิงไทยกว่า 20 คนร่วมวงสวิงกิ้งโจ่งครึ่ม เผยหนุ่มอังกฤษร่วมภรรยาไทย เปิดเวบไซต์จัดหาลูกค้าหัวละ 3,000 พันบาท ตระเวนเปิดโรงแรมทั่วกรุง-ต่างจังหวัดมาร่วม 3 ปี
เมื่อเวลา 00.15 น. วันที่ 5 กุมภาพันธ์ พ.ต.อ.อาชยน ไกรทอง ผู้กำกับการ 1 กองบังคับการตำรวจท่องเที่ยว (ผกก.1 บก.ทท.) นำกำลังเข้าตรวจค้นภายในห้อง 1101 ชั้น 11 ภายในโรงแรมอริสซาเบท ถนนประดิพัทธ์ แขวงสามเสนใน เขตพญาไท กทม. เมื่อเจ้าหน้าที่ได้แสดงหมายศาลเข้าตรวจค้นภายในห้องซึ่งเป็นห้องสูทขนาดใหญ่ แบ่งห้องย่อยเป็น 2 ห้อง ภายในพบชายชาวต่างชาติจำนวน 13 คน และหญิงชาวไทย 10 คน กำลังดื่มสุราเปิดเพลงฟังกันอย่างสนุกสนาน
นอกจากนี้ยังพบว่ามีชายหญิงบางคู่กำลังมีเพศสัมพันธ์แบบสวิงกิ้ง กันหลายคู่อย่างโจ๋งครึ่ม เมื่อเห็นเจ้าหน้าที่ตำรวจต่างตกใจตื่นรีบสวมใส่เสื้อผ้าทันที จากการตรวจสอบภายในห้องพักพบถุงยางอนามัยที่ใช้แล้ว และยังไม่ได้ใช้ตกอยู่เกลื่อนห้อง เจลล่อลื่น และพบยาไวอาก้า จำนวน 30 เม็ด
พ.ต.อ.อาชยน เปิดเผยว่า การเข้าจับกุมครั้งนี้สืบเนื่องจากเมื่อประมาณต้นเดือนมกราคม ที่ผ่านมา เจ้าหน้าที่ได้ทำการสืบสวนหาข่าวทราบว่ามีการจัดหาคู่สวิงกิ้ง โดยมีการจัดขึ้นในกรุงเทพฯ และต่างจังหวัด โดยมีชาวต่างชาติเข้ามาเมืองไทยในฐานะนักท่องเที่ยว และมาแต่งงานกัยหญิงชาวไทย จากนั้นได้เปิดเวบไซต์ www.bangkok.craigslist.co.th. มีการเผยแพร่ในลักษณะการโฆษณาชักชวนทางอินเทอร์เน็ต ผู้โพสใช้ชื่อ "ดวง"
พ.ต.อ.อาชยน กล่าวว่า เจ้าหน้าที่จึงได้สืบสวนเพิ่มเติมว่าทราบว่างผู้โพสชื่อ "ดวง" คือ นางดวงจันทร์ หรือ ดวง ริชชาร์ด หรือ ลมสระน้อย ซึ่งเป็นภรรยาของ นายคริสเตียน อาเธอร์ ริชชาร์ด อายุ 54 ปี สัญชาติอังกฤษ ร่วมกันจัดเซ็กทัวร์ดังกล่าว โดยในเวบไซต์ได้ชักชวนนักท่องเที่ยวจากชาติต่างๆ มาร่วมเพศแบบสวิงกิ้ง ในราคาคนละ 3,000 บาทต่อ 1 คน ซึ่งสร้างความเสื่อมเสียให้กับประเทศไทยเป็นอย่างมาก เจ้าหน้าที่จึงขอหมายจับ นายคริสเตียน อาเธอร์ ริชชาร์ด ศาลอาญาที่ 315/2552 ลงวันที่ 1 กุมภาพันธ์ 2552 จึงส่งเจ้าหน้าที่สายสืบแฝงตัวเป็นลูกค้าจนนำมาสู่การจับกุมกลุ่มผู้ต้องหาดังกล่าว
"จากการสืบสวนทราบว่ามีการจัดเซ็กส์ทัวร์มา 3-4 ปี แล้ว โดยจะจัดทุกสัปดาห์ประมาณ 100 ครั้ง แต่ละครั้งมีผู้เข้าร่วมประมาณ 25-30 คนแต่ละคนมีหลายเชื้อชาติ โดยจัดในพื้นที่กรุงเทพฯและต่างจังหวัด นอกจากนี้ยังพบว่าตั้งแต่เดือนมกราคม ที่ผ่านมามีการเปิดโรงแรมอริสซาเบท จัดเซ็กทัวร์แบบสวิงกิ้งมาแล้ว 42 ครั้ง"พ.ต.อ.อาชยน กล่าว
เบื้องต้นเจ้าหน้าที่ตำรวจได้ดำเนินคดีกับนายคริสเตียน ในข้อหา เพื่อสนองความใคร่ของผู้อื่น ร่วมกันเป็นธุระจัดหา ล่อไปหรือพาไปเพื่อการอนาจารซึ่งชายหรือหญิง แม้ผู้นั้นจะยินยอมก็ตาม ,ร่วมกันเป็นธุระจัดหา ล่อไป หรือชักพาไปซึ่งบุคคลใดเพื่อบุคคลนั้นกระทำการค้าประเวณีแม้บุคคลนั้นจะยินยอมก็ตาม,ร่วมกันเป็นผู้จัดการกิจการการค้าประเวณี หรือสถานการค้าประเวณี, เพื่อความประสงค์แห่งการค้า ทำให้แพร่หลายโดยกระการใดๆซึ่งเอกสาร รูปภาพ ภาพโฆษณา รูปถ่าย ภาพยนต์ หรือสิ่งอื่นใดอันลามก
ร่วมกันโฆษณาหรือรับโฆษณา ชักชวน หรือแนะนำด้วยเอกสารสิ่งพิมพ์ หรือกระทำให้แพร่หลายด้วยวิธีการใดๆไปยังสาธารณะในลักษณะที่เห็นได้ว่าเป็นการเรียกร้องหรือการติดต่อเพื่อการค้าประเวณี ส่วนบุคคลอื่นๆเจ้าหน้าที่จะทำการสอบสวนอีกครั้ง ก่อนควบคุมตัวผู้ต้องหาส่งพนักงานสอบสวน สน.บางซื่อ ดำเนินคดีต่อไป
ผู้สื่อข่าวรายงานว่า เมื่อต้นเดือนมกราคม ที่ผ่านมาฝ่ายสืบสวนสน.ห้วยขวาง ได้ร่วมกันบุกเข้าตรวจค้นโรงแรมปิ๊ปอินทร์ ย่านห้วยขวาง สามารถจับกุมนายคริสนายคริสเตียน อาเธอร์ ริชชาร์ด พร้อมกับพวกประมาณ 50 คน ซึ่งเป็นชายชาวต่างชาติ และหญิงไทยทั้งหมด ที่เปิดห้องพักร่วมเพศแบบสวิงกิ้ง มาแล้วครั้งหนึ่ง แต่เจ้าหน้าที่ตำรวจไม่สามารถเอาผิได้ เนื่องจากนายคริสเตียน อ้างว่ามาจัดงานวันเกิด เจ้าหน้าที่จึงจับตรวจปัสสาวะ แต่ไม่พบสารเสพติด แต่ได้ดำเนินคดีข้อหามั่วสุม ก่อความรำคาญให้แก่ผู้อื่น
 
