กลุ่มของวิตามินบีหรือที่รู้จักกันในชื่อว่า วิตามินบีรวม (vitamin B complex) ประกอบด้วยวิตามินบี 8 ชนิด

บี1 หรือ ไทอามีน (thiamine)
บี2 หรือ ไรโบฟลาวิน (riboflavin)
บี3 หรือ ไนอะซิน (niacin)
บี5 หรือ กรดแพนโทเธนิค (pantothenic acid)
บี6
บี7 หรือ ไบไอติน (biotin)
บี12
กรดโฟลิก

วิตามินบีช่วยในการทำงานของการผลิตและควบคุมพลังงานในร่างกาย และสร้างเซลล์เม็ดเลือดแดง
 
ประโยชน์ของวิตามินบี
โดยทั่วไปแล้ว เชื่อกันว่าวิตามินบีรวมมีประสิทธิภาพในการเสริมสร้างภูมิคุ้มกัม ทำให้อารมณ์ดีขึ้น บรรเทาอาการวิตกกังวล ส่งเสริมสุขภาพ และบรรเทาอาการระคายเคืองของผิว วิตามินบีในแต่ละชนิดมีประโยชน์แตกต่างกันดังนี้คือ

วิตามิน บี1 และบี2 เสริมสร้างกล้ามเนื้อ เส้นประสาท และหัวใจที่แข็งแรง บี1 นั้นช่วยส่งเสริมการสร้างเซลล์ใหม่ ขณะที่ บี2 ช่วยผลิตเซลล์เม็ดเลือดแดงและปกป้องเราจากอนุมูลอิสระ
วิตามิน บี3 ทำหน้าที่สำคัญการควบคุมระบบประสาทและระบบขับถ่าย นอกจากนี้ยังช่วยเปลี่ยนแปลงอาหารให้เป็นพลังงาน
วิตามิน บี5 ทำหน้าที่ในการย่อยสลายไขมันและคาร์โบไฮเดรต เปลี่ยนให้เป็นพลังงาน ทั้งยังจำเป็นต่อการผลิตฮอร์โมน คุณจำเป็นต้องใช้วิตามิน บี5 และ บี12 ในการเจริญเติบโตและมีพัฒนาการที่เหมาะสม
วิตามิน บี6 ดีต่อระบบภูมิคุ้มกัน และจำเป็นต่อกระบวนการผลิตฮอร์โมนและย่อยสลายโปรตีน
วิตามิน บี7 เป็นอีกปัจจัยสำคัญในการผลิตฮอร์โมน
วิตามิน บี9 ช่วยให้เซลล์สร้างและบำรุงดีเอ็นเอ และยังช่วยเสริมสร้างการผลิตเซลล์เม็ดเลือดแดง
วิตามิน บี6 บี9 และ บี12 ช่วยส่งเสริมการควบคุมระดับของกรดอะมิโนโฮโมซีสเทอีน (amino acid homocysteine) ซึ่งหากระดับนี้สูงเกินไป คุณอาจเสี่ยงที่จะเป็นโรคหัวใจได้

 
วิตามินบีกับอาการโรคบางชนิด
นักวิจัยเชื่อว่าการรับประทานอาหารเสริมวิตามินบีรวม อาจจะช่วยป้องกันโรคบางชนิดได้ เช่น

ผู้ที่เป็นโรคเบาหวานชนิดที่ 2 อาจจะลดความเสี่ยงในการเป็นโรคไตด้วยการรับประทานวิตามิน บี1 วิตามิน บี1 ยังอาจช่วยลดความเสี่ยงของต้อกระจกได้
วิตามิน บี2 ช่วยป้องกันโรคไมเกรน
วิตามิน บี3 ช่วยเพิ่มไขมันที่มีความหนาแน่นสูงและลดระดับของคอเลสเตอรอล
วิตามิน บี6 ช่วยลดความเสี่ยงในการเป็นโรคหัวใจ บรรเทาอาการก่อนมีประจำเดือน และอาการคลื่นไส้ที่เกี่ยวข้องกับการตั้งครรภ์
วิตามิน บี7 เกี่ยวข้องกับสุขภาพของผิว เส้นผม และเล็บ
วิตามิน บี9 เชื่อกันว่าสามารถป้องกันโรคมะเร็งเต้านม มะเร็งลำไส้ใหญ่ และมะเร็งตับอ่อนได้ สำหรับผู้หญิงตั้งครรภ์ อาจช่วยลดความเสี่ยงในการให้กำเนิดทารกที่มีความบกพร่องตั้งแต่กำเนิด
วิตามิน บี12 ช่วยให้ผู้สูงอายุลดอาการสับสนและควบคุมระดับของสารโฮโมซีสเทอีน

ไม่ว่าอย่างไรก็ตาม อาหารเสริมวิตามินบีรวมนั้นไม่สามารถรักษาโรคเหล่านี้ได้ มีงานวิจัยที่แสดงให้เห็นว่าการรับประทานวิตามิน บี6 และ บี12 และกรดโฟลิคเป็นเวลานานนั้น ไม่สามารถลดความเสี่ยงต่อการเป็นโรคซึมเศร้าในผู้หญิงสูงอายุได้