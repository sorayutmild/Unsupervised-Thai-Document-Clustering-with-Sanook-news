การที่ดาวเกตุย้ายเมื่อวันที่ 13 มีนาคมที่ผ่านมา และดาวอังคารเตรียมจะย้ายในวันที่ 22 มีนาคม ตอน 21.54 น. นั้น ส่งผลกระทบกับคนที่เกิดในราศีต่าง ๆ นานถึง 45 วัน ราศีของท่านจะเป็นเช่นไร อาจารย์นำ เสขบุคคล จาก Horosociety มีคำตอบมาให้แล้ว
 
ราศีเมษ (14 เม.ย. - 14 พ.ค.)

เพื่อนฝูงสังคมจะนำโชคลาภมาให้ และมีปัญหาด้านการเงิน ให้ระวังเรื่องของสุขภาพ ระวังเกี่ยวกับการงานจะถูกเลื่อยขาเก้าอี้ ความรักจะมีเรื่องขัดแย้ง หรือมีปากเสียงทะเลาะกันบ่อย

ราศีพฤษ (15 พ.ค. - 14 มิ.ย.)

การเข้าวัดปฏิบัติธรรมจะส่งเสริมทำให้ชีวิตพ้นจากทุกข์ และประสบความสำเร็จ จะได้โชคที่เกิดจากภาระหน้าที่การงาน และเดินทางไปต่างประเทศ แต่ระวังจะมีปัญหา ให้เกิดความปวดหัว เสียสุขภาพกาย และจิต มีเรื่องทุกข์ร้อนเข้ามา ระวังเรื่องอุบัติเหตุเลือดตกยางออก อารมณ์ร้อนหงุดหงิดฉุนเฉียวง่าย

ราศีเมถุน (15 มิ.ย. - 16 ก.ค.)

จะประสบความสำเร็จก้าวหน้าในหน้าที่การงาน การเงิน และความรัก แต่ให้ระวังเรื่องรักซ้อน หรือคนรักเก่าจะกลับมา แล้วเกิดปัญหาผิดอกผิดใจ รักสามเส้า ในช่วงนี้ถือว่าประสบความสำเร็จหลายด้านเป็นส่วนมาก สิ่งที่ควรระวัง คือเรื่องของอารมณ์ และความหงุดหงิดใจร้อน หรือประพฤติไปในทางที่ผิดคุณธรรมศีลธรรม

ราศีกรกฎ (17 ก.ค. - 17 ส.ค.)

โชคดีมีโอกาสได้เงินก้อน ประสบความสำเร็จในหน้าที่การงานมากขึ้น ส่วนความรัก จะมีปัญหาเกิดความขัดแย้ง มีเรื่องทะเลาะเบาะแว้งกัน ดังนั้นจึงควรระวังการนำสิ่งที่ผ่านมาแล้ว หรือเรื่องเก่า ๆ มาเป็นปมปัญหากันและกัน

ราศีสิงห์ (17 ส.ค. – 16 ก.ย.)

มีโอกาสจะประสบโชคดี ได้เงินก้อน มีลาภ ประสบความสำเร็จด้านความรัก เรื่องที่ควรระวังคือ ปัญหาความขัดแย้งระหว่างเพื่อนฝูง สังคมคนใกล้ชิด เพราะจะนำเรื่องเดือดร้อนมาให้ มีเกณฑ์การเปลี่ยนแปลง การโยกย้ายที่อยู่อาศัย การเดินทางไปต่างประเทศ ระวังปัญหาเรื่องของสุขภาพไว้ด้วย

ราศีกันย์ (18 ก.ย. - 17 ต.ค.)

มีโอกาสจะซื้อบ้าน หรือซื้อรถ ได้โชคจากที่อยู่อาศัย การงานอาจเหน็ดเหนื่อยมากขึ้น แต่ยังมีรายได้เข้ามามาก สิ่งที่ควรระวังคือ ปัญหาคู่ครองภายในครอบครัว ความขัดแย้งระหว่างคู่ครองคนรัก มีเกณฑ์การทะเลาะเบาะแว้ง และเลิกรากันสูง ควรระวังการใช้อารมณ์ตัดสินปัญหา

ราศีตุลย์ (18 ต.ค. - 16 พ.ย.)

ให้ระวังเรื่องของอารมณ์ ความหงุดหงิด ความใจร้อน มีค่าใช้จ่ายสูง มีเกณฑ์การเดินทางไกล การโยกย้าย ต่างประเทศ ความรักต้องระวัง ความใจร้อนจะเป็นเหตุแห่งการไม่เข้าใจกัน เพื่อนฝูงสังคมนำความเดือดร้อนมาให้ หรือเกิดปัญหากับคนใกล้ชิด ถือว่าต้องทำบุญสวดมนต์ให้มากในเดือนนี้

ราศีพิจิก (17 พ.ย. - 16 ธ.ค.)

ในด้านดีคือ การเงินจะมีความราบรื่นคล่องตัวมากขึ้น หาเงินได้ง่ายขึ้น ให้ระวังเรื่องอารมณ์ จะมีปัญหาเรื่องเกี่ยวกับความโกรธง่าย หงุดหงิดง่าย ความรักก็จะมีปัญหาไปด้วย เพราะอารมณ์เป็นเหตุ ระวังเพศตรงข้ามเข้ามาทำความเดือดร้อนเสียหาย ความรักจะโดนเท

ราศีธนู (17 ธ.ค. - 14 ม.ค.)

จะโชคดี มีโอกาสได้เงินก้อนโต ได้เดินทางไกลไปต่างประเทศ มีหน้าที่การงาน และชีวิตดีขึ้น มีความก้าวหน้า สิ่งที่ต้องระวังเป็นเรื่องของอารมณ์ความหงุดหงิดใจร้อน ด้านความรักถือว่าประสบความสำเร็จดี คนที่เป็นโสด จะได้คนเจ้าชู้มาเป็นแฟน

ราศีมังกร (15 ม.ค. - 12 ก.พ.)

จะมีหลายเรื่อง หลายอย่างให้ปวดหัว หงุดหงิด ถูกกดดัน มีภาวะของความฉุดถ่วง รู้สึกไม่ก้าวหน้าในหน้าที่การงาน มีเรื่องกดดัน ระวังจะเป็นหนี้สิน ด้านความรักอาจเป็นคนหน้าชื่นอกตรม เพื่อนฝูงสังคม คนใกล้ชิดจะนำเรื่องเดือดร้อน และความเสียหายมาให้ รวมถึงญาติพี่น้องด้วย

ราศีกุมภ์ (13 ก.พ. - 14 มี.ค.)

อยู่ในเกณฑ์ที่ดี มีความก้าวหน้าของชีวิต การเงินก็มีความก้าวหน้า มีผู้ใหญ่ให้การเกื้อกูล สนับสนุนช่วยเหลือส่งเสริม ทั้งการงาน และการเงิน จะประสบโชคดี มีโอกาสได้ซื้อบ้าน หรือซื้อรถ ด้านความรัก ถือว่าอยู่ในเกณฑ์ที่ดี มีโอกาสได้เงินจากเพศตรงข้าม

ราศีมีน (15 มี.ค. - 13 เม.ย.)

ในช่วงนี้ให้ระวังเรื่องเกี่ยวกับความใจร้อน เพราะจะเกิดปัญหา มีคดีความ หรือเกิดความเสียหายได้ ช่วงนี้ให้ระวังเรื่องเขาหลอกเขาลวง การร่วมทุนร่วมหุ้นกับผู้อื่น จะนำความเสียหายมาให้ การลงทุนในด้านการเสี่ยงควรระวัง ความรักจะเกิดปัญหา เพราะปาก หรือพูดตรงเกินไป หน้าที่การงานยังมีโอกาสที่จะประสบความสำเร็จก้าวหน้าที่ดี
