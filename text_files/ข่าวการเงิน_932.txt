เดลี่เมล์ เสนอข่าวขอทานอังกฤษแสบ ทำตัวเป็นคนจน แต่ล่าสุดถูกเปิดโปงว่ามีเช่าแฟลตหรูอยู่ โดยเสียค่าเช่าเดือนละ 50,000 บาท
ขอทานคนนี้ชื่อ คริสโตเฟอร์ เทอร์เนอร์ วัย 51 ปี ปักหลักขอทานอยู่บริเวณหน้าธนาคาร HSBC ชานกรุงลอนดอนมากว่า 5 ปี โดยประกาศกับใครต่อใครว่าเป็นคนไร้บ้านมาตลอด มีรายได้วันละประมาณ 4,000 บาท เพียงพอที่จะใช้ชีวิตอยู่อย่างสบาย
หลังจากขอทานเสร็จ ขอทานตัวแสบจะเดินกลับไปยังแฟลตหรูที่อยู่ห่างออกไปราว 1.5 กิโลเมตร ซึ่งเป็นที่พักของเขา โดยเสียค่าเช่าเดือนละราว 50,000 บาท
อย่างไรก็ดี หลังจากที่มีคนจับได้ว่าเขาหลอกลวงคนอื่นว่าเป็นขอทาน เทอร์เนอร์ก็ถูกเจ้าหน้าที่ตำรวจจับกุมเมื่อเดือนตุลาคมที่ผ่านมา ข้อหาหลอกหลวงผู้อื่น โดยเทอร์เนอร์ก็รับสารภาพทุกข้อกล่าวหา