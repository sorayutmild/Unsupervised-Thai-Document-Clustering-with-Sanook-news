พล.อ.ประยุทธ์ จันทร์โอชา เดินทางไปเปิดอุโมงค์ทางลอดจุดตัดทางหลวง ห้าแยกฉลอง จ.ภูเก็ต ขณะที่ประชาชนรอต้อนรับพร้อมจับตาทะเบียนรถนายกฯ
เมื่อวานนี้ (8 ก.ค.) พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ (คสช.) พร้อมคณะเดินทางมายังจังหวัดภูเก็ตเพื่อเป็นประธานในพิธีเปิดอุโมงค์เปิดให้บริการทางลอดจุดตัดทางหลวงหมายเลข 4021 กับ 4024 กับ 4028 กับถนนเทศบาล (ห้าแยกฉลอง) จังหวัดภูเก็ต ซึ่งคาดว่าจะช่วยลดปัญหาการจราจรบริเวณห้าแยกฉลองซึ่งหนาแน่นได้เป็นอย่างมาก

โดยระหว่างที่รถเคลื่อนผ่านตัวเมืองภูเก็ตได้มีประชาชนชาวภูเก็ตมารอต้อนรับนายกรัฐมนตรีอย่างเนืองแน่น โดยที่คนจับตาดูที่สุดคือ ทะเบียนรถที่ พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ (คสช.) ใช้เดินทางลงพื้นที่ โดยเป็นรถยนต์โตโยต้า vellfire หมายเลขทะเบียน 5กอ 185 กรุงเทพมหานคร
สำนักประชาสัมพันธ์เขต 5
ทั้งนี้ พล.อ.ประยุทธ์ ยังได้เดินทางไปป้อนนม น้องยามีล ลูกพะยูนกำพร้าวัย 3 เดือน ที่พักชั่วคราวอยู่ที่ศูนย์วิจัยและพัฒนาทรัพยากรทางทะลและชายฝั่งทะเลอันดามัน จ.ภูเก็ต อีกด้วย
>> เลขเด็ดทะเบียนรถนายกฯ จะแซ่บเท่าราคารถที่ใช้ลงพื้นที่ภูเก็ตหรือเปล่า?