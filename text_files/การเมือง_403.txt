ผู้สื่อข่าวรายงานว่า เมื่อวันที่ 24 ธันวาคม น.ส.จิตภัสร์ กฤดากร แกนนำ กปปส. ได้โพสต์ข้อความผ่านเฟชบุ๊กส่วนตัว "ตั๊น จิตภัสร์ ภิรมย์ภักดี" ระบุว่า "ขอกราบขอบคุณทุก ๆ กำลังใจที่มอบให้ตั๊นและครอบครัวค่ะ   ตั๊นขอทำวันนี้ให้ดีที่สุด จะสู้ต่อเคียงข้างพี่น้องประชาชน เพื่ออนาคตที่ดีขึ้นของประเทศชาติ จะยึดมั่นในอุดมการณ์ว่าชาติต้องมาก่อน สิ่งที่ตั๊นต้องเสียสละไม่สามารถเปรียบเทียบได้กับสิ่งที่พ่อแม่พี่น้องร่วมอุดมการณ์ได้เสียสละให้กับประเทศชาติ มานอนมาใช้ชีวิตกันอยู่กลางถนน ทิ้งครอบครัวทิ้งธุรกิจ โดยเฉพาะพี่น้องจากต่างจังหวัดที่มาร่วมสู้กับมวลมหาประชาชนเป็นเดือนๆ ตั๊นต้องกราบคารวะในการเสียสละของทุกๆ ท่านที่มาร่วมสู้เพื่อประเทศชาติของเราเพื่ออนาคตที่ดีขึ้นอย่างยั่งยืนค่ะ
ด้วยความเคารพอย่างสูงค่ะ จิตภัสร์ได้เปลี่ยนไปใช้นามสกุล "กฤดากร" ซึ่งเป็นนามสกุลของมารดา คือ ม.ล.ปิยาภัสร์ ภิรมย์ภักดี สกุลเดิม กฤดากร เป็นบุตรีของ ม.ร.ว.ยงสวาสดิ์ กฤดากร รองผู้อำนวยการสำนักงานทรัพย์สินส่วนพระมหากษัตริย์ โอรสของ ม.จ.เสริมสวาสดิ์ กฤดากร กับ ม.ล.แส กฤดากร (สกุลเดิม สนิทวงศ์) กับท่านผู้หญิงวิยะฎา กฤดากร ณ อยุธยา ซึ่งเป็นนางสนองพระโอษฐ์ ในสมเด็จพระนางเจ้าฯ พระบรมราชินีนาถ ที่เสียชีวิตจากอุบัติเหตุเฮลิคอปเตอร์ตามเสด็จตกที่ จ.นราธิวาส มีน้องชาย 1 คน คือ ม.ล.ชโยทิต กฤดากร"