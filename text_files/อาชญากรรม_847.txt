ผู้สื่อข่าวรายงานว่า (26 พ.ย.) สภ.ทับสะแก จ.ประจวบคีรีขันธ์ ได้รับแจ้งจาก น.ส.เอ (นามสมมุติ) ว่าพ่อได้ข่มขืนน้องสาว น.ส.บี (นามสมมุติ) อายุ 25 ปี ซึ่งพิการทางร่างกาย
เจ้าหน้าที่สังคมสงเคราะห์ สำนักงานพัฒนาสังคมจังหวัดประจวบฯ และเจ้าหน้าที่สาธารณสุข ร่วมกันสอบสวนจนทราบว่า เหตุเกิดขึ้นเมื่อประมาณต้นปี 2553 นายเก่ง (นามสมมุติ) ซึ่งเป็นพ่อแท้ๆของ น.ส.บี ได้ดื่มสุราจนเมา และเข้าไปข่มขืน น.ส.บี โดยผู้เสียหายได้ร้องเรียกให้ นางเก๋ (นามสมมุติ) ผู้เป็นมารดาเข้าช่วย แต่มารดาไม่ได้เข้าช่วยเหลือ เพราะเกรงกลัวสามี ต่อมานางเก๋ พาลูกสาวไปฉีดยาคุมกำเนิด เจ้าหน้าที่โรงพยาบาลซักถามจนทราบเรื่องและเข้าแจ้งความ
ด้านผู้เสียหาย กล่าวว่า ผู้เป็นบิดาได้ข่มขืนกระทำชำเรามาโดยตลอด และครั้งสุดท้ายเมื่อวันที่ 23 พ.ย. ที่ผ่านมา ผู้เป็นบิดาก็ยังบังคับข่มขืน
จากการสอบสวนนายเก่ง ให้การว่า ตั้งแต่ครั้งแรกที่ข่มขืนลูกสาวตัวเอง เพราะดื่มเหล้าขาว เมามาทุกๆครั้ง จากนั้นก็จะเข้าข่มขืนลูกทุกเดือนๆ มาประมาณ 4 ปีกว่าแล้ว โดยขอยอมรับผิดทุกข้อกล่าวหา
เบื้องต้น เจ้าหน้าที่แจ้งข้อหาข่มขืนกระทำชำเราผู้สืบสันดาน โดยใช้กำลังประทุษร้าย และผู้อื่นนั้นอยู่ในภาวะไม่สามารถขัดขืนได้