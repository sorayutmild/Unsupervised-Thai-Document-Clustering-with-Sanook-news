สำหรับหลายต่อหลายเกมที่เน้นการต่อสู้กัน และมีฝ่ายที่ แพ้ - ชนะ  เกิดขึ้น หากฝ่ายตรงข้ามเกรียนๆ หน่อย หรือเป็นเพื่อนเราเอง  เรามักจะได้ยินคำพูดแก้ตัวจากฝ่ายตรงข้ามอยู่เสมอๆ  และเหล่านี้คือเหตุผลหลักๆ ที่คนเล่นเกมแพ้มักเอามาอ้างกันครับ
เกรียนเกมส์
หมายเหตุ บทความไม่ดราม่านะครับ เน้นขำขันกันมากกว่า เล่นเกมมีแพ้ มีชนะอยู่แล้ว  ซึ่งแต่ละข้อเวลาผมเล่นเกมกับเพื่อนฮาๆ ก็มักจะเอามาอ้างกันเล่นๆ  เหมือนกันครับ ^^

"เจ้าโกงข้า!" "เจ้าใส่สูตร!!" "เจ้าใช้แอคชั่นทีเพลย์!!!~~"
เกรียนเกมส์
สารพัดข้ออ้างขั้นต้น หากเป็นเกมที่เล่นปะทะกันแบบตัวต่อตัว ผมเล่น  StarCraft 2 สเตปง่อยๆ เอาชนะเพื่อนได้ มันยังหาว่าโกงเล๊ยยย  แต่ส่วนใหญ่ประโยคนี้มักจะคุยแซวกันระหว่างเพื่อนกันมากกว่าครับ
"เฮ้ย เกมนี้ไม่นับ !!"
เกรียนเกมส์
นี่ก็อีกข้อแก้ตัวหนึ่งเหมือนกัน "เกมนี้ถ้าแพ้ไม่นับนะ"  ด้วยเหตุผลย่อยตามมาอีกเช่น "ยังไม่พร้อมว่ะ" "ปวดฉี่ว่ะไม่มีสมาธิ"  "อย่าเพิ่งดิตูยังซื้อของไม่เสร็จ" บลาๆๆ 
"เครื่องนี้จอภาพกาก"
เกรียนเกมส์
อันนี้เคยเจอตอนเล่น Counter สมัยอยู่มหาลัยครับ  แบ่งทีมเล่นกับเพื่อนไอ้คนที่โดนยิงตายบ่อยๆ มันก็โพล่งออกมาว่า  "เครื่องนี้จอภาพกากว่ะ เล็งไม่แม่นเลย" หรือจะตอนเล่นกับเด็กๆ  ตามร้านเกมแถวบ้านก็มีเด็กที่โดนยิงตายบ่อยๆ อ้างแบบนี้เหมือนกัน  แต่แลกเครื่องกันเล่นแล้วมันก็โดนยิงตายจนพรุนอยู่ดี (ฮา)
"ล.. ล.. ละ.. แล็ค !!"
เกรียนเกมส์
เหตุผลคลาสสิกที่มีมาตั้งแต่สมัยยุคแรกๆ ของเกมออนไลน์  ไม่ว่าจะแพ้เพราะอะไร โทษแล็คเอาไว้ก่อน แต่ก็มีบางคนที่แล็คจริงหลุดจริง  เพราะการเชื่อมต่ออินเตอร์เนตขณะนั้นไม่ดี หรือเป็นช่วงฝนตก  อันนี้ถ้าคนอื่นไม่เชื่อก็ซวยไปครับ
"ตัวนี้ไม่ถนัดนะ" "ตัวนี้ฝึกเล่น"
เกรียนเกมส์
ถ้าเป็นพวกเกมไฟต์ติ้ง หรือเกมแนว MOBA  ที่มีตัวละครให้เลือกแล้วเอาไปลุยกัน  คนที่แพ้แบบยับเยินหรือโดนกดไม่ได้เกิด แล้วเผลอเล่นพลาดบ่อย  ก็มักจะบอกคนอื่นว่า "ตัวนี้เพิ่งเล่นนะ" "กำลังฝึกอยู่"  แต่ฝ่ายตรงข้ามคุณก็คงจะไม่ใส่ใจพร้อมตอบว่า "ก็ไม่รู้สินะ~"  แล้วยำเราเละอยู่ดี
"โทษที จอยเสีย, คีย์บอร์ดพัง, เมาส์กดแล้วคลิกเบิ้ล ฯลฯ"
เกรียนเกมส์
แล้วถ้าเนตก็ดี เครื่องก็แรง ฝนไม่ตก ฝีมือการเล่นเราก็ไม่ใช่กระจอกๆ  แต่ก็ดันแพ้ซะงั้น สิ่งที่จะโทษต่อไปก็คืออุปกรณ์เกมที่เล่นอยู่นี่แหละครับ  มันเกิดมีปัญหาขึ้นมา ทำให้แพ้ เล่นได้ไม่ดี บลาๆ ก็ว่ากันไป
"ทีมห่วย ห่วย ห่วย ห่วย ห่วย~"
เกรียนเกมส์
สุดท้ายล่ะครับ เนตดี เครื่องแรง ฝนไม่ตก ฝีมือขั้นเทพ  เกมมิ่งเกียร์ระดับตำนาน อ้างอะไรต่อดี หากเกมที่เล่นเป็นทีมก็แน่นอนครับ  สิ่งที่จะเหลือให้โทษก็คือเพืื่อนร่วมทีมตัวเอง กากอย่างนั้นอย่างนี้  แล้วก็หาเรื่องไม่ให้ความร่วมมือหรีือไม่เล่นเป็นทีม แล้วพอทีมแพ้  ก็ด่าทีมว่าห่วยหรือกากไปซะงั้น
ทิ้งท้ายย้ำอีกทีนะครับ เล่นเกมมีแพ้มีชนะ อย่าไปซีเรียสครับ  แพ้ไปก็เล่นใหม่ได้ขออแค่อย่าถอดใจแล้วสู้ให้ถึงที่สุด  ชัยชนะยังมีรออยู่ข้างหน้าแน่นอนครับ ^^
