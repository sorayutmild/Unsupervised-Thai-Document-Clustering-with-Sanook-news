คุณพระช่วย...Apple เตรียมส่ง iPhone 5 ลุยตลาดประเทศจีนเร็วๆนี้ก่อนใครเพื่อน! iPhone 5 - อัพเดทข่าวล่าสุดกับกำหนดการวางจำหน่ายสมาร์ตโฟนรุ่นต่อไปจาก Apple ที่ดูเหมือนว่าจะทำให้ชาวโลกรวมถึงแฟนๆที่ติดตาม TechXcite มาตลอดต้องช็อคไปตามๆกัน เมื่อล่าสุดที่ประเทศจีนซึ่งยังไม่เริ่มวางจำหน่าย iPhone 4S เหมือนบ้านเราแต่อย่างใด ทว่ากลับปรากฏป้ายโฆษณาของ iPhone 5 ขึ้นหราตามหัวมุมเมืองต่างๆทั่วประเทศแล้ว

โดยในป้ายโฆษณา iPhone 5 ในประเทศจีนดังกล่าวนั้นระบุรายละเอียดที่พอจะแปลคร่าวๆออกมาได้ว่า This changes everything. Again. CDMA iPhone 5. Please stay tuned! (นวัตกรรมที่จะเปลี่ยนทุกสิ่งอีกครั้งกับ iPhone 5 รุ่นรองรับเครือข่าย CDMA ติดตามรายละเอียดเร็วๆนี้!)

แต่แหม...พอนั่งดูจากรูปแล้วก็รู้สึกว่าคุณพี่จีนจะไปเอารูปคอนเซปต์ iPhone Ultra 4G ของที่อื่นเขามาเหมารวมเป็น iPhone 5 เสียอย่างนั้นนะ งานนี้ไม่ต้องบอกก็รู้เลยว่านอกเหนือจาก iPhone 5 ของพวกพี่จะรองรับเครือข่าย CMDA ได้แล้ว ก็คงจะสามารถรองรับระบบ 2 SIM และ TV ในตัวได้อย่างแน่นอนสินะ 555+
บทความโดย: ekk TechXciteที่มา: micgadget