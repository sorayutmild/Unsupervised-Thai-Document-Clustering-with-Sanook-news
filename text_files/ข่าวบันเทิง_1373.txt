ในปี 2564 ที่กำลังจะผ่านพ้นไป ต้องบอกว่าปีนี้ของวงการบันเทิงมีเรื่องราวเกิดขึ้นมากมายไม่ว่าจะเป็นประเด็นร้อนดราม่าต่างๆ รวมถึงข่าวคราวความรักที่ปีนี้มีคู่รักป้ายแดงเกิดขึ้นหลายคู่ และกลับกันก็มีคู่ร้างเลิกรากันหลายคู่เช่นกัน 

พั้นซ์ วรกาญจน์ ห่างกับสามี
ทำเอาสื่อช็อกกลางวงสัมภาษณ์จริงๆ เมื่อนักร้องสาวเสียงดี พั้นซ์ วรกาญจน์ ได้เปิดใจถึงชีวิตคู่ว่าห่างกับสามีแล้ว หลังแต่งงานใช้ชีวิตคู่กับ ปลั๊ก อรรถกร เป็นเวลากว่า 4 ปีด้วยกัน พร้อมกับเผยว่าได้มีการปรับทุกอย่างเข้าหากันแล้วแต่สุดท้ายต้องมีอันสะดุดหยุดความสัมพันธ์ลงไปก่อน และเธอยังให้สัมภาษณ์อีกว่า แพลนเรื่องของการมีลูกต้องพับไปอย่างน่าเสียดาย 

เบลล่า-เวียร์ ปิดฉากรัก 9 ปี
ปิดฉากรัก 9 ปีไปอย่างน่าเสียสำหรับคู่ของนางเอกช่อง 3 เบลล่า ราณี กับพระเอกช่อง 7 เวียร์ ศุกลวัฒน์ ตำนานรักข้ามช่องที่วันนี้กลายเป็นอดีตไปแล้ว ซึ่งทั้งสองคนออกมาเปิดใจโดยบอกว่าเป็นการพูดคุยกันด้วยความเข้าใจ ไม่มีเรื่องของมือที่สามใดๆ เข้ามาเกี่ยวข้อง และ เวียร์ ยังได้ให้สัมภาษณ์ว่ายังคงห่วงใยและมีความปรารถนาดีๆ ให้กับ เบลล่า เสมอในฐานะพี่น้องตลอดไป ส่วนอนาคตทั้งคู่จะรีเทิร์นกันหรือไม่นั้นแฟนคลับต้องตามลุ้นกันต่อไป
  

ซีดี กันต์ธีร์ รัก 5 ปีเหลือเพียงความทรงจำ
เป็นอีกหนึ่งคู่รักที่รักสะดุดไม่ได้จับมือเดินไปต่อสำหรับคู่ของ ซีดี กันต์ธีร์ กับแฟนสาว กรุ๊ป จุฑารัตน์ รัก 5 ปีเหลือเพียงความทรงจำดีๆ เท่านั้น ซึ่งเจ้าตัวได้ออกมาเปิดไว้หลังปลดประจำการทหารเมื่อเดือนพฤศจิกายนที่ผ่านมา โดยบอกว่าเลิกกับแฟนสาวมาได้ประมาณ 6-7 เดือนแล้ว พร้อมระบุสาเหตุว่ามองไม่เห็นภาพอนาคตร่วมกันแล้ว และยืนยันไม่มีเรื่องของมือที่ 3 เป็นการหยุดความสัมพันธ์ที่เข้าใจกันด้วยดีเช่นกัน 
IG: beerpassarananIG: beerpassaranan
เบียร์ เดอะวอยซ์ รักที่จบไม่สวย
ทำเอาหลายคนตกใจเมื่อสาวเซ็กซี่ เบียร์ เดอะวอยซ์ ประกาศเลิกราแฟนหนุ่มยูทูบเบอร์กลางเฟซบุ๊คโดยบอกว่าเจอกับเรื่องกระทบจิตใจ ถูกบุกรุกและฝ่ายชายพูดจาข่มขู่ โดยเธอยังบอกอีกว่าเหตุการณ์ดังกล่าวเธอได้แจ้งความดำเนินคดี จากนั้นก็ได้มีการตอบโต้นำข้อมูลออกมาสาดกันไปมาผ่านโซเชียลมีเดีย ก็ต้องบอกว่าเป็นการเลิกราที่จบไม่สวยเลยจริงๆ  

โบว์-มิกค์ เลิกราฟ้าแลบ
เป็นคู่รักคนดังที่ต้องบอกว่าเป็นการเลิกราแบบฟ้าผ่าโดยไม่มีเค้าลางใดๆ สำหรับคู่ของนางเอก โบว์ เมลดา และพระเอกสุดหล่อ มิกค์ ทองระย้า ทำเอาแฟนคลับของทั้งคู่ช็อกไปตามๆ กันเลยทีเดียว แม้การเลิกราของคู่นี้แรกๆ อาจจะมีกลิ่นดราม่าโชยมาเล็กๆ ในปมเรื่องฝ่าย มิกค์ เชื่อผู้จัดการ หรือจะเป็นการบอกเลิกฝ่ายหญิงถึง 5 ครั้ง แต่สุดท้ายทั้งคู่ก็ได้ออกมาสัมภาษณ์ว่าเลิกเพราะทัศนคติไม่ตรงกัน ไม่มีเรื่องตามที่เป็นดราม่าและทั้งสองคนก็ยังเป็นพี่เป็นน้องหวังดีต่อกันเช่นเดิม 
IG: jackfanchanIG: jackfanchan
แจ็ค แฟนฉัน เลิก น้องคุณ รัก 6 ปีเหลือเพียงเพื่อน 
ปิดฉากรักแบบไปแบบช็อกๆ อีกคู่ของปีนี้สำหรับคู่ของ แจ็ค แฟนฉัน กับ น้องคุณ คุณัญญา แฟนสาวที่คบหากันมา 6 ปี เรียกว่าเป็นอีกหนึ่งคู่ที่ประกาศเลิกแบบไม่มีเค้าลางเช่นกัน โดย แจ็ค ได้ลุกขึ้นมาโพสต์ข้อความผ่านอินสตาแกรมเป็นการเผยถึงความในใจและเหตุผล พร้อมกับขอบคุณฝ่ายหญิงที่เดินเคียงข้างเป็นกำลังใจมาตลอด และบอกว่าการเลิกรานี้เป็นการพูดคุยกันด้วยดี ไม่มีการทะเลาะ และยังได้บอกอีกว่าสถานะของเขาและ น้องคุณ คือเพื่อนที่ดีต่อกันตลอดไป 
IG: sara_hohlerIG: sara_hohler
ซาร่า-เต้ย ปิดฉากรักมาราธอน 14 ปี
เป็นคู่รักที่ประกาศเลิกต้อนรับวันวาเลนไทน์เลยทีเดียวสำหรับคู่ของนักแสดงสาวอารมณ์ดี ซาร่า นลิน กับ เต้ย ธโนทัย ปิดฉากรักมาราธอน 14 ปีไปอย่างน่าเสียดายมากๆ เพราะคู่นี้คล้ายจะลงเอยด้วยการมีงานวิวาห์เพราะมีโมเมนต์ฝ่ายชายคุกเข่าขอแต่งงานไปแล้วเมื่อ 4 ปีก่อน แต่สุดท้ายเรื่องราวความรักก็เป็นเรื่องของคนสองคนจริงๆ ทำให้วันนี้รัก 14 ปีของ ซาร่า และ เต้ย เหลือเพียงคำว่าเพื่อนที่ดีต่อกันเท่านั้นเอง

ดีเจเพชรจ้า-นิวเคลียร์ คงสถานะเป็นพ่อแม่ของลูกตลอดไป
จากสเตตัสที่คลุมเครือให้สงสัยกันมาสักพักและเรื่องราวดังกล่าวก็ได้รับการเปิดเผยจาก นิวเคลียร์ หรรษา โดยเธอได้โพสต์ไว้ผ่านอินสตาแกรมเป็นการชี้แจงสถานะของเธอกับ ดีเจเพชรจ้า ว่าได้เปลี่ยนสถานะจากสามีภรรยามาเป็นเพื่อนรักกันมาได้สักพักใหญ่ๆ แล้ว กระทั่งเธอได้ออกมาเปิดใจแบบเต็มๆ ว่าไม่มีเรื่องของมือที่สาม เป็นการพูดคุยกันด้วยดี ต่างฝ่ายต่างก็สบายใจกับจุดที่เป็นอยู่ และทั้งคู่ได้มีการเซ็นใบหย่าไปเป็นที่เรียบร้อยแล้ว แม้สถานะสามีภรรยาจะยุติไปแล้วแต่บทบาทความเป็นพ่อและแม่ของลูกชายยังเป็นอยู่ตลอดไป ทั้งคู่ยังมีภาพน่ารักอยู่ด้วยกันพ่อแม่ลูกออกมาให้เห็นอยู่เสมอ บอกเลยว่าเห็นแล้วยิ้มเลย

เคลลี่-นาย เลิกราเหตุช่องว่างรักต่างวัย
อีกหนึ่งคู่สามีภรรยาคนดังเลิกรากันไปในปีฉลูสำหรับคู่ของ เคลลี่ ธนะพัฒน์ กับ นาย ชนุชตรา หลังแต่งงานใช้ชีวิตคู่มาได้ 2 ปีแต่ความรักหวานมีอันต้องสะดุดลงเหตุเป็นเรื่องของช่องว่างของอายุ ความคิดเห็นไม่ตรงกัน ไลฟ์สไตล์ซึ่งทั้งหมด เคลลี่ และ น้องนาย ได้ให้สัมภาษณ์ไว้ว่าเป็นปัญหาที่ถูกสะสมมานานพยายามปรับจูนกันแล้วแต่สุดท้ายได้มีการพูดคุยกันและจบลงที่ต่างคนต่างแยกย้ายไปมีชีวิตของตัวเอง ไร้เรื่องมือที่สามใดๆ ทั้งสิ้น    

มิน พีชญา-ไฮโซโอ๊ต รักที่ไม่ไหวก็ไม่อยากฝืน
หลังจากที่ขึ้นสเตตัสว่าโสดสำหรับนางเอกสาว มิน พีชญา จนหลายคนสงสัยว่าจริงหรือแค่แคปชั่น  แต่สุดท้าย มิน ได้ออกมาเปิดใจอย่างเป็นทางการว่าตอนนี้ความของเธอกับ ไฮโซโอ๊ต พิทักษ์ นั้นมีอันต้องเดินกันเป็นเส้นขนานไปเป็นที่เรียบร้อย โดยเธอบอกว่าที่ผ่านมามีการปรับจูนกันหลายรอบสุดท้ายเป็นการตกลงร่วมกัน ด้านสภาพจิตใจตอนนี้เธอดีขึ้นมากๆ ขอใช้เวลาอยู่กับครอบครัวและเพื่อนๆ ไปก่อน ส่วนโอกาสจะรีเทิร์นนั้น มิน ได้บอกว่าคงเป็นไปได้ยากแล้วเพราะที่ผ่านมาเธอกับ ไฮโซโอ๊ต พยายามกันเต็มที่ที่สุดแล้ว ก็ต้องบอกว่าเป็นการปิดฉากรักไปอย่างน่าเสียดายอีกคู่ 
FB: mew.sirilapasFB: mew.sirilapas
หมิว สิริลภัส เลิกรารักรุ่นพี่ 
ก่อนหน้านี้หลายคนเพิ่งร่วมแสดงความยินดีกับความรักครั้งใหม่ของ หมิว สิริลภัส ที่เปิดตัวคบกับแฟนหนุ่มรุ่นพี่แบบหวานสดใสโลกเป็นสีชมพูและทั้งคู่เพิ่งจะครบรอบความรัก 1 เดือนไปเมื่อ 21 พ.ย.ที่ผ่าน แต่ล่าสุดเหมือนความรักของทั้งสองคนจะเดินมาถึงทางคู่ขนานกันแล้ว เมื่อฝ่ายชายได้ออกมาโพสต์เฟซบุ๊คว่า "ผมกับหมิวเราจบกันแล้วนะฮะ" ทางด้าน หมิว ก็ได้ออกมาเผยความรู้สึกหลังเลิกแฟนหนุ่มรุ่นพี่ ช่วงเวลาสั้นแต่เป็นช่วงเวลาที่ดี ขอโทษที่เป็นแฟนแบบที่ต้องการไม่ได้ 

พลอย เฌอมาลย์ รักทางไกลสะดุด
หากย้อนกลับไปเมื่อช่วงเดือนกุมภาพันธ์ปีที่แล้ว พลอย เฌอมาลย์ กำลังอินเลิฟหัวใจฟรุ้งฟริ้งเป็นสีชมพูเปิดตัวกำลังคบอยู่กับ อเล็กซานเดอร์ หนุ่มหล่อแฟนสนิทของ ลิเดีย ศรัณรัชต์ นั่นเอง แต่เพราะสถานการณ์โควิด-19 ที่ระบาดหนักทำให้ทุกอย่างสะดุดรวมถึงรักที่ต้องห่างไกลของ พลอย ด้วย และเมื่อวันวาเลนไทน์ที่ผ่านมาเธอก็ได้ประกาศความโสดแบบชัดเจนว่า "คุณมัมโสด" และเธอก็กลายเป็นคู่จิ้นของสาว คลอดีน เรียกว่ามีภาพคู่โมเมนต์น่ารักออกมาทีไร แฟนคลับเป็นได้เฮและกดไลก์รัวๆ กันไปเลยทีเดียว
