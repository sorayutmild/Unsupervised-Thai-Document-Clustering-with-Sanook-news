นอกจากมือถือในงาน Thailand Mobile Expo Hi-End 2018 ที่มีความน่าสนใจไม่เบา แต่ก็มีรุ่นที่น่าสงสาร ด้วยเหตุผลต่างๆ ที่มากมายแตกต่างกัน ซึ่งทีม Sanook! Hitech มีรุ่นไหนอะไรบ้าง มาดูกันดีกว่า
OPPO R15 Pro
 OPPO R15 Pro
เริ่มต้นกับเรือธงของ OPPO ก่อน ซึ่งเป็นมือถือทรงประสิทธิภาพที่สุดของยี่ห้อนี้ในปีนี้เลย ด้วยกล้องหลังคู่และมีสีสันที่น่าสนใจ แต่ว่าที่น่าสงสารที่สุดเพราะ 1 ขายในงานนี้ไม่ทัน ได้แต่รับจองเท่านั้น และ 2 พรีเซนเตอร์ ยังไม่ได้ระบุว่าเป็นใครกัน ดูเหมือนลูกน้อยที่พ่อแม่ไม่เอ็นดูเหมือนกับ OPPO F7 ที่มี ญาญ่าเป็นพรีเซนเตอร์เท่านั้นเอง
Nokia 6 (2018)
 Nokia 6 (2018)
ต่อมากับ Nokia 6 (2018) ซึ่งเป็นรุ่นใหม่อีกรุ่นของโนเกียในราคา 9,990 บาท จุดเด่นคือกล้อง Zeiss แบบเลนส์เดียว แต่มีเทคโนโลยีของเครื่องมากมายและเป็นมือถือที่เข้าโครงการ Android One แต่ว่าด้วยคู่แข่งในกลุ่มนี้ มีให้เลือกมากมาย และเด่นเรื่องกล้องจริงๆ ทำให้ Nokia 6 (2018) ดูจะไปทางกลางๆ ยังไม่โดดเด่นอะไร
ยกเว้นสายอยากอัปเดทระบบปฏิบัติการที่รุ่นนี้จัดให้คุณตั้งแต่ Patch ความปลอดภัย ยันไปถึง Android P ที่ได้ใช้แน่นอน
Samsung Galaxy A6 (2018)
 Samsung Galaxy A6 (2018)
รุ่นล่าสุดที่ขายในงาน Thailand Mobile Expo 2018 เป็นงานแรก และมีของแถมเป็นเครื่องพิมพ์ภาพแบบโพลารอย ด้วยสเปคเมื่อเทียบกับ Samsung Galaxy A6+ ที่เพิ่มเงินอีก 2,000 บาท กลับได้อะไรที่มากกว่าเช่นกล้องหลัง 2 ตัว, กล้องหน้าความละเอียดเยอะกว่า และจอใหญ่กว่า แถมแบตฯอึดกว่าอีกด้วย ทำให้คนลังเล และสุดท้ายรุ่น A6+ อาจจะขายได้ดีกว่า รุ่นนี้เช่นที่เคยเกิดขึ้นกับ S9 และ S9+
Sony Xperia XZ2
 Sony Xperia XZ2
เรือธงของ Sony ที่เปลี่ยนดีไซน์ ขนาดหน้าจอ และสเปคเครื่องที่แรงสุด แต่เมื่อเปิดราคาออกมาหลายคนบอกว่า ตัวเลือกอื่นดีกว่า ทำให้หลายคนก็มองข้ามรุ่นนี้อย่างน่าเสียดาย
แต่จุดเด่นของ Xperia XZ2 นั้นนอกจากเรื่องของการถ่ายภาพ 3D Creator ปั้นรูปมีมิติ แล้วระบบเสียงคมชัดและสั่นได้ แถมยังได้เรื่องของ Android 8.0 รุ่นล่าสุด แต่ทำงานลื่นไหลกำลังดีเลยล่ะ
iPhone 7
 iPhone 7
การมาของมือถือ iPhone รุ่นใหม่โดยเฉพาะ iPhone 8 Red ก็อาจจะทำให้มือถือรุ่นที่เคยดังอย่าง iPhone 7 นั้นถูกกลบหมด แต่ว่า ลุ้นต่อไปว่าโปรโมชั่นภายในงานจะทำให้หลุดจากมือถือน่าสงสารในงานได้ไหม เผลอๆ iPhone X อาจจะได้รับตำแหน่งนี้แทนก็ได้
Huawei Nova 2i
 Huawei Nova 2i
ถือว่าเป็นรุ่นคุ้มอีกรุ่นที่ต้องจับตาดูให้ดีเนื่องจากราคาของมันขั้นกลางระหว่าง Nova 3e ที่ได้เทคโนโลยีกล้องเลิศและงามทั้งหน้าและหลัง และ Huawei Y9 (2018) มือถือคุ้มและต่างกับ Nova 2i แค่ความจำและ RAM เท่านั้น
เลยทำให้การเลือก Nova 2i เหลือเพียงแค่อยากได้สเปคที่ดีกว่า Y9 แต่เงินไม่พอไป Nova 3e เท่านั้น เอง ซึ่งคุณเป็นกลุ่มนี้อยู่หรือเปล่า ?