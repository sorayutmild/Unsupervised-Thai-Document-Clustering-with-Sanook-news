 
สำนักข่าวต่างประเทศรายงานว่า เกิดเหตุเด็กวัย 14 ปีชาวสหรัฐ ก่อเหตุแอบเข้าไปกินอยู่ในร้านซูเปอร์สโตร์"วัลมาร์ทในรัฐเท็กซัส ที่เปิดตลอด 24 ชม."เป็นเวลา 2 วัน โดยไม่มีใครจับได้ โดยเด็กชายรายนี้ได้หนีออกจากบ้านป้า และเข้ามาอยู่ในร้านซูเปอร์สโตร์ใหญ่ซึ่งเต็มไปด้วยของกิน โดยเขาได้สร้าง"ที่อยู่ลับ ๆ"ที่อยู่ข้างหลังคลังสินค้าสองที่ คือ ด้านสินค้าเด็กที่มีกล่องขนาดใหญ่ และด้านที่มีกระดาษชำระและผ้าเช็ดตัวตั้งอยู่เป็นกองใหญ่ โดยเด็กแสบรายนี้สามารถเล็ดรอดสายตาของพนักงานวัลมาร์ต  และหากินจากอาหารในร้านอย่างอิ่มหมีพีมันและยังใช้ผ้าอ้อม ขณะใช้ห้องน้ำ เพื่อป้องกันการถูกจับได้  ก่อนที่จะถูกจับเพราะทิ้งขยะเอาไว้ โดยลูกค้าพบเห็น และได้แจ้งพนักงาน ก่อนตามรอยขยะตามไปเจอ และพนักงานได้โทรศัพท์แจ้งตำรวจ ก่อนที่ตำรวจจะได้ส่งตัวเด็กรายนี้คืนให้แก่ญาติ โดยไม่มีการตั้งข้อหาใด ๆ  ด้านตำรวจเผยว่า  เด็กชายรายนี้ได้อยู่กับป้าชั่วคราวหลังจากพ่อแม่ออกจากเมือง และเขามีประวัติชอบหนีออกจากบ้านเป็นประจำ โดยชอบเข้าไปอยู่ในบ้านร้าง หรือตามตึกต่าง ๆ โดยตำรวจบอกว่า ปกติแล้วจะต้องมีการสอบสวนคดีลักษณะนี้ แต่สำหรับคดีนี้อาจไม่จะสอบสวน ขณะที่ห้างวัลมาร์ทก็ไม่ได้ติดใจที่จะเอาความต่อเด็กชายรายนี้แต่อย่างใด ขณะที่โฆษกวัลมาร์ตบอกว่า เหตุการณ์ทีเกิดขึ้นเป็นเรื่องแย่ และวัลมาร์ทกำลังศึกษารายละเอียดของเหตุการณ์ที่เกิดขึ้น  