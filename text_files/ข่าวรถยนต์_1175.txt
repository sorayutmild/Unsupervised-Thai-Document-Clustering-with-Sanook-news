หลังจากก่อนหน้านี้ค่ายรถยนต์ยักษ์ใหญ่ Toyota ประกาศเปิดตัวรถไฮบริดยอดนิยมไปแล้วพร้อมประกาศว่าจะวางขายในราคา 1.3 ล้านบาท โดยจะมีการนำสู่สายตาชาวไทยอย่างแท้จริงในวันที่ 16 พฤศจิกายนที่กำลังจะมาถึงนี้นั้น 
ล่าสุดมีข่าวจากตัวแทนจำหน่ายของโตโยต้ารายใหญ่ โดยเปิดข้อมูลจำหน่ายของโตโยต้า Prius ผ่านทางหน้าเว็บไซต์ว่า Toyota Prius จะมาให้เลือก 2 รุ่นตามความชอบของลูกค้า ด้วยราคาเริ่มต้นที่ 1.249 ล้านบาทในรุ่นมาตรฐาน และ 1.319 ล้านบาท ในรุ่นท๊อป โดยรถทั้ง 2 รุ่นจะมาพร้อมเครื่องยนต์ไฮบริดขนาด 1.8 ลิตร 
Toyota Prius
ทั้งนี้ราคาดังกล่าวจะอยู่ในระหว่างกลางของราคา Toyota altis รุ่นท๊อป และ ตัวเริ่มของ Toyota Camry ซึ่งดีลเลอร์รายใหญ่เจ้าดังกล่าว “พิธานพาณิชย์” ได้กล่าวยืนยันว่า ราคาดังกล่าวเป้นราคาจำหน่ายจริงจากโตโยต้า และมีการขึ้นในลิสราคาของบริษัทแล้ว 
Toyota Prius
อย่างไรก็ดีสำหรับใครที่กำลังหมายมั่นปั้นมือจะซื้อรถรุ่นนี้ ในเบื้องต้นมีการแจ่งออพชั่นของ Prius ที่รุ่นท๊อปจะมาพร้อมระบบไฟหน้า LED ให้ความปลอดภัยด้วยระบบการทรงตัว VSC ,TRC และเบรค ABS พร้อมด้วยถุงลมนิรภัยมากถึง 7 จุด นอกจากนี้ยังมีระบบเปิด-ปิดไฟอัตโนมัติ เบาะหนัง ระบบอุ่นเบาะ และที่สำคัญ กระจกรถยังลดการเกาะของน้ำทุกบ้าน โดยรถรุ่นนี้จะมาพร้อมเครื่องยนต์แบบ Atkinson ขนาด 1.8 ลิตร พร้อมระบบ Hybrid Synergy drive และเมื่อสั่งซื้อจะสามารถส่งมอบรถล็อตแรกได้ในเดือนธันวาคมนี้ 

Sanook Auto Comment 
 
เริ่มน่าสนใจขึ้นไปอีกกับรถไฮบริดยอดนิยมที่สุดท้ายทางค่าย 3 ห่วงตัดใจนำเข้ามาขายอย่างเป้นทางการและราคา 1.249 ล้านในรุ่นมาตรฐานถือว่ารับได้ อย่างไรก็ดี ในเรื่องออพชั่นที่จริง และรายละเอียดเพิ่มเติมคงต้องตามต่อไปในวันงานเปิดตัว ซึ่งเราจะรีบมานำเสนอทุกท่านก่อนใคร 