ชัดเจน!!!  iPhone 6 หน้าจอใหญ่ขึ้นจริง!
เอาอีกแล้ว! ข่าวหลุดๆ ที่เก็บไม่อยู่ของ iPhone 6 วันนี้ทีมงาน Sanook! Hitech มีข้อมูลที่ค่อนข้างชัดเจนที่สุดของ iPhone 6 มาให้ทุกท่านได้ชมกัน มันน่าตื่นเต้นมากๆกับข่าวหลุดๆที่ตอนนี้เข้าใก้ลความเป็นจริงเข้าไปทุกที

ปลายเดือนมีนาคมที่ผ่านมานิตยสาร MacFan ของประเทศญี่ปุ่น ได้เปิดเผยภาพการออกแบบของ iPhone 6 ซึ่งมีรายละเอียดอย่างชัดเจน ทั้งด้านหน้า ด้านข้าง ด้านบน และ ด้านหลัง ซึ่งมีขนาดหน้าจอ2รุ่นด้วยกันคือ 4.7 นิ้ว และ 5.7 นิ้ว

iPhone 6 (4.7")      iPhone 6 (5.7")
จากภาพสเก็ตที่ลงในนิตยสาร MacFan เว็บไซต์ MacRumors ได้ให้ดีไซน์เนอร์ Ferry Passchier ทำการสร้างโมเดล 3D แบบเต็มตัวโดยอ้างอิงจากภาพสเก็ตที่อยู่ในนิตยสาร และนี่ก็คือ ภาพเรนเดอร์แรกของโมเดล 3D ของ iPhone 6 ซึ่งถ้าดูจากการดีไซน์นี้แล้ว จะเห็นว่ามีความแตกต่างจาก iPhone 5s ไปมาก ปุ่มเปิด-ปิดเครื่องที่เคยอยู่ตำแหน่งด้านบนขวาของตัวเครื่องย้ายไปอยู่ด้านบนซ้ายของตัวเครื่อง กล้องหลังมีขนาดใหญ่ขึ้น และนูนออกมาจากตัวเครื่องเล็กน้อย ตัวเครื่องบางลงมากจนทำให้ดูคล้ายคลึงกับ iPod Touch ในส่วนของแฟลชถูกตัดออกเหลือเพียงดวงเดียว

จากภาพนี้แสดงให้เห็นถึงความแตกต่างระหว่าง iPhone 5s , iPhone 6 และ iPad mini เพื่อเปรียบเทียบให้เห็นว่าหน้าจอของ iPhone 6 นั้นจะใหญ่ประมาณไหน โดยหน้าจอของ iPhone 5s มีขนาด 4นิ้ว หน้าจอของ iPhone 6 มีขนาด 4.7นิ้ว และ 5.7 นิ้ว และ หน้าจอของ iPad mini มีขนาด 7.9นิ้ว

ซึ่งแน่นอนว่าลูกค้าของ Apple นั้นมีความต้องการให้ขนาดของหน้าจอ iPhone นั้นมีความใหญ่มากขึ้น "เพราะลูกค้าต้องการในสิ่งที่ Apple ไม่มี" ดังนั้นแล้ว iPhone 6 ที่จะเปิดตัวในปีนี้ มีความเป็นไปได้สูงอย่างมากว่าสเปคจะตรงกับสิ่งที่หลุดออกมา โดยสิ่งที่เป็นที่น่าสนใจมากที่สุดก็คือ ขนาดของหน้าจอที่มีขนาดใหญ่ขึ้น

แหล่งข่าวต่างๆที่น่าเชื่อถือได้ออกมาการันตีขนาดนี้ แสดงว่าในเรื่องของหน้าจอใหญ่ขึ้นใน iPhone 6 คงมีความชัดเจนมากขึ้นเข้าไปทุกที ทีมงาน Sanook! Hitech ลุ้นอยู่ว่าขนาดจริงๆของหน้าจอ iPhone 6 นั้นน่าจะมีขนาดใหญ่ขึ้นตามแหล่งข่าวอ้างถึงหรือป่าว? ถึงวันเปิดตัวเมื่อไหร่ คงตื่นเต้นจนนอนไม่หลับแน่ๆ
ที่มา : macrumors