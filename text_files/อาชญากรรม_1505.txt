สามีครูหื่นลวงเด็กหญิงวัย 13 ซึ่งเป็นลูกศิษย์ของภรรยาเข้ารีสอร์ทหวังขยี้กาม เด็กระวังตัวและไหวพริบดีเลยรอดมาได้
(8 มิ.ค.63) เจ้าหน้าที่ตำรวจ สภ.หนองไผ่ ได้รับแจ้งจากผู้ปกครองว่า ลูกสาววัย 13 ปี ถูกหนุ่มใหญ่ ล่อลวงเข้ารีสอร์ท และขอความช่วยเหลือ โดยทางผู้ปกครองกำลังเดินทางไปที่รีสอร์ทแห่งหนึ่ง ที่อำเภอหนองไผ่ จังหวัดเพชรบูรณ์ โดยมีเพื่อนชายของเด็กหญิงเอ เดินทางไปถึงก่อนเจ้าหน้าที่ ซึ่งผู้ต้องหาได้พยายามจะขับรถหนี แต่ก็ถูกเจ้าหน้าที่ ตำรวจ สภ.หนองไผ่ และ เจ้าหน้าที่ ตำรวจทางหลวง ตู้บริการประชาชนราหุล ซึ่งขับตามมา สกัดเอาไว้ได้บริเวณทางออกของรีสอร์ทดังกล่าว จึงทำการควบคุมตัวหนุ่มใหย่รายดังกล่าวมาที่ สภ.หนองไผ่ ซึ่งต่อมาทราบชื่อคือ นายชินพร อายุ 42 ปี เป็นสามีของครูสอนโรงเรียนเอกชนแห่งหนึ่ง ในอำเภอบึงสามพัน ที่เด็กสาวเรียนอยู่ ต่อมาทราบว่าเด็กสาวรายดังกล่าวคือ เด็กหญิงเอ(นามสมมุติ)อายุ 13 ปี 11 เดือน นักเรียนกำลังขึ้นชั้น ม 2.ของโรงเรียนเอกชนแห่งหนึ่งในอำเภอบึงสามพัน 

โดยเด็กหญิงเอ (นามสมมุติ) อายุ 13 ปี เล่าว่า นายชินพร ซึ่งเป็นสามีของครูที่โรงเรียนที่ตนเองศึกษาอยู่  วันนี้ได้ไลน์มาทัก แล้วบอกกับตนว่า ว่างหรือเปล่ามีงานจะให้ทำ โดยเด็กสาวเอ (นามสมมุติ) เห็นว่าเป็นสามีของครู จึงไม่คิดอะไร ต่อมา นายชินพร ได้ขับรถยนต์ตู้มารับที่บ้านยาย แล้วขับมุ่งหน้ามาทางอำเภอหนองไผ่ ตนเห็นว่ามันผิดปกติ จึงแอบไลน์บอกเพื่อน ให้รีบตามมา และก็เป็นอย่างที่คิดเมื่อนายชินพร บอกกับเด็กหญิงเอ ว่า งานที่จะให้ทำคือไปกินข้าวเป็นเพื่อน แต่นายชินพร กลับเลี้ยวรถพาเด็กหญิงเอ เข้าไปในรีสอร์ท และทำการเปิดห้องพัก จากนั้นก็ล่อลวงให้เด็กหญิงเอ เข้าไปในห้องพัก แล้วก็แสดงความหื่นด้วยการลวนลาม กอดจูบ ลูบ คลำ เด็กหญิงเอ พร้อมกับบอกว่าจะให้เงินจำนวน 5,000 บาท
เด็กหญิงเอ จึงออกอุบายว่าตนเองขอเข้าห้องน้ำก่อน จากนั้นก็รีบโทรศัพท์บอกเพื่อน พร้อมเล่าเหตุการณ์ให้ฟัง และรออยู่ในห้องน้ำกระทั่งเพื่อนตามมาช่วย นายชินพร เห็นท่าไม่ดี จึงเจรจาว่าขออย่าให้เอาเรื่องนี้ไปบอกใคร  โดยนายชินพร จะยอมจ่ายเงินให้จำนวน 10,000 บาท แต่เพื่อนของเด็กหญิงเอไม่ยอม นายชินพร จึงพยายามที่จะขับรถหนี โชคดีที่เจ้าหน้าที่ตำรวจ พร้อมผู้ปกครองของเด็กหญิงเอ ตามมาทันเวลา  จึงทำการคุมตัวนายชินพร สามีครูจอมหื่น ไปที่ สภ.หนองไผ่ เพื่อจะดำเนินคดี ในข้อหา พรากผู้เยาว์ และข้อหา พาเด็กอายุไม่เกิน 15 ปี ไปเพื่อการอนาจาร โดยนายชินพร ได้ให้การภาคเสธ
ส่วนเด็กหญิงเอ ทางเจ้าหน้าที่ตำรวจ ก็ทำการสอบถามข้อมูลในเบื้องต้น พร้อมเตรียมส่งตัว ไปตรวจร่างกายเพื่อหาร่องรอยว่าถูกล่วงละเมิด หรือไม่