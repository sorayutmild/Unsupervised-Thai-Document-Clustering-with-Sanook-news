หนุ่มเมาแล้วเกิดอารมณ์เปลี่ยว เผลอลืมตัวช่วยตัวเองต่อหน้าสาวบนรถทัวร์ ตำรวจปรับ 200 บาทก่อนปล่อยตัวไป
ผู้สื่อข่าวรายงานว่า ( 13 มิ.ย.) นายอภิสิทธิ์ กลิ่นสุคนธ์ อายุ 34 ปี ซึ่งเป็นโชเฟอร์ขับรถทัวร์ปรับอากาศ ป.1 สีฟ้า-ขาว หมายเลขทะเบียน 10-1696 จ.เลย วิ่งระหว่างกรุงเทพ -เมืองเลย ได้นำตัวนายณรงค์ (ขอสงวนนามสกุล) อายุ 33 ปี ส่งให้ สภ.ด่านขุนทด จ.นครราชสีมา ให้ดำเนินคดีในข้อหาทำอนาจารในที่สาธารณะบนรถทัวร์ 
สอบสวน นายณรงค์ ให้การรับสารภาพว่า ขณะที่ตนจะขึ้นรถโดยสารคันดังกล่าวมาจากสถานีขนส่งหมอชิต กรุงเทพฯ ได้ดื่มสุราจนรู้สึกเมา เห็นหญิงสาวที่นั่งมาด้วยอยู่เบาะข้างๆ มีรูปร่างสวยหน้าตาดี จึงได้เกิดจินตนาการและเกิดมีอารมณ์เปลี่ยวอยากจะร่วมเพศขึ้นมา และจึงได้งัดเอาอวัยวะเพศชายออกมาสำเร็จความใคร่อย่างเผลอลืมตัวไป 
เบื้องต้น ตำรวจแจ้งข้อหาทำอนาจารต่อหน้าสาธารณชนในที่สาธารณะ พร้อมทั้งกล่าวตักเตือนและทำการเปรียบเทียบปรับ เป็นเงิน 200 บาท ก่อนปล่อยตัวไป