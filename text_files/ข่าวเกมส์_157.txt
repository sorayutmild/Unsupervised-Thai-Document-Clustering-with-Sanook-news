หนุ่มคอสเพลย์ซามูไรซวย โดนตำรวจยิง7นัดดับ
หนุ่มคอสเพลย์ซามูไรซวย โดนตำรวจยิง7นัดดับ
เหตุเกิดที่รัฐยูทาห์ ประเทศสหรัฐอเมริกา คดีนี้จริงๆแล้วเกิดขึ้นตั้งแต่เมื่อเดือนกันยายนแล้ว แต่เพิ่งจะมีความคืบหน้าในการดำเนินคดีมาเป็นข่าวให้ทราบกันเมื่อปลายเดือนตุลาคมที่ผ่านมา Darrien Hunt หนุ่มผิวสีวัย 22 ปี แต่งตัวเลียนแบบซามูไรจากการ์ตูนเรื่อง Samurai Champloo ของญี่ปุ่น ในชุดเสื้อคลุมสีแดง กางเกงขายาวสีดำ พร้อมกับมีดาบซามูไรสะพายหลังอยู่ด้วย ในขณะที่เขากำลังเดินแต่งคอสเพลย์เล่นอยู่ในเมือง Saratoga Springs นั้นก็มีชาวบ้านโทรแจ้ง 911 ว่าเขาพกอาวุธดาบ พร้อมกับกวัดแกว่งดาบอยู่กลางถนน กลัวว่าจะเปิดอันตราย จึงให้ตำรวจมาจับกุม จนกระทั่งตำรวจมาถึง Darrien Hunt ก็ถูกตำรวจวิสามัญ โดนยิงจากด้านหลัง ทั้งหมด 7 นัด โดนกระสุนเข้าเป้าที่ด้านหลัง 6 นัด ถึงแก่ความตาย
ตำรวจอ้างว่าสาเหตุที่ต้องยิง เพราะ Darrien Hunt ถือดาบแล้วพุ่งเข้าใส่รถของตำรวจ แต่ว่าทนายความและพ่อแม่ของเขาไม่เชื่อ เพราะ Darrien Hunt ถูกยิงจากด้านหลังทั้งหมด จึงเป็นไปไม่ได้ว่าเขาจะถือดาบพุ่งเข้าหาตำรวจ เพราะถ้าเป็นอย่างนั้นเขาจะต้องถูกยิงจากด้านหน้ามากกว่า และที่สำคัญคือดาบที่เขาสะพายหลังนั้น มันเป็นเพียงดาบ Katana ปลอมของเล่นเท่านั้น ที่ซื้อมาจากร้าน Asian gift shop ไม่ใช่ดาบที่มีคมจริงๆ ทำให้พ่อแม่ของ Darrien Hunt ดำเนินคดีฟ้องร้องกับตำรวจที่ยิงลูกชายของพวกเขาจนถึงที่สุด
หนุ่มคอสเพลย์ซามูไรซวย โดนตำรวจยิง7นัดดับ
หนุ่มคอสเพลย์ซามูไรซวย โดนตำรวจยิง7นัดดับ
ภาพของ Darrien Hunt ขณะที่เขากำลังเดินอยู่ในเมือง ก่อนเกิดเหตุเพียงไม่กี่นาที
จากคำบอกเล่าของพยานที่เห็นเหตุการณ์และเจ้าหน้าที่ตำรวจกล่าวว่า หลังจากที่ตำรวจขับรถมาถึงที่เกิดเหตุพวกเขาก็ลงจากรถ เพื่อจะจับกุม Darrien Hunt แต่ในตอนนั้นเขากวัดแกว่งดาบและมุ่งหน้าไปหาตำรวจ ทำให้ตำรวจคิดว่าเขาจะเข้ามาทำร้าย จึงยิงตอบโต้ ทำให้ Darrien Hunt เริ่มหันหลังและวิ่งหนี ทางตำรวจจึงตามไปยิงต่อจนทำให้เขาเสียชีวิต บริเวณร้านอาหาร Panda Express
Susan Hunt แม่ของ Darrien Hunt กล่าวว่าเธอเสียใจมากกับเหตุการณ์ที่เกิดขึ้น พร้อมกับต่อว่าตำรวจที่ลงมือยิงโดยที่ไม่ตรวจสอบให้ดีเสียก่อน ทั้งที่ลูกชายเธอไม่ได้ทำผิดอะไร และดาบที่พกก็ไม่ใช่อาวุธจริงๆ ซึ่งเธอเชื่อว่าเป็นเพราะลูกชายเธอเป็นคนผิวสี ทำให้ตำรวจเข้าใจว่าเป็นพวกอาชญากร ถ้าลูกชายเธอไม่ใช่คนผิวสี ก็คงไม่เกิดเหตุการณ์นี้ขึ้น ในขณะที่ทางฝ่ายรักษาการณ์หัวหน้าทนายความของเมือง คือคุณ Tim Taylor รับปากว่าจะดำเนินคดีนี้ให้จนถึงที่สุดเพื่อความเป็นธรรมให้ตระกูล Hunt โดยไม่เกี่ยวว่าจะเป็นปัญหาเรื่องเหยียดสีผิวหรือไม่
หากยังจำกันได้ เคยมีคดีเกมเมอร์ที่อเมริกาเล่นเกมเครื่อง Wii ก็โดยตำรวจวิสามัญ เพราะเอารีโมท Wii ชี้ใส่ตำรวจ จนเข้าใจผิดว่าเป็นปืนมาแล้ว ซึ่งคดีนี้ก็ไม่ต่างกันเท่าไหร่ หากใครไปอเมริกาต้องระวังเรื่องการโชว์อาวุธในที่สาธารณะ (แม้จะเป็นของเล่น) ไม่งั้นอาจโดยตำรวจมือไว ยิงดับเอาได้