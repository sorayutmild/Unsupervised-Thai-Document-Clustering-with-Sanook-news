Gamer Girls นิตยสารเกมหญิง ที่ทำมาขายเกมเมอร์ชาย
Gamer Girls
ส่วนมากคนจะมักคิดว่าผู้หญิงไม่เล่นเกม แต่คุณกำลังคิดผิด เพราะตอนนี้ที่อเมริกาและแคนาดากำลังจะสื่อให้คุณเห็นว่าผู้หญิงที่เล่นเกมก็มีเยอะเหมือนกัน ด้วยนิตยสารเกมตัวใหม่ที่มีชื่อว่า Gamer Girls ฟังจากชื่อแล้ว คุณคงกำลังคิดว่า มันเป็นนิตยสารเกมที่ทำออกมาให้ผู้หญิงที่เล่นเกมอ่านใช่ไหมครับ แต่มันไม่ใช่เลย เพราะมันเป็นนิตยสารสำหรับเกมเมอร์ท่านชายเนี่ยแหละ เพียงแค่เพิ่มเนื้อหาและภาพให้เห็นว่ามีผู้หญิงสวยๆเล่นเกมอยู่ในนิตยสารด้วยนั่นเอง ด้วยการจับเอาดารานางแบบทั้งหลาย มานุ่งน้อยห่มน้อย ให้มานั่งเล่นเกมถือจอยแล้วก็ถ่ายรูปมาลงนิตยสารแค่นั้นเอง เรียกว่าทำมาล่อตาล่อใจเหล่าเกมเมอร์ชาย โดยหน้าปกเล่มแรกเป็น Kristy Ann นางแบบชื่อดังของอเมริกา
นอกเหนือจากภาพสาวๆในชุดนุ่งน้อยนั่งเล่นเกมแล้ว ก็ยังมีบทความเกี่ยวกับการเล่นเกมของสาวๆให้อ่าน โดยพวกเธอมาบอกเคล็ดลับในการเล่นเกมให้ และอื่นๆอีกมากมาย
Gamer Girls
ตอนนี้ที่อเมริกาและแคนาดาก็ออกมาหนึ่งเล่ม และจะพิมพ์ออกมาแบบรายเดือน ซึ่งนิตยสารเกมเล่มนี้คงไม่มีทางมาขายในไทยแน่ๆ อยากได้คงต้องนำเข้า เชื่อเหอะ ถ้าหากมีนิตยสารตัวนี้วางขายในไทยคู่กับนิตยสารผู้ชายเจ้าดัง (ขอไม่เอ่ยนาม) ไม่ต้องเดาก็รู้ว่านิตยสารตัวนี้จะโดนแบน ส่วนอีกสองเล่มยังขายต่อไปได้ แม้จะมีภาพผู้หญิงโป๊เหมือนกัน