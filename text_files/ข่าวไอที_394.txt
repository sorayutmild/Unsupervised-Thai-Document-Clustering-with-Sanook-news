อึ้ง กูเกิล เอิร์ธ เจอสัญลักษณ์"ซาตาน"เหนือพื้นที่คาซักสถาน 
สังคมเน็ทรุม"ถกเถียง"(ชมภาพ)สำนักข่าวต่างประเทศรายงานเมื่อวันที่ 5 สิงหาคมว่า กูเกิล เอิร์ธ ได้ตรวจพบพื้นที่แห่งหนึ่งของคาซักสถาน ที่มีสัญลักษณ์ "ดาวห้าแฉก" ที่เชื่อว่าเป็นสัญลักษณ์ของปีศาจหรือซาตาน โดยสัญลักษณ์ดังกล่าวปรากฏบนฝั่งใกล้เขื่อน "โทบอล" ที่ตั้งอยู่บนตอนเหนือของคาซักสถาน มีเส้นผ่าศูนย์กลางราว 366 เมตร

รายงานระบุว่า ภาพดังกล่าวจากกเกิลทำให้เกิดการตีความไปต่างๆ บางรายระบุว่า สัญลักษณ์นี้ถูกเรียกว่า "อดัม" และ "ลูซิเฟอร์" ซึ่งเป็นชื่อที่เกี่ยวข้องกับปีศาจ และโดยปกติถูกโยงว่าเกี่ยวพันกับการบูชายัญ แต่ก็ยังถูกใช้ในพื้นที่บางแห่งของคาซักสถาน รวมทั้งในลัทธิเต๋าของจีน เช่นเดียวกับเป็นสัญลักษณ์พีทาโกรัสของคณิตศาสตร์
อย่างไรก็ตาม ด้านนักตั้งทฤษฎีบางรายชี้ว่า สัญลักษณ์ดังกล่าวอาจเป็นซากของฐานทัพของสหภาพโซเวียตในอดีต รวมทั้งอาจเป็นที่ตั้งของฐานปล่อยขีปนาวุธจากพื้นดินสู่อากาศของสหภาพโซเวียตในยุคอดีต โดยสัญลักษณ์เหล่านี้ถือเป็นที่รู้จักกันดีในหมู่แวดวงนักการทหาร และว่า ขนาดของมันอาจเกี่ยวกับการทำงานของเรดาร์ตรวจสอบขีปนาวุธ ซึ่งอาจใช้เพื่อติดตามความเคลื่อนไหวของจรวดโซยุซของสหภาพโซเวียต หรือจรวดอื่นๆ
ทั้งนี้ สัญลักษณ์ "ดาวห้าแฉก" ยังถูกใช้เป็นสัญลักษณ์ของชาวคริสต์เพื่อแทนความรู้สึก 5 อย่างเพื่อเป็นสัญลักษณ์ความเจ็บปวด 5 อยางของชาวคริสต์ และยังเชื่อว่ายังสามารถคุ้มกันปีศาจด้วย แต่พวกลัทธิพ่อมดหมอผี ก็ใช้สัญลักษณ์นี้ โดยคล้ายกับดาวแดงของ "ดาวิด" ของชาวยิว โดยวงกลมที่ล้อมดาวห้าแฉกเป็นสัญลักษณ์แทนถึงความเป็นหนึ่งเดียว และการคุ้มครอง