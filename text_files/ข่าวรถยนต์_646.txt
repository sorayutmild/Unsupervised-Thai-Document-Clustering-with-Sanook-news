     เมื่อพูดถึงสินค้าจากประเทศจีนในปัจจุบัน หลายคนยังคงนึกถึงสินค้าเลียนแบบแบรนด์ดัง ที่คุณภาพอาจต่ำหน่อย แต่ราคาถูกกว่ากันหลายเท่าตัว ไม่ว่าจะเป็นโทรศัพท์มือถือ, เครื่องใช้ไฟฟ้า หรือแม้กระทั่ง 'รถยนต์' ก็ไม่เว้น
     แม้ว่าอุตสาหกรรมรถยนต์ของประเทศจีนเอง จะก้าวหน้าไปพอสมควร จนกระทั่งมีรถยนต์แบรนด์จีนวางจำหน่ายในประเทศอยู่หลายยี่ห้อ แต่สำหรับการออกแบบรูปลักษณ์ตัวรถแล้ว ยังคงพบเห็นรถยนต์จีนที่หยิบยืมดีไซน์จากค่ายยักษ์ใหญ่ฝั่งยุโรป, ญี่ปุ่น ฯลฯ มาใช้ ซึ่ง Sanook!Auto จะพาคุณผู้อ่านไปรู้จักรถยนต์เหล่านี้กันครับ
 

1. China V5 - BMW X1
แม้ว่ารูปลักษณ์ทางด้านหน้า อาจดูไม่เหมือนกันเป๊ะเท่าไหร่ แต่ดีไซน์ด้านข้างแทบจะไม่ต่างกันเลยทีเดียว อีกทั้งกระจังหน้าที่ดูพยายามออกแบบให้เหมือน 'ไตคู่' สุดยอดเอกลักษณ์ของ BMW ซะด้วยสิ
 

2. Xiang Xiang Yu V7 - All-new Chevrolet Cruze
เห็นแล้วถึงกับอึ้ง! เพราะไฟท้ายของ Xiang Xiang Yu V7 จากจีนคันนี้ ดันไปเหมือนกับ Chevrolet Cruze รุ่นใหม่ล่าสุด ที่ยังไม่วางจำหน่ายเสียด้วยซ้ำ!
 

3. DFM Joyear XL - Mitsubishi Space Wagon
แทบจะไม่ต้องสืบเลยทีเดียวว่าไฟคู่หน้าของ DFM Joyear คันนี้ ท่านได้แต่ใดมา ก็ Mitsubishi Space Wagon ที่เคยขายดิบขายดีในบ้านเรานั่นไง!
 

4. Mansory Cars' LaFerrari Replica - Ferrari LaFerrari
แม้แต่สุดยอดรถยนต์ระดับไฮเปอร์คาร์ที่ผลิตขึ้นเพียง 499 คันบนโลกก็ไม่เว้น! ถูกฝีมือพี่จีนก็อปปี้เรียบร้อย ซึ่งบริษัท Mansory Cars ยังรับก็อปปี้ซุปเปอร์คาร์หรูเกือบทุกรุ่นอีกด้วย
 

5. JAC Refine A6 -Audi A6
หากมองแค่ด้านหน้าแล้ว JAC Refine A6 คันนี้ อาจทำให้หลายคนเข้าใจผิดคิดว่าเป็น Audi A6 ไปเลยก็ได้ ทั้งไฟหน้าเอย กระจังหน้าเอย แม้แต่ชื่อรุ่นยังเรียกว่า A6 เหมือนกันเลยคิดดู
 
รูปอภิมหานวัตกรรมยานยนต์ก๊อปปี้จากจีนยังมีอีกเพียบด้านล่างนี้เลยครับ!
 