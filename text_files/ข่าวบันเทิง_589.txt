สำหรับคุณแม่มือใหม่อย่าง ทาทา ยัง ที่ดูจะเห่อลูกไม่น้อย อัพรูปลูกชาย "น้องเร" ลงโซเชียลอยู่บ่อยๆ ตั้งแต่แรกคลอด ทำให้แฟนๆ ได้เห็นความน่ารักของเด็กชายตัวน้อยในทุกท่าทาง
ล่าสุด เกิดดราม่าในอินสตาแกรมจนได้ เมื่อ ทาทา อัพวิดีโอ ที่ น้องเร กำลังนั่งอยู่ใน Car Seat เพื่อไปโรงพยาบาลตรวจร่างกาย และมีบางคนเข้ามาคอมเม้นท์ว่า "น้องเร" ยังเด็กเกินไปที่จะให้นั่ง Car Seat คุณแม่ควรอุ้มไปก่อน แต่บางคนบอกว่าดีแล้ว มีความปลอดภัย เพราะมันมีรุ่นที่เหมาะกับเด็กแรกเกิด
เรียกว่าเป็นดราม่าเล็กๆ โดยล่าสุด "ทาทา" ได้ลบวิดีโอดังกล่าวออกไปแล้ว เพื่อเป็นการยุติดราม่าไม่ให้คนเข้ามาทะเลาะกันเองด้วย
เป็นกำลังใจให้ "ทาทา" นะคะ เชื่อว่าคนเป็นแม่ย่อมรักและเลือกสิ่งที่ดีที่สุดให้ลูกอยู่แล้ว
รูปภาพจากอินสตาแกรม @ tataamitayoung