โลกออนไลน์มีการแชร์เรื่องราวสุดสลดที่เกิดขึ้นกับครอบครัวหนึ่ง เมื่อสามีก่อเหตุฆ่าภรรยาตัวเองเสียชีวิต เหตุเกิดตั้งแต่เดือนกุมภาพันธ์ที่ผ่านมา แต่เหตุการณ์นั้นคนที่ต้องมารับกรรมหนักที่สุดคือ ลูกชาย 2 คน วัยเพียง 3 ขวบ และ 7 ขวบ โดยญาติของหนูน้อยทั้งสองได้โพสต์ภาพหลานเกาะลูกกรงห้องขัง และพูดคุยกับพ่อตัวเองที่ถูกจองจำด้วยความผิดข้อหาฆ่าคนตาย 
โดยลูกชายคนเล็กวัย 3 ขวบนั้นยังไร้เดียงสา เขย่าประตูห้องขังจะให้พ่อออกมา ถามว่าพ่อทำไมไม่ออกมาหาตัวเอง เพราะจะพาไปหาแม่ที่วัด  ส่วนลูกชายคนโตวัย 7 ขวบ ที่พอจะรู้ประสาบ้างแล้ว ถามพ่อว่า "พ่อฆ่าแม่ทำไม?" ซึ่งก็ไม่มีคำตอบใดจากผู้เป็นพ่อ

โดยเจ้าของโพสต์ซึ่งเป็นป้าของเด็กได้บอกอีกว่า "ตอนทำไม่คิด พอคิดได้ก็สายไปแล้ว เมียต้องมาตายด้วยน้ำมือของผัวตัวเอง นี่ใช่ไหมคนที่บอกว่ารัก ผมจะดูแลลูกแม่อย่างดี รับปาก สัญญา สาบาน ไม่นึกถึงตอนอยากได้เขามาเป็นเมีย ตอนลำบากมาด้วยกัน มีความสุขด้วยกัน ไม่สบายก็ได้เมียดูแลหาข้าวหายาให้กิน พาไปโรงพยาบาลตอนเจ็บป่วย หมดแรงเดินต่อเมียกับลูกก็ยังอยู่ข้างๆ แล้วนี้ผลตอบแทนของความรักที่ให้ เมียต้องมาตาย ส่วนตัวเองก็ต้องติดคุกโอกาสที่จะได้กอดลูกยังไม่มี รู้ไหมกอดจากพ่อแม่อบอุ่นที่สุด ตอนหลานถามว่าพ่อหนูไปไหน เมื่อไรแม่จะตื่นกลับบ้าน คิดถึงพ่อ อยากกอดแม่ บอกหน่อยตอบยังไงให้หลานรู้สึกดี ขอโทษร้องไห้เสียใจแค่ไหน เมียก็ฟื้นคืนมาไม่ได้ หมดโอกาสที่จะได้เห็นการเติบโตของลูก รอยยิ้มและอนาคตของเขา ช่วงเวลาที่มีความสุข พ่อแม่ลูกหายไปในพริบตาเพราะแค่อารมณ์หึงหวง
เฟซบุ๊ก ยิ้ม' กว้างภาพลูกชายคนเล็กในงานสวดศพแม่
อยากให้เคสน้องเป็นอุทาหรณ์กับครอบครัวอื่น เป็นพ่อคน เป็นเเม่คนเเล้ว ทำอะไรก็ตาม ต้องคิดถึงการมีชีวิตอยู่ต่อของลูก ผลกระทบที่จะเกิดกับลูก หรือของคนที่อยู่ข้างหลังด้วย คนที่เเบกรับกรรมของพ่อ คือ ลูก สงสารไหม เเผลในใจลูกนะ สงสารเด็ก ปมนี้จะติดไปตลอดชีวิต มันจะคือภาพจำในวัยเด็กของลูก เเม่ตายกลายเป็นศพ ส่วนพ่อเป็นฆาตกรฆ่าแม่"
ซึ่งล่าสุด พี่สาวของผู้ตายได้เปิดเผยว่า "ตอนนี้คนร้ายได้ประกันตัวออกมาสู้คดี แล้วคนที่อยู่ล่ะจะหวาดระแวงแค่ไหน"
อ่านโพสต์ต้นฉบับ