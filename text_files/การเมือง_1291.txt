เทพไท จี้หน่วยงานความมั่นคง ตรวจสอบสาวกทักษิณที่ใช้คำว่า "มหาราษฎร์" ชี้เป็นการทำลายความรู้สึก และเหยียบย้ำหัวใจคนไทยทั้งประเทศ
(24 ก.ค.) นายเทพไท เสนพงศ์ ส.ส.นครศรีธรรมราช พรรคประชาธิปัตย์ กล่าวถึงกรณีกลุ่มคนเสื้อแดงจะจัดงานวัดเกิดครอบรอบ 62 ปี ให้แก่พ.ต.ท.ทักษิณ ชินวัตร อดีตนายกรัฐมนตรี ว่า เป็นเรื่องธรรมดาของเหล่าสาวกที่จะแสดงความจงรักภักดีกับนายใหญ่ของตัวเองเหมือนกับในอดีตที่ผ่านมา เพียงแต่ตอนนี้ระบอบทักษิณกลับมาได้รับชัยชนะในการเลือกตั้ง กลุ่มผู้สนับสนุนจึงเหิมเกริม ย่ามใจ ประชาสัมพันธ์ความเคลื่อนไหวผ่านเว็บไซต์ พูดถึงการจัดงานโดยมีคำว่า "มหาราษฎร์" ขึ้นมา ทั้งนี้แม้จะเป็นเพียงคำพ้องเสียง แต่มันเป็นการทำลายความรู้สึก และเหยียบย้ำหัวใจคนไทยทั้งประเทศ
ดังนั้นหน่วยงานความมั่นคงในฐานะข้าราชการในพระบาทสมเด็จพระเจ้าอยู่หัว ควรต้องดำเนินการสืบสวนหาที่มาที่ไปของเรื่องนี้อย่างตรงไปตรงมา โดยไม่เกรงกลัวต่ออำนาจรัฐบาลพรรคเพื่อไทยที่กำลังจะเข้ามาดำรงตำแหน่ง