ศึกไทยไฟต์ เมดอินไทยแลนด์ เมื่อวันอังคารที่ 17 เม.ย. ที่ผ่านมา นี้ ณ สังเวียนชั่วคราว บริเวณแหลมบาลีฮาย เมืองพัทยา จ.ชลบุรีบัวขาว ป.ประมุข ซูเปอร์สตาร์มวยไทยแห่งยุค ซึ่งมีข่าวว่าอาจไม่สามารถขึ้นชกรายการนี้ได้ เนื่องจากติดปัญหากับทางค่าย ป.ประมุขล่าสุดก็มีเซอร์ไพรส์ เมื่อเจ้าของฉายา "ดำ ดอทคอม" โผล่ขึ้นสังเวียนชนิดแฟนมวยเรือนหมื่นได้เฮกันลั่นและหลังจากขึ้นสังเวียน บัวขาว ก็ไม่รีรอ ออกหมัดสลับกับสาดแข้งใส่ ปาริคอฟ นักชกชาวรัสเซีย จนเอาชนะน็อกไปได้ในยกที่ 2 โดยหลังจากได้รับการชูมือ บัวขาว ได้กล่าวทั้งน้ำตาว่า "ตนรู้สึกดีใจมากที่ได้มาชกที่นี่ ในรายการนี้ เนื่องจากตนเป็นแชมป์เก่า และส่วนตัวก็ตั้งเป้าว่าจะต้องขึ้นชกในรายการนี้ให้ได้ แม้ตนจะต้องถูกดำเนินคดีตามกฏหมายก็ตาม"นอกจากนี้ยังทิ้งวลีเด็ดว่า "ถึงแม้จะต้องติดคุกผมก็ยอม"! ซึ่งคำนี้ได้เรียกเสียงเฮ และเสียงปรบมือจากแฟนมวยอย่างมากมายอีกด้วย
<< คลิป บัวขาว >>

 

 
