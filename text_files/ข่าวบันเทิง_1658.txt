กรณีพระเอกหน้าไทย ช่อง 3 อาร์ต พศุตม์ งานเข้าเจอสาวในไลน์แฉ! เป็นคนบ้ากามขอดูรูปหวิว ล่าสุดเจ้าตัวให้สัมภาษณ์ทางโทรศัพท์ผ่านรายการแฉแต่เช้า ซึ่งมี ดีเจมดดำ เป็นคนยิงคำถามแบบตรงประเด็นชัดเจน และเปิดเผยว่า สาวพลอย เจ้าของอินสตราแกรม nongploy1910 แท้ที่จริงแล้วนางเป็นกะเทย  
"ผมยอมรับครับว่าเคยคุยกับเขาจริง แต่ขอยืนยันว่าไม่เคยถูกตัวแม้แต่นิดเดียว และไม่เคยอยู่กับเขานานเกิน 45 นาทีอย่างที่เขาบอกมา ต้องบอกว่าวันนั้นผมอยู่กับเพื่อนด้วยความคะนองของผมเองด้วยเรื่องมันเลยเป็นแบบนี้ผมไม่โทษใครครับ" 
รู้หรือเปล่าว่าสาวพลอยเป็นกระเทย
"ตอนแรกผมไม่แน่ใจว่าเขาเป็นสาวประเภทสองหรือเปล่า ผมเคยส่งรูปให้พี่มดดำดูเลยเพราะเขาดูแปลก เพื่อน ๆ ผมยังพนันกันเลยตามประสากลุ่มผู้ชายว่าเขาเป็นผู้หญิงจริงเหรอ ตอนหลังผมมาเริ่มรู้ว่าเขากำลังจะเล่นหนังเรื่องสตรีเหล็ก ซึ่งผมค่อนข้างแน่ใจแล้วว่าเขาไม่ได้เป็นผู้หญิง แต่ต้องบอกก่อนว่าผมไม่ได้มีอคติกับสาวประเภทสองนะครับ บังเอิญว่าผมโดนเขาออกมาพูดซึ่งบางอย่างมันไม่เป็นความจริง ผมเลยต้องขอออกมาพูดบ้างเท่านั้นเอง" 
แล้วที่เขาบอกว่า อาร์ต ไปขอเขาดูรูปเซ็กซี่รูปโป๊
"จริง ๆ ผมไม่ต้องขอเขาดูก็ได้มั้งครับ (หัวเราะ) เพราะถ้าใครได้เข้าดูอินสตราแกรมของเขาจะเห็นว่าแต่ละภาพที่เขาโพสต์นั้นมันค่อนข้างเซ็กซี่อยู่แล้ว มีอยู่ครั้งหนึ่งที่ผมคุยไลน์กับเขา เขาส่งภาพตอนเขากำลังแก้ผ้าอาบน้ำมาให้ซึ่งผมก็ตกใจว่าทำไมเขาส่งมาให้แบบนี้" 
คิดว่าตกเป็นเหยื่อเขาหรือเปล่า 
"เอาเป็นว่าเป็นความผิดผมเองที่ไปคุยกับเขาตั้งแต่แรกเรื่องมันเลยเป็นแบบนี้ แต่ผมยืนยันความบริสุทธิ์ใจของผม ผมไม่รู้ว่าเขาต้องการอะไรเจตนาของเขาคืออะไร ที่ผมคิดเองอาจเป็นเพราะเขากำลังจะไปเล่นหนังมั้ง (หัวเราะ) มีอยู่คำพูดนึงที่เขาเคยบอกที่เรื่องมันเป็นแบบนี้ "เพราะพี่ไม่ยุ่งกับหนูล่ะสิ" จากนั้นเขาก็วางสายไป ซึ่งวันนี้ผมค่อนข้างเข้าใจอะไรหลาย ๆ อย่างแล้ว"
กับ น้ำฝน ตอนนี้เข้าใจกันหรือยัง  
"ตอนนี้ผมแคร์อยู่คนเดียวคือฝน ผมรู้ว่าผมผิดมากก็ต้องแล้วแต่เขาแล้วครับ ต้องให้เวลาเขาด้วย ในส่วนของผมเราได้พูดไปหมดแล้ว ต่อจากนี้คิดว่าคงจบแล้วครับ"
 
มดดำ เหน็บพลอย อยากกินมากินกะเทยอย่างชั้น
อาร์ต โดนแฉขึ้นคอนโดหาสาว บ้ากามขอดูรูปหวิว