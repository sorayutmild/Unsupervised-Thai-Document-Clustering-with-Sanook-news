dayz standalone
DayZ เป็นเกมซอมบี้ที่ฮิตกันสุดๆของชาว PC ในช่วงปีที่ผ่านมา จนได้ขึ้นชื่อว่าเป็นเกมส์ซอมบี้ที่สนุกที่สุดเลยก็ว่าได้ แต่ DayZ ก็มีข้อเสียอยู่อย่างหนึ่งตรงที่ตัวเกมส์มันไม่สามารถพัฒนาเพิ่มเติมได้มากนัก เพราะมันเป็นเพียง Mod ของเกมส์ยิง Arma II ที่เป็นเกมส์ยิงสงครามยุคปัจจุบันเท่านั้น แต่ถึงแม้ว่าจะเป็นเพียง Mod กลับได้รับความนิยมมากกว่า Arma II ที่เป็นเกมส์ต้นแบบเสียอีก ทำให้ทาง Bohemia Interactive ผู้พัฒนาเกมส์มีความคิดที่จะทำเกมส์ DayZ แยกออกมาต่างหากจริงๆจังๆเลยจะดีกว่า เพื่อที่จะได้ตัวเกมส์ที่มีภาพสวยขึ้นกว่าเดิม และยังสามารถพัฒนาเพิ่มเติมได้สะดวกกว่าด้วย
DayZ แบบ Standalone มีให้โหลดไปเล่นแล้ววันนี้ใน Steam ราคา $30 ประมาณ 900 กว่าบาทคิดว่าคงไม่แพงมากนักสำหรับเกม PC ดีๆหนึ่งเกม ก็อุดหนุนกันไปหน่อยครับ แต่ว่าตัวเกมยังเป็นช่วงทดสอบ Alpha อยู่ อาจจะมีบั๊กและ Error กันบ้าง ต้องทดสอบและแจ้งบั๊กกันหน่อยล่ะครับ เพราะมันเป็นเกมส์ที่เล่นแบบเน้นออนไลน์ แต่ถ้ายังไม่อยากเจอบั๊ก ก็อดทนรอให้ผ่านช่วงทดสอบไปก่อน ยังไม่ต้องรีบซื้อครับ
โหลดได้ที่ http://store.steampowered.com/agecheck/app/221100/
ระบบการเล่นของ DayZ ยังคงคล้ายแบบเมื่อตอนเป็น Mod คือเป็นเกม Multiplayer Online ร่วมมือกันกับเพื่อนๆ เอาตัวรอดจากวิกฤติซอมบี้ครองเมืองให้ได้ โดยนอกจากหนีซอมบี้แล้ว ผู้เล่นยังต้องหาน้ำ อาหาร เสื้อผ้า ยารักษาโรค มาประทังชีวิตให้อยู่รอดให้ได้เช่นกัน และระวังการโจมตีจากผู้เล่นด้วยกัน ที่ต้องการแย่งไอเทมจากเราด้วย ฟังดูเหมือนไม่มีอะไรมาก แต่พอเล่นแล้วคุณจะอินไปกับเกมสุดๆครับ ซึ่งสิ่งที่จะเพิ่มมาใน DayZ แบบตัวเต็มนี้ก็คือ ภาพที่สวยขึ้น ฉากที่กว้างขวางขึ้น โดยมีฉากและอาคารใหม่ๆให้สำรวจ ไอเทมที่มากขึ้น สามารถนำมาผสมกันได้หลากหลายกว่าเดิม และที่ขาดไม่ได้คือมีการเพิ่มอาวุธ และปรับระบบการยิงปืนให้ดูสมจริงขึ้นด้วย
คลิป Launch Trailer ของเกม DayZ standalone




