โอละพ่อ!!! "เนสซี" สัตว์ประหลาดแห่งล็อกเนสส์ ใน Apple Maps แท้จริงแล้วคือ เรือ!
วันนี้ทีมงาน Sanook! Hitech มีความสุด "โอละพ่อ" มานำเสนอให้ทุกท่านได้ทราบกันโดยก่อนหน้านี้มีคนค้นพบภาพถ่ายดาวเทียมใน Apple Maps บริเวณทะเลสาบ Loch Ness โดยมีภาพลักษณะคล้ายฟองคลื่นซึ่งสันนิษฐานกันว่าเป็นสัตว์ในตำนานที่ชื่อว่า เนสซี (สัตว์ประหลาดแห่งล็อกเนสส์) ซึ่งเคยมีคนถ่ายภาพได้จากทะเลสาบแห่งนี้ 

ภาพนิ่งของ เนสซี ที่ชัดเจนที่สุด (ถ่ายเมื่อปี 1997) : th.wikipedia
จากภาพนี้คือลักษณะทางกายภาพของ เนสซี หรือสัตว์ประหลาดแห่งล็อกเนสส์ ซึ่งมีรูปร่างคล้ายกับไดโนเสาร์ เพลสิโอซอรัส หรือ อีลาสโมซอรัส ในยุคดึกดำบรรพ์ ซึ่งเชื่อกันว่าได้สูญพันธ์ุไปพร้อมๆกับไดโนเสาร์แล้ว แต่หากเป็นเช่นนั้นจริง ทำไมยังมีคนถ่ายภาพมายืนยันว่า เนสซี ยังมีอยู่จริง? มันจึงเป็นปริศนาต่อไป...

ภาพซ้าย : สันนิฐานว่าคือ เนสซี / ภาพขวา : นี่มันเรือชัดๆ!
ประสิทธิภาพในด้านแผนที่โลกของ Apple Maps นั้นถ้าจะไปเทียบชั้นกับ Google Maps คงเป็นไปไม่ได้ เพราะแผนที่ของ Google Maps นั้นถือว่ามีรายละเอียด และความคมชัดมากที่สุดเท่าที่เคยมีมา
แต่อย่างไรก็แล้วแต่ Apple Maps ก็พอจะดูสิ่งต่างๆบนแผนที่ได้อย่างชัดเจนปาณกลาง แต่เมื่อไม่กี่วันก่อนหน้านี้ มีคนพบสัตว์ประหลาด เนสซี บน Apple Maps ในทะเลสาบ Loch Ness ซึ่งหากมองในมุมมองจากดาวเทียมแล้วก็น่าประหลาดใจไม่ไช่น้อยเลยว่า มันน่าจะใช่ เนสซี อย่างแน่นอน หากไม่ไช่ เนสซี ก็น่าจะเป็นสิ่งมีชีวิตที่ตัวใหญ่พอสมควรเลย
แต่หากดูจากภาพขวาจะเห็นรายละเอียดมากขึ้น และรู้ได้ทันทีเลยว่ามันก็แค่ เรือ 1 ลำ กับคลื่นรอบๆเรือที่เกิดจากการกระแทกกับตัวเรือ

ในเดือนกุมภาพันธ์ที่ผ่านมา ประธานแฟนคลับสัตว์ประหลาดแห่งล็อกเนสส์ หรือ เนสซี คุณ Gary Campbell ได้ให้การว่าเราไม่ได้เจอเบาะแสของเจ้า เนสซี มาเป็นระยะเวลากว่า1ปี6เดือนแล้ว ก็คือไม่มีอะไรเกิดขึ้นตั้งแต่ปี 1925 แล้ว
แต่ผู้ที่ค้นพบภาพนี้จาก Apple Maps ก็เป็นแฟนคลับของ เนสซี เหมือนกัน เขาชื่อว่า Andy Dixon ซึ่งให้การว่าพบภาพนี้โดยบังเอิญ "ผมกำลังดูแผนที่บน Apple Maps ในโหมดดาวเทียมอยู่ แล้วผมก็ได้เจอกับภาพนี้ ซึ่งผมสันนิษฐานว่ามันคือ สัตว์ประหลาดแห่งล็อกเนสส์" Andy Dixon กล่าว
คุณ Gary Campbell  กล่าวปิดท้ายด้วยว่า "ไม่ว่าในภาพมันคืออะไรก็ตาม หากไม่ไช่สิ่งมีชีวิตมันน่าจะเป็นเรือดำน้ำที่มีขนาดใหญ่มาก อาจเป็นการปฏิบัติการลับหรือก่อการร้ายได้เลย แต่หากเป็นสิ่งมีชีวิต ตัวมันก็ใหญ่พอๆกับ เนสซีเลยนะ!"

มีสิ่งลึกลับมากมายที่มนุษย์ยังไม่สามารถหาคำตอบได้ แต่หากเราพิสูจน์ด้วยข้อเท็จจริงต่างๆ และมีหลักฐานเพียงพอ ก็จะเป็นการหาคำตอบที่แน่ชัดหรือใก้ลเคียงความจริงมากที่สุดได้ ดังนั้นทีมงาน Sanook! Hitech อยากบอกกับทุกท่านไว้ว่าไม่ว่าจะได้รับข้อมูลอะไรมาอาจเป็น ภาพ หรือ ข้อความ ให้พิจารณาดีๆ และพิสูจน์ความจริงออกมาก่อนที่จะเชื่อสิ่งๆนั้น

ที่มา : phonearena