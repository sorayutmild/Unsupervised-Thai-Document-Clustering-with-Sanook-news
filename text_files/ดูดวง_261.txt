พยากรณ์รายปี มกราคม – ธันวาคม 2560  ราศีเมถุน 14มิ.ย.-14ก.ค.
มกราคม   ในเดือนแรกของปีนี้ขอให้คุณเตรียมตัวต้อนรับกับมิติใหม่แห่งการดำเนินชีวิตที่ดีขึ้น จนคุณเหนื่อย เดือนนี้งานจะมากจนล้นมือ ระวังสุขภาพ และการเดินทางจะนำความสุขใจ และความสำเร็จที่งดงามมาสู่คุณ จะได้รับมิตรภาพจากเพื่อนใหม่ที่ต่างวัย และต่างเพศ ขอให้คุณสมหวังในสิ่งที่ตั้งใจค่ะ
กุมภาพันธ์   ในเดือนนี้หากคุณทำสิ่งที่ดีมาตลอด สิ่งที่ดี ๆ นั้นจะมาตอบสนองคุณ หากคุณเคยทำในสิ่งที่ไม่ดีไว้สิ่งนั้นก็จะมาสนองคุณเช่นกัน ให้ทำบุญตักบาตร ทำทานไว้ให้มาก ๆ นะคะ จะได้ช่วยให้ทุกสิ่งที่หวังไว้พอจะเป็นไปได้ในเดือนนี้ค่ะ
มีนาคม   เดือนนี้คุณจะได้รับของขวัญที่มีค่ามาก และได้รับความคุ้มครองจากสิ่งศักดิ์สิทธิ์ หากมีเวลาไปวัด ไปโบสถ์ขอศีลขอพร คุณจะสมหวังในสิ่งที่ปรารถนา ก็สุดแล้วแต่ว่าจะปรารถนาในด้านใดนะคะ การงาน การเงิน ความรัก สุขภาพ ครอบครัว อย่างใดอย่างหนึ่งคุณจะสมหวังอย่างเหลือเชื่อค่ะ เมษายน   เป็นเดือนที่ขอให้คุณตั้งอกตั้งใจทำดีต่อไปอย่าย่อท้อ อย่ารีรออะไรอีก ความสำเร็จที่คุณตั้งเป้าหมายไว้กำลังรอคุณอยู่ข้างหน้า จะมีโชคลาภฟลุค หรือได้พบกับความรักความพอใจความสุข เป็นเดือนที่มีโอกาสดีมากในความพยายาม และได้รับผลสำเร็จค่ะพฤษภาคม   ในเดือนนี้ความคิดที่สร้างสรรค์จะทำให้คุณมีเกียรติ หรือได้รับการยกย่องสนับสนุน คนอ่อนวัยกว่า จะนำลาภ หรือนำความสำเร็จมาสู่คุณ ในเดือนนี้ลางสังหรณ์คุณช่างแรง และแม่นยำ จนคนรอบข้างแปลกใจ และแม้แต่ตัวคุณเองก็ยังงง ๆ บุตรบริวารจะทำให้คนในบ้านสุขใจ หรือรู้สึกยินดี
มิถุนายน   ในเดือนนี้สิ่งที่คุณรอคอยได้บรรลุแล้วค่ะ มีความสมหวังสำเร็จเกิดขึ้นเป็นอย่างมาก ไม่ว่าจะเป็นการงาน รายได้ จากการค้า หรือจากความสามารถพิเศษก็แล้วแต่ คุณจะได้พบกับการเริ่มต้นอะไรใหม่ ๆ ในชีวิต และที่เห็นว่าจะต้องชี้แจงคือ คุณจะได้พบกับคนดี และจะนำพาความสำเร็จมาให้คุณในอนาคตอันใกล้ด้วยค่ะ กรกฎาคม   ในเดือนนี้มีความสุขสมหวังดีมีมิ่งมงคลบางอย่างเกิดขึ้นกับชีวิต สิ่งที่ได้อธิษฐานจิตไว้กำลังจะเกิดขึ้นตามที่คุณได้ขอพรไว้ แต่ที่เด่นเห็นจะเป็นเรื่องของความรักที่มีความอบอุ่นเป็นที่สุด ค่ะ มีนาคม คุณจะมีเกณฑ์การเดินทางไกล และมีความสำเร็จดีในด้านการงาน การเงิน และความรัก ผู้ชายผิวสองสี รูปร่างสันทัด ไม่อ้วน ไม่ผอม ไม่สูง ไม่เตี้ย ใจดี มีความจริงใจต่อผู้อื่น จะนำพาความสุขใจมาให้คุณในเดือนนี้ค่ะ
สิงหาคม   ในเดือนนี้คุณหันหลังให้กับความรัก ของคุณโดยสิ้นเชิง สำหรับคนที่มีความรัก หรือมีเหตุให้คุณต้องห่างจากบ้านเกิดเมืองนอน ชีพจรลงเท้าเดินทางตลอดทั้งด้านการงาน และธุรกิจส่วนตัว จะมีความก้าวหน้าบางอย่างที่คุณรอคอยคุณจะได้ข่าวดีเกี่ยวกับผู้สนับสนุนในเดือนนี้ค่ะกันยายน   ในเดือนนี้คุณจะได้รับลาภผลเงินทองจากความสามารถของคุณเอง แต่ขอแนะนำให้คุณระมัดระวังในด้านของค่าใช้จ่ายไว้ก่อนนะคะ ขอให้คุณได้รับเงินก่อนค่อยใช้ค่ะ ไม่ควรที่จะใช้จ่ายในสิ่งฟุ่มเฟือยจนลืมนึกถึงค่าใช้จ่ายที่จำเป็นก่อน ถึงแม้ว่าคุณจะมีโชคเรื่องเงินในเดือนนี้ แต่ถ้าคุณไม่จัดระบบให้ดีก็ไม่สามารถกักเก็บไว้ได้ค่ะ
ตุลาคม   คุณจะเหนื่อยกับการทำงานชนิดไม่มีเวลาเหลือให้ใคร แต่ผลที่ได้ตามมาค่อนข้างจะดีมีความสำเร็จ ผู้ชายรูปร่างสันทัด ทำงานเก่งมาก ผิวขาวมากกว่าคล้ำจะนำข่าวดี และความสำเร็จมาให้คุณในเดือนนี้ค่ะพฤศจิกายน   เป็นเดือนที่คุณจะต้องใช้ความสามารถเฉพาะตัวมากเป็นพิเศษ ไม่ว่าจะเป็นทางด้านศิลปะ หรือวิชาการแขนงต่าง ๆ ล้วนแล้วแต่จำเป็นในเดือนนี้ คุณจะยุ่งจนไม่มีเวลาให้กับคนรอบข้าง อย่าลืมดูแลตัวเองด้วยนะคะ
ธันวาคม   ในเดือนนี้คุณจะมีเรื่องของการเสียเงินมากเป็นพิเศษ ไม่สามารถหลีกเลี่ยงได้เลยค่ะ จะมีเกณฑ์ต้องเสียในเรื่องไม่จำเป็น และไม่เกี่ยวกับตัวเอง แต่คุณก็ต้องเสียค่าภาษีสังคมตรงนี้ค่ะ คุณจะได้รับความช่วยเหลือทางด้านการเงินอย่างทันท่วงทีจากผู้อาวุโส อาจจะเป็นเพื่อนรุ่นพี่ หรือพี่ชาย หรือบิดาของคุณเองค่ะ สวัสดีปีใหม่ค่ะ