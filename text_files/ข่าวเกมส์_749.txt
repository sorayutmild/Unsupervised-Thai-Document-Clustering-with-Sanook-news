 ตอนนี้ VALORANT กลายเป็นเกมแนว FPS ระดับโลกไปเป็นที่เรียบร้อยเริ่มมีการประกาศจัดการแข่งขันเยอะขึ้นเรื่อยๆ รวมถึงทีมอีสปอร์ตก็เริ่มมีการหาตัวนักกีฬาไว้แข่งขันแล้ว ดังนั้นใครที่กำลังคิดจะไปทดสอบเล่นทาง Sanook Game ขอแนะนำ 5 อันดับตัวละคร VALORANT ที่น่าปลดล็อกมาใช้ตัวแรกๆ เพื่อเป็นตัวช่วยในการตัดสินใจของเพื่อนๆ 
อันดับ 1 Omen

สำหรับตัวละครอันดับหนึ่งที่อยากให้ปลดล็อกมาใช้ก่อนเลยก็คือ Omen ตัวละคร Agenst ที่มีความสมดุลในเรื่องของสกิลที่สามารถเล่นได้ทั้งฝ่ายบุกและฝ่ายรับได้ง่ายกว่าตัวอื่นๆ ผสมกับความเท่ที่เห็นแล้วอยากเล่น ถามว่าอวยไหมบอกเลยว่านิดหน่อย แต่เอาจริงๆ ตัว Omen มีสกิลที่สามารถสร้างทั้ง Flash หรือ Smoke รวมไปถึง Mobility ที่เคลื่อนย้ายตำแหน่งไปมุมแปลกๆ ทำให้ศัตรูประมาทได้เช่นกันดังนั้นแล้วถ้าจะให้แนะนำปลดล็อกตัวแรกยกให้ Omen เลย
อันดับ 2 Cypher 

ต่อมาเป็นอีกหนึ่งตัวถ้าใครชอบเล่นแบบเอาชัวร์ๆ ไม่ประมาทมีสกิลช่วยเหลือในการป้องกันศัตรูขอแนะนำ Cypher เป็น Agents ที่พื้นฐานแล้วเป็นตัวตั้งรับจะโหดมากในฝ่ายป้องกัน แต่ถ้าเอาไปเล่นในจังหวะบุกก็สามารถวางกับดักระวังหลังให้เพื่อน หรือปิดเส้นทางที่ไม่อยากให้ศัตรูดันออกมาก็ได้ เพราะถ้าศัตรูติดกับดักจะมีสัญญาณแจ้งเตือนให้เห็นกันเลย ดังนั้นตัวนี้จัดว่าอเนกประสงค์พอสมควร เหมาะสำหรับผู้เล่นที่ชอบยืนแถวสองคอยซ้อนให้เพื่อน
อันดับ 3 Breach

ลำดับต่อมาอันดับที่ 3 เป็นตัวละครที่สามารถเปิดจังหวะเข้าป่วนศัตรูได้อย่างดีมีทั้งสกิลที่สามารถ Flash ได้ง่ายและสกิลที่ทำให้ติดสถานะมึนงงอย่างตัวละคร Breach จุดเด่นหลักๆ ของเขาสามารถเคลียร์เส้นทางในการเข้าทำจังหวะได้ดี ถ้าอยู่ในทีมรับก็ไว้ซ้อนเพื่อนได้ แต่ข้อควรระวังก็คือเพื่อนที่อยู่ในรัศมีของสกิลจะโดนผลกระทบไปด้วยเหมือนกับศัตรู ดังนั้นจะต้องมีการฝึกฝนใช้เล็กน้อย แต่ถ้าเล่นคล่องแล้วบอกเลยว่าโคตรน่ารำคาญ
อันดับ 4 Reyna

อีกหนึ่งตัวละคร Agents ที่ขึ้นชื่อว่าโกงเป็นอันดับต้นๆ ของเกมแต่มันต้องอยู่ในมือของเกมเมอร์ที่มีความสามารถในการใช้ Gunplays แบบคมๆ ยิงแม่นๆ เพื่อดึงประสิทธิภาพของสกิลที่เธอมีออกมาได้ดีที่สุดเพราะสกิลของเธอจะช่วยทำให้เป็นอมตะช่วงเวลาหนึ่ง ยิ่งกดพร้อมท่าไม้ตายจะทำให้หายตัวได้อีกด้วย แต่ถ้าคนที่เล่นเป็นแล้วในระหว่างที่หายตัวสามารถฟังเสียงร้องของ Reyna ในการระบุตำแหน่งได้ด้วย แต่ถ้าใครชอบตัวที่เข้าทำง่ายๆ มีสกิล Flash ปิดการมองเห็นเป็นวงกว้างแนะนำตัวนี้เหมือนกัน
อันดับ 5 Raze

ตัวสุดท้ายที่แนะนำเป็นตัวที่วิธีการเล่นไม่ต้องคิดอะไรมากอย่าง Raze สกิลของเธอใช้งานไม่ซับซ้อนเป็นระเบิดกับปล่อยหุ่นยนต์ เท่านั้นเอง เป็นอีกหนึ่งตัวที่ใช้ง่ายไม่ซับซ้อนแล้วถ้าอยากจะฝึกฝนก็มีลูกเล่นบางอย่างที่ทำให้ Mobility หรือการเคลื่อนไหวของเธอนั้นรวดเร็วสามารถสร้างจังหวะพลิกเกมได้ดีด้วยอันติที่เป็นการยิงปืนใหญ่สร้างความเสียหายระยะกว้าง ใช้ถูกจังหวะจะสามารถฆ่าศัตรูทีเดียวได้หลายตัวหรือพลิกเกมกลับมาชนะได้เลย (ถ้าโดน)