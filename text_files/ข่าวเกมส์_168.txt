บอกเลยว่าเกมน่าเล่นเพียบเลยสำหรับเกมมือถือที่กำลังเตรียมตัวมาเปิดให้บริการในช่วงเดือนมกราคมนี้ แค่ขนาดต้นปีตลาดเกมมือถือก็ดูครึกครื้นกันดี ดังนั้นเอาเป็นว่าเดียวทางเราจะรวบรวมเกมมือถือน่าเล่นประจำสัปดาห์มาให้ดีกว่า ว่าช่วงอาทิตย์ที่ผ่านมามีเกมมือถืออะไรน่าสนใจบ้าง โดยคัดมาเลย 5 เกมเด็ดๆ ที่คิดว่าเกมเมอร์ชาวไทยห้ามพลาด
 

Laplace M
เกมแรก Laplace M เป็นเกมมือถือซีรี่ส์เกมดั้งเดิมบนเครื่องพีซีที่ได้ผู้ให้บริการอย่าง Zilong Game เป็นคนดูแลซึ่งตัวเกมเป็นแนว MMORPG สไตล์น่ารักเป็นแนวผจญภัยในโลกแฟนตาซีที่จะให้ผู้เล่นได้สัมผัสถึงการผจญภัยไปในดินแดนไม่รู้จบไปพร้อมเรื่องราวต่างๆ ที่จะเกิดขึ้นซึ่งตอนนี้ตัวเกมกำลังเปิดให้บริการทดสอบช่วง Close Beta ถึงวันที่ 17 มกราคมนี้ บอกเลยว่าใครเป็นสาวกเกมน่ารักไม่ควรพลาด

https://play.google.com/apps/testing/com.zlongame.sea.fzdl

 

Closers M
เกมต่อไปก็ยังคงเป็นเกมที่ได้ดัดแปลงมาจากเกมในแพลตฟอร์มพีซีเช่นกันสำหรับเกมมือถือสไตล์อนิเมะอย่าง Closers M ที่เป็นเกมแนว Action สุดมันที่ได้นำตัวละครภายในเกม Closer PC มาออกแบบทำใหม่และนำเสนอในมุมมองที่ไม่เคยสัมผัสกับเกมซีรี่ส์นี้มาก่อน โดยเกมนี้จัดว่าเป็นอีกหนึ่งเกมที่มีเกมเมอร์ไม่น้อยต่างรอคอยกัน โดยล่าสุดได้เปิดให้บริการไปแล้วทั้งในระบบ Android และ iOS แต่เปิดในประเทศไต้หวัน ฮ่องกง และ มาเก๊า ทำให้ภาษาภายในเกมยังคงเป็นจีนอยู่นั่นเอง ส่วนจะมีการเปิดเป็นเวอร์ชั่น ENG หรือไม่ต้องรอติดตามข่าวต่อไป

https://play.google.com/store/apps/details?id=com.gamebeans.tw.closer&referrer=af_tranid%3DAn0s4Rgknr5EXJNBezdrFA%26pid%3Dweb%26c%3Dclsweb_ob1_and
https://itunes.apple.com/TW/app/id1437248646?mt=8

 

Extraordinary Ones
เกมที่สามเป็นเกมมือถือแนว MOBA ที่เป็นรูปแบบเกมที่เกมเมอร์ชาวไทยชื่นชอบกันกับเกมมือถือ Extraordinary Ones เป็นเกมที่ได้ถูกส่งไม้ต่อมาจากประเทศจีนไปให้ญี่ปุ่น ที่พึ่งมีการเปิดตัวไปไม่นานมานี้ โดยตัวเกมเป็นรูปแบบการ์ตูนอนิเมะงานภาพสวยงามน่ารัก มีธีมเรื่องที่น่าสนใจ แถมระบบการเล่นก็มีความแตกต่างจากเกมในท้องตลาดพอสมควร ซึ่งในตัวเวอร์ชั่นเซิร์ฟเวอร์ญี่ปุ่นมันน่าสนใจตรงที่มันเข้ากับธีมเกม และ มีเสียงพากย์ญี่ปุ่นสุดฟิน

https://play.google.com/store/apps/details?id=com.xdg.and.qwq
https://itunes.apple.com/app/id1429610388

 

Devil Book
อีกหนึ่งเกมจากแดนปลาดิบประเทศญี่ปุ่นจากผู้ให้บริการ Cave ค่ายเกมชั้นนำของญี่ปุ่นได้เปิดตัวเกมมือถือ Devil Book ไปไม่นานมานี้ โดยเป็นเกมแนว MMORPG ที่พัฒนาขึ้นโดย NGELGAMES และ STARTER แน่นอนว่าเกมแนวนี้ก็จะเป็นเกมที่มีการผจญภัยเนื้อหา Content มากมายไม่ว่าจะเป็นการต่อสู้กับมอนสเตอร์ระดับบอส PVP PVE หรือ กิลด์วอ ทำให้เป็นอีกหนึ่งเกมที่น่าสนใจ

https://itunes.apple.com/jp/app/id1438091785?mt=8
https://play.google.com/store/apps/details?id=jp.co.cave.dvbjp

 

Ares Virus
เกมสุดท้ายเอาแนวชีวิตรอดมาฝากบ้าง สำหรับเกม Ares Virus เกมมือถือแนว Survival จากผู้สร้าง Gumball Dungeons เป็นเกมมือถืองานภาพสไตล์อินดี้ ซึ่งตัวเกมจะให้ผู้เล่นได้รับบทเป็น Neill หนึ่งในสมาชิกของกองกำลังพิเศษที่ถูกส่งไปยังพื้นที่ติดเชื้อเพื่อไปหาเซรั่มแอนติบอดีจากห้องวิจัยนั่นเอง และนี้ก็คือจุดเริ่มต้นของภารกิจเสี่ยงตายที่ทุกคนจะได้สัมผัสกันโดยตอนนี้เกมก็เปิดให้ดาวน์โหลดแล้วเช่นกัน

https://itunes.apple.com/US/app/id1440120702?mt=8
https://play.google.com/store/apps/details?id=com.qcplay.aresvirus
