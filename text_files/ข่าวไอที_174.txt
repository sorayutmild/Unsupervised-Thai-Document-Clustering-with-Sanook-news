     หลังจากที่ก่อนหน้านี้ทางทีมได้นำเสนอบทความรีวิว Samsung Galaxy E7 สมาร์ทโฟนหน้าจอใหญ่ 5.5 นิ้ว แบบฉบับมืออาชีพไปแล้ว วันนี้ทางทีมงานจึงอยากนำเสนอบทความที่เขียนโดยผู้ใช้งานจริงๆ ไม่มีการอวยอะไร ผลที่ได้ออกมานั้นคือความจริงหลังจากเมื่อได้ทดลองเล่น Samsung Galaxy E7 จริงๆ

     มาลองดูกันครับกันครับว่าคำวิจารณ์ของผู้ที่ได้ใช้งานจริงๆ จะเป็นอย่างไง มีมุมมองแบบไหน และมันสามารถนำไปเป็นตัวช่วยในการตัดสินใจได้มากน้อยแค่ไหน? และจริงๆ แล้วของดีจริงหรือไม่วันนี้เรามีคำตอบ...
     บอกเลยว่าความรู้สึกแรกที่ได้จับ Samsung Galaxy E7 คือ เห้ย! นี่โทรศัพท์อะไรเนี่ย โมเดลรึเปล่าทำไมจอใหญ่แต่ทั้งบาง และเบาดีจัง จับๆ บีบๆ เขย่าๆ ดูก็เป็นของจริงนี่นา งานนี้คันมือเลยขอรีวิวตามประสาคนไม่เคย แต่อยากบอกต่อความรู้สึกที่ได้อยู่กับน้อง Galaxy E7 มาหลายวันก็แล้วกัน
     เริ่มที่หน้าตาเจ้า Samsung Galaxy E7 หน้าจอใหญ่ขนาด 5.5 นิ้ว ความบางแค่ 7.3 มิลลิเมตร ซึ่งพูดเลยว่าตัวเลขยังดูหนากว่าที่ตาเห็น ขอบข้างเรียบหรูดูดี โดยเฉพาะถ้าเทียบกับโทรศัพท์ในช่วงราคาประมาณหมื่นต้นๆ ส่วนฝาหลังนี่สิ...แว๊บแรกเห็นแล้วคิดว่าทำไมดูเรียบขนาดนี้นะ เหมือนจะเรียบเกินไปรึเปล่า

     แต่พอใช้ๆ ไปกลับชอบเพราะเครื่องสีขาวมักเลอะง่าย แต่ Samsung Galaxy E7 ใช้วัสดุแบบนี้ สีขาวอมมุขแบบนี้นี่ดูแลง่ายดีเหมือนกันตัวเครื่อง เป็นแบบ Polycarbonate Unibody ไม่สามารถถอดแกะฝาหลังเพื่อเปลี่ยนแบตเตอรี่ได้ โดยขนาดของแบตเตอรี่ อยู่ที่ 2950 mAh
     ด้านหลังของตัวเครื่องลำโพงเสียงภายนอก, กล้องด้านหลัง ความละเอียด 13 ล้านพิกเซล พร้อมไฟแฟลชแบบ LED 

ด้านล่างของตัวเครื่องก็ยังคงเหมือนกับมือถือของ Samsung รุ่นอื่นๆ โดยเป็นส่วนของไมโครโฟนสำหรับการสนทนาหรือบันทึกเสียง, ช่องสำหรับเชื่อมต่อกับหูฟังแบบมาตรฐานขนาด 3.5 มิลลิเมตร และช่องแบบ microUSB

ด้านบนของตัวเครื่องนั้นเป็นตำแหน่งของไมโครโฟนสำหรับตัดเสียงรบกวนขณะทำการสนทนา, บันทึกเสียงขณะถ่ายวีดีโอ

พลิกมาดูด้่านข้างกันบ้าง สำหรับด้านข้างของ Samsung Galaxy E7 เป็นอลูมิเนียมด้านขวาของตัวเครื่องจะมีปุ่มเปิด-ปิดเครื่อง หรือล็อคหน้าจอ, ช่องใส่การ์ดหน่วยความจำ

ส่วนด้านซ้ายของตัวเครื่อง : จะมีปุ่ม เพิ่ม-ลด ระดับของเสียง

     มาที่เรื่องการใช้งานบ้าง เนื่องจากขนาดจอที่ใหญ่ แต่น้ำหนักเบานี่เอง ที่ทำให้เราสามารถใช้เวลาอยู่กับ Galaxy E7 ได้นานมากกว่าปกติ เวลาแชทกับเพื่อนก็สามารถพิมพ์สองมือได้แบบไม่เมื่อยเลย แถมเจ้าตัวนี้แบตอึดมาก ชาร์จทีอยู่ได้เป็นวัน แม้จะเล่นโน่นนี่นั่นตลอด
     แอปพลิเคชั่นต่างๆ จะบอกว่าในตระกูลแอนดรอยด์ก็ไม่มีอะไรต่างกันมาก ขึ้นอยู่กับว่าไลฟ์สไตล์เราชอบทำอะไร สำหรับผู้หญิงอย่างเรา หลักๆ ก็ถ่ายรูปของกินบ้าง เซลฟี่บ้าง วิวนิดหน่อยตามโอกาส
     ฉะนั้นสิ่งที่เราชอบใน Samsung Galaxy E7 น่าจะเป็นเรื่องกล้องหน้า ที่ถ่ายเซลฟี่ได้สวย และสามารถปรับความนวลได้มากน้อย คือถ้าใครไม่อยากให้ภาพนวลเกินจริงก็ปรับโหมดหน้าวิ้งก์ลดลงหน่อย อยากหน้าเนียนกริ๊บก็ปรับระดับให้วิ้งก์สุดไปซะเลย
ภาพจากกล้อง Samsung Galaxy E7 ทางทีมงานไม่มีการปรับแต่งอะไร
     แต่บอกก่อนว่าถ้าต้องการความละเอียดแบบไร้ noise นี่อาจจะยังทำได้ไม่ดี ยิ่งถ่ายรูปในที่แสงน้อยคือต้องเปิดแฟลชช่วย ซึ่งบางคนอาจจะไม่ชอบเท่าไหร่ ซึ่งเรื่องการถ่ายภาพในที่แสงน้อยนี่ต้องยอมจริงๆ เพราะแม้แต่กล้องโปรก็ยังต้องชดเชยแสงกันเป็นเรื่องปกติ
     มาที่ความเร็วของเครื่องนี่พูดยาก เพราะเราเป็นคนใจร้อนระดับสุด เลยมองว่าเครื่องยังไม่ไวเท่าไหร่ เปิดแอปทีก็มีคิดนานหน่อย ซึ่งถ้าอยู่ในภาวะปกติเราก็ไม่ติดกับความหน่วงในระดับนี้
สเปค Samsung Galaxy E7
-  จอแสดงผลกว้าง 5.5 นิ้ว แบบ Super AMOLED Capacitive Touchscreen 16.7 ล้านสี ความละเอียด 1280 x 720 พิกเซล (267 ppi)
-  หน่วยประมวลผลแบบ Quad-Core ARM Cortex-A53 Processor (Qualcomm MSM8916 Snapdragon 410 chipset) ความเร็ว 1.2 GHz
-  หน่วยความจำ RAM ขนาด 2 GB
-  หน่วยความจำภายในตัวเครื่อง ขนาด 16 GB รองรับ microSD Card สูงสุด 128 GB
-  กล้องด้านหน้า ความละเอียด 5 ล้านพิกเซล
-  กล้องด้านหลัง ความละเอียด 13 ล้านพิกเซล พร้อมไฟแฟลชแบบ LED
-  แบตเตอรี่ขนาด 2950 mAh
-  รันระบบปฏิบัติการ Android 4.4.4 (KitKat)
-  รองรับเครือข่าย 4G LTE
     ทดสอบกล้องกันหน่อยกล้องด้านหลัง ความละเอียด 13 ล้านพิกเซล พร้อมไฟแฟลชแบบ LED และลำโพงเสียง

     ลองมาชมตัวอย่างภาพถ่ายจากกล้องด้านหลัง ความละเอียด 13 ล้านพิกเซลบน Samsung Galaxy E7 กันหน่อยละกันคะเพราะเป็นสิ่งที่บอกได้ชัดเจนที่สุดว่าของเค้าดีหรือไม่ได้

ภาพจากกล้อง Samsung Galaxy E7 ทางทีมงานไม่มีการปรับแต่งอะไร

ภาพจากกล้อง Samsung Galaxy E7 ทางทีมงานไม่มีการปรับแต่งอะไร

ภาพจากกล้อง Samsung Galaxy E7 ทางทีมงานไม่มีการปรับแต่งอะไร

ภาพจากกล้อง Samsung Galaxy E7 ทางทีมงานไม่มีการปรับแต่งอะไร

ทิ้งท้ายด้วยสรุปการใช้งาน Samsung Galaxy E7 กันหน่อยเนอะ

เอาเป็นว่าโดยรวมแล้วหากคะแนนเต็ม 10 เราให้ คะแนน Samsung Galaxy E7 เท่ากับ 7 นะ ที่ให้คะแนนประมาณนี้ เพราะติดใจขนาดที่ใหญ่พอดีมือไม่ว่าจะพิมพ์สองมือ หรือมือเดียวก็เอาอยู่ ไหนจะความบาง และความเบา ที่ทำให้เราใช้เวลากับ Samsung Galaxy E7 ได้นานโดยที่ไม่ปวดอุ้งมือเลย
ใครที่ไม่อยากเสียเงินกับสมาร์ทโฟนราคาแรงๆ ลองตัวนี้ดูก็ไม่น่าจะผิดหวัง ไว้ครั้งหน้าถ้าได้ลอง gadget ตัวอื่นจะเอามาเล่าสู่กันฟังอีกนะคะ








Facebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 







Facebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 







Facebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 







