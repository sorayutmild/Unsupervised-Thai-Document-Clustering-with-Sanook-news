คุณๆ เป็นคนกรุ๊ปเลือดอะไร? รู้ไหมว่ากรุ๊ปเลือดนั้นบอกเรื่องราวในชีวิตของคุณได้เป็นอย่างดี ไม่ว่าจะเป็นเรื่องลักษณะนิสัย การเงิน การงาน รวมไปถึงเรื่องความรัก ที่การันตีความแม่นยำมากที่สุด
ถ้าอยากรู้ว่ากรุ๊ปเลือดไหนความรักเป็นอย่างไร และเราจะพิชิตใจคนแต่ละกรุ๊ปเลือดได้ยังไง มาดูคำทำนายเลยจ้า
ดวงความรักตามกรุ๊ปเลือด
ขอบคุณภาพจาก https://www.pinterest.com/pin/60657926205727023/
กรุ๊ป A
สไตล์ความรักของคนกรุ๊ปเลือด A คนกรุ๊ปเลือด A เป็นคนที่มีความรอบคอบ หากคิดจะรักใครสักคนเขาจะใช้เวลาพอสมควรในการตัดสินใจ คนกรุ๊ปเลือดนี้จะให้ความสำคัญกับการรักเดียวใจเดียว ไม่ค่อยเห็นมากรักหลายใจ เป็นคนที่มีเหตุผล คิดรอบคอบ ไม่ค่อยทำตามอารมณ์มากกว่าเหตุผล ดังนั้นความรักของคนกรุ๊ป A จึงไม่ใช่ความรักที่หวือหวาเร่าร้อน แต่จะเป็นรักแท้ที่มั่นคง
พิชิตใจ สาวกรุ๊ปเลือด A ได้อย่างไร ไม่ว่าจะคิดถึงเขาสักแค่ไหนก็เถอะ สาวกรุ๊ปเลือด A จะไม่ยอมเป็นฝ่ายติดต่อไปก่อนอย่างแน่นอน ใจจริงอยากให้เขารู้ถึงความรู้สึกของตน แต่ก็กลัวว่าจะถูกปฏิเสธ ดังนั้น ฝ่ายชายควรเป็นฝ่ายที่กระตือรือร้นในการสานสัมพันธ์กับฝ่ายหญิงที่มีเลือดกรุ๊ปนี้ก่อนความสัมพันธ์ก็จะก้าวหน้าไปอย่างรวดเร็ว
แต่ถ้าฝ่ายชายเงียบๆเรียบร้อย ต่างฝ่ายก็จะก็ไม่กล้าแสดงความรู้สึกออกมา ก็คงไม่ค่อยก้าวหน้าเท่าไหร่ นอกจากนี้ สาวกรุ๊ปเลือด A ยังเป็นคนชอบรักแรกพบซะด้วย แถมยังชอบจินตนาการเอาเองว่าเขาเป็นอย่างโน้นอย่างนี้ สรุปว่าสาวกรุ๊ป A จะไม่ยอมแสดงออกในเรื่องของความรักก่อน ขืนชักช้า อาจจะสายไปก็ได้ และจะดีมากถ้าคุณสามารถทำให้เธอยิ้มได้ หัวเราะได้
พิชิตใจ หนุ่มกรุ๊ปเลือด A ได้อย่างไร หนุ่มกรุ๊ปเลือด A จะไม่แสดงให้สาวที่เขาแอบชอบรู้ ไว้ฟอร์มสูงมากๆ ยิ่งกว่านั้นยังไม่กล้าสบตาสาวที่แอบชอบเวลาพูดคุย แกล้งทำเป็นเย็นชา หรือถึงขั้นทำเป็นไม่สนใจคนที่ชอบด้วยซ้ำ บางทีก็แกล้งพูดเสียดสีทั้งๆที่ตัวเองชอบเธอ
นอกจากนี้ เขายังเป็นคนแพ้ความสวยโดยเฉพาะสาวหน้ารูปไข่ อาจตกหลุมรักแบบรักแรกพบเอาซะดื้อๆ เขามักชอบผู้หญิงรูปร่างแบบบางเพราะดูแล้วบอบบางน่าทะนุถนอม ถ้าถึงเวลาที่เขาจะต้องเลือกผู้หญิงคน เขาจะชอบสาวที่สนใจทางด้านการฟังเพลง วาดภาพ มากกว่าสาวกระฉับกระเฉงชอบเล่นกีฬา เพราะวาดภาพในใจว่าจะได้อ่านหนังสือ ดูหนัง และร้องไห้ด้วยกัน เขาไม่ชอบสาวใจแข็งหรือชอบเอาชนะ มักติดใจผู้หญิงพูดน้อย เก็บความรู้สึกเก่ง
ดวงความรักตามกรุ๊ปเลือด
ขอบคุณภาพจาก https://www.pinterest.com/pin/540994973960808374/
กรุ๊ป B
สไตล์ความรักของคนกรุ๊ปเลือด B คนกรุ๊ปเลือด B เป็นคนเปิดเผย จะสามารถคบกับเพื่อนต่างเพศได้อย่างสนิทสนม เล่นสนุกกันเท่าเทียมกับเพื่อนเพศเดียวกัน จะมีเพื่อนที่รู้ใจกันดี เมื่อเวลาผ่านไป ความสัมพันธ์จากเพื่อนมักจะเปลี่ยนเป็นคนรักโดยคุณไม่รู้ตัว สิ่งนี้มักเป็นจุดเริ่มความรักของคนกรุ๊ปเลือด B
เมื่อเริ่มคบกับคนกรุ๊ปเลือด B แล้ว ความรักอิสระของเขาก็จะยังไม่เปลี่ยนแปลง ถึงแม้กับคนที่ตัวเองรัก เขาก็ยังต้องการอิสระด้วย ความรักของเขามักเกิดขึ้นรวดเร็วและก็อาจลดอุณหภูมิลงอย่างรวดเร็วเช่นกัน นับว่าค่อนข้างเอาแต่ใจพอควรเลยนะ
พิชิตใจ สาวกรุ๊ปเลือด B ได้อย่างไร เสน่ห์ของสาวกรุ๊ป B ก็คือท่าทางที่แอคทีฟมีพลัง และความจริงใจ เธอมักมีความเก๋ในตัวเอง มักไว้ผมสั้นหรือใส่กางเกงเก๋ๆมากกว่ากระโปรง สาวกรุ๊ปเลือด B ผู้สดใสนั้นทะเล้นและมีความกล้าในเรื่องของความรักค่อนข้างเยอะทีเดียว ถึงขั้นกล้าหาญที่จะสารภาพรักก่อน และเมื่อชอบใครแล้วก็จะไม่สนใจผู้คนรอบข้าง
ทว่าสาวกรุ๊ปเลือด B บางคนอาจเสแสร้งให้คนที่ตัวเองชอบเห็นว่าไม่สนใจ หรือแกล้งให้เขาลำบาก พอเห็นคนที่ชอบก็แกล้งใกล้ชิดกับหนุ่มอื่น นอกจากนี้สาวกรุ๊ปเลือด B อาจปิ๊งหนุ่มทีละ 2 คนก็เป็นได้ แต่ก็ยังไม่รู้อีกว่าคนไหนที่ตัวเองชอบจริงๆ คนที่มาหลงรักสาวกรุ๊ปเลือด B อาจจะต้องใช้ความพยายามและความอดทนซักนิด รักแท้ก็มักแพ้ความอดทน!
พิชิตใจ หนุ่มกรุ๊ปเลือด B ได้อย่างไร ถ้าหนุ่มกรุ๊ปเลือด B เกิดไปชอบสาวสักคนก็จะเอาแต่ใฝ่ฝันถึงสาวนั้น เรื่องอื่นๆไม่ยุ่งเลย พอไม่ได้อยู่ใกล้สาวเจ้าจะรู้สึกเซ็ง หงุดหงิด การเรียนไม่สนอาจถึงขนาดเรียนตกต่ำ กลายเป็นคนกระสับกระส่าย จะทำตัวเท่ๆมองดูเป็นผู้ใหญ่ ถึงผู้หญิงจะเกลียดด่าว่ายังไงก็ไม่สน รักเขาแล้วนี่ ไม่ตัดใจง่ายๆหรอก ยิ่งยากเท่าไหร่ยิ่งชอบ หนุ่มกรุ๊ปเลือด B มักแอบหลงรักสาวที่ริมฝีปากได้รูปสวย ตาสวย แต่งตัวสวยๆ ออกแนวผู้หญิงเก่ง ยิ่งชอบ
ดวงความรักตามกรุ๊ปเลือด
ขอบคุณภาพจาก https://www.pinterest.com/pin/515099276107923332/
กรุ๊ป AB
สไตล์ความรักของคนกรุ๊ปเลือด AB คนกรุ๊ปเลือด AB ไม่ชอบให้ใครมาบังคับ หรือกดดัน ไม่สนใจความรักที่ร้อนแรง แต่ปรารถนาความรักที่สามารถเข้าใจกันและกันได้ดี ทั้งในด้านงานอดิเรกและลักษณะนิสัย คนกรุ๊ปเลือด AB จะไม่ใช่คนรักเผื่อเลือกประเภทรักเดียวหลายใจและไม่ชอบการแสดงความรักต่อหน้าคนอื่น ความรักของคุณจะเป็นรักที่เรียบง่ายจนดูเหมือนว่าเป็นเพื่อนหรือพี่น้องกัน มากกว่า
พิชิตใจสาวกรุ๊ปเลือด AB ได้อย่างไร สาวกรุ๊ปเลือด AB มักเป็นคนพูดจาดี สะอาดสะอ้าน แต่งตัวดี มีเอกลักษณ์ในตัวเอง ถ้าไม่เจอหนุ่มหัวดีก็ไม่มีทางสนใจหรอก มักมองหนุ่มที่วิธีการพูดและจิตใจมากกว่าที่รูปร่างหน้าตา ความรักมักเกิดจากความประทับใจหรือความศรัทธา คือในระหว่างที่คบกันจะค่อยๆประทับใจเขามากกว่าที่จะรู้สึกชอบในทันที หัวใจมักหวั่นไหวกับชายหนุ่มที่ดูท่าทางเป็นคนหัวดีน่าเชื่อถือ
พิชิตใจ หนุ่มกรุ๊ปเลือด AB ได้อย่างไร หนุ่มกรุ๊ปเลือด AB นั้นต่อให้ชอบยังไง แต่ถ้ายังมีอะไรไม่แน่ใจในตัวเองก็จะไม่บอกว่าชอบเด็ดขาด แม้แต่ผู้หญิงที่หนุ่มกรุ๊ป AB ชอบ แรกๆยังอาจจะนึกว่าหนุ่มกรุ๊ปเลือด AB ไม่ชอบตนด้วยซ้ำ "ถึงคบกันแล้วก็ยังยากที่จะรู้ความในใจของเขาอยู่ดีเพราะอารมณ์ของเขานั้น
บางทีอยู่ๆก็สารภาพรักขึ้นมา หรือทำอะไรหวานๆให้อย่าง แต่งกลอน หรือส่งข้อความไปหา แล้วอยู่ๆก็กลับเงียบอีก เขาต้องการหญิงสาวที่มีลักษณะเป็นตัวของตัวเอง ชอบก็บอกว่าชอบ เขามักถูกใจผู้หญิงที่มีความพยายาม เอาจริงเอาจัง เขามักชอบผู้หญิงที่เก่ง หรือมีอะไรพิเศษโดดเด่นกว่าคนอื่น
ดวงความรักตามกรุ๊ปเลือด
ขอบคุณภาพจาก https://www.pinterest.com/pin/325033298083214207/
กรุ๊ป O
สไตล์ความรักของคนกรุ๊ปเลือด O ออกจะร้อนแรงมากทีเดียวสำหรับคนเลือดกรุ๊ปนี้ ความรักของพวกเขาจริงจัง ถ้ารักใครขึ้นมาล่ะก็จะยอมทำทุกอย่างทีเดียวเพื่อให้รักนั้นสมหวัง ต่อให้มีคู่แข่งเป็นกองทัพก็ไม่ยั่น บางทีก็ถึงขั้นเป็นมือที่สาม แถมหน้ามืดจนไม่รู้สึกผิด
อย่างไรก็ตามคนเลือดกรุ๊ป O ก็ยังยึดถือความรักที่อยู่บนพื้นฐานของความเป็นจริง ไม่เลือกคนรักแบบมั่วซั่ว ต้องดูแล้วดูอีกว่าเข้ากันได้แน่รึเปล่าถึงจะยอมเซย์เยสด้วย และเมื่อมีความรักแล้วก็รู้จักแบ่งแยกเรื่องรักกับเรื่องเรียนหรือการงานเป็นอย่างดี
พิชิตใจ สาวกรุ๊ปเลือด O ได้อย่างไร ในจำนวนสาวๆ ทั้ง 4 กรุ๊ปเลือด คนที่จะตกหลุมรักแบบรักแรกพบมากที่สุดก็คือสาวกรุ๊ปเลือด O นี่แหละ เป็นคนที่ประทับใจใครได้ง่ายๆ หรือจะจดจำภาพแรกที่เห็น เพราะฉะนั้นหัวใจจึงมักสั่นไหว เมื่อพบใครสักคน ตอนที่ไปเที่ยว หรือระหว่างเดินทางไปเรียนหรือไปทำงาน
แต่พอมาคิดดูอีกทีก็พบข้อบกพร่องของเขา ก็จะเลิกชอบทันที อารมณ์ของสาวกรุ๊ป O ออกจะแปรปรวนลุ่มหลงอีกฝ่ายได้ง่ายๆโดยแยกไม่ออกเลย ถ้าอีกฝ่ายเย็นชาเข้าใส่ จะเอาชนะใจสาวกรุ๊ปเลือด O ให้ได้ นอกจากความประทับใจแรกพบแล้ว ก็ต้องมีความเสมอต้นเสมอปลาย และความจริงใจตั้งแต่ต้น
พิชิตใจ หนุ่มกรุ๊ปเลือด O ได้อย่างไร หนุ่มกรุ๊ปเลือด O พอชอบใครในสมองก็มีแต่เรื่องของคนๆนั้น วันดีคืนดี อยู่ดีๆเขาก็บอกผู้หญิงว่า "ผมชอบคุณมากนะ" อย่างกะทันหันทำให้เธอตกใจ เขามักทำแบบนี้ เขาเป็นคนตกหลุมรักง่าย ไม่ทันคิดหรอกว่าอีกฝ่ายจะเป็นยังไง
แถมบางทียังคิดเข้าข้างตัวเองว่าถ้าตัวเองชอบเขาแล้วเดี๋ยวผู้หญิงเขาก็ชอบกลับเอง แต่หนุ่มกรุ๊ปเลือด O เป็นคนไม่มีพิษมีภัย ตั้งใจบริการหญิงที่ตัวเองชอบ ใครได้ใจของเขาไปก็นับว่าสาวนั้นโชคดี เขามักชอบสาวเรียบร้อยเป็นแม่บ้านแม่เรือน มักติดใจสาวที่ทำอาหารเก่ง ไม่ชอบคนที่เห็นแก่ตัว เอาแต่ใจตัวเอง เขายังชอบผู้หญิงแบบที่เข้มแข็งกล้าหาญ หรือมีความเป็นผู้นำแต่ไม่แสดงออก พิสูจน์ได้จากเมื่อถึงเวลาคับขันก็สามารถต่อสู้ฟันฝ่าร่วมกับ หนุ่มกรุ๊ปเลือด O ได้