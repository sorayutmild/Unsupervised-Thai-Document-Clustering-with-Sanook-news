ขึ้นหัวเรื่องว่า “ดีท็อกซ์” หลายคนอาจจะรีบคลิกเข้ามาอ่าน เพื่อหวังว่าจะได้มีตับสะอาดๆ ปราศจากโรค จะว่าอย่างนั้นไหม.... ก็ไม่ถูกเสียทีเดียว เพราะการดีท็อกซ์ที่ว่า ไม่ได้ถึงขั้นทำให้ตับใสสะอาดปราศจากโรคได้ 100% แต่อย่างน้อยก็ช่วยลดไขมันที่อาจกำลังจะพอกตับ จากการทานอาหารประเภทไขมัน แป้ง และน้ำตาลสูงได้บ้างไม่มากก็น้อยแน่นอน
 
4 อาหารดีท็อกซ์ตับ ดีต่อตับ ดีต่อใจ

อาหารที่มีวิตามิน ซี และ อี

ทราบหรือไม่ว่าตับเป็นอวัยวะที่สามารถทำความสะอาด และซ่อมแซมตัวเองได้ ดังนั้นถ้าดูแลเขาให้ดีๆ ตับก็กลับมามีสุขภาพแข็งแรงได้ไม่ยาก อาหารที่เต็มไปด้วยแอนตี้ออกซิแดนท์ จะช่วยซ่อมแซมส่วนที่สึกหรอของตับได้ดีเลยทีเดียว
- บล็อกโคลี่
- พริกไทยแดง
- อัลมอนด์
- อโวคาโด
- ผักโขม
- ฝรั่ง
- ผักใบเขียว
- ผลไม้ตระกูลส้ม มะนาว
 

อาหารที่มีวิตามิน บี 2

เพื่อให้กระบวนการดีท็อกซ์สัมฤทธิ์ผลสูงสุด จำเป็นที่ต้องมีวิตามิน บี 2 เป็นตัวช่วยผลักดันให้เอ็นไซม์ที่ช่วยในการดีท็อกซ์ตับทำงานได้ดีขึ้น
- โปรตีนจากเนื้อสัตว์
- เห็ด
- ผักใบเขียว
- โยเกิร์ตรสธรรมชาติ
 

อาหารที่มีกำมะถัน

กำมะถันในที่นี้ คือสารอาหารชนิดหนึ่ง ที่เป็นแร่ธาตุที่มีประโยชน์ต่อร่างกายในด้านต่างๆ ทั้งบำรุงผม เล็บ ผิวพรรณ ไปจนถึงกระตุ้นกระบวนการดีท็อกซ์ตับได้อีกด้วย
- พืชผักตระกูลกะหล่ำ
- หัวหอม (ดิบ)
- ต้นหอม
- หอมแดง
 

อาหารที่มีบีเทน

อาจจะงงเล็กน้อยว่าบีเทนคืออะไร บีเทนก็เป็นสารอาหารชนิดนึงที่ช่วยให้การไหลของน้ำดีในท่อน้ำดีเป็นไปได้อย่างราบลื่น และมีประสิทธิภาพ ซึ่งจะช่วยให้ตับขับเอาสารพิษออกมาได้ดียิ่งขึ้นไปด้วยนั่นเอง
- หัวบีท
- ผักโขม
- มันเทศ
 
นอกจากทานอาหารดีๆ แล้ว การหลีกเลี่ยงอาหารแย่ๆ ก็เป็นตัวช่วยที่จะดีท็อกซ์ตับได้อย่างง่ายๆ สามารถทำได้ทุกวัน หลีกเลี่ยงอาหารที่มีรสหวานจัด ไขมันสูง อาหารทอด อาหารมัน งดแอลกอฮอล์ และออกกำลังกายเป็นประจำ รับรองว่าสุขภาพแข็งแรงเป็นของคุณได้แน่นอน