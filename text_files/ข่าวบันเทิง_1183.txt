ตอน(ชิง)ได้มาก็เหนื่อย ตอนเลิกกันก็แทบแย่ สำหรับ "คู่รักแห่งปี" ซุปตาร์ขาวีน กับ พ่อหนุ่มเรียนสูง ที่ข่าวจากวงในล่าสุดเม้าท์กันให้แซ่ดว่า... ทั้งคู่ "สะบัดบ็อบ" ใส่กันเป็นที่เรียบร้อยแล้ว ฝ่ายซุปตาร์สาวของเรา หอบข้าวของพะรุงพะรังจากคอนโดหรู ที่ทั้งคู่อยู่ด้วยกันมาแรมปี และดูท่าว่าเรื่องนี้น่าจะ "จบไม่สวย"
ซุปตาร์ขาวีน ที่ปีนี้เป็นปี(ฉาว)ของเธอ มีตั้งแต่ข่าวดี ข่าวซุบซิบ แม้จะกระทั่งข่าวหน้าหนึ่งก็มีกับเขาด้วย ผ่านมรสุมชุกชุมมาหลายระลอก หนักกว่าพายุไต้ฝุ่น แม้กระทั่งเดือนสุดท้ายของปีก็ยังไม่เว้น มีอันต้อง "เลิก!" กับแฟนหนุ่มเรียนสูง ทั้งที่ก่อนหน้านี้ใครๆ ก็บอกเป็นเสียงเดียวกันว่า "คู่สร้างคู่สม" แท้ๆ น่าเสียดายจัง......
ส่วนสาเหตุของการเลิกกันของ ซุปตาร์ขาวีน กับ พ่อหนุ่มเรียนสูง นั้น ตอนนี้ยังไม่แน่ชัด แต่ก็ดันไปสอดคล้องกับข่าวคราวของ ซุปตาร์สาว ที่มีคนเห็นไปแอบกิ๊กกั๊ก ไฮโซหนุ่ม จนใครๆ ก็งงตามกัน เอ๊ะ..อะไรยังไง?
หรืออาจเป็นเพราะ ความเบื่อหน่ายของพ่อหนุ่มเรียนสูง ที่ต้องตามล้างตามเคลียร์ ข่าวฉาวๆ ของซุปตาร์ขาวีน ที่มีบ่อยแทบจะรายวัน ออกเดินหนีไปเฉยๆ คงเป็นอะไรที่ไม่ใช่แค่นักข่าวจะรู้สึกแย่ แต่พ่อหนุ่มคนนี้่คงรู้สึกเซ็งไม่แพ้กัน
เลิกกันเพราะอะไร...จริงหรือเปล่า? ติดตามต่อไป ไม่นานเกินรอหรอก...