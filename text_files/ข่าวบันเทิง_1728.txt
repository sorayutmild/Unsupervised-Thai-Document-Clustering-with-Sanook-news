ยังคงมีกระแสข่าวเม้าท์ออกมาให้ต้องเคลียร์กันอยู่เป็นพักๆ สำหรับคู่รักต่างวัยอย่าง แพทริเซีย กู๊ด กับไฮโซหนุ่ม โน้ต-วิเศษ รังษีสิงห์พิพัฒน์ ซึ่งก่อนหน้านี้ทั้งคู่ก็ตกเป็นประเด็นว่าได้ยุติความสัมพันธ์ลงแล้ว ทั้งที่เพิ่งจะเริ่มปลูกต้นรักกันไม่กี่เดือน
ล่าสุดก็ดูเหมือนจะไม่ต้องจับผิดหรือคาดเดากันให้นาน เมื่อทางด้าน โน้ต วิเศษ ได้ตัดสินใจโพสต์ภาพคู่กันเป็นครั้งแรกลงในไอจีสตอรี่ ขณะควงกันเดินทางไปร่วมแสดงความยินดีในงานแต่ง เทย่า-มิก้า ในค่ำคืนที่ผ่านมา
IG: notevisesโน้ต วิเศษ ลงภาพคู่มุ้งมิ้งกับ แพทริเซีย กู๊ด
ซึ่งภาพดังกล่าวเป็นภาพที่ทั้งสองเซลฟี่กัน โดยมีมือของ แพทริเซีย พาดวางไว้บนบ่า และทางด้าน โน้ต วิเศษ ได้โอบกอดที่เอวฝ่ายหญิงเบาๆ แสดงถึงความสนิทสนมและความหวานที่แพร่กระจายออกมานอกเฟรมเลยทีเดียว
งานนี้คงสยบขาเม้าท์ได้แบบ 100 เปอร์เซ็นต์เลยว่า แพทริเซีย-โน้ต ยังรักกันเหมือนเดิม ข่าวเรื่องรักร้าวไม่ได้เข้ามาทำให้กวนใจแน่นอนจ้า

>>"แพทริเซีย-โน้ต" อัปเดตความหวานผ่านไอจีสตอรี่ สยบข่าวลือเลิกกัน
>>เกิดอะไรขึ้น "แพทริเซีย" ถูกจับสังเกตโพสต์ภาพทำไมดูเศร้าจัง