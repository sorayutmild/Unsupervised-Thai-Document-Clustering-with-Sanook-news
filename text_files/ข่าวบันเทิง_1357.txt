(21 ต.ค.) ภายหลังที่ นายพชร ธรรมมล หรือ ฟลุค เดอะสตาร์ 5 โพสต์ข้อความผ่านเฟซบุ๊ก "Phachara Thammon" ประกาศจะช่วยเหลือ น.ส.ยิ่งลักษณ์ ชินวัตร อดีตนายกรัฐมนตรี หากมีความผิดในคดีจำนำข้าว และถูกดำเนินการฟ้องร้องเรียกค่าเสียหาย โดยจะสมทบทุนเงินช่วยเหลือจำนวน 10,000 บาท ตามที่เสนอข่าวไปแล้วนั้น (อ่านข่าว : "ฟลุค เดอะสตาร์" ประกาศสมทบทุนช่วย "ยิ่งลักษณ์" คดีจำนำข้าว)
ล่าสุด เกิดเสียงวิพากษ์วิจารณ์อย่างหนักในโลกออนไลน์ โดยบางคนต่อว่าพาดพิงไปถึงพ่อแม่และครอบครัวของนายพชร ทำให้ นายทรงวุฒิ รมยะพันธุ์ บิดาแท้ๆ ของนายพชร ได้โพสต์ข้อความผ่านเฟซบุ๊กส่วนตัว "Songwut Romyapan" ถึงกรณีดังกล่าว โดยระบุว่า
"ใครจะดราม่าด่าไอ้ฟลุค เดอะสตาร์ ขอให้ทราบว่ามันกับผมตัดขาดกันไปนานแล้ว กรุณาอย่าลามปามถึงโคตรพ่อโคตรแม่มันเลยครับ เพราะพวกเราก็รับมันไม่ใด้เหมือนกัน"
