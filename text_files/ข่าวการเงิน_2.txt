เปิดขั้นตอนสมัครชิมช้อปใช้ 2 ขอรับเงิน 1,000 บาท แบบง่ายๆ ที่จะทำให้ไม่พลาดโอกาสและสิทธิ์ดีๆ ที่จะได้ไปเที่ยว
หลังจาก www.ชิมช้อปใช้.com เปิดให้ลงทะเบียนเพื่อขอรับสิทธิ์ 1,000 บาท เมื่อเวลา 06.00 น. ของวันที่ 24 ต.ค.ที่ผ่านมา พบว่ามีประชาชนแห่ลงทะเบียนค่อนข้างมาก แม้จะเปิดลงทะเบียนมาได้แค่ 1 วัน แต่ยอดผู้สมัครก็เต็มทุกวัน วันละ 1 ล้านคน
ทว่าปัญหาและคำถามที่เกิดขึ้นจากการลงทะเบียนนั้นส่วนใหญ่มาจากระบบที่ล่าช้า รวมถึงรายละเอียดขั้นตอนที่ผู้สมัครมองข้ามไปจนอาจจะชวดสิทธิ์ได้ Sanook! Money ได้รวบรวมขั้นตอนการลงทะเบียนขอรับเงิน 1,000 บาท อย่างละเอียด เพื่อที่ทุกคนจะได้ไม่พลาดรับสิทธิ์ดีๆ ดังกล่าว
สำหรับผู้ที่มีสิทธิ์ลงทะเบียนจะต้องมีคุณสมบัติดังนี้

อายุตั้งแต่ 18 ปีขึ้นไป
เป็นคนสัญชาติไทย มีบัตรประจำตัวประชาชน
จำกัดสิทธิคนลงทะเบียน 10 ล้านคนแรกเท่านั้น (รอบการลงทะเบียนวันละ 1 ล้านคน)
กรอบระยะเวลาลงทะเบียน 24 ต.ค.-15 พ.ย.62

ค้นหาร้านค้า รู้พิกัด ก่อนลงทะเบียนใช้สิทธิ์จะได้ไม่พลาด!
วิธีค้นหาร้านค้าก่อนลงทะเบียนเพื่อขอรับ 1,000 บาท
1. ตรวจสอบหาร้านค้าที่เข้าร่วมโครงการชิมช้อปใช้ ซึ่งจะต้องเป็นร้านค้าในจังหวัดที่ไม่ใช่ภูมิลำเนาตรงกับบัตรประจำตัวประชาชน
2. โดยเข้ามาที่ ชิมช้อปใช้.com เลื่อนลงมาที่ “รายชื่อร้านค้าที่เข้าร่วมโครงการ” และคลิกเข้าไป

3. จากนั้น ค้นหาร้านค้าที่เข้าร่วมโครงการโดยสามารถเลือกค้นหาจากร้านค้าใกล้ฉัน และค้นหาจังหวัดได้ โดยระบบจะแสดงผลการค้นหาให้หลังกรอกข้อมูลไป

>> ชิมช้อปใช้ เช็กรายชื่อร้านค้าที่ร่วมโครงการฯ รู้พิกัดเที่ยวก่อนใช้สิทธิ 1,000 บาท
วิธีลงทะเบียน ชิมช้อปใช้ ผ่านเว็บไซต์ขอรับเงิน 1,000 บาทใช้เที่ยวทั่วไทย
1.กรอกข้อมูลงทะเบียนผ่านเว็บไซต์ ชิมช้อปใช้.com

2. รอรับ SMS และ Email ผลการลงทะเบียนรับสิทธิ์ภายใน 3 วันทำการ

3. ดาวน์โหลดแอปพลิเคชั่น เป๋าตัง เพื่อใช้สิทธิผ่าน G-Wallet ได้กับทุกธนาคาร

4. รับสิทธิ์ 2 ต่อ ทั้งสิทธิ์ใช้จ่าย 1,000 บาท ที่ไม่ตรงกับทะเบียนบ้าน และสิทธิ์รับเงินคืน (Cash Back) 15% สูงสุด 4,500 บาท

>> ชิมช้อปใช้ ลงทะเบียนอย่างไรถึงได้สิทธิ 1,000 บาท เผยทุกขั้นตอน
วิธีโหลด-ลงทะเบียนแอปฯ เป๋าตัง ใช้ได้ทุกแบงก์รอเงินเข้ากระเป๋าเก๋ๆ 
1. ดาวน์โหลดแอปพลิเคชั่น “เป๋าตัง” และลงทะเบียนด้วยการใส่เบอร์โทรศัพท์มือถือ จากนั้นระบุรหัส OTP ที่ได้รับจาก SMS

2. อ่านข้อกำหนด และกดเลือก “ยอมรับเงื่อนไขการใช้บริการ” แล้วกด “ตกลง”

3. ตั้งรหัส PIN 6 หลัก ในการใช้งานแอปฯ

4. เริ่มต้นยืนยันตัวตนผู้ลงทะเบียนมาตรการชิมช้อปใช้ โดยกดปุ่ม G-Wallet

5. ยอมรับข้อตกลง และเงื่อนไขก่อนเริ่มยืนยันตัวตนเพื่อรับสิทธิ

6. สแกนบัตรประชาชน

7. ระบุข้อมูลตามบัตรประชาชน กดปุ่ม ยืนยัน

8. ระบุรหัส OTP ที่ได้รับจาก SMS ผ่านเบอร์โทรศัพท์มือถือที่ลงทะเบียนรับสิทธิ์มาตรการชิมช้อปใช้

9. ถ่ายรูปใบหน้า

10. รอรับ SMS ยืนยันการตรวจสอบตัวตน และเริ่มต้นใช้งาน


ลงทะเบียนชิมช้อปใช้ 2 รับ 2 ต่อได้ทั้งเงิน 1,000 บาท แถมขอเงินผ่านแอปฯ ได้อีก 8,500 บาท
ชิมช้อปใช้ ผ่านแอปฯ “เป๋าตัง” ผูกต่างแบงก์ก็ทำได้ สมัครไม่กี่ทีรอรับเงิน 1,000 บาทเลย
ชิมช้อปใช้ ไม่ต้อง “งง” วิธีโหลด-สมัครแอปฯ “เป๋าตัง” รับเงินเที่ยว 1,000 บาท


อย่างไรก็ตาม เงิน 1,000 บาทที่ได้จากการลงทะเบียนที่ www.ชิมช้อปใช้.com ไม่สามารถกดออกมาเป็นเงินสดได้ ต้องใช้จ่ายผ่านแอปพลิเคชั่นเป๋าตัง และแอปพลิเคชั่นถุงเงินสำหรับร้านค้าที่เข้าร่วมโครงการเท่านั้น

ลงทะเบียน www.เราไม่ทิ้งกัน.com รับเงินเยียวยา 5,000 บาท
ลงทะเบียนเราไม่ทิ้งกัน รับเงิน 5,000 บาท ทำตามได้ง่าย สะดวก รวดเร็ว
