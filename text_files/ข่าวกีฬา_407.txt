ควันหลงหลังศึกกำปั้นชิงแชมป์โลก รุ่นซูเปอร์ฟลายเวต ของสภามวยโลก (WBC) ระหว่าง เจสซี่ โรดริเกวซ กับ ศรีสะเกษ นครหลวงโปรโมชั่น ที่สังเวียน ทีช พอร์ต อารีน่า, รัฐเท็กซัส, สหรัฐอเมริกา เมื่อวันอาทิตย์ที่ 26 มิถุนายน 2565 โดยผลการแข่งขันก็อย่างที่ทราบกันดีว่า กำปั้นชาวไทยวัย 35 ปี ไปไม่ถึงฝันเป็นฝ่ายแพ้ทีเคโอ ไปในยกที่ 8 ซึ่งตลอดทั้งเกมต้องบอกว่าเป็นทางฝั่ง กำปั้นดาวรุ่งชาวสหรัฐฯ ที่สภาพร่างกายสดกว่า แถมอายุน้อยกว่าถึง 13 ปี เป็นฝ่ายทำได้เหนือกว่ามาก ซึ่งหลังจบไฟต์ "ซ้ายทะลวงไส้" เขาทราย แกแล็คซี่ อดีตแชมป์โลก จูเนียร์ แบนตั้มเวต ของสมาคมมวยโลก (WBA) ได้แสดงมุมมองถึงการชกในครั้งนี้ผ่านเฟสบุ๊ค เขาทรายสบายมวย ว่า "จริงๆ ผมก็หวังว่า ศรีสะเกษ จะได้ต่อยเขาจังๆ แต่เราช้ากว่าเขาเยอะ ผมว่าสภาพจิตใจในการชกต่างถิ่นมันมีผลนะ แล้วเจอมวยหนุ่มแน่นกว่า รวดเร็วกว่า""ผมบอกแล้วถ้าต้อนเขาไม่อยู่ก็ยาก จริงๆ เจ้าแหลม เป็นนักมวยหมัดหนักนะ แต่สภาพร่างกายของแหลมไม่ได้แล้ว เรื่องของอายุก็สำคัญ เราช้ากว่าเยอะ แถมอาจจะกดดันจากหลายอย่าง ทำให้เรายิ่งเป็นรองเข้าไปอีก ก็เสียใจแทนเจ้าแหลม" พร้อมกันนี้ อดีตกำปั้นวัย 63 ปี ยังชี้ถึงจุดที่นักมวยไทยรุ่นใหม่ยังขาดก็คือเรื่องของฟุตเวิร์ค "ผมบอกทุกครั้งนะ มวยจะดีหรือไม่ดีอยู่ที่ฟุตเวิร์ค นักมวยสากลทุกคนเลย ในเมื่อคุณฟุตเวิร์คไม่เป็นก็สู้เขาไม่ได้ ขอแค่วนขยับไปใกล้ๆ หมุนอยู่ข้างๆ ตัว ไม่ต้องเต้นวงนอกตลอดทั้งยกก็จะทำให้ได้เปรียบคู่ชก"สำหรับ เขาทราย แกแล็คซี่ ได้รับการยอมรับจากทั่วโลก ด้วยลีลาการชกสไตล์เดินหน้าไล่น็อกคู่ชกอย่างต่อเนื่อง ป้องกันแชมป์ไว้ได้ถึง 19 สมัย (ด้วยการน็อกคู่ชกถึง 16 ราย) แถมครองเข็มขัดแชมป์ยาวนานถึง 7 ปีเต็ม ได้รับการยกย่องว่าเป็นนักมวยที่ดีที่สุดในรุ่น 115 ปอนด์ รวมถึงได้รับเลือกให้เขาหอเกียรติยศของวงการมวย ( International Boxing Hall of Fame) ในปี 1999• คอมเมนต์แฟนกำปั้น! "ศรีสะเกษ" แพ้ TKO "โรดริเกวซ" ชวดแชมป์โลก WBC• ชมชัดๆ 2 จังหวะสำคัญ! "ศรีสะเกษ" โอดกรรมการพลาดก่อนจับแพ้บนสังเวียน• เบื้องหลังชัยชนะ! "เจสซี่" ชี้ "ศรีสะเกษ" แปลกไประหว่างชกก่อนป้องแชมป์สำเร็จ• โปรแกรมอัจฉริยะชี้ชัด! "ศรีสะเกษ" เป็นรอง "เจสซี่" ไฟต์นี้ขนาดไหนก่อนแพ้ยับ

 