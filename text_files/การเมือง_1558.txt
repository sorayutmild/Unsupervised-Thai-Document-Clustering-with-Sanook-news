เสธ.แดง ปูด ทักษิณ โฟนสั่งตั้งแกนนำแดงชุด 2 นำโดย กี้ร์-แรมโบ้-ขวัญชัย ขับไล่ ณัฐวุฒิ-วีระ-เหวง กลับบ้าน ด้านณัฐวุฒิปัดข่าวเปลี่ยนตัวแกนนำแดง
(10 พ.ค.) พล.ต.ขัตติยะ สวัสดิผล  หรือ เสธ.แดง ผู้ทรงคุณวุฒิกองทัพบก กล่าวว่า เมื่อคืนเวลา 01.00 น. ของวันที่ 9 พ.ค. ที่ผ่านมานั้น พ.ต.ท.ทักษิณ ได้ตกลงทางโทรศัพท์ โดยสั่งการให้แต่งตั้ง นปช.ชุดที่ 2 ขึ้น มา และให้ใครที่ไม่สู้กลับบ้านไป ไม่ต้องเข้ามาขึ้นเวทีเสื้อแดงอีก ทั้งนายวีระ  มุสิกพงศ์ นายณัฐวุฒิ ใสยเกื้อ น.พ.เหวง โตจิราการ  และนายวิสา คัญทัพ ที่ไปประนีประนอม ไปแอบเจรจารัฐบาลใน ร.11 รอ. มอบตัวฮาร์ดคอร์ให้เขาติดคุก
 พล.ต.ขัตติยะ กล่าวต่อว่า แกนนำที่เหลือ คือ นายจตุพร พรหมพันธุ์ ที่สู้ต่อ แต่หากใครเปลี่ยนใจสู้ต่อก็ไม่ต้องไป ส่วนแกนนำ นปช.ชุดที่ 2 ได้แก่ นายอริสมันต์ พงศ์เรืองรอง นายสุภรณ์ อัตถาวงศ์ นายขวัญชัย ไพรพนา พ.ต.ท.ไวพจน์  อาภรณ์รัตน์ 
 "ความจริงป่านนี้แกนนำ นปช. ต้องแจ้งความฟ้องศาลดำเนินคดีข้อหาฆ่าคนตายโดย เจตนากับนายอภิสิทธิ์ เวชชาชีวะ นายกรัฐมนตรี นายสุเทพ เทือกสุบรรณ รองนายกรัฐมนตรี ด้านความมั่นคง และพล.อ.อนุพงษ์ เผ่าจินดา ผบ.ทบ.แล้ว ประชาชนจะยึดราชประสงค์ไม่เลิกจนกว่าจะยุบสภา ถูกดำเนินคดี เปิดพีทีวี และยกเลิกพ.ร.ก.ฉุกเฉินเอาทหารกลับกรมกองเท่านั้น" เสธ.แดง กล่าว
ณัฐวุฒิปัดข่าวเปลี่ยนตัวแกนนำแดง
นายณัฐวุฒิ ใสยเกื้อ แกนนำ นปช. เผยคนเสื้อแดงยังยอมรับแนวทางแผนปรองดองของนายกรัฐมนตรี ชี้หากคนไหนคัดค้านก็ไม่ใช่คนของเสื้อแดง ย้ำเย็นวันนี้จะได้ข้อสรุปแนวทางข้อเสนอต่าง ๆ ให้กับรัฐบาลอย่างแน่นอน
พร้อมปฏิเสธกรณีที่ พล.ต.ขัตติยะ สวัสดิผล หรือ เสธ.แดง ระบุ พ.ต.ท.ทักษิณสั่งให้เปลี่ยนแกนนำหลักของคนเสื้อแดง 
ข้อมูลเพิ่มเติม : 