การใช้สิทธิรักษาพยาบาล ตามสิทธิของกองทุนประกันสังคม มีโรคอะไร หรือบริการทางการแพทย์ใดบ้าง ที่กองทุนประกันสังคมไม่คุ้มครอง มีอะไรบ้างมาดูกัน
มนุษย์เงินเดือน มนุษย์ลูกจ้าง ส่วนใหญ่เป็นสมาชิกกองทุนประกันสังคม โดยแต่ละเดือนนายจ้างได้หักเงินเดือนเพื่อจ่ายเป็นเงินสะสมให้เพื่อเป็นหลักประกันในการดูแลรักษาพยาบาล ซึ่งปรกติทั่วไปยามเจ็บไข้ได้ป่วย หลายคนคงเคยใช้สิทธิในการรักษาพยาบาลกับสถานพยาบาลที่เราลงทะเบียน หรือเลือกไว้ โดยทุกปีเราสามารถเปลี่ยนสถานพยาบาลได้หากเห็นว่าไม่สะดวก ต้องการย้ายไปยังสถานพยาบาลที่เราสะดวกและเชื่อมั่นได้ในทุกปี
อย่างไรก็ตาม นอกเหนือจากการรักษาพยาบาลซึ่งเรามีสิทธิใช้กองทุนประกันสังคมแล้วนั้น เรารู้หรือไม่ว่า มีโรคบ้างโรค หรือการใช้บริการทางการแพทย์ ทีกองทุนประกันสังคมไม่คุ้มครอง เราไม่สามารถใช้สิทธิได้ มีไม่ใช่น้อยเลยครับ วันนี้เราเอา โรคและบริการทางการแพทย์ ที่กองทุนประกันสังคมไม่คุ้มครองมาให้ดูกันว่ามีอะไรบ้าง มาดูกันเลยครับ
โรคและบริการที่ไม่สามารถใช้สิทธิจากกองทุนประกันสังคมได้ คือ
1. โรคหรือการประสบอันตรายอันเนื่องจากการใช้สารเสพติดตามกฎหมายว่าด้วยยาเสพติด
2. โรคเดียวกันที่ต้องใช้ระยะเวลารักษาตัวในโรงพยาบาลประเภทคนไข้ใน 180 วัน ในหนึ่งปี ยกเว้น กรณีที่มีความจำเป็นตามดุลยพินิจของคณะกรรมการการแพทย์
3. การบำบัดทดแทนไตกรณีไตวายเรื้อรัง ยกเว้น 
กรณีไตวายเฉียบพลันที่มีระยะเวลารักษาไม่เกิน 60 วัน ให้มีสิทธิได้รับบริการทางการแพทย์
กรณีเจ็บป่วยด้วยโรคไตวายเรื้อรังระยะสุดท้าย ให้สิทธิได้รับบริการทางการแพทย์ โดยการบำบัดทดแทนไตด้วยวิธีการฟอกเลือดด้วยเครื่องไตเทียม ด้วยวิธีล้างช่องท้องด้วย น้ำยาอย่างถาวร และด้วยวิธีปลูกถ่ายไต ตามหลักเกณฑ์เงื่อนไขและวิธีการปลูกถ่ายไต ตามหลักเกณฑ์เงื่อนไขและอัตราที่กำหนดในประกาศสำนักงานประกันสังคม
4. การกระทำใดๆ เพื่อความสวยงามโดยไม่มีข้อบ่งชี้ทางการแพทย์
5. การรักษาที่ยังอยู่ในระหว่างการค้นคว้าทดลอง
6. การรักษาภาวะมีบุตรยาก
7. การตรวจเนื้อเยื้อเพื่อการผ่าตัดเปลี่ยนอวัยวะ ยกเว้น การแปลูกถ่ายไขกระดูก
8. การตรวจใดๆ ที่เกินความจำเป็นในการรักษาโรคนั้น
9. การผ่าตัดอวัยวะ ยกเว้น การปลูกถ่ายไขกระดูก ปลูกถ่ายไตการเปลี่ยนอวัยวะกระจกตาตามหลักเกณฑ์ที่กำหนด
10. การเปลี่ยนเพศ
11. การผสมเทียม
12. การบริการระหว่างรักษาตัวแบบพักฟื้น
13. ทันตกรรม ยกเว้น ถอนฟัน อุดฟัน ขูดหินปูน ผ่าฟันคุด และการใส่ฟันเทียมชนิดถอดได้ บางส่วน หรือทั้งปาก
14. แว่นตา

แหล่งข้อมูล www.sso.go.th