"ตะวัน" ปัณณวิชญ์ ทองน่วม นักแบดมินตันสโมสรแกรนนูลาร์ แฟนหนุ่มของ "น้องเมย์" รัชนก อินทนนท์ เกิดเป็นลมล้มฟุบไประหว่างการแข่งขัน แบดมินตัน "มาเลเซีย มาสเตอร์ กรังด์ปรีซ์ โกลด์" ที่เมืองซิบู รัฐซาราวัก ประเทศมาเลเซีย เมื่อวันที่ 19 มกราคม ที่ผ่านมานักตบลูกขนไก่วัย 21 ปี เกิดเป็นลมหมดสติในช่วงระหว่างการแข่งขัน แบดมินตัน "มาเลเซีย มาสเตอร์ กรังด์ปรีซ์ โกลด์" รอบสอง ที่พบกับ วิสนุ ยูริ พาสเซ็ตโย นักตบจากอินโดนีเซีย ในช่วงเกมแรก ทำให้ต้องถอนตัวออกจากการแข่งขัน ก่อนนำตัวส่งโรงพยาบาลอย่างเร่งด่วนล่าสุด นายเจน ปิยะทัต ที่ปรึกษาสโมสรแบดมินตันแกรนนูลาร์ ต้นสังกัดของ "ตะวัน" ได้เผยว่าสาเหตุมาจากการที่นักแข่งหนุ่มเป็นลมพิษก่อนการแข่งขัน แต่ตัดสินใจฝืนลงแข่ง จนทำให้หน้ามืดล้มกลางสนาม ซึ่งทางฝ่ายจัดการแข่งขันได้นำตัวส่งโรงพยาบาล และอาการดีขึ้นแล้ว
ขอบคุณภาพจาก : Jane Piyatat