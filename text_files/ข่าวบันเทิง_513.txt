
ชุลมุนวุ่นวาย จนงานล่มไม่เป็นท่า เนื่องจากทีมงานที่ดูแลงาน "Snake Brand Fresh Festival ปี 2013" ได้ยกห้องน้ำมาไว้ใจกลางอนุสาวรีย์ เพื่อให้พระเอกหนุ่มสุดฮอต "บอย ปกรณ์" มาทำภารกิจดับร้อนด้วยการอาบน้ำด้วยเจลอาบน้ำตรางู ภายใต้แนวคิด "สดชื่นเต็มที่ เย็นกริ๊ก...ทั่วหล้า กับตรางู" แต่เนื่องด้วยสถานที่จัดงานเป็นทางเชื่อม BTS อนุสาวรีย์บวกกับเป็นเวลาเลิกงานและเป็นช่วงเวลาเร่งรีบเลยทำให้มีคนเป็นจำนวนมาก ที่สำคัญกิจกรรมจัดอยู่ระหว่างทางสัญจรไปมา และมีจำนวนคนที่มาชมงานรวมทั้งแฟนคลับเนืองแน่นจนเต็มทางเดิน ทำให้ผู้ที่เดินทางสัญจรไปมาบริเวณนั้นเดินทางได้อย่างลำบาก จนเกิดปากเสียงกันในที่สุด สุดท้ายงานดังกล่าวต้องจบลงอย่างกระทันหัน ทั้งที่หนุ่มบอยยังร้องเพลง "อยู่ต่อเลยได้ไหม" ของสิงโต นำโชค ซึ่งเป็นเพลงที่นำไปโชว์ได้เพียงครึ่งเพลงเท่านั้น
เกิดเหตุการณ์ไม่คาดคิดขึ้น"ผมในฐานะตัวแทนของตรางูก็ต้องขอโทษทุกๆคนทุกๆฝ่ายที่งานวันนี้เกิดปัญหาขึ้นนิดหน่อย และต้องขอโทษผู้คนที่สัญจรไปมาช่วง BTS อนุเสาวรีย์ด้วย ที่ก่อให้เกิดความยุ่งยากลำบาก ต้องขอโทษจริงๆ เพราะทางทีมงานก็ไม่ได้คาดคิดว่าจะเกิดปัญหานี้ขึ้นมา ต้องขอโทษที่เป็นความรู้เท่าไม่ถึงการณ์ของพวกเราเอง ขอโทษจริงๆครับ"
มีแฟนคลับบอยทะเลาะกับผู้โดยสารที่เดินผ่านไปผ่านมาด้วย"ผมไม่ทราบเลยครับ ทราบแค่เมื่อกี้ที่เขาให้ผมลงเวทีก่อนเลย เหตุเพราะผู้โดยสารที่เดินสวนไปสวนมาเริ่มเดินไม่ได้ เริ่มมีคนหงุดหงิด ผมก็เข้าใจ ก็พยายามบอกให้คนที่ยืนดูหลีกทางให้คนเดินด้วย แต่ก็เข้าใจว่าคนมีจำนวนมากเลยเกิดปัญหาขึ้นนิดหน่อย ต้องขอโทษจากใจจริงเลยครับ ขอโทษในฐานะของผมเอง บอย ปกรณ์และในฐานะของตรางูด้วย"
กลัวไหมว่าเหตุการณ์ครั้งนี้จะทำให้เสียภาพลักษณ์ในฐานะพรีเซ็นเตอร์ของผลิตภัณฑ์ตรางู"ผมว่าตรงนี้เป็นปัญหาที่ไม่ได้รุนแรงมาก แต่เพราะว่าคนมันเยอะ คงไม่ได้กระทบในเรื่องของภาพลักษณ์ แต่ผมเข้าใจว่าผู้โดยสารที่เดินไปมาคงร้อนด้วย คนเยอะด้วย เลยหงุดหงิดกัน ต้องขอโทษจริงๆให้ขอโทษอีกก็รอบก็ขอโทษได้ครับ"
ชมภาพเหตุการณ์ชุลมุน