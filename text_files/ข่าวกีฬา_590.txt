จากกรณีที่ คริสเตียโน่ โรนัลโด้ ดาวยิงตัวเก่งกัปตันทีมชาติโปรตุเกส สร้างเรื่องที่ทำให้นักข่าว และฝ่ายจัดการแข่งขันถึงกับต้องงงกับการกระทำของเจ้าตัวในงานแถลงข่าวก่อนเกม ยูโร 2020 ที่ทีมชาติของพวกเขาจะลงสนามพบกับ ฮังการี ในคืนวันอังคารที่ 15 มิถุนายนนี้โดย ดาวเตะวัย 36 ปี ที่เดินทางมาร่วมงานแถลงข่าวกับ แฟร์นานโด ซานโตส เทรนเนอร์ทีมชาติโปรตุเกส ได้หยิบขวดน้ำอัดลม 2 ขวด ยี่ห้อหนึ่งที่เป็นสปอนเซอร์หลักในการแข่งขันเลื่อนออกไปวางไว้ให้ไกลตัว พร้อมทั้งหยิบขวดน้ำเปล่าที่เจ้าตัวถือมาขึ้นมาชูให้กับเหล่านักข่าวได้เห็นแล้วพูดว่า "água" (น้ำเปล่า) สื่อว่าควรดื่มน้ำเปล่ามากกว่าซึ่งจากการกระทำดังกล่าวทำให้ส่งผลเสียเชิงลบต่อแบรนด์ โคคา-โคล่า ทันทีจากการรายงานของ มาร์ก้า สื่อยักษ์ใหญ่แดนสเปน โดยสื่อเจ้าดังอ้างว่าหลังคลิปดังกล่าวได้มีการนำเสนอไปทั่วโลกเพียงแค่ 30 นาที ราคาหุ้นของ โคคา-โคล่า ก็ตกฮวบอย่างน่าใจหาย ทันทีที่ตลาดหุ้นในยุโรปเปิดตัวในเวลา 15.00 น. (ตามเวลาท้องถิ่น) หุ้นของบริษัท โคคา-โคล่า ในตลาด ลดลงมากถึง 1.6 เปอร์เซ็นต์ จากมูลค่า 2420,000 ล้านเหรียญ ลดลงเหลือ 238,000 ล้านเหรียญ ขาดทุนไปถึง 4 พันล้านเหรียญ (ประมาณ 1.24 แสนล้านบาท) เลยทีเดียวสำหรับที่ผ่านมา โรนัลโด้ เคยออกมาพูดถึงการไม่ชอบเครื่องดื่มน้ำอัดลมที่มีน้ำตาล โดยเผยว่ามักมีปัญหากับ คริสเตียโน่ โรนัลโด้ จูเนียร์ ลูกชายคนโตของเขา "บางครั้งผมก็มีปัญหากับเขา เพราะเขาชอบดื่มน้ำอัดลม ผมทะเลาะกับเขาตอนที่กินมันฝรั่งทอด ซึ่งเขารู้ว่าผมไม่ชอบมัน" ด้าน โคคา-โคล่า แบรนด์ยักษ์ใหญ่ของโลก ยังไม่ได้ออกมาแสดงความคิดเห็นเกี่ยวกับท่าทางของ กัปตันทีมชาติโปรตุเกส ที่ส่งผลต่อภาพลักษณ์ของตัวสินค้า แต่เชื่อว่าพวกเขาไม่น่าจะมีความสุขกับเหตุการณ์ที่เกิดขึ้น โดยพวกเขาถือเป็นสปอนเซอร์หลักในการแข่งขันฟุตบอลชิงแชมป์แห่งชาติยุโรปมาตั้งแต่ปี 1988 เลยทีเดียว
