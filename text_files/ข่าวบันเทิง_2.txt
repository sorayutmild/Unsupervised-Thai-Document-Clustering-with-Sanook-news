ข่าวของนางเอกสาว แตงโม ภัทรธิดา กินยานอนหลับ หวังฆ่าตัวตาย แต่โชคดีมีคนใกล้ชิดมาพบ และนำส่งโรงพยาบาล จนสามารถรอดพ้นเงื้อมือมัจจุราชมาได้ คงเป็นข่าวที่คนทั้งประเทศให้ความสนใจอยู่ตอนนี้ 
เหตุใด "แตงโม" ถึงตัดสินใจที่จะจากโลกนี้ไปแบบกระทันหัน หลายคนคงเกิดคำถาม
แต่หากได้ติดตามข่าวคราวของนางเอกสาวมาโดยตลอด จะพบว่า "แตงโม" มีอาการของโรคซึมเศร้ามาได้หลายปี โดยธรรมชาติของโรคซึมเศร้า หากไม่ได้รับการดูแล เมื่อมีเรื่องเข้ามากระทบจิตใจอย่างรุนแรง ผู้ป่วยด้วยโรคนี้มีโอกาส "ฆ่าตัวตาย" สูง 
ครั้งหนึ่ง แตงโม เคยให้สัมภาษณ์ไว้ในรายการ ที่นี่หมอชิต ถึงโรคที่เธอกำลังเผชิญอยู่ว่า "โตโน่รู้ โมเป็น โมจะมีปัญหาเรื่องการนอนไม่หลับ ต้องกินยา คิดซ้ำ ไม่ชอบออกสังคมนานๆ คือไปงานได้แต่ก็อยากกลับ โมเป็นโรคนี้ตั้งแต่อายุ 18 มีปัญหาจากที่คุณพ่อคุณแม่แยกทางกัน และโรคนี้อาจทำให้คิดฆ่าตัวตายได้ พอโตโน่รู้เค้าก็ขอไปพบคุณหมอว่าโรคนี้ ต้องดูแลอย่างไร ต้องปฏิบัติตัวอยู่ด้วยกันอย่างไร ควรออกกำลังกายบ้างซึ่งโมไม่ชอบ เค้าก็จะหา กิจกรรมพาโมไป ไปโยนโบว์หรือถ้าว่างก็ไปต่างจังหวัด "
"ต้องพยายามระมัดระวังความคิด และพยายามดึงตัวเองออกมาจากภาวะนั้นให้ได้ ต้องพยายามเตือนตัวเองให้มีสติอยู่ตลอดเวลาว่าเรากำลังทำอะไรอยู่ คิดอะไรอยู่ที่ทำให้รู้สึกไม่ดีหรือเปล่า หากรู้ตัวว่าไม่สามารถหยุดความคิดได้ หรือยิ่งรู้สึกสิ้นหวังแบบรุนแรงจนรู้สึกหมดซึ่งหนทางที่อยากจะใช้ชีวิตต่อไป ต้องรวบรวมกำลังเพื่อให้โอกาสตัวเอง โดยการหาทางระบายความคิดและความรู้สึกของตัวเองออกมา"
"แต่การให้โอกาสที่ดีกับตัวเองต้องพยายามเปิดใจหาผู้ที่ท่านมั่นใจว่าช่วยเหลือท่านได้จริงๆ หรือปรึกษาแพทย์ผู้เชี่ยวชาญโดยตรงเพื่อความปลอดภัยจากภาวะซึมเศร้าที่เป็นอยู่ ณ ขณะนั้นให้ได้"
สำหรับกรณีของแตงโมเชื่อกันว่าสาเหตุที่เธอตัดสินใจแบบนั้น เพราะเธอพบกับความเสียใจ และผิดหวังขั้นรุนแรง โดยมีการบอกกันว่า คนใกล้ชิดนำเรื่องที่คู่หมั้นหนุ่มม โตโน่ ภาคิน ประกาศลั่นกลางเวทีคอนเสิร์ต 7 Wonders Concert 7 มหัศจรรย์ ที่จัดขึ้นเมื่อคืนวันที่ 4-5 กรกฎาคม 2558 ที่ผ่านมาว่า "ผมโตโน่ โสดแล้วครับ" มาบอกนางเอกสาว จนทำให้นางเอกสาวช็อคไปชั่วครู่ และเป็นสาเหตุให้ตัดสินใจที่จะทิ้งทุกอย่างไว้เบื้องหลัง โดยหยิบเสื้อคลุมตัวเก่งของโตโน่มาใส่ และกินยานอนหลับไปเป็นจำนวนมาก 
อย่างไรก็ตามวันพรุ่งนี้ ( 7 ก.ค. ) จะมีการเปิดแถลงข่าวถึงเรื่องที่เกิดขึ้น ซึ่งคาดว่าแฟนหนุ่ม โตโน่ ภาคิน คงได้มีโอกาสร่วมอยู่ด้วย ความสงสัยต่างๆ คงจะได้คลี่คลาย 
>>> "โรคซึมเศร้า" ภัยเงียบ ที่อาจแฝงอยู่ในตัวคุณ 