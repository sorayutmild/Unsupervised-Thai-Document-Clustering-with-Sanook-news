ถือว่าเป็นสีสัน และมิตรภาพที่เกิดขึ้นระหว่าง "ดำดอทคอม" บัวขาว บัญชาเมฆ นักชกขวัญใจชาวไทย กับ "หมอภาคย์" พ.อ.นพ.ภาคย์ โลหารชุน แพทย์ใหญ่ นสศ. ที่หน่วยบัญชาการสงครามพิเศษ ในระหว่างการฝึกทางทหารโดย กำปั้นวัย 40 ปี หรือ ร้อยโทสมบัติ บัญชาเมฆ สังกัดศูนย์การกำลังสำรอง ได้เดินทางเข้าร่วมฝึกทหารพลร่ม รหัส AB-1 รุ่นที่ 338 ณ โรงเรียนสงครามพิเศษ ศูนย์สงครามพิเศษ จังหวัดลพบุรี เมื่อวันที่ 8 กรกฎาคม ที่ผ่านมา เป็นเวลา 1 เดือนซึ่ง บัวขาว และ หมอภาคย์ ได้โอกาสโคจรมาเจอกันอีกครั้ง ก่อนร่วมทำกิจกรรมการฝึกไต่เชือก งานนี้เลยเกิดการท้าทายกันว่า หาก "บัวขาว" ไต่เชือกชนะ นร.หลักสูตรส่งทางอากาศ 338 ทั้งรุ่น มื้อนี้จะได้รับประทานอาหารแบบสบาย แต่ถ้าแพ้ลำบากทั้งรุ่นแน่นอน ใครชนะไปชมกันคู่นี้ถือว่าสนิทกันทีเดียว โดยหนแรกที่เคยดวลกันก็คือเมื่อสองปีก่อน เมื่อครั้งที่ นักชกขวัญใจชาวไทย ได้รับเชิญไปเป็นวิทยากรพิเศษบรรยาย และฝึกสอนเรื่องศิลปะป้องกันตัวมวยไทย ให้กับ นร.รพศ.รุ่นที่ 46 และ นร. หลักสูตรนักรบพิเศษ รุ่นที่ 2 (ภาค การปฏิบัติทางยุทธวิธี)ซึ่งตัวของ บัวขาว และ หมอภาคย์ ได้มีโอกาสฝึกซ้อมร่วมกัน รวมถึงสาธิตการใช้ หมัด, เท้า, เข่า, ศอก การผสมผสานแม่ไม้มวยไทยต่างๆ ในการออกอาวุธ เพื่อเป็นการป้องกันตัว สร้างความสนุกสนานเป็นกันเอง และยังได้รับความรู้ทางด้านศิลปการใช้แม่ไม้มวยไทยอีกด้วยสำหรับ พ.อ.นพ.ภาคย์ โลหารชุน หรือ หมอภาคย์ อายุ 43 ปี ปัจจุบันดำรงตำแหน่ง แพทย์ใหญ่ นสศ. หน่วยบัญชาการสงครามพิเศษ โดยกลายเป็นที่รู้จักในฉายา "คุณหมอที่แข็งแกร่งที่สุดในปฐพี" หลังเข้าร่วมทีมเจ้าหน้าที่ในการค้นหา 13 ชีวิต ทีมหมูป่าอคาเดมี่ ติดอยู่ในถ้ำหลวง-ขุนน้ำนางนอน ต.โป่งผา อ.แม่สาย จ.เชียงราย เมื่อปี 2561