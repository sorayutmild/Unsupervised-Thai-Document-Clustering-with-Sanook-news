แฟนบอลไทยวิจารณ์ 2 จังหวะปัญหา ที่ชัดเจนถึงมาตรฐานการตัดสินในเกมที่ ไทย บุกไปพ่าย ออสเตรเลีย 1-2 โดยแฟนบอลไทยตามเว็บบอร์ดต่างๆ มีข้อสงสัยในจังหวะที่ "แมธธิว ไรอัน" นายทวารเจ้าถิ่น รวบ ธีรศิลป์ แดงดา นอกเขตโทษ แต่กลับไม่โดนแม้กระทั่งใบเหลือง จากผู้ตัดสิน (นาทีที่ 2.30)ส่วนในครึ่งเวลาหลัง "เจ้ามุ้ย" ธีรศิลป์ แดงดา หลุดเดี่ยวเข้าไปในเขตโทษ แล้วโดนกองหลังออสเตรเลีย สอยจากด้านหลังแบบไม่โดนบอล ทว่า กรรมการกลับไม่ให้จุดโทษอย่างเหลือเชื่อ (นาทีที่ 2.50)ทั้งนี้ทีมชาติไทย โดนพิษผู้ตัดสินเล่นงานตั้งแต่นัดแรกยันนัดสุดท้าย ซึ่งแฟนบอลไทยบางส่วนต่างยอมรับความพ่ายแพ้ แต่ก็วิจารณ์ไปในทำนองเดียวกันว่า คำตัดสินของตุลาการสนาม ไม่เคยเป็นใจให้ทีมชาติไทยเลยสักนัด
