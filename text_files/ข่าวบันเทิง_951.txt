
อดีตดาวรุ่งสุดเซ็กซี่ "แอน อังคณา" ห่างหายจากวงการบันเทิงไปนาน เลยทำให้มีกระแสข่าวออกมาว่าชีวิตช่วงนี้ของสาวแอนกำลังอยู่ในช่วงตกอับ จนต้องวิ่งโร่ของานจากเพื่อนๆนักแสดง แถมยังมีปัญหาทางจิตอีกด้วย ล่าสุดสาวแอนเลยขอออกมาเปิดใจกับสื่อมวลชนเกี่ยวกับข่าวเม้าท์ต่างๆหลังจากมาร่วมอัดรายการ "คนดังนั่งเคลียร์" ว่าไม่ได้ตกอับอย่างที่เป็นข่าวอย่างแน่นอน
ขอถามถึงกระแสข่าวที่หายหน้าหายตาไป"ไม่ได้หายไปไหนเลยค่ะ มีร้านเสิรมสวยอยู่ที่สยามสแควซอย 6 แล้วก็เขียนหนังสือ แล้วก็เป็นเจ้าของเครื่องสำอางค์ และตอนนี้กำลังทำอาหารเสริมเกี่ยวกับผิวขาว"
หรือเป็นเพราะว่าตอนนี้จะกลับมาเล่นละครหรือมีงานหนังอะไรหรือเปล่า"ก็เคยไปแคสนะบทแม่ หน้าไม่ให้ค่ะ ก็เลยไม่ได้เล่น แต่ตอนนี้ได้แล้วค่ะ แม่ก็แม่หน้าไม่ให้แต่ขอเล่นเถอะค่ะ"
กับกระแสข่าวที่บอกว่าตกอับ"จะตกอับได้ยังไงมีธุรกิจตั้งเยอะแยะ เนี่ยยังงงอยู่เลย แอนคิดว่าเขาอยากจะสร้างกระแสแอนมั้ง คงเห็นแอนหายไป แล้วคิดถึงแอน แต่ก็เล่นแรงไปนิดนึง แต่แอนไม่โกรธนะค่ะ ไม่โกรธเลยค่ะ เราไม่ได้ตกอับอย่างที่เขาพูด แอนก็เขียนหนังสือของแอน ไม่มีใครจ้างเราก็ทำงานของเรา แต่ก็รับเล่นละครเหมือนเดิม"
พอได้ยินข่าวแล้วตกใจมั๊ย"ตกใจมากค่ะ มีแต่คนโทรมาถามโน้นนั่นนี่ แอนก็ไม่ได้โกรธนะค่ะ ธุรกิจเราก็มี ร้านค้าเราก็มี ร้านเสริมสวยเราก็ทำมาตั้งนานแล้ว รายได้เดือนนึงก็หลายหมื่นอยู่ มันจะตกอับตรงไหน เขาคงคิดถึงแอน ตอนนี้แอนกำลังเขียนหนังสือเกี่ยวกับนมด้วยค่ะ เกี่ยวกับมะเร็งเต้านม เกี่ยวกับชุดชั้นใน กินนมแล้วมีประโยชน์อะไร"
ที่ผ่านมาทำไมถึงไม่รับเล่นละคร"เล่นค่ะ เพิ่งเล่นกับอั้มไป เมื่อปีที่แล้ว ก็ไม่เข้าใจเหมือนกันทำไมถึงไม่เรียกเล่น อยากเล่นอยู่ค่ะ ก็ติดต่อมาน้อย คิดว่าแอนคงไปทำอะไรส่วนตัวของแอน แล้วแอนก็ไปทำรายการช่องทรู กับช่อง 8 ทำรายการของตัวเอง"
แต่ก็มีข่าวอีกว่าพี่แอนไปของานเพื่อนดาราด้วยกัน"ไม่เคยไปขอเลย ไม่เคยเลยค่ะ จะไปขอเขาได้ยังไง เราก็ต้องรอเขาเรียก ให้เขาเห็นเราในเฟสบุ๊คบ้าง เราทำธุรกิจอะไรอย่างนี้ค่ะ"
พอมีข่าวตกอับก็มีคนเอาไปเม้าท์ต่อว่าพี่แอนมีปัญหาทางจิต"จริงหรอ เพิ่งได้ยินนะ ก็จิตไม่ดีหรือเปล่า ยืนคุยอยู่เนี่ย (หัวเราะ) แอนขอบคุณค่ะที่สร้างกระแสแอน แอนก็บอกแล้วว่าแอนมีตรงนี้ ไปเช็คได้เลยว่ามีอะไรบ้าง มีธุรกิจของตัวเอง มีเขียนหนังสือ มีร้านเสริมสวย ก็ทำไปเรื่อยๆไม่เคยหยุดนิ่ง คงมีช่วง 2-3 ปีที่เขาเห็นแอนไปทำธุรกิจของตัวเองคงไม่มีเวลาไปเล่นละครให้เขามั้ง เขาก็เลยไม่เรียก เพื่อนๆยังมีติดต่อกันอยู่ ก็คุยกันอยู่ตลอด เรื่องถ่ายแบบก็กะว่าจะทิ้งทวน แต่ไม่ทิ้งทวนแล้ว ก็ยังเป๊ะอยู่อย่างนี้ ก็จะเขียนหนังสืออีกเล่มนึง ก็ถ่ายเหมือนหนังสือนม ก็เป็นพรีเซ็นเตอร์ เขาจะลงทุนทำหนังสือเล่มนี้ ก็ 50 แล้วค่ะ ก็อยากให้ทุกคนเห็นว่าไม่ได้ตกอับ ยังมีงานอยู่เรื่อยๆนะค่ะ"