เปิดตัวอย่างเป็นทางการไปเป็นที่เรียบร้อย แถมประเทศไทยยังเป็นประเทศแรกในทวีปเอเชียในการเผยโฉมอีกด้วยสำหรับ All-new Nissan Almera 2020 และนี่คือราคาของทุกรุ่นย่อยที่ Sanook Auto นำมาฝาก
All-new Nissan Almera 2020 ถือเป็นรถซีดานอัจฉริยะแห่งยุคสมัย ใช้ขุมพลังของเครื่องยนต์เทอร์โบ 1.0 ลิตร ในขณะที่ดีไซน์ภายนอกจะเพิ่มเติมความปราดเปรียว ในขณะที่ยังคงเอกลักษณ์ต่างๆ ของ Nissan (นิสสัน) เอาไว้ ส่วนภายในห้องโดยสารออกแบบใหม่ทั้งหมด จากปรัชญาการออกแบบลายเส้นของปีกเครื่องร่อนที่เรียกว่า Nissan Gliding Wing ร่วมด้วยเทคโนโลยีที่ทางค่ายให้ความสำคัญเป็นอย่างมากซึ่งมาแบบครบครัน ช่วยป้องกันความเสี่ยงที่จะเกิดอุบัติเหตุบนท้องถนนได้

สีตัวถังของ All-new Nissan Almera 2020 มีให้เลือกทั้งหมด 6 สี ไม่ว่าจะเป็น สีแดง เรเดียนท์ เรด (Radiant Red), สีส้ม โมนาร์ช (Monarch Orange), สีขาว สตอร์ม ไวท์ (Storm White), สีดำ แบล็ค สตาร์ (Black Star), สีเทา กัน เมทาลิค (Gun Metallic) และ สีเงิน บริลเลียนท์ ซิลเวอร์ (Brilliant Silver)
ปิดท้ายด้วยไฮไลต์อย่างเรื่องราคา ซึ่ง All-new Nissan Almera 2020 ทั้ง 5 รุ่นย่อยเปิดราคาอยู่ที่

รุ่น S: 499,000 บาท
รุ่น E: 509,000 บาท
รุ่น EL: 559,000 บาท
รุ่น V: 599,000 บาท
รุ่น VL: 639,000 บาท

>> ล้วงลึกขุมพลัง All-new Nissan Almera 2020 ซีดานสำหรับคนเมือง