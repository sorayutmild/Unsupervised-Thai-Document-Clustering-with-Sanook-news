
หลังจากประสบอุบัติเหตุเล็กน้อย ทำให้ขาได้รับบาดเจ็บต้องเข้าเฝือก และยังต้องพลาดขึ้นโชว์คอนเสิร์ตช่อง 3 ไปด้วย ทำให้หลายๆ คนก็อดเป็นห่วงดาราสาว "เจนี่ เทียนโพธิ์สุวรรณ" ไม่ได้ โดยเฉพาะอาการบาดเจ็บของเธอจะส่งผลกระทบต่องานอื่นๆ หรือไม่
แต่กลายมาเป็นซุปตาร์ระดับนี้..ความเป็นมืออาชีพค่อนข้างสูง สาวเจนี่ ยังคงโชว์สปิริตแรงกล้า ลุยถ่ายละคร "เพลิงบุญ" ต่อไป ทำให้ไม่กระทบคิวละครที่วางเอาไว้ตามแผน แม้ขาจะบาดเจ็บ เดินเหินไม่สะดวก แต่ก็พยายามเต็มที่ให้งานผ่านไปลุล่วง ใช้มุมกล้องเก็บรายละเอียดแบบไม่รู้เลยว่า..นางเจ็บขาอยู่
ล่าสุดก็ถึงเวลาปิดคิวตัวละคร "ใจเริง" ลงไปเรียบร้อยแล้ว ที่รับรองว่าแซ่บ..กว่าพริกสิบเม็ด เป็นอีกหนึ่งความท้าทายอาชีพการแสดงของสาวเจนี่ งานนี้เจ้าตัวก็โพสต์ขอบคุณผู้จัดฯ และทีมงาน และยังขอบคุณ "เก๋ บุญพิทักษ์" ดาราต้นฉบับของตัวละครนี้ ก่อนที่เธอจะเสียชีวิตลง ที่กลายเป็นแรงบันดาลใจให้ในการแสดงครั้งนี้ บอกเลยว่า..ออนแอร์เมื่อไหร่ ห้ามพลาดค่ะ