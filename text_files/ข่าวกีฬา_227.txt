ช่วงนี้ทุกคนคงคุ้นหูกับคำว่า "จูดาส" กันมากพอสมควร หลังแฟนบอลบุรีรัมย์ ตะโกนด่าคำนี้ให้ ธีราทร บุญมาทัน ในเกมล่าสุดที่พ่ายแพ้ให้กับเมืองทอง 2-3การย้ายทีมแบบสายฟ้าแลบของ "เจ้าอุ้ม" ธีราทร บุญมาทัน สร้างความขุ่นเคืองให้เหล่า GU12 เป็นอย่างมาก แต่นั่นก็ไม่เท่าการย้ายไปร่วมทีมอริตลอดกาลอย่าง เอสซีจี เมืองทอง ยูไนเต็ด ที่ นายเนวิน ชิดชอบ ประธานสโมสรบุรีรัมย์ ยูไนเต็ด เคยออกมาประกาศชัดเจนว่าจะขอเป็นศัตรูกับเมืองทองไปตลอดกาล หลังลั่นวาจาว่า "แพ้ทีมไหนก็ได้ แต่ไม่ใช่เมืองทอง""จูดาส" คืออะไร? เป็นใคร? ทำไมฟังแล้วเจ็บ? แสดงว่าความหมายของคำคำนี้ต้องโหดร้ายมากๆ วันนี้เรามารู้จักคำคำนี้กันดีกว่า"จูดาส" เป็นชื่อของนักบุญที่ชื่อว่า จูดาส อิสคาริโอท (Judas Iscariot) เป็นหนึ่งในอัครทูตของ พระเยซู โดยวีรกรรมสำคัญที่ทำให้โลกไม่รู้ลืมมาจนถึงทุกวันนี้คือ นักบุญจูดาส อิสคาริโอท เป็นผู้ทรยศต่อพระเยซูโดยการบอกทหารประจำวิหารว่าใครคือพระเยซู ซึ่งเป็นผลให้พระเยซูถูกจับแขวนตรึงกางเขน ทำโทษสารพัดวิธี และสิ้นพระชนม์ชีพในที่สุดเปรียบง่ายๆ คำว่า "จูดาส" มีความหมายว่า "คนทรยศ คนเนรคุณ" ซึ่งใช้ต่อกันมาอย่างแพร่หลายทั่วโลก โดยเฉพาะในวงการกีฬาที่หากผู้เล่นย้ายทีมไปฝั่งคู่แข่งตัวฉกาจนั่นเอง

