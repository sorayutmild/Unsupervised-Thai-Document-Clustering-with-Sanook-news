จากกรณีที่ตำรวจได้เบาะแสชายต้องสงสัย ก่อเหตุลอบวางระเบิดที่สะพานสาทร เมื่อวันที่ 18 ส.ค.ที่ผ่านมา จากกล้องวงจรปิด โดยชายคนดังกล่าวสะพายกระเป๋าเป้เดินขึ้นสะพานสาทร ก่อนเขี่ยเป้ลงแม่น้ำ คาดเป้บรรจุระเบิดแบบตั้งเวลานั้น
อ่านข่าวที่เกี่ยวข้อง : กล้องวงจรปิดจับภาพ ชายต้องสงสัยระเบิดสะพานสาทร
ล่าสุด ผู้สื่อข่าวรายงานว่า (21 ส.ค.) เฟซบุ๊กแฟนเพจ CSI LA ซึ่งโด่งดังจากการติดตามคดีเกาะเต่า ได้โพสต์คลิปวีดีโอนาทีที่ชายคนดังกล่าว เขี่ยถุงระเบิดลงน้ำ พร้อมข้อความว่า
"ภาพผู้ต้องสงสัยเสื้อสีฟ้าถีบระเบิดลงจากสะพานท่าเรือสาธร ตั้งแต่คืน 17 ส.ค. เวลา19:20 หลังระเบิดลูกแรกระเบิดที่ศาลพระพรหม ประมาณครึ่งชั่วโมง ก่อนบึ้มในตอนบ่ายวันรุ่งขึ้น เวลาของกล้องวงจรปิดช้ากว่าเวลาจริง 9 นาที คาดว่าต้องมีการปิดผนึกอย่างดี"
จากคลิปจะเผยให้เห็นชายคนหนึ่งใส่เสื้อสีฟ้า กางเกงขายาว เดินเข้ามาบริเวณที่เกิดเหตุจากทางเดินตรงเข้ามาตามขั้นบันไดขึ้นทางเดินไป ท่าเรือสาทร จากนั้นเดินไปหยุดตรงราวสะพานทางเดินระหว่างทางแยก โดยถือถุงพลาสติกคาดว่าจะบรรจุระเบิดมาวางบนพื้นทางเดิน ก่อนที่จะหยิบโทรศัพท์ขึ้นมาดู
จากนั้นจึงเปลี่ยนจุดเดินไปประมาณ 4-5 ก้าว และวางถุงพลาสติกไว้กับพื้นอีกครั้ง แล้วหยิบโทรศัพท์มือถือขึ้นมาดู พอสบโอกาสไม่เห็นคน ก็ใช้เท้าเขี่ยถุงพลาสติกลงน้ำบริเวณทางเดินท่าเรือ จุดที่เกิดเหตุระเบิด
ทั้งนี้ ยังไม่ทราบแน่ชัดว่าใช้วิธี การจุดระเบิดเป็นอย่างไร และอาจจะวางระเบิดผิดพลาดหรือไม่ แต่จากพฤติการณ์อาจเป็นไปได้ว่าไม่ได้ตั้งใจประสงค์เอาชีวิตประชาชน
นอกจากนี้ ยังมีการวิเคราะห์ด้วยว่า ผู้ก่อเหตุดังกล่าวอาจจะเป็นคนไทย โดยชุดสืบสวนจะเร่งติดตามภาพกล้องจรปิดและพยานหลักฐานเพิ่มเติมเพื่อ ติดตามตัวผู้ก่อเหตุดังกล่าวต่อไป





ภาพผู้ต้องสงสัยเสื้อสีฟ้าถีบระเบิดลงจากสะพานท่าเรือสาธร ตั้งแต่คืน 17 ส.ค. เวลา19:20 หลังระเบิดลูกแรกระเบิดที่ศาลพระพรหม ประมาณครึ่งชั่วโมง ก่อนบึ้มในตอนบ่ายวันรุ่งขึ้น เวลาของกล้องวงจรปิดช้ากว่าเวลาจริง 9 นาที คาดว่าต้องมีการปิดผนึกอย่างดี The second bombing suspect wearing blue shirt placed a plastic bag that contained an explosive device on the Sathorn Pier's Bridge before he kicked into the Chaopraya River. The time was 7:20 PM, which is about 25 minutes after the first bomb blasted at Erawan Shrine. This explosive device went off around 1 PM the next day. The time on CCTV is about 9 minutes slower than actual time. Credit: Royal Thai Police ช่วยๆกันดูว่าเป็นคนเดียวกับผู้ต้องสงสัยเสื้อเหลืองหรือไม่Credit ภาพ: ตำรวจไทย
Posted by CSI LA on 21 สิงหาคม 2015

