เราทุกคนรู้ว่า toyota Yaris กับ toyota Vios นั้น มันคือคู่หูรถเล็กในตลาดที่แชร์โครงสร้างหลายๆอย่างแบบเดียวกัน ยกเว้นตัวถังที่แตกต่างต่างกันในแบบ 4 และ ประตู เพื่อตอบสนองความต้องการของผู้บริโภค
นี่อาจจะไม่ใช่ภาพหลุด แอบถ่าย ที่พอจะบอกข้อมูลได้ไม่มากก็น้อย แต่เป็นการศึกษาข้อมูลของเว็บไซต์ ชื่อดังแห่งหนึ่งในประเทศมาเลเซีย ที่ต้องการดูว่า New! Toyota Vios ที่ใกล้จะได้ฤกษ์นี้เปิดตัวในเร็วๆนี้ หลังจากรถรุ่นเล็กรุ่นใหม่อย่าง Yaris ถูกแนะนำออกสู่ตลาดเมื่อไม่นานนี้ มันน่าจะมีรูปร่างน่าตา รวมถึงสัดส่วนเป็นเช่นไรบ้าง

ลองจินตนาการถึง Yaris แบบ 4 ประตู แน่นอนมันอาจจะไม่ง่ายเท่าไรนัก และทำให้เว็บไซต์ดังกล่าวจัดการ render ภาพจากคอมพิวเตอร์ ที่เผยให้เห็นถึงความงดงามของ New! Toyota Vios ที่มันดุูน่าสนใจกว่าที่คิด และรุ่นนี้เป็นการกลับมาตอบโจทย์อีกครั้งในความสปอร์ต
งานนี้ถ้านำข้อมูลทางเทคนิคของ New! ToyotaVios มาพิจารณาร่วมจะพบว่า toyota Vios ใหม่ น่าจะมีขนาดปริมาตรห้องโดยสารเพิ่มขึ้น  และระยะฐานล้อที่ยาว 2,550 มิลลิเมตร คงเป็นเครื่องยืนยันที่ดีในสมมติฐานข้อนี้ และเมื่อพิจารณาถึงเ้สนสายตัวถังทั้งคันแล้ว รถซีดานเล็กใหม่ของค่ายรถยนต์สามห่วงคงจะน่าสนใจ โดยเฉพาะเมื่อภาพที่เรนเดอร์ขึ้นมานี้ ช่วยให้เราเข้าใจความเป็นไปได้ทางด้านตัวถัง

แน่นอนว่า ทั้งหมดนี้เป็นเพียงเรื่องคาดเดา ที่น่าจะเกิดขึ้นใน New! Toyota Vios ใหม่ ที่มีกระแสลือว่าจะออกมาในเร็วๆนี้ ซึ่งถ้าหากรถรุ่นนี้มีหน้าตาตามแบบเดียวกับyaris  2012 เชื่อได้ว่า มันจะต้องดูดีมากๆ เลยทีเดียว
 
ข้อมูลจาก Paultan.org
 
Sanook! Auto Comment 
 
ถ้า vios มาแบบนี้ ต้องบอกว่า น่าสนใจมาก และ เพียงแค่ภาพที่เรนเดอร์ดูนี้ ก็ทำให้เราตื่นเต้น และต้องขอบอกเลยว่า ถ้าทางค่ายสามห่วงออกแบบมาแบบนี้จริง มันคงจะสร้างยอดขายอย่างถล่มทลาย