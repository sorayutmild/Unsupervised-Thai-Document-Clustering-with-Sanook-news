
เอเชียนเกมส์ ยังวุ่นไม่เลิก! "สาริตา เทวี" นักมวยหญิงแดนโรตี เตรียมโดนไอบ้าลงโทษทางวินัย หลังไม่ยอมรับเหรียญรางวัล 
สหพันธ์มวยสากลสมัครเล่นนานาชาติ (ไอบ้า) หรือ "ไอบ้า" ออกแถลงการณ์ไม่พอใจพฤติกรรมของ สาริตา เทวี นักชกสาวชาวอินเดีย ที่ประท้วงการตัดสินด้วยการไม่ยอมรับเหรียญทองแดง ในการแข่งขันมวยสากลสมัครเล่นหญิง รุ่น 60 กิโลกรัม ศึก เอเชี่ยน เกมส์ 2014 เมื่อช่วงบ่ายของวันพุธที่ 1 ต.ค.ที่ผ่านมา พร้อมชี้แจงอาจเอาผิดโทษกำปั้นสาวรายนี้ทางวินัยแน่นอนแถลงการณ์ของ ส.มวยสมัครเล่นนานาชาติ ระบุว่า "ไอบ้าจะตรวจสอบและดำเนินการเอาผิดทางวินัยเกี่ยวกับกรณีนี้ และการตัดสินจะมีขึ้นทันทีหลังจบการแข่งขันเอเชี่ยน เกมส์ครั้งนี้ทันที"ขณะที่ เดวิด ฟรานซิส ผู้ดูแลการแข่งขันจาก ไอบา กล่าวเสริมถึงเรื่องนี้ว่า "เรื่องที่เกิดขึ้น ดูเหมือนจะมีการวางแผนมานะ เป็นเรื่องเศร้าที่นักมวยปฏิเสธเหรียญรางวัล โดยไม่คำนึงถึงสิ่งทีเกิดขึ้นในการแข่งขัน ทางเราจะส่งเรื่องเพื่อตรวจสอบ และไม่ให้เป็นเยี่ยงอย่าง แก่นักกีฬาคนอื่นๆ ต่อไป"ทั้งนี้เหตุการณ์ที่เป็นที่โจทย์ขานไปทั่วโลก เกิดขึ้นระหว่างพิธีมอบเหรียญรางวัล มวยสากลสมัครเล่นหญิง รุ่น 60 กิโลกรัม


โดย สาริตา เทวี ที่ยืนร่ำไห้ตลอดเวลาที่อยู่บนโพเดี้ยมรับเหรียญ ปฏิเสธที่จะรับเหรียญทองแดง เนื่องจากเธอมองว่าโดนปล้นชัยชนะ มาจากรอบรองชนะเลิศ ซึ่งเธอ แพ้คะแนน "พาร์ค จี นา" นักมวยสาวเจ้าภาพ ไปแบบค้านสานตา 
แถมเธอยังประชดด้วยการนำเหรียญทองแดง ที่ผู้มอบเหรียญยัดเยียดใส่มือ(เธอไม่ยอมให้เอาเหรียญคล้องคอ) โดยตัดสินใจนำเหรียญทองแดงดังกล่าวไปคล้องคอให้นักมวยเจ้าภาพ ชนิดที่ทำเอาคนดูทั้งสนามต้องตกตะลึง กับความใจเด็ดของนักมวยจากแดนภารตะ 
แต่ล่าสุดหลังจากที่ไอบ้า ได้ประกาศว่าจะทำการลงโทษนักมวยสาววัย 32 ปีรายนี้ ก็ทำให้กระแสเกิดกระแสวิพากษ์วิจารณ์ไปในวงกว้่าง
และแน่นอนว่าเวลานี้ เฟซบุ๊ค แฟนเพจอย่างเป็นทางการ ของสหพันธ์มวยสากลสมัครเล่นนานาชาติ (ไอบ้า) กำลังโดนผู้คนจากทั่วโลกตามไปรุมกระหน่ำอย่างหนัก และคาดว่าน่าจะต้องปิดเพจตามหลัง เพจอินชอนเกมส์ ที่โดนด่ากระเจิงจนต้องปิดเพจไปในเวลานี้แล้ว

"พาร์ค จี นา" นักมวยสาวเจ้าภาพ เป็นนักมวยคนแรกที่มีทั้ง เหรียญทองแดง และ เหรียญเงินคล้องคอ!


คลิป นักมวยสาวอินเดีย ไม่ยอมรับเหรียญรางวัล จนโด่งดังไปทั่วโลก
 