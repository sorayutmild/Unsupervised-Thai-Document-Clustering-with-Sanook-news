แชร์สนั่นโลกออนไลน์ คลิปดร.สมเกียรติ อ่อนวิมล นักวิชาการด้านสื่อสารมวลชน ได้ขึ้นเวทีกปปส. อีกครัั้ง เมื่อเวลา 21.50 น. ของวัันที่ 26 ม.ค.57 โดยครั้งนี้ดร.สมเกียรติ อ่อนวิมล กล่าวปราศรัยที่เวทีปทุมวันว่า ในอีกไม่นาน เราจะสามารถล้มระบอบทักษิณได้สำเร็จ และกล่าวถึง หนังสือ CONVERSATIONS WITH THAKSIN หรือ "สนทนากับทักษิณ" ที่อดีตนายกทักษิณเคยให้สัมภาษณ์ไว้กับสื่อต่างชาติ 
ดร.สมเกียรติ กล่าวบนเวทีว่าเมื่อเดือนธันวาคม ปี พ.ศ.2553 ที่บ้านพักเขต Emirates Hills ชานนคร Dubai ประเทศสหรัฐ Arab Emirates คุณทักษิณได้สนทนากับนักเขียนและนักวิชาการชาวอเมริกันคนหนึ่งชื่อ Tom Plate เป็นการสัมภาษณ์ 4 รอบ รอบละ 2 ชั่วโมง และคุยกันที่ร้านอาหารบนอาคารสูง Burj Khalifa อีก 1 ครั้ง ต่อมาอีกครึ่งปี ในกลางปี 2554 มีการสนทนารอบที่ 6 ทั้งหมดนี้ Tom Plate ยังได้ติดต่อคุณทักษิณฯผ่าน E-mail เป็นระยะๆ, โทรศัพท์คุยกันอีก 2 ครั้ง ระหว่าง Tom Plate ที่ Los Angeles กับ คุณทักษิณฯที่ Dubai บทสนทนาทั้งหมดนี้กลายมาเป็นหนังสือชื่อ CONVERSATIONS WITH THAKSIN พิมพ์จำหน่ายที่สิงคโปร์ ในปี 2554 ในหนังสือเล่มนี้ คุณทักษิณพูดความจริงจากหัวใจอย่างเสรี โดยไม่ระมัดระวังคำพูด แต่ความจริงจากหัวใจของคุณทักษิณที่ว่านั้นทำให้คนไทยรู้จักระบอบทักษิณดีขึ้น ได้รู้จักตัวตนที่แท้จริงของคุณทักษิณ คุณทักษิณที่ผมรู้จักดีว่าเป็น "คนจริง" และเป็น "คนเก่ง" คุณทักษิณเป็นคนทุจริตคดโกงประเทศชาติจริง  และเป็นคนโกงเก่งจริงๆ ทั้งนี้ระหว่างการพูดของ ดร.สมเกียรติ พบว่ามีการกวนสัญญาณช่องบลู สกายอยู่ตลอดเวลา ทำให้สัญญาณการถ่ายทอดขาดหายเป็นช่วงๆ 


