พยากรณ์ดวง เดือนกรกฎาคม ปี 2560 ผลมาจากการเปลี่ยนแปลงของดวงดาวสำคัญหลายดวง ปฏิบัติตามคำแนะนำของ หมอช้าง ทศพร ศรีตุลา ก็จะสามารถก้าวผ่านอุปสรรคปัญหา เป็นคู่มือการวางแผนที่ดี ที่จะทำให้คุณสามารถเตรียมรับมือกับการเปลี่ยนแปลงของดวงดาว วางแผนชีวิตตามคำแนะนำกันค่ะ
 

 
ราศีกันย์ ( 17 กันยายน – 17 ตุลาคม )
เดือนกรกฎาคมเป็นเดือนที่จังหวะดวงดาวอยู่ในเกณฑ์ที่ดี โดดเด่นเรื่องโชคลาภ คุณจะได้เงิน ได้โชค ได้งานมาอย่างไม่คาดฝัน หากตั้งใจทำงานอะไรก็ขอให้วางแผนไกลไปถึงอนาคต เพราะสิ่งที่ฝันไว้จะมีสิทธิ์เกิดขึ้นจริงได้ในช่วงนี้ เรื่องการเงิน เดือนนี้เป็นเดือนที่เหมาะสำหรับการเจรจาติดต่อเรื่องการเงินเป็นอย่างมาก เพราะคุณมีจังหวะดวงดาวการเงินและโชคลาภเข้ามา ใครอยากเจรจาเรื่องสินเชื่อขอเครดิตสินเชื่อติดต่อเรื่องไฟแนนซ์ก็ลองใช้จังหวะดวงที่ดีในเดือนนี้ดู
โอกาสที่จะได้เงินหรือติดต่อด้วยความราบรื่นก็มีสิทธิ์จะเกิดขึ้นตามมาได้ เรื่องความรักจัดเป็นเรื่องที่ดวงดีไม่แพ้กัน ราศีกันย์เป็นราศีที่มีจังหวะดวงดาวความรักดีขึ้นเรื่อย ๆ แต่อย่างที่ย้ำว่าดวงดาวไม่ได้ดีแบบนี้ตลอดไป ดังนั้นใครที่คบหาดูใจกันมาสักระยะหนึ่งแล้วและทุกอย่างพร้อมเหมาะสม อยากจะวางแผนเรื่องครอบครัวและแต่งงานหมั้นหมายก็เป็นสิ่งที่ดี ข้อควรระวังของเดือนนี้คือ เอกสารหรือคำพูดจะมีปัญหา ตกหล่น มีข้อผิดพลาด มีเรื่องราวทำให้เกิดความเข้าใจผิดกันบ้างแต่เล็กน้อยเท่านั้น