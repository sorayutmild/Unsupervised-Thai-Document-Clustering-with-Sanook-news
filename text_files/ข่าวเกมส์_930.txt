สวัสดีเพื่อน ๆ ชาว RoV ที่น่ารักทุกคนและผู้ติดตาม Esports และ LoL:Wild Rift ทุก ๆ ท่านคงไม่มีใครไม่รู้จัก Doyser ที่ถือว่าเป็น influencer น้ำดีคนหนึ่งที่โด่งดังที่สุดคนหนึ่งในโลก RoV ด้วยฝีมือของเขาที่อยู่ในขั้นเก่งกาจมีความรอบรู้ และเป็นนัก Review ชั้นยอดที่ทำให้ผู้คนเข้าใจง่าย และมีผู้คนเข้าถึงเนื้อหาของเขาเป็นจำนวนมาก อีกทั้งยังมีผู้ติดตามที่คลั่งไคล้และชื่นชอบสไตล์การเล่นของเขามากมาย เรียกได้ว่าเป็น influencer ระดับแม่เหล็กในวงการ
 
ทั้งนี้แม้ว่าเหตุการณ์จะผ่านมาสักระยะหนึ่งแล้ว แต่ก็ถือว่าเป็นเรื่องที่ถูกพูดถึงในสังคมเกมปัจจุบัน และเหตุการณ์นี้จะเป็นประเด็นสำคัญ ที่สะท้อนให้เห็นถึงปัญหาของตัวเกม LoL:Wild Rift และ Community บางส่วนอีกด้วยเดี๋ยวเรามาดูรับชมไปพร้อม ๆ กัน

เรื่องต้นเหตุในครั้งนี้ ก็เกิดจากการที่ Doyser เป็นหนึ่งคนที่ทำเนื้อหา Content RoV ได้อย่างมีคุณภาพ และยังเป็นผู้ที่ตั้งใจจะผลักดันเกม LoL:Wild Rift ซึ่งหลายครั้งที่เขามักจะแบ่งเวลาไปทำ LoL:Wild Rift เสมอก็ถือว่าทำได้ดี สมกับคุณภาพช่อง Doyser แต่เหตุการณ์ในครั้งนี้ดันไม่ได้ถูกใจซะทุกคนเมื่อ Doyser ได้เข้าไปเล่น Match หนึ่งที่หรือว่าอาจจะเป็นวันไม่ดีสำหรับเขาสักเท่าไหร่ แน่นอนว่าเรื่องควรจะจบอยู่เพียงแค่เกมที่เขาเล่น Master Yi และแน่นอนว่าทุกคน อาจจะไม่ได้ฟอร์มดีในทุก ๆ ครั้งอาจจะต้องมีเรื่องให้ผิดพลาดกันบ้าง

เพราะ Doyser ก็อยากจะลองสไตล์การเล่นใหม่ ๆ เหมือนทุกครั้งที่เขาทำในฐานะคนทำ Content แต่ Match นั้นเขาตายไปถึง 8 ตัวซึ่งจริง ๆ แล้วมันไม่ใช่เรื่องที่ร้ายแรงเกินจะอภัย ซึ่งเหล่าผู้เล่นที่ดีและมีคุณภาพ มักจะมีมารยาทและแสดง Spirit และเคารพสิทธิซึ่งกันและกัน

แต่กลายเป็นว่าเรื่องราวของ Doyser ถูกนำไปแขวะด่าในกลุ่ม Community ของ LoL:Wild Rift (หนักมาก) ถึงแม้ว่าเรื่องราวครั้งนี้จะถูกแก้ไขและจบลงไปแล้ว แต่เหตุการณ์ในครั้งนี้ก็ยังเป็นอุทาหรณ์ให้เราได้รู้ว่า..การเล่นเกมนั้นควรจะมีขอบเขตเพียงใด และมันส่งผลสะท้อนให้เห็นถึง Community ของ LoL:Wild Rift และยังกระทบกระเทือนกับจิตใจของคนทำ Content อีกด้วยทั้งที่ตัวเกม Wild Rift อยู่ในช่วงฟื้นตัว และต้องอาศัยกำลังของพวกเขามาช่วยผลักดันตัวเกม

และมันยังส่งผลกระทบเป็นลูกโซ่ ให้ไม่เกิดความก้าวหน้าและพัฒนา เพราะว่าการไม่ได้มีการทดลองเล่นการเล่นรูปแบบใหม่ ๆ ตัวใหม่ ๆ ทั้งที่ตัวเกมก็มีความหลากหลาย ให้เราได้สร้างสรรค์อยู่แล้ว ซึ่งตรงนี้คุณ lloyd style ได้เป็นห่วงถึงอนาคตของเกม LoL:Wild Rift ถึงขนาดให้เหตุผลที่ว่า META ของเรานั้นอาจจะแคบและตามต่างประเทศไม่ทัน ยิ่งต่างประเทศยิ่งเอาจริง และพัฒนาไปไกลมากแล้วด้วย

เพราะหากใครที่จะมาลองเล่นสไตล์ใหม่ ๆ ก็มักจะโดนด่าโดนแขวะ และถูกประจานในกลุ่ม ซึ่งมันไม่ดีเลยกับอนาคตของทั้งตัวเกม และการแข่งขันในอนาคตข้างหน้า เรื่องนี้หลายฝ่ายก็ค่อนข้างเป็นห่วง และหวังว่าจะไม่มีเหตุการณ์นี้เกิดขึ้นอีกทาง Sanook Game ก็เข้าใจว่าทุกคนรักเกมนี้กันทุกฝ่าย ขอให้เรื่องนี้เป็นอุทาหรณ์ที่ดีและก็ขอให้เพื่อน ๆ เล่นเกมกันอย่างสนุกและสร้างสรรค์กันนะครับ วันนี้ขอตัวลาไปก่อนสวัสดีครับ