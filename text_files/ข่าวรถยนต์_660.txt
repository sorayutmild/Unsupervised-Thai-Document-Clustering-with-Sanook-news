     All-new Honda City 2014 เปิดตัวแล้วที่ประเทศอินเดีย มีให้เลือกทั้งเครื่องยนต์เบนซินและดีเซล

     การเปิดตัวดังกล่าว ถือเป็นการเผยโฉมครั้งแรกในโลกของ 'Honda City' เวอร์ชั่นปี 2014 นี้ หลังจากที่ทางฮอนด้ากุมความลับ ทั้งรายละเอียดทางเทคนิคและรูปโฉมเอาไว้เป็นอย่างดี
     'ฮอนด้า ซิตี้' โฉมใหม่นี้ ถือเป็นเจเนอเรชั่นที่ 4 ของทางฮอนด้า ที่ได้ปล่อยลงสู่ตลาด โดยถือเป็นรถธงอีกรุ่นหนึ่งของฮอนด้า สำหรับกลุ่มประเทศเกิดใหม่อย่างอินเดียและไทย
     สำหรับเวอร์ชั่นอินเดียนั้น มาพร้อมเครื่องยนต์ทั้งแบบเบนซินและดีเซลขนาด 1.5 ลิตร อัดเต็มอ็อพชั่นมากมาย เช่น หน้าจอสำหรับระบบความบันเทิงขนาด 5 นิ้ว ที่สามารถเชื่อมต่อ AUX, iPod, USB และ Bluetooth ได้ ติดตั้งลำโพงถึง 8 จุด, หลังคาซันรูฟ, ระบบปรับอากาศแบบสัมผัส, ปุ่ม Push-start และระบบ Cruise control นอกจากนั้นยังมีช่องแอร์สำหรับผู้โดยสารด้านหลังอีกด้วย
     ตัวถังมีขนาดใหญ่ขึ้นเล็กน้อย ฐานล้อถูกขยายเพิ่มขึ้น 50 มม. ขณะที่ความยาวและความกว้างยังคงเดิม แต่ภายห้องโดยสารถูกออกแบบให้กว้างขึ้นกว่ารุ่นก่อนพอสมควร
     คาดว่าจะเริ่มจำหน่ายในประเทศอินเดียได้ตั้งแต่เดือนมกราคม 2557 เป็นต้นไป

     ส่วนประเทศไทยอาจต้องรอเปิดตัวช่วงต้นปีหน้า
 
 
 
 