ผู้สื่อข่าวว่า นายขวัญชัย ไพรพนา แกนนำ นปช.และประธานชมรมคนรักอุดร ถูกกราดยิงด้วยปืนอาร์ก้า ขณะยืนอยู่หน้าสำนักงาน กระสุนเข้าที่ไหล่ 1 นัดและขา 1 นัด ส่งตัวไปโรงพยาบาลเอกอุดร เหตุเกิดช่วงเช้า ประมาณ 10.00น. พบรถที่ใช้ในการก่อเหตุเป็น  ปิคอัพโตโยต้า วีโก้แชมป์ สีบรอนซ์ โดยคนยิงอยู่หลังกะบะ สำหรับรายละเอียดตำรวจอยู่ระหว่างสอบสวน 
รายงานข่าวระบุเพิ่มเติมว่า ขณะนี้อาการของนายขวัญชัย พ้นขีดอันตรายแล้ว
นาย ขวัญชัย สาราคำ หรือที่รู้จักกันในนาม ขวัญชัย ไพรพนา เป็นประธานชมรมคนรักอุดร และแกนนำ แนวร่วมประชาธิปไตยต่อต้านเผด็จการแห่งชาติแดงทั้งแผ่นดิน เป็นคนอำเภอเดิมบางนางบวช จังหวัดสุพรรณบุรี ทำรายการวิทยุที่เสียงสามยอด จังหวัดขอนแก่น โดยเป็นผู้จัดรายการวิทยุเชียร์นักร้องลูกทุ่งโดยเฉพาะสายัณห์ สัญญา เคยปั้นนักร้องลูกทุ่ง "ลูกนก - พรพนา" ให้ดังขึ้นมาผ่านรายการวิทยุ เป็นอดีตเจ้าของสถานีวิทยุ "คลื่นมวลชนสัมพันธ์" ก่อนที่จะได้เข้าตาพรรคการเมืองใหญ่ หลังจากนำม็อบไปปิดล้อมกลุ่มพันธมิตรที่อุดรธานี จากนั้น ขวัญชัย ไพรพนา ก็กลายเป็นกระบอกเสียงให้ พ.ต.ท.ทักษิณ และกลุ่ม นปช. มาโดยตลอด และกลายเป็นแกนนำฮาร์ดคอร์ เพราะได้นำมวลชนเสื้อแดงไปปิดล้อมสถานที่สำคัญ หรือเคลื่อนพลไปยังจุดต่าง ๆ หลายครั้ง
ขอบคุณภาพจาก @iK0RN @ThanawatLive @Chu_SpringNews