นายวิทัย รัตนากร ผู้อำนวยการธนาคารออมสิน เปิดเผยว่า ธนาคารได้เปิดให้ประชาชนลงทะเบียนกู้เงินในโครงการสินเชื่อเสริมพลังฐานราก รวมวงเงิน 10,000 ล้านบาท เพื่อช่วยเหลือผู้ประกอบการ อาชีพอิสระ คนมีรายได้ประจำ รวมถึงผู้ที่ได้รับผลกระทบจากการแพร่ระบาดของไวรัสโควิด-19 คนละไม่เกิน 50,000 บาท
นายวิทัย รัตนากร ผู้อำนวยการธนาคารออมสิน
โดยสินเชื่อเสริมพลังฐานราก คิดอัตราดอกเบี้ย 0.35% ต่อเดือน ผ่อนชำระเงินกู้ไม่เกิน 3 ปี และไม่ต้องใช้หลักทรัพย์หรือบุคคลค้ำประกันเงินกู้ อีกทั้งยังปลอดชำระเงินต้นและดอกเบี้ย หรือไม่ต้องชำระเงินงวดใน 6 เดือนแรกอีกด้วย
สำหรับผู้ที่สนใจสามารถลงทะเบียนขอสินเชื่อผ่านเว็บไซต์ธนาคารออมสินได้ที่ www.gsb.or.th ได้ตั้งแต่วันนี้ไปจนถึงวันที่ 30 ธ.ค. 63
