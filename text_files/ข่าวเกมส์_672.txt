Harvest Moon: Seeds of Memories เกมปลูกผักย้ายไปทำลงมือถือและ PC
Harvest Moon: Seeds of Memories
Harvest Moon กับ Story of Seasons เกมส์ปลูกผักที่เคยเป็นเกมส์เดียวกัน แต่ตอนนี้กลายเป็นคนละเกมส์แถมระบบการเล่นยังทำคนละสไตล์ด้วย ซึ่ง Natsume ค่อนข้างล้มเหลวในการทำ Harvest Moon: The Lost Valley ออกมาแข่งในเครื่อง 3DS เพราะระบบหลายอย่างไม่เหมือนเดิม ทำให้แฟนๆเกมปลูกผักส่วนมาก ยังคงชื่นชอบ Story of Seasons แบบดั้งเดิมอยู่ ทำให้ทาง Natsume เลือกที่จะตีตลาดกับเครื่องอื่นๆแทน ด้วยการประกาศ Harvest Moon: Seeds of Memories ลง Steam, Wii U และสมาร์ตโฟนแทน ซึ่งเป็นภาคแรกของทั้ง 3 แพรตฟอร์มนี้ และภาคนี้ไม่ได้ทำลง 3DS (เพราะ Story of Seasons ยึดตลาด 3DS อยู่)
ภาค Harvest Moon: Seeds of Memories จะเปลี่ยนทำเป็นแนวการเล่นแบบเดิมให้มากที่สุดเท่าที่ทำได้ โดยจะเอาระบบการสร้างพื้นที่อันแสนยุ่งยากออก และเน้นการเล่นแบบฟาร์มและเมืองเหมือนเดิมแบบคลาสสิค ซึ่งด้วยศักยภาพของเครื่อง PC, Wii U และมือถือ จะทำให้เกม Harvest Moon ภาคนี้มีความสนุกแบบดั้งเดิม แต่ได้กราฟิกที่สวยงามขึ้น และเกมเพลย์ก็เน้นการใช้ทัชสกรีนหรือเม้าส์เป็นหลัก ทำให้เกมเพลย์การบังคับต่างไปจากภาคเดิมนิดหน่อย แต่ได้บรรยากาศแบบเก่า
ระบบสำคัญของ Harvest Moon: Seeds of Memories ก็คือระบบการสะสม Seeds of Memories เมล็ดแห่งความทรงจำที่น่าประทับใจ คล้ายๆกับระบบปลดล็อค achievement โดยเมล็ดความทรงจำนี้จะได้มาจากกิจกรรมต่างๆในเกม อย่างเป็นมิตรกับชาวเมือง ปลูกผัก ตกปลา แต่ละ Seed จะมีเงื่อนไขปลดล็อคไม่เหมือนกัน เป็นจุดหมายของผู้เล่นในการดำรงชีวิตบ้านไร่ของภาคนี้
ส่วนระบบอื่นของ Harvest Moon: Seeds of Memories แทบจะไม่ต่างไปจากภาคก่อนๆ ปลูกผัก เลี้ยงวัว ไก่ แกะ ขี่ม้า เลี้ยงสุนัข เข้าร่วมเทศกาล จีบสาวๆ ขุดแร่ ทำอุปกรณ์ใหม่ ทำอาหาร ซึ่งจะให้บรรยากาศเหมือนภาคคลาสสิคอย่างภาค Harvest Moon: Back to Nature และจะเพิ่มสัตว์เลี้ยงบางชนิดเข้าไป อย่างเช่น bobcat ที่เป็นสัตว์ป่า แต่ผู้เล่นสามารถเป็นมิตรกับมันได้
Harvest Moon: Seeds of Memories กำหนดออกมาให้เล่นในเดือนธันวาคม 2015 ในแพรตฟอร์ม Steam (PC), Wii U , iOS และ Android โดยจะเปิดเผยข้อมูลเพิ่มเติมในงาน E3 2015