Vivo เปิดตัวสมาร์ทโฟนเรือธง V9 มอบประสบการณ์สมบูรณ์แบบที่สุดจอแสดงผล FullView™ Display ใหม่ ภาพสวยทุกช็อต สุดล้ำด้วย AI
Vivo เปิดตัวสมาร์ทโฟน V9 อย่างเป็นทางการในไทย สมาร์ทโฟนรุ่นเรือธงที่ทุกคนรอคอย ล้ำกว่าด้วยหน้าจอแสดงผล FullView™ Display มองได้เต็มตาจุใจกว่าเดิมด้วยสัดส่วนหน้าจอแสดงผลถึง 90% ฉลาดล้ำด้วยเทคโนโลยี AI เปิดประสบการณ์การมองเห็นใหม่ในดีไซน์เพรียวบางทันสมัย สมาร์ทโฟน V9 ตอบสนองทุกความต้องการได้อย่างดีเยี่ยม ทั้งการถ่ายภาพที่เพอร์เฟ็กต์ทุกช็อต และประสิทธิภาพการทำงานเหนือระดับ เพลิดเพลินกับประสบการณ์ใหม่ๆ ได้อย่างสมบูรณ์แบบ

“Vivo เข้าใจถึงความต้องการ ของผู้ใช้สมาร์ทโฟนเป็นอย่างดี เราจึงออกแบบสมาร์ทโฟน V9 มาเพื่อให้มีประสิทธิภาพและฟีเจอร์ที่ตอบโจทย์ทุกความต้องการอย่างแท้จริง มีโหมดการถ่ายภาพที่โดดเด่น ให้ภาพสวยเพอร์เฟ็กต์ในทุกสถานการณ์”

 หน้าจอแสดงผล FullView™ Display สนุกไร้ขีดจำกัด
V9 มีหน้าจอแสดงผลขนาดใหญ่ 6.3 นิ้ว แต่ออกแบบให้มีความกะทัดรัดจับถนัดมือเหมือนโทรศัพท์ขนาด 5.5 นิ้วที่คุ้นเคยกันดี มีสัดส่วนหน้าจอแสดงผล 19:9 มองเห็นชัดขึ้นกว่าเดิมด้ว ยหน้าจอที่ขยายขึ้น 5.2% เมื่อเทียบกับรุ่น V7+ และขอบหน้าจอยังบางลง 19% มีความบางเพียง 1.75 มิลลิเมตร และยังออกแบบตัวเครื่องใหม่ลงตัวทั้งความสวยงานและการใช้งาน ฝาหลังของตัวเครื่องออกแบบผสมผสานความงามแบบสามมิติที่ลงตัว และมีความประณีตในทุกเหลี่ยมมุมเพื่อให้สัมผัสกระชับมือ ใช้งานถนัดและสะดวกสบาย
 เพอร์เฟ็กต์ช็อตด้วยเทคโนโลยี AI
ฟังก์ชั่นต่างๆ ของกล้องทำงานได้อย่างสมบูรณ์แบบด้วยเทคโนโลยี AI ช่วยให้ถ่ายเซลฟี่ได้ชัดสวยใสทุกช็อต มาพร้อมกับกล้องหน้าความละเอียด 24 ล้านพิกเซล และกล้องหลังเลนส์คู่ 16 ล้านพิกเซล และ 5 ล้านพิกเซล Vivo พัฒนาเทคโนโลยี AI โดยใช้ซอฟต์แวร์ที่มีประสิทธิภาพ ควบคู่กับเทคโนโลยีการเรียนรู้ของเครื่อง (machine learning) และวิจัยเชิงลึก เพื่อให้ลูกค้าได้รับประสบการณ์การถ่ายภาพที่ดีที่สุด บันทึกภาพได้สวยงามไร้ที่ติ
โหมด AI Face Beauty จะทำหน้าที่ตรวจจับลักษณะของผู้ใช้ อาทิ อายุ เพศ โทนสีผิว สภาพผิว รวมถึงสภาพแสงโดยรอบ จากนั้นจะนำไปประมวลผลร่วมกับข้อมูลในดาต้าเบสที่ Vivo ได้รวบรวมภาพถ่ายใบหน้าไว้กว่าล้านรูปทั่วโลก เพื่อช่วยจัดทำอัลกอริทึมของ AI ทั้งนี้ โหมด AI Face Beauty ช่วยปรับแต่งใบหน้าโดยเลือกอัลกอริทึมที่ทำให้ได้ภาพออกมาดีที่สุด และเมื่อใช้งานมากขึ้นเรื่อยๆ AI จะเรียนรู้รูปแบบการแต่งภาพที่ผู้ใช้ชื่นชอบ รวมถึงการตั้งค่าที่เหมาะสมกับผู้ใช้ ส่งผลให้ได้ภาพเซลฟี่ที่สวยสมใจทุกๆ ครั้งภายในพริบตาเดียว
 ฟีเจอร์ AI Selfie Lighting ใหม่ เปิดประสบการณ์ให้การถ่ายภาพเซลฟี่ดูน่าอัศจรรย์ยิ่งขึ้น เก็บทุกความประทับใจได้โดยไม่ต้องใช้อุปกรณ์เสริม อัลกอริทึม AI ของ V9 จะปรับภาพใบหน้าสองมิติให้กลายเป็นสามมิติ และปรับแสงที่ใบหน้า ให้ภาพออกมาโดดเด่นทุกครั้งที่กดชัตเตอร์ สามารถเลือกเอฟเฟ็กต์ได้ทั้งแบบ Natural Light, Studio Light, Stereo Light  และแบ็คกราวน์ Monochrome นอกจากนี้ ยังมีสติ๊กเกอร์อีโมจิ AR เพิ่มความสนุกให้กับการเซลฟี่ และสามารถแต่งเอฟเฟ็กต์ได้อีกหลากหลายรูปแบบ สมาร์ทโฟน V9 ช่วยให้ผู้ใช้ถ่ายภาพเซลฟี่ที่สะท้อนตัวตนของตนเองได้ง่ายๆ เพียงไม่กี่คลิก
 V9 มาพร้อมกับกล้องหลังเลนส์คู่ 16 ล้านพิกเซล และ 5 ล้านพิกเซล ช่วยให้ถ่ายภาพเทคนิคโบเก้ (bokeh) ได้เหมือนกับใช้กล้อง DSLR โดยนำอัลกอริทึม AI Bokeh ซึ่งใช้ข้อมูลจากการเรียนรู้ของตัวเครื่อง จึงสามารถจับภาพวัตถุที่จะถ่ายได้อย่างแม่นยำ และมีการปรับโฟกัสที่เหมาะสมทำให้ได้ภาพที่สวยงาม

ปรับแต่งและเก็บความสวยงามลงตัวด้วย AI
AI Smart Engine ของ V9 ช่วยสร้างสุดยอดประสบการณ์สมาร์ทโฟนและให้ความทนทานแข็งแกร่ง สามารถเรียนรู้ลักษณะการใช้สมาร์ทโฟนของผู้ใช้ นำมาประมวลผล และจัดการทรัพยากรให้มีประสิทธิภาพสูงสุด ทำงานได้อย่างลื่นไหล ประหยัดพลังงาน สอดคล้องกับลักษณะการใช้เครื่อง นอกจากนี้ Smart Engine ยังประเมินได้ว่าผู้ใช้จะใช้เครื่องอีกเมื่อใด และเตรียมแอปพลิเคชั่นโปรดไว้ให้พร้อมใช้ได้เร็วขึ้น 20%
เทคโนโลยี AI Face Access รุ่นใหม่ ยังสามารถตรวจจับการสะท้อนของผิวธรรมชาติและการเคลื่อนไหวเพียงเล็กน้อยของใบหน้าเพื่อช่วยลดปัญหาการปลดล็อกโดยบังเอิญเมื่อใช้รูปภาพหรือวิดีโอ นอกจากนี้ AI Face Access สำหรับล็อกแอปพลิเคชั่นยังช่วยเพิ่มประสิทธิภาพความปลอดภัยให้กับข้อมูลและความเป็นส่วนตัวในการใช้แอปพลิเคชั่น
V9 ยังมาพร้อมกับฟีเจอร์ AI Attention Sensing โดยเซ็นเซอร์ของตัวเครื่องสมาร์ทโฟนจะจับสัญญาณการใช้งาน หากผู้ใช้กำลังใช้งานอยู่ ตัวเครื่องจะลดเสียงเตือนข้อความ สายเรียกเข้า และเสียงตั้งเตือนต่างๆ ให้เบาลงโดยอัตโนมัติ เพื่อเป็นการตัดเสียงรบกวน ขณะที่กำลังใช้งานอยู่
ความบันเทิงและสมรรถนะเหนือระดับ
โหมดเกมรุ่นล่าสุดมอบสุดยอดประสบการณ์การเล่นเกมบนสมาร์ทโฟน ด้วยระบบปิดกั้นการรบกวนในขณะที่เล่นเกม ช่วยตัดเสียงรบกวนจากสายโทรเข้า หรือข้อความที่เข้ามา ให้สนุกกับเกมได้ถึงขีดสุด ทั้งนี้ ผู้ใช้สามารถตั้งค่าให้แสดงเฉพาะเบอร์โทรที่ต้องการ และยังสามารถแบ่งหน้าจอเป็นสองส่วน สามารถตอบข้อความสำคัญได้โดยไม่ต้องออกจากเกม
V9 มาพร้อมระบบปฏิบัติการล่าสุด Android 8.1 OS ประมวลผลเร็วและแรงด้วยโพรเซสเซอร์ Qualcomm Snapdragon 626 octa-core หน่วยความจำ 4GB RAM และความจุ 64 ROM
 
ราคาและการวางจำหน่าย 
Vivo V9 มีให้เลือก 2 สี คือ Pearl Black และ Gold ราคา 10,999 บาท พร้อมวางจำหน่ายอย่างเป็นทางการในวันที่ 30 มีนาคม 2561 เป็นต้นไป