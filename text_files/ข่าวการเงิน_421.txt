เว็บไซต์ www.เราชนะ.com โชว์ขั้นตอนการสมัครร้านค้าเข้าร่วมโครงการเราชนะ พร้อมขอแนะนำที่จะช่วยให้เข้าร่วมโครงการฯ ได้ง่ายขึ้น
หลังจากที่เว็บไซต์ www.เราชนะ.com เปิดให้ประชาชนได้ลงทะเบียนเพื่อขอรับสิทธิเยียวยา 3,500 บาท 2 เดือน รวมวงเงินคนละ 7,000 บาท เมื่อเวลา 6 โมงเช้าที่ผ่านมาของวันนี้ (29 ม.ค. 64) ซึ่งผู้ประกอบการร้านค้ารายย่อยที่อยากเข้าร่วมโครงการเราชนะ ก็สามารถลงทะเบียนได้ในวันนี้เช่นกัน 
ขั้นตอนการสมัครร้านค้าเข้าร่วมโครงการเราชนะ

มีบัญชีธนาคารกรุงไทย แบบบุคคลธรรมดา
สมัครร้านค้าที่ www.เราชนะ.com
สมัครแอปพลิเคชั่นถุงเงิน ณ สาขา ธนาคารกรุงไทยทั่วประเทศ
เจ้าหน้าที่โครงการฯติดต่อผู้สมัครและตรวจสอบคุณสมบัติ
โครงการเราชนะ แจ้งผลการสมัครผ่านทางระบบ SMS
เข้าระบบแอปพลิเคชันถุงเงิน เพื่อเริ่มรับเงินสิทธิเราชนะ

สมัครร้านค้าเราชนะ ได้เฉพาะกิจการประเภทบริการรายย่อยที่มีสถานประกอบการและตรวจสอบได้ , บริการขนส่งสาธารณะ เช่น รถแท๊กซี่,วินมอเตอร์ไซต์,รถตู้โดยสารประจำทาง

(เข้าเว็บไซต์ www.เราชนะ.com)
สำหรับข้อแนะนำร้านค้าที่ลงทะเบียนเข้าร่วมโครงการเราชนะ จะต้องตรวจสอบรายละเอียดข้อมูลต่างๆ ดังต่อไปนี้

ตรวจสอบการกรอกข้อมูล ชื่อร้าน, เลขบัตรประจำตัวประชาชน, ใบอนุญาต, หมายเลขโทรศัพท์, ชื่อผู้ติดต่อ ให้ถูกต้อง
สามารถลงทะเบียนได้เพียง 1 ครั้งเท่านั้น
กรณีร้านที่ยังไม่เคยสมัครแอปฯถุงเงิน กรุณาติดต่อสาขาธนาคารกรุงไทยทั่วประเทศ เพื่อสมัครแอปฯถุงเงินหลังลงทะเบียนเรียบร้อย
เจ้าหน้าที่โครงการฯจะติดต่อท่านเพื่อตรวจสอบการประกอบกิจการ



เราชนะ ร้านค้าธงฟ้า-คนละครึ่ง ไม่ต้องสมัครใหม่ แค่อัปเดตแอปถุงเงิน เริ่มเที่ยงวันนี้!
คนมีแอปฯ เป๋าตัง รับสิทธิเราชนะ เงินเข้า 7,000 บาท วันไหนบ้างเช็กโลด!
เราชนะ โอน 7,000 บาท เข้าบัตรสวัสดิการแห่งรัฐ บัตรคนจน วันไหนบ้าง?
ลงทะเบียนเราชนะ ผ่านคุณสมบัติ จะได้รับเงิน 7,000 บาท เข้าแอปฯ เป๋าตัง เมื่อไหร่?
