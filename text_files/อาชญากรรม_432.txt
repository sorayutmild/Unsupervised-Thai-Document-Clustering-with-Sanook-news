"บอล เก๋งเขียวชักดาบค่าน้ำมัน" เจอ "หนุ่ม กรรชัย" ขอตรวจฉี่หลังจบรายการโหนกระแส ล่าสุด ผลออกมาแล้ว
จากกรณีที่วานนี้ (27 ม.ค.) ในรายการโหนกระแส ได้มีการพูดคุยกับ ลุงดำ พนักงานปั๊มน้ำมัน หนุ่ม พลเมืองดี เบียร์ ผู้อยู่ในเหตุการณ์ บอล เจ้าของรถสีเขียว โด้ เพื่อนสนิทบอล และ ฝ้าย พี่สาวของบอล จากกรณีขับรถสีเขียวไปเติมน้ำมันแต่ไม่ยอมจ่ายและขับรถชิ่งหนีออกไป ก่อนจะถูกพลเมืองดีรวบตัวได้และเกิดการทะเลาะวิวาท

โหนกระแสสุดพีค! กรรชัย ขอตรวจฉี่ บอล เก๋งเขียวชักดาบค่าน้ำมัน หลังจบรายการ

โดย บอล เจ้าของรถเก๋งสีเขียว เปิดใจในรายการโหนกระแส อย่างถามคำตอบคำ และมีอาการมึนๆ โดยขอโทษกับสิ่งที่ทำกับลุงพนักงาน และไปข่มขู่ทะเลาะวิวาท ส่วนสาเหตุที่ไม่จ่ายเงิน บอล บอก “ผมไม่มีตังค์”
โดยขณะดำเนินรายการ บอล รถเขียว ไม่สามารถตอบคำถามได้อย่างเป็นธรรมชาติ ทำให้ หนุ่ม กรรชัย ผู้ดำเนินรายการ จึงต้องขออนุญาตตรวจฉี่หลังจบรายการ
ขณะที่ ฝ้าย พี่สาวของบอล ขอโทษกับสิ่งที่เกิดขึ้น ยอมรับน้องชายเมา แต่ไม่รู้ว่าเมาอะไร พร้อมอยากให้ไปรักษาอาการที่เป็น ยืนยันน้องชายมีสติสัมปชัญญะครบทุกอย่าง วอนอยากให้เรื่องจบ ส่วนสิ่งที่น้องชายได้กระทำไว้ก็ขอให้เป็นชะตากรรมที่น้องต้องได้รับ
ซึ่งเมื่อหลังจบจากรายการโหนกระแส บอล ได้ไปตรวจฉี่ และล่าสุดผลการตรวจได้ออกมาแล้ว ปรากฏว่าผลตรวจฉี่เป็นสีม่วง หรือพบสารเสพติดในร่างกาย