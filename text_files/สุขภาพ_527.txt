หนุ่มสาวออฟฟิศ ชีวิตรัดตัว เวลาออกกำลังกายไม่ค่อยมี เอาท่านี้ไปเลย รับรองเมื่อยจริง เหนื่อยจริง แค่ 30 วินาทีเท่านั้น
ท่าที่ว่าก็คือ ท่า “แพลงก์” (plank) นั่นเองค่ะ มีอยู่ช่วงหนึ่งที่เราชอบทำ “แพลงกิ้ง” กัน จำได้ไหมเอ่ย เพราะฉะนั้นท่าแพลงก์ ก็คือ ท่านอนคว่ำ ยืดขาชิดตรงนั่นแหละค่ะ แต่ถ้าเป็นการออกกำลังกาย ต้องตั้งข้อศอก เอาแขนส่วนบนนาบไปกับพื้น แล้วค้างเอาไว้ด้วย
ค้างเอาไว้ให้ได้อย่างน้อย 30 วินาที จะทำแค่นี้ต่อวัน หรือไปพักเหนื่อยแล้วมาค้างกันใหม่ก็ได้ รับรองว่าเพียง 1 เดือน เห็นผลแน่นอน เพราะระหว่างที่คุณทำท่าแพลงก์ ทั้งแขน หน้าท้อง ต้นขา ปลายขา เกร็งไปหมดทั้งตัว เห็นดูง่ายๆ แบบนี้ แอบเมื่อยนะขอบอก!
 
istockphoto 
 
หากทำท่าแพลงก์ไปนานๆ แล้วรู้สึกเฉยๆ เบื่อๆ อยากเพิ่มรสชาติ ลองเพิ่มอุปกรณ์อย่างดัมเบล ยืดแขนยกสลับข้างระหว่างแพลงก์ หรือลูกบอล หมอนนิ่มๆ เก้าอี้ ขั้นบันได เสริมความสูงที่เท้าดูก็ได้ค่ะ
 
istockphoto
istockphoto 
นอกจากนี้ ใครที่ทำไปเรื่อยๆ แล้วค้นพบว่า 30 วินาทีมันไม่ค่อยเมื่อย หรือเมื่อยน้อยลง สามารถไปต่อได้ ลองยืดเวลาดูเป็น 45 วินาที 1 นาที 2 นาที ได้เช่นเดียวกัน หรือจะทำทีละสั้นๆ 30 วินาที 3 เซ็ต ก็ได้ค่ะ (สามารถพักนอน หรือเหยียดแขนเหยียดขา ยืดเส้นยืดสายระหว่างเปลี่ยนเซ็ตได้)
 
พื้นที่ทำท่าแพลงก์ ก็ควรเป็นพื้นที่ที่เรียบเสมอกัน มั่นคง และมีความแข็งระดับหนึ่ง ไม่อยากให้แพลงก็บนที่นอน หรือเตียงมากเท่าไร เพราะมันยวบยาบ ทำท่าแพลงก์ลำบาก แต่ถ้าบนพื้นบ้านมันเจ็บ ก็ลองด้วยที่นอนแข็งๆ บางๆ หรือเสื่อโยคะได้ค่ะ
 
istockphoto
เพียงเท่านี้คุณก็เป็นเจ้าของเรือนร่างที่แน่น กระชับ ได้ง่ายๆ แล้ว เพื่อนใครที่บ่นว่าไม่มีเวลาออกกำลังกาย ไม่มีเงินเข้าฟิตเนส รีบแชร์บทความนี้ให้เขาหรือเธออ่านโดยด่วน จะได้ไม่มีข้ออ้างในการไม่ออกกำลังกายอีกเนอะ