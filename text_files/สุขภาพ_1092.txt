โรคไข้เลือดออก เมื่อเป็นแล้วจะมีอาการเหมือนเป็นไข้หวัดใหญ่ แต่อาการจะหนักกว่า และอาจถึงขั้นเสียชีวิต เนื่องจากภาวะเลือดออกมาก สำหรับผู้ป่วยที่เป็นโรค ไข้เลือดออก อาหาร ของผู้ป่วยที่จะช่วยให้ร่างกายฟื้นฟูตัวเองได้เร็วขึ้น จึงเป็นสิ่งที่ไม่ควรมองข้าม และนี่คืออาหาร 6 อย่างที่เหมาะกับผู้ป่วยไข้เลือดออก

ผักโขม ผักโขม อุดมไปด้วยธาตุเหล็ก และกรดไขมันโอเมก้า 3 ซึ่งจะช่วยเสริมสร้างระบบภูมิคุ้มกันให้ร่างกาย และยังช่วยเพิ่มเกล็ดเลือดด้วย ผู้ป่วยไข้เลือดออกจะมีภาวะเลือดออกมาก เกล็ดเลือดต่ำ ดังนั้น จึงต้องกินอาหารที่มีส่วนช่วยในการเพิ่มปริมาณเกล็ดเลือด
บร็อคโคลี่ บร็อคโคลี่ มีวิตามินเค ซึ่งมีส่วนช่วยในการสร้างเกล็ดเลือด หากผู้ป่วยโรคไข้เลือดออกมีภาวะเกล็ดเลือดต่ำ จึงควรเพิ่มบร็อคโคลี่เข้าไปในมื้ออาหาร นอกจากจะช่วยเรื่องปริมาณเกล็ดเลือดแล้ว บร็อคโคลี่ยังอุดมไปด้วยสารต้านอนุมูลอิสระ และมีแร่ธาตุมากมาย ที่จะทำให้ผู้ป่วยแข็งแรงขึ้น
น้ำใบมะละกอคั้น ดร. Ashutosh Gautam ผู้เชี่ยวชาญด้านแพทย์แผนโบราณ ที่เมือง Baidyanath ในประเทศอินเดีย ได้ให้ข้อมูลว่า น้ำใบมะละกอมีสรรพคุณช่วยเพิ่มเกล็ดเลือด จึงมีส่วนช่วยในการรักษาโรคไข้เลือดออกได้ นอกจากนี้ ยังมีงานวิจัยในประเทศมาเลเซีย และในประเทศไทยที่ชี้ว่า น้ำใบมะละกอมีผลต่อผู้ป่วยโรคไข้เลือดออก นอกจากนี้ยังไม่มีรายงานว่า การดื่มน้ำใบมะละกอเป็นอันตรายต่อสุขภาพ ผู้ป่วยโรคไข้เลือดออกจึงสามารถลองดื่มน้ำต้มใบมะละกอได้ โดยการนำใบมะละกอมาบดและคั้นเอาน้ำมาดื่ม ในปริมาณ 30 มิลลิลิตรต่อครั้ง
ทับทิม ทับทิม มีสารอาหารและแร่ธาตุมากมาย การกินทับทิมจะทำให้ร่างกายมีพลัง ช่วยบรรเทาความเหนื่อยล้า นอกจากนี้ทับทิมยังมีธาตุเหล็ก ที่มีประโยชน์ต่อเลือด และช่วยรักษาระดับเกล็ดเลือด ในร่างกายของผู้ป่วยไข้เลือดออกด้วย
อาหารโปรตีนสูง อาหารที่มีโปรตีนสูง เช่น ปลา อกไก่ และไข่ขาว เป็นอาหารที่เหมาะกับผู้ป่วยโรคไข้เลือดออก เนื่องจากร่างกายของผู้ป่วยกำลังอ่อนแอ ต้องต่อสู้กับเชื้อไข้เลือดออก การกินอาหารที่มีโปรตีนสูง จะช่วยทำให้ร่างกายแข็งแรงขึ้น ทำให้หายจากโรคไข้เลือดออกได้เร็ว
อาหารที่ไม่เผ็ด ไม่มัน ไม่ควรให้ผู้ป่วยโรคไข้เลือดออกกินอาหารรสเผ็ด หรืออาหารมันๆ ทอดๆ เพราะจะส่งผลต่อระบบย่อยอาหาร และทำให้ร่างกายฟื้นฟูตัวเองได้ช้า ผู้ป่วยควรกินอาหารที่ย่อยง่าย ไม่ใช่อาหารรสจัด หรือของทอดของมัน เช่น อาหารต้มๆ อย่างข้าวต้ม โจ๊ก หรือซุป ก็จะทำให้ระบบย่อยอาหารไม่ต้องทำงานหนัก ช่วยให้ร่างกายฟื้นฟูตัวเองได้ไว
