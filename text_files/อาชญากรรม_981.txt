สุดเศร้า ลูกสาวโพสต์คลิปพ่อยืนกดเงินที่ตู้เอทีเอ็ม รถสองคันชนกันแล้วเสียหลักมาชนอัดพ่อ ลั่น "เจ็บที่สุดตอนที่รู้ว่า รถที่ชนพ่อเราจนเสียชีวิต คือรถพยาบาล"
เฟซบุ๊กแฟนเพจชื่อดัง Drama-addict ได้แชร์คลิปวิดีโอเหตุการณ์รถพยาบาลชนกับรถกระบะที่ขับตัดหน้า ทำให้รถพยาบาลเสียหลักไปชนพ่อของเจ้าของคลิปที่กำลังกดเงินที่ตู้เอทีเอ็มเสียชีวิต
คลิปดังกล่าวเผยให้เห็นเหตุการณ์ขณะคุณพ่อของเจ้าของคลิปกำลังกดเงินที่ตู้เอทีเอ็ม ระหว่างนั้ รถพยาบาลขับมา แล้วถูกกระบะตัดหน้า ด้วยความที่ฝนตกถนนลื่น เมื่อรถชนกัน ทำให้รถพยาบาลเสียหลักพุ่งซัดไถลไปชนพ่อของตัวเองเสียชีวิตทันที
โดยความตอนหนึ่งของเจ้าของคลิป ระบุว่า "คุณพ่อยืนกดเงินที่ตู้ atm มีรถสองคันเค้าชนกันแล้วเสียหลักมาชนอัดพ่อเราคาตู้ atm รถที่ขับชนพ่อคือรถพยาบาล รพ. (ไม่มีคนไข้ในรถนะคะเนื่องจากเค้าเพิ่งไปส่งคนไข้ที่บ้านมา)
โดยโดนรถกระบะได้รับการว่าจ้างให้ไปทำงาน (เด็กอายุ 16) ขับตัดหน้า ถนนพื้นลื่นเนื่องจากฝนเพิ่งหยุดตก ทั้ง 2 คันชนกันบริเวณทางแยก โดยไม่มีการชะลอความเร็ว
ความประมาทของพวกเค้าทำให้ พ่อเราได้จากไปอย่างกะทันหัน ขอบันทึกไว้เป็นความทรงจำ และเตือนสติตัวเองว่าจะใช้ชีวิตอย่างไม่ประมาท เจ็บที่สุดตอนที่รู้ว่า รถที่ชนพ่อเราจนเสียชีวิต คือรถพยาบาล"

 