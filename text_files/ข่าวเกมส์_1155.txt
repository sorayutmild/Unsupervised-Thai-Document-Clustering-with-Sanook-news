ช่วงปลายปีในแต่ละปีก็มักจะมีเกมส์สนุกมันส์ๆ ออกมาให้ชาว PC ได้เล่นกันอยู่เสมอๆ อย่างช่วงนี้เกมส์ PC ที่กำลังออกมาให้สนุกกันไปแล้วก็มี Assassin's Creed III ที่บางคนอาจกำลังต่อสู้เพื่ออิสระภาพกันอยู่ หรือบางคนก็อาจจะกำลังต่อสู้เพื่อตัวเองไปกับนักฆ่า 47 ใน Hitman Absolution แต่ก็มีอีกเกมส์ที่อยากจะแนะนำให้เล่นกันในช่วงปลายเดือนพฤศจิกายนนี้ นั่นคือ Far Cry 3 ที่ได้รับคะแนนวิจารณ์จากหลายสื่อว่าเป็นเกมส์ยอดเยี่ยมประจำช่วงนี้เลยก็ว่าได้ ทั้งเรื่องของภาพกราฟิกที่สวยงาม และระบบการเล่นที่สนุก ซึ่งไม่มีสื่อไหนให้คะแนนต่ำกว่า 8 เลยสักที่เดียว โดยเฉพาะอย่างยิ่งชาว PC ที่มีเครื่องแรงๆ ควรหามาทดลองความแรงเครื่องกันดู ว่าจะได้ภาพเกมส์ที่สวยงามมากแค่ไหน โดยเรามีตัวอย่างคลิปเกมเพลย์ เวลาที่ปรับกราฟิกสุดๆแล้วมาให้ชมกัน





สเปกเครื่อง PC ขั้นต่ำ สำหรับเกมส์ Far Cry 3
CPU - 2.66 GHz Intel® Core™2 Duo E6700, 3.00 GHz AMD Athlon™ 64 X2 6000+
RAM - 4GB ขึ้นไป
GPU - 512 MB DirectX  9.0 Shader Model 4.0, Nvidia 8-series หรือ AMD Radeon 3000 series
Operating system: Windows XP
HDD Space - 8GB
 
สเปกเครื่อง PC ที่แนะนำ สำหรับเกมส์ Far Cry 3
CPU - Intel Core i3-530 หรือ AMD Phenom II X2 565 ขึ้นไป
RAM - 6GB ขึ้นไป
GPU - 1024 MB DirectX 11 Shader Model 4.0 Nvidia 400-series หรือ AMD 5000-series
Operating system: Windows 7
HDD Space - 8GB
 
สเปกเครื่อง PC สำหรับเกมส์ Far Cry 3 ที่ต้องการกราฟิกแบบสูงสุด
CPU - Intel Core i7-2600K หรือ AMD FX-4150 ขึ้นไป
RAM - 8GB ขึ้นไป
GPU - 1024 MB DirectX 11 Shader Model 4.0 Nvidia 600-series หรือ AMD 7000-series ขึ้นไป
Operating system: Windows 7 64bit หรือ Windows 8  64bit
HDD Space - 8GB
 
Far Cry 3 สงครามย่อมๆที่เกาะทางใต้ภาคใหม่ (ถ้าเป็นภาพยนตร์เรียกว่า  โค่นนักรบพันธุ์สังหาร) เรื่องราวของเกม Far Cry 3 ก็มีอยู่ว่า Jason Brody พร้อมกับเพื่อนและแฟนสาว ได้เดินทางไปเที่ยวทะเล ที่เกาะทางใต้แห่งหนึ่ง  โดยที่ไม่รู้ตัวเลยว่าฝันร้ายกำลังรอพวกเขาอยู่  โดยที่ระหว่างเที่ยวกันอยู่นั้น พวกของ Jason Brody ก็ไปพบกับเรือร้างโดยบังเอิญและพบว่าในนั้นมีอาวุธสงครามเต็มไปหมด  จึงถูกลากเข้าไปพัวผันกับกลุ่มที่ขัดแย้งกันในท้องถิ่นนั้นโดยไม่รู้ตัว  หลังจากนั้นพวกเขาก็ถูกมอมเหล้า และ Jason Brody ถูกจับไปโดยแยกกับเพื่อนและแฟนสาว  เขาดิ้นรนและหนีออกไปได้สำเร็จก่อนที่จะถูกเจี๋ยน  แต่ฝันร้ายของเขาก็ยังไม่หมดไป เพราะกลุ่มก่อการร้ายยังคงตามล่าตัว  และเขายังต้องตามหาแฟนสาวกับเพื่อน และหนีออกไปด้วยกันให้ได้  การต่อสู้ของหนุ่มนักท่องเที่ยวผู้ไม่ชำนาญการต่อสู้จะจบอย่างไร  คุณต้องเป็นผู้ช่วยเหลือ...  ระบบการเล่นของ Far Cry 3 ยังคงคล้ายกับภาคเก่าๆคือเป็น Open World FPS ที่แม้ว่าจะเป็นเกมยิงแบบไม่เห็นตัวผู้เล่น แต่ก็มีอะไรต่างๆให้ผู้เล่นทำมากมายนอกจากการเดินหน้ายิงศัตรู Jason Brody สามารถทำได้ทุกอย่าง เพื่อเอาตัวรอดจากเกาะนรกแห่งนี้  ไม่ว่าจะเป็นการลอบสังหาร วางระเบิด ขโมยอาวุธและพาหนะ ดำน้ำ  ใช้เครื่องร่อน ฯลฯ แม้ว่าเขาจะไม่มีประสบการณ์ต่อสู้  แต่พลังในการดิ้นรนเอาตัวรอดมันก็ทำให้เขาแข็งแกร่งขึ้นได้
 
เตรียมสัมผัสความสุดยอดของเกมส์ Far Cry 3 ได้ในวันที่ 29 พฤศจิกายน 2012
 
ข้อมูลอ้างอิงจาก

http://kotaku.com/5962710/see-how-pretty-far-cry-3-looks-on-pc
