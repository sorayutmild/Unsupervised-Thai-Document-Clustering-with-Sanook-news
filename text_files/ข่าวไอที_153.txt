เอกสารและข้อมูลที่ถูกเก็บเอาไว้ใน iPhone นั้น ทำให้เปลืองพื้นที่ไม่น้อย ข้อมูลที่ถูกเก็บเอาไว้นี้ มีทั้งแอปสต๊อก ข้อมูล cacheเอกสาร iCloud หรือแม้กระทั่งแอปของบุคคลที่ 3 ซึ่งแน่นอนว่า ข้อมูลเหล่านี้ ทำให้เราเสียพื้นที่เก็บข้อมูลไปมาก หากรู้วิธีลบออกก็จะทำให้เราได้พื้นที่เพิ่มขึ้นมา

ซึ่งเราจะต้องรู้วิธีการลบออกโดยแบ่งเป็นส่วน ๆ ดังนี้
1. สต๊อกแอป หรือ Stock App พวกเพลง วีดีโอ ซาฟารี ข้อความ จดหมาย เหล่านี้ เรียกว่าสต๊อกแอป ซึ่งสต๊อกแอปเหล่านี้ มีความเชื่อมโยงกับข้อมูลที่เราเก็บ อย่างแอปเพลงที่เราชอบ ก็จะมีข้อมูลของเจ้าของเก็บอยู่ แอปวีดีโอก็ต้องการพื้นที่ในการเก็บวีดีโอที่ดาวน์โหลด ซาฟารีก็จะเก็บข้อมูล cache แอปจดหมายก็ใช้ cache เช่นกัน ดังนั้นเราจึงเห็นว่า แต่ละแอปก็มีข้อมูลที่เก็บไว้ต่างกันไป และเราก็ต้องหาวิธีในการลบออก ดังนี้
Safari ให้ล้าง cache, reading list, history, cookies ดังนี้

ไปที่ Settings
เลื่อนลงมาที่ Safari แล้วเลือก
เลื่อนลงไปที่ History , Cookies and Data
เลือกเพื่อล้างข้อมูลออก
จากนั้นไปล้าง Reading list
ไปที่ Settings > General > Usage
ไปที่ Show All Apps แล้วเลื่อนไปที่ Safari
เลือกที่ Edit จากนั้น แตะปุ่มแดงเครื่องหมาย ‘-‘ ที่อยู่ข้าง ๆ  Offline Reading List และเลือก Delete       

ในกรณีที่รู้สึกว่า Safari ทำงานช้า อาจจะเป็นเพราะพื้นที่ที่ Reading List นี้ไปจับจองไว้ การล้างออกจะทำให้ความเร็วของ Safari เพิ่มขึ้น และการทำเช่นนี้เป็นการล้าง Reading List จากบัญชี iCloud ด้วย
Message เป็นอีกหนึ่งวิธี ที่จะเพิ่มพื้นที่คือการลบเอกสารและข้อมูลที่ติดมากับการสนทนาใน Message ดังนี้

สิ่งที่ต้องใช้คือ iBackupbot, เครื่อง iPhone หรือ iPad , เครื่อง PC หรือ Mac ที่ใช้เวอร์ชั่นล่าสุดของ iTunes
ทำตามขั้นตอนคือ เริ่มจากแบคอัพ iPhone หรือ iPad ผ่าน iTunes
เปิด iBackupbot
ไปที่ System Files > Mediadomain> Library > SMS > Attachments
ลบแฟ้ม Attachments อาจจะเป็นการลบทั้งแฟ้มเลยก็ได้
คลิ๊กที่ Restore เพื่อจัดการกับข้อมูลที่แบคอัพ

Mail เป็นการล้างอีเมล และ Attachment เพราะยิ่งมี Attachment มากเท่าไหร่ ก็ยิ่งกินพื้นที่มากขึ้นเท่านั้น

ไปที่ Setting > Mail , Contacts, Calendar
เลือกบัญชีอีเมล
เลือก Delete Account จากนั้น ยืนยัน
แอดบัญชีเข้ามาใหม่ โดยเลือกที่ Add New

iTunes ทั้งเพลง หนัง รายการทีวี และ Thumbnail cache วิธีที่ดีที่สุดสำหรับการล้าง cache ก็คือการนำเอาเพลงทั้งหมดออกจาก iPhone แล้วซิงค์ใหม่อีกครั้งผ่านคอมพิวเตอร์ การล้าง cache ทั้งหมดนี้ จะทำให้เราได้พื้นที่เพิ่มขึ้นมาฟรี ๆ
Photo Stream เราอาจจะต้องการล้างข้อมูลบางอย่างของ Photo Stream โดยเฉพาะเมื่อมีรูปภาพหรืออัลบั้มมากเกินไป การล้าง หรือ clear นั้นไม่ใช่การลบทิ้ง แต่เป็นการปิด Photo Stream ด้วยการไปที่ Settings > iCloud > Photo Stream เพื่อนำออกจาก iPhone
2. แอปของบุคคลที่สาม แอปเหล่านี้ติดมาได้เมื่อเราใช้ซอฟต์แวร์อย่าง iExplorer แต่ก็มีวิธีกำจัดอออก 2 วิธีดังนี้

วิธีแรก คือการติดตั้งแอปใหม่ โดยไปที่ app icon จากนั้นกด X เพื่อลบแอปออก และติดตั้งแอปใหม่ จาก App Store
วิธีที่สองคือ ลบข้อมูล Data on-the-go เป็นการลบรูป วีดีโอ บนสนทนา ที่เราไม่ต้องการแล้วในแอปอย่าง Whatsapp และ Viber เป็นต้น

3. เอกสารของ iCloud จริง แล้ว ข้อมูลในส่วนนี้จะไม่มากนัก เว้นแต่ว่าเราใช้งาน iWork มากวิธีการลบคือ

ไปที่ Settings > iCloud
เลือก Storage & Backup
เลือกที่ Manage Storage
ใต้ Document & Data ให้แตะที่แอปแต่ละตัว
เลือกที่ Edit จากด้านบนซ้าย จากนั้นเลือก Delete All

นอกจากวิธีข้างต้นแล้ว ก็ยังมีวิธีใช้ซอฟต์แวร์ ในการลบข้อมูลแอป และ cache ได้อีก เช่นซอฟต์แวร์ PhoneClean ซึ่งช่วยล้างข้อมูลชั่วคราวออกไปได้มาก ซอฟต์แวร์ดังกล่าวนี้ ใช้ได้กับการล้าง Cookies, ไฟล์มีเดีย การดาวน์โหลด ไฟล์ขยะ ไฟล์ออฟไลน์ cache บราวเซอร์ แอป และสคริปต์ไฟล์จากเว็บ