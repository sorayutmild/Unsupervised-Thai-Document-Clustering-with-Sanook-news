แฟนเพจของพรรคเพื่อไทย กำลังตกเป็นเป้าวิจารณ์จากผู้สนับสนุนและผู้ใช้อินเทอร์เน็ตจำนวนหนึ่ง ในช่วงค่ำคืนวันนี้ (17 ต.ค.) เพราะหลายคนผิดหวังที่สมาชิกสภาผู้แทนราษฎร (ส.ส.) พรรคเพื่อไทยทุกคน เห็นชอบต่อพระราชกำหนดโอนอัตรากำลังพลและงบประมาณบางส่วนของกองทัพบก กองทัพไทย กระทรวงกลาโหม ไปเป็นของหน่วยบัญชาการถวายความปลอดภัยรักษาพระองค์ ซึ่งเป็นส่วนราชการในพระองค์ พ.ศ.2562 ให้เป็นกฎหมายถาวร
กฎหมายฉบับนี้มีขึ้นเพื่อโยกย้ายกำลังพลและงบประมาณบางส่วนของกรมทหารราบที่ 1 และที่ 11 ให้เป็นหน่วยงานในการควมคุมของพระมหากษัตริย์ แทนกระทรวงกลาโหม
ผู้เห็นชอบกฎหมายนี้ถึง 376 เสียง ส่วน ส.ส. ที่ไม่เห็นชอบต่อกฎหมายดังกล่าว 70 เสียง ในวันนี้ ล้วนแล้วมาจากพรรคอนาคตใหม่ทั้งสิ้น แม้จะมี ส.ส. พรรคอนาคตใหม่บางคนยกมือสนับสนุนก็ตาม
อย่างไรก็ตาม ผู้ใช้อินเทอร์เน็ตที่รู้สึกผิดหวังจำนวนมาก โพสต์ว่าตนจะไม่เลือกพรรคเพื่อไทยอีกแล้วในการเลือกตั้งครั้งหน้า และจะให้คะแนนกับพรรคอนาคตใหม่แทน

ถึงอย่างนั้น คนอีกไม่น้อย ก็ยังยืนหยัดอยู่ข้างพรรคเพื่อไทย และบอกว่าจะไม่เปลี่ยนใจไปไหนแน่นอน ไม่ใช่แค่นั้น บทบาทผู้นำฝ่ายค้านในสภาผู้แทนราษฎรวันนี้ ก็ยังหนักแน่นและชัดเจนเช่นเดิม