     ในดวงชะตาของคนเรานั้นย่อมแตกต่างกันออกไป บางช่วงดวงดี บางช่วงดวงตก แต่ว่าจะดวงดีดวงตก สิ่งที่หลายคนนิยมทำกันอยู่เสมอๆ นั่นก้คือ การเสริมดวงนั่นเอง วันนี้ทาง Sanook Horoscope จึงขอนำเสนอวิธีการเสริมดวงอีกหนึ่งวิธีที่จะช่วยให้คุณและคนในครอบครัวอยู่เย็นเป็นสุขได้มากขึ้น การเสริมดวงที่ว่านั่นเป็นศาสตร์เกี่ยวกับเลขมงคล คือ "บ้านเลขที่มงคล"
วิธีคิดบวกลบบ้านเลขที่ การบวกนั้นไม่ว่าจะมีเลขหมู่หรือไม่ ก็ต้องเอามารวมด้วย ตัวอย่างเช่น
132 / 58 หมู่ 3 วิธีคิดก็คือเอาตัวเลขที่ของบ้านทั้งหมด หากมีหมู่นำเอาเลขหมู่มาบวกด้วยหากไม่มีก็ไม่ต้องคือ 1+3+2+5+8+3 = 22 จากนั้นนำเอาผลมาแยกบวกคือ 2+2 = 4
     นั่นหมายความว่า บ้านเลขที่จากการรวมกันแล้ว บ้านนั้นตกเลข 4 ความหมายจะดีหรือร้ายก็ต้องว่าตามคำบอก หากบ้านใดตกได้เลขไม่ดีคุณลองสังเกตดูว่าสถานการณ์ในบ้านเป็นจริงหรือไม่ ตามผลของการพยากรณ์ ดังนี้ (*เป็นความเชื่อส่วนบุคคล ควรใช้วิจารณญาณในการอ่าน*)
 
บ้านเลขที่มงคลเสริมดวงชีวิตรุ่งเรือง
เลข 1 บ้านนั้นจักมีความเจริญรุ่งเรืองทำมาหากินคล่องหากเป็นข้าราชการจะได้ เป็นใหญ่เป็นโตเป็นผู้มากด้วยบริวารหรือพูดแบบรวมๆภาษาพระคือเป็นผู้ที่มี บุญบารมีตามผลของการพยากรณ์
เลข 2 บ้านจะทำมาหาเลี้ยงชีพไปได้ แต่อาจจะขัดข้องบ้าง มีหนี้สินพอตัว
เลข 3 บ้านนี้จะเกิดการขัดแย้งอยู่ตลอดเวลาภายในบ้าน หรือมีคนป่วยถึงต้องเข้าโรงหมอรอผ่าตัดอยู่บ่อยครั้ง
เลข 4 บ้านนั้นเหมาะแก่การเป็นบ้านพ่อค้าแม่ขาย
เลข 5 ปานกลางไม่ว่าผู้อาศัยจะอาชีพใดก็ตาม
เลข 6 บ้านนี้เหมาะแก่การค้าขายมากกว่าอาชีพอื่น จะอยู่ได้เพราะอาชีพการค้าอย่างเดียวเท่านั้นหากทำราชการอาจไม่ดีเท่าที่ควรนัก
เลข 7 ตกเลขที่บ้านโจร ทำมาหากินเหนื่อยสายตัวแทบขาดแต่ไม่เคยเหลือ ชักหน้าไม่ถึงหลัง ทำอะไรก็หมด
เลข 8 เป็นเรื่องราหู หากดวงคนในบ้านดีจะส่งผลดีเลิศ หากดวงคนในบ้านไม่ดีจะทำให้ตกทุกข์หนัก หรือดวงคนในบ้านไม่แข็งจริงก็จะเกิดเหตุไม่คาดคิดเช่นเป็นทุกข์ หักหลัง ผิดหวัง ชู้สาว
เลข 9 ดีมากทำการอันใดจักมีคนมาคอยเสนอตัวรับใช้ใกล้ชิดปรับทุกข์ผูกมิตรเสมอ เป็นมงคลนักแล
สรุปเลข 3,7,8 เป็นเลขที่ไม่ค่อยเป็นมงคลเท่าไรนัก
 
* วิธีแก้บ้านเลขที่ไม่เป็นมงคล *
เมื่อบ้านเลขที่ตกอยู่ที่เลขไม่ดี สมมุตว่าบ้านเลขที่ 70/253 เมื่อนำเอาเลข 7+2+5+3=17 เมื่อ 1+7= 8 เป็นเลขราหู วิธีแก้คือให้เอาเลข 1 มาติดตัวเล็กๆ คราวนี้รวมกันก็ได้ 9 นับเป็นเลขมงคลยิ่ง
หากบ้านเลขที่ใดมีเลข 0 จะรวมแล้วได้เลขเท่าใดก็ตาม จะตกดีหรือไม่ก็ตาม ให้เอาแผ่นทองคำเปลวแท้ๆมาปิดแก้เคล็ดไม่ให้สูญเปล่าสูญสิ้น สูตรนี้ถือว่าใช้ได้ แล้วยังนำเอาใช้กับเลขทะเบียนรถได้อีกด้วย หากเลขทะเบียนรถของคุณตกเลขไม่ดี คุณสามารถแก้ได้ในลักษณะเดียวกันกับบ้านเลขที่
 
ขอบคุณข้อมูลจาก http://ป้ายเลขที่บ้าน.blogspot.comขอบคุณภาพประกอบจาก Photos.com