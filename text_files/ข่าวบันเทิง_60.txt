
จ๋า ณัฐฐาวีรนุช ได้โพสต์ภาพสีขาวว่างเปล่าลงอินสตาแกรมส่วนตัว เพื่อเป็นการไว้อาลัยให้กับน้องสาว จูน กอปรบุญ ที่ก่อเหตุกระโดดตึกเสียชีวิต เมื่่อช่วงบ่ายวานนี้ (25 ส.ค.) ขณะที่แฟนๆ ต่างมาให้กำลังใจดาราสาวเป็นจำนวนมาก
เป็นเรื่องสุดสะเทือนใจของคนในครอบครัว "ทองมี" หลังจากที่เมื่อวานนี้ เวลาประมาณ 15.00 น. เจ้าหน้าที่ตำรวจ สน.พหลโยธิน ได้เข้าตรวจสอบเจอคนกระโดดตึกลงมาเสียชีวิต อยู่บริเวณลานจอดรถ ห้างสรรพสินค้าชื่อดัง จุดเกิดเหตุพบแต่คราบเลือด เพราะพลเมืองดีนำผู้บาดเจ็บส่งโรงพยาบาล แต่ก็เสียชีวิตในเวลาต่อมา
จากการตรวจสอบมีพยานพบเห็นว่า ผู้หญิงสาวคนหนึ่งยืนอยู่บริเวณลานจอดรถชั้น 10 ของอาคาร ก่อนจะตัดสินใจกระโดดลงมา ส่วนหลักฐานเจ้าหน้าที่พบเพียงข้อความสั่งเสียลาตายของผู้เสียชีวิต และทรัพย์สินจำนวนหนึ่ง ก่อนจะพบว่าผู้เสียชีวิตเป็นน้องสาวแท้ๆ ของดารา จ๋า ณัฐฐาวีรนุช จึงได้แจ้งให้ญาติๆ ได้รับทราบ
อย่างไรก็ตาม พิธีงานศพของ จูน กอปรบุญ น้องสาวของจ๋า ณัฐฐาวีรนุช จะจัดขึ้นวันนี้ (26 ส.ค.) ณ ศาลา 15 ณ วันพระศรีมหาธาตุ บางเขน ทางทีมข่าวบันเทิง Sanook! News ต้องขอแสดงความเสียใจด้วยนะคะ
ขอบคุณภาพจากอินสตาสแกรม @vj_ja