สำนักข่าวต่างประเทศรายงาน เจ้าชายอัลวาลีด นักลงทุนชื่อดังวัย 58 หนึ่งในสมาชิกราชวงศ์ซาอุดีอาระเบีย มีรายเฉลี่ยนาทีละ 10,084 ดอลลาร์สหรัฐ หรือประมาณ 323,600 บาท ในปี 2013 ทำให้เขามีมูลค่าทรัพย์สินโดยรวมเพิ่มเป็นกว่า 31,200 ล้านดอลลาร์ (ประมาณ 1 ล้านล้านบาท) เพิ่มขึ้นจากปีที่แล้ว ซึ่งอยู่ที่ระดับ 25,900 ล้านดอลลาร์ (ประมาณ 831,000 ล้านบาท)นักวิเคราะห์ในแวดวงการลงทุนระบุว่า ความมั่งคั่งของเจ้าชายอัลวาลีด ส่วนหนึ่งมาจากการลงทุนในเครือข่ายโซเชียลมีเดียชื่อดัง "ทวิตเตอร์" ในวงเงินกว่า 300 ล้านดอลลาร์ ซึ่งช่วงที่ผ่านมา มูลค่าหุ้นของทวิตเตอร์พุ่งสูงขึ้นมากกว่า 200 เปอร์เซ็นต์
รายงานข่าวระบุด้วยว่าเจ้าชายอัลวาลีดเป็นผู้บริหารสูงสุดของบริษัท "คิงดอม โฮลดิง คอมปะนี" ซึ่งลงทุนในกิจการหลายประเภททั่วโลก เช่น Citigroup ในสหรัฐฯ, เครือโรงแรม "โฟร์ซีซันส์" ของแคนาดา 
ทั้งนี้ จากความมั่งคั่งที่เพิ่มขึ้นส่งผลให้เจ้าชายอัลวาลีด เป็นนักลงทุนที่ "ร่ำรวยที่สุดของโลกอาหรับ" ติดต่อกันเป็นปีที่ 10 ขณะเดียวกันคาดว่า เจ้าชายจะได้รับการขยับการจัดอันดับจากนิตยสารฟอร์บส์ของสหรัฐฯ ให้สูงกว่าอันดับที่ 26 ของโลก ในการประกาศช่วงเดือนมีนาคมปีหน้าอย่างแน่นอน
ข้อมูลจาก http://www.arabianbusiness.com/prince-alwaleed-made-10-084-per-minute-in-2013-530447.html