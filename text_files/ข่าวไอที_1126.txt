สำหรับการเลือกซื้อมือถือที่ส่วนใหญ่จะเน้นเรื่องรูปแบบการใช้งานของแต่ละคนมากกว่าแต่ถ้าสำหรับสาวไทยบางคนนั้นกล้องหน้าคือเรื่องที่ต้องเลือกเป็นลำดับต้น ๆ วันนี้ทีมงาน Sanook! Hitech จะรวมมือถือที่กล้องหน้าชนิดต้องจับตามองให้ดีมาฝากกัน จะมีรุ่นอะไรบ้างนั้นมาดูกันเลย
OPPO F1s

เริ่มจากค่ายมือถือที่เน้นกระแสการ Selfie อย่าง OPPO F1s ซึ่งรุ่นนี้มีดีที่กล้องหน้าจริงแม้ความละเอียดที่ 16 ล้านพิกเซลจัดว่าเยอะในระดับแถวหน้าและการใส่ Software Beautify 4.0 ทำให้แต่งหน้าได้อย่างสะดวก พร้อมลูกเล่นทั้ง Gesture ที่ทำให้คุณถ่ายภาพกล้องหน้าได้สนุกมากขึ้น

Vivo V3 / V3 Max

อีกค่ายที่เริ่มรุกตลาดเรื่องกล้องหน้าอย่าง vivo v3 แม้ว่าจะขายสักพักใหญ่ และมีราคาไม่แรงมาก แต่กล้องหน้าตัวนี้ให้มาก็ใช้เล่นและถ่ายภาพจัดว่าเนียนดีใช้ได้เลยสำหรับคนที่งบไม่สูงมากนัก


เพิ่งเปิดตัวและขายได้ไม่นาน กับมือถือรุ่น v5 ของ vivo ซึ่งเน้นเรื่องกล้องหน้ามากที่สุด โดยความละเอียดกล้องหน้าอยู่ที่ 20 ล้านพิกเซล พร้อมกับ Flash และมีฟีเจอร์ถ่ายภาพกล้องหน้าเนียนใช้ได้เลย และกล้องหลัง 13 ล้านพิกเซล เท่านี้ก็ใช้งานกล้องได้สบาย ๆ แล้ว
รายละเอียดเพิ่มเติม
-   หน้าจอ 5.5 นิ้ว IPS LCD Capacitive Touchscreen 16,700,000 สี ความละเอียด 1280x720 Pixels
-   ประมวลผลการทำงานด้วยชิปเซ็ต 64-bit Octa-Core Qualcomm MSM8976 Snapdragon 652 ความเร็วในการประมวลผล 1.8 GHz พร้อมขับเคลื่อนการทำงานด้วยระบบปฏิบัติการ Funtouch OS (มีพื้นฐานอยู่บนระบบปฏิบัติการ Android 6.0 Marshmallow)
-   กล้องดิจิทัลตัวหลักที่ด้านหลังของตัวเครื่อง ความละเอียดระดับ 13 ล้าน Pixels พร้อมกล้องดิจิทัลด้านหน้าของตัวเครื่อง ความละเอียดระดับ 20 ล้าน Pixels
Huawei P9 Plus

สำหรับคนที่คิดว่า Huawei P9 Plus นั้นมีดีแค่กล้องหลัง Leica อย่างเดียว ขอบอกว่าผิดแล้ว เพราะกล้องหน้าของ P9 Plus นั้นแม้จะให้ความละเอียด 8 ล้านพิกเซล แต่สิ่งที่ดีกว่า P9 คือระบบ Auto Focus ดังนั้นการละลายหลังของกล้องหน้า P9 Plus ทำได้ดี จนเรียกว่าขา Selfie ลองจัดสักตัวก็ไม่เลว

Samsung Galaxy S7/S7 edge

ถ้าเอากล้องหน้าตัวท็อปของ Samsung คงต้องเป็น Galaxy S7 และ S7 edge แม้ความละเอียดกล้องจะ 5 ล้านพิกเซลเท่านั้น แต่มีรูรับแสง F1.7 ทำให้การ Selfie กลางคืนทำได้ดีไม่แพ้กับมือถือ Brand จีน และมี Beauty Mode ปรับได้แทบจะทุกรายละเอียดของหน้าคุณเลยก็ว่าได้

iPhone 7 / iPhone 7 Plus

สำหรับ iPhone 7 และ iPhone 7 Plus จัดว่ามีกล้องหน้าที่ดีขึ้นกว่าเดิม แม้ว่าจะเพิ่มความละเอียดเป็น 7 ล้านพิกเซล และรูรับแสงแค่ F2.4 อยู่ก็จริง แต่ว่า ระบบกันสั่นใส่เข้ามาด้วย อาจจะช่วยลดการสั่นได้แต่ไม่ได้มากมายอะไร ให้คุณถ่ายภาพ Selfie ได้ดีกว่ารุ่นเดิมแบบชัดเจน