เปรียบเทียบโปรเสริม! ซื้อความเร็วเน็ตเพิ่มขั้นต่ำ 1 GB dtac คว้าแชมป์โปรถูกสุด ด้าน TrueMove H และ AIS รั้งอันดับสอง และสาม
ปัจจุบันนี้ "สมาร์ทโฟน" กลายเป็นอุปกรณ์สำคัญที่ทุกคนจำเป็นต้องมีติดตัวไว้ เพราะนอกจากการใช้งานในด้านการติดต่อสื่อสารแล้ว สมาร์ทโฟนในปัจจุบันยังเป็นอุปกรณ์ที่เชื่อมต่อผู้คนเข้ากับโลกออนไลน์ได้ ตลอดเวลา ซึ่งการใช้งานออนไลน์นี้ผู้ใช้ก็จำเป็นที่จะต้องสมัครแพ็กเกจอินเทอร์เน็ต ไม่ว่าจะเป็นแบบ 3G หรือ 4G ของแต่ละค่ายด้วยเช่นกัน ซึ่งหลังจากการประมูลคลื่นความถี่ที่รองรับการใช้งานอินเทอร์เน็ตบนเครือ ข่าย 4G จบลงเมื่อช่วงปลายปีที่ผ่านมา ค่ายมือถือแต่ละค่ายต่างก็พากันหั่นราคาโปรโมชัน และแพ็กเกจการให้บริการกันอย่างดุเดือด เพื่อดึงลูกค้าให้ย้ายค่ายมาใช้บริการในค่ายตนเอง  นอกจากแพ็กเกจหลักที่ผู้ใช้ส่วนใหญ่จะต้องสมัครไว้ใช้งานแล้ว แต่ละค่ายยังมีแพ็กเกจเสริมในด้านต่างๆ โดยเฉพาะส่วนของอินเทอร์เน็ตไว้ให้บริการด้วย ซึ่งผู้ใช้ที่ใช้ 3G/4G ไม่เพียงพอก็จำเป็นจะต้องซื้อความเร็วเน็ตเพิ่ม โดยในวันนี้ทีมงาน Thaimobilecenter จะพาทุกท่านไปเปรียบเทียบแพ็กเกจเสริม "อินเทอร์เน็ต" ของแต่ละค่าย เพื่อ เปรียบเทียบว่าหากผู้ใช้ท่านใดต้องการซื้อความเร็วเน็ตเพิ่มนั้นค่ายใดจะใจ ป้ำมอบการใช้งานให้คุ้มที่สุดบ้าง ติดตามชมไปพร้อมกันได้เลยครับ  หมายเหตุ - การเปรียบเทียบจะเลือกจากแพ็กเกจที่มีจำนวนการใช้งานดาต้าที่ 1 GB และมีจำนวนวันที่สามารถใช้งานได้ประมาณ 7 วัน
 
AIS

 สำหรับค่ายสีเขียวมีแพ็กเกจเสริมอินเทอร์เน็ตให้เลือกใช้งาน คือ "โปรเหมาเหมา ดับเบิ้ลเน็ต" ที่สามารถใช้งานอินเทอร์เน็ตความเร็วเต็มสปีดจำนวน 1 GB จะมีราคาอยู่ที่ 99 บาท / 7 วัน วิธีการสมัคร กด *777*746# และกดโทรออก
 TrueMove H
ค่ายสีแดงอย่าง TrueMove H มีแพ็กเกจ Burst ให้เลือกใช้งานหลายระดับ โดยจำนวนการใช้งานอินเทอร์เน็ตเต็มสปีด 1 GB มีราคาอยู่ที่ 79 บาท / 7 วัน วิธีการสมัคร กด *900*8924# และกดโทรออก
 dtac

 ส่วนค่ายสีฟ้ามีแพ็กเกจเสริมความเร็วเน็ต Speed Topping ให้เลือกใช้หลายระดับเช่นกัน โดยแพ็กเกจที่ให้ใช้งานอินเทอร์เน็ตเต็มสปีด เป็นระยะเวลา 7 วัน แต่ได้จำนวนการใช้งานถึง 2 GB และมีราคาอยู่ที่ 49 บาท / 7 วัน เท่านั้น
 เปรียบเทียบโปรเสริมขั้นต่ำ 1 GB / 7 วัน จากค่าย AIS, TrueMove H และ dtac  หลังจากที่ได้ทราบช่วงราคากันไปแล้วตามข้อมูลข้างต้น เราลองมาเทียบกันชัดๆ ว่า ค่ายไหนมอบอินเทอร์เน็ตให้ใช้งานในราคาที่คุ้มที่สุดกันบ้าง ตามข้อมูลในตารางด้านล่างนี้  

 จากตารางจะเห็นได้ว่าค่ายมือถือที่มีแพ็กเกจเสริมความเร็วอินเทอร์เน็ตเต็มสปีดทั่วไปแบบถูกที่สุดคือ dtac พร้อมทั้งมอบอินเทอร์เน็ตให้ใช้เยอะกว่าค่ายอื่นด้วยจำนวน 2 GB ในระยะเวลา 7 วันเท่ากัน ซึ่งเฉลี่ยแล้วจำนวนการใช้งานจะตกอยู่ที่ 1 GB / 24.5 บาท เท่านั้น ส่วนค่ายที่แพงที่สุดคือ AIS ที่มีราคาแพ็กเกจอยู่ที่ 99 บาท ซึ่งถือว่าแพงกว่า dtac ถึง 50 บาท และได้อินเทอร์เน็ตน้อยกว่าถึง 1 GB  ส่วนผู้ใช้ที่เป็นลูกค้าของ TrueMove H จะมีทางเลือกในการซื้อความเร็วเน็ตเพิ่ม แต่มีเงื่อนไข คือ ต้องซื้อแพ็กเกจผ่านทางแอปพลิเคชัน H Pack เท่านั้น โดยจะได้รับแพ็กเกจการใช้งาน 1 GB / 7 วัน ในราคา 39 บาท ซึ่งโปรโมชันดังกล่าวจัดขึ้นตั้งแต่วันนี้ - 31 พฤษภาคม 2559
 หากผู้ที่ติดตามข่าวคราวเกี่ยวกับวงการมือถือมาสักระยะจะพบว่า ช่วงนี้ค่ายมือถือเริ่มออกมาลดราคา Data Internet กันมากขึ้น จากเดิมการใช้งานอินเทอร์เน็ตจำนวน 1 GB อาจต้องจ่ายถึง 250 บาท แต่ก็แลกมาด้วยระยะเวลาที่ใช้งานได้ยาวนานขึ้นถึง 30 วัน ดังนั้น ในอนาคตมีแนวโน้มว่าค่าบริการแพ็กเกจอินเทอร์เน็ตของค่ายมือถือจะมีราคาถูกลง เพื่อแข่งขันราคาในตลาดกันมากขึ้น ซึ่งผู้ใช้อย่างเราๆ ก็น่าจะได้ซื้อความเร็วเน็ตเพิ่มทั้ง 3G และ 4G ในราคาที่ลดลงอีกด้วย สุดท้ายนี้การเลือกใช้งานค่ายมือถือแต่ละค่ายนั้น นอกจากการพิจารณาแพ็กเกจหลักแล้ว ก็จำเป็นที่จะต้องพิจารณาแพ็กเกจเสริมร่วมด้วย เพื่อดูว่าค่ายไหนจะมีแพ็กเกจการใช้งานที่เหมาะสมกับเรามากที่สุด สำหรับวันนี้ทีมงาน Thaimobilecenter ขอลาไปก่อน สวัสดีครับ
 
นำเสนอข่าวโดย : thaimobilecenter.com