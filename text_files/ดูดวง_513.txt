ถ้าจะพูดถึงการดูดวง เรื่องส่วนใหญ่ที่คนทั่วไปมักจะอยากรู้เป็นลำดับต้นๆ คือ "ดวงความรัก" Sanook! Horoscope จึงเอาใจคนที่อยากค้นหาเนื้อคู่ รักแท้ของคุณด้วยวิธีการคำนวณหาเนื้อคู่พร้อมคำทำนายชีวิตคู่ของคุณแบบง่ายๆ จากวันเกิดมาฝากกันค่ะ
ซึ่งวิธีไม่ซับซ้อนใช้เพียงเเค่เลขวันที่เกิดของคุณกับคนรักของคุณ (ไม่จำเป็นต้องใช้เดือนเเละปีที่เกิด) นำตัวเลขวันเกิดของคุณเเละคนรักมาบวกรวมกัน เช่น ผู้ชายเกิดวันที่ 24 สิงหาคม ส่วนผู้หญิงเกิดวันที่ 30 มกราคม เมื่อนำตัวเลขวันที่เกิดมาบวกรวมกันก็จะได้ผลลัพธ์
ตัวอย่าง
24 + 30 = 54 หลังจากนั้นนำ 54 มาบวกกันให้เป็นเลขหลักเดียว นั่นคือ 54 = 5 + 4 = 9   
(ถ้านำผลลัพธ์ยังได้ผลลัพธ์มากกว่าหรือเท่ากับ 10 อยู่ก็ให้เอาตัวเลขมาบวกกันเองอีกครั้งหนึ่งจนกว่าจะได้เลขหลักเดียวค่ะ)
หลักจากเราได้ผลลัพธ์ที่เป็นเลขหลักเดียวกันเเล้วก็มาดูกันเลยค่ะว่าตัวเลขคู่รักที่คุณได้มานี้จะบอกอะไรเกี่ยวกับชีวิตรักของคุณกันบ้าง

ดูดวงเนื้อคู่ชีวิตคู่ด้วยเลขวันเกิด

คู่รักที่ได้หมายเลข 1 เป็นชีวิตคู่ที่มักจะต้องเจอปัญหาหรือโอกาสต่างๆ ด้วยกันตลอด เเม้ว่าหลายๆครั้งชีวิตคู่ของคุณนั้นมักจะมีปัญหาเรื่องความคิดเเตกต่างกันเเต่สุดท้ายเเล้วพวกคุณก็สามารถหาวิธีเเก้ไขปัญหาไปได้เเละปรับความคิดให้เข้ากันได้ ถ้าคู่ของคุณทำงานหรือลงทุนทำอะไรด้วยกันจะถือว่าเป็นคู่ที่เด่นทางเรื่องการทำงานอย่างมากค่ะ
คู่รักที่ได้หมายเลข 2 คุณคนใดคนหนึ่ง (หรือทั้งคู่) มักจะมีอารมณ์เเปรปรวนง่ายเป็นพิเศษจนเเม้เเต่เจ้าตัวเองก็ไม่เข้าใจสาเหตุที่ตัวเองฉุนเฉียวนั้นเป็นเพราะอะไร เเต่จุดเด่นของชีวิตคู่ของคุณคือมักจะห่วงใยอีกฝ่ายมากเป็นพิเศษเเละจะเเคร์ความรู้สึกของฝ่ายตรงข้ามอย่างมาก เเละนอกจากนี้ถึงจะไม่ได้เเสดงความรักต่อกันบ่อยเท่าไหร่เเต่มักจะเเสดงออกทางด้านการดูเเลใส่ใจปัญหาของฝ่ายตรงข้ามเป็นพิเศษ
คู่รักที่ได้หมายเลข 3 ชีวิตคู่รักของคุณค่อนข้างติดฟุ่มเฟือยสักหน่อย บางครั้งชอบใช้จ่ายบ่อยเเละถี่มากเกินเหตุเเละกว่าจะรู้ตัวนั้นก็หมดเงินไปหลายเเล้ว ข้อเสียอีกอย่างหนึ่งคือชีวิตคู่ของคุณยังขาดความอดทนในบางเรื่อง บางครั้งยอมเเพ้กับปัญหาเร็วเกิดไป เเต่ข้อดีก็นั้นมีเเน่นอนนั่นคือเเม้จะมีเรื่องใช้จ่ายเยอะเเยะก็ตามเเต่เรื่องเงินในชีวิตคู่นั้นก็ไม่เคยถึงขั้นติดขัดอย่างใด ยังคงมีหมุนเวียนเข้ามาให้ใช้จ่ายได้เรื่อยๆ
คู่รักที่ได้หมายเลข 4 เป็นชีวิตคู่ที่อาจจริงจังมากเกินไปหน่อยเเละอาจขาดความโรเเมนติกไปด้วย เเม้ว่าคุณเเละคนรักต่างมีความเป็นผู้ใหญ่สูงเวลามีปัญหาต่างก็จะใช้เหตุผลในการพูดคุยก่อน เเต่ข้อเสียคือถ้าคนใดคนหนึ่งหัวเสียขึ้นมาจะยากมากที่ควบคุมอารมณ์กันได้ คู่รักที่ได้หมายเลขนี้เเนะนำให้พยายามหาเวลาส่วนตัวให้กันมากกว่านี้อีกสักนิด อย่างน้อยมีเวลาไปเที่ยวสถานที่เงียบๆ ดูบ้างจะดีมากค่ะ
คู่รักที่ได้หมายเลข 5 เป็นชีวิตคู่รักที่จะใกล้ชิดเรื่องของการทำบุญหรือการช่วยเหลือคนใกล้ตัวมากเป็นพิเศษ ชีวิตคู่ของคุณต่างให้ความจริงใจต่อกันเป็นอย่างมาก เเละจะไม่ค่อยมีความลับต่อกันเเม้ว่าบางเรื่องจะร้ายเเรงหรือส่งผลต่อชีวิตคู่มากขนาดไหน เเต่เเม้ว่าจะจริงใจต่อกันเเต่บางครั้งคุณคนใดคนหนึ่งก็จะมีอาการระเเวงสงสัยในตัวอีกคนหนึ่งอยู่เรื่อยๆ ดังนั้นพยายามใช้ความไว้ใจเเละอย่าคิดอะไรมากเกินไปค่ะ
คู่รักที่ได้หมายเลข 6 เป็นคู่รักที่มีความโรเเมนติกเเละมีเรื่องให้ได้สวีทกันอยู่เรื่อยๆ ชีวิตคู่ของคุณนั้นจะไม่ค่อยสนใจหรือความเห็นของคนรอบตัวเท่าไหร่นัก คุณเเละคนรักมักจะเน้นทำอะไรตามความรู็สึกของตัวเองมากกว่า เเต่ข้อเสียคือบางครั้งคุณคนใดคนหนึ่งอาจยังติดเจ้าชู้อยู่บ้าง เเละอาจติดหยอกเล่นกับคนอื่นๆบ้างอยู่เหมือนกัน
คู่รักที่ได้หมายเลข 7 เป็นชีวิตคู่ที่จะต้องเจออุปสรรคร่วมกันมากทีเดียว จุดเด่นของคู่รักของคุณคือความอดทนไม่ยอมเเพ้กับปัญหาต่างๆเเม้จะใหญ่ขนาดไหน เเต่ข้อเสียคือคือคู่ของคุณนั้นจะค่อนข้างมีอารมณ์ฉุนเฉียวง่ายเกินไป เเละบางทีอาจติดโวยวายบ่อยไปด้วย ถึงคุณกับคู่รักสามารถร่วมกันเเก้ปัญหาผ่านไปได้เเต่บางทีก็ไม่ควรเเสดงอาการของคุณหรือคู่ของคุณมากไปนัก
คู่รักที่ได้หมายเลข 8 เป็นชีวิตคู่ที่จะต้องมีผู้นำเเละอีกคนหนึ่งจะคอยตามทุกอย่าง ถึงคนที่เป็นผู้นำคู่รักสามารถตัดสินใจได้เด็ดขาดเเละวางเเผนชีวิตเรื่องต่างๆได้เป็นอย่างดี เเต่จุดเสียของคู่รักของคุณคือคนใดคนหนึ่งของคุณจะเป็นคนดื้อเงียบไม่ค่อยยอมฟังอีกคนง่ายๆในทุกเรื่อง บางทีควรจะลองเข้าใจเเละรับฟังอีกฝ่ายหนึ่งให้บ่อยกว่านี้ค่ะ
คู่รักที่ได้หมายเลข 9 ชีวิตคู่ของคุณถือว่าเป็นชีวิตที่ราบเรียบ ไม่ค่อยมีปัญหาหรือกระทบกันมากเท่าไหร่นักเเละต่างคนต่างมีความเป็นผู้ใหญ่เเละใจเย็นดี เเต่บางทีชีวิตคู่คุณนั้นอาจจะจืดชืดเเละไม่ค่อยเเสดงออกความรักต่อกันเท่าไหร่นัก แม้ว่าจะไม่มีเรื่องหนักกระทบกันบ่อยเท่าไหร่นักเเต่คุณเเละคนรักควรมห้ความใกล้ชิดหรือให้เวลาต่อกันมากกว่านี้จะดีมากค่ะ
ขอบคุณข้อมูลจาก FW Mailขอบคุณภาพประกอบจาก Photos.com