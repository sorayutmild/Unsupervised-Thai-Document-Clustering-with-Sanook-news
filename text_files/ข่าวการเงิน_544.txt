กว่าจะได้เงิน 1,000 บาท จากการลงทะเบียนชิมช้อปใช้ หลายคนคงโอดครวญกันค่อนข้างมาก ซึ่งด่านต่อมาของการรับเงินนั้น คือ ลงทะเบียนแอปพลิเคชั่น "เป๋าตัง" ซึ่งก็ทำเอาบางคนถึงขั้นท้อและถอดใจไปเลยก็ยังมี เพราะมีปัญหาตลอดเวลาต่อให้กรอกซ้ำเป็นรอบที่ 2 ก็ยังไม่ได้เงินเสียที
ซึ่งผู้ที่ลงทะเบียนผ่านแอปพลิเคชั่น "เป๋าตัง" บางคนยังไม่ได้รับ SMS หรืออีเมล์ยืนยันผลการลงทะเบียนสิทธิ์ สาเหตุส่วนใหญ่มาจากอะไรกันบ้าง Sanook! Money มีคำตอบจากนายผยง ศรีวณิช กรรมการผู้จัดการใหญ่ ธนาคารกรุงไทย และจากประสบการณ์ผู้ที่ลงทะเบียนสำเร็จมาฝากกัน
คำถาม : สแกนหน้าไม่ผ่านเพราะอะไร?
คำตอบ : ใบหน้า หรือ รูปลักษณ์ไม่ตรงกับบัตรประชาชน เช่น แสงตอนถ่ายภาพน้อย ผ่านการทำศัลยกรรม หรือภาพถ่ายบัตรประชาชนถ่ายไว้นานหลายปี ส่วนคนที่ใส่แว่นต้องถอนแว่นก่อนสแกนใบหน้าทุกครั้ง เพื่อให้ภาพถ่ายตรงกับบัตรประชาชน
คำถาม : ผู้สูงอายุที่มีบัตรประชาชนแบบไม่มีรหัสด้านหลัง
คำตอบ : กระทรวงการคลังเตรียมนำไปพิจารณาดูแลเพิ่มเติม

คำถาม : ได้รับ SMS ยืนยันสิทธิ์ แต่กรอกข้อมูลเข้าแอปพลิเคชั่น "เป๋าตัง" แล้วระบุข้อความว่า "ขออภัยค่ะ ระบบปลายทางไม่สามารถทำรายการได้ในขณะนี้ กรุณาทำรายการใหม่อีกครั้ง [9999]
คำตอบ : จำนวนผู้เข้าใช้งานค่อนข้าง ต้องเข้าระบบทำรายการใหม่อีกครั้ง
คำถาม : พยายามสแกนหน้าแต่ไม่ผ่านทุกครั้ง?
คำตอบ : ติดต่อที่ธนาคารกรุงไทยทุกสาขา พร้อมนำบัตรประชาชนไปด้วยตนเอง
คำถาม : ทำทุกขั้นตอนถูกต้องแต่ไม่มี SMS ตอบกลับมาภายใน 24 ชม.
คำตอบ : ติดต่อที่ Call Center ธนาคารกรุงไทย โทร 02 1111144 หรือสาขาของธนาคารกรุงไทยทั่วประเทศ ซึ่งวันนี้ (27 ก.ย.62) มีผู้ติดต่อที่ธนาคารกรุงไทยกว่า 5,000 ราย

>> สมัครชิมช้อปใช้ รับเงิน 1,000 บาท ไม่อยากพลาดสิทธิ์ต้องทำอย่างไร?
>> ชิมช้อปใช้ วิธีใช้สิทธิ 1,000 บาท ผ่านแอปพลิเคชั่น การันตีจ่ายไวแถมใช้ง่าย
>> ชิมช้อปใช้ เช็กรายชื่อร้านค้าที่ร่วมโครงการฯ รู้พิกัดเที่ยวก่อนใช้สิทธิ 1,000 บาท