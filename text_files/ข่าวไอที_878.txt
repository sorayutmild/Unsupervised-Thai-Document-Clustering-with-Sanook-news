     หลายคนอาจจะกังวลถึงภัยคุกคามใหม่ของ Facebook ที่มีไวรัส(ความจริงมันคือ มัลแวร์) ที่เมื่อติดไปแล้วจะมีการรับเพื่อนเอง รวมทั้งส่งข้อความออกไปเองด้วย วันนี้ Sanook! Hitech มีคำแนะนำที่ให้คุณสามารถจัดการกับปัญหานี้ได้ง่ายและราบคาบในครั้งเดียว มาดูกันว่าจะมีอะไรบ้าง

เปลี่ยนรหัสผ่าน


     วิธีนี้ถือว่าพื้นฐานมาก และทำได้ง่ายที่สุด เพราะหลักการแล้ว Apps ที่เป็นไวรัสจะจำรหัส Facebook ของเรา หรือ Hacker อาจจะรู้รหัสของเราแล้ว การไหวตัวทันที่สุดคือการเปลี่ยนรหัสผ่านนั่นเอง มีวิธีการทำดังนี้

     กรณีถ้าคุณใช้คอมพิวเตอร์ กดลูกศรลงด้านมุมขวา เลือก Setting (ตั้งค่า) > General (ทั่วไป) > Password (รหัสผ่าน) ให้คุณพิมพ์รหัสผ่านเดิม แล้วตามด้วยรหัสใหม่ 2 ช่องล่าง และกดบันทึก


    ส่วนมือถือเริ่มจาก iOS ให้กดคำว่า More (เพิ่มเติม) > Setting (ตั้งค่า) > Setting > Account Setting > General > Password

    สำหรับ Android, Windows Phone กดคำว่า More(เพิ่มเติม) > Account Setting > Gereral > Password

ลบ Apps ใน Facebook ที่ไม่คุ้นออก

     สำหรับคนที่ติดเกมในสมัยก่อน อาจจะไม่รู้ว่าตัวเองมี Apps ของ Facebook อยู่มากมาย ซึ่งบางตัวอาจจะไม่ได้ใช้แล้ว การลบออกไปถือว่าเป็นอีกวิธีที่สามารถช่วยให้เสี่ยงต่อการไม่ติดไวรัส ฉะนั้นการลบ Apps ให้หมดก็เป็นอีกวิธีที่สามารถทำได้ โดยมีรายละเอียดดังนี้

     ให้เข้าในตั้งค่าอย่างกับที่เคยใช้เปลี่ยน Password แล้วกดไปที่ Apps (แอพส์) แล้วเข้าไปกดลบให้หมด โดยเฉพาะ Blackberry Smartphone App
     และการ Disable Apps Permision อย่างเช่น A-Z Clip โปรแกรมบน Android Store ก็จะทำให้สามารถจัดการไวรัส facebook ได้เช่นกัน(ขออภัยไม่มีรูปเพราะมันภาพ เรต 18+)

สังเกตกิจกรรมต่าง ๆ ที่เราทำ

      กรณีนี้ถ้าเราไม่ได้เข้าอะไรแปลกปลอมก็ไม่น่าสงสัยสักเท่าไหร่ แต่ถ้าเกิดวันดีคืนดีเราทำอะไรที่มันดูไม่ชอบมาพากลแล้วล่ะก็ เช็คให้ดีก่อนที่กิจกรรมที่ติดไวรัสเหล่านี้จะทำให้ Account คุณต้องเกิดปัญหานั่นเอง
      และสำหรับคนที่ยังไม่ได้เจอปัญหานี้ วิธีป้องกันที่ดีที่สุดคือ การไม่กด Link แปลกปลอมไม่คุ้นและมีการ Post ถี่ ๆ จากเพื่อนของเรานั่นเอง และควรเตือนเพื่อนคนนั้นให้แก้ปัญหาด้วยวิธีที่แนะนำไป เท่านี้คุณก็ปลอดภัยจากภัยอันตรายต่าง ๆ บน Facebook แล้วครับ