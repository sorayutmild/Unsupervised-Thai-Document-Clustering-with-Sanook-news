5 สุดยอดสมาร์ทโฟนรุ่นใหม่ที่มาแรง และโดนใจผู้ชมมากที่สุดต้อนรับปีใหม่ 2016 รุ่นไหนมีทีเด็ดอย่างไร เราสรุปมาให้ท่านแล้ว!
สวัสดีปีใหม่ ค.ศ. 2016 กับท่านผู้อ่านทุกๆ ท่านครับ แม้ว่าจะล่วงเข้าสู่ปีใหม่มาได้เพียงหนึ่งสัปดาห์ แต่ข่าวคราวในวงการมือถือก็ทยอยอัปเดตกันอย่างไม่หยุดหย่อนเลยจริงๆ เรียกได้ว่าแต่ละแบรนด์แต่ละค่ายต่างพร้อมที่จะมอบของขวัญให้กับผู้ใช้ด้วย การเปิดตัวสมาร์ทโฟนรุ่นใหม่ๆ มาอย่างมากมาย และในช่วงสัปดาห์ที่ผ่านมานี้ก็มีข่าวคราวสมาร์ทโฟนที่น่าสนใจไม่น้อยเลยที เดียว
วันนี้ทีมงาน Thaimobilecenter จึงได้ทำการคัดเลือกสมาร์ทโฟนรุ่นใหม่ที่มาแรง และมีผู้ให้ความสนใจมากที่สุดประจำสัปดาห์แรกของปี 2016 โดยคัดเลือกจากจำนวนการแชร์ลิงก์ และการกดถูกใจ (กด Like) จากเพจ Thaimobilecenter.com (ข้อมูลล่าสุด ณ วันที่ 8 มกราคม 2559) สมาร์ท โฟนรุ่นใดมาพร้อมกับฟีเจอร์สุดเด็ด และคุณสมบัติตัวเครื่องโดนใจผู้เข้าชมมากที่สุดต้อนรับปีใหม่นี้บ้างนั้น ติดตามชมไปพร้อมกันได้เลยครับ
 Huawei P9 เตรียมช็อกโลกด้วย RAM 6GB! (จำนวนผู้ที่กดไลค์ 1,863 คน, จำนวนการแชร์ 183 ครั้ง)

 เรียกได้ว่าเริ่มต้นปีมาก็มีข่าวที่สร้างความตื่นเต้นให้กับผู้ใช้ทั่วโลก เลยทีเดียว เมื่อนักวิเคราะห์รายหนึ่งคาดการณ์ว่า Huawei แบรนด์สมาร์ทโฟนยักษ์ใหญ่แห่งประเทศจีน จะเปิดตัวสมาร์ทโฟนรุ่นล่าสุด Huawei P9 ภายในงาน CES 2016 ที่จัดขึ้นระหว่างวันที่ 6-9 มกราคม 2016 ณ เมืองลาสเวกัส (Las Vagas) ประเทศสหรัฐอเมริกา โดย Huawei P9 รุ่นนี้อาจจะมาพร้อมกับหน่วยความจำแรม (RAM) ขนาดใหญ่ที่สุดถึง 6GB พร้อมกับกล้องถ่ายภาพแบบ Dual Camera พร้อมใช้งานเลนส์แบบคู่ ความละเอียด 13 ล้านพิกเซล และระบบการถ่ายภาพที่ Huawei ได้ซุ่มพัฒนามาหลายปีแล้ว  นอกจากนี้คุณสมบัติเบื้องต้นของ Huaei P9 คาดว่าจะมาพร้อมกับ หน้าจอแสดงผลขนาด 5.2 นิ้ว กับความละเอียดที่ระดับ Full HD 1080p (1920x1080 พิกเซล), ชิปเซ็ตตัวท็อปใหม่ล่าสุดของหัวเว่ยเองอย่าง Octa-Core Kirin 950 และหน่วยประมวลผลกราฟิก Mali-T880 MP4 ส่วนรายละเอียดด้านอื่นนั้นคาดว่าจะทราบกันภายในงาน CES 2016 นี้  รายละเอียดเพิ่มเติมเกี่ยวกับ Huawei P9 - คลิก
Samsung Galaxy A9 สมาร์ทโฟน A-Series ตัวท็อป เปิดราคาแล้ว!  (จำนวนผู้ที่กดไลค์ 1,474 คน, จำนวนการแชร์ 107 ครั้ง)

 แบรนด์สมาร์ทโฟนจากประเทศเกาหลีใต้อย่าง Samsung ได้เซอร์ไพรส์ผู้ใช้ทั่วโลกด้วยการเปิดตัว Samsung Galaxy A9 รุ่นล่าสุดเมื่อช่วงปลายเดือนธันวาคมปี 2015 ที่ผ่านมา และต้อนรับปีใหม่ด้วยการเปิดราคาวางจำหน่ายอย่างเป็นทางการในประเทศจีน โดย Samsung Galaxy A9 มีค่าตัวอยู่ที่ 3,199 หยวน (ประมาณ 17,700 บาท) และมาพร้อมคุณสมบัติตัวเครื่องเบื้องต้น ดังนี้  - ตัวเครื่องมีขนาด 161.7x80.9x7.4 มิลลิเมตร และมีน้ำหนัก 200 กรัม - หน้าจอแสดงผลแบบ Super AMOLED ขนาด 6 นิ้ว ความละเอียดระดับ Full HD 1080p (1080x1920 พิกเซล : 367 ppi) ครอบทับด้วยกระจกขอบโค้ง 2.5D และขอบหน้าจอมีความหนาเพียง 2.74 มิลลิเมตรเท่านั้น - หน่วยประมวลผลใช้ชิปเซ็ต Octa-Core Qualcomm Snapdragon 652 ซึ่งมีความเร็วในการประมวลผล 1.8 GHz (เปลี่ยนชื่อใหม่ จากเดิมที่เป็น Snapdragon 620) - หน่วยประมวลผลกราฟิก (GPU) Adreno 510 - หน่วยความจำแรม (RAM) ขนาด 3 GB - หน่วยความจำภายในขนาด 32 GB และสามารถเพิ่มหน่วยความจำภายนอกแบบ microSD ได้สูงสุด 128 GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED, ระบบป้องกันภาพสั่นไหว (OIS) และมีขนาดรูรับแสงกว้างสูงสุดที่ F/1.9 - กล้องดิจิทัลด้านหน้าความละเอียด 8 ล้านพิกเซล พร้อมขนาดรูรับแสงกว้างสูงสุดที่ F/1.9 - แบตเตอรี่ขนาด 4000 mAh และรองรับเทคโนโลยี Fast Charging - ทำงานบนระบบปฏิบัติการ Android 5.1.1 Lollipop - เซ็นเซอร์สแกนลายนิ้วมือที่ปุ่มโฮม - รองรับการใช้งานบนเครือข่าย 4G LTE - รองรับการเชื่อมต่อ Wi-Fi a/b/g/n, Bluetooth 4.1, และ NFC - รองรับการใช้งาน 2 ซิมการ์ด (Dual SIM)  รายละเอียดเพิ่มเติมเกี่ยวกับ Samsung Galaxy A9 - คลิก
 Asus ZenFone Max ยอดสมาร์ทโฟนสุดคุ้มพันธุ์อึด! (จำนวนผู้ที่กดไลค์ 914 คน, จำนวนการแชร์ 61 ครั้ง)

 สุดยอดสมาร์ทโฟนอีกหนึ่งซีรีส์ที่ได้รับความนิยมจากผู้ใช้เป็นอย่างมากอย่าง Asus ZenFone ก็เตรียมวางจำหน่ายสมาร์ทโฟนสุดอึด ที่มาพร้อมแบตเตอรี่ความจุไซส์บิ๊กถึง 5000 mAh ในชื่อรุ่น Asus ZenFone Max และเปิดให้สั่งจองล่วงหน้ากันแล้วในประเทศอินเดีย โดยมีราคาวาจำหน่ายอยู่ที่ 9,999 รูปี (ประมาณ 5,400 บาท) โดยมีคุณสมบัติตัวเครื่องเบื้องต้น ดังนี้  - จอแสดงผลแบบ IPS HD ขนาด 5.5 นิ้ว ความละเอียด 720x1280 พิกเซล (HD 720p) พร้อมกระจกป้องกันหน้าจอ Gorilla Glass 4 - หน่วยประมวลผลชิปเซ็ต Quad-Core Qualcomm Snapdragon 410 ความเร็วในการประมวลผล 1.2GHz - หน่วยความจำแรม (RAM) ขนาด 2GB - หน่วยความจำภายในขนาด 16GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล - กล้องด้านหน้าความละเอียด 5 ล้านพิกเซล - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตบนเครือข่าย 4G LTE - แบตเตอรี่ความจุ 5000 mAh - ทำงานอยู่บนระบบปฏิบัติการ Android 5.0 Lollipop ซึ่งถูกครอบทับด้วย Zen UI 2.0  รายละเอียดเพิ่มเติมเกี่ยวกับ Asus ZenFone Max - คลิก
 Lenovo Vibe K4 Note สมาร์ทโฟนสุดคุ้มใหม่ล่าสุด ในราคาเพียง 6 พันกว่าบาท! (จำนวนผู้ที่กดไลค์ 1,070 คน, จำนวนการแชร์ 51 ครั้ง)

 แบรนด์ Lenovo ยังคงบุกตลาดมือถือระดับกลางที่มาพร้อมคุณสมบัติเด่นๆ มากมาย โดยล่าสุด Lenovo ก็ได้ทำการเปิดตัวสมาร์ทโฟนรุ่นล่าสุดในชื่อ Lenovo Vibe K4 Note โดยมีราคาวางจำหน่ายในประเทศอินเดียอยู่ที่ 11,999 รูปี (ประมาณ 6,500 บาท) และมาพร้อมคุณสมบัติตัวเครื่องเบื้องต้น ดังนี้  - จอแสดงผลแบบ LCD Full HD 1080p ขนาด 5.5 นิ้ว ความละเอียด 1920x1080 พิกเซล พร้อมกระจกป้องกันหน้าจอ Gorilla Glass 3 - หน่วยประมวลผลใช้ชิปเซ็ต 64-bit Octa-Core MediaTek MT6753 - หน่วยความจำแรม (RAM) ขนาด 3GB - หน่วยความจำภายในขนาด 16GB รองรับหน่วยความจำเสริมแบบ microSD - ล้องด้านหลังความละเอียด 13 ล้านพิกเซล ขนาดรูรับแสงกว้างสุดที่ f/2.2 พร้อมไฟแฟลช Two-Tone LED - กล้องด้านหน้าความละเอียด 5 ล้านพิกเซล - ลำโพงคู่ด้านหน้าพร้อมระบบเสียง Dolby Atmos Surround - ใช้ชิปเซ็ตประมวลผลเสียง Wolfson WM8281 - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตบนเครือข่าย 4G LTE - รองรับระบบสแกนลายนิ้วมือ - ทำงานอยู่บนระบบปฏิบัติการ Android 5.1 Lollipop - ฟีเจอร์ TheaterMax ที่สามารถเปลี่ยนสื่อมัลติมีเดียบนตัวเครื่องให้กลายเป็นรูปแบบ 3D VR (3D Virtual Reality) ได้เมื่อใช้คู่กับอุปกรณ์ VR  รายละเอียดเพิ่มเติมเกี่ยวกับ Lenovo Vibe K4 Note - คลิก
 iPhone 7 Plus ว่าที่เรือธงรุ่นต่อไป มีลุ้นได้อัปเกรดครั้งใหญ่! (จำนวนผู้ที่กดไลค์ 721 คน, จำนวนการแชร์ 32 ครั้ง)

 ข่าวลือเกี่ยวกับสมาร์ทโฟนเรือธงของ Apple รุ่นต่อไปอย่าง iPhone 7 ยังคงมีมาให้ทราบอย่างต่อเนื่อง ล่าสุดมีข้อมูลระบุว่า iPhone 7 Plus รุ่นต่อไปจะพัฒนาเรื่องแบตเตอรี่ให้มีความจุเพิ่มขึ้นเป็น 3100 mAh และอาจมาพร้อมกับหน่วยความจำภายในสูงสุดที่ 256GB ด้วย แต่อย่างไรก็ตาม ข่าวลือที่หลุดออกมาก่อนหน้านี้ก็มีทั้ง iPhone 7 จะมาพร้อมฟีเจอร์ป้องกันน้ำ, ช่องหูฟังแบบ 3.5 มิลลิเมตรจะถูกถอดออก หรือเซ็นเซอร์ Touch ID จะถูกรวมเข้ากับหน้าจอ ซึ่งข้อมูลต่างๆ เหล่านี้ยังไม่ได้รับการยืนยันแต่อย่างใด  รายละเอียดเพิ่มเติมเกี่ยวกับ iPhone 7 - คลิก
 เรียกได้ว่าข่าวคราวในวงการมือถือนั้นร้อนระอุจริงๆ นอกจากข่าวลือต่างๆ ที่หลุดออกมากระตุ้นความสนใจของผู้ใช้เป็นระยะแล้ว ยังมีการเปิดตัวสมาร์ทโฟนรุ่นใหม่จากแบรนด์ต่างๆ ออกมาแข่งขันกันอย่างมากมาย ทำให้ผู้ใช้มีทางเลือกเพิ่มมากขึ้นด้วย และเนื่องในโอกาสขึ้นปีใหม่นี้ ทีมงาน Thaimobilecenter ขออวยพรให้ท่านผู้อ่านทุกท่านมีความสุข ประสบความสำเร็จในทุกสิ่งที่หวัง และขอให้มีสมาร์ทโฟนคู่กายที่ถูกใจกันทุกท่านนะครับ สำหรับวันนี้ขอลาไปก่อน แล้วพบกันใหม่ในบทความหน้า สวัสดีครับ
 
นำเสนอข่าวโดย : thaimobilecenter.com