
ไปชมแต้ม "เก่ง+เฮง" ของวอลเลย์บอลสาวทีมชาติไทย ที่ทำเอาเกาหลีใต้เงิบไปตามๆกัน ในศึกคัดโอลิมปิก เมื่อช่วงสายวันนี้
เป็นการแข่งขันในเซตที่สาม ตอนที่ทั้งสองทีมเสมอกันอยู่ 22-22 เป็น วรรณา บัวแก้ว ที่รับลูกตบของ คิม ฮี-จิน สาวตัวเก่งแดนกิมจิได้อย่างยอดเยี่ยม
ก่อนจะเป็น วิลาวัณย์ อภิญญาพงศ์ จอมเก๋าของไทยขึ้นตีติดบล็อกของ ฮี-จิน แต่บอลเจ้ากรรมดันไต่ตาข่ายเป็นทางยาว ก่อนไหลออกข้างไป ชนิดลุ้นกันทั้งสนาม
ช็อตนี้ทำให้ไทยขึ้นนำ 23-22 ก่อนปิดเซตไปด้วยชัยชนะ 29-27 ทำให้ไทยไล่มา 1-2 เซต ก่อนที่จะพลิกนรกแซงชนะไปได้ 3-2 เซตในท้ายที่สุด 19-25, 22-25, 29-27, 26-24 และ 15-12