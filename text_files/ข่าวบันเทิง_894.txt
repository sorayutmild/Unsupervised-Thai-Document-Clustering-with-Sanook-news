บอล เชิญยิ้ม ตอบกลับ นุ้ย เชิญยิ้ม หลังเจ้าตัวได้โพสต์ภาพก๊วนเพื่อนตลกรายการบริษัทฮาไม่จำกัด
หลังจากมีประเด็นร้อนๆ ของรายการบริษัทฮาไม่จำกัดที่มีการเปลี่ยนชื่อรายการและปรับนักแสดงยกชุดโดยคงเหลือเพียง นุ้ย เชิญยิ้ม ไว้คนเดียวเท่านั้น และทางด้านนักแสดงตลกทั้ง บอล เชิญยิ้ม, แจ๊ส ชวนชื่น, น้าค่อม ชวนชื่น, ตั๊ก บริบูรณ์ ได้โยกไปอยู่รายการขบวนการโจ๊กเกอร์ ทางช่อง workpoint  ซึ่งก็ยังมี นุ้ย เชิญยิ้ม ร่วมขบวนการโจ๊กเกอร์ เช่นเดียวกัน 

ดราม่า "รายการบริษัทฮาไม่จำกัด" เปลี่ยนนักแสดงตลกยกชุด แจงบางคนอยากมีเส้นทางของตัวเอง

จากปมปรับเปลี่ยนนักแสดงตลกยกชุดกลายเป็นประเด็นดราม่าพร้อมๆ กับมีการตั้งคำถามว่าเกิดอะไรขึ้นหรือความสัมพันธ์มิตรภาพของก๊วนนักแสดงตลกจะแตกคอกันแล้วหรือเปล่า 

"นุ้ย เชิญยิ้ม" ลั่นผมลูกผู้ชายพอ! จ่อเปิดใจปมดราม่า "บริษัทฮาไม่จำกัด" เปลี่ยนนักแสดงยกชุด

ซึ่งล่าสุด บอล เชิญยิ้ม ได้เข้ามาคอมเมนต์ตอบกลับ นุ้ย เชิญยิ้ม หลังจากที่เจ้าตัวได้โพสต์ภาพของก๊วนเพื่อนตลกในรายการบริษัทฮาไม่จำกัด โดยมีข้อความว่า "เรายังเหนียวแน่นเหมือนเดิม เพิ่มเติมรักกันมากขึ้นครับให้กำลังใจซึ่งกันและกันครับ"
เรียกว่าเป็นการยืนยันถึงมิตรภาพของเพื่อนพี่น้องก๊วนตลกว่ายังเหนียวแน่นมากๆ 
