(19 ส.ค.) บรรยากาศที่ ท้าวมหาพรหม แยกราชประสงค์ หลังจากที่เกิดเหตุระเบิดเช้านี้ บรรยากาศเริ่มกลับเข้าสู่ปกติ หลังจากมีประชาชนนักท่องเที่ยวมาสักการะเท้ามหาพรหมตั้งแต่เช้าที่ผ่านมา แต่ยังคงมีกำลังเจ้าหน้าที่ตำรวจ รักษาความปลอดภัยอย่างเข้มงวด
ขณะที่ ร้านค้าส่วนใหญ่ที่วางขายดอกไม้ธูปเทียนได้มาเปิดร้านขายเป็นวันแรก นางสุภาวัน เขียวคูหา อายุ 35 ปี ได้เปิดเผยกับสำนักข่าว ไอ.เอ็น.เอ็น.ว่า วันที่เกิดเหตุตนเองไม่ได้อยู่ที่ร้านเนื่องจากเป็นวันหยุดที่ทางกรุงเทพมหานครห้ามวางขาย แต่ในวันนี้ก็ไม่รู้สึกกังวลใจ แต่ขอประณามผู้ก่อเหตุและผู้ไม่หวังดี
ขณะที่ล่าสุด ได้มีชิ้นส่วนของมนุษย์หล่นมาจากต้นไม้ ซึ่งอยู่บริเวณหน้าศาลพระพรหม ซึ่งตอนนี้เจ้าหน้าที่อยู่ระหว่างรอกองพิสูจน์หลักฐานเข้าตรวจสอบ