ผู้ที่ใช้โทรศัพท์ iPhone รุ่นความจุ 16 GB และ 32 GB มักจะเจอปัญหาเรื่องพื้นที่เก็บข้อมูลกันอยู่บ่อย ๆ แม้ว่าจะมีหลายออพชั่นให้เลือกเพื่อให้ได้พื้นที่เก็บข้อมูลเพิ่ม ไม่ว่าจะเป็นการลบแอป การเคลียร์ Histories การลบรูป ลบวีดีโอ แต่หากคุณคิดว่า ออบชั่นเหล่านี้ ไม่ใช่ทางที่คุณอยากเลือก คุณยังต้องการเก็บข้อมูลเหล่านี้เอาไว้กับตัว ก็ต้องมาดูวิธีการอื่น
เนื่องจากว่า  iOS นั้น มีข้อจำกัดตรงที่ว่า ผู้ใช้ต้องเคลียร์ไฟล์ขยะด้วยตัวเอง รวมไปถึงการเคลียร์แคช ไฟล์ชั่วคราว รวมทั้งข้อมูลอื่น ๆ ที่เข้ามากินพื้นที่ของคุณ แต่ทั้งนี้ ก็ใช่ว่าจะไม่มีทางลัด เพราะได้มีผู้ค้นพบวิธีที่จะช่วยให้คุณเคลียร์ขยะได้ง่ายขึ้น ดังนี้
1. เมื่อพื้นที่เก็บข้อมูลของคุณใกล้จะเต็มแล้ว ให้คุณดาวน์โหลดแอพขนาดใหญ่เข้ามา เช่นเกม ประมาณ 2 กิกะไบต์ แต่ต้องแน่ใจว่าแอพนั้น เป็นแอพฟรี หรือเป็นเกมฟรี คุณจะได้ไม่ต้องเสียเงิน เกมฟรีขนาดใหญ่ที่คุณสามารถจะดาวน์โหลดมาใช้ในกรณีนี้ได้ เช่น Need for Speed, Real Racing3 หรือ Modern Combat 52. เมื่อคุณทำให้โทรศัพท์คุณไม่มีพื้นที่สำหรับแอพอีกแล้ว iOS จะเริ่มย้ายเอารูปของคุณไปไว้บน iCloud หากคุณเปิดออบชั่นนี้ไว้ จากนั้น มันจะเคลียร์แคช และไฟล์ชั่วคราวต่าง ๆ ออกจากเครื่องของคุณโดยอัตโนมัติ3. iOS จะพยายามเคลียร์จนกระทั่งคุณมีพื้นที่เพียงพอสำหรับการดาวน์โหลดแอพใหญ่ ๆ ได้อีก จากนั้นคุณก็จัดการลบแอพ หรือเกมฟรี ที่คุณไปดาวน์โหลดมานั้นออกเสีย คุณก็จะได้พื้นที่เพิ่มขึ้นมาอีก 1-2 GB แบบสบาย ๆ
 