เชื่อว่าหากใครได้อ่านเสริมชะตาพยากรณ์ดวง และปฏิบัติตามคำแนะนำของ หมอช้าง-ทศพร ศรีตุลา ก็จะสามารถก้าวผ่านอุปสรรคปัญหามีชีวิตที่ประสบความสำเร็จราบรื่น และเจริญก้าวหน้ามากยิ่งขึ้นได้ เป็นคู่มือให้ชาว Sanook! horoscope  วางแผนเตรียมรับมือกับการเปลี่ยนแปลงของดวงดาว ตามคำพยากรณ์ดวงเดือนพฤศจิกายนปี 2561 ดังต่อไปนี้ 
ราศีที่ดวงแรง! อาจเกิดอุบัติเหตุ หรือการเจ็บตัว ได้แก่ ราศีสิงห์

ราศีสิงห์ (17 สิงหาคม – 16 กันยายน)
เดือนนี้ต้องเตือนเล็กน้อยเพราะเป็นเดือนที่ดวงดาวแรง อาจจะมีเรื่องของอุบัติเหตุ การเจ็บตัว การขับรถเดินทางต้องระวัง แนะนำว่าเดือนนี้ควรจะไปหาหมอตรวจสุขภาพ เจาะเลือด หรือทำฟัน เพื่อเป็นการหาเรื่องเจ็บตัวด้วยตัวคุณเอง จะทำให้เรื่องแรง ๆ อย่างอื่นลดน้อยลง หรือหมั่นสวดมนต์ไหว้พระ ขอให้สวดเป็นประจำก่อนนนอนหรือก่อนออกจากบ้าน นอกจากนี้ยังมีเรื่องสำคัญอย่างเช่นเรื่องชื่อเสียง เดือนนี้จะเป็นเดือนที่เราถูกด่า ถูกใส่ร้าย กลั่นแกล้ง โยนแต่สิ่งไม่ดีเข้ามาให้ ดังนั้นถ้าจะทำอะไรต้องมองหน้ามองหลัง คิดทบทวน และระมัดระวังเรื่องชื่อเสียงให้มากเป็นพิเศษส่วนในเรื่องของความรัก คุณเป็นราศีที่มีเสน่ห์แรง คนโสดอาจจะได้เริ่มต้นความรักครั้งใหม่ คนที่มีคู่มีแฟนแล้ว มีความลงตัว ความโรแมนติก ความเข้าอกเข้าใจที่ดีต่อกันมากยิ่งขึ้นด้วย