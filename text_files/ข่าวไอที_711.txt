สำหรับมือใหม่ที่พึ่งหัดเล่นทวิตเตอร์ หรือคนที่ไม่ได้ใช้ทวิตเตอร์เลย อาจจะไม่ค่อยทราบว่าส่วนใหญ่ในทวิตเตอร์ ผู้คนจะนิยมใช้ตัวย่อในการทวีตข้อความ และตอบกลับมากกว่า เนื่องจากว่าทวิตเตอร์มีข้อจำกัด ในเรื่องของตัวอักษรที่สามารถพิมพ์ได้เพียง 280 ตัว ดังนั้นจึงทำให้ภายในทวิตเตอร์ มีตัวย่อที่นิยมใช้กันอยู่มากมาย ซึ่งจะแปลว่าอะไรบ้างไปดูกันเลย


จขท ย่อมาจากคำว่า เจ้าของทวิต
อค ย่อมาจากคำว่า แอคเคาท์ หมายถึงบัญชีผู้ใช้
ทล ย่อมาจากคำว่า ไทม์ไลน์ หมายถึงหน้าฟีด
ฟลว ย่อมาจากคำว่า ฟอลโลเวอร์ หมายถึงผู้ติดตาม
เดม มาจากคำว่า ดีเอ็ม หรือ DM (Direct Message) หมายถึงการส่งข้อความตอบโต้แบบส่วนตัว
อตก ย่อมาจากคำว่า อินสตาแกรม
คหสต ย่อมาจากคำว่า ความเห็นส่วนตัว ส่วน คห ก็แน่นอนว่าย่อมาจากคำว่า ความเห็น
คถ ย่อมาจากคำว่า คิดถึง
พน ย่อมาจากคำว่า พรุ่งนี้
มปร ย่อมาจากคำว่า ไม่เป็นไร
ตปท ย่อมาจากคำว่า ต่างประเทศ
อมก ย่อมาจากคำว่า โอ้มายก้อด
บตบก ย่อมาจากคำว่า บิวตี้บล็อกเกอร์
คสอ ย่อมาจากคำว่า เครื่องสำอาง
ปสก ย่อมาจากคำว่า ประสบการณ์
ปญอ หรือ ปยอ. ย่อมาจากคำว่า ปัญญาอ่อน
ปสด ย่อมาจากคำว่า ประสาทแ-ก
ชห ย่อมาจากคำว่า ชิบ-าย
วดฟ มาจากคำว่า วอท เดอะ -ัค แต่ในช่วงหนึ่งที่มีกระแสข่าวของนักร้องหญิง วดฟ จึงกลายเป็นคำย่อที่มาจาก วันเดอร์เฟรม ด้วย
อห ย่อมาจากหลายคำ แต่ปกติจะหมายถึง โอ้โห้ ซึ่งขึ้นอยู่กับผู้พิมพ์ว่ารู้สึกอย่างไร ส่วนมากจะเป็นคำสบถ โดยเป็นได้ทั้งคำว่า -ีเ-ี้ย, -ี-่า และอื่นๆ


นอกจากคำว่าข้างต้น ที่ผู้คนส่วนใหญ่ในทวิตเตอร์ใช้กันแล้ว ก็ยังมีตัวย่ออื่นๆ ที่แฟนคลับเกาหลีซึ่งใช้ทวิตเตอร์ นิยมทวีตกันอีกด้วย เช่น

ศลป ย่อมาจากคำว่า ศิลปิน
ฟค ย่อมาจากคำว่า แฟนคลับ
ฟตปท ย่อมาจากคำว่า แฟนต่างประเทศ หมายถึงแฟนคลับประเทศอื่นๆ
ฟอ ย่อมาจากคำว่า แฟนแอค เกิดจากการผสมคำระหว่าง แฟนคลับ+แอคเคาท์
สนบ ย่อมาจากคำว่า สนามบิน
อฟช ย่อมาจากคำว่า ออฟฟิเชียล
อลบ ย่อมาจากคำว่า อัลบั้ม แต่ปัจจุบันจะเรียกย่อกันสั้นๆ ว่าบั้มแล้ว
มบ ย่อมาจากคำว่า เมมเบอร์ ซึ่งแปลว่า สมาชิก
ฟตบ ย่อมาจากคำว่า โฟโต้บุ๊ค
มม ย่อมาจากคำว่า โมเมนท์
ฟซ ย่อมาจากคำว่า แฟนไซน์ ซึ่งแปลว่า งานแจกลายเซ็น
คบ ย่อมาจากคำว่า คัมแบ็ค หมายถึงการปล่อยเพลงใหม่ออกมาอีกครั้งของศิลปินที่เดบิวต์แล้ว
จวพ คือ JYP (ค่ายเพลงเกาหลี ต้นสังกัดของ GOT7, TWICE ฯลฯ)
ออ คือ SM (ค่ายเพลงเกาหลี ต้นสังกัดของ EXO, NCT ฯลฯ)
อน คือ M-net (สถานีโทรทัศน์ของเกาหลี ผู้ผลิตรายการชื่อดังตระกูล PRODUCE)
อซ คือ EXO อ่านว่า เอ็กโซ
อซอ คือ EXO-L อ่านว่า เอ็กโซแอล (ชื่อแฟนคลับของวง EXO)
อซท คือ NCT
รวว คือ Red Velvet
วนว คือ Wanna One
อมก คือ Oh My Girl
สตค คือ Stay Kids
บพ คือ Blackpink
จนค คือ เจนนี่ คิม (ชื่อหนึ่งในสมาชิกวง Blackpink)
นอ คือ Nu’est อ่านว่า นิวอีสท์
อฟน คือ Infinite
ทว คือ TWICE
อกซ คือ อากาเซ่ (ชื่อแฟนคลับของวง GOT7)
ชยว คือ ชยาวอล (ชื่อแฟนคลับของวง Shinee)
ชนว คือ ชายนี่เวิลร์ด (ชื่อแฟนคลับของวง Shinee)
ซว คือ โซวอน (ชื่อแฟนคลับของวง Girl’s Generation)
