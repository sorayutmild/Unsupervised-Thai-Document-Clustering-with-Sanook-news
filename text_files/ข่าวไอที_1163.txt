รวม 6 กล้องติดรถยนต์ที่น่าสนใจที่สุดในขณะนี้ ในงบเบาๆ ราคาไม่เกิน 2,000 บาท มีรุ่นไหนให้เลือกบ้าง มาดูกัน!
ปฏิเสธไม่ได้ว่า กล้องติดรถยนต์ ได้เข้ามามีบทบาทสำคัญต่อผู้ที่ใช้รถใช้ถนนในปัจจุบันเป็นอย่างมาก เพราะการติดกล้องหน้ารถ ก็เปรียบเสมือนการพกพยานปากเอกติดตัวอยู่ตลอดเวลา ในกรณีที่เกิดเหตุการณ์ที่ไม่คาดคิดบนท้องถนน ซึ่งหลายท่านน่าจะเห็นประโยชน์ของกล้องติดหน้ารถ จากข่าวสารต่างๆ มากันพอสมควรแล้ว
 อย่างไรก็ดี เชื่อว่าหลายท่านคงยังตัดสินใจไม่ได้ว่า ควรเลือกกล้องติดรถยนต์รุ่นไหนดี เพราะกล้องติดรถยนต์บางรุ่นก็มีราคาที่ค่อนข้างสูง แต่จริงๆ แล้ว กล้องติดรถยนต์ในช่วงราคาไม่เกิน 2,000 บาท ก็ถือว่าสามารถตอบโจทย์การใช้งานขั้นพื้นฐานได้แบบครบครันแล้ว ภายในวันนี้ทางทีมงานจึงได้รวบรวม กล้องติดรถยนต์ทั้งหมด 5 รุ่น ที่น่าสนใจ และมีราคาวางจำหน่ายไม่เกิน 2,000 บาท ที่ทุกท่านสามารถหาซื้อผ่านช่องทางออนไลน์ และร้านค้าทั่วไป แต่จะมีรุ่นใด แบรนด์ใด ให้เลือกบ้างนั้น เราลองไปดูกันดีกว่าครับ
*ราคาวางจำหน่ายของกล้องติดรถยนต์แต่ละรุ่น เป็นราคาที่ทีมงานสำรวจ ณ วันที่ 20 ก.ค. 2560 และอาจมีการเปลี่ยนแปลงได้ขึ้นอยู่กับตัวแทนจำหน่าย
AXON Dual Bright 2 กล้องหน้า-หลัง ราคาวางจำหน่าย 1,690 บาท

AXON ถือว่าเป็นอีกหนึ่งแบรนด์ผู้ผลิตกล้องติดรถยนต์ที่น่าจับตามองไม่ใช่น้อย เพราะไม่นานมานี้ ได้ทำการเปิดตัว AXON Dual Bright กล้องติดรถยนต์แบบ 2 กล้องหน้า-หลัง รุ่นแรกของค่าย ที่มาพร้อมกับจุดเด่นด้านคุณภาพของภาพ ที่มีความสว่างแม้ว่าจะเป็นตอนกลางคืน และยังมาพร้อมกับระบบ WDR สำหรับปรับแสงอัตโนมัติ รวมถึงรองรับการถ่ายวิดีโอที่มีความคมชัดระดับ Full HD ซึ่งหากใครที่กำลังมองหากล้องติดรถยนต์ราคาประหยัด แต่ครบเครื่องด้วยคุณสมบัติรอบด้าน AXON Dual Bright ก็ถือว่าเป็นตัวเลือกหนึ่งที่น่าสนใจ สำหรับคุณสมบัติของ AXON Dual Bright มีดังต่อไปนี้

หน้าจอแสดงผลขนาด 4 นิ้ว
ระบบ WDR สำหรับปรับแสงอัตโนมัติ
กล้องหน้า เลนส์มุมมองกว้าง 140 องศา รองรับการบันทึกภาพนิ่งที่ความละเอียด 3 ล้านพิกเซล รองรับการบันทึกวิดีโอที่ความละเอียดระดับ Full HD
กล้องหลัง เลนส์มุมมองกว้าง 120 องศา รองรับการถ่ายวิดีโอที่ความละเอียดระดับ HD
รองรับหน่วยความจำเสริมแบบ microSD Card ความจุสูงสุด 128GB
ระบบตรวจจับความเคลื่อนไหว Motion Detection
ระบบตรวจจับแรงสั่นสะเทือน G-Sensor
ระบบบันทึกขณะอัตโนมัติขณะจอดรถ Parking Monitor
ระบบบันทึกวนซ้ำอัตโนมัติ Loop Recording

รายละเอียดเพิ่มเติมเกี่ยวกับ AXON Dual Bright
Xiaomi Yi Dashcam ราคาวางจำหน่าย 1,850 บาท

Yi Dashcam กล้องติดรถยนต์ที่ผลิตโดย Xiaomi แบรนด์สมาร์ทโฟนชื่อดังกันก่อน โดยจุดเด่นของ Yi Dashcam นอกเหนือจากดีไซน์ไซส์เล็กกะทัดรัดแล้ว ยังมาพร้อมกับระบบ Wi-Fi ในตัว ทำให้ผู้ใช้งานดูภาพจากในกล้องได้แบบ Real-Time  ส่วนตัวกล้องก็ให้มุมมองกว้างถึง 165 องศา สามารถบันทึกภาพตรงหน้าได้แบบครบถ้วน ไม่หลุดเฟรม โดย Yi Dashcam มาพร้อมกับคุณสมบัติ ดังต่อไปนี้

หน้าจอแสดงผลขนาด 2.7 นิ้ว
กล้องเลนส์มุมมองกว้าง 165 องศา รองรับการบันทึกภาพนิ่งที่ความละเอียด 3 ล้านพิกเซล และรองรับการบันวิดีโอที่ความละเอียดระดับ Full HD ที่ 60fps
รองรับหน่วยความจำเสริมแบบ microSD Card ความจุสูงสุด 64GB
ระบบ Wi-Fi ภายในตัว สำหรับแชร์ภาพและวิดีโอจากกล้อง ไปยังสมาร์ทโฟน
ระบบ WDR สำหรับปรับแสงอัตโนมัติ
ระบบเตือน ADAS

Dcam D2 ราคาวางจำหน่าย 1,890 บาท

สำหรับ Dcam D2 ก็เป็นกล้องติดรถยนต์อีกรุ่นหนึ่ง ที่ค่อนข้างได้รับความนิยมจากผู้ใช้งานพอสมควร โดย Dcam D2 มาพร้อมกับจุดเด่นด้านการมุมมองของภาพที่กว้างถึง 168 องศา พร้อม IR LED ช่วยส่องภาพในที่มืดสนิท ทำให้ภาพมีความสว่าง รวมทั้งยังมาพร้อมกับเทคโนโลยี WDR ทำให้ภาพที่ได้มีความสว่างมากยิ่งขึ้น สำหรับคุณสมบัติของ Dcam D2 มีดังต่อไปนี้

หน้าจอแสดงผลขนาด 2.7 นิ้ว
กล้องเลนส์มุมมองกว้าง 168 องศา รองรับการบันทึกภาพนิ่งที่ความละเอียดสูงสุด 12 ล้านพิกเซล รองรับการถ่ายวิดีโอที่ความละเอียดระดับ Full HD ที่ 30fps
ระบบ WDR สำหรับปรับภาพอัตโนมัติ
ระบบตรวจจับแรงสั่นสะเทือน G-Sensor
ระบบบันทึกวนซ้ำอัตโนมัติ Loop Recording
ระบบตรวจจับความเคลื่อนไหว Motion Detection
ระบบบันทึกระหว่างจอดรถ Parking Mode

G1W-X ราคาวางจำหน่าย 1,499 บาท

หลายท่านน่าจะเคยได้ยินถึงกล้องติดรถยนต์รุ่นยอดนิยมอย่าง G1W กันมาบ้างแล้ว ซึ่งล่าสุดนี้ ก็ได้มีการนำไปปรับปรุงต่อยอด พร้อมกับออกรุ่น G1W-X ที่ได้ปรับปรุงประสิทธิภาพในการบันทึกภาพตอนกลางคืนให้ดียิ่งขึ้น โดย G1W-X มาพร้อมกับฟังก์ชันพื้นฐานแบบครบครัน ทั้งเลนส์มุมกว้าง 120 องศา, ระบบ WDR และระบบ G-Sensor สำหรับคุณสมบัติของ G1W-X มีดังต่อไปนี้

หน้าจอแสดงผลขนาด 2.7 นิ้ว
กล้องเลนส์มุมกว้าง 120 องศา รองรับการบันทึกภาพนิ่งที่ความละเอียด 12 ล้านพิกเซล รองรับการบันทึกวิดีโอที่ความละเอียดระดับ Full HD
รองรับหน่วยความจำเสริมแบบ microSD Card ความจุสูงสุด 3GB
ระบบ WDR สำหรับปรับภาพอัตโนมัติ
ระบบตรวจจับแรงสั่นสะเทือน G-Sensor
ระบบบันทึกวนซ้ำอัตโนมัติ Loop Recording
ระบบตรวจจับการเคลื่อนไหว Motion Detection
ไมโครโฟน และลำโพงภายในตัว

ASTON Super Transend ราคาวางจำหน่าย 1,990 บาท

สำหรับ ASTON Super Transend ก็ถือเป็นกล้องติดรถยนต์ในช่วงราคาไม่เกิน 2,000 บาท ที่น่าสนใจเช่นเดียวกัน โดยตัวกล้องมาพร้อมกับรูปทรงแบบกระจกมองหลัง เคลือบฟิล์มตัดแสงสะท้อน พร้อมหน้าจอแสดงผลด้านซ้ายขนาดใหญ่ 4.3 นิ้ว เลนส์กล้องด้านขวามุมมองกว้าง 140 องศา สามารถเก็บภาพได้แบบครอบคลุม นอกจากนี้ ยังมาพร้อมกับกล้องหลังมุมมองกว้าง 120 องศา เพื่อช่วยบันทึกภาพเหตุการณ์ท้ายรถด้วย โดย ASTON Super Transend มาพร้อมกับคุณสมบัติดังต่อไปนี้

หน้าจอแสดงผลขนาด 4.3 นิ้ว
กล้องหน้าเลนส์มุมมองกว้าง 140 องศา รองรับการบันทึกภาพนิ่งที่ความละเอียด 12 ล้านพิกเซล และรองรับการถ่ายวิดีโอที่ความละเอียดระดับ Full HD
กล้องหลังเลนส์มุมมองกว้าง 120 องศา รองรับการบันทึกวิดีโอที่ความละเอียดระดับ Full HD
รองรับหน่วยความจำเสริมแบบ microSD Card ความจุสูงสุด 128GB
ระบบตรวจจับความเคลื่อนไหว Motion Detection
ระบบตรวจจับแรงสั่นสะเทือน G-Sensor
ระบบบันทึกขณะอัตโนมัติขณะจอดรถ Parking Monitor
ระบบบันทึกวนซ้ำอัตโนมัติ Loop Recording

G90A ราคาวางจำหน่าย 1,990 บาท

ปิดท้ายด้วยกล้องติดรถยนต์ที่น่าสนใจอย่างรุ่น G90A ที่มาพร้อมกับเลนส์มุมมองกว้างสุดใน 4 รุ่นด้านต้นที่ 170 องศา พร้อมหน้าจอแสดงผลขนาด 2.7 นิ้ว เลนส์มุมมองกว้าง 170 องศา และรองรับการบันทึกวิดีโอได้ที่ความละเอียดระดับ Full HD สำหรับคุณสมบัติของ G910A มีดังต่อไปนี้

หน้าจอแสดงผลขนาด 2.7 นิ้ว
กล้องเลนส์มุมมองกว้าง 170 องศา รองรับการบันทึกภาพนิ่งที่ความละเอียด 16 ล้านพิกเซล และรองรับการถ่ายวิดีโอที่ความละเอียดระดับ Full HD ที่ 30fps
รองรับหน่วยความจำเสริมแบบ microSD Card ความจุสูงสุด 64GB 
ระบบตรวจจับแรงสั่นสะเทือน G-Sensor
ระบบบันทึกวนซ้ำอัตโนมัติ Loop Recording
ระบบตรวจจับการเคลื่อนไหว Motion Detection
ระบบบันทึกขณะอัตโนมัติขณะจอดรถ Parking Monitor

เป็นอย่างไรกันบ้างครับกับ กล้องติดรถยนต์ในราคาไม่เกิน 2,000 บาท ที่ทีมงานได้รวบรวมมาให้ทุกท่าน ซึ่งจะเห็นได้ว่า กล้องแต่ละรุ่นต่างก็มีจุดเด่นที่แตกต่างกันออกไป แต่สิ่งหนึ่งที่กล้องเหล่านี้มีเหมือนกัน คือฟังก์ชันการใช้งานที่ครอบคลุมการใช้งานขั้นพื้นฐาน สำหรับช่วยบันทึกภาพเหตุการณ์ต่างๆ ขณะเดินทางได้แบบครบถ้วนแล้ว ซึ่งเรียกได้ว่า เหมาะสำหรับผู้ที่กำลังมองหากล้องติดรถยนต์ซักรุ่น แต่มีงบประมาณไม่สูงมากนัก
แต่อย่างไรก็ดี ก่อนตัดสินใจเลือกซื้อกล้องติดรถยนต์ซักตัวหนึ่งนั้น ทางทีมงานแนะนำให้ผู้ใช้ลองดูภาพตัวอย่างที่ได้จากกล้องหน้ารถยนต์ก่อน ว่ามีความคมชัดถูกใจผู้ใช้งานหรือไม่ และหากเป็นไปได้ ก็ควรลองทดสอบการใช้งานจริงที่ร้านค้าตัวแทนจำหน่ายเสียก่อน เพื่อดูว่ากล้องติดรถยนต์รุ่นนั้นๆ มีฟังก์ชันการทำงานที่ตอบโจทย์ผู้ใช้มากน้อยเพียงใด ซึ่งน่าจะเป็นคำตอบที่ดีที่สุดว่า กล้องติดรถยนต์รุ่นใด แบรนด์ใด จะมีความคุ้มค่ามากที่สุดสำหรับผู้ใช้งานครับ