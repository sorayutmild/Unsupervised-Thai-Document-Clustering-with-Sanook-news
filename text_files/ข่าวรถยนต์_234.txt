     Honda เผยทีเซอร์รถกระบะ Ridgeline โฉมใหม่ ก่อนเปิดตัวจริงที่งานดีทรอยต์มอเตอร์โชว์ 2016 ประเทศสหรัฐอเมริกา ซึ่งจัดขึ้นช่วงเดือนมกราคมที่จะถึงนี้

     Honda Ridgeline เป็นรถกระบะเพียงรุ่นเดียวจากค่ายฮอนด้าในปัจจุบัน ที่พัฒนาเพื่อจำหน่ายในตลาดอเมริกาเหนือโดยเฉพาะ ถูกเปิดตัวเป็นครั้งแรกเมื่อปี 2005 และผลิตขึ้นในรัฐอลาบามา
     ก่อนหน้านี้ฮอนด้าได้เผยโฉม 'Ridgeline Desert Race Truck Concept' ในงาน SEMA Show 2015 ในอเมริกาเช่นกัน ซึ่งใช้พื้นฐานมาจากเจเนอเรชั่นใหม่ที่กำลังจะเปิดตัวนี้
 

     ภาพดังกล่าวเผยให้เห็นส่วนท้ายของ Ridgeline เจเนอเรชั่นใหม่ พร้อมตัวถังแบบ 4 ประตู รวมถึงไฟท้ายที่คาดว่าจะเป็นแบบ LED
     Honda Ridgeline ถูกพัฒนาขึ้นโดยฝ่ายออกแบบและพัฒนาในโอไฮโอและแคลิฟอร์เนีย
 
 