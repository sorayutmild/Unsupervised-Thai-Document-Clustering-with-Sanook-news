ดูดวงสงกรานต์ 2559
เช็คดวงหลังสงกรานต์ 12 ราศี หมอช้าง แนะหลังปีใหม่ไทยจะเข้าสู่ความไม่แน่นอน ให้หมั่นทำบุญไหว้พระในโอกาสที่กำลังจะก้าวเข้าสู่ปีใหม่ไทย หรือวันสงกรานต์ 2559 ที่ทางโหราศาสตร์ถือว่าเป็นวันที่ดวงดาวจะเปลี่ยนแปลงอีกครั้ง แลคตาซอย จัดกิจกรรมพิเศษ แลคตาซอย แชริตี้ ออน ครูซ 2016 เชิญหมอช้าง – ทศพร ศรีตุลา หมอดูชื่อดังของเมืองไทย มาแนะเคล็ดลับการดำเนินชีวิตให้รุ่งเรืองแก่ผู้ร่วมกิจกรรม พร้อมล่องแม่น้ำเจ้าพระยา ทำบุญไหว้พระกับ 3 ศาสนสถานที่สำคัญ เพื่อส่งเสริมพระพุทธศาสนาและเสริมสร้างสิริมงคลชีวิตให้ราบรื่นตลอดปี
หมอช้าง เผยว่า สำหรับวันมหาสงกรานต์นั้นในแต่ละปีจะไม่ตรงกัน อยู่ระหว่างวันที่ 13-15 เมษายนตามหลักโหราศาสตร์ ปีนี้ตรงกับวันที่ 13 ซึ่งเป็นวันพุธ มีนางสงกรานต์คือ นางมณฑาเทวี ซึ่งทำนายว่าปีนี้ไม่ใช่ปีที่น่ากลัวเมื่อเทียบกับนางสงกรานต์วันอื่น โดยดูจากลักษณะที่หัตถ์ขวาทรงเหล็กแหลม หัตถ์ซ้ายทรงไม้เท้า เสด็จไสยาสน์ลืมเนตร (นอนลืมตา) มาเหนือหลังคัสพะ (ลา) และมีภักษาหารเป็นนมเนย ขณะเดียวกันวันมงคลในแต่ละปีก็ต่างกัน โดยหลังสงกรานต์ปีนี้ วันธงชัย ตรงกับวันเสาร์ วันอธิบดี คือวันพุธ ส่วน วันอุบาทว์ และ วันโลกาวินาศ ตรงกับวันศุกร์
พร้อมกันนี้ยังกล่าวต่อว่า ช่วงนี้มีการเปลี่ยนแปลงหลายอย่างที่เกิดจากดาวมฤตยู (ยูเรนัส) ย้ายจากราศีมีนเข้าสู่เมษซึ่งเป็นราศีของเมืองไทยด้วย เปรียบเหมือนกับพายุกำลังจะเข้า ซึ่งจะเกิดการเปลี่ยนแปลงทั้งดีและไม่ดี และยังทำให้หลังสงกรานต์ดวงชะตาของทั้ง 12 ราศี พลิกผันตามไปด้วย
ทั้งยังทำนายดวงชะตาของแต่ละราศีพร้อมทั้งมีคำแนะนำมาฝาก
เริ่มกันที่ ดวงสงกรานต์ 2559 ราศีเมษ (14 เม.ย.-14 พ.ค.) ปีนี้ดาวมฤตยูเข้าที่ราศีเมษ ซึ่งเป็นดวงดาวแห่งวิวัฒนาการ ดังนั้นจึงควรปรับปรุงบุคลิกตนเองเพื่อนำไปสู่การเปลี่ยนแปลงในชีวิตที่ดีขึ้น ถ้าเตรียมตัวให้ดี โอกาสใหม่ในชีวิตจะรออยู่
ดวงสงกรานต์ 2559 ราศีพฤษภ (15 พ.ค.-14 มิ.ย.) ช่วงต้นปีพฤษภอาจรู้สึกเครียด แต่หลังสงกรานต์จะดีขึ้นแต่จะทำงานหนักกว่าเดิมซึ่งจะเป็นเรื่องดีสำหรับผู้ที่ทำอาชีพอิสระ จะมีงานดีๆ เข้ามา
ดวงสงกรานต์ 2559 ราศีเมถุน (15 มิ.ย.-16 ก.ค.) มีดวงอยู่ในเกณฑ์ดี ถือเป็นสุดยอดนักขาย นักพูด เจรจาอะไรจะประสบความสำเร็จ และให้เตรียมรับข่าวดีหลังสงกรานต์
ดวงสงกรานต์ 2559 ราศีกรกฎ (17 ก.ค.-17 ส.ค.) มีเกณฑ์เสียเงินหลังสงกรานต์ แต่ข่าวดีคือมีเงินมาให้เสีย แนะนำให้แก้เคล็ดด้วยการทำบุญบริจาคเพื่อให้เสียเงินเป็นประจำทุกเดือน
ดวงสงกรานต์ 2559 ราศีสิงห์ (17 ส.ค.-16ก.ย.) ปีนี้พระราหูเข้าแต่ไม่ต้องกลัว แนะนำการทำธุรกิจออนไลน์หรือทำงานด้านต่างประเทศ
ดวงสงกรานต์ 2559 ราศีกันย์ (17 ก.ย.-17 ต.ค.) เป็นราศีที่ดวงดีที่สุดในปีนี้ จะมีการเปลี่ยนแปลงที่ดี สิ่งใหม่ๆ กำลังจะเกิดขึ้น อาจเป็นงานใหม่ บ้านใหม่ รถใหม่
ดวงสงกรานต์ 2559 ราศีตุลย์ (18 ต.ค.-16 พ.ย.) ครึ่งปีหลังเหนื่อยพอสมควรเนื่องจากเป็นช่วงของการเตรียมตัวที่จะต้องเจอสิ่งใหม่ แนะนำให้ทำบุญเกี่ยวกับความหนักแน่นมั่นคง เช่น ปิดทองฝังลูกนิมิต
ดวงสงกรานต์ 2559 ราศีพิจิก (16 พ.ย.-15 ธ.ค.) ปีนี้จะโชคดีแต่ระวังเรื่องสุขภาพเพราะมีเกณฑ์ผ่าตัด ให้แก้เคล็ดด้วยการตรวจสุขภาพหรือเจาะเลือด และควรทำบุญที่เกี่ยวข้องกับโรงพยาบาล
ดวงสงกรานต์ 2559 ราศีธนู (16 ธ.ค.-14 ม.ค.) จะมีโชคเรื่องการเดินทางทั้งในประเทศและต่างประเทศ ให้เน้นลูกค้าที่ติดต่อทางไกล หรือมีโอกาสได้ติดต่อทำงานกับต่างชาติ
ดวงสงกรานต์ 2559 ราศีมังกร (15 ม.ค.-12 ก.พ.) หลังสงกรานต์ดวงจะดีขึ้น มีคนรักคนเมตตา มีโอกาสก้าวหน้า และมีโชคเกี่ยวกับอสังหาริมทรัพย์และการก่อสร้าง
ดวงสงกรานต์ 2559 ราศีกุมภ์ (13 ก.พ.-14 มี.ค.) มีพระราหูเป็นดาวประจำราศี ถ้าทำงานที่เกี่ยวกับต่างประเทศ เว็บไซต์ ออนไลน์ จะทำให้ก้าวหน้า
ดวงสงกรานต์ 2559 ราศีมีน (15 มี.ค.-13 เม.ย.) เป็นราศีที่ดวงดีอันดับ 2 รองจากกันย์ ปีนี้เด่นเรื่องคู่ ใครที่รอคู่มานานจะมีโอกาสได้พบ อาจไม่ใช่แค่คู่รักแต่รวมถึงการเป็นคู่สัญญา หุ้นส่วน ทำให้เกิดการเริ่มต้นอะไรใหม่ๆ
หมอช้าง ทิ้งท้ายว่า หลังสงกรานต์ปีนี้จะเข้าสู่ความไม่แน่นอนหลายอย่าง จึงควรหมั่นทำบุญไหว้พระอยู่เสมอ
สำหรับเคล็ดลับวิธีไหว้พระขอพรจากสิ่งศักดิ์สิทธิ์ หมอช้างแนะว่า
ก่อนอื่นต้องมีความตั้งใจ ตั้งใจที่จะไหว้ตั้งใจที่จะทำบุญ รวมทั้งมีสมาธิขณะอธิษฐาน ที่สำคัญคือต้องมีรอยยิ้ม ไม่เครียด ทำให้จิตใจมีความสุข อย่างไรก็ตามการทำนายดวงชะตาคือการบอกให้เตรียมตัวตั้งรับกับสิ่งที่กำลังรออยู่ข้างหน้า ส่วนการทำนายว่าโชคดีก็ไม่ได้บ่งบอกถึงความสบาย แต่หมายถึงโอกาสที่จะประสบความสำเร็จมากขึ้น ดังนั้น ควรหมั่นทำบุญไหว้พระเป็นประจำเพื่อให้มีชีวิตประสบแต่สิ่งที่ดีๆ มีความสุข