ทรานส์เฟอร์ มาร์เก็ต (Transfermarket.com) เว็บไซต์ ที่น่าเชื่อถือในตลาดการซื้อขายนักเตะโลก ที่จะกำหนดราคาค่าตัวแบบเป็นกลางตามการประเมินจากผลงานในขณะนั้นของแข้งทั่วโลกว่าเหมาะสมกับราคาเท่าใด ได้อัพเดทราคาต้นปี 2022 ออกมาเป็นที่เรียบร้อยค่าตัวของ ชนาธิป สรงกระสินธ์ ดาวเตะทีมชาติไทย ที่ตัดสินใจย้ายไปร่วมทีม คาวาซากิ ฟรอนตาเล่ สโมสรแกร่งแห่งศึกเจลีก ญี่ปุ่น ในฤดูกาล 2022 อยู่ที่ 1.5 ล้านยูโร (ประมาณ 56 ล้านบาท) ถือว่าลดลงจากปีก่อนที่มีค่าตัวอยู่ที่ 1.7 ล้านยูโร (ประมาณ 63 ล้านบาท)ซึ่งสาเหตุก็น่าจะมาอายุที่เพิ่มมากขึ้น และจากผลงานในสนามที่ฤดูกาลก่อน เจ้าต้องประสบปัญหาอาการบาดเจ็บบ่อยครั้ง จนทำให้ไม่สามารถโชว์ฟอร์มได้เปรี้ยงปร้างเหมือนก่อน มีสถิติลงเล่น 23 เกม ทำได้ 1 ประตู กับอีก 6 แอสซิสต์โดย มิดฟิลด์ร่างเล็กทีมชาติไทยวัย 28 ปี ยังคงเป็นแข้งที่มีค่าตัวสูงเป็นอันดับที่ 1 ของประเทศไทย รวมถึงเป็นนักเตะที่มีมูลค่าสูงที่สุดในการแข่งขันฟุตบอลเจลีก ญี่ปุ่น ฤดูกาลนี้ เป็นอันดับที่ 17 และเป็นนักเตะที่แพงเป็นอันดับ 3 ของสโมสรใหม่เป็นรอง เลอันโดร ดามิเยา กองหน้าชาวบราซิล และ โชโก ทานิกุชิ ปราการหลังทีมชาติญี่ปุ่นอย่างไรก็ตามในตลาดลูกหนังยุคปัจจุบัน ราคาในการซื้อขายไม่ได้เป็นไปตามค่าตลาดกลางอีกต่อไป เพราะด้วยปัจจัยหลายๆ อย่างไม่ว่าจะเป็นเรื่องความโด่งดังนอกสนาม รวมถึงภาพลักษณ์ที่สโมสรสามารถนำไปต่อยอดทำเงินได้ ทำให้ค่าตัวจริงๆ ของ ชนาธิป สรงกระสินธ์ ในการย้ายทีมครั้งล่าสุดมีการเปิดเผยว่าทะลุเกิน 450 ล้านเยน (ประมาณ 130 ล้านบาท) เลยทีเดียว
