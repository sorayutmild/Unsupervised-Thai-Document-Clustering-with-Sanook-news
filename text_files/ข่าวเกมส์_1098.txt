หนังสือพิมพ์จากญี่ปุ่น Asahi News และ Nikkei ก็ปล่อยข่าวลือเกี่ยวกับ PlayStation4 (PS4) เครื่องเกมส์รุ่นใหม่ของโซนี่มาตลอดเช่นเดียวกับสื่อตะวันตก ซึ่งมีความเป็นไปได้สูงมากในตอนนี้ว่าโซนี่จะประกาศเปิดตัว PS4 ในวันที่ 20 กุมภาพันธ์ในงาน PlayStation Meeting 2013 จริงๆ ที่ผ่านมาก็มีข่าวลือเกี่ยวกับสเปกเครื่องของ PS4 ว่าจะเทพกว่าคู่แข่งอย่าง Xbox Durango นิดหน่อย พร้อมทั้งมีการดีไซน์คอนโทรลเลอร์ใหม่ ให้มี Touch pad ที่ด้านหน้าและหลัง และมีปุ่ม Share ข้อมูลด้วย ส่วนรูปร่างจอยจะไม่ต่างจาก Dual Shock 3 เท่าไหร่

 System Memory: 8GB
 Video Memory: 2.2 GB
 CPU: 4x Dual-Core AMD64 "Bulldozer", 1.6GHz 
 GPU: AMD R10xx (w/ Liverpool)
 Ports: 4x USB 3.0, 2x Ethernet [extra for local sharing, dev. use]
 Drive: Blu-Ray
 HDD: 160GB [Retail may be larger]
 Audio Output: HDMI & Optical, 2.0, 5.1 & 7.1 channels, headphone jack 

นอกจากข่าวลือที่เคยทราบกันแล้ว ทาง Nikkei ยังเล่าถึงเหตุที่ PS4 ไม่ใช้ชิพ Cell ของทางโซนี่เองแล้ว แต่ไปใช้ CPU และ GPU ของทาง AMD แทน ซึ่งเรียกว่ากลับขั้วจากสมัย PS3 ที่เคยใช้ของ Nvidia เลย นั่นก็เพื่อต้องการให้เครื่อง PS4 มีการทำงานที่ใกล้เคียงกับ PC มากขึ้นนั่นเอง หลังจากได้บทเรียนการทำเกมส์แบบ Multi Platform สมัย PS3 นั้นทำได้ลำบากกว่าเครื่องอื่นๆ จึงทำให้เกมส์ Multi Platform นั้นจะดูด้อยกว่า และไม่ได้รับความนิยม นอกจากนี้สาเหตุที่เลือก AMD ก็เพราะโซนี่ต้องการใช้สถาปัตยกรรม Fusion-style chip ของ AMD นั่นเอง
 
มาต่อกันที่ข่าวลือจาก Asahi News มีข้อมูลยังไม่ทางการว่า PS4 จะมีกำหนดวางขายที่ญี่ปุ่นปลายปี 2013 นี้ เช่นเดียวกับโซนอเมริกา และของโซนยุโรปกำหนดออกช่วงต้นปี 2014 และยังมีข้อมูลราคาเครื่อง PS4 ด้วยว่า จะมีราคาเริ่มต้นที่ประมาณ 40,000 เยน หรือประมาณ $427 แต่ทาง Asahi News บอกว่าราคาโซน US จะเป็น $400 ซึ่งถูกกว่าญี่ปุ่นเล็กน้อย คิดเป็นเงินไทยก็ประมาณ 12,000 บาท ซึ่งข่าวลือเรื่องราคานี้ ทางเว็บเกมส์ Famitsu.com ก็นำมาลงเช่นกัน และมีทางโซนี่เข้ามาตอบด้วยว่า ทางโซนี่ยังไม่มีความเห็นใดๆเกี่ยวกับข่าวลือนี้ มารอดูกันว่า วันที่ 20 กุมภาพันธ์นี้ ข่าวลือจะจริงหรือไม่
 
หากราคา PS4 เริ่มต้นที่ $400 จริงก็จะถูกกว่าสมัย PS3 พอสมควร เพราะตอน PS3 เครื่องราคาถูกสุดคือรุ่น 20GB ก็ราคา $499 เข้าไปแล้ว ส่วนรุ่น 60GB ราคาแพงถึง $599
PlayStation 4
PlayStation 4
PlayStation 4
PlayStation 4
 
ข้อมูลอ้างอิงจาก

http://kotaku.com/5982374/about-that-ps4-price-rumor

 
 
 
 
 
 
 