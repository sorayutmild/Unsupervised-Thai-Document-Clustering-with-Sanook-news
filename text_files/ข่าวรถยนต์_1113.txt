                เมื่อพูดถึงวงการบันเทิงแล้ว ภาพยนต์ถือเป็นอีกความบันเทิงที่หลายคนขอบ โดยเฉพาะหลายปีที่ผ่านมาภาพยนต์ไทยหลายเรื่องถูกสร้างขึ้นและหนึ่งในนั้นก้มีภาพยนต์ที่สร้างมาจากการ์ตูนของคนไทย "หนูหิ่น เดอะมูฟวี่" และหลายคนคงจะจดจำบทบาทของคุณมิลค์ สาวสวยประจำเรื่องได้เป็นอย่างดี 
                เส้นทางบันเทิงของ หยก  ธันยกันต์ ธนกิตติ์ธนานนท์ เริ่มต้นอย่างเป็นทางการกับบทของ คุณ มิลค์ ที่หลายคนคลั่งไคล้ ตามต่อเนื่องด้วยละครเรื่อง "นักฆ่าขนตางอน" แต่ในขณะที่สาวสวยมีบทบาทการแสดงมากมาย แต่กับมุมมองของเรื่องราวของรถยนต์ จะเป็นอย่างไรบ้างนะ...

                "ตั้งแต่เด็กหยกเป็นคนที่ชอบรถ 2 ประตู แต่โตขึ้นมาก็เริ่มชอบรถตู้" ประโยคที่ออกจากมาสาวสวยที่พอจะบอกความชอบในรถสนิยมเรื่องรถของสาวหยก จากบทบาทที่ไม่ว่าใครก็จำได้ในฐานะคุณมิลค์มากกว่าเรื่องไหนๆ "ตอนนี้เริ่มปันใจไปพวกรถอเนกประสงค์แล้ว เพราะมันค่อนข้างใช้งานได้หลายอย่างค่ะ พวก  Lexus ,Porsche Cayenne ทั้งหรูทั้งลุย ออกงานก็ดี แถมรถก็มีขนาดใหญ่ทำให้มั่นใจในความปลอดภัย และถ้ามีโอกาสก็อยากจะหามาสักคันหนึ่ง แต่คงต้องเคลียร์ที่บ้านก่อน "
                ทำไมต้องเคลียร์ที่บ้าน ?? สาวหยกเล่าว่าที่บ้านเธอนั้นมีรถมากมายหลายคัน ทั้ง Toyota Camry  ที่เป็นรถส่วนกลางของบ้าน Honda Jazz  รถคันเล็กสำหรับการเดินทางไปในระยะไม่ไกลเน้นความประหยัดน้ำมัน แต่ที่ใช้บ่อยเป็นรถคู่กายเลยก็ว่าได้ มี  2 คัน คือ  Mercedes Benz E250 Coupe ที่เลือกเองจากความชอบส่วนตัวของรถยนต์สไตล์ 2 ประตู ส่วนอีกคันเน้นใช้ออกงานเลือกควงกับพระเอกเกาหลี  Hyundai H1 Grand Starex

                "ที่เลือก Hyundai H1 Starrex  ต้องบอกเลยว่ามาจากน้ำพักน้ำแรงของตัวเอง แล้วราคาไม่ได้แพงมาก ประมาณเกือบ 2 ล้าน และ ตัวรถค่อนข้างที่จะใหญ่  ซึ่งถ้าซื้อรถรุ่นอื่นมาก็ได้ แต่ด้วยความที่ต้องไปลุย รู้สึกเสียดายรถ ซึ่ง  Hyundai  ก็อยู่ในระดับกลางๆ  ลุยได้ ออกงานได้ และไม่เกินน้ำพักน้ำแรงตัวเองเกินไป"
                สาเหตุ ที่เลือก  Hyundai  นั้นเธอยอมรับว่า ตอนแรกไม่อยู่ในหัวเลยนะ ไม่ได้คิดเลยว่าจะซื้อ  Hyundai  ใจแรกคือ  Toyota Alphard  แต่ซื้อเองราคาก็ค่อนข้างสูง ทว่าจะเอา  Toyota  ที่ฮิตๆ กันอย่าง Ventury  ก็คนขับเยอะแล้วรถค่อนข้างใหญ่ แต่ Hyundai  คันนี้ ก็เป็นอีกรุ่นที่คนใช้เยอะแสดงว่ารถเขาต้องดีจริง คนถึงกล้าใช้"

                แล้วเรื่องแต่งรถล่ะ  ?? สาวคนนี้บอกว่า ที่บ้านไม่ค่อยมีนโยบายเรื่องการแต่งรถ เคยคิดเหมือนกัน แต่ด้วยความที่ว่า ที่บ้านซื้อรถอะไรจะเป็นรุ่นท๊อปเสียหมด ซึ่งค่อนข้างจะเพอร์เฟ็คอยู่แล้ว  ส่วนใหญ่จะมีแต่ซ่อมบำรุงมากกว่า แต่ถ้าแต่งจะเป็นการเพิ่มเติมแต่มาเสร็จสรรพพร้อมกับรถ ซึ่งส่วนตัวก็คิดว่าการแต่งรถ เป็นอะไรที่สิ้นเปลืองเช่นกัน
                สุดท้ายนี้ คุณมิลค์ของเรา ฝากเตือนเพื่อนๆว่าขับรถให้ระมัดระวังและอย่าลืมคาดเข็มขัดนิรภัย ด้วยส่วนตัวเธอเองก็มีประสบการณ์เรื่องนี้ จึงอยากจะมาฝากเตือนเพื่อนๆ ด้วย ที่สำคัญเมาไม่ขับ แล้วก็ห้ามลืมตรวจเช็ครถตามระยะทางเป็นประจำ
ส่วนใครที่ชื่นชอบสาวคนนี้ ตอนนี้สามารถติดตามได้ทางละครเรื่อง นางแบบโคกกระโดน ออกอากาศทางช่อง 7 สี  และตอนนี้กำลังถ่ายทำเรื่องตะวันทอแสง ซึ่งในเร็วๆนี้ สาวคนนี้ จะมีผลงานละคร อีก 2 เรื่อง ยังไงก็อย่าลืมติดตามกันนะครับ 
 
 