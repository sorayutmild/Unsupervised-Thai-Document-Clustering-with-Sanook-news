Final Fantasy XV ทำเสร็จไป55%แล้ว ไม่ต้องรออีก8ปี
Final Fantasy XV
อย่างที่รู้กันว่า Final Fantasy XV ใช้เวลาพัฒนามาเป็นเวลานานตั้งแต่นำออกโชว์ที่งาน E3 ปี 2006 ซึ่งปัจจุบันนี้ปี 2014 เรียกได้ว่าใช้เวลาไปแล้วถึง 8 ปี  และเป็นภาคที่ได้รับการเปลี่ยนแปลงรูปแบบไปหลายอย่างรวมไปถึงไดเรกเตอร์จาก คุณโนมูระ เท็ตซึยะ เป็นคุณทาบาตะ ฮาจิเมะที่เคยมีผลงานมาแล้วใน Final Fantasy Type-0
Final Fantasy XV
จากงาน Tokyo Game Show 2014 ที่ผ่านมาคุณทาบาตะได้ให้ข้อมูลเกี่ยวกับความสำเร็จของเกม FFXV ว่ามันสำเร็จไปแล้วถึง 55%  แต่คุณภาพยังอยู่ได้แค่ระดับทดลองเท่านั้นถ้าเทียบกับขั้นสุดท้ายที่ 80%  ทำเอาหลายคนคิดว่าอาจจะรออีก 8  ปีหรือเปล่าแต่คุณทาบาตะก็ได้ให้ข้อมูลว่าไม่น่าจะเกิน 2 ปี หรือพูดง่ายๆ  เราอาจจะได้เห็น FFXV ไม่เกินปี 2016 นี้
Final Fantasy XV
คุณทาบาตะยังเผยอีกว่า เขานี่แหละที่เป็นคนสั่งให้เปลี่ยนแพลตฟอร์มของเกม FFXV จาก PS3 ให้เป็น PS4 ในช่วง 2 ปีที่ผ่านมา "เกมนี้เคยถูกเรียกว่า Final Fantasy Versus XIII สำหรับเครื่อง PS3 และ Xbox 360 แต่เราก็เปลี่ยนให้มันกลายเป็น Final Fantasy XV สำหรับ เครื่องคอนโซลเน็กซ์เจน การเปลี่ยนแปลงที่ผ่านมาภายใต้การดูแลของผม  เราได้มีการปรับเปลี่ยนทีมงานพัฒนาเพื่อพัฒนาโครงสร้างและรูปแบบของเกมขึ้น ใหม่" นอกจากนี้คุณทาบาตะยังกล่าวย้ำอีกว่า "เพราะ ยังมีแฟนๆ กำลังรอมาเป็นระยะเวลาถึง 8 ปีแล้ว  และมันยังอยู่ในสภาพที่เล่นได้เราต้องนำมันออกมาให้กับแฟนๆ  ให้เร็วที่สุดเท่าที่จะทำได้"
Final Fantasy XV
แม้ว่าทาง Square Enix จะไม่ได้บอกว่าตัวเดโมของเกม FFXV จะปล่อยออกมาเมื่อไหร่แต่ก็เผยออกมานิดๆ ว่าตัวเกมจะมอบให้กับผู้ที่สั่งซื้อเกม Final Fantasy Type-0 ปีหน้า นี่มันหลอกขายของกันชัดๆ 
ที่มา : http://www.gamespot.com/articles/final-fantasy-15-is-55-complete-but-that-doesnt-me/1100-6422542/