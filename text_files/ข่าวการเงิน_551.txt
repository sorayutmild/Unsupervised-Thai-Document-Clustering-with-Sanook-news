ที่ประชุม ครม. อนุมัติกรอบวงเงินเยียวยาประกันสังคมมาตรา 39 และมาตรา 40 กว่า 33,471 ล้านบาท ในพื้นที่สีแดงเข้ม 29 จังหวัด
นายอนุชา บูรพชัยศรี โฆษกประจำสำนักนายกรัฐมนตรี ระบุ ที่ประชุม ครม. เห็นชอบกรอบวงเงินกว่า 33,471 ล้านบาท เพื่อเยียวยาผู้ประกันตนมาตรา 39 และมาตรา 40 ในพื้นที่สีแดงเข้ม 29 จังหวัด ตามประกาศ ศบค. โดยให้เงินเยียวยาคนละ 5,000 บาท รวมทั้งสิ้น 6,694,201 คน
สำหรับหลักเกณฑ์ผู้ที่จะได้รับเงินเยียวยาประกันสังคมมาตรา 39 และมาตรา 40 มีดังนี้
อยู่ในพื้นที่ 29 จังหวัด ได้แก่ 

กรุงเทพฯ
นครปฐม
นนทบุรี
ปทุมธานี
สมุทรปราการ
สมุทรสาคร
นราธิวาส
ปัตตานี
ยะลา
สงขลา
ฉะเชิงเทรา
ชลบุรี
พระนครศรีอยุธยา
นครราชสีมา
ระยอง
ราชบุรี
สระบุรี
สุพรรณบุรี
กาญจนบุรี
ลพบุรี
เพชรบูรณ์
ประจวบคีรีขันธ์
ปราจีนบุรี
เพชรบุรี
ตาก
อ่างทอง
นครนายก
สมุทรสงคราม
สิงห์บุรี

กลุ่มเป้าหมายที่ได้จะได้รับเงินเยียวยามีจำนวน 6,694,201 คน

ผู้ประกันตนมาตรา 39 จำนวน 1,436,171 คน
ผู้ประกันตนมาตรา 40 จำนวน 5,258,030 คน

คุณสมบัติผู้ที่จะได้รับสิทธิเยียวยาประกันสังคม 

เป็นผู้ประกันตนตามมาตรา 39 และมาตรา 40 ที่มีสัญชาติไทย สถานะเป็นผู้ประกันตนตามมาตรา 39 และมาตรา 40 ในฐานทะเบียนประกันสังคมที่มีสถานะ A (Active) ณ วันที่ 31 ก.ค. 64 (พื้นที่ควบคุมสูงสุดและเข้มงวด 13 จังหวัด) หรือ ณ วันที่ 3 ส.ค. 64 (พื้นที่ควบคุมสูงสุดและเข้มงวด 16 จังหวัด) กรณีเป็นผู้สมัครเพื่อขึ้นทะเบียนเป็นผู้ประกันตนตามมาตรา 40 ในฐานทะเบียนประกันสังคมที่มีสถานะรอชำระเงิน W (Wait) ณ วันที่ 31 ก.ค. 64
ผู้ประกันตนตามมาตรา 40 ต้องไม่เป็นผู้ประกันตนตามมาตรา 33 หรือมาตรา 39 และผู้ประกันตนตามมาตรา 39 และมาตรา 40 ต้องไม่เป็นข้าราชการหรือผู้รับบำนาญของกรมบัญชีกลาง

ส่วนวิธีการจ่ายเงินเยียวยาให้กับผู้ประกันตนตามมาตรา 39 และมาตรา 40

โอนเงินให้กับผู้ประกันตนผ่านบัญชีพร้อมเพย์ (PromptPay) เฉพาะที่ผูกบัญชีกับเลขประจำตัวประชาชน

ทั้งนี้ ที่ประชุม ครม. ยังให้กระทรวงแรงงาน เร่งตรวจสอบยืนยันตัวตนผู้ที่ได้รับความช่วยเหลือตามเป้าหมาย เพื่อไม่ให้เกิดความซ้ำซ้อน อีกทั้งขอให้โอนเงินช่วยเหลือผู้ประกันตนมาตรา 39 และมาตรา 40 ที่อยู่ในพื้นที่ควบคุมสูงสุดและเข้มงวดสีแดงเข้มใน 10 จังหวัดแรก ก่อนระยะเวลาที่กำหนดภายในวันที่ 24 ส.ค. 64 เพราะเป็นกลุ่มที่อยู่ในสถานการณ์การระบาดของโควิด-19 ที่รุนแรงและได้รับผลกระทบจากการปฏิบัติตามข้อกำหนดฯ ก่อนพื้นที่อื่นๆ
ข่าวเยียวยาประกันสังคม เพิ่มเติม

เยียวยาประกันสังคมล่าสุด "นายจ้าง-ลูกจ้าง" ใน 10 จังหวัดแรก คาดรับเงิน 6 ส.ค. นี้
สมัครประกันสังคมมาตรา 40 จะเสียสิทธิบัตรทองด้วยหรือเปล่า
วิธีผูกพร้อมเพย์บัตรประชาชน ทุกธนาคาร เพื่อรับเงินเยียวยาประกันสังคม "ม.33-ม.39-ม.40"
