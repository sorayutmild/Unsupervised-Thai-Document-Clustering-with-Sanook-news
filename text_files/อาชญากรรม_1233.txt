วานนี้ (2 ม.ค.) พบศพชายผูกคอเสียชีวิตใต้ต้นโพธิ์ที่อยู่ติดกับบึงมักกะสัน เมื่อเข้าตรวจสอบพบเป็นชาย อายุประมาณ 30 ปี ไม่สวมเสื้อ สวมเพียงกางเกงขายาว ใช้เชือกผู้คอใต้ต้นโพธิ์แล้วห้อยขาลงด้านล่างซึ่งเป็นบึงน้ำ
จากการตรวจสอบด้านข้าง พบว่ามีกระเป๋าเสื้อผ้า และมีก้อนหินขนาดใหญ่อยู่ในกระเป๋าด้วย นอกจากนี้ยังตรวจพบพาสปอร์ตพบว่าเป็นชายสัญชาติพม่า ชื่อนาย Myo Aung Tun
สำหรับจุดที่พบผู้เสียชีวิตนั้น หากจะเข้าไปต้องว่ายน้ำข้ามไปหรือต้องนั่งเรือเข้าไปเท่านั้น และไม่ทราบว่าผู้ตายเข้าไปยังจุดดังกล่าวได้อย่างไร ซึ่งเจ้าหน้าที่จะได้เร่งสืบสวนสอบสวนเพื่อหาสาเหตุการเสียชีวิตที่แท้จริงต่อไป