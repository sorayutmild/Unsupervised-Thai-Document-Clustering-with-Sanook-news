มาดู! เกมโปเกม่อน ที่เล่นแล้วเหนื่อยที่สุดในโลก
Pokemon
ปัจจุบันนี้เทคโนโลยีการพัฒนากราฟฟิกเกมก้าวไกลไปมาก จนทำให้ภาพเกมนั้นออกมาสมจริงขึ้นทุกทีๆ แต่ในขณะที่ระบบการเล่นยังคงเดิมๆ ก็เลยทำให้มีเกมเมอร์บางกลุ่มคิดค้นพัฒนาอุปกรณ์ใหม่ๆที่จะทำให้ระบบการเล่นเกมสมจริงมากยิ่งขึ้น โดยช่วงนี้หลายๆท่านอาจจะรู้จักกับกล้อง Oculust Rift กันมากขึ้น เพราะมีข่าวทาง Facebook ทุ่มเงินสองพันล้านเหรียญซื้อกิจการไป โดยกล้อง Oculust คือกล้อง VR หรือ Virtual Reality จอภาพสามมิติแบบสวมศีรษะ ที่จะทำให้ผู้ใช้มองเห็นภาพในเกมเสมือนอยู่ในโลกของเกมเองเลย คล้ายกับจอเกมในการ์ตูน Sword Art Online นั่นแหละ
ปรกติแล้ว Oculust จะเหมาะสำหรับการเล่นเกมส์แนว First person เท่านั้น เพราะเกมมุมมองแบบบุคคลที่หนึ่ง จะทำให้มองแล้วเหมือนตัวเราอยู่ในเกมได้สมจริงขึ้น แต่ Oculus ก็สามารถใช้กับเกมที่มีมุมมองแบบอื่นๆได้เช่นกัน ทว่าต้องมีการปรับเปลี่ยนมุมมองของเกมนั้นให้กลายเป็นมุมมองบุคคลที่หนึ่งก่อน แต่ว่าใครจะไปคาดคิดว่าเกมที่นำมาใช้เล่นกับ Oculus ให้สมจริงขึ้นจะกลายเป็น Pokemon แถมภาคที่นำมาเล่นยังเป็นภาค Gold Silver ที่กราฟฟิกยังเป็นแบบ Dot อีกด้วย พอมาปรับเป็น 3D ดูแล้วก็ยังกับ MineCraft ไม่มีผิด
แต่เท่านั้นยังไม่พอ ยังมีการเพิ่มความยุ่งยากในการเล่นด้วย Virtuix Omni แท่นเดินที่ทำให้การเล่นเกมสมจริงมากขึ้น โดยแท่นเดินนี้จะตรวจจับการเดินของผู้เล่น แล้วต่อเข้ากับการควบคุมเกม ทำให้ตัวละครเดินตามผู้เล่นนั่นเอง แม้จะทำให้เล่นได้สมจริงยิ่งขึ้น แต่ถ้ามองในแง่ของความสะดวกแล้ว คงไม่ค่อยจะมีใครลงทุนใช้อุปกรณ์พวกนี้มาทำให้เล่นเกมแล้วเหนื่อยมากขึ้นหรอก อยากรู้ว่าเล่นลำบากแค่ไหน ต้องลองชมคลิปกันดู









