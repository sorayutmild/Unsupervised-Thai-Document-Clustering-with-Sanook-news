อย่างที่รู้กันดีอยู่แล้วว่าทุกวันนี้ รายได้ของมนุษย์เงินเดือน แทบจะไม่พอใช้จ่าย ยิ่งไปกว่านั้น เวลาทั้งหมดก็ต้องมอบให้กับงานประจำอีกด้วย
แต่สำหรับบางคน มีเวลาว่างเหลือเพียงพอในแต่ละวันหลังจากทำงานประจำ หรือมีวันหยุดมากพอ ก็สามารถหารายได้เพิ่มได้ แต่ทางที่ดี ไม่ควรให้งานประจำต้องเสียไปด้วย
Sanook Money รวบรวม 5 ธุรกิจน่าสนใจ เพิ่มรายได้ในกระเป๋า หลังเลิกงาน มาฝาก

1.ขายของตามตลาดนัดตอนเย็น
ไม่ว่าจะอยู่ กรุงเทพฯ หรือ ต่างจังหวัด ตอนเย็นๆ มักจะมีตลาดนัด ที่เรียกได้ว่าเป็นแหล่งรวม ให้คนมาจับจ่ายใช้สอย
ลองหาธุรกิจเล็กๆ เช่น ขายขนม ขายลูกชิ้น ขายหมูปิ้ง หรือถ้ามีเวลาน้อย ก็ลองขายเสื้อผ้ามือสองของคุณเองได้เหมือนกัน
 
2.ซื้อแฟรนไชส์ มาขาย
วิธีนี้อาจจะขายของได้ตลอดวัน แต่คุณอาจจะต้องจ้างพนักงาน เพื่อให้ดูแลร้านของคุณ สิ่งสำคัญที่สุดคือต้องมีเงินซื้อแฟรนไชส์ และบริหารจัดการค่าจ้างบริหารพนักงานให้เป็นด้วย
 
3.รับจ้างพิมพ์งาน ทำวิทยานิพนธ์
อาชีพนี้ อาจจะต้องใช้ความชำนาญในการทำงาน เช่นการพิมพ์งาน ทักษะประสบการณ์ในการทำงาน หรือถ้าคุณมีความรู้หน่อย
ก็รับจ้างทำวิทยานิพนธ์ อาจจะเพิ่มเงินในกระเป๋าของคุณได้ไม่น้อยเลยทีเดียว
 
4.ขายของออนไลน์
ทุกวันนี้เรียกได้ว่ากว่า 50% ของพนักงานบริษัท มักจะขายของผ่านออนไลน์ ทั้งเสื้อผ้าที่รับมา หรือจะเป็นเสื้อผ้ามือสองของตัวเอง
รวมไปถึงสินค้าแฟชั่น ตุ๊กตา หลากหลาย ลองหันมาทำธุรกิจพวกนี้ดู แต่สิ่งสำคัญ คุณต้องบริหารเวลา การจัดส่งสินค้า การตรวจสอบเงินโอนให้เป็นระบบด้วย
 
5.ทำอาหารปิ่นโต ส่งออฟฟิศ หอพัก ร้านค้า
หากคุณมีฝีมือในการทำอาหาร ทำขนม ลองหันมาใช้เวลาว่างทำอาหารส่งตามร้านค้า หรือหอพัก ออฟฟิศ เพราะคนส่วนใหญ่จะไม่มีเวลาในการทำอาหาร
และมักซื้อจากนอกบ้านนำมาทานกัน หากคุณรับจ้างทำอาหารปิ่นโตนี้ ก็จะช่วยเพิ่มรายได้ให้กับคุณได้มากโข
 
นี่ก็เป็นเพียงส่วนหนึ่งของการหารายได้เสริม ที่คุณจะสามารถหาเงินเพิ่มจากงานประจำได้ ทั้งหมดก็ขึ้นอยู่กับความถนัดของคุณเอง
รวมไปถึงเงินทุน ความขยันอดทน ในการทำงาน หากคุณมีเวลามากพอ ลองปรับเปลี่ยนพัฒนา ในอนาคต อาจจะเป็นอาชีพหลักของคุณเลยก็ได้
 
 
>> รวมเคล็ดลับประหยัดเงินในกระเป๋า <<
>> รวมธุรกิจ เริ่ดๆ ของเหล่าดารา <<