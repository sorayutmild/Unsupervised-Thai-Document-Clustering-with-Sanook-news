หลังจากหนุ่ม "บ๊วย เชษฐวุฒิ วัชรคุณ" ตัดสินใจหย่ากับอดีตภรรยา "ตุ๊ก ชนกวนันท์ รักชีพ" ไปตั้งแต่วันที่ 4 ก.ค. 2555 แต่ทั้งคู่ยังคงมีภาระผูกพันในส่วนของบ้านที่เคยเป็นเรือนหอ ซึ่งล่าสุด บ๊วย เชษฐวุฒิ  ออกมาเผยว่าถึงเวลาต้องตัดใจขายบ้านหลังนี้แล้ว เนื่องจากค่าใช้จ่ายในการดูแลสูงถึงเดือนละ 200,000 บาท โดยบ้านของทั้งคู่มีพื้นที่ 459 ตารางวา เมื่อขายได้จะนำเงินไปใช้หนี้ 7 ล้าน ที่เหลือแบ่งกันคนละครึ่ง อย่างไรก็ตาม บ๊วยเผยว่าไม่อยากขาย เพราะสร้างมาด้วยความรัก แต่ปรึกษากับตุ๊กแล้ว แบกรับภาระไม่ไหวจริงๆ จึงต้องประกาศขาย 