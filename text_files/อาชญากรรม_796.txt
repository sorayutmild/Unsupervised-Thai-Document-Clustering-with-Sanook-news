ตำรวจพบของกลางเลื่อยธนูที่ใช้ในการหั่นศพความเชื่อมโยงในการสอบสวนในคดีฆ่าแยกร่างน้องแอ๋ม หลังจากที่เจ้าหน้าที่ตำรวจได้ทำการควบคุมตัวผู้ต้องหาได้จำนวน 5 คน ตามที่เสนอข่าวไว้แล้วนั้น พร้อมเผยเส้นทางการเงินของผู้ต้องหาสาว
ผู้สื่อข่าวรายงานว่า (5 มิ.ย.) พ.ต.อ.ภาคภูมิ พิสมัย ผกก.สภ.เขาสวนกวาง จ.ขอนแก่น เปิดเผยว่า ตำรวจสามารถค้นหาของกลางสำคัญ คือเลื่อยธนูที่ใช้ในการหั่นร่างของน้องแอ๋มได้แล้วในเขตพื้นที่อำเภอน้ำพอง จังหวัดขอนแก่น ซึ่งเป็นอำเภอติดกับเขาสวนกวาง ห่างไปประมาณ 15 กิโลเมตร โดยคันเลื่อยยังมีพลาสติกหุ้มอยู่ยังไม่ได้แกะ คันเลื่อยมีสีส้ม เปรอะไปด้วยโคลนตมใบเลื่อยเกิดคราบสนิม เนื่องจากค้นพบอยู่ภายในหนองน้ำบ้านหนองหานจาง ต.น้ำพอง
สำหรับการพบใบเลื่อยในครั้งนี้ สืบทราบจากการที่ทำการสอบสวนผู้ต้องหาทั้งหมดให้การรับสารภาพว่า ได้นำเลื่อยของกลางไปทิ้งในหนองน้ำทางเข้าบ้านหนองหานจางจริง แต่ก็ต้องใช้เวลาในการค้นหาภายในน้ำหลายชั่วโมงจนสามารถงมขึ้นมาเป็นได้
ทั้งนี้ ได้รับข้อมูลจากแหล่งข่าวทางลับในส่วนเส้นทางของการเงินของผู้ต้องหา เจ้าหน้าทีชุดสืบสวนขยายผลเกี่ยวกับยาเสพติดเผยว่า สำหรับบัญชีของเปรี้ยวไม่มีเงินเดินสะพัดมากนัก มีเงินคงเหลือในบัญชี 800 บาท บัญชีธนาคารของเอิร์น มีเงินเดินสะพัดเป็นล้านบาทต่อเดือน บางเดือนถึงสองล้านบาท ส่วนบัญชีของแจ้ ยังอยู่ระหว่างการตรวจสอบ
อย่างไรก็ดี ทางเจ้าหน้าที่ตำรวจจะเร่งขยายผลเกี่ยวกับยาเสพติดที่ผู้ต้องหาทั้งหมดพัวพันต่อไป