บูชาพระเครื่องประจำวันเกิดเสริมดวงชะตา ป้องกัน แคล้วคลาดภัยอันตราย ว่าแต่พระเครื่องแบบไหนจะเหมาะกับตัวคุณเองมากที่สุด Sanook! Horoscope รวบรวมข้อมูลเอามาไว้ให้คุณแล้วที่นี่

พระเครื่อง
พระเครื่องสำหรับคนเกิดวันอาทิตย์ ซึ่งพระเครื่องที่เหมาะสำหรับผู้ที่เกิดวันอาทิตย์ควรเป็น พระปางมารวิชัย พุทธลักษณะพระเครื่องสำหรับคนเกิดวันอาทิตย์ ลักษณะนั่งปางมารวิชัย เป็นพระพิมพ์ที่พระพุทธเจ้าทรงเอาชนะพญามาร
สิทธิการิยะโบราณอาจารย์ท่านว่า คนเกิดวันอาทิตย์นั้นเป็นคนมีความจริงจังมาดมั่น มุ่งมั่นในการงาน มีความคล่องแคล่วว่องไว แต่จะเป็นคนอารมณ์ร้อนมักฉุนเฉียวง่าย การตัดสินใจมักขาดสติ ความยั้งคิด
โบราณจารย์ท่านจึงให้ พระพุทธรูปปางถวายเนตร เป็น พระประจำวันอาทิตย์ เนื่องจาก ปางถวายเนตร เป็นปางยืนพิจารณาธรรมอันปิติ ในท่าสำรวม หมายถึงการกระทำอย่างมีสติ ดังนั้นเมื่อดาวอาทิตย์ เป็นตำแหน่งลักขณาที่มีอำนาจอยู่ในตัว
พระเครื่องที่ผู้เกิดวันอาทิตย์ควรอาราธนาเพื่อความเป็นศิริมงคลนั้น ควรจะเป็นพระพิมพ์ที่ผ่านความร้อนจากไฟ เนื่องจากจะช่วยหนุนธาตุประจำตัว และโดยเฉพาะอย่างยิ่งควรเป็น พระปางมารวิชัย เนื่องจากเป็นพระพิมพ์ ที่พระพุทธเจ้าทรงเอาชนะพญามาร เนื่องจากดวงชะตาผู้เกิดวันอาทิตย์ เป็นผู้ที่มีความมุ่งมั่นตั้งใจประกอบอาชีพ จึงมักมีศัตรู หรือคู่อริคิดปองร้าย

พระเครื่องประจำวันเกิด
พระเครื่องประจำวันอาทิตย์ พระเครื่องที่เหมาะสำหรับผู้ที่เกิดวันอาทิตย์ได้แก่ พระพิมพ์ที่มีพุทธลักษณะเป็นปางมารวิชัย เช่น พระกรุวัดตะไกร อยุธยา , พระกรุขรัวอีโต้ วัดเลียบ กทม พระรอดลำพูน กรุวัดมหาวัน , พระคง ลำพูน , พระขุนแผน กรุวัดบ้านกร่าง จังหวัดสุพรรณบุรี , พระหลวงพ่อโต กรุบางกระทิง พิมพ์มารวิชัย , พระกริ่งคลองตะเคียน อยุธยา. ฯลฯ
สรุปพระเครื่องประจำวันเกิด พระเครื่องสำหรับคนเกิดวันอาทิตย์ พระคู่กายที่ถูกโฉลกควรจะเป็นพระปางมารวิชัย พระศิลปนั่งที่มีพุทธลักษณะเป็นปางมารวิชัยจะดีที่สุด

พระเครื่องสำหรับคนเกิดวันจันทร์ ซึ่งพระเครื่องที่เหมาะสำหรับผู้ที่เกิดวันจันทร์เป็น พระยอดขุนพล วันจันทร์มีเสน่ห์ แต่ขาดอำนาจวาสนา พระเครื่องสำหรับคนเกิดวันจันทร์ ที่ช่วยเสริมคือตระกูล พระยอดขุนพล ช่วยเสริมบารมีในอำนาจยิ่งนัก
สิทธิการิยะโบราณอาจารย์ท่านว่า คนที่เกิดวันจันทร์ จะเป็นคนที่มีเสน่ห์เป็นที่รักแก่บุคคลทั้งหลาย โกรธง่ายหายเร็ว ทำการสิ่งใดมักละเอียด เหมาะสำหรับงานด้านศิลปะวิทยา แต่เป็นผู้ใจน้อย อ่อนไหว ทำให้ขาดอำนาจและวาสนา
โบราณจารย์ท่านจึงได้ให้ พระปางห้ามญาติ เป็น พระประจำวันจันทร์ เพราะดาวจันทร์ความคิดสับสน ปางนี้จึงเหมือนเตือนเจ้าชะตา ผู้ที่กำเนิดในตำแหน่งลัขณาดาวจันทร์นี้ ดุจพระพุทธองค์ห้ามญาติทั้งสองฝ่ายแย่งน้ำซึ่งกันและกัน เมื่อวันจันทร์เป็นวันที่มีเสน่ห์ แต่ขาดซึ่งอำนาจและวาสนา
พระเครื่องประจำวันจันทร์ พระเครื่องที่เหมาะสำหรับผู้ที่เกิดวันจันทร์ ควรจะเป็นตระกูล พระยอดขุนพลเนื้อพระทำด้วยตะกั่วแก่ ดีบุก ปรอท (ชินเงิน) ตะกั่วเดือน (ตะกั่วสนิมแดง) พระในชุดนี้ โบราณจารย์ท่านถือว่า เสริมบารมีในอำนาจยิ่งนัก พระเครื่องที่เหมาะสำหรับผู้ที่เกิดวันจันทร์ ได้แก่ พระในตระกูลเนื้อชิน
อาทิเช่น พระร่วงหลังรางปืน จังหวัดสุโขทัย ,พระหูยาน กรุวัดพระศรีรัตนมหาธาตุจ.ลพบุรี, พระร่วงหลังลายน้ำ จังหวัดลพบุรี , พระเชตุพน จังหวัดสุโขทัย ,พระชินราชใบเสมา กรุวัดพระศรีรัตนมหาธาตุ จ.พิษณุโลก, พระมเหศวร กรุวัดพระศรีรัตนมหาธาตุ จ.สุพรรณบุรี,พระท่ากระดาน กรุศรีสวัสดิ์ จ.กาญจนบุรี ,พระพิจิตรข้างเม็ดกรุเขาพนมเพลิง , พระกรุวัดราชบูรณะ จังหวัดอยุธยาฯลฯ
พระเครื่องประจำวันเกิด
พระเครื่องประจำวันเกิด สรุป พระเครื่องสำหรับคนเกิดวันจันทร์ พระคู่กายควรจะเป็น พระยอดขุนพล พระกรุต่างๆในตระกูลเนื้อชิน เป็นพระเครื่องประจำวันเกิดดีที่สุด

พระเครื่องสำหรับคนเกิดวันอังคาร ซึ่งพระเครื่องที่เหมาะสำหรับผู้ที่เกิดวันอังคาร ควรเป็น พระเนื้อผงต่างๆ พระผงในตระกูลพระสมเด็จซึ่ง พระเครื่องสำหรับคนเกิดวันอังคาร พระผงพุทธคุณที่ไม่ผ่านความร้อน พุทธานุภาพขององค์พระจะช่วยให้จิตใจเยือกเย็นเป็นสมาธิ
สิทธิการิยะโบราณอาจารย์ท่านว่า คนเกิดวันอังคารเป็นคนมุทะลุดุดัน มักเจ้าอารมณ์โมโหร้าย โกรธเคืองขุ่นข้องหมองใจจะอันตราย แต่เป็นซึ่งคนที่รักจริง เอาจริงเอาจังต่อสิ่งที่ตนเองได้กระทำ
โบราณจารย์ท่านจึงได้ให้ พระปางไสยาสน์ เป็น พระประจำวันอังคาร เพราะพระพุทธเจ้าไสยาสน์ นั้นหมายถึงตอนที่พระพุทธองค์ท่านเสด็จดับขันธ์ปรินิพพาน คำว่านิพพาน เป็นว่า เย็น ดังนั้นสำหรับผู้ที่เกิดวันอังคารซึ่งมีอารมณ์ร้อน จึงควรมีพระประจำวันเกิดคือ พระนอนเย็นอนุสติ เตือนใจให้รู้จักความเยือกเย็น ส่วนพระเครื่องที่เหมาะสำหรับผู้ที่เกิดวันอังคาร นั้นควรเป็นพระผงพุทธคุณ เนื่องจากว่าเป็นพระเครื่องที่มิได้ผ่านความร้อน อีกทั้งพุทธานุภาพจากองค์พระเนื้อผง จะช่วยให้จิตใจเยือกเย็น เป็นสมาธิ สามารถบรรเทาธาตุโทสะจริต แห่งฤกษ์ดวงชะตาวันเกิดของตนได้
พระเครื่องที่เหมาะสำหรับผู้ที่เกิดวันอังคารได้แก่ พระผงในตระกูลพระสมเด็จ อาทิเช่น พระสมเด็จวัดระฆัง , พระสมเด็จวัดบางขุนพรหม , พระสมเด็จวัดเกศไชโย (พระรุ่นใหม่ก็ใช้ได้) รวมถึงพระผงของพระคณาจารย์ต่าง เช่น พระสมเด็จปิลันทน์วัดระฆัง พระวัดสามปลื้ม พระวัดท้ายตลาด พระวัดพลับ พระผงวัดปากน้ำภาษีเจริญ พระเนื้อผงของพระเกจิอาจารย์ต่างๆ(ไม่จำเป็นต้องเป็นพระเก่าก็ได้) ฯลฯ
พระเครื่องประจำวันเกิด
พระเครื่องประจำวันเกิด สรุป พระเครื่องสำหรับคนเกิดวันอังคาร พระคู่กายที่ถูกโฉลกควรจะเป็น พระเนื้อผงต่างๆ เป็นพระเครื่องประจำวันเกิดที่ดีที่สุด
 
พระเครื่องสำหรับคนเกิดวันพุธ ซึ่งพระเครื่องที่เหมาะสำหรับผู้ที่เกิด วันพุธกลางวัน ควรเป็น พระยืนปางลีลาต่างๆ วันพุธกลางคืน ควรเป็นพวกเครื่องรางของขลัง พระเครื่องสำหรับคนเกิดวันพุธ เนื่องจากวันพุธเป็นฤกษ์แห่งการทำกิน พระเครื่องจะเสริมดวงป้องกันอาถรรพ์ต่างๆ
โบราณจารย์ท่านว่า คนที่เกิดวันพุธแยกเป็น2 วันคือ วันพุธกลางวัน และ วันพุธกลางคืน ซึ่งผู้เกิดวันพุธกลางวันนั้น ท่านว่าเป็นคนพูดเก่ง มีวาจาฉะฉาน ชัดเจนเฉือนใจ แต่ไม่อยาบคาย ทำมาค้าขายคล่องแคล่ว เดินทางเก่ง ติดต่อสื่อสารกับผู้ใดมักได้ลาภเสมอ แต่มักทำคุณคนไม่ขึ้น ทำดีอย่างไรมักไม่มีใครเห็น
โบราณจารย์ท่านจึงได้ให้ พระปางอุ้มบาตร เป็น พระประจำวันเกิดในวันพุธกลางวัน หมายถึงการบิณฑบาตร โปรดสัตว์ โดยมิได้เห็นแก่ ความร่ำรวยหรือยากดีมีจน จะเป็รซึ่งพระราชามหากษัตริย์หรือขอทานยาจกก็ตาม ซึ่งแม้ผู้ใดปรารถนาในกุศลนั้น ท่านโปรดเท่าเทียมกัน จึงเป็นอนุสติกับ เจ้าของดวงชะตาผู้เกิดในวันพุธกลางวัน ว่าแม้ทำความดี มิมีได้เห็น ก็ไม่ต้องใส่ใจ
ผู้เกิดวันพุธกลางคืน นั้นท่านว่า จะเป็นคนที่มีความลึกลับมีความรู้ความสามารถในสิ่งที่คนทั่วไปไม่มี และมักจะมีลางสังหรณ์ทราบการณ์ล่วงหน้า แต่มักไม่ค่อยมีคนเข้าใจเวลามีปัญหา
โบราณจารย์ท่านจึงให้ พระปางป่าเลไลย์ เป็น พระประจำวันพุธกลางคืน เป็นอณุสติ เนื่องจากพระปางนี้ เป็นปางที่พระพุทธเจ้าทรงเบื่อหน่ายพระสาวกที่ขัดแย้งกัน พระพุทธองค์จึงทรงเสด็จไปเพียงลำพัง ณ ป่าเลไลย์ มีช้างป่ามาถวายกล้วย และ ลิงมาถวายน้ำผึ้ง ฯลฯ
พระเครื่องประจำวันเกิด
เนื่องจากวันพุธกลางวันเป็นฤกษ์แห่งการทำกิน พระเครื่องที่เหมาะสมนั้นควรเป็น พระประเภทลีลา หรือ ปางลีลาเสด็จกลับจากดาวดึงส์ มีความหมายแห่งความก้าวหน้า อาทิเช่น พระพิมพ์ลีลา ของพระเกจิอาจารย์ต่างๆ ,พระลีลายี่สิบห้า พุทธศตวรรษ ,พระลีลากรุต่างๆ เช่น ลีลาเม็ดขนุน , ลีลาพลูจีบ , ลีลากลีบจำปา ,ลีลาเมืองสวรรค์ ชัยนาท ฯลฯ
สำหรับพระเครื่องสำหรับคนเกิดวันพุธกลางคืน นั้นเนื่องจากลักษณะวันของผู้ที่เกิดวันพุธกลางคืนมักมีสัมผัสพิเศษ เหนือธรรมชาติ มีลางสังหรณ์มากกว่าคนเกิดวันอื่น ดังนั้นนอกจากพระเครื่องพระพิมพ์ที่อาราธนาแล้วควรจะมีเครื่องรางของขลัง เพื่อเสริมดวงไว้คุ้มครองป้องกันอาถรรพ์ต่างๆ ซึ่งคนที่เกิดในวันนี้ สัมผัสได้ง่าย
ตัวอย่างเครื่องรางที่ควรพกพา เช่น พระราหูอมจันทร์ กะลาตาเดียว หลวงพ่อน้อย วัดศีรษะทอง , เบี้ยแก้,ไม้ครู , ลูกสะกด ฯลฯ
 
พระเครื่องประจำวันเกิด
สรุป พระเครื่องสำหรับคนเกิดวันพุธกลางวัน พระเครื่องที่ควรปกติดตัวคือ พระยืนปางลีลาต่างๆ พระเครื่องสำหรับคนเกิดวันพุธกลางคืน พระเครื่องที่ควรปกติดตัวคือ พวกเครื่องรางของขลัง จากพระเกจิอาจารย์แบบต่างๆ

พระเครื่องสำหรับคนเกิดวันพฤหัสบดี ซึ่งพระเครื่องที่เหมาะสำหรับผู้ที่เกิดวันพฤหัสบดี ควรเป็น พระปางเปิดโลก พระเครื่องที่มีพุทธลักษณะเป็น พระยืนปางเปิดโลก ซึ่ง พระเครื่องสำหรับคนเกิดวันพฤหัสบดี ซึ่งด้วยความที่เป็น ผู้มีความรู้มีปัญญา พระปางเปิดโลก ช่วยเสริมดวงวาสนาเป็นพระแห่งปัญญา
สิทธิการิยะโบราณอาจารย์ ท่านกล่าวว่าคนที่เกิดวันพฤหัสบดีนั้นท่านว่า จะเป็นคนที่มี ภูมิปัญญาชาญฉลาดมีความยุติธรรมซื่อตรง มีความรู้กว้างขวาง ชอบศึกษาหาความรู้ จิตใจเอื้อเฟื้อเผื่อแผ่ แต่จะเป็นคนไม่ยอมคน ไม่ฉ้อฉลจนเป็นคนสังคมแคบ ด้วยความที่เป็น ผู้มีความรู้มีภูมิปัญญาอันชาญฉลาด
โบราณครูบาอาจารย์ ท่านจึงให้ พระปางสมาธิ เป็น พระประจำวันพฤหัสบดี เนื่องจาก พระปางสมาธิ วันพฤหัสบดี ปางตรัสรู้ หรือปางสมาธิหมายถึงการเจริญสมาธิอันหมายถึงปัญญา
พระเครื่องประจำวันพฤหัสบดี พระเครื่องที่เหมาะสำหรับผู้ที่เกิดวันพฤหัสบดี นั้นเนื่องจาก เป็นผู้ที่มีปัญญา มีความรู้กว้างขวาง พระพิมพ์ที่ช่วยเสริมดวงวาสนานั้น
ตั้งแต่โบราณท่านว่า พระปางเปิดโลก ท่านถือว่าเป็นพระแห่งปัญญา เหมาะสำหรับผู้ที่เกิดวันพฤหัสบดีเป็นที่สุด พระพิมพ์นี่นี้ ที่มีชื่อเสียงอาทิเช่น พระปางเปิดโลก ที่พระเกจิอาจารย์ต่างๆสร้างขึ้นมา หรือจะเป็นพระกรุเก่าต่างๆ เช่น พระปางเปิดโลก ศิลปะนครศรีธรรมราช พระกรุเตาเรียง จ.สุโขทัย, พระกำแพงเปิดโลก เม็ดทองหลาง จ.กำแพงเพชร ซึ่งเป็นพระในตระกูลทุ่งเศรษฐี ฯลฯ
พระเครื่องประจำวันเกิด
สรุป พระเครื่องสำหรับคนเกิดวันพฤหัสบดี พระคู่กายที่ถูกโฉลกควรจะเป็น พระยืนปางเปิดโลก จะดีที่สุดเป็นพระแห่งปัญญา

พระเครื่องสำหรับคนเกิดวันศุกร์ ซึ่งพระเครื่องที่เหมาะสำหรับผู้ที่เกิดวันศุกร์ ควรเป็น พระปิตตา พระภควัมปติ ซึ่งเป็น พระเครื่องสำหรับคนเกิดวันศุกร์ เนื่องจากลักษณะของคนเกิดวันศุกร์ เป็นคนหลงในสิ่งสวยงาม พระปิตตา พระภควัมปติ เพื่อเป็นลักษณะอณุสติเตือนใจ มิให้หลงในสิ่งต่างๆและเสริมดวงโชคลาภวาสนา
สิทธิการิยะโบราณอาจารย์ท่านว่า คนที่เกิดวันศุกร์ นั้นจะเป็นคนที่มีราคะจริตสูง เป็นผู้ซึ่งหลงในสิ่งสวยงาม ชอบของสวยของงาม ทำงานประณีต
โบราณจารย์ท่านจึงได้ให้ พระปางรำพึง เป็น พระประจำวันศุกร์ เป็นอณุสติเตือนเนื่องจากว่า ปางรำพึงนั้น ตามพุทธประวัติ นั้นเป็นปางที่พระพุทธองค์ ทรงพิจารณาธรรมสังเวช หมายถึง อสุภกรรมฐาน ด้วยเหตุนี้ ผู้ที่เกิดวันศุกร์จึงควรมีพระปางรำพึงไว้เป็นอณุสติไว้ ไม่ให้หลงลุ่มหลงกับกิเลสรอบตัวมากเกินไป
พระเครื่องที่เหมาะสำหรับผู้ที่เกิดวันศุกร์ นั้นจึงควรเป็น พระปิตตาภควัมปติ เพื่อเป็นลักษณะอณุสติเตือนใจ มิให้หลงในสิ่งต่างๆ และเสริมดวงโชคลาภวาสนา จะไหลมาอย่างที่คาดไม่ถึง
พระปิตตา พระภควัมปติ ที่มากมายหลายเกจิอาจารย์ เช่น พระปิดตาพ่อท่านมุ่ย วัดป่าระกำเหนือ ,พระภควัมปติ ของหลวงพ่อแก้ว จ.ชลบุรี พระภควัมปติของหลวงปู่เอี่ยม วัดสะพานสูง จ.นนทบุรี ฯลฯ
พระเครื่องประจำวันเกิด
สรุป พระเครื่องสำหรับคนเกิดวันศุกร์ พระคู่กายที่ถูกโฉลก ควรจะเป็น พระปิดตามหาอุตม์ พระปิตตา พระภควัมปติแบบต่างๆ เป็นดีที่สุด

พระเครื่องสำหรับคนเกิดวันเสาร์ ซึ่งพระเครื่องที่เหมาะสำหรับผู้ที่เกิดวันเสาร์ ควรเป็น พระที่สร้างจากธรรมชาติ เช่น พระเนื้อว่าน จากธรรมชาติ ซึ่งเป็น พระเครื่องสำหรับคนเกิดวันเสาร์ เนื่องจากลักษณะของคนเกิดวันเสาร์ ด้วยดาวเสาร์ เป็นคนจริงจังเคร่งเครียด พระเนื้อว่าน มีคุณลักษณะที่เย็นและบริสุทธิ์จากธรรมชาติ
สิทธิการิยะโบราณอาจารย์ท่านว่า คนที่เกิดวันเสาร์ จะเป็นคนจริงจังกับชีวิต พูดจริงทำจริง ภายนอก จะดูดุดันแต่ภายในใจเป็นคนใจอ่อน แต่เป็นดวงที่คนอื่นจะทำร้ายได้ยากมาก เนื่องจากตำแหน่งลักขณาดวงดาวนี้เป็นคนดวงแข็ง
โบราณจารย์ถือว่า คนเกิดวันเสาร์นั้นดวงแข็งไม่มีผู้ใดทำร้ายได้ จึงได้ให้ถือเอา พระปางนาคปรก เป็น พระประจำวันเสาร์ เนื่องจากหมายถึง พระยามุจรินทร์นาคราช มาแผ่พังพาฬป้องกันภยันตรายต่างๆแก่พระพุทธองค์
พระเครื่องที่เหมาะสำหรับผู้ที่เกิดวันเสาร์ นั้นจึงควรเป็น พระเนื้อว่าน เนื่องจากดาวเสาร์ เป็นคนจริงจังเคร่งเครียด พระเนื้อว่าน ซึ่งมีคุณลักษณะที่เย็นและบริสุทธิ์จากธรรมชาติจะช่วยทำให้ ลดความเคร่งเครียดลง
พระเครื่องประจำวันเกิด
สรุป พระเครื่องสำหรับคนเกิดวันเสาร์ พระคู่กายที่ถูกโฉลกควรจะเป็น พระเครื่องเนื้อว่าน เป็นดีที่สุด