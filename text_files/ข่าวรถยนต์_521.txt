     มาสด้าเผยโฉม "Mazda Hazumi Concept" รถต้นแบบของ "Mazda 2 2015" คันจริงเป็นครั้งแรกในโลก ที่งานมอเตอร์โชว์ในกรุงเจนีวา เมื่อวันที่ 4 มี.ค.ที่ผ่านมา

     Mazda Hazumi Concept มาพร้อมเทคโนโลยีสกายแอคทีฟ (SKYACTIV) แบบเต็มคัน เช่นเดียวกับที่พบใน CX-5 และ Mazda 3 2014 ที่ใกล้เปิดตัวเร็วๆนี้ โดยเน้นการออกแบบสไตล์ KODO อันเลื่องชื่อของมาสด้า พร้อมระบบความปลอดภัยใหม่ "Mazda Proactive Safety" 
     นอกจากนั้นยังมีฟังก์ชั่นการเชื่อมต่อ "Mazda Connect" เช่นเดียวกับที่จะได้เห็นใน Mazda 3 2014 ใหม่นี้ ซึ่งทุกสิ่งที่กล่าวมานั้นรวมอยู่ในคอนเซพท์คาร์ Hazumi เรียบร้อยแล้ว
 

     เครื่องยนต์ของ Mazda 2 2014 ใหม่ ยังมาพร้อมเครื่องยนต์ดีเซล SKYACTIV-D ขนาด 1.5 ลิตรใหม่ ที่เน้นอัตราประหยัดเชื้อเพลิงเป็นเยี่ยม และเครื่องยนต์ SKYACTIV-D 2.2 มาพร้อมแรงบิดที่สูงแต่ยังคงไว้ซึ่งความประหยัด และปล่อยมลพิษในระดับต่ำกว่าเครื่องยนต์ดีเซลทั่วไป
 

 
     ทางผู้บริหารของมาสด้ากล่าวว่า Mazda Hazumi Concept หรือว่าที่ Mazda 2 2015 ใหม่นั้น จะมอบอรรถรสความสนุกในการขับขี่อันเป็นจุดขายของรถมาสด้าทุกรุ่น และมั่นใจว่าจะสามารถสร้างความผูกพันระหว่างแบรนด์มาสด้ากับลูกค้าให้ต่อเนื่องยาวนานกว่าเคย
 
 