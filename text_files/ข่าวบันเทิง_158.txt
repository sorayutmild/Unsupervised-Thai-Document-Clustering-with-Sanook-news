น้องเบล เมทิกา โพสต์เฟซบุ๊ซชี้แจงเกี่ยวกับประเด็นถูกปลดมิสแกรนด์สระแก้ว เรียกว่าเป็นการเขียนอธิบายแบบหมดเปลือก
กลายเป็นเรื่องฮือฮาเป็นอย่างมากสำหรับวงการขาอ่อนกับเวทีมิสแกรนด์ ที่ล่าสุด น้องเบล เมทิกา มิสแกรนด์สระแก้ว 2559 ถูกปลดออกจากตำแหน่ง ด้วยเหตุผลที่น้องเบลไม่สามารถปฏิบัติภารกิจได้  (อ่านข่าว>>>ปลด 'น้องเบล' เมทิกา พ้นตำแหน่งมิสแกรนด์สระแก้ว 2559) 
ล่าสุด น้องเบล เมทิกา ได้โพสต์เฟซบุ๊ค Maythika Luepaktra ชี้แจงเกี่ยวกับประเด็นถูกปลดเรียกว่าเป็นการเขียนอธิบายแบบหมดเปลือกเลยทีเดียว มีข้อความระบุว่า 
ถึงเวลาที่เบลต้องออกมาพูดความจริงเพื่อปกป้องสิทธิของตัวเองบ้างแล้วค่ะ อยู่เฉยๆ ปล่อยให้สื่อ คนนู้นคนนี้มาโจมตีอยู่ฝ่ายเดียวนานมากแล้ว ใครที่เสพสื่อก็ช่วยเสพอย่างมีสติ มีวิจารณญาณกันด้วยนะคะ ไม่ใช่ไม่รู้ว่าความเป็นจริงมันเป็นยังไง ก็เอาไปเขียนกันสนุกปากระวังจะโดนจับไม่รู้ตัว สมัยนี้เค้ามีพรบ.คอมพิวเตอร์นะคะ
อย่างแรกที่คุณต้องทำความรู้จักเกี่ยวกับตัวเบล คือเบลเป็นคนตรงๆค่ะ เป็นคนชัดเจนในเรื่องความยุติธรรม! ใครที่รู้จักเบล จะรู้ดีว่าเบลเป็นคนค่อนข้างพูดจาขวานผ่าซาก แต่จริงๆ ในใจเราไม่มีอะไรกับใครค่ะ เป็นคนนิสัยแมนๆ ต่อยก็ต่อย ต่อยแล้วจบ ไม่มีการนินทาหรือพูดลับหลังต่อแน่นอน อาจทำให้หลายคนๆมองว่าเบลเป็นคนแรงๆ
เข้าเรื่องเลยแล้วกันนะคะ ตั้งแต่ประเด็นแรกที่เกิดขึ้นบน Facebook ที่เบลได้โพสข้อความ ข้อความหนึ่งลงไปบนเฟสบุค โดยมีเนื้อหาที่ไม่สุภาพ หลายคนที่ได้อ่านข้อความและหลายคนที่ติดตามเฟสบุคของเบลคงเกิดคำถามขึ้นว่า เกิดอะไรขึ้น? ทำไมเบลถึงเดือดขนาดนั้น?  เรื่องเกิดขึ้นก่อนที่จะขึ้นประกวดมิสแกรนด์ไทยแลนด์แล้วค่ะ
เรื่องมีอยู่ว่า : PD ไปขอสปอนกับทางจังหวัดเป็นเงิน 320,000 บอกกับทางจังหวัดว่าจะนำเงินมาเป็นค่าใช้จ่ายให้เบลในการขึ้นประกวดมิสแกรนด์ไทยแลนด์ แต่ทาง PD ไม่ได้ดูแลเบลเท่าที่เบลสมควรจะได้รับแถม PD ยังถือนางงามอีก 3 จังหวัด
คำถามถามว่า : คุณเอาเงิน320,000ที่ไปเบิกกับทางจังหวัดไปหมุมให้นางงามอีก3จังหวัดที่คุณซื้อลิขสิทธิ์มา ใช่หรือไม่?คำถามที่ 2 ถามว่า : แล้วทำไมคุณถึงไม่ไปขอสปอนเซอร์กับอีก3จังหวัดที่ถือลิขสิทธ์อยู่?คุณมาเอาเงินของจังหวัดๆเดียวไปหมุมให้เด็กอีก3จังหวัด เพื่ออะไร?
- ประเด็นที่2 คือ PDติดต่อเบลให้ไปออกงานAECของจังหวัด ที่โรงแรมอนันตรา บอกว่าจบงานจะให้เงินค่าตัว ตั้งแต่วันที่จบงาน จนถึงวันนี้ เบลยังไม่ได้เงินตรงนี้เลยค่ะ! ทำให้คุณแม่โทรไปสอบถามกับผู้ใหญ่ในจังหวัดว่าแล้วเงินส่วนที่น้องต้องได้รับ ทำไมน้องไม่เห็นได้รับเลย? ทางผู้ใหญ่ในจังหวัดเค้าก็งง บอกกลับมาว่า  ทางPDได้มาเบิกเงินไปแล้ว เป็นเงินทั้งหมด12,000 บาท
คำถาม ถามว่า : อย่างนี้เค้าเรียกว่าโกงเงินค่าตัวเด็ก ใช่หรือไม่?
- ประเด็นที่3 คือ ทาง PD ได้แต่งตั้งกระเทยนางหนึ่ง ให้เป็นผู้ดูแลนางงาม ที่ตนนั้นถือลิขสิทธิ์ไว้ทั้งหมด 4 จังหวัดเราจะเรียกกระเทยนางนี้ว่า ฉ. แล้วกันนะคะ เรื่องมีอยู่ว่า คืนนั้นฉ. และ เบล ต้องไปซื้อรองเท้าและซิลิโคนบรา ของใช้ต่างๆ บลาๆ ของนางงามอีก 3 จังหวัด เพื่อที่จะเตรียมเข้ากองใหญ่ ที่ตลาดห้วยขวาง แต่ ฉ. นั้นได้ยืมเงินเบล บอกให้เบลออกเงินค่าของไปก่อน
ตอนแรกเบลก็ไม่ได้คิดอะไร ก็ให้ยืมเงินจ่ายค่าของไป สรุปนางก็ชิ่งเงินไปอีกตามเคยค่ะ! เบลก็ไม่ได้รับเงินส่วนที่ถูกยืมไป นางก็ทำเป็นไม่รู้ไม่ชี้เหมือนไม่มีอะไรเกิดขึ้นจนถึงทุกวันนี้ เบลก็ไม่อยากจะทวงละ คิดสะว่าทำบุญให้สัมภเวสีหน้าเงินตนนึงไป จะได้จบๆ ชาตินี้ก็อย่าได้มาพบมาเจอกันอีกเลย ไปอยู่ในนรกนะ เผื่อยมบาลจะได้ช่วยขัดเกาจิตใจ
เรื่องราวทั้งหมดที่เบลกล่าวมาข้างตน ทำให้เบลไม่พอใจอย่างมากเลยโพสข้อความที่ไม่เหมาะสมผ่านสื่อโซเชี่ยลเน็ตเวิร์คลงไป
หลังจากนั้นทางPDก็ได้โทรมาคุยกับเบล บอกให้เบลลบโพส แล้วเขียนขอโทษ ซึ่งเบลก็ได้ทำการลบโพสแล้วเขียนขอโทษเป็นที่เรียบร้อยแล้ว คำถาม ถามว่า : ถ้าเบลทำความผิดจริง หรือทำตัวไม่เหมาะสม ทำไมทาง PD ถึงไม่มาปลดตำแหน่งเบลก่อนที่จะขึ้นประกวดมิสแกรนด์ไทยแลนด์?? ทำไม PD ถึงมายื่นข้อเสนอว่า ให้เบลเป็นคนดูแลตัวเองทุกอย่าง ไม่ใช่จะเป็นการหาชุดราตรี ชุดแฟร์ชั่น ชุดประจำชาติ ช่างแต่งหน้า ช่างทำผม เอวี่ติงจิงเกอร์เบล ในการขึ้นประกวดมิสแกรนด์ไทยแลนด์ โดยที่ PD เนี้ย ไม่ได้ออกเงินสักบาทกับเด็กคนนี้
คำถาม ถามว่า : อย่างนี้ไม่ได้เรียกทำนาบนหลังคนหรอคะ? หลังสิ้นสุดการประกวดมิสแกรนด์ไทยแลนด์ในวันที่ 26 มิ.ย. ที่ผ่านมา
ผ่านไป 2 วัน เบลได้เห็นข่าวว่าเบลโดน PD ปลดตำแหน่ง ในวันที่ 28 มิ.ย. โดยที่ PD ไม่ได้ไลน์มาบอกเบลหรือโทรมาบอกเบลก่อนเลยแม้แต่น้อย
โดยให้เหตุผลว่า ที่สั่งปลดตำแหน่งเบล เพราะเบลไม่สามารถปฏิบัติตามหน้าที่ได้ คำถาม ถามว่า : เบลไม่สามารถปฏิบัตตามหน้าที่ไม่ได้ตรงไหนคะ? เบลทำหน้าที่ของตัวเอง โดยการแบกชื่อของจังหวัดจนวินาทีสุดท้ายที่เดินลงจากเวทีการประกวด ถ่ายทอดสดไปทั่วประเทศไทย คนไทยทั้งปะเทศเป็นพยาน 
แล้วในสัญญาของแกรนด์ใหญ่ก็ระบุไว้ชัดเจนว่า ทาง PD สิ้นสุดสัญญาลงในวันที่ 26 มิ.ย. แต่คุณมาปลดเบลวันที่ 28 มิ.ย. นี่คุณกำลังทำผิดกฏหมายอยู่รึป่าวคะ?? (หาดูรูปสัญญาได้ใต้คอมเม้นของโพสนี้ค่ะ)
นึกจะปลดใครก็ปลดหรอคะ? นึกอยากจะเอามงกุฏไปใส่ให้หัวหมูหัวหมาที่ไหนก็ใส่หรอคะ? 
**อย่าคิดว่าหนูเป็นเด็ก แล้วคุณจะมารังแกยังไงก็ได้นะคะ
เด็กสมัยนี้มีสมองค่ะ ถ้าอยากจะขึ้นศาลหรืออยากจะฟ้องก็ช่วยนัดวันมาด้วยนะคะ เพราะทางหนูก็เตรียมทนายไว้แล้วเหมือนกัน ช่วงนี้ไม่ค่อยว่างด้วยสิ มีหลายรายการเค้าติดต่อให้ไปแถลงข่าว อุ๊ปส์ จะพูดอะไร จะทำอะไร ก็คิดดีๆนะคะ ระวังมันจะเข้าตัว
ขอบคุณทุกคนที่ติดตามเบลและอ่านจนมาถึงบรรทัดนี้ เบลเชื่อเสมอค่ะว่า "ความจริงก็คือความจริงอยู่วันยังค่ำ ไม่มีใครหนีความจริงนั้นไปได้"ความจริงเป็นสิ่งที่ไม่ตายค่ะ :) ปีหน้าหวังว่าคงจะได้คนดีๆ มาบริหารให้กับทางจังหวัดนะคะ 
หวังว่าข้อความทั้งหมดคงเคลียพอนะคะ : เมทิกา ลือพักตรา 
#‎ทีมเมทิกา‬ ‪#‎ทีมคนจริง‬ ‪#‎แชร์วนไปค่ะ‬ ‪#‎แชร์ให้โลกรู้ถึงความโป๊ะ‬
ทั้งนี้ กองประกวดมิสแกรนด์สระแก้ว 2559 ได้ให้ นางสาวนนทิชา ฉัตรทอง รองอันดับ 2 เข้ารับตำแหน่งมิสแกรนด์สระแก้วปฏิบัติหน้าที่แทน
ขอบคุณภาพประกอบจาก เฟซบุ๊คมิสแกรนด์สระแก้ว