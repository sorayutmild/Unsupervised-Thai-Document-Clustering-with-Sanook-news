เมื่อช่วงบ่ายที่ผ่านมาวันนี้ (21 พฤษภาคม ) นายธาริต เพ็งดิษฐ์ อธิบดีกรมสอบสวนคดีพิเศษ หรือดีเอสไอ เปิดเผยว่าพนักงานสอบสวนคดีพิเศษ ได้ควบคุมตัว นายเสรี วงษ์มณฑา นักวิชาการ 1 ใน 30 แกนนำกปปส. ที่ถูกศาลออกหมายจับฐานกบฎและข้อหาอื่นๆรวม8 ข้อหา โดยเข้าควบคุมตัวขณะนายเสรีที่สนามบินสุวรรณภูมิขณะเดินทางกลับจากต่างประเทศ ซึ่งพนักงานสอบสวนได้สอบปากคำเบื้องต้น ก่อนคุมตัวส่งพนักงานอัยการ เพื่อนำตัวส่องฟ้องศาลต่อศาลอาญาทันที
ขณะที่ทางด้าน นายเสรี ได้เปิดเผยชี้แจงว่า ไม่ได้มีเจตนาหรือความคิดที่จะหนีออกนอกประเทศแต่อย่างใด ตนเพิ่งเดินทางกลับมาจากต่างประเทศ ก่อนหน้านี้บินไปสหรัฐอเมริกา เพื่อร่วมงานแต่งงานของหลาน ตั้งแต่วันที่ 8 พฤษภาคมที่ผ่านมา ช่วงที่ศาลยังไม่ได้พิจารณาออกหมายจับ นายเสรี ยังบอกอีกว่า พอทราบข่าวตนเองถูกออกหมายจับ ก็มีความตั้งใจจะเข้ามอบตัวอยู่แล้ว