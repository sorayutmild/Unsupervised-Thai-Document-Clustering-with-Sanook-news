ไม่ใช่แต่เฉพาะคนไทยเท่านั้นที่มีความเชื่อเรื่องของตัวเลข ชาวจีนเองก็มีความเชื่อเรื่อง "ตัวเลขนำโชค" ด้วยเช่นกัน ชาวจีนบางคนเชื่อมากกว่าคนไทยเสียอีก เรียกได้ว่าจะคิดทำอะไรที่เกี่ยวข้องกกับตัวเลข ก็ต้องตรวจสอบก่อนเสมอว่า "ตัวเลข" นั้นเป็น "เลขมงคล" เหมาะสมกับสิ่งนั้นๆ หรือไม่อย่างไร?
เอาเป็นว่า Sanook! Horoscope มีข้อมูลมาฝากกันว่า ตัวเลขไหนนำโชค หรือตัวเลขไหนอัปมงคล ตามความเชื่อของชาวจีนบ้าง
เลขนำโชคของชาวจีน
สำหรับเลข 2,6,8 นั้นถือว่าเป็นเลขนำโชคของชาวจีน โดย เลข 9 นั้นถือว่าเป็นเลขที่ดีนิยมใช้ในงานแต่งงาน คนจีนเชื่อว่ากันว่าเลขเหล่านี้จะช่วยให้การทำมาค้าขาย สะดวก ไร้อุปสรรค ชีวิตมีเงิน ทอง ส่วนเลขอื่นๆก็ให้เว้น เลข 4 ทุกครั้งที่ทำการค้า ไม่ว่าจะเป็นรหัสสินค้า หรือ ป้ายทะเบียนรถ เพราะ เลข 4 เป็นตัวเลขที่ไม่มีความเป็นมงคลใดๆเลยค่ะ
 เลขนำโชคของชาวจีน
เลข 2 เป็นเลขที่ดีเลยทีเดียว หมายความว่า อะไรก็ได้มาง่ายๆ อยู่กันเป็นคู่ เลข 6 หนทางไปสู่ความสำเร็จ เลข 8 เท่ากับ Double Lucky มีความร่ำรวย ความสำเร็จ คนจีน เชื่อว่า ยิ่ง 8 อยู่ติดๆกันมากมาก หรือเบิ้ลๆ เป็นการ มีโชคความสำเร็จที่มากๆ สังเกตได้จาก เสียงที่ พูดออกมา เลข 3 เท่ากับให้ความหมายถึงการเกิด ซึ่งก็ถือว่าเป็นเลขที่ดีเลขหนึ่งเหมือนกันค่ะ
ส่วนเลขที่ไม่ดีในแบบจีนนั้น คือ เลข 4 มีความหมาย ไม่ดี แปลว่า ตาย คนจีนส่วนใหญ่หลีกเลี่ยงเลขนี้ เลขไม่มงคล เลข 1 ให้ความหมาย โดด เดี่ยว ดังนั้นจึงจัดว่า ไม่มงคล เลขไม่เป็นมงคล เลข 5 เกี่ยวข้องกับ ความหมาย “ไม่” แปลว่า ไม่สำเร็จ ไม่ร่ำ รวย แต่เมื่อรวม กับ เลข 4 จะเท่ากับ เลข 54 แปลว่า ไม่ตาย เลข 54 จึงเป็นเลขที่ดี ส่วนเลขที่ไม่เป็นมงคลอีกเลข ก็คือ เลข 7 คนจีนถือว่าเป็น เลขผีสาง หรือความตาย ความโกรธแค้น หรือ เลิก ละทิ้งไป นั่นเองค่ะ
เลขนำโชคของชาวจีน
ส่วนเลขที่ไม่นำโชค ก็คือ เลข 13 เดิมทีแล้วคนจีนถือว่า เลข 13 เป็นเลขที่นำโชค แต่เมื่อรวมบวกเข้าด้วยกันแล้ว ได้ 4 จึงกลายเป็นอีกเลข ซึ่งนำมาซึ่งความโชคร้ายทันที อีกเลขที่คนจีนถือว่าเป็นเลขที่ร้ายที่สุด ในบรรดาเลขร้ายทั้งหมด นั่นคือ 14 เลข 1 ที่อยู่ใน เลข 14 นี้ไม่ได้ให้ความหมาย โดดเดี่ยวแล้ว แต่ให้ความหมายว่า การันตี เมื่อรวมเข้ากับ เลข 4 แล้วแปลว่า การันตี ความตาย หรือในการออกเสียง ก็ Shi si ตายแน่ๆนั่นเองค่ะ