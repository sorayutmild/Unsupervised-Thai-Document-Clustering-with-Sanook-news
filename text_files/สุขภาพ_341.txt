เข้าหน้าฝนทีไร การเจ็บป่วยไม่สบายดูจะเป็นเรื่องที่หลีกหนีไม่พ้น ขณะที่หลายคนพึ่งพาการซื้อยามารับประทานเอง บ้างก็ไปพบหมอ แต่คุณจะเชื่อหรือไม่ว่าผลไม้ช่วยลดไข้ได้ด้วย นอกจากจะอร่อยแล้วยังดีต่อสุขภาพซะด้วย ไปดูกันเลยดีกว่าผลไม้อะไรบ้างที่ช่วยคุณได้ในยามที่ป่วยเป็นไข้
1. ฝรั่ง สำหรับคนไทยส่วนใหญ่คงรู้จัก “ฝรั่ง” ในนามของแสลงผู้ป่วย หากรับประทานเข้าไปตอนที่เป็นไข้อาจทำให้เสียชีวิตได้ ทั้งนี้ต้องบอกก่อนเลยว่า “ฝรั่ง” ไม่มีผลเสียต่อคนที่ป่วยเป็นไข้ธรรมดาอีกทั้งการรับประทานฝรั่งไม่เกิน 1-2 ลูกจะช่วยให้ไข้หายเร็วขึ้นด้วย เนื่องจากในฝรั่งจะอุดมไปด้วยวิตามันซี ช่วยลดอาการน้ำมูกไหลและปวดศีรษะ อย่างไรก็ตามในรายเป็นไข้สูงและป่วยเป็นโรคไตด้วยควรหลีกเลี่ยงเพราะอาจทำให้เกิดอาการชักจนเสียชีวิตได้
2. แตงโม ผลไม้รสหวานอร่อยที่หารับประทานได้แทบจะทุกฤดูกาล โดยนอกจากแตงโมจะเป็นผลไม้ที่ให้ความสดชื่นแล้ว ยังจัดเป็นผลไม้ช่วยลดไข้ได้ เนื่องจาก 90 % ของแตงโมคือน้ำ เมื่อคนเราป่วย ร่างกายของเรามักจะขาดน้ำไปโดยปริยาย ดังนั้นการรับประทานแตงโมจึงเหมือนการเติมน้ำให้ร่างกายทำให้สดชื่น มีชีวิตชีวาแถมยังลดไข้ได้ดีอีกด้วย
3. ส้ม ส้มเป็นผลไม้อีกหนึ่งชนิดที่มีปริมาณวิตามินและเกลือแร่สูงที่สุด โดยคนที่สูบบุหรี่หรือต้องอยู่ในที่ ๆมีคนสูบบุหรี่ที่มีความเสี่ยงเป็นหวัดและไข้ เนื่องจากสารเคมีในบุหรี่เป็นตัวการสำคัญที่นำไปสู่อาการอักเสบอื่น ๆ ภายในร่างกาย ดังนั้นเพื่อป้องกันไม่ให้ป่วยไข้ได้ง่ายต้องเลือกรับประทานอาหารที่เป็นประโยชน์ทุกอย่าง
4. มะตูม มะตูมถือเป็นผลไม้ที่ใช้กินเล่นเพลินๆ หรือคลุกกับข้าวเหนียวก็อร่อยไปอีกแบบ โดยนอกจากความอร่อยที่พูดมาแล้ว สรรพคุณของมะตูมยังช่วยแก้ร้อนใน และขับเสมหะ โดยเฉพาะอย่างยิ่งคนที่กำลังป่วยหากได้รับประทานผลไม้ช่วยลดไข้อย่างมะตูมเข้าไปจะทำให้ชุ่มคอ และลดความร้อนในร่างกายได้
5. แคนตาลูป ถือเป็นผลไม้ที่มีฤทธิ์เย็นโดยคนที่ป่วยเป็นไข้อุณหภูมิในร่างกายจะสูงกว่าปกติ ดังนั้นจึงจำเป็นต้องทำให้อุณหภูมิภายในต่ำลง ซึ่งการรับประทานแคนตาลูปกับน้ำตาลหรือนำมาปั่นเป็นสมูทตี้ก็เป็นวิธีที่ดีมากอีกหนึ่งวิธี โดยจากการวิจัยระบุว่าแคนตาลูปมีสารสำคัญมากมาย ทั้งโพแทสเซียม วิตามินเอ และซีที่มีมากพอๆ กับส้มเขียวหวานจึงสามารถเป็นผลไม้ช่วยลดไข้และป้องกันหวัดได้อีกด้วย
ได้รู้จักกับ 5 ผลไม้ช่วยลดไข้แล้วจะเห็นได้ว่ามีผลไม้ไทยหลายชนิดที่สามารถช่วยลดไข้ได้เป็นอย่างดี อย่างไรก็ตามแม้ผลไม้เหล่านี้จะช่วยบรรเทาอาการไข้ได้แต่ทางที่ดีเราเองก็ควรรักษาสุขภาพด้วยการรับประทานอาหารให้ครบ 5 หมู่ ออกกำลังกายสม่ำเสมออย่างน้อยวันละ 30 นาที พักผ่อนให้เพียงพอและทำจิตใจให้สดชื่นแจ่มใส เพียงเท่านี้อาการป่วยไข้ก็จะไม่มากวนใจคุณอีกต่อไป