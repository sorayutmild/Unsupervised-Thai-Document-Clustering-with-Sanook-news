"แตงโม ภัทรธิดา" เพิ่งจะออกมาโพสต์ข้อความตัดพ้อลงอินสตาแกรมไปเมื่อไม่กี่วัน หลังจากที่มีภาพข่าวอดีตคนรัก "โตโน่ ภาคิน" ไปนั่งเฝ้าสาว "เกรซ รัชย์ณมนทร์" ที่โรงพยาบาล ตามมาด้วยภาพคู่สาวปริศนาอีกหนึ่งคน และดูจากคำตอบที่นักข่าวถามว่าถ้าตอนนี้โตโน่มีใครคนใหม่ แตงโมจะโอเคไหม? ซึ่งแตงโมก็ตอบกลับมาว่า "โอเคค่ะ โอเคก็ได้ค่ะ" นั่นแสดงว่าแตงโมก็ต้องเตรียมทำใจยอมรับแล้ว 
 และภาพหลังจากงานอีเว้นท์ล่าสุดที่แตงโมโพสต์ลงอินสตาแกรมนอกจากกองทัพนักข่าวที่ให้ความสนใจเธอแล้ว ก็เป็นภาพที่เห็นแฟนๆ มาให้กำลังใจ ขอถ่ายรูปกันเยอะมาก รวมถึงหนุ่มฝรั่งหน้าหล่อคนนี้ที่ยืนถ่ายรูปเซลฟี่กับแตงโม และแตงโมก็ได้เขียนแคปชั่นไว้ว่า นี่ลับหลังพ่อเลยนะเนี่ย เรียกว่าเป็นฟ้าหลังฝนของแตงโม พอโสดเธอก็ฮอตแม่แพ้โตโน่เช่นกัน
เห็นแตงโมแจกความสดใสให้แฟนๆ ได้แบบนี้ ก็ดีใจด้วยนะคะ