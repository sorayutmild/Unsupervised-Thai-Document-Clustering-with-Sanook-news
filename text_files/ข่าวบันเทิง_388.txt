บรรยากาศการจากลาและพิธีทางศาสนาต่างๆ ของ "สิงห์ มุกสิพงศ์" นักร้องหนุ่มแห่งวง Sqweez Animal ได้สิ้นสุดลงทุกอย่าง ถึงแม้ว่าจะยังคงยากต่อการทำใจในกลุ่มคนสนิทและครอบครัวก็ตาม แต่ชีวิตยังคงดำเนินต่อ... เช่นเดียวกัน "เฟย์ พรปวีณ์" แฟนสาวของหนุ่มสิงห์ ที่ได้รับกำลังใจอย่างล้นหลามจากเพื่อนๆ แฟนๆ และสังคมออนไลน์
ล่าสุด สาวเฟย์ ได้กลับมาโพสต์ภาพและข้อความในโซเชียลมีเดียอีกครั้ง ด้วยการลงภาพพระพุทธรูปองค์หนึ่ง กับข้อความภาษาอังกฤษว่า "Sometimes, it's not just the person you miss, It's the feeling you had when you were with them that stays in your heart. In loving memory of P'Singha"
"บางครั้ง..ไม่ใช่แค่คนที่คุณคิดถึง แต่เป็นความรู้สึกเหมือนกับตอนที่ยังอยู่กับเขา ซึ่งตราตรึงในหัวใจคุณ... รักในความทรงจำของพี่สิงห์"
ซึ่งหลังจากภาพดังกล่าวถูกเผยแพร่ออกไป ก็มีแฟนๆ หลายพันคนเข้ามาโพสต์ให้กำลังเป็นจำนวนมาก พร้อมจะยังสนับสนุนและเก็บเอาความรักความทรงจำดีๆ ที่ทั้งสองได้มีให้กันไปตลอด...
ขอบคุณภาพประกอบจากอินสตาแกรม @singhaha @fayefayeye