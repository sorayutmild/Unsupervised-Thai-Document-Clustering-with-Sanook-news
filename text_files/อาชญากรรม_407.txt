เผยภาพหนุ่มวัย 17 ที่คาดว่ากลายเป็นศพถูกเผาในรถบัสบริเวณรามคำแหง โดยเมื่อวันที่ 2 ธันวาคมที่ผ่านมา นางนฤมล คำพยัคฆ์ อายุ 36 ปี อาชีพเเม่บ้าน เดินทางมาที่สน.เพื่อขอพิสูจน์ดีเอ็นเอโครงกระดูกที่พบในรถบัส ทะเบียน 30-0170 กำเเพงเพชร ซึ่งถูกเผาในวันที่ 1 ธันวาคมที่ผ่านมา โดยนางนฤมลคาดว่าผู้เสียชีวิตน่าจะเป็นลูกชาย นายสุรเดช คำเเปงใจ อายุ17 ปี เนื่องจากหลักฐานใกล้กับโครงกระดูก ทั้ง หัวเข็มขัด โทรศัพท์มือถือไอโฟน กุญเเจบ้าน เเละเเหวน เป็นของนายสุรเดช โดยนางนฤมล เล่าว่า เช้าวันที่ 1 ธันวาคมที่ผ่านมา นายสุรเดชโทรศัพท์มาบอกว่าจะออกไปกินข้าวกับเพื่อน หลังจากนั้นก็หายไปเลย กระทั่งเห็นข่าวรถบัสถูกเผา จึงมาขอดูหลักฐาน