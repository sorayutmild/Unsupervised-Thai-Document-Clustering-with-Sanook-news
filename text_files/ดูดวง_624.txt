มกราคม สำหรับเดือนแรกของปียังคงต้องเตือนกันอยู่บ้างเพราะราศีของคุณยังคงได้รับผลจากดาวเสาร์ที่เพิ่งเข้ามาหมาด ๆเมื่อเดือนที่ผ่านมา ดังนั้นในตอนนี้ความแรงของดาวเสาร์ยังคงส่งผลอย่างต่อเนื่อง ไม่ว่าจะเป็นเรื่องความเครียด ปัญหาสุขภาพ ความหนักเหนื่อยในการทำงาน ในช่วงจังหวะเดือนนี้เป็นเดือนที่ต้องระมัดระวัง ใครอยากจะเริ่มต้นอะไรใหม่ ๆ ในช่วงปีใหม่ แล้วรู้สึกเหมือนติดขัดมีปัญหาเยอะ ก็ขอให้ใจเย็นไว้ก่อน เพราะจังหวะดวงดาวยังไม่เอื้ออำนวยหรือบางคนอาจจะมีปัญหาในเรื่องของการถูกหลอกถูกโกง เงินที่คิดว่าจะได้นั้นได้มาไม่เต็มร้อย ช่วงนี้ต้องใจเย็น ๆ แนะนำให้สวดมนต์ไหว้พระหรือหมั่นทำบุญ อาจจะไม่ต้องถึง 9 วัดก็ได้ เอาแค่ให้เรามีความสุขในการได้ไหว้ได้ทำบุญ ก็จะเป็นสิ่งที่ช่วยแก้เคล็ดความแรงข่าวดียังมีอยู่บ้าง คือแม้ว่าคุณจะมีความติดขัดเรื่องการเงิน แต่อย่างน้อยคุณยังเป็นราศีที่มีโอกาสหาเงินได้เยอะขึ้น ไม่ว่าจะเป็นในเรื่องของรายได้พิเศษ รายได้จร ในเดือนนี้ก็มีเข้ามาให้ลุ้นด้วย
กุมภาพันธ์ เดือนนี้เป็นเดือนที่ต้องระวัง เพราะจังหวะดวงที่เป็นดวงดาวตัวช่วยไม่ค่อยดีคือไม่ค่อยมีเข้ามา ดังนั้นจึงเป็นเดือนที่ทำให้คุณมีความเครียด บางคนตัดสินใจอยากจะเปลี่ยนงานย้ายงานในช่วงนี้ ก็คงไม่ได้ห้ามถ้ามันอยู่ไม่ไหวก็อย่าไปอยู่ เพียงแต่ขอให้คิดด้วยเหตุและผล อย่าใช้อารมณ์เป็นที่ตั้ง จะได้ไม่มีปัญหาหรือความผิดหวังตามมา แถมในช่วงนี้ยังมีประเด็นในเรื่องของความไม่แน่นอนหรือเรื่องวุ่น ๆการถูกเปลี่ยน ยกเลิก เซอร์ไพรส์ในทางที่ไม่ดีนั้นเป็นสิ่งที่ต้องระมัดระวัง หรือความผิดพลาด เช่นการทำอะไรไปแล้วถูกตรวจสอบ ถูกจับผิด ในช่วงนี้ก็ต้องระมัดระวังให้มากยิ่งขึ้น การทำงานต้องดูแลเรื่องเอกสาร สัญญาให้รอบคอบ บางคนถ้าโชคดีหน่อยอาจจะได้เดินทางไกลในช่วงนี้ ก็จะเป็นการแก้เคล็ดความแรงของดวงดาวได้ด้วย
มีนาคม เดือนนี้เป็นเดือนที่ต้องระวังในเรื่องของสุขภาพมาเป็นอันดับหนึ่ง โอกาสที่จะเจ็บป่วยไม่สบายด้วยโรคเก่าโรคประจำตัวก็มีเข้ามา ในเรื่องของปัญหาที่เกี่ยวข้องกับอุบัติเหตุ การผ่าตัด ก็ต้องระมัดระวัง บางคนอาจจะมีโรคที่เกี่ยวข้องกับกล้ามเนื้อ เช่น กล้ามเนื้อ อักเสบ กระดูก ไขข้อ สิ่งเหล่านี้ต้องดูแลเอาใจใสกันให้มากยิ่งขึ้น แนะนำให้หาเวลาไปตรวจร่างกายเจาะเลือด ทำฟัน หาหมอ เพื่อช่วยให้ความแรงของดวงดาวต่าง ๆ นั้นลดน้อยลงไป หรือการทำบุญบริจาคโลงศพ ทำบุญกับโรงพยาบาล เช่น โรงพยาบาลสงฆ์ ก็เป็นสิ่งที่ช่วยแก้เคล็ดดวงได้อย่างดี
เมษายน เดือนเมษายนเป็นเดือนที่มีโชคเข้ามา แต่ก็เป็นโชคที่เป็นทุกขลาภ คือมีปัญหาอย่างอื่นเกิดขึ้นตามมาด้วย ถ้ามองกันเฉพาะในเรื่องการเงิน รายได้ คุณเป็นราศีที่มีรายได้พิเศษรายได้จรใหม่ ๆ เข้ามามากยิ่งขึ้น แต่จะมีปัญหาในเชิงของการเจ็บตัว เจ็บป่วยเข้ามาแทนที่ ดังนั้นแนะนำให้หาโอกาสนำเงินส่วนที่ได้มานั้นไปบริจาค ทำบุญ เพื่อเป็นการแก้เคล็ดความแรงของดวงดาวตรงนี้ อีกเรื่องหนึ่งที่ต้องเตือนคือช่วงนี้เป็นช่วงที่ต้องระวังเรื่องชื่อเสียง อาจจะมีเรื่องทำให้เสื่อมเสียชื่อเสียง ถูกตำหนิ ต่อว่า เราทำดีกับใครแล้วเขาไม่เห็นความดีของเรา ทำคุณคนไม่ขึ้น ถือเป็นเรื่องที่ต้องระมัดระวัง การทำบุญในลักษณะห่มผ้าพระประธานถวายผ้าไตรจีวรก็จะเป็นการแก้เคล็ดที่ดีได้
พฤษภาคม เดือนนี้ดวงค่อนข้างโล่งขึ้น ดวงดาวร้ายๆ ย้ายออกไปบ้าง ทำให้ราศีของคุณมีความสบายใจ มีความก้าวหน้าในการทำงานที่มากขึ้น แต่ต้องระมัดระวังปัญหาในเรื่องของศัตรู คนที่หมั่นไส้ บางทีเขาอาจจะยังจ้องหาทางกลั่นแกล้งหรือทำให้คุณเสียชื่อเสียงอยู่ ดังนั้นต้องระมัดระวัง ในเรื่องงานไม่ค่อยเป็นห่วง เชื่อว่าลำพังตัวคุณยังเป็นราศีที่มีความสำเร็จ ความก้าวหน้าที่ดีขึ้นแต่สิ่งที่ต้องเตือนคือเรื่องส่วนตัว เรื่องความรัก ต้องระมัดระวังในเรื่องการตัดสินใจ ปัญหาความรัก เรื่องจุกจิกกวนใจ ถ้าใครคิดจะบอกเลิกกัน หรือจะพูดจาอะไรกันแรง ๆ ในช่วงนี้ไม่ค่อยแนะนำ อยากให้พ้นจากภาวะดวงดาวแรง ๆ ไปก่อนจะดีกว่า
มิถุนายน เดือนนี้เป็นเดือนแห่งการเจรจา การติดต่องาน ถือว่าอยู่ในเกณฑ์ที่ดี งานที่เป็นอาชีพทางด้านการขาย นายหน้า ตัวแทนจะได้รับผลดี ใครออกไปพบปะเจอลูกค้าบ่อย ๆ จังหวะดวงดาวส่งผลในทิศทางที่เป็นบวก หรือแม้กระทั่งการเซ็นสัญญา ไม่ว่าจะเป็นการร่วมหุ้นลงทุน ทำธุรกิจสมัครงาน เซ็นกู้ จัดการเรื่องการเงิน ในช่วงเดือนมิถุนายนเป็นเดือนที่จะทำให้ได้รับข่าวดี อะไรที่วางแผน คิดและตั้งใจไว้ในช่วงเดือนนี้น่าจะเป็นจุดที่ดวงปลอดโปร่งมากขึ้นทำให้คุณมีไอเดีย ความคิดสร้างสรรค์ และสามารถต่อยอดไอเดียนั้นไปสู่ความสำเร็จในชีวิตได้
กรกฎาคม เดือนนี้เป็นเดือนที่ต้องดูแลเรื่องทรัพย์สินเงินทองของมีค่า เพราะเป็นเดือนที่จะมีดวงเสียเงิน เสียทรัพย์ มีดวงที่จะต้องเจอกับรายจ่ายจรเยอะ ๆ หรือเวลาไปเที่ยวพักผ่อนต้องระมัดระวัง เพราะอาจจะทำให้ของมีค่า เงิน กระเป๋าสตางค์ แว่นตา ตกหล่นสูญหายได้ ในเรื่องของการเจรจาธุรกรรมทางด้านการเงินอาจจะไม่ได้เป็นไปตามที่เราต้องการ บางทีไปขอกู้เงินอาจจะต้องหาคนมากู้ร่วม มีเรื่องของเอกสารมีขั้นตอนที่วุ่นวายมากขึ้นกว่าเดิม แต่ข้อดีอย่างหนึ่งคืองานทางด้านอสังหาริมทรัพย์ การติดต่อซื้อขายบ้าน ที่ดินจะส่งผลดีในเดือนนี้ และยังต้องระมัดระวังเรื่องสุขภาพเพราะดวงมีปัญหา โรคภัยไข้เจ็บ โรคประจำตัว ต้องดูแลให้มากยิ่งขึ้น บางคนอาจจะมีเรื่องของอาการบาดเจ็บในเชิงกล้ามเนื้อ เส้นเอ็น ข้อต่อ เดือนนี้ต้องระมัดระวัง
สิงหาคม เดือนนี้เป็นเดือนที่ดีสำหรับราศีของคุณ คำว่าดีนั้นไม่ได้หมายความว่าจะถูกหวย มีโชค แต่หมายถึงดวงดาวค่อนข้างปลอดโปร่ง ในเรื่องของความวุ่นวาย ความทุกข์ใจ อุปสรรค สิ่งจุกจิกหยุมหยิมจะหมดไป เป็นเดือนที่เหมาะสำหรับการตั้งหลักใหม่คุณสามารถเคลียร์ปัญหาคลี่คลายเรื่องต่าง ๆ ที่เคยสร้างความปวดหัวให้กับคุณได้เป็นอย่างดี ใครที่อยากจะลงทุนหรือหาโอกาสใหม่ ๆ ในเชิงการทำงานในช่วงเดือนนี้ก็เป็นจังหวะที่ดีและเป็นเดือนที่มนุษย์เงินเดือนหรือลูกจ้างจะมีจังหวะแห่งความก้าวหน้าในเรื่องดวง การได้รับการโปรโมต ได้รับความไว้วางใจ เลื่อนตำแหน่ง มีความมั่นคงในชีวิตที่มากขึ้นก็จะเกิดขึ้นในช่วงนี้ได้
กันยายน เดือนนี้เน้นเรื่องงาน บางคนเปลี่ยนงาน ย้ายงาน แต่การเปลี่ยนแปลงนั้นไม่ได้แปลว่าไม่ดี เหมือนกับเป็นการเริ่มต้นสิ่งใหม่ ๆ เพียงแต่ถ้าคุณจะทำอะไร อยากให้ตัดสินใจเริ่มต้นหรือลงมือในเดือนนี้ เพราะถ้าเลยจากเดือนนี้ไป คุณอาจจะเหนื่อยขึ้นหรือมีภาระความรับผิดชอบหลายอย่างที่เกิดขึ้นตามมา ดังนั้นช่วงเดือนกันยายนนี้สามารถเริ่มได้ด้วยความราบรื่นและมีตัวช่วยที่ดี และเป็นเดือนที่ราศีของคุณนั้นจะมีโชคด้วย คำว่าโชคสำหรับบางคนอาจจะเป็นเรื่องของเงิน บางคนอาจจะเป็นเรื่องของการช่วยเหลือคนที่อยู่ดี ๆ ไม่คิดว่าจะช่วยเหลือเรา ก็จะมาให้คำแนะนำ ช่วยเป็นธุระในการติดต่อ ช่วยในเรื่องของการจัดการให้มีความราบรื่นลงตัวมากยิ่งขึ้นได้
ตุลาคม ตุลาคมเป็นเดือนที่ต้องระมัดระวังเพราะจังหวะดวงทำให้มีปัญหาหลายอย่างโดยเฉพาะในเรื่องของการเปลี่ยนแปลงปัญหากับการสื่อสาร การพูดคุย บางทีเราพูดไปอย่างหนึ่งแต่คนฟังกลับฟังไปอีกแบบหนึ่ง หรือปัญหาในเชิงเอกสารสัญญา ก็ต้องระมัดระวังให้มากขึ้น ในเดือนนี้เป็นเดือนที่ต้องพยายามหาวิธีการคุยกับผู้ใหญ่ให้ถูกจังหวะ เพราะโอกาสที่จะมีปัญหา มีข้อผิดพลาด ทำให้เกิดเรื่องเข้าใจผิดมีสิทธิ์เกิดขึ้นได้ และเดือนนี้เป็นเดือนที่คุณต้องพึ่งตัวเอง ไม่สามารถพึ่งพาอาศัยคนรอบข้างได้ดังนั้นต้องอาศัยฝีมือ ความสามารถของตัวเราเป็นเครื่องพิสูจน์ และใช้จังหวะการเดินชีวิตให้ถูกต้องเชื่อว่าพ้นจากเดือนนี้ไปทุกอย่างจะค่อย ๆ คลี่คลายไปในทางที่ดี นอกจากนี้ เดือนนี้ยังมีปัญหาเรื่องลูกน้องบริวาร คนใกล้ชิด ญาติพี่น้อง คนรอบตัวอาจจะทำให้เราเกิดความไม่สบายใจได้ง่าย
พฤศจิกายน เดือนนี้ต้องระวังเรื่องการเดินทาง ใครจะเดินทางไม่ว่าจะไกลหรือใกล้ ดวงมีอุปสรรคในการเดินทาง จะส่งผลทำให้การเดินทางนั้นมีปัญหา มีข้อผิดพลาด หรือเดินทางไปแล้วเจอกับเรื่องชุลมุนวุ่นวาย ก็ต้องระมัดระวัง หรือแม้กระทั่งเรื่องของเพื่อน ๆ การไปไหว้วานขอความช่วยเหลือใครในช่วงเดือนนี้จะมีปัญหาเกิดขึ้นได้ง่าย นอกจากนี้เดือนนี้ยังเป็นเดือนที่ราศีของคุณควรดูแลเรื่องอารมณ์ ความเครียดให้เยอะ ๆ เพราะมีแรงกดดันหลายอย่างเข้ามา จากญาติพี่น้องก็ดี คนในที่ทำงานด้วยก็ตาม บางคนอยากจะลาออก เปลี่ยนงาน ซึ่งเดือนนี้ไม่ค่อยแนะนำ เพราะทำให้เราตัดสินใจผิดพลาดได้ บางคนเครียดจนทำให้มีปัญหาในเรื่องสุขภาพและโรคภัยไข้เจ็บตามมาได้ด้วย
ธันวาคม เดือนสุดท้ายของปีพอจะมีข่าวดีเกิดขึ้นบ้างในเรื่องการเจรจา ติดต่อธุรกิจ เริ่มต้นสิ่งใหม่ ๆ หรือเคลียร์ปัญหาเก่า ๆดังนั้นใช้เดือนนี้ให้เป็นประโยชน์ ใครกำลังวางแผนในเรื่องของการทำงานในปีถัดไป ช่วงเดือนนี้เป็นจังหวะที่ดีต้องบอกด้วยว่าราศีคุณเป็นราศีที่มีข่าวดีรออยู่ในปีหน้าอีกหลายอย่าง เพียงแต่คุณอาจจะเจอกับมรสุมหลายอย่างในปีนี้จนทำให้เซ เดินไม่ถูก หรือหมดกำลังใจเกินไปต้องย้ำว่าดวงดาวเปลี่ยนแปลงเรื่อย ๆ ขอให้มั่นใจว่าการคิดและวางแผนอะไรก็ตามที่เกิดขึ้นในเดือนนี้น่าจะเป็นสิ่งที่ทำให้ชีวิตคุณมีความสำเร็จ มีข่าวดี หรือมีการเริ่มต้นสิ่งใหม่ที่ดีขึ้นกว่าเดิมรออยู่ในปีหน้าอย่างแน่นอน