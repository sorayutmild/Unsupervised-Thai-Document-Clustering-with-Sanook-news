     มีใครเป็นเหมือนเราบ้างที่ทุกวันนี้ถึงจะมีสมาร์ทโฟนไว้ถ่ายรูปรัวๆ แต่ก็ยังรู้สึกไม่ฟิน รู้สึกว่ากล้องในสมาร์ทโฟนยังให้ภาพไม่สุดถูกใจเราสักที จนต้องมองหากล้องดิจิตอลตัวเล็กๆ พกพาสะดวกมาเป็นไอเท็มเด็ดติดกระเป๋าไว้แทน       เพราะฉะนั้นพอได้ข่าวว่า Canon ออกกล้องดิจิทัลคอมแพครุ่นใหม่ อย่าง PowerShot G9X Mark ll เราก็เลยรีบหามาลองใช้ทันที...มาดูกันดีกว่าว่ากล้องจิ๋วตัวนี้มีคุณสมบัติเกินขนาดอย่างไรบ้าง      เริ่มจากหน้าตาก่อนเลยดีกว่า รุ่นนี้มีให้เลือก 2 สี คือสีดำกับสีเงิน เราเลือกตัวสีเงิน เพราะรู้สึกว่าให้ฟีลวินเทจนิดๆ ฉีกไปจากตัวสีเงิน น้ำหนักของตัวนี้อยู่ที่ 206 กรัม ซึ่งถือว่าเบามาก พกใส่กระเป๋าแล้วไม่ได้รู้สึกว่าเพิ่มน้ำหนักสัมภาระเท่าไหร่เลย ส่วนขนาดนั้นก็อย่างที่เราเรียกว่าเป็นกล้องจิ๋วนั่นแหละ เพราะวางบนฝ่ามือแล้วก็ยังมีพื้นที่เหลืออีก      สำหรับ Canon PowerShot G9X Mark ll ตัวนี้ราคาจะอยู่ที่ 16,890 บาท แต่ใช้แล้วเหมือนกับมีช่างภาพมืออาชีพมาช่วยตั้งค่าให้ทุกสถานการณ์ แม้แต่ที่แสงน้อย เพราะมีรูรับแสงกว้างสุดถึง f/2.0 และมี ISO 1600 ที่ทำให้ภาพคมชัด จับโฟกัสได้ง่าย เกาะได้ทุกความเคลื่อนไหว หรือสำหรับช่างภาพมืออาชีพตัวจริง ถ้ามาใช้ตัวนี้ ก็สามารถปรับตั้งค่าแบบแมนวลได้เต็มรูปแบบ ยังสามารถบันทึกภาพเป็นไฟล์ RAW ได้เพื่อการปรับแต่งเพิ่มเติมทีหลังแบบมืออาชีพด้วย       จอ LCD ของตัวนี้เป็นทัชสกรีน เทคโนโลยี Capacitive ที่ใช้กันในสมาร์ทโฟนระดับบน จึงทำให้การใช้งานทัชสกรีน ทำได้อย่างคล่องตัว ลื่นไหล ไม่ติดขัด และนอกจากนี้ ยังสามารถใช้งานระบบทัชสกรีนได้กับการปรับตั้งค่าต่างๆ การเลือกเมนู รวมถึงการสั่งถ่ายภาพด้วยการแตะในจุดที่ต้องการโฟกัส กล้องก็จะทำการโฟกัสและถ่ายภาพให้ทันที จึงเป็นเรื่องที่ง่าย และคุ้นเคยมากสำหรับผู้ที่ใช้งานสมาร์โฟนถ่ายรูปเป็นประจำ
     ส่วนลูกเล่นอื่นๆ ของกล้องที่แคนนอนที่เขาโฆษณาว่าช่วยให้ได้ภาพถ่ายสวยงามคมชัดเหมือนมีมืออาชีพมาถ่ายให้ ก็มีจัดมาให้อย่างเต็มที่ ซึ่งมีให้เลือกมากถึง 23 แบบ ไม่ว่าจะเป็นโหมดถ่ายภาพแบบอัตโนมัติสุดอัจฉริยะที่กล้องจะประเมินวัตถุและฉากการถ่ายภาพ และปรับตั้งค่าต่างๆ ให้เอง เช่น ถ้าเราเอากล้องไปจ่อใกล้ๆ วัตถุ กล้องก็จะปรับการตั้งค่าให้เหมาะกับการถ่ายภาพระยะใกล้ หรือการถ่ายภาพย้อนแสง กล้องก็จะเปลี่ยนการตั้งค่าให้ถ่ายภาพออกมาแล้วหน้าของบุคคลที่เราถ่ายตอนย้อนแสงไม่มืดเป็นเงาดำ เหมาะที่สุดสำหรับผู้ที่ไม่ต้องการความวุ่นวายในการปรับตั้งค่ากล้อง      หากต้องการได้ภาพถ่ายคู่กับดาวบนท้องฟ้ายามค่ำคืน ก็สามารถเปลี่ยนมาใช้โหมด Star Portrait เพื่อให้ได้ภาพที่ชัดทั้งคนและดวงดาวบนท้องฟ้า หรืออยากได้ภาพแอ็กชั่นของรถแข่งที่คมชัด แต่ฉากหลังให้เอฟเฟกต์เป็นเส้นเพิ่มอารมณ์ให้กับการเคลื่อนที่อันทรงพลังก็ให้เปลี่ยนมาใช้โหมด Panning      หรืออยากถ่ายภาพแบบสนุกๆ ให้เอฟเฟกต์แปลกตา อย่างพวก Toy Camera Effect หรือ Fish-eye Effect ก็มีให้เลือกเช่นกัน ส่วนเรื่องการเชื่อมต่อ Wifi นั้นก็ทำได้เหนือกว่ามาตรฐานโดยเฉลี่ยของกล้องดิจิทัลยุคนี้ เพราะนอกจากจะสามารถถ่ายโอนภาพที่ต้องการจากตัวกล้องมายังสมาร์ทโฟน หรือสมาร์ทดีไวซ์อื่นๆ ได้ทันทีด้วยการแตะกล้องกับสมาร์ทโฟนผ่าน NFC ยังสามารถใช้สมาร์ทโฟนทำหน้าที่แสดงภาพก่อนถ่ายและสั่งถ่ายภาพแทนรีโมทคอนโทรลของตัวกล้องได้ เพียงแค่โหลดแอพฯ Canon Camera Connect มาติดตั้ง และเชื่อมต่อกับสมาร์ททีวี เพื่อดูภาพในตัวกล้อง เรียกว่ารวมความสามารถล้ำๆ ที่เหมาะสำหรับชีวิตในยุคดิจิทัลอีกมากมาย
     ได้เวลาลองกล้องกันแล้ว! ออกตัวก่อนว่าเราเองไม่ใช่ช่างภาพมืออาชีพ เพราะฉะนั้นเลยปรับเป็นแบบออโต้ เพื่อความสะดวกในการใช้งาน     ช็อตแรกที่ลองก็เรียกว่าลองของกันเลย เพราะพกไปร้านอาหารช่วงกลางคืนด้วย เพื่อที่จะลองถ่ายในสภาพแสงน้อย ผลที่ได้คือ ภาพชัดและ noise น้อยอย่างที่ Canon เคลม
     คนที่ชอบมีรูปสวยๆ เก็บไว้ เวลาไปไหนตามที่ต่างๆ น่าจะชอบกล้องตัวนี้ได้ไม่ยาก เพราะจากที่ลองเรารู้สึกว่านอกจากจะถ่ายง่ายแล้ว ตัวนี้ยังให้สีภาพสดสมจริง ส่วนเรื่องหน้าชัดหลังเบลอก็ทำได้สบายๆ แล้วก็เป็นกล้องที่เซลฟี่ก็ถนัด เพราะขนาดกะทัดรัด ถือมือเดียวก็ไม่เทอะทะ กะระยะง่าย 
      ฟีเจอร์ต่างๆ ที่พูดถึงนี่คือที่เรากดไลค์ให้ทั้งหมดเลยนะ แต่ที่กดเลิฟให้เลยคือโหมดถ่ายวิดีโอ สารภาพตามตรงว่า ตอนแรกที่อ่านคุณสมบัติว่า การถ่ายวิดีโอของตัวนี้ป้องกันการสั่นไหวด้วยระบบกันสั่นแบบ 5 แกนในตัวกล้อง เราก็ไม่เข้าใจหรอกว่าศัพท์เทคนิคที่เรียกว่า 5 แกนคืออะไร พอมาลองใช้เองแล้วขอสรุปให้เลยว่า ระบบนี้จะช่วยป้องกันการสั่นไหวจากเวลาที่เราเดินไปถ่ายไป หรือเวลาที่เรามือไม่นิ่งนั่นเอง      บอกได้เต็มปากอย่างนี้ เพราะว่าลองถ่ายมาแล้ว เอาเป็นว่าลองดูตัวอย่างที่เราถ่ายมาเลยดีกว่า

     สรุปให้สั้นๆ เลยว่า เราถูกใจกล้องตรงนี้ก็ตรงความใช้ง่าย ทั้งในเรื่องฟีเจอร์ต่างๆ และความสะดวกในการพกพา ที่สำคัญ ราคาก็ยังไม่โหดจนเกินไป เป็นทางเลือกที่น่าสนใจสำหรับคนที่มองหากล้องที่ถ่ายภาพสวยๆ คมชัดระดับโปรฯ แต่ต้องมีขนาดเล็กๆ พกง่ายๆ ดีไซน์เก๋ สักตัว
[Advertorial]