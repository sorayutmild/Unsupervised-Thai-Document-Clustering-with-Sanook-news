บ้าไปแล้ว!? เสียงอุทานจากหลายคน บ้างก็ว่าเสื่อม! บ้างก็ว่าสร้างกระแส เมื่ออยู่ๆ 2 สาวลูกทุ่งตัวแม่ในวงการอย่าง "ดาว มยุรี" และ "ปิ๋ม ซีโฟร์" เปิดปากบอกว่ากำลังคบหา ประกาศตัวเป็นเลสเบี้ยนคู่ใหม่ งานนี้ชัวร์ หรือมั่วรายการ "คนดังนั่งเคลียร์" ทาง "ช่อง 2" บันเทิง..ถึงรส ถึงคุณ มีคำตอบ
อยู่ๆ มากินกันเองคืออะไร ? ปิ๋ม : ปิ๋มกับพี่ดาวรู้เรื่องกันมาทุกอย่าง ตลอดเวลา 20 กว่าปี เรื่องความรักของพี่ดาวปิ๋มก็จะรู้มาตลอด เรื่องของปิ๋มพี่ดาวก็จะรู้ แล้วก็ปรึกษากันมาตลอด
รู้ไส้รู้พุง สาวไส้ สาวจนพันกันเอง ? ปิ๋ม : อย่าใช้คำว่าพัน...ผูกพัน
ณ วันนี้ยังกรุบกริบกับผู้ชายได้ไหม ? ปิ๋ม : ตอนนี้มีความสุขกับที่เป็นอยู่ตอนนี้ค่ะ
ลืมผู้ชายไปเลย ? ปิ๋ม : มันก็ปลอดภัยดี(ยิ้ม) มีข่าวกับผู้ชายมันก็มีแต่เรื่องเสียหาย ถูกต้องไหมพี่ดาว ดาว : ใช่ค่ะ ปิ๋ม : เราไม่ได้มีอะไรเลย ไม่ได้ทำอะไรเลย ทำแค่คืบคนก็พูดไปถึงศอก
ช้ำรักจากผู้ชาย เลยเริ่มคบกันเป็นเพื่อน ? ปิ๋ม : เป็นทุกอย่าง ดาว : เป็นทุกอย่าง เป็นครอบครัว มันยิ่งกว่าว่าเป็นเพื่อน คำว่าเพื่อนตัดไปเลย เป็นครอบครัวเดียวกันมากกว่า
เป็นสามีภรรยา ? ดาว : การที่คนเรารักกัน มันไม่จำเป็นต้องตีฉิ่งถูกป่าว ความรักเรา 2 คนจริงๆ ไม่ต้องตีฉิ่งก็ได้ มันเป็นความรักที่เข้าใจ มีนเป็นความรักที่ดูแล แค่มองตาก็รู้จักแล้วมันเป็นเหตุผลที่ผู้หญิงเข้าใจมากกว่าผู้ชาย ผู้ชายสิ่งที่เราให้ไป เราให้ผลประโยชน์ไปสิ่งที่ตอบกลับมามันไม่เหมือนกัน น้องเนี่ยคบกันมา 20 ปี พอมาเป็นข่าวหรือว่าเราให้ความรัก ให้ความผูกพันเป็นทั้งครอบครัว ดาวมองว่ามันไม่ได้เสียหายตรงไหน ดาวมองว่านั่นก็หลาน นี่ก็ลูกเรา มันเข้ากันได้ทั้ง 2 ครอบครัว มันดีเวลาไปงานไหนก็ได้ไปงานด้วยกันด้วย หรือว่าถ้าเขามีงานก็โยนมาให้ดาว เวลาดาวมีก็ช่วยกัน ปิ๋ม : ทำงานเป็นครอบครัวทุกอย่าง ดาว : คอยช่วยเหลือกัน ดีกว่าเราไปโยนให้ผู้ชายที่มันไม่ได้เรื่อง
ปิ๋มมีดีตรงไหน ? ดาว : น้องปิ๋มมีความ เก่ง สู้ อดทน แล้วก็แกร่ง
ดาวล่ะมีอะไรดีในสายตาปิ๋ม ? ปิ๋ม : พี่ดาวเป็นพี่ที่ดี ดีแบบเสมอต้นเสมอปลาย เป็นที่ปรึกษา ว่าง่ายๆ มีอะไรก็คือเป็นกระโถนได้ มีอะไรก็ระบายได้ ไว้ใจได้ทุกอย่าง ทุกเรื่อง
ใครจีบใครก่อน ? ปิ๋ม : ไม่มี(ส่ายหน้า) ? ดาว มันไม่ได้จีบ มันเป็นมาช่วงหลังๆ มากกว่า ปิ๋ม : จริงๆ คือจะบอกว่าเรามีความสนิทสนมกันมามากก็จริง แต่ว่าก่อนหน้านี้พี่ดาวก็มีแฟน มีสามีอยู่ เราก็ต่างคนต่างมีภาระหน้าที่ของกันและกัน มีหน้าที่การงานในคนละส่วนกัน แต่ว่าหลังๆ มาพี่ดาวก็โสด ไม่มีใครแล้ว เราก็ได้คุยกันมากขึ้น ปิ๋มก็มีปัญหาในส่วนของปิ๋มที่เยอะพอสมควรที่ได้ปรับทุกกับพี่ดาวได้มากขึ้น แล้วระยะหลังๆ มานี่พี่ดาวโสดจริงๆ ไม่มีใคร พูดไปแล้วคือพี่ดาวไม่ญาติพี่น้องที่ไหน ดาว : ใช่ค่ะ ปิ๋ม : อยู่กันเป็นครอบครัวมากกว่า ก็เลยพูดกันทุกเรื่อง
ติดตามบทสัมภาษณ์แบบเต็มๆ ได้ในรายการ "คนดังนั่งเคลียร์" ได้ทางช่อง 2 ทุกวันจันทร์-ศุกร์เวลา 11.30 / 15.00 / 20.00 น. เสาร์-อาทิตย์11.00/15.00/20.00 และติดตามความเคลื่อนไหวได้ที่ www.facebook.com/thaich2