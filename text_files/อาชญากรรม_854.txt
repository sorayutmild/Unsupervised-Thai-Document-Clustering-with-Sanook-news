(19 ม.ค.) ผู้สื่อข่าวรายงานว่า เมื่อเวลาประมาณ 12.30 น. ที่ผ่านมา เกิดเหตุความวุ่นวายขึ้นบนเวทีผู้ชุมนุมแยกอโศก เมื่อมีชายคนหนึ่งเดินขึ้นไปบนเวทีปราศรัย ก่อนจะแย่งไมค์โฆษกประจำเวที จนการ์ดที่ดูแลความปลอดภัยต้องเข้ามาระงับเหตุ
ตามรายงานระบุว่า ชายคนดังกล่าวซึ่งในภายหลังทราบว่าคือ "นิกกี้ 9 นิ้ว" หรือ นิกกี้ สุระ ธีระกุล อดีตดารานายแบบเซ็กซี่ ซึ่งบุกขึ้นไปบนเวทีชุมนุม กปปส. แยกอโศก ก่อนจะแย่งไมค์จากโฆษก พร้อมกับพูดดังลั่นว่า "โอ๊ย!! กูก็ลูกพ่ออยู่หัวเหมือนกัน ....ควาย!" ทันทีที่กลุ่มผู้ชุมนุมได้ยินและเห็นเหตุการณ์ จึงเกิดความไม่พอใจ มีการเป่านกหวีดไล่เสียงดัง ก่อนที่การ์ดรักษาความปลอดภัยจะเข้าไประงับเหตุ เกิดการกระทบกระทั่งกันเล็กน้อย และพาตัว นิกกี้ ลงจากเวทีและพาออกไปจากพื้นที่ชุมนุนทันที