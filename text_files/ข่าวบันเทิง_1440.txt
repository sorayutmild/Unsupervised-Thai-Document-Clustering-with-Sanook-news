สายฟ้า เศรษฐบุตร อดีตพระเอกวัยรุ่นสุดหล่อยุค 90 แก๊งเพื่อนสนิทของ แอน ทองประสม, นัท มีเรีย, แจ๊บ เพ็ญเพชร ที่ทั้งหมดเข้าวงการบันเทิงมาพร้อมๆ กัน แต่เจ้าตัวขอเบรกงานในวงการบันเทิงเพื่อไปเรียนต่อต่างประเทศและมุ่งหน้าทำธุรกิจส่วนตัวจนประสบความสำเร็จ ทำให้แฟนคลับของเขาอาจจะไม่ได้หน้าเขาบนจอทีวีสักเท่าไหร่ 
ล่าสุด วันนี้ (15 ก.ย.) หลายคนต่างร่วมแสดงความยินดีกับ สายฟ้า เศรษฐบุตร ที่ได้เข้าพิธีแต่งงานแล้วกับเจ้าสาวสุดสวย กุ๊ก-ปิ่นกาญจน์ ตันสุวรรณรัตน์ โดยเมื่อช่วงเช้า เจ้าบ่าว สายฟ้า สุดหล่อได้ฤกษ์ดีสวมแหวนหมั้นให้กับ กุ๊ก ปิ่นกาญจน์ เจ้าสาวคนงาม บรรยากาศเป็นไปอย่างชื่นมื่นของทั้งสองครอบครัว รวมถึงเพื่อนสนิทที่ร่วมแสดงความยินดีด้วยอย่างอบอุ่น 
ทั้งนี้ สายฟ้า และ กุ๊ก เป็นคู่รักที่คบหาดูใจกันมานานมากกว่า 5 ปีแล้ว และเมื่อต้นปีที่ผ่านมา สายฟ้า ได้ทำเซอร์ไพรส์ขอแต่งงานไปเป็นที่เรียบร้อย ตามด้วยมีการถ่ายพรีเวดดิ้งสุดโรแมนติกที่ประเทศฝรั่งเศส เรียกว่าเป็นพรีเวดดิ้งของทั้งคู่ที่สวยงามราวกับเทพนิยายเลยทีเดียว 
ด้านเพื่อนสนิทของ สายฟ้า ที่ใช้ชื่อว่า @nongster โดย พี่โหน่ง ได้เขียนแสดงความยินดีไว้กับเพื่อนด้วยข้อความน่ารักๆ ว่า "มันต้องอย่างงี้สิ ไอ้เสือ เพื่อนรัก ต้องได้เจ้าสาวสุดยอดแบบนี้ วันนี้ที่รอคอย สมศักดิ์ศรี กลายเป็นแมวเหมียวน้อย แบ้วๆ คุ้มค่าการรอคอยนะเพื่อนรัก ดีใจอ่า รักฟ้า รักกุ๊ก"
ทีมข่าวบันเทิง Sanook! News ขอแสดงความยินดีด้วยนะคะ 