         เหตุการณ์ปะทะกันอย่างดุเดือดระหว่างตำรวจและผู้ชุมนุม ที่บริเวณสะพานชมัยมรุเชษฐ์ ถือว่าเป็นเหตุการณ์รุนแรงทางการเมืองอีกครั้งหนึ่งของคนไทย เนื่องจากว่ามีการใช้แก๊สน้ำตาในการยับยั้งผู้ชุมนุม  ด้วยอานุภาพและฤทธิ์เดชของแก๊สน้ำทำให้ผู้ชุมนุมต่างก็ต้องปวดแสบปวดร้อนถึงขั้นแตกกระเจิงหนีไปคนล่ะทิศคนล่ะทาง อย่างไรก็ตามเหตุการณ์ก็ไม่มีทีท่าว่าสงบ แต่ท่ามกลางความชุลมุนวุ่นวายอยู่นั้น จู่ๆก็ปรากฎร่างของชายคนหนึ่งที่มีลักษณะอ้วนท้วนวิ่งฝ่าเข้าไปในแนวหน้าประชิดตัวตำรวจแล้วระดมยิงน้ำยาดับเพลิงที่เค้าพกมาเพื่อเป็นการตอบโต้ แต่ที่น่าแปลกใจทำไมหรือเขาจึงมีเพียงแค่กางเกงในตัวเดียวกับความกล้าบ้าบิ่นเพียงเท่านั้นที่อาจหาญฝ่าดงแก๊สน้ำตาพร้อมด้วยกระสุนยางถึงเพียงนี้ แม้กระทั่งตำรวจยังต้องชูฮกตั้งฉายาให้หนุ่มคนนี้ว่า "ไอ้อ้วนกางเกงใน" 
   เพียงชั่วข้ามคืน อ้วนกางเกงใน ก็ดังเป็นพลุแตกหลังจากที่มีการเผยแพร่ภาพของเขาที่สวมใส่กางเกงในตัวเดียวใช้ถังดับเพลิงฉีดตอบโต้แก๊สน้ำตาของเจ้าหน้าที่ตำรวจ ที่บริเวณสะพานชมัยมรุเชฐ จนหลายคนต่างยอมรับในวีรกรรมของเขาถึงขั้นยกย่องให้เขาเป็น "วีรบุรุษชมัยมรุเชษฐ์" แต่ก็มีหลายคนอดสงสัยไม่ได้ว่าเจ้าหนุ่มอ้วนคนนี้เป็นใครและเหตุใดถึงได้กระทำวีรกรรมสุดห่ามขนาดนี้
   แต่แล้วความสงสัยทั้งหลายทั้งปวงก็ได้คลี่คลายคงเมื่อเฟซบุ๊ก Ranger Thai  ได้เผยแพร่บทสัมภาษณ์ที่ อ้วนกางเกงในได้ขึ้นกล่าวบนเวทีการชุมนุมของกลุ่มคปท.ที่ นางเลิ้ง โดยเขาบอกว่าชื่อ "กบ"
น้องกบเล่าถึงที่มาของการต่อสู้จนเหลือกางเกงในตัวเดียวด้วยความรู้สึกสะเทือนใจว่า"..คือผมแสบครับ ผมถอดเสื้อผ้า ผมกำลังจะอาบน้ำ แล้วจะกลับบ้าน ผมเห็นยายคนหนึ่งเป็นลม เข็นรถพยาบาลไป ผมบอกทำพี่น้องกู..ไปเลย..ผมหิ้วไปเลยถังดับเพลิง เอาฉีดมันเลย มันก็บอกว่ากูเหม็นกูแสบตา แล้วกูไม่แสบหรือไง ผมฉีดไป 15 ถัง.."
น้องกบเล่าต่อว่าดวลกับตำรวจแบบใจถึง..ตำรวจขว้างแก๊สน้ำตามา น้องกบหยิบขว้างกลับไป..ตำรวจหมายหัวน้องกบ ระดมยิงแก๊สน้ำตา 50 ลูก สู้กันไปสู้กันมา..แถมมีการด่าท้าทายกันเป็นระยะ"มึงกินอะไรมาว๊ะ ถึงได้ทนฉิบหาย คนอื่นเขาวิ่งหนีแก๊สน้ำตา แต่มึงกลับวิ่งเข้าใส่" (ตำรวจตะโกนถามข้ามกำแพงแบริเออร์ระหว่างสู้กัน)
ตำรวจทั้งโกรธทั้งมัน แต่ยอมแพ้ใจห้าวหาญของน้องกบ ตำรวจที่ต่อสู้สงครามควันที่ชมัยมรุเชษฐ์ตั้งฉายาน้องกบว่า "ไอ้อ้วน"
น้องกบเล่าต่อว่า
 "..แล้วผมก็โดนยิงสลบ แตกครับ เย็บ 4 เข็ม ผมไปโรงพยาบาลพระมงกุฎ จะล็อคตัวผมไว้ 3 วัน หมอบอกผมต้องดูอาการนะ ผมอยู่ได้ 3 ชั่วโมง ผมถอดเข็มน้ำเกลือหนีกลับ ผมออกมาทั้งชุดพยาบาล "
"..ถ้าผมวิ่งไป มันจะบอก มันมาแล้ว มันมาอีกแล้ว !!.."
"..ถ้าวันนั้น ถ้าใครอยู่วันนั้นจะได้ยินเสียงตำรวจบอกว่า ไอ้อ้วนมาแล้ว ไอ้อ้วนมาแล้ว..!!
เมื่อตำรวจเห็นน้องกบวิ่งเข้าใส่ ตำรวจตะโกนบอกกัน "..เฮ้ย ไอ้อ้วนมันมาอีกแล้วโว๊ย.."
"น้องกบ" หรือ "ไอ้อ้วน" นักสู้จอมทรนงแห่งชมัยมรุเชษฐ์ คนนี้แหละเขาคือคนที่ ชนะใจตำรวจ  ชนะใจคนไทยทั้งประเทศ
ด้วยวีรกรรมยอดนักสู้ของน้องกบ เจ เจตริน ก็ได้โพสต์ข้อความผ่านทวิตเตอร์ส่วนตัว @Jjetrin ระบุว่า "ใครก็ได้ไปบอกอ้วน! พี่เจให้บัตรชมคอนเสิร์ตพี่เจที่ไหนก็ได้ ฟรีตลอดชีวิต มารับบัตรห้อยคอได้เลย #แต่ถ้าอ้วนชอบนูโวผมจะบอกพี่โจให้".... 
 
ขอบคุณภาพและข้อมูลจาก เฟซบุ๊ก Ranger Thai , AnonymousArmy(กองทัพนิรนาม)