แฟนบอลหลายท่านคงทราบผลการแข่งขันฟุตบอลโลก 2018 รอบคัดเลือก ที่ลงฟาดแข้งเมื่อคืนนี้กันไปบ้างแล้วโดยเฉพาะโซนเอเชีย ที่สังเกตให้ดีกับผลงานทีมใน "อาเซียน" เพื่อนบ้านเราแต่ละทีมนั้น ต้องบอกว่าถูกถลุง "เละเทะ" กันถ้วนหน้า มี สิงคโปร์ ทีมเดียวที่บุกไปพ่าย ซีเรีย แค่ 0-1
นอกนั้นที่เหลือผลงานไม่ดีทั้งหมด รวมแล้วทีมชาติจากย่านอาเซียนลงแข่งไป 6 ทีม เสียไป 38 ประตู ยิงคู่แข่งคืนไม่ได้เลยแม้แต่ประตูเดียว!สำหรับคนที่ยังไม่ทราบผล ลองไล่เรียงดูทีละกลุ่มตรงนี้เลยละกันครับกลุ่ม A สหรัฐอาหรับเอมิเรตส์ ชนะ มาเลเซีย 10-0 กลุ่ม A ซาอุดิอาระเบีย ชนะ ติมอร์ เลสเต้ 7-0กลุ่ม E ญี่ปุ่น ชนะ กัมพูชา 3-0กลุ่ม E ซีเรีย ชนะ สิงคโปร์ 1-0กลุ่ม G เกาหลีใต้ ชนะ ลาว 8-0กลุ่ม G คูเวต ชนะ เมียนมา 9-0- เวียดนาม กับ อินโดนีเซีย ไม่มีโปรแกรมเตะ เนื่องจากฝ่ายหลังอยู่ในช่วงการถูกแบนจากฟีฟ่าซึ่งตามโปรแกรมแล้วต้องเจอกันเอง- ทีมชาติไทย อุ่นเครื่อง ชนะ อัฟกานิสถาน 2-0 - ฟิลิปปินส์ อุ่นเครื่อง ชนะ มัลดีฟส์ 2-0ไฮไลท์น่าจะอยู่ที่ "ทีมชาติมาเลเซีย" รองแชมป์เอเอฟเอฟ ซูซูกิ คัพ 2014 ที่ถูก "ยูเออี" ถล่มเละ 10-0 โดยในเกมนี้ "เสือเหลือง" เกมรับเล่นพลาดไม่เป็นท่า ถึงขั้นใช้ผู้รักษาประตูถึง 3 คน ก่อนจะโดนไปคนละ 4, 3, 3 ประตู ตามลำดับไล่ตั้งแต่ตัวจริงอย่าง "ไครูล เช มัต" ถูกเปลี่ยนออกในนาที 28 และ "ซาเมียร์ เซลามัต" ลงมาแทน ก่อนที่ เซลามัต จะโดนเปลี่ยนออกในนาที 62 และ "ไครูล คาห์ลิด" ลงมาเป็นคนที่ 3
ซึ่งเป็นเรื่องที่หาชมได้ไม่ง่ายนัก สำหรับเกมการแข่งขันนัดที่เป็นทางการ ที่แต่ละทีมใช้โควต้าเปลี่ยนตัวผู้เล่นได้แค่ 3 คน แต่จัดนายทวารไปแล้วซะ 2 แบบนี้
หวังว่าวันอังคารที่ 8 ก.ย. นี้ ทีมชาติไทย ของเรา จะกู้หน้าให้เพื่อนร่วมภูมิภาคด้วยการเอาชนะ ทีมชาติอิรัก ได้สำเร็จ อย่าลืมไปให้กำลังใจทัพช้างศึกของเรากันเยอะๆที่สนามราชมังคลากีฬาสถาน หรือหน้าจอทางช่องไทยรัฐทีวีกันเยอะๆนะครับ
ไฮไลท์ ยูเออี 10-0 มาเลเซีย
เครดิตคลิปโดย uaemadar