Konami Digital Entertainmentประกาศเตรียมเปิดให้บริการเกม eFootball PES 2020 Mobile สำหรับชาวมือถืออย่างเป็นทางการ ทั้งในระบบ iOS และ Android ในวันที่ 24 ตุลาคม 2019 นี้ โดยเป็นการอัปเดตตัวเกมจากเวอร์ชั่นเก่า ให้เป็นเวอร์ชั่น PES2020 ซึ่งคนที่โหลดเกมเวอร์ชั่นเดิมไปแล้ว สามารถดาวน์โหลดอัปเดตตัวเกมได้เลยตั้งแต่วันนี้ และจะมีอัปเดตเพิ่มเติมอีกที ช่วงวันที่ 21-24 ตุลาคม
eFootball PES 2020 จาก Konami มีการพัฒนาต่อยอดเพื่อเกมเมอร์กีฬาลูกหนังอย่างต่อเนื่อง โดยเฉพาะเรื่องของลิขสิทธิ์ทีมฟุตบอล ที่ได้พยายามเพิ่มเข้าไปในเกมให้มากที่สุดเท่าที่ทำได้ ซึ่งในปีนี้ได้มีการเพิ่มลิขสิทธิ์ทีมดังเข้าไปอีกหลายทีม ไม่ว่าจะเป็น บาร์เซโลน่า บาเยิร์น แมนเชสเตอร์ยูไนเต็ด และล่าสุดยังได้ลิขสิทธิ์ทีมฟุตบอลอิตาลีมาร่วมด้วย ทั้ง ยูเวนตุส และทีมอื่นๆในลีกเซเรียอา

eFootball PES 2020 Mobile ของมือถือนี้ออกแบบเกมมาให้กราฟิกสวยไม่แพ้ของคอนโซล ด้วยพลังของ Unreal Engine 4 ที่ปรับปรุงให้ตัวเกมมีกราฟิก รายละเอียด และการเคลื่อนไหวของนักเตะดีกว่าที่ผ่านมา รวมถึงมีโหมดการเล่นที่หลากหลายให้เล่น ไม่ว่าจะเป็นทีมชาติ ทีมลีกชื่อดังของประเทศต่างๆ หรือจะสร้างทีมขึ้นมาเองก็ได้

ดาวน์โหลดเกมได้ที่

https://play.google.com/store/apps/details?id=jp.konami.pesam&hl=th&showAllReviews=true
https://apps.apple.com/th/app/efootball-pes-2020/id1117270703
