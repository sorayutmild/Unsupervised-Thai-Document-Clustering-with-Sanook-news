     รถใคร...ใครก็รักและอยากดูแลรถให้ดีกันทั้งนั้น แต่รู้หรือไม่ว่าบางเรื่องที่เราทำไปเพราะเข้าใจว่าเป็นวิธีดูแลรักษาที่เหมาะสม แต่จริงๆ แล้วสิ่งเหล่านั้นอาจทำร้ายรถโดยที่เราไม่รู้มาก่อน
     เพราะไม่อยากให้เหตุการณ์แบบนี้เกิดขึ้นกับคุณและรถเองก็พูดกับคุณตรงๆ ไม่ได้ Sanook! Auto เลยรวบรวม 4 เรื่องที่คุณอาจเข้าใจผิดเกี่ยวกับการดูแลรถสุดรัก
     จอดรถใต้ต้นไม้เพื่อให้ร่มเงา
     ข้อนี้ดูเหมือนจะเป็นวิธีดูแลรถที่ถูกต้อง แต่ถ้าต้องจอดนานข้ามวัน ให้เช็คที่พื้นถนนก่อนว่ามีร่องรอยขี้นกมากน้อยแค่ไหน ถ้ามีร่องรอยเกลื่อนพื้นที่ เราแนะนำให้คุณหาที่จอดใหม่จะดีกว่า เพราะความเป็นกรดของขี้นกเป็นตัวการอย่างหนึ่งในการทำให้สีรถด่างได้ถ้าทิ้งไว้นาน ๆ
     แต่ถ้าไม่มีทางเลือกจริงๆ ยังไงๆ ก็ต้องจอดไว้ตรงนั้น ให้รีบทำความสะอาดโดยใช้แวกซ์เคลือบสีรถและฟองน้ำแบบละเอียดเข้าช่วยขจัดคราบ อย่าปล่อยให้คราบฝังแน่นถึงขั้นที่ต้องใช้น้ำยาลบคราบยางมะตอยเลย
     เปลี่ยนน้ำมันเครื่องที่เขาว่ากันว่า ‘ดี’
     การเปลี่ยนน้ำมันเครื่องเป็นประจำทุกๆ 6 เดือน หรือทุกๆ 8,000 – 10,000 กม. เป็นเรื่องที่ควรทำอยู่แล้ว แต่เรื่องการเลือกน้ำมันเครื่องนี่สิที่เป็นประเด็น หลายคนไม่รู้ว่าจะเลือกน้ำมันเครื่องยี่ห้อไหน แบบใด ก็เลยเลือกตามที่ได้ยินมาว่ายี่ห้อนี้ดี หรือใช้ตรรกะว่ายิ่งแพง น่าจะยิ่งดี ทั้งที่จริงๆ แล้วน้ำมันเครื่องที่ราคาแพงหรือคนอื่นบอกว่าดีนั้น อาจจะไม่ได้เหมาะกับเครื่องยนต์ของรถตัวเอง
     เพราะฉะนั้นก่อนที่จะเปลี่ยนน้ำมันเครื่อง เจ้าของรถควรจะหาข้อมูลเพิ่มเติมว่า รถเราเหมาะกับน้ำมันเครื่องแบบไหนกันแน่ อย่าคิดว่ารถทุกคันเป็นแบบเดียวกันหมด

     เร่งเครื่องไม่รอจังหวะรถ
     Sanook! Auto เข้าใจว่าเวลาอยู่หลังพวงมาลัย หลายคนจะใจร้อนกว่าปกติ และติดเร่งเครื่องโดยไม่รอจังหวะรถ หรือเรียกง่ายๆ ว่า ขับรถแบบใจร้อนนั่นล่ะ ซึ่งคุณอาจจะไม่ได้คิดว่านั่นคือการทำร้ายรถอย่างหนึ่ง เพราะพฤติกรรมการขับรถแบบนี้จะส่งผลให้เครื่องยนต์พังเร็ว เสื่อมสภาพเร็วกว่าที่ควร
     ผัดวัน ‘ประกัน’ พรุ่ง      บ่อยครั้งที่เราอาจจะโฟกัสที่การดูแลรักษาสภาพรถ แล้วผัดวันประกันพรุ่งกับเรื่องอื่น โดยเฉพาะกับเรื่องประกัน โดยปล่อยให้ประกันรถยนต์ขาดช่วง แทนที่จะต่อประกันล่วงหน้าก่อนที่จะหมดอายุ เพราะคิดเข้าข้างตัวเองว่า อุบัติเหตุคงยังไม่ทันเกิดขึ้นกับเราหรอก ทั้งที่จริงๆ แล้ว อุบัติเหตุถามหาเราได้ทุกเมื่อ เพราะฉะนั้นถ้ารักรถจริงก็ควรใส่ใจกับเรื่องประกันให้ถี่ถ้วนยิ่งขึ้น
      และถ้าจะมองหาประกันรถยนต์ออนไลน์สำหรับคนที่อยากดูแลรถให้ดี ก็สามารถดูรายละเอียดเพิ่มเติมได้ที่ Drivedee.com หรือโทรสอบถามฝ่ายบริการลูกค้าสัมพันธ์ 02-306-9000พร้อมแล้วก็เช็คค่าเบี้ยประกันภัยรถยนต์ได้ที่นี่เลย!
     
 
 
[สนับสนุนเนื้อหาโดย Drivedee by Tokio Marine]