ใครที่ใช้อุปกรณ์ตรวจโควิด-19 ด้วยตัวเองอย่าง Rapid Antigen Test จะต้องทราบวิธีการใช้ไม้แหย่จมูก (nose swab) อย่างถูกต้อง มิฉะนั้นหากแหย่ไปไม่ถึงจุดที่ควรจะถึง หรือแหย่ไปผิดจุด นอกจากจะไม่ได้ผลตรวจที่ถูกต้องแล้ว อาจยังก่อให้เกิดอาการบาดเจ็บ เช่น เลือดกำเดาไหล จมูกอักเสบ ได้
นพ.ชาญสิริ เสกสรรค์วิริยะ โสต ศอ นาสิกแพทย์ (แพทย์หูคอจมูก) โรงพยาบาลสมิติเวช ธนบุรี แนะนำวิธีการใช้ไม้ swab ด้านในจมูกในการตรวจหาโควิด-19 ด้วย Rapid Antigen Test อย่างถูกต้องมาฝากกัน

4 ขั้นตอน วิธีใช้ Rapid Antigen Test ตรวจโควิด-19 ด้วยตัวเอง
ข้อแตกต่างของ Rapid Antigen VS Antibody Test ตรวจโควิด-19 ได้ไม่เหมือนกัน
เปิดรายชื่อยี่ห้อ Rapid Antigen Test ชุดตรวจโควิด-19 ที่อย. รับรอง

การแหย่ ไม้ swab จะต้องไปตามแนวของฐานจมูก (Nasal floor) หรือขนานกับเพดานปาก
เพื่อให้ปลายของไม้ ไปถึงด้านหลังของโพรงจมูก (หรือในโพรงจมูกส่วนหน้า แล้วแต่ชนิดการตรวจ) โดยไม่จุดสังเกตคือ ปลายไม้ชี้ไปทางรูหู หรือติ่งหู ไม่ใช่การแหย่ชี้ขึ้นไปตามดั้งจมูก
ทั้งนี้ หากทำถูกต้อง จะแทบไม่รู้สึกเจ็บ หรืออาจรู้สึกจักจี๊เล็กน้อย น้ำตาซึมนิดๆ และได้ผลที่มีความแม่นยำ แต่หากทำผิด จะรู้สึกเจ็บปวด ผลอาจไม่ตรงตามจริง และอาจเกิดการบาดเจ็บ เช่น เลือดกำเดาไหลได้
หมายเหตุ
สำหรับวิธีการตรวจของ Rapid Antigen Test Kit (ตรวจด้วยตนเอง) การแหย่จะขึ้นกับชนิดของอุปกรณ์ครับ

หากเขียนว่า "Nasopharyngeal swab" ไม้ที่ใช้ตรวจจะค่อนข้างยาว ให้ตรวจตามที่แนะนำด้านบน ปลายไม้swabจะชน ”โพรงหลังจมูก”
หากเขียนว่า "Nasal swab" ปลายไม้ swab สั้น อาจไม่เข้าลึกมาก เพียงแค่โพรงจมูกด้านหน้าครับ (ให้อ่านฉลากดีๆ) แต่ทิศทางในการแหย่ไม้ไม่แตกต่างกัน

