เป็นภาพที่แฟนบอลอังกฤษนำมาเป็นประเด็นอยู่ในขณะนี้ สำหรับการเล่นโซเชี่ยลของ 2 หัวหอกฟอร์มฮอตทีมชาติอังกฤษ "เจมี่ วาร์ดี้" และ "แฮร์รี่ เคน" ที่แม้ใช้แคปชั่นประกอบรูปเพียง "....." ทั้งคู่ แต่แฟนบอลก็พากันตีความไปไกลแล้วโดยมีคนแคปเจอร์สิ่งที่ เคน เคยโพสต์ในอินสตาแกรมไว้เมื่อวันที่ 17 เม.ย. ที่ผ่านมา เป็นรูปฝูงสิงโตที่น่าเกรงขาม ซึ่งเป็นช่วงที่ต้นสังกัด สเปอร์ส อยู่ในเส้นทางลุ้นแชมป์พรีเมียร์ลีกเต็มตัว ก่อนสุดท้ายจะเป็น เลสเตอร์ ซิตี้ ที่คว้าแชมป์ไปครองเรียบร้อย หลังผลเสมอ เชลซี 2-2 สเปอร์ส เมื่อคืนนี้ทำให้ล่าสุด เมื่อไม่กี่ชั่วโมงที่ผ่านมา วาร์ดี้ ที่รู้ว่าได้แชมป์แน่นอนแล้ว ทวิตเป็นรูปสิงโตจากการ์ตูนดังเรื่องหนึ่ง กำลังตกอยู่ในสถานการณ์ทุลักทุเลขณะปีนหน้าผา ซึ่งชัดเจนว่าน่าจะเกี่ยวเนื่องกับไอจีของเคนเมื่อช่วงกลางเดือนแน่ๆทั้งนี้ เคน และ วาร์ดี้ มีฟอร์มกระฉูดทั้งคู่ในซีซั่นนี้ โดยยิงในลีกไปถึง 25 และ 23 ประตูตามลำดับ ซึ่งทั้งสองเตรียมเป็นกำลังสำคัญของทัพสิงโตคำรามลุยศึกยูโร 2016 ที่ฝรั่งเศสช่วงเดือนหน้าอีกด้วย

