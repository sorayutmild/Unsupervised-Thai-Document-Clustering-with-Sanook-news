ผู้สื่อข่าวรายงานว่า (28 ก.ค.) สภ.หนองขาม จ.ชลบุรี แถลงข่าวจับกุมตัว นายปิยะ อายุ 21 ปี ในข้อหาข่มขืนกระทำชำเราและทำร้ายผู้อื่นจนเป็นเหตุให้ได้รับอันตรายสาหัส และนางนิด อายุ 21 ปี สัญชาติกัมพูชา ในข้อหาทำร้ายร่างกายผู้อื่น จนเป็นเหตุให้ได้รับอันตรายสาหัส 
กรณีดังกล่าวสืบเนื่องมาจาก เมื่อวันที่ 26 ก.ค.ที่ผ่านมา รพ.แหลมฉบัง ได้แจ้งว่ารับรักษาอาการ เด็กหญิงเอง (นามสมมุติ) อายุ 1 ปี 5 เดือน ในสภาพมีร่องรอยบาดแผลที่อวัยวะเพศ แขนและขาหัก ผิวหนังบวมพอง และบริเวณปากถูกน้ำร้อนลวก อาการสาหัส 
เจ้าหน้าที่นำตัว นางนิด แม่ของเด็ก และนายปิยะ พ่อเลี้ยง ที่ทำงานในแคมป์คนงานก่อสร้าง ที่ ต.บึง อ.ศรีราชา จ.ชลบุรี มาสอบสวน จนทั้งคู่รับสารภาพว่า ในวันที่  21 ก.ค. ขณะนางนิดกลับจากไปซื้ออาหารกลางวัน พบว่านายปิยะนอนอยู่ที่ห้อง และลูกสาวมีเลือดออกที่อวัยวะเพศ 
ต่อมาวันที่ 24 ก.ค. นายปิยะได้ทำร้ายเด็กหญิงเอง นางนิดจึงเข้าไปห้าม จนนายปิยะกระชากแขนเด็กอย่างแรง แต่นางนิดพยายามต่อสู้จนคว้าลูกกลับมาได้ โดยไม่รู้ว่าลูกแขนหัก และต่อมาในวันที่ 26 ก.ค. ขณะที่เด็กหญิงเอ ร้องไห้ นางนิดได้ต้มน้ำร้อนแล้วรอกปากให้กิน โดยอ้างว่าไม่รู้ว่าเป็นน้ำร้อน จนเด็กหญิงเอ แน่นิ่งจึงนำไปส่งรพ.
จากการสอบสวน นางนิด เล่าว่า ตนเองไม่ได้ตั้งใจเพราะไม่รู้ว่าน้ำร้อน ส่วนที่ลูกแขนขาหักเพราะถูกนายปิยะทำร้าย ตนพยายามช่วยแล้ว ทั้งนี้ รู้สึกเสียใจ รู้สึกผิด และจะไม่ทำอีก 
ในขณะที่ นายปิยะ พ่อเลี้ยง กล่าวว่า ตนเองทำไปด้วยอารมณ์ชั่ววูบ ตนเองไม่ได้ทำอะไรมาก และขณะเกิดเหตุตนเองไม่ได้เมา ไม่ได้เสพยา อยากขอโทษน้อง ขอให้น้องปลอดภัย 
ขอขอบคุณภาพและข้อมูลจาก รายการเรื่องเล่าเช้านี้