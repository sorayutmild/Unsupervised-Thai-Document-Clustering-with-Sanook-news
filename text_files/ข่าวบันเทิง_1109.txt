กลายเป็นประเด็นชวนสงสัยตลอดทั้งวัน สำหรับภาพถ่ายของดาราสาว พิมพ์ พิมพ์มาดา ที่ถ่ายคู่กับหนุ่ม ต่าย นัฐฐพนธ์ ที่แชร์ลงไว้ในอินสตาแกรมส่วนตัว แต่ปรากฏว่าแฟนคลับขี้สงสัยต่างพากันสังเกตเห็นแขนและมือของสาวพิมพ์ ที่ถูก "แมน" ผิดปกติ จนพากันลือว่าเป็นภาพถ่ายติด "มือผี" อย่างไรก็ตาม ภาพดังกล่าวถูกตอกย้ำความฉงนสงสัยอีกครั้ง เมื่อรายการ เรื่องเล่าเช้านี้ นำภาพดังกล่าวไปเผยแพร่ จนเกิดเป็นกระแสวิพากษ์วิจารณ์เป็นวงกว้าง ขณะที่ด้าน ต่าย นัฐฐพนธ์ ที่อยู่ร่วมเฟรมด้วยก็ยอมรับว่ารู้สึกตกใจนิดหน่อย แต่คิดว่าคงเป็นเรื่องของแสงและเงา หรือมุมของภาพมากกว่า ไม่น่าจะมีวิญญาณหรือผีแต่อย่างใด
นอกจากนี้ชาวเน็ตยังพากันวิเคราะห์ภาพดังกล่าว โดยระบุว่าสิ่งที่เห็นเป็นเพียงมุมภาพ และมือดังกล่าวก็เป็นมือของสาวพิมพ์เอง เห็นได้จากภาพถ่ายอื่นๆ ที่เผยให้เห็นมือของสาวพิมพ์ จะพบว่ามีเส้นเลือดปรากฎอยู่บริเวณมือเป็นปกติ