Lineage 2 Revolution สายฟรีต้องอดทน! หนทางเพิ่มความเทพแบบไม่เติมเงิน
Lineage 2 Revolution
ถึงจะไม่อยากบอกตรงๆ แต่ก็ต้องยอมรับว่า Lineage 2 Revolution นั้นเป็นเกมที่ทำระบบมาค่อนข้าง Pay to win อย่างมาก เพราะผู้เล่นที่กระเป๋าหนักสามารถจะมีอาวุธและอุปกรณ์ระดับสุดยอด R หรือ SR ได้ตั้งแต่ต้นเกมเพียงเติมเงินเพื่อซื้อกล่องสุ่มอุปกรณ์ระดับสูง และมีดวงสักหน่อยก็อาจสุ่มได้ของแรร์ดังกล่าวมาใช้แต่ต้นเกม เพราะอุปกรณ์พวกนี้สามารถใช้ได้เลยไม่มีเงื่อนไขเลเวลกำหนดไว้ ส่วนสายฟรีที่ไม่จ่ายเงินซื้อกล่องสุ่มนั้นก็ต้องหาเอาจากในเกมเป็นหลัก แม้จะมีแจกของฟรีให้หลากหลายแต่ก็ต้องอดทนเล่นและรออย่างมาก กว่าจะได้ของดีมาใช้แต่ละชิ้น วันนี้ทาง Sanook! Game เราจึงอยากพาไปดูกันว่าหนทางของสายฟรีนั้นต้องทำอย่างไรบ้าง ถึงจะได้ของดีๆมาใช้
 
อย่าให้ของฟรีหลุดมือ!
ในเกม Lineage 2 Revolution จะมีของแจกฟรีให้ทุกวัน อย่าให้โอกาสหลุดมือไปแม้ว่าวันนั้นๆอาจไม่ว่างเล่น อย่างน้อยก็เข้ามาเอาของฟรีก็ยังดี โดยเฉพาะกล่องอุปกรณ์ระดับสูงจะสามารถเปิดได้ฟรีวันละ 1 กล่อง และกล่องอุปกรณ์ธรรมดาจะเปิดได้ฟรีวันละ 3 กล่อง นอกจากนี้ก็ยังมีของฟรีจากการ Log in รายวันเพียงแค่ออนไลน์ให้ครบกำหนดก็ได้ของฟรีแล้ว รวมถึงของฟรีจากการพักเล่นด้วย แต่ละวันแนะนำให้หยุดพักเล่นเกมอย่างน้อย 100 นาที ก็จะได้ของฟรี ปิดท้ายของฟรีก็คือกล่องของขวัญโบนัสที่จะแจกให้เมื่อเพื่อนๆเพิ่มเลเวลครบกำหนด ช่วงแรกจะแจกให้ทุกๆ 5 เลเวล แต่หลังจากเลเวล 25 ขึ้นไปจะได้ทุกเลเวล ข้อแนะนำสุดท้ายคือให้เช็คกล่อง Mail ทุกหมวดด้วย เพราะบางครั้งของรางวัลอาจอยู่หมวดอื่นๆ ซึ่งมีทั้งหมด 3 หมวดด้วยกัน
Lineage 2 Revolution
กล่องอุปกรณ์ระดับสูงเปิดได้วันละ 1 กล่อง
Lineage 2 Revolution
กล่องอุปกรณ์ทั่วไปเปิดได้วันละ 3 กล่อง
Lineage 2 Revolution
Lineage 2 Revolution
Lineage 2 Revolution
แต่ละวันสามารถกดรับรางวัลเชื่อมต่อ (Log in) มีทั้งแบบประจำวันและแบบออนไลน์ต่อเนื่อง
Lineage 2 Revolution
อย่าลืมกดรับกล่องของขวัญที่แจกให้ตอนเลเวลอัพด้วยนะ
 
ทำภารกิจรายวันให้ครบ
ในเกม Lineage 2 Revolution ไม่เพียงแค่เนื้อเรื่องที่ให้ท่านนักรบมุ่งหน้าไปเท่านั้น ยังมีงานภารกิจประจำวันรอให้ทำอีกเพียบ หากทำครบทุกวันจะช่วยให้ท่านนักรบหาเงินและไอเทมมาใช้ในการพัฒนาอุปกรณ์ให้เก่งขึ้นได้อย่างมาก ซึ่งภารกิจรายวันจะแยกออกเป็นดังนี้
Lineage 2 Revolution
เควสต์รายวัน
ตัวเกมจะสุ่มเควสต์ที่มีเงื่อนไขต่างๆกันมาให้เพื่อนๆได้ทำกัน สามารถทำได้ทั้งหมด 12 เควสต์ต่อวัน ซึ่งวิธีทำก็แสนจะง่ายมาก อย่างเช่นฆ่าศัตรูให้ครบจำนวนตามกำหนด ให้เสริมแกร่ง(ตีบวก)อุปกรณ์ตามกำหนด ให้เพิ่มเลเวลอุปกรณ์ หรืออื่นๆ ซึ่งบางเควสต์หากดูแล้วน่าจะทำยากก็สามารถสุ่มเปลี่ยนเควสต์ใหม่ได้วันละ 3 ครั้ง ถ้าทำครบ 6 เควสต์จะได้เงินอาเดน่า และถ้าทำครบ 12 เควสต์จะได้กล่องสุ่มยาขัดเงา
Lineage 2 Revolution
เควสต์รายสัปดาห์
ถึงชื่อจะบอกเป็นเควสต์รายสัปดาห์แต่ก็ต้องทำทุกวัน เพราะเควสต์จะเปลี่ยนไปทุกวัน วันละ 15 เควสต์ ซึ่งเพื่อนๆต้องทำให้ครบจำนวนในแต่ละสัปดาห์ เควสต์รายสัปดาห์ก็ทำไม่ยากเลย เพียงแค่กำจัดศัตรูตามที่กำหนดของแต่ละวันเท่านั้นเอง หรือเอาง่ายๆกว่านั้นก็กดแถบเควสต์สีน้ำเงินเอา ตัวละครก็จะวิ่งไปตีมอนสเตอร์ตัวนั้นๆให้อัตโนมัติ ซึ่งจะมีของรางวัลให้เมื่อทำเควสต์ครบทุกๆ 10 ครั้ง สูงสุดได้ 60 ครั้งต่อสัปดาห์ (หลัง 10 ครั้งเควสต์จะเปลี่ยนไปเป็นให้ตีมินิบอสบ้างในบางเควสต์)
Lineage 2 Revolution
กดตรงคำว่า ย้ายทันที ตัวละครจะเดินไปตีมอนสเตอร์ให้อัตโนมัติ
กิจกรรมวันนี้
เงื่อนไขการทำภารกิจนี้จะคล้ายๆกับเควสต์รายวันคือทำได้ไม่ยาก และเริ่มทำใหม่ได้ทุกวัน แต่จุดต่างกันก็คือภารกิจนี้จะให้สะสมค่า AP ไปเรื่อยๆได้ไม่ได้รีเซตใหม่ทุกวัน หาก AP ครบกำหนด 400 ก็จะได้ของรางวัลและเริ่มเก็บกันใหม่อีกรอบ
Lineage 2 Revolution
 
ลงดันเจี้ยนให้ครบ
ของดีๆไม่ค่อยจะมีนักหากนั่งไล่ตีมอนสเตอร์ตามฟิลด์แผนที่ เพราะระบบเกมเน้นให้เพื่อนๆลงดันเจี้ยนมากกว่า โดยจะมีดันเจี้ยนใหม่ๆปลดล็อคให้เมื่อดำเนินเนื้อเรื่องถึงตามจุดที่กำหนด การลงดันเจี้ยนถือว่าเป็นภารกิจรายวันอย่างหนึ่งเช่นกัน เพราะแต่ละวันจะลงดันเจี้ยนได้จำกัดยกเว้นว่าจะลงทุนใช้ไดอาเพิ่มจำนวนครั้งเอาซึ่งนับว่าไม่ค่อยคุ้ม แต่ก็มีดันเจี้ยนที่สามารถลงได้ตลอดเช่นกันอย่างดันเจี้ยนชั้นยอด ที่นี่จะมีเควสต์ให้กำจัดมอนสเตอร์วันละครั้งก็จริง แต่สามารถเข้าใหม่ได้ตลอด แถมมอนสเตอร์ในนี้ยังให้ EXP เงิน และไอเทมดรอปดีกว่าข้างนอกด้วย แนะนำให้หาปาร์ตี้ลงเพื่อจะได้โบนัสเงินและ EXP เพิ่มอีก 20% กับอีกที่คือหอคอยโอมานที่ผู้เล่นสามารถเข้าได้เรื่อยๆจนกว่าจะเจอชั้นที่เกินความสามารถ หากแพ้ครบ 3 รอบก็จะถือว่าหมดสิทธิ์ และอย่ากดกวาดล้างวันละครั้งเพื่อรับของรางวัลจากชั้นที่ผ่านไปแล้วด้วยนะ
Lineage 2 Revolution
 
ก่อตั้งหรือเข้าร่วมแคลน
เมื่อเพื่อนๆเข้าแคลนจะได้รับผลประโยชน์หลายอย่างที่ผู้เล่นทั่วไปไม่มี หลักๆก็มีการเช็คชื่อแคลนที่เมื่อทำทุกวันจะได้รางวัลเป็นเหรียญแคลนและเงินอาเดน่า มีดันเจี้ยนแคลนที่ร่วมมือกันลงเป็นแคลนจะได้ของรางวัลพิเศษ(แต่ของรางวัลเข้าตัวประมุขแคลน ต้องให้ประมุขแบ่งของกันเอาเอง) และร้านค้าแคลนที่มีของใหม่ๆขายและใช้เหรียญแคลนซื้อแทนได้ด้วย ปิดท้ายก็คือร้านบัพแคลนที่ใช้เหรียญแคลนแลก ช่วยให้เพิ่มพลังได้ระยะหนึ่ง
Lineage 2 Revolution
Lineage 2 Revolution
 
ทักทายเพื่อน
อย่าลังเลที่จะเพิ่มเพื่อน ต่อให้มันเป็นใครมาจากไหนไม่รู้ก็เพิ่มไปก่อนดีกว่า เพราะยิ่งเพื่อนเยอะเราก็จะได้ประโยชน์ โดยแต่ละวันให้เรากดทักทายเพื่อนและรับการทักทายจากเพื่อน แล้วจะได้รับคะแนนมิตรภาพมาแลกของในร้านค้าได้
Lineage 2 Revolution
 
สมรภูมิ
หรือก็คือการต่อสู้แบบ PvP นั่นเอง โหมดนี้น่าเสียดายที่ยังปลดมาให้เล่นกันไม่ครบ เมื่อเข้าเล่นในโหมดนี้ผู้เล่นจะได้รับแต้มเกียรติยศ ซึ่งนำไปใช้แลกของในร้านค้าได้อีกเช่นกัน และถ้าเลื่อนอันดับอารีน่าก็จะได้รางวัลเป็นไดอาแดงด้วย
Lineage 2 Revolution
 
ล่ามินิบอสหรือเรดบอส
มินิบอสค่อนข้างล่าง่ายแถมยังเกิดบ่อยตามจุดต่างๆของแผนที่ ของจากมินิบอสจะมีทั้งอุปกรณ์ระดับสูงไปจนถึงใบเสริมแกร่งและยาขัดเงา แถมยังได้มอนสเตอร์คอร์มาสะสมเพิ่มระดับสมุดภาพด้วยทำให้ได้ Status เฉพาะมาเพิ่มอีกต่างหาก ส่วนเรดบอส Raid Boss นั้นจะมีเพียง 1 ตัวในแต่ละแมพซึ่งเกิดทุกๆ 3-4 ชั่วโมงเป็นบอสที่ต้องร่วมมือกันสู้ ซึ่งของที่ได้ค่อนข้างคุ้มค่ากว่ามินิบอสธรรมดาอย่างของทำแรร์สกิล อุปกรณ์ระดับ S และอื่นๆ
Lineage 2 Revolution
บอสแต่ละตัวจะมีเวลาเกิดบอกให้ครบ แถมยังหาตำแหน่งได้ง่ายๆเพียงกดที่ "ย้ายทันที"
Lineage 2 Revolution
มินิบอส สามารถดูได้จากสมุดภาพมอนสเตอร์ คลิกที่ตำแหน่งที่พบ ก็จะย้ายไปยังมินิบอสให้อัตโนมัติ 
คอร์บางชนิดสามารถหาได้จากมอนสเตอร์ทั่วไปและจากมอนสเตอร์ในดันเจี้ยนชั้นยอดด้วย
 
อิลิกเซอร์
น้ำยาเพิ่มระดับความสามารถแบบถาวร ทำได้ไม่ยาก เพียงแค่ลงดันเจี้ยนเก็บเกี่ยวเพื่อหาสมุนไพรสีต่างๆมาใช้ทำยาอิลิกเซอร์ชนิดที่ต้องการ โดยมีให้เลือก 4 แบบคือ HP, MP , พลังโจมตี และ พลังป้องกัน เพื่อนๆต้องหาสมุนไพรทั้ง 4 สี คือ แดง เหลือง ฟ้า และ ม่วง โดยในดันเจี้ยนเก็บเกี่ยวสามารถหาสมุนไพรได้วันละ 20 ชิ้น นอกจากนั้นต้องหาจากกิจกรรมหรือตีมอนสเตอร์เอา ส่วนน้ำยาตัวผสมหลักหาได้จากการทำเควสต์หรือกล่องสุ่มน้ำยาอิลิกเซอร์
Lineage 2 Revolution
Lineage 2 Revolution

 
เลื่อนระดับอุปกรณ์
Lineage 2 Revolution สายฟรีเองก็มีโอกาสได้ของแรร์มาใช้เหมือนกัน หากสะสมไดอาแดงครบ 1,200  หรือเปิดกล่องอุปกรณ์ระดับสูง หรือเปิดกล่องรายวัน ถ้ามีดวงก็อาจได้แรร์มาใช้ แต่โอกาสก็น้อยกว่าสายเปย์อยู่ดี ดังนั้นต้องอดทนใช้อุปกรณ์ Rank B หรือ A ไปก่อน แล้วเลื่อนขั้นเอาโดยใช้วิธีการผสมอุปกรณ์หรือใช้หินเลื่อนขั้น ซึ่งสามารถเลื่อนขั้นอุปกรณ์ได้เมื่อเลเวลอุปกรณ์นั้นๆถึงเลเวล 30
Lineage 2 Revolution
- การผสมอุปกรณ์ ใช้การผสมอุปกรณ์ที่มีเลเวล 30 แล้ว 2 ชิ้น ที่มีระดับ Rank เดียวกัน ประเภทเดียวกัน คืออาวุธก็ต้องผสมกับอาวุธ ชุดป้องกันก็ต้องผสมกับชุดป้องกัน เครื่องประดับก็ต้องผสมกับเครื่องประดับ แต่ไม่จำเป็นต้องเป็นชนิดหรือเซตเดียวกัน เช่น  มีดสั้น Rank B เลเวล 30 ผสมกับ ดาบคู่ Rank B เลเวล 30 ก็จะได้ มีดสั้น Rank A เพราะของที่ผสมจะออกมาเป็นของชิ้นแรกเป็นหลัก
Lineage 2 Revolution
Lineage 2 Revolution
- การเลื่อนขั้น ต้องใช้อุปกรณ์ที่เลเวล 30 แล้ว เลื่อนขั้นโดยใช้หินเลื่อนขั้นตามประเภทอุปกรณ์ โดยแต่ละ Rank จะใช้หินเลื่อนขั้นจำนวนไม่เท่ากัน เช่น Rank B > A จะใช้ 5 ชิ้น ถ้าเป็น Rank A > S จะใช้ 10 ชิ้นเป็นต้น หินเลื่อนขั้นนั้นค่อนข้างหายาก แนะนำให้เอาไปใช้กับ Rank ระดับสูงจะคุ้มกว่า ส่วน Rank ล่างๆแนะนำใช้วิธีผสมเอา
Lineage 2 Revolution
 
อย่างไรก็ตามหนทางเหล่านี้ไม่ใช่แค่สายฟรีเท่านั้นที่ทำแต่ แต่พวกสายเปย์ก็ทำได้เช่นกัน ขึ้นอยู่กับความขยันของเพื่อนๆว่าจะขยันอดทนทำภารกิจต่างๆได้มากแค่ไหน ซึ่งหากทำครบก็จะช่วยให้เทพได้แม้จะไม่ต้องเติมเงิน ส่วยสายเปย์ที่ทำครบก็ยิ่งทำให้เทพขึ้นไปอีกแน่นอน