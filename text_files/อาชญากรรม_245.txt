กิ๊ฟซ่า เกิร์ลลี่เบอรี่ เมาแล้วขับถูกจับคาด่านไม่ยอมตรวจแอลกอฮอล์ เบ่งเป็นดารารู้จักนายตร. สุดท้ายยอมเป่าพบปริมาณแอลกอฮอล์ เกินกฏหมายกำหนด
(11 ก.ย) เมื่อเวลา 03.00 น.ผู้สื่อข่าวรายงานว่า เจ้าหน้าที่ตำรวจสน.คลองตัด จับกุม น.ส.ปิยา พงศ์กุลภา หรือ กิ๊ฟซ่า วงเกิร์ลลี่เบอร์รี่ นักร้องชื่อดัง อายุ 28 ปี ในข้อหาเมาแล้วขับ ย่านพัฒนาการ 37 ซึ่งในตอนแรกที่เจ้าหน้าที่ตำรวจเรียกตรวจ นักร้องคนดังกลับไม่ยอมเป่าปริมาณแอลกอฮอล์นานถึง 3 ชั่วโมง โดยบอกเป็นดาราและรู้จักนายตำรวจมากมาย พร้อมบอกว่าจะรอสร่างเมาแล้วค่อยเป่า เพราะไม่อยากขึ้นศาล แต่เจ้าหน้าที่ตำรวจยืนยันจะขอตรวจปริมาณแอลกอฮอล์เพียงอย่างเดียวเท่านั้น
สุดท้ายกิ๊ฟซ่า จึงยอมเป่าพบระดับปริมาณแอลกอฮอล์ 82 มิลลิกรัมเปอร์เซนต์ ซึ่งเกินกฏหมายกำหนด โดยเจ้าตัวยอมรับว่าดื่มสุราจากสถานบันเทิงย่านทองหล่อ ตั้งแต่เวลา 22.00-01.00 น. เจ้าหน้าที่ตำรวจจึงนำตัวส่ง สน.คลองตัน เพื่อรอส่งศาลต่อไป
ล่าสุด พ.ต.ท.สง่า ปัญญา พนักงานสอบสวน (สบ.2) สน.คลองตัน เปิดเผยว่า กิ๊ฟซ่า ได้ใช้เงินสดจำนวน 20,000 บาท ประกันตัวออกไป และได้นัดหมายนักร้องสาวอีกครั้งในวันที่ 12 ก.ย. เพื่อนำตัวส่งฟ้องไปยังศาลจังหวัดพระโขนง
**ขอขอบคุณภาพจาก ทวิตเตอร์ @dekdue_03