หลังเพจเฟซบุ๊ก สหภาพการบินไทย TG UNION โพสต์บทความหัวข้อ ปูมการบินไทย “การบินไทย” มรดกบาปจากใคร พร้อมเผยตัวเลขยอดหนี้สัญญาเช่าเครื่องบินตั้งแต่ปี 2544 ก่อนจะสรุปปิดท้ายบทความใจความว่า สถานะทางการเงินของ บมจ.การบินไทย มีความเปลี่ยนแปลงจากบวกเป็นลบอย่างชัดเจนในช่วงยุครัฐบาลทักษิณ ชินวัตร จนทำให้ มีผู้คนเข้ามาวิพากษ์วิจารณ์จำนวนมาก จนท้ายที่สุดเพจTG UNION ได้ตัดสินใจลบโพสต์ดังกล่าวทิ้ง 
อย่างไรก็ตาม แม้จะมีการลบโพสต์ดังกล่าวไปแล้ว ยังมีผู้ใช้เฟซบุ๊กจำนวนไม่น้อยที่แคปข้อมูลไว้และเข้ามาคอมเมนต์เชิงไม่เห็นด้วยในเพจTG UNION โดยผู้ใช้รายหนึ่งระบุว่า "เป็นแค่ข้อมูลเชิงความเห็นเพียงส่วนเดียวในงบลุงทุนเท่านั้น ถ้างบดุลเผยสู่สาธารณะคงได้เห็นสัดส่วนการบริหารงบประมาณที่แท้จริง อาจกลายเป็นหนังคนละม้วน คงคิดว่าโยนความผิดให้คนที่ไม่มีโอกาสได้กลับบ้านเนื่องจากโดนคดีทางการเมืองเป็นทางออกที่ดี ผมคิดว่าความเห็นของเค้าไม่เป็นธรรม ทุกองค์กรต้องมีงบลงทุนอยู่แล้ว ต้องดูว่าสัดส่วนที่ใช้เป็นกี่% อีกทั้งต้องดูแผนธุรกิจว่าทำกำไรได้ตามเป้าหรือไม่ จึงจะสามารถนำมาเป็นข้อกล่าวหาได้ เพราะข้อมูลมันต้องสัมพันธ์กันครับ"
ขณะเดียวกัน ก็มีผู้ใช้เฟซบุ๊กรายหนึ่งเข้ามาแสดงความคิดเห็นว่า การเปิดข้อมูลดังกล่าวทำให้เห็นข้อเท็จจริงอีกแง่หนึ่งว่าการบินไทยมีการขาดทุนครั้งแรกตั้งแต่ชุมนุมทางการเมือง และขาดทุนมาตั้งแต่มีการรัฐประหาร  

 
 

 