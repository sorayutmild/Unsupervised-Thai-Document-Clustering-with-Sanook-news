ผู้ที่ลงทะเบียนร่วมโครงการขอรับสิทธิ์ 1,000 บาท จะต้องใช้เวลากี่วันเงินถึงจะได้เงินเข้าแอปฯ เป๋าตัง
หลังจากเปิดลงทะเบียนขอรับเงิน 1,000 บาท ผ่าน www.ชิมช้อปใช้.com เมื่อวันที่ 23 ก.ย.ที่ผ่านมา พบว่า ปัจจุบันมีจำนวนผู้ลงทะเบียนครบ 1 ล้านคนทุกวัน โดยคาดว่าจะมีผู้ลงทะเบียนเป็นไปตามเป้าที่กำหนดไว้ 10 ล้านคน
สำหรับผู้ที่ลงทะเบียนเข้าร่วมโครงการฯ ไปแล้วนั้นอาจจะใช้รอการตรวจสอบจากระบบถึงการลงทะเบียนนั้นถูกต้องหรือไม่ ถึงจะส่ง SMS ตอบกลับมาที่โทรศัพท์มือถือ แต่กว่าที่จะได้รับ SMS กลับมานั้น บางคนอาจสงสัยว่าต้องใช้เวลากี่วันถึงจะได้เงิน 1,000 บาท
Sanook Money ขออธิบายหลักการแบบง่ายๆ คือ ผู้ที่ลงทะเบียนไปแล้วจะต้องรอการตรวจสอบสิทธิ์ต่างๆ จากนั้นระบบจะส่ง SMS ยืนยันกลับมาภายใน 3 วัน หมายความว่า หากลงทะเบียนขอรับสิทธิ์เมื่อวันที่ 25 ก.ย. 2562 ก็จะได้รับ SMS กลับมาในวันที่ 28 ก.ย. 2562
จากนั้น ถึงจะได้เงิน 1,000 บาท เข้ามาอยู่ในแอปพลิเคชั่นเป๋าตังที่ผูกกับ G-Wallet เพียงเท่านี้ผู้ที่ลงทะเบียนก็จะได้รับเงินแล้ว
ซึ่งการลงทะเบียนชิมช้อปใช้ เฟส 2 เพื่อขอรับเงิน 1,000 บาทนั้น จะต้องผ่านการตรวจสอบภายใน 3 วันเช่นเดียวกับชิมช้อปใช้เฟสแรก ที่มีผู้ลงทะเบียน 10 ล้านคน

>> สมัครชิมช้อปใช้ รับเงิน 1,000 บาท ไม่อยากพลาดสิทธิ์ต้องทำอย่างไร?
>> ชิมช้อปใช้ วิธีใช้สิทธิ 1,000 บาท ผ่านแอปพลิเคชั่น การันตีจ่ายไวแถมใช้ง่าย
>> ชิมช้อปใช้ เช็กรายชื่อร้านค้าที่ร่วมโครงการฯ รู้พิกัดเที่ยวก่อนใช้สิทธิ 1,000 บาท