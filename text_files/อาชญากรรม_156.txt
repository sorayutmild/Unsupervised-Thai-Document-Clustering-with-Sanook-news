จากกรณีอุบัติเหตุรถชน พนักงานสาวค่ายเพลงยักษ์ใหญ่ขณะกำลังเดินข้ามทางม้าลายบริเวณหน้าบริษัท ทำให้เกิดการถกเถียงเรื่องวินัยของคนใช้รถใช้ถนนในประเทศไทย
โดยเฉพาะผู้ขับขี่ทั้งรถยนต์ และจักรยานยนต์ที่ยังไม่ให้ความสำคัญกับทางม้าลาย ต่างจากประเทศอื่นเมื่อถึงทางม้าลาย ผู้ขับขี่จะต้องหยุดเพื่อให้คนที่รอข้ามถนนได้ข้ามไปก่อน 
แต่นอกจากเรื่องวินัยด้านจราจรแล้ว อีกเสียงร่ำลือที่ดังออกมาจากค่ายเพลงยักษ์ใหญ่ มีการพูดกันว่าอุบัติเหตุครั้งนี้เป็นเพราะไม่มีการจุดธูปบอกกล่าวพระพรหม ตอนบูรณะศาลครั้งล่าสุด
สืบเนื่องมาจากหลังบูรณะศาลเสร็จก็มีพนักงานในบริษัทถูกรถมอเตอร์ไซค์วิ่งมาชนขณะข้ามทางม้ายลาย จนลอยมาตกหน้าศาล ถึงแม้จะไม่เสียชีวิต แต่อาการตอนนี้ยังไม่สามารถกลับมาใช้ชีวิตตามปกติได้
ล่าสุดครีเอทีฟและผู้สื่อข่าวสาว คุณวิเวียน กาญจน์ภัสร์ ศิริประทุม อายุ 29 ปี ก็ถูกรถชนขณะเดินข้ามทางม้าลาย และเสียชีวิตในที่เกิดเหตุทันที
ทั้งสองเหตุการณ์เกิดบริเวณเดียวกัน ในเวลาไล่เลี่ยกัน นี่จึงเป็นที่มาของเสียงร่ำลือที่ดังออกมาจากตึกใหญ่ว่าหรือจะเป็นอาถรรพ์ของพระพรหม 
ล่าสุดวันนี้ (19 ธันวามคม) ผู้บริหารได้มีการบรวงสรวงใหญ่ศาลพระพรหม เมื่อช่วงเช้าที่ผ่านมา โดยแจ้งว่าเป็นหมายที่กำหนดไว้ก่อนหน้านี้แล้ว แต่บังเอิญมาเกิดอุบัติเหตุซ้ำเมื่อเย็นที่ผ่านมาเสียก่อน
อย่างไรก็ตามเรื่องเเหล่านี้คงไม่สามารถพิสูจน์ได้ในทางวิทยาศาสตร์ แต่สิ่งที่เห็นได้ชัดเจนคือวินัยในการขับรถของคนไทย ที่ต้องรื้อกันขนานใหญ่ เพื่อป้องกันไม่ให้เกิดเหตุสูญเสียดังเช่นทีผ่านมาอีก 
 
 