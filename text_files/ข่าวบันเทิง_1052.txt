ก้อย รัชวิน เผยภาพท้อง 4 เดือนเริ่มเห็นชัดมากขึ้น หลายคนถามกันยกใหญ่ว่าที่คุณแม่ท้องแฝดหรือเปล่า
ว่าที่คุณแม่คนสวย ก้อย รัชวิน ภรรยาสุดที่รักของ ตูน บอดี้สแลม หลังเพิ่งประกาศข่าวดีไปเมื่อปลายเดือนเมษายนที่ผ่านมาว่ากำลังจะมีสมาชิกตัวน้อยๆ มาเพิ่มสีสันให้กับครอบครัว หลายคนเข้ามาแสดงความยินดีกับว่าที่คุณพ่อคุณแม่ป้ายแดงกันอย่างล้นหลามเลยทีเดียว
และก่อนหน้านี้ ก้อย เผยถึงความรู้สึกหลังได้ยินเสียงหัวใจลูกครั้งแรก "ครั้งแรกที่ได้ยินเสียงหัวใจลูกเต้น "สัญญาณชีวิต" ที่บ่งบอกว่ากำลังมีอีกหนึ่งคนอยู่ในตัวเรา มันเป็นความรู้สึกที่ยากจะบรรยายจริงๆ ค่ะ ความรู้สึกของคนได้เป็น พ่อและแม่ มันเป็นแบบนี้นี่เอง"
ล่าสุด ก้อย รัชวิน ได้ลงภาพของตนเองชัดๆ กับพุงน้อยๆ ที่เริ่มพุ่งอย่างเห็นได้ชัดในอายุครรภ์ 4 เดือน ต้องบอกว่าเป็นว่าที่คุณแม่ที่ออร่าความสวยนั้นเปล่งประกายสุดๆ ซึ่งจากภาพดังกล่าวนี้เองทำเอาแฟนคลับต่างพากันคาดเดาว่าเบบี๋ตัวน้อยที่อยู่ในท้องนั้นจะเป็นเด็กชายหรือเด็กหญิงกันยกใหญ่ 

นับถอยหลังรอวันเห็นหน้าเบบี๋ตัวน้อยทายาทของ ก้อย และ พี่ตูน นะจ๊ะ 

"ก้อย-ตูน" เฉลย 1+1 = 3 ท้องลูกคนแรกแล้ว แฟนๆ แห่ยินดีล้นหลาม
คนแห่ยินดี "ก้อย-ตูน" พร้อมใจโพสต์ "1+1=3" ลุ้นข่าวดีมีลูก
