        เอ.พี.ฮอนด้า เปิดตัวรถรุ่นใหม่พร้อมกันในครั้งเดียวถึง 5 รุ่น แนะนำ 3  Global model  ใหม่ มั่นใจมัดใจกลุ่มผู้ใช้ในประเทศ
        มร.จิอากิ คาโต ประธานกรรมการบริหาร บริษัท เอ.พี.ฮอนด้า จำกัด เปิดเผยว่า ให้ฮอนด้าครองส่วนแบ่งตลาดที่ 70% เติบโตขึ้นจากปีที่ผ่านมาส่งผลให้ฮอนด้าสามารถสร้างยอดจำหน่ายสะสมได้มากถึง 20 ล้านคันเป็นที่เรียบร้อยแล้ว ทำให้ฮอนด้าในประเทศไทยกลายเป็นประเทศที่ 4 ของโลกรองจากญี่ปุ่น, อินเดีย และอินโดนีเซียที่สามารถทำลายสถิติดังกล่าวได้

        "สำหรับในปี 2013 นี้ คาดว่าเศรษฐกิจไทยจะยังคงเติบโตอย่างต่อเนื่องและมีเสถียรภาพ ในขณะที่การปรับตัวที่สูงขึ้นของรายได้ของผู้บริโภคเมื่อรวมกับสภาพแวดล้อมที่เอื้อต่อการซื้อขายแล้ว ยอดจำหน่ายในตลาดรถจักรยานยนต์ไทยตลอดทั้งปีน่าจะอยู่ที่ประมาณ 2.15 ล้านคัน โดยเอ.พี.ฮอนด้าในฐานะผู้นำตลาดได้ตั้งเป้าการจำหน่ายในปีนี้ไว้ที่ 1.55 ล้านคัน ถือได้ว่าเป็นเป้าหมายที่มีความท้าทายอย่างยิ่ง"
        จากเป้าหมายดังกล่าว ฮอนด้าได้วางกลยุทธ์ที่จะสร้างอุปสงค์ใหม่ๆให้เกิดขึ้นตั้งแต่ไตรมาสแรกของปี เริ่มต้นด้วยการเปิดตัวรถรุ่นใหม่พร้อมกันถึง 5 รุ่น ดังนี้ 
        Honda MSX125 รถมินิสตรีทไบค์สายพันธุ์ใหม่ เปิดตัวและวางจำหน่ายที่ประเทศไทยเป็นประเทศแรกของโลก ภายใต้คอนเซปต์ "Clutching Adrenaline ปล่อยมันส์ออกมา" ชูจุดเด่นที่การควบคุมการขับเคลื่อนด้วยคลัทช์มือ บนโครงสร้างที่เล็กคล่องตัวแต่แข็งแกร่ง ทะยานแรงเกินตัวด้วยเครื่องยนต์ระบบหัวฉีด PGM-FI ขนาด 125cc. โฉบเฉี่ยวด้วยล้อแม็กอะลูมิเนียมขนาด 12 นิ้ว พร้อมยางหน้ากว้างพิเศษ, ไฟหน้าแบบโปรเจ็คเตอร์, ไฟท้ายแบบแอลอีดี, โช้คกันสะเทือนหน้าแบบหัวกลับ พร้อมโช้คหลังแบบเดี่ยวเพื่อการทรงตัวที่เหนือกว่า ปลอดภัยด้วยดิสก์เบรกหน้า-หลัง โดยจะวางจำหน่ายในราคา 66,000 บาท ตั้งแต่เดือนนี้เป็นต้นไป
Honda MSX125
Honda MSX125
        Honda Forza300 รถบิ๊กสกู๊ตเตอร์ระดับพรีเมียม พัฒนาภายใต้คอนเซปต์ "The Grand Voyage" ทรงพลังด้วยเครื่องยนต์ขนาด 300cc. ระบบหัวฉีด PGM-FI นับเป็นครั้งแรกที่รถในตระกูลนี้ได้รับการติดตั้งเครื่องยนต์ขนาดใหญ่พิเศษ ทำให้ทุกการเดินทางที่ยาวไกล กลายเป็นเรื่องที่ง่ายขึ้น ดีไซน์รอบคันหรูหราโดดเด่นเบาะนั่งขนาดใหญ่พร้อมพนักพิงหลัง นั่งสบายทั้งผู้ขับขี่และผู้ซ้อนท้ายตลอดการเดินทางพร้อมพื้นที่จัดเก็บสัมภาระขนาดยักษ์ความจุมากกว่า 62 ลิตร ใส่หมวกกันน็อคแบบเต็มใบพร้อมกันได้ถึง 2 ใบ
Honda Forza300
    Honda Forza300
          Honda CRF250M น้องใหม่ที่ได้รับการพัฒนาจากแฝดคนละฝาอย่าง Honda CRF250L ให้เป็นรถโมตาร์ดสำหรับคนเมือง ภายใต้คอนเซปต์ "โมตาร์ดเต็มขั้น...ลุยทุกพิกัดเมือง" แรงถึงใจด้วยเครื่องยนต์ขนาด 250cc. ระบบหัวฉีด PGM-FI เท่ถึงใจด้วยล้อสีพิเศษขนาด 17 นิ้ว ดีไซน์เข้ากับสีตัวถังรถ พร้อมยางทางเรียบหน้ากว้างเพื่อการขับขี่บนถนนในเมือง ซึ่งจะพร้อมวางจำหน่ายในเดือน มีนาคม
Honda CRF250M
     Honda CRF250M
        ส่วน Honda Spacy i รถเอ.ที.ดีไซน์ ทันสมัย โฉบเฉี่ยว ถูกปรับให้ดูเพรียวยิ่งกว่าเดิมด้วยเฉดสีแบบทูโทน มาพร้อมกับฟังก์ชันมากมายที่จะทำให้ทุกความต้องการของผู้ขับขี่เป็นเรื่องง่าย ตามคอนเซปต์ "อีซี่...ยกเซ็ต"
        ท้ายสุด  Honda Wave 110i ใหม่ รถครอบครัวยอดนิยมของมหาชนมาพร้อมกับกราฟฟิกและโทนสีใหม่ล่าสุดภายใต้คอนเซปต์ "อีกครั้งกับความสุขที่ทุกคนบอกว่าใช่" มีให้เลือกทั้งแบบดิสก์เบรคหน้าและดรัมเบรควางจำหน่ายในราคาเริ่มต้น 38,300 บาท
 