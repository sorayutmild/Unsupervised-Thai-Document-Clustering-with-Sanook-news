Garena เปิดตัว Path of Exile เกมแนว Dark Action MMORPG
Path of Exile
Garena (การีนา) เปิดตัวเกม Path of Exile (พาร์ท ออฟ เอ็กซไซล์) อย่างเป็นทางการ ณ โรงภาพยนตร์ SF World First Class Cinema ห้างสรรพสินค้า เซ็นทรัล เวิลด์ พลาซ่า ย่านราชประสงค์ ผู้บริหารเผยเปิดเกมแนว Hardcord Dark Action MMORPG เกมแรกของทางค่าย โดยมีจุดเด่นที่ผู้เล่นสามารถสร้างสรรค์ความสามารถตัวละคร ได้มากกว่า 1,000 รูปแบบ รวมทั้งดันเจี้ยนยังมีการสุ่มรูปแบบทุกครั้งเมื่อเข้าเล่น จึงสามารถเล่นได้โดยไม่รู้เบื่อ ทำให้เกมนี้สามารถคว้ารางวัลจากต่างประเทศได้มากมาย โดยตัวเกมมีกำหนด Closed Beta ในวันที่ 18 มิถุนายน นี้
Path of Exile
คุณอัลเลน ซู ผู้ช่วยประธานบริหาร บริษัท การีนา ออนไลน์ (ประเทศไทย) จำกัด เปิดเผยว่า Path of Exile (POE) เป็นเกมแนว Hardcore Dark Action MMORPG โดยเป็นเกมที่ 6 และเกมแรกของทางค่ายที่เป็นแนวนี้ โดยที่ตนเลือกเกมนี้มาเปิดให้บริการในประเทศไทยนอกจากจะเป็นการตอบสนองความต้องการของลูกค้าแล้ว ยังเป็นเกมที่ได้รับรางวัลมากมายจากต่างประเทศ อาทิรางวัลจาก Game Spot ในปี 2013 รวมทั้งยังสามารถครองแชมป์อันดับ 1 ในประเทศไต้หวันในปีที่ผ่านมาอีกด้วย ส่วนจุดเด่นของ POE เป็นเกมที่ผู้เล่นสามารถสร้างสรรค์สกิล ความสามารถต่างๆของตัวละครได้มากกว่า 1,000 รูปแบบ โดยไม่ต้องซื้อไอเทมเพิ่มเติม
Path of Exile
นอกจากนี้คุณอัลเลนยังกล่าวถึงส่วนของแผนการตลาดของเกม POE ว่าทางเรามีแผนในการทำให้ผู้เล่นเข้าถึงตัวเกมได้ง่ายขึ้น โดยเกมเมอร์สามารถขอรับแผ่นตัวเกมได้จากเคาท์เตอร์ 3BB สาขาที่ร่วมรายการได้ตั้งแต่วันที่ 18 มิ.ย.นี้เป็นต้นไป รวมถึงยังมีโปรโมชั่นให้ผู้เล่นเข้าเล่นเกม POE ได้ฟรีโดยไม่ต้องเสียค่าชั่วโมง ในร้านเน็ตที่ร่วมรายการมากกว่า 500 ร้าน ระหว่างวันที่ 4 - 5 กรกฎาคมนี้
Path of Exile
Mr. Erik Tore Olofsson Creative Director Grinding Gear Games ผู้พัฒนาเกม POE กล่าวว่า ทางเราเริ่มพัฒนาตัวเกมเนื่องจากได้เล่นเกม Diablo แล้วไม่ตอบสนองความต้องการอย่างตรงไปตรงมา จึงได้รวมทีมและสร้างเกมใหม่ขึ้นมา ซึ่งตนมีความรู้สึกตื่นเต้นที่ได้นำตัวเกมมาแปลเป็นภาษาไทย รวมทั้งได้เตรียมเนื้อหาพิเศษสำหรับประเทศไทยโดยเฉพาะ เช่น ลูกช้างและแมวไทย และจะมีตามมาเพิ่มเติมอีกในอนาคต
Path of Exile
สำหรับงานเปิดตัวเกม Path of Exile จัดขึ้นที่ โรงภาพยนตร์ SF World First Class Cinema ห้างสรรพสินค้า เซ็นทรัล เวิลด์ พลาซ่า ย่านราชประสงค์ ซึ่งภายในงานมีสื่อมวลชนและพาร์ทเนอร์ให้ความสนใจเป็นจำนวนมาก ภายในงานนอกจากจะมีการกล่าวถึงตัวเกมจากผู้บริหารแล้วยังมีแขกพิเศษเข้าร่วมภายในงาน ได้แก่

คุณดลประภพ เทียนดำ หรือ SunWaltz 
คุณจิตต์เกษม ธนะสังข์ หรือ Kukkuiz 
คุณวรบุตร พิศาลเสนา หรือ Hybrid7617
คุณภาณุภณ เรืองชัยชาติ หรือ Mikey the Guardian
คุณชรัญ ผลินกูล หรือ Ghostsea
คุณวุฒิชัย จันทร์ลอย หรือ Quillmon ดีเจ Talk Talk - ตัวแทน The Shadow

Path of Exile


เข้ามาร่วมพูดคุยในการแชร์ประสบการณ์และทริคในการเล่นเกมอีกด้วย สำหรับตัวเกม Path of Exile มีกำหนดเปิด Closed Beta ในวันที่ 16 มิถุนายน นี้ ผู้สนใจสามารถติดตามรายละเอียดเพิ่มเติมได้ที่ http://www.poe.in.th
Trailer เกม Path of Exile

 