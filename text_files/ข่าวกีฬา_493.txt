"หน่อง" ปลื้มจิตร์ ถินขาว นักวอลเลย์บอลสาวทีมชาติไทย ให้สัมภาษณ์ทั้งน้ำตาว่า เป็นผลการแข่งขันที่ไม่ยุติธรรม หลัง ไทย เป็นฝ่ายแพ้ ญี่ปุ่น ไปแบบน่าเสียดาย 2-3 เซต ในการแข่งขันวอลเลย์บอลหญิงรอบคัดเลือก โอลิมปิก 2016 ที่กรุงโตเกียว ประเทศญี่ปุ่น
ปลื้มจิตร์ ถินขาว นักวอลเลย์บอลสาวทีมชาติไทย ให้สัมภาษณ์ทั้งน้ำตา ถึงความพ่ายแพ้ของทีมไทยที่มีต่อ ญี่ปุ่น 2-3 "ถือเป็นผลการแข่งขันที่ไม่แฟร์สำหรับเรา แต่ไม่เป็นไรแมตช์ที่เหลือเราจะสู้เต็มที่ต่อไป" โดยเฉพาะในเซตสุดท้ายของการแข่งขัน ที่ "โค้ชอ๊อต" เกียรติพงษ์ รัชตเกรียงไกร พยายามขอเปลี่ยนตัวผู้เล่นตามแท็กติก ทว่า หลุยส์ เกราร์โด้ มาเซียส ผู้ตัดสินชาวเม็กซิโก กลับไม่อนุญาติ โดยไม่สนใจคำอธิบายว่า เครื่องมือที่ใช้สื่อสารมีปัญหา แถมยังควักใบแดงให้อีก ซ้ำร้าย หลังจากที่ ปลิ้มจิตร ถินขาว ในฐานะกัปตันทีมไปอธิบาย ยังมีการปรับให้ญี่ปุ่นได้ 2 แต้มด้วย "ถ้าเลือกได้ ระบบทัชสกรีนไม่ค่อยสเถียร และไม่ได้ผล มันทำให้เกมการเล่นสะดุดและเสียโอกาส คิดว่ามันไม่เวิร์ค" ปลื้มจิตร์ กล่าวซึ่ง 2 แต้มดังกล่าว ส่งผลให้ ญี่ปุ่น ออกนำไปถึง 14 คะแนน ก่อนที่จะเอาชนะตบสาวไทยไปได้หวุดหวิด 15-13 ทำให้ ทัพนักตบสาวไทย เป็นฝ่ายแพ้ไป 2-3 เซตในท้ายที่สุด