Ragnarok X Next Generation (ROX) เกม RO เวอร์ชั่นใหม่ล่าสุดกำลังจะเปิด Open Beta อีกไม่กี่วันนี้แล้ว ซึ่งภายในเกมมีเนื้อหา และกิจกรรมสนุก ๆ มากมาย โดยเราจะมาแนะนำกันในเบื้องต้น สำหรับผู้ที่เพิ่งจะมีโอกาสเล่น หรือยังทำกิจกรรมต่าง ๆ ยังไม่ครบ เชื่อว่าหลังจากได้อ่านบทความนี้จบแล้ว ผู้เล่นจะได้เห็นว่าเกม ROX ในแต่ละวันนั้นมีสิ่งที่ให้ผู้เล่นสนุกได้โดยไม่รู้จบสิ้น

1. การเก็บเลเวล
การเก็บเลเวลของ Ragnarok X Next Generation จะแตกต่างจาก Ragnarok Mobile และ Ragnarok Origin เนื่องจากไม่มีการจำกัดสตามิน่า หรือเวลา แบบ Ragnarok Mobile และ Ragnarok Origin ทำให้ผู้เล่นสามารถบอทได้ตลอด 24 ชั่วโมง แต่จะมีระบบที่เรียกว่า Odin's Blessing ที่ช่วยเพิ่ม Exp, เงิน และ อัตราดรอป x5 ซึ่งมีแต้มจำกัดในการใช้แต่ละวัน โดยจะสามารถเปิดใช้ได้ต่อเมื่อเข้าเก็บเลเวลกับมอนสเตอร์เลเวลห่างตัวละครไม่มากหรือน้อยกว่า 6 เลเวล โดยแต้มดังกล่าวในการต่อสู้กับแต่ละขนาด จะหักแต้มไม่เท่ากันโดยมอนสเตอร์ขนาดเล็กจะหัก 1 แต้ม, กลาง 2 แต้ม และใหญ่ 3 แต้ม

ทั้งนี้ ผู้เล่นสามารถหาแต้ม Odin's Blessing สามารถเพิ่มได้ โดยการทำเควสป้ายรายวัน หรือ Mission Board โดยจะเพิ่มแต้มให้ 140 แต้ม ต่อเควส หรือยืนเฉย ๆ ในเมืองพรอนเทร่า จะเพิ่ม 10 แต้มทุก 30 วินาที เพิ่มได้สูงสุด 600 แต้ม


2. ภารกิจเนื้อเรื่องหลัก และเควสป้าย
ผู้เล่นสามาถทำเควสต่าง ๆ ภายในเกมโดยมีทั้งเนื้อเรื่องหลัก ที่จะต้องทำตั้งแต่ต้น เนื่องจากจผู้เล่นจะสามารถเปลี่ยนอาชีพต่าง ๆ ได้จากเควสประเภทนี้ รวมไปถึง เควสป้าย หรือ Mission Board ที่สามารถทำได้วันละ 10 เควส รับได้ที่ป้ายตามเมือง หรือกดทางลัดที่เมนู Carnival โดยสามารถเลือกรับทำทีละเควส หรือทำพร้อมกันทั้ง 10 เควส ก็ได้ ซึ่งแต่ละเควสก็จะได้รับรางวัล กับ Exp และ Job เป็นจำนวนมาก รวมถึงได้แต้ม Odin's Blessing เควสละ 140 แต้มอีกด้วย โดยผู้เล่นสามารถทัชที่ตัวเควสทางด้านซ้ายมือของหน้าจอ  เพื่อให้ระบบนำทางไปยัง NPC หรือมอนสเตอร์ของเควสนั้น ๆ ได้ตั้งแต่ต้นจนจบ
 


3. ชีวิตบ้านไร่ กับ RO Life
ระบบหาของที่ราวกับเป็นเกม Harvest Moon ที่ผู้เล่นสามารถตกปลา, ปลูกผัก, ขุดแร่, ทำอาหาร, หลอมเหล็ก หรือสร้างของต่าง ๆ ได้ ซึ่งระบบนี้จะใช้สตามิน่า ในการทำกิจกรรมแต่ละอย่าง โดยผู้เล่นสามารถเช็คแต้มดังกล่าวได้จากหน้าจอ Status ของตัวละคร โดยทัชที่ Avatar ซึ่งสามารถสะสมได้สูงสุด 4000 แต้ม
ทั้งนี้แต้มสตามิน่า จะฟื้นฟู โดยการใช้แต้ม Odin's Blessing ในการแลกเปลี่ยนในอัตรา 1:1 หรือก็คือ ถ้าใช้แต้ม Odin's Blessing ไป 4000 แต้ม เราก็จะฟื้นสตามิน่าจนเต็มนั่นเอง


4. เทศกาล Carnival หรือภารกิจรายวัน อื่น ๆ
นอกจากภารกิจในข้างตนแล้ว ยังมีภารกิจที่ผู้เล่นสามารถทำในแต่ละวัน เพื่อหาไอเทมต่าง ๆ และสะสมแต้มให้ครบ 100 เพื่อรับ 1,500 คริสตัล (หน่วยเงินในการซื้อขายในระบบ Exchange หรือร้านประมูลนั่นแหละ) โดยเควสป้ายก็เป็นหนึ่งในระบบนี้ เรามาลองดูตัวอย่างภารกิจรายวันอื่น ๆ ในระบบนี้กัน
 
4.1 Super Vault หรือดันเจียนรายวัน
เป็นดันเจียนที่ต้องช่วยกันเป็นปาร์ตี้ในการต่อสู้กับบอสสุดโหด สามารถลงได้สูงสุดวันละ 3 ครั้ง เมื่อสามารถผ่านได้ อาจได้รับ อาวุธ อุปกรณ์ การ์ด หรือของบอสหายาก

4.2 COC Mission ภารกิจเหรียญสุ่มกาชา
ภารกิจ COC หรือ Chamber of Commerce เป็นเควสจากสมาคมพ่อค้าในเกม สามารถทำได้วันละ 10 เควส โดยเลือกได้ว่าต้องการทำเควสที่ได้รางวัลเป็นเหรียญสุ่มกาชาชนิดใดระหว่าง กาชาแฟชั่น, กาชาอาวุธอุปกรณ์ และกาชาการ์ด เควส COC นี้ทำโดยการหาไอเทมส่งให้ NPC ตามที่เควสระบุไว้ ถือว่าไม่ยากแต่ก็ไม่ง่ายหากเจอเควสที่ต้องการไอเทมที่หายากหน่อย

4.3 Tavern Minigame มินิเกมในบาร์
แข่งงัดข้อกับเพื่อน ๆ เป็นมินิเกมที่จะต้องเล่น 2 คนเท่านั้น โดยสามารถหาเพื่อนหรือใครก็ได้แถว ๆ นั้นมาเล่นด้วยกัน ส่วนของรางวัลที่ได้เป็นยาเพิ่ม Stamina สำหรับทำ RO Life

4.4 Endless Tower หรือหอคอย 100 ชั้น
เป็นภารกิจที่มีมาตั้งแต่ Ragnarok M โดยจะได้ของรางวัลหลังผ่านแต่ละชั้น และทุกชั้นที่ลงท้ายด้วย 5 จะเจอกับมินิบอส และทุกชั้นที่ลงท้ายด้วย 0 จะเป็นบอส MVP สำหรับของรางวัลในแต่ละชั้นจะได้รับเพียงรอบเดียว จะไม่ได้เมื่อลงซ้ำ โดยจะรีเซตของรางวัลสัปดาห์ละครั้ง

4.5 ม้าหมุน หรือ สวนสนุก
ภารกิจผ่อนคลาย ที่เพียงซื้อตั๋วเข้าไปเล่นเครื่องเล่นต่าง ๆ ในสวนสนุก เช่นม้าหมุน แล้วถ่ายรูป ทำเงื่อนไขที่กำหนด ก็จะได้รางวัลเป็น Exp หรืออื่น ๆ

4.6 แข่งตกปลา
ภารกิจที่ผู้เล่นจะต้องตกปลามาส่งให้ได้วันละ 10 ตัว เพื่อแลกเป็นเหยื่อตกปลา Magic Bait ที่สามารถใช้ตกปลาชนิดพิเศษได้ ซึ่งหากตกปลาพิเศษได้จะสามารถแลกเป็นเหรียญนำไปแลกของรางวัลต่าง ๆ ต่อไป

4.7 OX Quiz
แข่งขันตอบคำถาม ว่าถูกหรือผิด จะเปิดให้เข้าร่วมเป็นช่วง 3 ช่วง คือ ตอนเที่ยง 12.00, ตอนเย็น 18.30 และ ตอนกลางคืน 22.00 โดยมีวิธีเล่นง่าย ๆ คือระบบจะถามคำถามมา ว่าถูกหรือผิด ถ้าคิดว่าถูกก็ให้วิ่งไปยืนในฝั่ง O ถ้าคิดว่าผิด ก็ให้วิ่งไปยืนฝั่ง X ส่วนของรางวัลจะได้ตามจำนวนข้อที่ตอบได้ถูก แต่ถ้าตอบผิดจะโดนเตะออกทันที

4.8 ภารกิจกิลด์
ภารกิจชนิดนี้ต้องสังกัดกิลด์ก่อนจึงจะทำได้ โดยผู้เล่นที่มีกิลด์แล้วจะต้องทำภารกิจใน Carnival เพิ่มเติม เช่น ดันเจี้ยนกิลด์ Otherworld Gate, สงครามกิลด์ GVG , แบทเทิลกราวด์ หรือ KVM และภารกิจหาของกิลด์ ซึ่งภารกิจกิลด์ต่าง ๆ เราจะมาเจาะลึกกันเพิ่มเติมในภายหลัง


5. ล่าบอส MVP และ Mini
ระบบล่าบอสในเกม ROX จะมีการจำกัดจำนวนไว้ เพื่อป้องกันการผูกขาดการล่าบอส นอกจากนี้ รางวัลในการล่าบอส จะมีแยกออกเป็นหมวดต่าง ๆ ทำให้ไม่เพียงคนทำดาเมจเท่านั้นที่ได้รางวัล MVP แต่คนที่เปิดบอสก่อน และพระที่ฮีลสูงสุดก็ได้รางวัลเช่นกัน

Ragnarok X Next Generation มีกำหนดเปิด Open Beta ในวันที่ 18 มิถุนายนนี้