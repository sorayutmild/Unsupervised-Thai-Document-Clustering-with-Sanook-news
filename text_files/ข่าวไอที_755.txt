อันตราย! ผู้เชี่ยวชาญเผย มือถือ"แอนดรอยด์"เสี่ยงมากถ้าถ่ายภาพโป๊ เพราะสามารถกู้ไฟล์คืนมาได้
สำนักข่าวต่างประเทศรายงานว่า บริษัท"Avast"ซึ่งเป็นบริษัทด้านป้องกันความเสี่ยงภัยทางคอมพิวเตอร์ภัย เปิดเผยว่า การถ่ายภาพโป๊ หรือภาพเซลฟี่เปลือยอวดตัวเองของผู้ใช้โทรศัพท์มือถือ อาจถือเป็นเรื่องอันตรายมาก เพราะจริงๆ ภาพเหล่านี้ไม่สามารถลบให้หายไปจากมือถือได้

บริษัทนี้เผยว่า บริษัทได้ทำการตรวจสอบด้วยการนำโทรศัพท์มือถือ"แอนดรอยด์"ที่ซื้อจากเว็บไซต์อีเบย์ เพื่อตรวจสอบว่า ข้อมูลในมือถือประเภทนี้จะถูกลบได้อย่างถาวรหรือไม่ ผลปรากฎว่า บริษัทสามารถกู้ภาพจำนวน 4 หมื่นภาพจากมือถือกว่า 20 เครื่อง จำนวนนี้รวมท้ั้งภาพเซลฟี่เปลือยของผู้หญิง และภาพเปลือยของผู้ชาย
โดยบริษัทสามารถเข้าถึงการกู้ไฟล์เหล่านี้ได้ แม้ว่าเจ้าของมือถือเหล่านี้จะได้รีเซทค่าของมือถือที่มีต้นแหล่งจากโรงงงานผลิตไปแล้ว เพราะการรีเซทดังกล่าวไม่ได้ไปกระทบต่อพื้นที่จัดเก็บข้อมูลเหล่านี้แต่อย่างใด และหมายความว่า หากใครขายมือถือ ก็มีโอกาสที่ภาพของพวกเขาจะถูกกู้คืนมาได้ รวมทั้งข้อมูลสำคัญ ๆ ด้วย
ทั้งนี้ การเปิดเผยนี้มีขึ้นทั้งที่กูเกิล ผู้ผลิตระบบปฎิบัติการแอนดรอยด์ ได้ประกาศว่า ระบบปฎิบัติการใหม่ยากที่จะแฮ็กข้อมูลหากถูกลบไปแล้ว อย่างไรก็ตาม รายงานระบุว่า สำหรับผู้ใช้ไอโฟนและไอแพดอาจเบาใจได้ เนื่องจากจะไม่ต้องเผชิญกับปัญหานี้ เพราะด้วยระบบไอโอเอสจะทำให้ข้อมูลของเครื่องจะไม่สามารถกู้คืนมาได้ หากมีการรีเซทค่าจากโรงงานแล้ว