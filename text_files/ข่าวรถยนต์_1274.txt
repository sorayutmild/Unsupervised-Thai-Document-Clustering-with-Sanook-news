                กำลังจะเริ่มต้นอย่างเป็นทางการตั้งแต่วันที่  29 พฤศจิกายนนี้เป็นต้นไปกับงาน Motor Expo 2012 งานมหกรรมยานยนต์ส่งท้ายปี ที่ถือเป้นงานใหญ่ปลายปีที่คนรักรถต้องไม่พลาดกัน โดยเฉพาะใครที่กำลังหารถยนต์รุ่นใหม่มาจับจอง งานนี้ถือเป็นโอกาสดีส่งท้ายปีที่วันนี้เราตามติดรถทุกรุ่นที่เปิดตัว 
 
Honda Brio Amaze  
                คันนี้ไม่พูดถึงคงไม่ได้กับรถยนต์อีโค่คาร์ที่น่าจะเป็นคันสุดท้าย ส่งท้ายนโยบายรถคันแรกของรัฐบาลกับเรือนร่างของรถยนต์  4  ประตูที่นำเสนอออกมาอีกครั้งแก้เกมอีโค่คาร์จากค่ายรถยนต์รายนี้ ซึ่งถือว่าเป็นไม้ตายที่สำคัญที่จะมานำเสนออย่างเป็นทางการใน Motor Expo 2012  โดยมันยังมาพร้อมเครื่องยนต์ ขนาด  1.2  ลิตร  90 แรงม้า ตอบสนองต่อเรื่องความประหยัดเหมือนเดิม ส่วนราคาจำหน่ายมีทั้งหมด  4 รุ่นราคาเริ่มตั้งแต่ 454,000 บาท จนถึง 521,000 บาท
รถใหม่  Motor Expo 2012
Volkswagen Amarok 
                คันนี้ยังไม่เปิดตัว แต่ขากระบะก็ต้องจับตาให้ดี กับว่าที่กระบะเทพคันนี้ด้วยราคาที่จะทุบสถิติรถยนต์กระบะค่าตัว 1.89 ล้านบาท ที่ยืนยันแล้วว่าขายราคานี้แน่นอน ด้วยเรือนร่างที่บึกบึน มาพร้อมกับความทรงพลังของเครื่องยนต์ 2.0 ลิตร ที่จะปั่นกำลัง 177 แรงม้า จากระบบเทอร์โบชาร์จคู่ใหม่ล่าสุด  มาพร้อมเกียร์อัตโนมัติ 8 สปีด และ ระบบ 4  Motion ให้ความมั่นใจยิ่งขึ้นในขณะขับขี่รถคันนี้
รถใหม่  Motor Expo 2012
 Mercedes Benz A- Class  
                คันนี้มาสร้างกระแสได้ไม่น้อยหน้ากับราคาเดียวกันเริ่มต้นที่ 1.89 ล้านบาท ที่สามารถสนองตอบคนเมืองด้วยความสวยงามให้เสน่ห์ที่ลงตัวเย้ายวนใจยั่วคนอยากได้รถเบนซ์เป็นยิ่งนัก เรือนร่างที่ถูกนำเสนอในคราบ 5 ประตูใหม่นี้ถูกเน้นไปในความเป็นสปอร์ตคอมแพ็คคาร์ที่สามารถตอบสนองอารมณ์ที่แตกต่างในการขับขี่ จากเครื่องยนต์แบบเทอร์โบชาร์จ และต้องยอมรับว่าด้วยความงดงามมันก็น่าสนใจไม่น้อยจริงๆ
รถใหม่  Motor Expo 2012
 
Mitsubishi Triton- Pajero Sport  2013 
                "เชื่อในพลัง มั่นในสไตล์" คอนเซปต์ที่บ่งบอกได้หลายอย่างในกระบะที่ได้รับการปรับโฉมใหม่ในรถกระบะของค่ายทรีไดมอนด์ ที่ Motor Expo 2012 นี้เน้นย้ำในเรื่องการอัพเดทออพชั่นให้โดนใจมากยิ่งขึ้น สำหรับลูกค้า ที่ยังไม่มีการเปลี่ยนแปลงในเรื่องของราคาจำหน่ายในรถยนต์กระบะยอดนิยม รวมถึงอเนกประสงค์คันเก่ง ที่จะกลับมาครองใจผู้บริโภค
รถใหม่  Motor Expo 2012
Ford Territory 
                คันนี้อาจจะมาเงียบแต่โดนใจคนที่ชอบรถอเนกประสงค์คันโตอย่างแน่นอน กับความหรูหราเหนือระดับและมันพร้อมจำหน่ายในราคา 2.99 ล้านบาท มาพร้อมเครื่องยนต์  V6 2.7 ลิตร ให้กำลัง 190 แรงม้า และแรงบิด 440 นิวตันเมตร พ่วงมากับระบบเกียร์อัตโนมัติ 6 สปีด โดยมีวางจำหน่ายรุ่นเดียวกับออพชั่นที่จัดเต็มสุดๆ คาดว่าเศรษฐีน่าจะถูกใจกับการอำนวยความสะดวกที่เหนือชั้น
รถใหม่  Motor Expo 2012
Isuzu D-max X Series 
                มาแล้วสำหรับใครที่รอคอยกับรถกระบะไลฟ์สไตล์ที่แตกต่างจากค่ายรถยนต์ยอดนิยมของคนไทย  Isuzu  ที่ล่าสุด ฉลองครบรอบยอดผลิต 3 ล้านคันด้วยการนำเวอร์ชั่นแต่เบ็ดเสร็จ All  New! Isuzu dmax X Series  ใหม่ ที่จะมาครองใจอีกครั้ง โดยมี 2 สไตล์ให้เลือก ทั้งในแบบลุย หรือซิ่ง ส่วนราคาจำหน่ายยังไม่เปิดเผยอย่างเป็นทางการ
 
Chevrolet Sonic 
                คันนี้เริ่มเห็นเยอะบนถนน แต่ก็เป็นครั้งแรกที่มันมาลงตัวโชว์โฉม แม้จะมีการวางจำหน่ายไปแล้ว แต่เราเชื่อว่า การมาพร้อมเพียงของพี่น้อง ทั้ง 4 และ 5 ประตู ก็น่าจะเป็นโอกาสทองของค่ายโบว์ไทน์ในการแนะนำรถยนต์รุ่นนี้ออกมาวางจำหน่ายอย่างเป็นทางการในตลาดบ้านเรา
รถใหม่  Motor Expo 2012
Nissan Sylphy 
                ด้านนิสสัน ปีนี้ก็จัดเต็มกับรถยนต์คอมแพ็คคาร์ที่พาเราไปกระทุ้งความประหยัดที่เหลือเชื่อแบบงงไปตามๆกัน และสมรรถนะที่ยังให้ความลงตัวตามฉบับรถยนต์จากค่ายนี้ และด้วยเรือนร่างที่ออกแบบมาให้ความหรูหรา มันก็เป็นรถยนต์ที่ได้รับความสนใจไม่น้อยเลยทีเดียว และ  Motor Expo 2012  นี้จะเป็นเวที ที่โชว์ตัวต่อสาธารณชนอย่างเป็นทางการอีกครั้งหนึ่ง
รถใหม่  Motor Expo 2012
BMW 
ค่ายนี้เรียกว่ายกพลกันปรับโฉมสำหรับรถยนต์จากค่ายตราพัดฟ้า ทั้งในรุ่น Series 3 ที่จะแนะนำรุ่นใหม่ โดยเฉพาะในกลุ่มเครื่องยนต์เบนซินที่จะกลับมาตอบโจทย์กันอีกครั้ง และนอกจากนี้ยังมีการปรับโฉมในรถรุ่นต่างๆอีกมากทั้ง  BMW X1 sDrive18i Sport / xLine และ BMW X1 sDrive20d xLine, BMW X6 xDrive30d M Sport Edition  และ BMW 740Li
รถใหม่  Motor Expo 2012
Proton Preve 
                ทีนี้มาถึงรถยนต์ที่ยังไม่มีการเปิดเผยรายละเอียดออกมาแต่คาดว่าจะเปิดตัววางจำหน่ายในงาน Motor Expo 2012 อย่างแน่นอน และคันแรกนี้ก็เริ่มต้นด้วยคอมแพ็คคาร์จากค่ายรถยนต์ แดนเสือเหลือง Proton Preve  ที่มาพร้อมกับเรือนร่างของคอมแพ็คคาร์ ใหญ่กว่า Persona  ที่วางจำหน่ายในปัจจุบัน อีกเล็กน้อย มาพร้อมเครื่องยนต์ 1.6 เทอร์โบชาร์จ ให้กำลัง 138 แรงม้า และแรงบิด 205 นิวตันเมตร ... คันนี้แว่วมาว่าออพชั่นจัดเต็มมาก โดยเฉพาะคนที่รักความสปอร์ต
รถใหม่  Motor Expo 2012
All New Range Rover 
                คันนี้กำลังจะมาทวงบัลลงค์อเนกประสงค์หรูกับ  All New! Range Rover  ที่มายึดมั่นคนกระเป๋าหนักด้วยความลงตัวที่มากับสมรรถนะในการขับขี่ระดับพรีเมี่ยมโดยจะมีการเปิดตัวอย่างเป็นทางการในงาน  Motor Expo 2012  ซึ่ง  Range Rover  ใหม่นี้ได้รับการพัฒนาให้มีความงดงามมากยิ่งขึ้ยน ในต่างประเทศมันมาพร้อมกับเครื่องยนต์เริ่มต้น ด้วย V6 3.0 ลิตร  และเทอร์โบดีเซล V8 รวมถึง เครื่อง  V 8 ขนาด 5.0 ลิตร โดยในรุ่นใหม่นี้ถูกพัฒนาโครงสร้างให้มีความเบามากกว่าเดิม ส่วนราคาจำหน่ายในงาน Motor Expo 2012  จะเป็นอย่างไร งานนี้ ต้องรอติดดตามกันให้ดี
รถใหม่  Motor Expo 2012
Subaru XV 
                คันนี้ลืมไม่ได้และจะกลายเป็นที่จับตา หลังจากที่นำตัวต้นแบบมาเปิดเผยตัวตนเมื่อปีที่แล้ว ในปีนี้ค่ายรถยนต์รายนี้ก็กลับมาพร้อมกับมันพร้อมที่จะวางจำหน่ายในอีกไม่ช้านี้ กับรถยนต์  Suvaru XV  รถยนต์อเนกประสงค์ทรงสมปอร์ตที่ตอบสนองในความแตกต่างของค่าย Subaru  และใต้ฝากระโปรงเจ้าคันนี้ก็ยังคงขับเคลื่อนด้วยขุมพลังสปอร์ต กับเครื่องยนต์ Boxer  ขนาด 2.0 ลิตร เอกลักษณ์ที่โดดเด่นไม่เสื่อคลาย
รถใหม่  Motor Expo 2012
Honda CBR 500 R 
                แอบมาดูฝั่ง 2 ล้อกันบ้างดีกว่าที่งานในปีนี้จัดเต็มกับเสน่ห์ที่มีความลงตัวอย่างมาก และครั้งนี้เป็นครั้งที่สำคัญเพราะ Honda  กำลังจะแนะนำบิ๊กไบค์รุ่นใหม่ที่จะมีการแนะนำอย่างเป็นทางการภายในงาน Motor Expo 2012  โดยจากความเคลื่อนไหวทั่วโลก คาดว่ามันน่าจะเป็นมอเตอร์ไซค์  Honda CBR500 R  ที่เริ่มมีการแนะนในตลาดอินเดียไปแล้วก่อนหน้านี้ ส่วนราคาจำหน่ายจะโดนใจหรือไม่ บอกได้คำเดียวว่ารอติดตาม
รถใหม่  Motor Expo 2012

Kawasaki ZX14 
                จะว่าไปเมื่อพูดถึงตระกูลบิ๊กไบค์ก็ลืมไม่กับค่ายมอเตอร์ไซค์ เจ้านี้ Kawasaki  ที่ Motor Expo 2012งานนี้ เตรียมมาแนะนำ Kawasaki ZX14  ที่ให้ความเร้าใจในการขับขี่ ด้วยมอเตอร์ไซค์ระดับเทพ ที่ล้ำสมัยในการออกแบบและสมรรนถนะจากเครื่องยนต์ 1,400 ซีซี สามารถเร่ง 0-100 ได้ในเวลาเพียง 2.5 วินาทีเท่านั้น แน่อนราคาไม่ถูกแต่สำหรับคนที่ชอบอารมณ์สปอร์ตสุดขั้วคงจะถูกใจไม่น้อย
รถใหม่  Motor Expo 2012
                เรียกว่าเยอะจริงๆสำหรับบรรดารถใหม่ในงาน Motor Expo 2012  ปีนี้ ยังไงใครที่สนใจก็อย่าลืมแวะเวียนไปได้ในงาน Motor Expo 2012  ที่จะเริ่มขึ้นตั้งวันที่ 29 พฤศจิกายน - 10 ธันวาคมนี้ ที่ อิมแพ็คชาลเลนเจอร์ เมืองทองธานี กับมหกรรมรถยนต์ส่งท้ายปีที่ไม่ควรพลาด
 
ชมทุกช๊อต...ทั้งรถและพริตตี้จาก  Motor Expo 2012  ได้ที่นี้