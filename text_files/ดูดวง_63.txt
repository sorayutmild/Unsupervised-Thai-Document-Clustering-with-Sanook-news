มาเช็คกันหน่อยว่า บ้านใครที่ฮวงจุ้ยเข้าข่ายสุ่มเสี่ยงดัง 10 ข้อต่อไปนี้บ้าง? นั้นหมายถึงว่าเงินทองของคุณกำลังจะรั่วไหลแล้วจ้า แต่อย่าเพิ่งตกใจ! เพราะเรามีวิธีแก้ไขมาฝากด้วยค่ะ
ฮวงจุ้ยเงินรั่วไหล
1. มีแหล่งน้ำกลางบ้าน 
ที่บ้านของคุณมีแหล่งน้ำอยู่ตรงจุดศูนย์กลางของบ้านหรือเปล่าคะ เช่น
- ห้องน้ำ- ตู้ปลา- อ่างน้ำพุ- บ่อน้ำ
ถ้าตั้งอยู่บริเวณจุดศูนย์กลางของบ้าน ถือว่าไม่ดีมากๆนะคะ เพราะความชื้นที่สะสม จะส่งผลกระทบต่อสุขภาพและโชคลาภของคุณค่ะ ทำให้มีเหตุที่จะต้องเสียเงินอยู่บ่อย ๆ
วิธีแก้ไข
- ถ้าเป็นสิ่งของที่สามารถทำการเคลื่อนย้ายได้ ก็ให้เคลื่อนย้ายออกไปจากบริเวณจุดศูนย์กลางของบ้าน- ถ้าเป็นห้องน้ำ ให้นำม่านหรือมู่ลี่ติดหน้าประตูห้องน้ำ ปิดฝาชักโครก ปิดประตูห้องน้ำตลอดเวลา และแนะนำให้นำกระถางต้นไม้ประเภทไม้ใบ ไปตั้งไว้ในห้องน้ำ ให้ตักเกลือ 2 ช้อนโต๊ะใส่ถ้วยเล็กๆ แล้วนำไปวางไว้ด้านข้างชักโครกเพื่อดูดกลิ่น และดูดความชื้น
2. ตั้งหิ้งบูชาเหนือขอบประตู
ตำแหน่งที่เหมาะกับการตั้งหิ้งบูชา คือบริเวณที่ค่อนข้างเงียบสงบ และต้องตั้งในที่ที่มีผนังทึบตัน หรือให้หลังหิ้งพระมีที่พิงอันมั่นคงแน่นหนาการตั้งหิ้งบูชาไว้เหนือขอบประตูถือว่าเป็นจุดเสีย เพราะบริเวณนั้นมีคนเดินผ่านไปมา มีพลังการเคลื่อนไหว จะส่งผลเสียต่อพลังศักดิ์สิทธิ์ ทำให้ผู้ที่อยู่อาศัยมีแต่ความเสื่อมถอยมากกว่าความเจริญ
วิธีแก้ไข
ควรย้ายมุมจัดตั้งหิ้งบูชาไปไว้ผนังด้านอื่น และควรให้หิ้งหันหน้าไปทางประตูหน้าบ้านจึงจะมีผลดี โดยเฉพาะอย่างยิ่งในการทำมาค้าขาย
ฮวงจุ้ยเงินรั่วไหล
3. เตียงอยู่ใต้คาน
ไม่ควรวางเตียงไว้ใต้คาน เพราะถือว่าเป็นจุดที่ไม่ดี พลังกดทับจากคาน จะมีผลต่อสุขภาพ ทำให้ร่างกายไม่ค่อยแข็งแรง เจ็บป่วยได้ง่าย อาจปวดศีรษะและแน่นหน้าอกได้บ่อยๆ คู่สมรสมักจะเกิดความไม่ลงรอยกัน ทะเลาะเบาะแว้งกันอยู่ตลอดเวลา และจะมีผลมากที่สุดหากคานมีขนาดใหญ่ และอยู่ห่างจากตัวเราไม่เกิน 2.5 เมตร
วิธีแก้ไข
- ควรย้ายเตียงไปอยู่ในตำแหน่งอื่นให้พ้นจากคานนั้น- หากไม่สามารถทำได้ ให้ตีฝ้าปิดคานนั้นเสีย- ใช้ผ้าผืนใหญ่ขนาดเท่ากับความกว้างของเตียง ปิดเหนือเตียง เพื่อไม่ให้เห็นขื่อคานนั้น และเป็นการกระจายพลังงานที่กดทับของคานให้ลดน้อยลง
4. เสาไฟฟ้าตั้งอยู่หน้าบ้าน
หากว่ามีเสาไฟฟ้าตั้งอยู่ตรงกับหน้าบ้านพอดี ถือว่าเป็นลักษณะที่ไม่ค่อยดีนัก ทำให้บ้านของคุณขาดพลังความสมดุล มีผลให้สภาพจิตใจไม่ปรกติ โมโห หงุดหงิดง่าย และมักออกอาการเกรี้ยวกราดง่ายอยู่เสมอ ทำให้ขาดโชคลาภหากมีเสาไฟฟ้าแรงสูงอยู่ด้านหน้าบ้าน หรือด้านข้างของบ้าน พลังของคลื่นไฟฟ้าจะส่งผลต่อระบบเลือดภายในร่างกาย ทำให้เลือดหนืด เม็ดเลือดอาจผิดปกติ เกิดโรคที่หาสาเหตุไม่ได้ หรือโรคเรื้อรัง
วิธีแก้ไข
- ให้หาลูกแก้วคริสตัลหรือโมบายมาแขวนหน้าประตูบ้าน เพื่อช่วยสะท้อนและกระจายสิ่งที่ไม่ดีให้ออกไปจากบ้าน- ไม่ควรนอนในห้องที่อยู่ใกล้เสาไฟฟ้า- ปลูกต้นไม้ให้สูง บังเสาไฟฟ้า- ติดธงชาติ ให้โบกสะบัด พัดพลังงานให้กระจาย
ฮวงจุ้ยเงินรั่วไหล
5. หันหัวเตียงติดห้องน้ำ
การตั้งหัวเตียงไปชิดกับผนังด้านที่เป็นห้องน้ำถือว่าไม่ดีอย่างยิ่ง และถ้ายิ่งจุดที่ตั้งของชักโครกตรงกับหัวเตียงด้วยแล้วยิ่งไม่ดีอย่างมาก เพราะจะทำให้ผู้อยู่อาศัยมีอารมณ์แปรปรวนง่าย อารมณ์ขึ้นๆ ลงๆ เดี๋ยวดีเดี๋ยวร้าย ถ้าห้องน้ำไม่มีแดดส่งถึง จะทำให้เป็นโรคภูมิแพ้ หอบ หืด โชคลาภก็พลอยหดหายไปด้วย
วิธีแก้ไข
- ควรย้ายหัวเตียงหันไปทางอื่น- หากไม่สามารถหันได้ ให้ทำฉากกั้น ขึ้นมาอีกชั้นหนึ่ง เพื่อให้เตียงอยู่ห่างจากผนัง และไม่ได้ยินเสียงในห้องน้ำ รวมทั้งป้องกันความชื้นที่ส่งมายังศีรษะเวลานอนด้วย
6. ตั้งโต๊ะทำงานหันหลังให้ประตู
หากใช้ทาวน์เฮาส์ ตึกแถว หรือคอนโดมิเนียม ทำเป็นสำนักงาน การจัดวางโต๊ะทำงาน อย่าตั้งโต๊ะทำงานโดยที่เมื่อนั่งทำงานแล้วหันหลังให้กับประตู เพราะจะทำให้ไม่สามารถทำงานได้อย่างราบรื่น
วิธีแก้ไข- ควรย้ายมุมโต๊ะใหม่ หรือหากระจกเงามาติดไว้ข้างหน้า ให้ส่องไปทางด้านหลังให้เห็นประตูเปิดปิดได้ หากเป็นไปได้ควรย้ายโต๊ะทำงานให้อยู่ในลักษณะหันข้างหรือหันหน้าให้เห็นประตูจะดีกว่า
7. กระจกร้าวในบ้าน
ลองตรวจสอบภายในบ้านของเราดูว่า มีกระจกบานใดที่มีรอยร้าว รอยแตก บิ่น หรือไม่ เพราะกระจกดังกล่าวถือว่าเป็นสิ่งที่ไม่ดีนัก เพราะว่าจะทำให้ความสัมพันธ์ของคนในบ้าน จะมีแต่ความร้าวฉาน ไม่รักใคร่ปรองดองกัน เกิดการทะเลาะเบาะแว้งกันอยู่ตลอดเวลา บ้านไหนที่มีการทะเลาะกัน โชคลาภ การเงินจะหนีหายไปหมด
วิธีแก้ไข
- ควรเปลี่ยนกระจกที่มีรอยร้าวเอาทิ้งไป- ผนังปูนที่มีรอยร้าว ควรซ่อมแซมให้เรียบเนียนด้วยเช่นกัน
8.ตึกอกทะลุ
ตึกแถวหรือบ้านที่มีประตูเข้า-ออกตรงกันทั้งทางด้านหน้าและทางด้านหลัง เป็นลักษณะที่ไม่ค่อยดีนัก ตามหลักฮวงจุ้ย พลังงานโชคลาภที่เข้ามาในบ้าน จะออกอย่างรวดเร็ว ไม่สามารถกักเก็บไว้ได้ พลังงานร้อนเย็นแปรปรวน เสียความสมดุล ทำให้ทำมาค้าขายไม่รุ่ง ได้เงินมา หรือโชคลาภผ่านเข้ามาก็จะผ่านออกไปอย่างรวดเร็ว และมีเหตุให้จ่ายเงินเกี่ยวกับการเจ็บป่วยของคนในบ้าน
วิธีแก้ไข
- ควรเปิดประตูด้านเดียว หรือหาฉากกั้นบังไม่ให้ประตูทั้งสองด้านมองเห็นกัน หรือหาตู้มากั้นให้ประตูหลังเหลือเพียงครึ่งหนึ่งของประตูหน้า
ฮวงจุ้ยเงินรั่วไหล
9. เปิดประตูหน้าบ้านเจอห้องน้ำ
บ้านใครที่เปิดประตูเข้าไปในบ้านแล้ว ตรงกับห้องน้ำพอดี จะมีการเสียเงิน เงินที่หามาได้จะไหลลงชักโครกไปหมด
วิธีแก้ไข
- ปิดประตูห้องน้ำตลอดเวลา- ทำห้องน้ำให้สวย สะอาด หอมสดชื่น จะทำให้เปลี่ยนจากการเสียเงินเรื่องที่ไม่เป็นเรื่อง เป็นการเสียเงินในเรื่องที่เราต้องการเสีย- หาฉากมากั้นไว้ ไม่ให้เห็นห้องน้ำ
ฮวงจุ้ยเงินรั่วไหล
10. สระน้ำหลังบ้าน
สระน้ำควรอยู่หน้าบ้าน หรืออยู่ด้านขวาของบ้าน ( เมื่อมองจากถนนไปยังตัวบ้าน ) ซึ่งเป็นตำแหน่งมังกร ที่ควรกระตุ้นให้มีน้ำ หรือมีการเคลื่อนไหว จะนำพาโชคลาภมาให้ผู้ที่อยู่อาศัย แต่หากมีสระน้ำ แม่น้ำ ทะเลสาบอยู่ด้านหลังบ้าน จะทำให้มีเรื่องเสียเงินตลอด ทั้งนี้ทั้งนั้น รีสอร์ท หรือโรงแรม ไม่มีผลกระทบด้านนี้ เพราะเราไปเที่ยวไม่นาน และพร้อมที่จะจ่ายเงินอยู่แล้ว แต่ถ้าเป็นบ้านที่อยู่ประจำ ควรรีบแก้ไข
วิธีแก้ไข
- ถมสระน้ำให้เรียบร้อย ปรับเป็นพื้นที่เรียบ หรือเนินดิน- หากไม่สามารถถมได้ ให้ทำกำแพงปูน หรือกำแพงไม้ หรือกำแพงต้นไม้ที่สูงกว่าศีรษะของเจ้าของบ้าน กั้นระหว่างสระน้ำกับตัวบ้าน