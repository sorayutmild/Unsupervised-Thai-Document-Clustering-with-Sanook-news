ชมรมช่วยเหลือเหยื่ออาชญากรรม โพสต์เฟสบุ๊กอ้างว่าครูจอมทรัพย์ “เป็นผู้ต้องหาตัวจริง” ไม่ได้ตกเป็นแพะในคดีขับรถชนคนตาย ขณะที่เจ้าตัวยืนยันพร้อมสู้ในชั้นศาล
นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม เปิดเผยกับทีมข่าว PPTV ว่าได้รับข้อมูล จากชุดสืบสวนสอบสวนสถานีตำรวจภูธร เรณูนคร จังหวัดนครพนม คดีครูจอมทรัพย์ ที่อ้างว่า "ครูจอมทรัพย์เป็นผู้ต้องหาตัวจริง" แต่ใช้วิธีจ้างวานบุคคลอื่นให้มาเป็นเจ้าของรถทะเบียน บค56 สีเขียว หลังมีคนในขบวนการรับสารภาพ
ด้าน ครูจอมทรัพย์ แสนเมืองโคตร ยืนยันกับว่าไม่ได้จัดตั้งขบวนการหลอกลวง และตกเป็นแพะรับบาปคดีขับรถชนตาย โดยอ้างว่ามีหลักฐานต่อสู้จึงขอให้ศาลจังหวัดนครพนม รื้อคดีขึ้นอีกครั้งในวันพรุ่งนี้