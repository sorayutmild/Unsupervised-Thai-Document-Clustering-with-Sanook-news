การสวมแหวนอย่างที่เราทราบกันดีว่านอกจากจะเป็นเครื่องประดับแล้วยังสามารถช่วยเสริมดวงเราได้อีกด้วย
โดยวันนี้ เรามีเคล็ดลับดีๆ จากหมอช้าง อาจารย์ช้าง ทศพร ศรีตุลา จากรายการสมาคมเมียจ๋า มาฝากชาวสนุก!ดูดวงกันเกี่ยวกับเรื่องราวของการสวมแหวนเสริมดวง
เทคนิคใส่แหวนเสริมดวงจากหมอช้าง
เริ่มต้นกันที่เรื่องราวความเชื่อของการสวมแหวนสามารถช่วยเสริมดวงเสริมพลังแก่คนเราได้หรือไม่?
เทคนิคใส่แหวนเสริมดวงจากหมอช้าง
ก่อนจะไปทราบถึงเรื่องของการสวมแหวน เรามาดูถึงลักษณะของมือกันสักนิดหากอยากทราบว่าใครเป็นใช้เงินเปลืองใช้เงินเก่ง ให้ดูที่ร่องหรือช่องว่างระหว่างนิ้วกลางและนิ้วนาง (ดูมือซ้ายจะแม่นยำกว่า) ถ้ามีร่องระยะห่างเยอะแสดงว่าใช้เงินเปลืองมีเท่าไหร่ใช้หมด
เทคนิคใส่แหวนเสริมดวงจากหมอช้าง
ต่อมาจะเป็นการคำแนะนำเกี่ยวกับการสวมแหวนนิ้วไหนจะช่วยเสริมดวงด้านใดบ้าง?
เทคนิคใส่แหวนเสริมดวงจากหมอช้าง
ใส่แหวนนิ้วโป้ง
การสวมแหวนนิ้วโป้งข้างซ้าย บ่งบอกถึงความมั่นใจในตัวเอง บางคนมั่นใจมาก ชอบสั่งคนอื่นจนถึงขั้นเผด็จการเลยทีเดียว คนที่ทำงานเกี่ยวกับการใช้คำสั่ง ต้องสั่งคนเยอะๆ จะช่วยเสริมบารมีได้
แต่ถ้าใครที่คิดว่าตัวเองมีความมั่นใจจนเกินตัว อยากจะลดความมั่นใจที่มีมากเกินให้อยู่ในระดับสมดุล ให้ใส่แหวนที่นิ้งโป้งข้างขวาจะสามารถช่วยได้
เทคนิคใส่แหวนเสริมดวงจากหมอช้าง
ใส่แหวนนิ้วชี้
นิ้วชี้ เป็นนิ้วที่บ่งบอกถึงการมีเหตุมีผล เหมาะสำหรับคนที่ต้องการความเป็นผู้นำ ต้องการความเป็นใหญ่เป็นโตในหน้าที่การงาน การใส่แหวนที่นิ้วชี้ข้างซ้ายจะช่วยส่งเสริมได้
และในทางตรงกันข้ามคนที่สวมแหวนนิ้วชี้ข้างขวา แสดงว่าเป็นคนที่ปฏิบัติตามกฎระเบียบได้ดี
เทคนิคใส่แหวนเสริมดวงจากหมอช้าง
ใส่แหวนนิ้วกลาง
สำหรับนิ้วกลางเป็นนิ้วของการตัดสิน นิ้วแห่งเหตุและผล คนที่สวมแหวนนิ้วกลางข้างซ้ายมักจะต้องทำงานเกี่ยวกับการตรวจสอบ คอยตัดสินใจ คอยจับผิดคนนั้นคนนี้อยู่ตลอดเวลา แต่ในทางกลับกันคนที่สวมแหวนนิ้วกลางข้างขวาจะเน้นเรื่องของอารมณ์
เช่น คนที่ทำงานเกี่ยวกับศิลปะ หรือถ้าใครที่มีช่องว่างระหว่างนิ้วกลางนิ้วนางเยอะการสวมแหวนที่นิ้วกลางก็จะช่วยปิดช่องว่างระหว่างนิ้วได้ ไม่ให้เงินทองรั่วไหล
เทคนิคใส่แหวนเสริมดวงจากหมอช้าง
ใส่แหวนนิ้วนาง
คนที่สวมแหวนนิ้วนางข้างซ้ายจะเป็นคนที่มีความคิดสร้างสรรค์ คิดสิ่งใหม่ๆ อยู่เสมอ ส่วนคนที่สวมแหวนนิ้วนางข้างขวาจะเป็นคนที่อยู่กับกฏระเบียบยึดติดกับกฏกติกามากๆ
เทคนิคใส่แหวนเสริมดวงจากหมอช้าง
ใส่แหวนนิ้วก้อย
คนที่สวมแหวนนิ้วก้อยข้างซ้ายเหมาะมากกับการทำงานที่เกี่ยวกับการสื่อสารโดยตรงโดยเฉพาะการพูด คนที่ทำงานเกี่ยวกับการขาย เจรจา ติดต่อสื่อสาร หากสวมแหวนนิ้วก้อยข้างซ้ายจะช่วยส่งเสริมให้คนเชื่อถือในคำพูดได้เป็นอย่างดี
แต่ถ้าหากใครที่รู้สึกว่าตัวเองเป็นคนพูดเยอะ(เกรงว่าคนรอบข้างจะรำคาญเอาได้) ใส่แหวนนิ้วก้อยข้างขวาก็จะช่วยลดตรงนี้ได้เช่นกัน
เทคนิคใส่แหวนเสริมดวงจากหมอช้าง
หลังจากที่เราทราบเรื่องราวของการสวมแหวนแต่ละนิ้วกันไปแล้ว มาดูลักษณะรูปทรงของแหวนกันดีกว่าว่าแหวนแบบไหน เหมาะกับคนที่เกิดวันใดบ้างกับเทคนิคการสวมแหวนเสริมดวงตามวันเกิด
คนที่เกิดวันอาทิตย์ เหมาะกับแหวนเกลี้ยงๆ เช่น ทองคำ ทองคำขวา หรือหยก
คนที่เกิดวันจันทร์ เหมาะกับแหวนที่เป็นลักษณะบางๆ 
คนที่เกิดวันอังคาร เน้นที่หัวแหวนเป็นหลัก เหมาะกับแหวนที่ลักษณะมีหัวแหวนใหญ่ๆ มองเห็นเด่นชัด
คนที่เกิดวันพุธ ควรใส่แหวนที่พอดีกับนิ้วไม่เล็กไม่ใหญ่เกินไป หรือจะเน้นที่เป็นลักษณะสีเขียวๆ ก็ได้
คนที่เกิดวันพฤหัสบดี จะเหมาะกับแหวนขนาดใหญ่ หนา หรือเน้นที่เป็นลักษณะสีเหลืองๆ ทองๆ
คนที่เกิดวันศุกร์ จะเหมาะกับแหวนที่เป็นลักษณะคลื่นๆ หรือเป็นสีน้ำเงิน สีฟ้า ข้อห้าม(สำหรับคนเกิดวันศุกร์เท่านั้น) คือ ห้าม!ใส่แหวนหลายวงในนิ้วเดียวกันเพราะจะส่งผลให้เกิดรักซ้อน
คนที่เกิดวันเสาร์ เหมาะกับแหวนขนาดใหญ่ๆ เน้นสีโทนม่วงๆ
เป็นอย่างไรกันบ้างได้ทราบเทคนิคดีๆ กันไปพอสมควรอย่าลืมเอาไปลองปรับใช้กับตัวเองดูนะคะ...คุณอาจจะดวงดีขึ้นจากการสวมแหวนก็เป็นได้
 
 