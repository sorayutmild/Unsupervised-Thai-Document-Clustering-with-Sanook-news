วันนี้ (25 ก.ค.) มีการอภิปรายในที่ประชุมรัฐสภาระหว่างการแถลงนโยบายของรัฐบาล พล.อ.ประยุทธ์ จันทร์โอชา ต่อรัฐสภา
ปรากฏว่าเมื่อช่วงค่ำที่ผ่านมา เริ่มเกิดความวุ่นวายและมีการประท้วงกันอย่างต่อเนื่อง โดยเฉพาะในช่วงที่ พล.ต.อ.เสรีพิศุทธ์ เตมียเวส ส.ส.บัญชีรายชื่อ พรรคเสรีรวมไทย ถึงคิวลุกขึ้นอภิปราย จนมีการประท้วงกันอยู่นานสักพักใหญ่ๆ
ในที่สุด พล.อ.ประยุทธ์ จันทร์โอชา ลุกขึ้นขอใช้สิทธิพาดพิงแบบโมโหควันออกหู ก่อนที่ช่วงหนึ่งของคำพูดจะกล่าวออกมาว่า
"แต่งงานก็วันเดียวกัน สมรสพระราชทานมาด้วยกัน เป็นรุ่นพี่ผม แต่วันนี้ถือว่าไม่เป็นรุ่นพี่ผม เพราะท่านไม่เคยให้เกียรติผมเลย"
และในช่วงท้ายของการพูดจบ พล.อ.ประยุทธ์ เดินออกไปจากห้องประชุมพร้อมกับที่ได้ยินเสียงคล้ายการปาแฟ้มดังขึ้น

หลังจากนั้น นายพรเพชร วิชิตชลชัย ประธานวุฒิสภา ในฐานะรองประธานรัฐสภา ประธานในที่ประชุมขณะนั้นสั่งพักการประชุมชั่วคราว
>> ประยุทธ์ จันทร์โอชา สวมนาฬิการาคาเบาๆ เข้ารัฐสภาปะทะฝ่ายค้านครั้งแรก