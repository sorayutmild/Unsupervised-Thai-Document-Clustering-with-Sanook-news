ยกให้เป็นคู่แม่ลูกสายแดนซ์เลยก็ว่าได้ สำหรับ โบว์-แวนดา สหวงษ์ กับลูกสาวคนสวย น้องมะลิ-พาขวัญ สหวงษ์ ที่หลงไหลในการโยกย้ายส่ายสะโพกไปตามจังหวะเสียงเพลงแบบสุดๆ
ล่าสุด โบว์ แวนดา ได้แท็กทีม น้องมะลิ นำเพลงดัง LALISA ซึ่งเป็นอัลบั้มโซโล่เดี่ยวสุดร้อนแรงของ ลิซ่า BLACKPINK หรือ ลิซ่า-ลลิษา มโนบาล มาเต้นคัฟเวอร์ให้แฟนๆ ที่ติดตามอินสตาแกรม @vanda29 ได้เห็นกัน
งานนี้ทำเอายอดกดไลก์ของคลิปนี้พุ่งกระฉูดขึ้นมาทันที พร้อมทั้งยังมีคอมเมนต์ที่พูดเป็นเสียงเดียวกันว่า ทั้ง แม่โบว์ และ น้องมะลิ ต่างเต้นได้น่ารัก และออกสเต็ปได้เป๊ะจริงๆ ของปรบมือให้รัวๆ เลยค่ะ
