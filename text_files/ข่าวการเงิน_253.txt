เพลงลูกทุ่งเป็นของคู่อยู่กับสังคมไทยมาช้านาน และปัจจุบันเพลงลูกทุ่ง ก็กลับมาได้รับความนิยมอย่างล้นหลาม โดยเพลงดังๆ อย่าง “ขอใจเธอแลกเบอร์โทร” ของหญิงลี ศรีจุมพล กับ “รักต้องเปิด(แน่นอก)” ของ 3.2.1 feat.ใบเตย อาร์สยาม  นั้นเรียกได้ว่าฮอตฮิตถล่มทลาย แถมได้รับความนิยมไปทั่วบ้านทั่วเมืองวันนี้ทีมงานสนุก!มันนี่ จะพาไปสำรวจราคาค่าจ้างนักร้อง นักดนตรี วงดนตรีลูกทุ่ง มาแสดงโชว์งานต่างๆ หากสงกรานต์นี้เผื่อมีท่านไหนสนใจมีแผนอยากจะจ้างมาโชว์ จะต้องมีค่าใช้จ่ายเท่าไรบ้าง? 

ศิลปินลูกทุ่งเดี่ยวหญิง หรือ ชาย หากว่าจ้างมาร้องเพลง 1-3 เพลง โดยใช้แบล์คกิ้งแทร็ก ถ้าเป็นนักร้องดังๆ ค่าจ้างจะเริ่มที่ 8 หมื่นบาท - 2 แสนบาท แต่ถ้าเป็นนักร้องไม่ค่อยดังเท่าไหร่ ราคา 2 หมื่น 5 พันบาท 
ศิลปินลูกทุ่งพร้อมหางเครื่อง ถ้าเป็นนักร้องดังๆ การรับงานแต่ละครั้งจะเริ่มที่ราคา 2 แสนบาทเป็นขึ้นไป ส่วนนักร้องที่ไม่ดังมาก ราคาก็จะอยู่ในเรต 5 หมื่นบาท
หากคิดจะจ้างวงดนตรีลูกทุ่งพร้อมนักร้อง และหากเครื่องจัดเต็มครบทั้งวงละก็  ค่าจ้างเฉลี่ยนั้นตกอยู่ที่ 1แสน 2หมื่นบาท แต่หากเป็นนักร้องลูกทุ่งดังๆ พร้อมวงดนตรีละก็ ราคาก็จะอยู่ที่ 2แสน5หมื่นบาท เป็นขึ้นไป
 
คราวนี้เห็นกันหรือยังว่าทำไมศิลปินนักร้องลูกทุ่งสมัยนี้ทำไมถึงมีงาน มีคิวเดินสายอยู่ตลอดเวลา ไม่ว่าจะเป็นระดับซุป’ตาร์หรือนักร้องที่ไม่ดังมาก ก็คงมีงานเข้ามาอย่างตลอด เมื่อรู้แบบนี้แล้วใครที่มีเงินและคิดอยากจะเอานักร้องหรือวงดนตรีมามาเล่นเพื่อความบันเทิงก็ลองติดต่อกันดูครับ  เชื่อว่าสงกรานต์เมษานี้ศิลปินลูกทุ่งต้องงานชุกเป็นแน่ โดยเฉพาะระดับซุป’ตาร์งานนี้ตัวอาจเปื่อยแน่ ก่อนได้ใช้เงินก้อนโตเป็นแน่

คลิกที่นี่เพื่อรับชมภาพขนาดใหญ่