จากเมื่อเวลา 15.00 น. เจ้าหน้าที่ทหารและเจ้าหน้าที่ตำรวจ ได้ทำการปิดล้อมอพาร์ทเม้นท์แห่งหนึ่ง ภายในซอยเชื่อมสัมพันธ์ 11 ย่านหนองจอก ซึ่งมีรายงานว่ามีชายชาวต่างชาติเป็นบุคคลต้องสงสัยวางระเบิดราชประสงค์ 
สื่อทุกสำนักมีการรายงานข่าวอย่างเข้มข้น ท่ามกลางประชาชนคนไทยให้ความสนใจต่อเหตุการณ์บุกปิดล้อมของเจ้าหน้าที่ตำรวจในครั้งนี้  ลำดับขั้นตอนและข้อมูลจากปฏิบัติการของเจ้าหน้าที่ 
- ปิดการจราจรบริเวณปากซอยเชื่อมสัมพันธ์ 11 และกันบุคคลที่ไม่เกี่ยวข้องออกจากพื้นที่
- เจ้าหน้าที่ได้เข้าค้นห้องพัก 412-414 ของชายต้องสงสัยคนนี้พบพาสปอร์ตปลอมหลายเล่ม  มาเช่าห้องพักที่นี่เป็นเวลาเดือนกว่าในราคาเดือนละ 2,000 บาท 
- พล.ต.อ.จักรทิพย์ ชัยจินดา กล่าวว่าตำรวจมาถูกทางแล้วในการแกะรอยหาตัวคนร้าย ซึ่งเฝ้าติดตามจากการติดต่อสื่อสารทางอินเตอร์เน็ตภายในประเทศ เชื่อว่าทำการเป็นขบวนการ
- พบชื่อและสัญชาติของชายต้องสงสัยในพาสปอร์ตระบุว่า  "adem karadak" เป็นชาวเมืองอิสตันบูล สัญชาติตุรกี  
- พล.ต.ต.อัคราเดช พิมลศรี ผู้บังคับการกองปราบปราม ระบุ วัตถุที่พบในห้องของชายต้องสงสัย คือ ลูกปรายขนาด 0.5 ซม. มีส่วนเชื่อมโยงคล้ายพบในที่เกิดเหตุราชประสงค์ 
- เมื่อเวลา 17.30 น. เจ้าหน้าที่ได้ควบคุมตัวผู้ต้องสงสัยรายนี้ออกไปจากห้องพักแล้วเพื่อสอบปากคำ แต่เจ้าหน้าที่ยังคงค้นหาหลักฐานในห้องพักต่ออย่างเข้มข้น
- ผบ.ตร. ปัดตอบคำถามจับแพะ บอกเป็นคำถามที่ไม่สร้างสรรค์เลย 
- 18.00 น. มีรายงานข่าว ศูนย์คสช.จะแถลงข่าว 
(ขอบคุณข้อมูลจาก @TNAMCOT, @news1005fm, @Pat_ThaiPBS, @can_nw)