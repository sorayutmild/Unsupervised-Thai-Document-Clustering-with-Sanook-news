วันนี้ทีมงาน "สนุก!มันนี่" ได้มีโอกาสเข้าไปในอ่านในเว็บกระทู้ยอดฮิต http://pantip.com/ เห็นเพื่อนสมาชิกท่านหนึ่งได้แต่งสุภาษิตเกี่ยวกับชีวิตในการทำงาน ภายในบริษัทไว้อย่างน่าสนใจ โดยการนำสำนวนสุภาษิตไทยมาเปรียบเทียบและประยุกต์ขึ้นใหม่ไว้อย่างน่าสนใจ 
ซึ่งผู้เขียนนั้นได้เล่าว่า "ผมใช้ประสบการณ์ในการทำงานหลายปีที่ผ่านมา คัดกรองออกมา ไม่มีสอนในโรงเรียนหรือมหาลัย แต่มันคือชีวิตจริงในการทำงานที่ผมเจอมา (ปสก.ส่วนตัว บางคนอาจไม่ตรง) " เราลองไปติดตามดูว่าสุภาษิตที่นำมาดัดแปลงจะสะท้อนถึงวิถีในชีวิตการทำงานอย่างไรบ้าง เชื่อว่าน่าจะโดนใจใครหลายๆคนเลยทีเดียว
 
น้ำเชี่ยว อย่าเข็นครกขึ้นภูเขา 
: หมายความว่า เมื่อคนในฝ่าย หรือฝ่ายอื่นในบริษัท จะทำการใหญ่อันใด เราอย่าเพิ่งไปเสนอโปรเจค ให้นิ่งไว้ก่อน
  เดี๋ยวงานเขาเสียแล้วจะมาพาลเรา ว่าโปรเจคเรามีผลกระทบกับงานเขา

ทำการใหญ่ใจต้องเชี้ย          
: หมายความว่า เมื่อเราต้องการทำโปรเจคอันใดที่แน่วแน่แล้วว่ามันดี ประสบผล และเพื่อนหรือหัวหน้าไม่เอาด้วย
  ให้ข้ามหน้าข้ามตาไปเสนอคนที่ใหญ่กว่านั้นได้เลย แม้นว่าจะถูกพวกนั้นด่าว่า ต่างๆนาๆ ก็ต้องทน
 
ความผิดคนอื่นเท่าภูเขา ความผิดของเราเท่าขนหะม๋อย
: หมายความว่า นอกจากจะมองความผิดของเราเป็นเรื่องเล็กแล้ว มันยังหยิกงอ คดไปคดมาได้
  หาเหตุ หาช่องมาอ้างได้ต่างๆนาๆ
 
ช้าๆ โดนหมาคาบไปแดรก    
: หมายความว่า ถ้าเรามีโปรเจคอะไรที่ดี ให้รีบคิดรีบเสนอ อย่าเปรยมาก เดี๋ยวเพื่อนร่วมงานจะนำหัวข้อเหล่านี้ไปใช้
 
นายว่า ขี้ข้า เสแสร้ง           
: หมายความว่า ในขณะที่เราโดนนายต่อว่า จะมีคนอีกกลุ่มหนึ่ง เข้ามาแก้ต่างให้ พยายามพูดเพื่อแสดงว่าเขาช่วยเรา
  เพื่อเอาหน้าเจ้านาย และสร้างบุญคุณกับเราให้คนอื่นเห็น อย่าไปหลงกล
 
ลาออกสิบครั้ง ไม่เท่าโดนไล่ออกครั้งเดียว 
: หมายความว่า การลาออกมากแม้นประวัติจะไม่ดี แต่ก็ยังดีกว่าการโดนไล่ออกครั้งเดียว
 
รำไม่ดี โยนขี้ให้เพื่อน         
: หมายความว่า ถ้าโปรเจคของเขาไม่ประสบผล เขาอาจจะไม่ชี้โบ้ชี้เบ้ แต่จะชี้มาที่เราก็ได้ เพราะโจมตี 1 จุด
  ง่ายกว่าโจมตีหลายจุด
 
แกว่งเท้าหาพ่อง               
: หมายความว่า บางทีเราทำโปรเจคอยู่ เพื่อนตัวดีอยากช่วยทั้งๆที่บอกว่าอย่า จนงานเราเสีย
 
ควายได้รถสปอร์ต            
: หมายความว่า คนที่ได้สิ่งที่ดีมากๆแต่ตนเองใช้ไม่เป็น เช่น ฝ่ายบุคคล รีเควชคอมฯ พร้อมสเปค(ไม่รู้มันให้ใครเขียนให้)
  คร่าวๆ cpu:i7 / Ram:16G / การ์ดจอ GTX690 / Hdd 2 T เอ็งจะเอาไปเล่นเกม 3D โหดๆหรา เห็นๆอยู่ว่าเข้าแต่เวปกับ
  เล่นเกมไพ่
 
เข้าเมืองตาหลิ่ว ต้องทำตาเหล่ 
: หมายความว่า ถ้าเข้าไปทำงานใหม่ๆ อย่าทำตัวเก่งเด่น จนน่าหมั่นใส้ แก่คนในฝ่าย (นอกฝ่ายได้) จงทำตัวโง่ไว้ก่อน
  แต่อย่าโง่จนเขาคิดว่าใช้งานเราไม่ได้
 
จะข้ามคนล้ม ต้องตีให้หลังหักก่อน 
: หมายความว่า ถ้าเรามีการใหญ่ที่ต้องทำ แต่ต้องขัดกับบุคคลหนึ่งบุคคลใดที่ย่ำแย่อยู่ ให้จัดการจนแน่ใจว่าเขาจะลุก
  ขึ้นมาแก้แค้นเราไม่ได้
 
ความวัวไม่ทันหาย ควายก็วิ่งมาขวิด 
: หมายความว่า บางครั้งเราเจอปัญหาต่างๆอยู่ จะมีคนอยู่จำพวกที่พอรู้ก็ชอบหาปัญหาต่างๆมาโยนใส่เราอีก
  เพื่อความบันเทิงของมัน
 
ไก่เห็นหัวงู งูชอบนมไก่     
: หมายความว่า เจ้านายหรือหัวหน้าที่หน้าม่อ มีอยู่หลายที่  ถ้าคุณเป็นผู้หญิงที่จัดได้ว่าแหล่ม เจอเคสแบบนี้บ่อยๆก็จะมอง
  ออกว่าใครเป็นใคร อย่าเอาตัวเข้าไปแลกมันไม่คุ้ม
 
ขอบคุณเจ้าของกระทู้ สมาชิกหมายเลข 741489
http://pantip.com/topic/31961499