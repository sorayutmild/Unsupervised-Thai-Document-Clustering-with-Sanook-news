กลับมาอีกเช่นเคยกับเคล็ดลับดีๆ ในรายการสมาคมเมียจ๋า ที่จะพบกับหมอช้าง หรือ อาจารย์ช้าง ทศพร ศรีตุลา ได้มาแนะวิธีการดูดวง "บ้านเลขที่มงคล" ว่ามีเทคนิคการดูอย่างไรและตัวเลขของบ้านเลขที่แต่ละตัวมีความหมายอย่างไร ซึ่งมีดังต่อไปนี้...

เวลาการดูบ้านเลขที่มีด้วยกัน 2 แบบ
1. ดูจากตัวเลขที่เห็นจริง เช่น 22/232. ส่วนวิธีที่สองจะเป็นวิธีการที่นิยมใช้กันอย่างแพร่หลาย เป็นการนำตัวเลขที่มีทั้งหมดมาบวกกันว่าได้เท่าไหร่ เช่น 22/23 จะได้ 2+2+2+3=9 (หากได้เลขสองหลักให้บวกจนได้เลขตัวเดียว)
*แต่สำหรับบ้านเลขที่ ที่เจ้าของบ้านเลือกมาเองไม่สามารถทำนายได้*
หมอช้างแนะนำเรื่องบ้านเลขที่มงคล
หลังจากเราได้ผลรวมแล้ว จึงนำผลรวมที่ได้มาดูคำทำนายความหมายของเลขแต่ละตัว มีดังต่อไปนี้
เลข 1 คือเลขแห่งความเป็นผู้นำ เหมาะสำหรับผู้อยู่อาศัยที่ทำงานเกี่ยวกับด้านบริหาร ตำแหน่งการงานที่ใหญ่ หากอยากเสริมฮวงจุ้ยบ้านให้เสริมเนินในบริเวณหน้าบ้านให้สูงหรือตัวบ้านโดดเด่น
เลข 2 บ้านที่ได้ผลรวมเป็นเลข 2 บ้านหลังนี้เป็นบ้านที่ผู้หญิงเป็นใหญ่ที่สุดในบ้าน และเนื่องจากเลข 2 เป็นเลขธาตุน้ำ ควรตกแต่งบ้านด้วยน้ำ เพราะพลังของน้ำจะทำให้เกิดความเป็นมงคล โดยตำแหน่งซ้ายมือของบ้านจะเป็นตำแหน่งที่ดีที่สุดในการที่จะทำการตกแต่งสิ่งต่างๆ
เลข 3 เป็นเลขที่แรงแต่ก็ไม่ใช่ว่าจะไม่ดีเสมอไป คนที่อาศัยในบ้านนี้เหมาะที่จะทำอาชีพ ทหาร ตำรวจ หรือเกี่ยวกับการใช้ความคิดสร้างสรรค์ แต่ถ้าบ้านที่มีเลข 3 ตั้งอยู่บริเวณตำแหน่งทางสามแพร่ง ความแรงของเลข 3 ก็จะแรงขึ้น สิ่งที่แนะนำคือควรปลูกต้นไม้ใหญ่เพื่อให้พลังของต้นไม้ลดพลังงานความแรงลงก็ช่วยได้เช่นกัน
เลข 4 เลขนี้เป็นเลขของการเจรจาติดต่อสื่อสาร ถือว่าเป็นเลขดี เพราะทำให้คนในบ้านมีการพูดคุยสื่อสารกันมากขึ้น เพื่อเป็นการเสริมฮวงจุ้ยให้ดีขึ้นควรปลูกดอกไม้รอบๆ บ้านจะยิ่งช่วยให้คนในบ้านมีสัมพันธ์อันดีต่อกัน และจะยิ่งดีขึ้นไปอีกหากในบ้านมีเด็กๆ ก็ยิ่งส่งผลให้เด็กเรียนรู้ได้ดี มีสติปัญญาที่ดี มีความก้าวหน้า
หมอช้างแนะนำเรื่องบ้านเลขที่มงคล
เลข 5 เป็นบ้านที่มีพลัง บ้านที่ได้ผลรวมเป็นเลข 5 จะเป็นบ้านที่มีความมั่นคงมักจะอยู่ใกล้วัดใกล้สถานศึกษา ถ้านับจากตัวเลขทั้งหมดเลข 5 คือเลขที่ให้ความปลอดภัย และมักจะบ้านที่อยู่อาศัยเป็นครอบครัวใหญ่ นอกจากนี้หากในบ้านมีการบูชาสิ่งศักดิ์สิทธิ์หรือหนังสือตำราวิชาความรู้เยอะๆ จะยิ่งเสริมพลังดีเข้ามาสู้บ้านอีกด้วย
เลข 6 เป็นตัวเลขของความสวยงาม บันเทิง ศิลปะ หรืออาหาร ควรตกแต่งบ้านของจุ๊กจิ๊กน่ารัก และที่สำคัญควรทำบ้านให้มีช่องลมผ่าน หากระดิ่งโมบายมาแขวนประดับ ทำให้บ้านมีเสียงหรือเปิดเพลงเบาๆ เวลาอยู่บ้าน ไม่ควรปล่อยให้บ้านเงียบ เพราะเป็นบ้านแห่งศิลปะควรสร้างเสียงดนตรีเสียงเพลงให้มีอยู่ในบ้าน
เลข 7 เป็นบ้านที่มีของเยอะ คนในบ้านมักเหนื่อยเครียดอยู่ตลอดเวลา แต่ข้อดีคือ ผู้อยู่อาศัยมักเป็นเจ้าของธุรกิจ มีโอกาสมั่นคงในเรื่องของงานมาก และข้อควรระวังคือ อย่าให้มีของที่หมดสภาพแล้วอยู่ในบ้านควรเก็บทิ้งและทำบ้านให้โล่งๆ 
เลข 8 เป็นเลขของพระราหู คนที่อยู่ในบ้านหลังนี้มักจะเกี่ยวข้องกับอาชีพในวงการบันเทิงหรืองานที่ต้องติดต่อต่างประเทศ ข้อควรระวังคือเรื่องของแสงสว่าง ควรทำบ้านให้มีแสงสว่างเข้ามาได้ดี โดยเฉพาะแสงจากธรรมชาติเข้าสู่ตัวบ้านได้จะยิ่งดี
เลข 9 เป็นเลขที่คนไทยนิยมกันเพราะเชื่อว่าเป็นเลขที่ดี แต่ความจริงแล้วส่วนใหญ่คนที่อยู่ในบ้านที่ได้ผลรวมเป็นเลข 9 จะไม่ค่อยอยู่บ้านมักจะต้องเดินทางบ่อยๆ ซึ่งจริงๆ แล้วบ้านที่ได้เลข 9 เป็นบ้านที่ต้องการคนดูแล ไม่ควรปล่อยให้รกร้าง ควรใช้ทุกพื้นที่ของบ้านให้ครบ หิ้งพระต้องมีและต้องใช้เป็นประจำ เพราะเลข 9 เป็นเลขแห่งสิ่งศักดิ์สิทธิ์โดยตรง
หมอช้างแนะนำเรื่องบ้านเลขที่มงคล