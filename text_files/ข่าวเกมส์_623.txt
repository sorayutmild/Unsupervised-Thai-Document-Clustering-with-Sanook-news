Grand Theft Auto
RockStar ผู้สร้างสรรผลงานเกมส์แนว Open World ที่มีผู้เล่นนิยมกันมากที่สุดเป็นอันดับหนึ่งของเกมส์แนวนี้เลยก็ว่าได้ ที่ผ่านมาเกมส์ของ RockStar ได้มีการพอร์ตมาลงให้ชาว PC ได้เล่นกันอยู่เรื่อยๆเสมอๆ แทบไม่มีเกมส์ไหนที่ไม่พอร์ตลง PC เลย แต่แล้วก็มีอยู่เกมส์หนึ่ง ที่ทำให้ชาว PC ต้องผิดหวัง นั่นก็คือ Red Dead Redemption เกมส์คาวบอย Open World สุดมันส์ ที่ทาง RockStar ยืนยันว่ายังไงๆ ก็ไม่ทำลง PC เด็ดขาด ทำให้ชาว PC อดเล่นเกมส์มันส์ๆไปหนึ่งเกมส์ ทว่าเท่านั้นยังไม่พอ ทาง RockStar ยังหักอกชาว PC กันอีกครั้ง เมื่อออกมาประกาศว่า GTA V เกมส์โจรเทพจะทำลง for PS3 and Xbox 360 only เท่านั้นอีกต่างหาก จึงทำให้ชาว PC เห็นอดีตเมื่อตอนเกมส์ Red Dead Redemption อีกครั้งว่า พวกเขาคงไม่ได้เล่น GTA V แน่ๆ หากไม่ทำอะไรสักอย่าง
 
ด้วยเหตุนี้เกมเมอร์ชาว PC กว่า 41,000 คน จึงร่วมกันลงทะเบียนชื่อที่เว็บ http://www.change.org/petitions/rockstar-release-gta-v-on-pc ขอร้องให้ทาง RockStar คิดใหม่เรื่องที่จะไม่ทำ GTA V ลง PC โดยให้เหตุผลว่า PC เป็นแพรตฟอร์มที่มีพลังในการประมวลผลมากที่สุดในบรรดาเครื่องทั้งหมด และเกมส์ GTA ก็จะสวยที่สุดเมื่อเป็นเวอร์ชั่น PC อีกด้วย แต่ทั้งนี้ทั้งนั้นก็ขึ้นอยู่กับทางทาง RockStar ว่าจะเปลี่ยนใจหรือไม่ เพราะหลังจากที่ดูยอดขายเกมส์เก่าๆล่าสุดที่เคยพอร์ตลง PC ไป ไม่ว่าจะเป็น L.A Noire หรือ Max Payne ก็ทำยอดขายเวอร์ชั่น PC ไม่ได้ตามที่ทาง RockStar คาดไว้นัก
 
แต่ไม่ว่าผลการเรียกร้องจะลงเอยอย่างไรก็ตาม ชาว PC ก็ต้องรอให้ GTA V ออกเวอร์ชั่นเครื่อง PS3 และ Xbox360 ในช่วงต้นปี 2013 ก่อนอยู่ดี ทาง RockStar จึงจะพอร์ตไปยัง PC ต่อได้
Grand Theft Auto
 
อัพเดต: ล่าสุดมีผู้ร่วมลงนาม 77,000 คนแล้ว
 
ข้อมูลอ้างอิงจาก

http://www.joystiq.com/2012/11/26/over-41-000-petition-for-grand-theft-auto-5-pc-port/
