งานเข้าจังๆอีกรอบ..!! สำหรับหนุ่ม "อาร์ต พศุตม์" หลังเพิ่งมีข่าวว่าคุยไลน์จีบสาวนอกวงการคนหนึ่ง จนทำให้แฟนสาว "น้ำฝน พัชรินทร์" ถึงกับโกรธจัด และอยู่ในช่วงตัดสินใจว่าจะคบต่อหรือไม่ ล่าสุดเรื่องราวดูท่าจะบานปลาย เมื่อคู่กรณีที่ใช้ชื่อว่า "พลอย" ได้ออกมาโพสต์ข้อความผ่านอินสตาแกรมที่ใช้ชื่อ "Nongploy1910" ว่า
"ไม่จริงเลยค่ะ วันนั้นพี่อาร์ตมาหาพลอยที่คอนโดฯ พี่เค้าไม่ได้กลับบ้าน พี่เค้าโกหก พูดเอาแต่ว่าตัวเองดี แล้ว line อะ พลอยไม่ได้เป็นคน Add ไปค่ะ พี่เค้าต่างหากที่ Add มาหาพลอย โกหกต่างจากความจริงหลายๆ อย่าง โทร.มาหาพลอยบ่อยมากเพื่อที่จะชวนไปงานวันเกิดเพื่อนเค้าย่านบางแค แต่พลอยไม่ไปค่ะ แล้วพอพี่เค้ากลับมาจากวันเกิดเพื่อน เวลาประมาณตี 4 พี่เค้าก็มาหาพลอยที่คอนโดฯ ค่ะ สามารถดูกล้องวงจรปิดได้ แล้วเราก็คุยกันได้ 4 วันพี่เค้าก็มาหา ไม่ใช่แค่คุยกันไม่กี่ชั่วโมงพี่เค้าโกหกเก่งมากกก... ลามก & โรคจิต ชอบขอดูรูป sexy ด้วย วันนั้นพี่อาร์ตไม่ได้กลับบ้านค่ะ เค้ามาหาพลอยที่คอนโดฯ สามารถมาดูกล้องวงจรปิดที่คอนโดฯ ได้เลยค่ะ อาร์ตโกหกเอาตัวรอด โรคจิต แล้วก็บ้ากาม"
ขณะที่ฝั่งของหนุ่มอาร์ต ก็โพสต์ข้อความชี้แจงผ่านอินสตาแกรมเช่นกันว่า "เรื่องทั้งหมดผมขอยอมรับผิดนะครับ อย่าว่าใครเลย ผมเองที่ผิดตั้งแต่แรก อย่าว่าใครเลยนะครับ แล้วผมขอให้จบแค่นี้นะครับ ผมเคยเจอเค้าแต่ผมไม่เคยโดนตัวเค้าสักนิด แล้วเรื่องนี้ผมคิดว่าผมคงพลาดตั้งแต่แรก ผมอยากให้ผมเป็นบทเรียนกับทุกคนนะครับ ผมละอายกับสิ่งที่เกิดขึ้น ผมไม่อยากแก้ตัวอะไร จบนะครับ"
งานนี้ต้องติดตามกันต่อไป ว่าใครพูดความจริง หรือใครพูดโกหก แต่อย่างไรก็ขอเป็นกำลังใจให้ สาวน้ำฝน พัชรินทร์ เข็มแข็งและขอให้เรื่องราวทุกอย่างจบลงด้วยดี
คลิกอ่าน อาร์ต หลีสาวในไลน์หวิดรักล่ม น้ำฝน โกรธจัด!