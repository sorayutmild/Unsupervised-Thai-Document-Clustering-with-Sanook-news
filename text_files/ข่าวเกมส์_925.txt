หลังจาก Ubatcha นักขุดตัวยงของเกม Genshin Impact ได้ปล่อยข้อมูลชุดใหญ่ ก่อนที่เราจะเข้าผจญภัยไปในภูมิภาค Sumeru เอาล่ะไปดูกันครับ ผมจะแยกเป็นประเด็นให้ดูครับ

Cyno จะเป็นตัวละครหอกธาตุไฟฟ้า
เขาจะมาลงตู้ในช่วงแรก ๆ ของ Patch Sumeru แต่ไม่ใช่ 3.0 ตัว Cyno เราจะเห็นเขาตั้งแต่ Teaser ของ Genshin Impact ชุดแรก ๆ เด็กหนุ่มผู้นี้ไม่ธรรมดาครับ เขามีประวัติที่เชื่อมโยงกับ Collei ตัวละครตัวใหม่และ Lisa ด้วยตัว Cyno เป็นปราชญ์ที่รอบรู้จาก Sumeru Academia ดูเย็นชาและลึกลับ Cyno เป็นชายหนุ่มที่มีผิวสีแทน ตาสีส้มแดง และผมยาวเป็นสีขาว ส่วนเสื้อผ้าของ Cyno นั้นจะสะท้อนแรงบันดาลใจจากเครื่องแต่งกายแบบดั้งเดิม ที่สวมใส่ในอารยธรรมอียิปต์โบราณ เครื่องประดับหัวของเขาที่ทำให้เรารู้สึกถึงเทพหัวสุนัขอย่าง Anubis อีกด้วย 

Nilou (ภาพประกอบไม่ใช่ตัวละครในเกม Genshin Impact)
จะเป็นตัวละคร 5★ ธาตุน้ำอีกตัว ที่ยังไม่ชัดเจนในส่วนของอาวุธที่ใช้งาน จะมาเป็นตัวละครไซส์เดียวกับตัวละครหลัก และจะมาในช่วงเวลาใกล้กันกับ Cyno (ทำให้การหลุดของ Cyno ตอนแรก คาดกันผิดว่าจะเป็นธาตุน้ำ) Nilou หมายถึง " ดอกบัว " ซึ่งเป็นสัญลักษณ์ของเทพธิดาแห่งน้ำ ของประเทศอิหร่าน (การเกษตรเชื่อมโยงกับการใช้น้ำ)

โดย Vahid พ่อค้าบนเกาะ Ritou กล่าวถึงว่า Kusanali ให้พรแก่ชาว Sumeru ซึ่งให้ความมีชีวิตชีวาแก่ผืนดิน และน้ำก็เป็นสิ่งที่ใช้กันอย่างแพร่หลายในการเกษตร หากดูจากความหมายชื่อแบบนี้ นี่อาจจะเป็นคำบอกใบ้ว่า Nilou อาจเกี่ยวข้องกับ Lord Kusanali ซึ่งเป็น Archon แห่งภูมิภาค Sumeru ด้วย

Changsheng 
จะมีเนื้อเรื่องของ Changsheng (งูบนคอของ Baizhu ที่พูดได้) แน่นอนว่าก็ต้องเกี่ยวกับ Baizhu ด้วยเพราะงูไม่เคยลงจากคอเลย 55 ต้องไปด้วยกัน แต่เบาะแสที่ Baizhu จะมาเป็นตัวละคร Playable ไม่มีความชัดเจนใด ๆ ต้องรอต่อไป

Tighnari (ภาพ Fan Art ที่หลายคนหลงเชื่อว่าจริง ในความจริงไม่ใช่นะครับ)

ผลงาน Fan Art ตัว Tighnari สวยเกินจนคนคิดว่าของจริง ผลงานจากนักวาดชาวจีน
ใน Patch 3.0 จะมีตัวละครผู้ชาย 5★ ใช้อาวุธธนูที่ชื่อว่า Tighnari มีลักษณะหูยาวไม่ทราบว่าคล้ายหูเอลฟ์หรือไม่ อาจได้แรงบันดาลใจมาจากบุคคลจริง Al-Tighnari เขาเป็นนักปฐพีวิทยาและชีววิทยาชาวอาหรับ เขาเป็นทั้งนักพฤกษศาสตร์ แพทย์และนักประพันธ์ และยังเกิดในตระกูลอาหรับผู้สูงศักดิ์ ยังต้องรอดูความชัดเจนต่อไปครับตัวนี้

ธาตุไม้โดดเด่นแน่
ในช่วงแรกของ Sumeru จะปูบทบาทความสำคัญไปที่ตัวละคร ที่สามารถทำปฏิกิริยาธาตุกับ Dendro ได้เช่น (Hydro + Dendro), (Electro + Dendro) มันส์แน่ครับปฏิกิริยาใหม่

Varka จอมอัศวินแห่งหมาป่า Boreas ผู้ยิ่งใหญ่ 1 ใน 4 มหาวายุแห่ง Monstadt
ตัวเขาเองคืออาจารย์ผู้สอนวิชาดาบให้หนุ่มน้อยหมาป่า Razor และออกไปทำภารกิจนอกเมือง Monstadt โดยฝากเมืองให้เป็นหน้าที่ของ "รักษาการผู้บัญชาการกองอัศวิน Favonius " ให้กับ Jean ชั่วคราว..โดย Varka เคลื่อนกำลังออกไปพร้อมกับกองพลรบหลัก (มีพ่อ Jean ไปด้วย) ส่วนเรื่องฝีไม้ลายมือ เขาได้รับการยอมรับเป็นอย่างสูงว่า "เก่งฉกาจ" และอยู่ในระดับแนวหน้า ( Varka วัดกับ Eula มาแล้วแบบสบาย ๆ) 

Eula ถือเป็นอัศวินที่มีฝีมือร้ายกาจเป็นอันดับต้น ๆ ของ Monstadt ดูได้จากเส้นทางการไต่เต้าอันไม่ธรรมดาของ Eula ได้...แต่ฝีมือ Eula เก่งมากขนาดนี้ฝีมืออาจจะยังไม่ได้ครึ่งของ Varka เลยครับ โดยลักษณะของ Varka คือชายรูปร่างสูงใหญ่ เปิดเผยตรงไปตรงมา ตัวเขามีความเป็นผู้นำสูงจนใครยากจะปฏิเสธ เราจะได้กลับมารู้เรื่องราวของจอมอัศวินผู้นี้ในช่วงต้น Patch 3.0 ครับส่วนการที่จะเป็นตัวละคร Playable ยังไม่เป็นที่ปรากฏแต่จะมี Playable ตัวใหม่ส่งตรงจาก Mondstadt เหมือนกันครับ
 
Scaramouche
หนุ่มน้อยหน้าตาดี นิสัยไม่ค่อยน่ารักที่แฟนคลับรอจนหง่อมจะมาเป็น Playable ในช่วง Patch  3.2 ข้อมูลจาก Uncle DD เจ้าดังนักขุดคนนี้ข้อมูลค่อนข้างแม่นและนิ่งทีเดียวครับ รอกันได้เลยนับจากนี้ และยังจะมีผู้บริหาร Fatui Harbinger คนใหม่ที่ไม่เคยปรากฏตัวมาก่อน ซึ่งจากคำบอกเล่าของนักขุด Ubatcha เชื่อว่าจะเป็น Playable พร้อม ๆ กันทั้ง 2 ตัวทั้ง Scaramouche และตัวใหม่ ( Patch Fatui ชัด ๆ)

4★ Collei (ภาพ Fan Art)
ตัวที่โลดแล่นในมังงะมานานเพื่อนซี้แปลกหน้าของ Amber เตรียมลงมาเป็น Model ผู้หญิงไซส์ตัวละครหลัก ผมของเธอยาวเลยบ่า สวมกระโปรงสั้นสีดำ สวมถุงน่องในแบบไม่เท่ากันทั้ง 2 ข้างและใส่เสื้อแขนยาว  สวมรองเท้าคล้ายในภาพ ตกแต่งรายละเอียดด้วยสีดำและสีทอง ตัวเธอจะปลอมเป็นผู้ตรวจการป่า ตัวเธอจะสวยน่ารักแบบไม่มีผ้าพันแผลทั่วตัวแบบในมังงะครับ และ 4★ อีกตัวที่จะมาใกล้กันกับ Collei ยังไม่ทราบชื่อครับ