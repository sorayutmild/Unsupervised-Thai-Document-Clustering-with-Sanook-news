  ศาสตร์ดูดวงในปัจจุบันนั้นมีหลากหลาย มากมายให้คุณเลือกดูนะคะ Sanook! Horoscope ขอแนะนำศาสตร์การดูดวงแบบอินเดียกัน (บอกได้คำเดียวว่าแม่นจริงๆค่ะ) จะแม่นแค่ไหนลองมาดูไปพร้อมๆกันเลย


 
อัศวินี (14-27 เมษายน)
คนราศีนี้เป็นคนแข็งแกร่ง มีอำนาจ และชอบมองหาความท้าทายให้กับชีวิตอยู่เสมอ มีบุคลิกร่าเริงแจ่มใส งดงาม เฉลียวฉลาด และเปิดเผย แต่ถึงกระนั้นก็มีความลึกลับอยู่ในตัว บางครั้งเป็นคนเข้าใจยากในเรื่องความรัก ซึ่งคนราศีนี้ คุณกำลังมองหาคู่ที่เพียบพร้อม และสมบูรณ์แบบ แต่ตัวคุณเองมักไม่พร้อมที่จะมีพันธะกับใคร มีสัญลักษณ์เป็น หัวม้า หมายถึง แจ่มใส ราศีที่เหมาะเป็นเนื้อคู่ คือ ภรณี สีประจำตัว คือ สีแดงเข้ม ธาตุ ลม 
ภรณี (28 เมษายน-11 พฤษภาคม)
คนราศีนี้เป็นคนที่มีเสน่ห์ทางเพศ ชื่นชมความงาม และชื่นชอบศิลปะทุกรูปแบบ แต่ควรระวังอย่าหมกมุ่นในเรื่องเพศจนมากเกินไป บางครั้งอาจจะเป็นคนก้าวร้าว และดูเหมือนเห็นแก่ตัว จึงต้องหาคู่ที่ไม่กลัวการผูกมัด อีกยังสามารถสนองตอบความต้องการทางโลกีย์ และเพศรสได้ มีสัญลักษณ์เป็น โยนี (อวัยวะเพศหญิง) หมายถึงมีเสน่ห์ทางเพศ ราศีที่เหมาะเป็นเนื้อคู่ คือ อัศวินี สีประจำตัว คือ สีแดงเข้ม ธาตุ ไฟ 
กฤติกา (12-25 พฤษภาคม)
คนราศีนี้เป็นคนทุ่มเท ฉลาด แต่สุขุมเยือกเย็นเมื่อยามเกิดวิกฤต แต่มักเป็นคนโมโหง่าย และถึงแม้จะไม่ชอบการเผชิญหน้า แต่ก็เป็นคนที่สู้ไม่ถอย และเป็นคนที่เปิดกว้างต่อโลกภายนอก แต่ก็เคร่งครัดในศาสนาด้วยในเวลาเดียวกัน ถึงเม้จะกำลังตามหารักแต่ก็ยังกลัวการผูกมัดอยู่ดี มีสัญลักษณ์เป็น ใบมีด หมายถึงไฟ ราศีที่เหมาะเป็นเนื้อคู่ คือ เชษฐา สีประจำตัว คือ สีขาว ธาตุ น้ำ 
โรหิณี (26 พฤษภาคม-8 มิถุนายน)
คนราศีนี้มักเป็นคนอ่อนไหวง่าย เปลี่ยนแปลงตัวเองได้รวดเร็ว เอาแน่เอานอนอะไรไม่ค่อยได้ แต่ก็มีเสห่ห์ และชอบความสุขสบาย อาจเพราะเป็นคนขี้หึง จึงมักเจ็บปวดได้ง่าย เมื่อดูจากภายนอกอาจจะเป็นคนไม่ผูกพันกับใคร แต่ลึกๆ แล้ว ใฝ่หาความรักจนสุดตัวทีเดียว มีสัญลักษณ์เป็น ล้อรถ หมายถึงความงาม ราศีที่เหมาะเป็นเนื้อคู่ คือ อนุราธ สีประจำตัว คือ สีขาว ธาตุ น้ำ 
มฤคศิร (9-21 มิถุนายน)
คนราศีนี้เป็นคนเข้มแข็ง แถมหัวไว และฉลาดเป็นกรดที่เดียว ถ้าทุ่มเถียงหรือทะเลาะกับใครก็ต้องชนะให้ได้ คนราศีนี้เกิดมาเป็นผู้นำ ชอบมีอำนาจเหนือผู้อื่น และแม้คุณต้องการมีคู่ชีวิต แต่ก็มีเพียงคนที่คุณต้องการจริงๆ เท่านั้นที่จะกระตุ้นอารมณ์ปรารถนาของคุณได้ สัญลักษณ์ประจำราศี เป็น ศีรษะกว้าง หมายถึงสติปัญญา ราศีที่เหมาะเป็นเนื้อคู่ คือ หัฏฐะ สีประำจำัตัว คือ สีเงิน ธาตุ ไฟ 
อารทรา (22 มิถุนายน-5 กรกฏาคม)
คนราศีนี้เป็นคนที่มักประสบความสำเร็จในชีวิต เป็นที่ชื่นชอบของใครๆ จึงมักวุ่นวายอยู่เสมอ และมักให้ความสำคัญกับความคิดเห็นของคนอื่นมากเสียจนบางครั้งละเลยความคิดตัวเองไป ความที่เป็นคนชอบฟังคำซุบซิบนินทา และชอบออกงานสังคม อาจทำให้คุณดูเหมือนเป็นคนมีความคิดตื้นเขิน แต่จริงๆ แล้วไม่ใช่คนแบบนั้นเลย คุณยอมสละได้ทุกอย่างเพียงเพื่อทำให้ฝันนั้นเป็นจริง สัญลักษณ์ประจำราศี เป็น เพชร หมายถึง นักยุทธศาสตร์ ราศีที่เหมาะเป็นเนื้อคู่ คือ มฤคศิร สีประจำตัว คือ สีเขียว ธาตุ ลม 
ปุนัพสุ (6-19 กรกฎาคม)
คนราศีนี้เป็นคนน่ารัก มักห่วงใย และใส่ใจผู้อื่น คุณชอบตั้งเป้าหมาย และทะยานไปสู่ความสำเร็จเสมอ ไม่อย่างนั้นจะรู้สึกว่าตัวเองขาดหลักในชีวิต คุณอยากมีครอบครัวใหญ่ๆ แต่ถ้าไม่มีก็จะพยายามเข้าใกล้กลุ่มคนที่เปิดโอกาสให้คุณได้ใช้สัญชาตญาณ ความเป็นแม่ แต่ระวังบรรดาคู่รักของคุณจะเซ็งเสียก่อน สัญลักษณ์ประจำราศี คือ คันธนู หมายถึง ความเป็นแม่ ราศีที่เหมาะเป็นเนื้อคู่ คือ ภรณี สีประจำตัว คือ สีเทา ธาตุ ลม 
ปุษยะ (20 กรกฎาคม-2 สิงหาคม)
คนราศีนี้เป็นคนขยัน ทุ่มเทให้กับการทำงาน และมีความสามารถในการปั้นความคิดให้เป็นความจริงขึ้นมา มีความคิดสร้างสรรค์ หากวางแผนดีๆ คุณก็จะประสบความสำเร็จในการงานได้ไม่ยากนัก การแสดงความรู้สึกสำหรับคุณแล้วอาจจะเป็นเรื่องยาก แต่ก็ต้องพยายามหน่อย ไม่เช่นนั้นคู่ครองของคุณอาจจะรู้สึกว่าเขาหรือเธอ ไม่เป็นที่ต้องการก็ได้ สัญลักษณ์ประจำราศีเป็น ดอกไม้ หมายถึง สีสันสะดุดตา ราศีที่เหมาะเป็นเนื้อคู่ คือ อัศวินี หรือ อาศเลษา สีประจำตัว คือ สีแดง และดำ ธาตุ ไฟ คนดังราศีนี้ ได้แก่ จีเซลล์ บุนด์เชนี้, มิก แจ็กเกอร์, เจนนิเฟอร์ โลเปซ
อาศเลษา (3-16 สิงหาคม)
คนราศีนี้อาจจะดูเป็นคนขี้เกียจ แต่จริงๆ แล้วสมองไว คิดเร็วทำเร็ว ไม่เคยหยุดนิ่ง รักอิสระ และอาจจะรักสันโดษด้วย รักความสงบ ไม่บ่อยนักที่จะโกรธใคร แต่ถ้าใครมาแหยมเป็นเจอดี และแม้ว่าจะเป็นคนขึ้หึง แต่ก็ไม่ได้อยากให้คู่ ของคุณมีนิสัยอย่างเดียวกัน สัญลักษณ์ประจำราศี เป็น งูพิษ หมายถึง อำนาจสะกดใจ ราศีที่เหมาะเป็นเนื้อคู่ คือ บุษยา สีประจำตัว คือ สีแดง ธาตุ น้ำ 
มาฆะ (17-30 สิงหาคม)
คนราศีนี้เป็นคนเฉลียวฉลาด เอาตัวรอดเก่ง ร่าเริงแจ่มใส ใครเห็นใครหลง แถมเป็นผู้นำที่ใจดี แต่แฝงด้วยความเข้มแข็ง ข้อดีเหล่านี้ทำให้คนมากมายชื่นชอบในตัวคุณ แต่ขณะเดียวกันก็จะมีคนคอยอิจฉาด้วย คุณมีความสุขดีอยู่กับชีวิตรัก แต่คนรักในอุดมคติของคุณนั้นค่อนข้างจะหายากทีเดียว สัญลักษณ์ของราศี เป็น วอ หมายถึง ชื่อเสียง ราศีที่เหมาะเป็นเนื้อคู่ คือ เชษฐา สีประจำตัว คือ สีครีม ธาตุ น้ำ 
บุรพผลคุนี (31 สิงหาคม-13 กันยายน)
คนราศีนี้เป็นคนที่อบอุ่น มีเสน่ห์ และดวงดี แม้คุณทำงานหนัก แต่คุณก็รู้จักหาความสุขให้กับชีวิต ความกระตือรือร้นที่มีอยู่เต็มเปี่ยมจะนำคุณไปสู่ความสำเร็จ นอกจากนี้ คุณยังเป็นคนจริงใจไม่ชอบโกหก รสนิยมของคุณนั้นเลิศหรู คุณมักจะเป็นคนสร้างสีสันให้กับงานเลี้ยงเสมอๆ คุณอยากให้ตัวเอง และคู่มีเป้าหมายเดียวกัน และเคียงข้างกัน ก้าวไปสู่เป้าหมายที่ได้ตั้งไว้ สัญลักษณ์ของราศี เป็น เตาผิง หมายถึง โชค ราศีที่เหมาะเป็นเนื้อคู่ คือ มาฆะ สีประจำตัว คือ สีน้ำตาล ธาตุ ไฟ คนดังราศีนี้ ได้แก่ ราเควล เวลช์, ฮิวจ์ แกรนต์, สเทลล่า แม็กคาร์ตนีย์
อุตรผลคุนี (14-26 กันยายน)
คนราศีนี้เป็นคนมีมนุษยสัมพันธ์ดี หนักแน่น และเกิดมาเป็นผู้ให้อย่างแท้จริง เป็นเจ้าแห่งยุทธวิธี และเป็นนักวางแผนที่ดี แต่ความรู้สึกไม่ค่อยมั่นคง และตึงเครียด อาจจะทำให้คุณประพฤติตนไร้เหตุผล เกิดความประหม่า และไม่มั่นใจได้ คุณมักจะคอยเป็นกำลังใจให้กับคู่ของคุณเสมอ และก็หวังให้เขาหรือเธอเห็นคุณค่าของสิ่งที่คุณทำ พร้อมจะตอบแทนคุณด้วยความรัก สัญลักษณ์ของราศี เป็น ขาเตียง หมายถึง การสู้ชีวิต ราศีที่เหมาะเป็นเนื้อคู่ คือ บุรพผลคุนี สีประจำตัว คือ สีฟ้าสดใส ธาตุ ลม 
หัฏฐะ (26 กันยายน-10 ตุลาคม)
คนราศีนี้เป็นคนมีเสน่ห์ และเป็นคนน่าสนใจ แต่ก็เป็นคนที่อารมณ์เสียได้ง่ายๆ คุณจะทะเยอทะยานที่จะเป็นเจ้าของชะตาชีวิตของตัวเอง บางครั้งอาจจะดูเหมือนเป็นคนเห็นแก่ตัว แต่จริงๆ แล้วคุณเป็นคนใจกว้างกว่าใครๆ และเมื่อคุณตกลงปลงใจกับคู่ของคุณแล้ว คุณจะดูแลเอาใจใส่เขาหรือเธอเป็นอย่างดี คุณจะเป็นผู้ให้ที่แสนอารี สัญลักษณ์ของราศี เป็น ฝ่ามือ หมายถึง การฝึกตนด้วยโยคะ ราศีที่เหมาะเป็นเนื้อคู่ คือ มฤคศิร สีประจำตัว คือ สีเขียว ธาตุ ลม 
จิตรา (11-23 ตุลาคม)
คนราศีนี้ เป็นคนชอบเข้าสังคม รักชีวิตกลางแจ้ง และชอบเม้าท์เป็นชีวิตจิตใจ คุณอาจจะดูมีความสุขกับการเข้าร่วมกิจกรรมต่างๆ และมักหาเพื่อนใหม่ได้ง่ายๆ แต่โดยธรรมชาติของคุณแล้ว คุณรักความสันโดษ แม้จะอยากใช้ชีวิตร่วมกับใครสักคนแค่ไหนก็ตาม แต่คุณก็ไม่เคยทุ่มให้เขาหรือเธอแบบเต็ม 100 เปอร์เซ็นต์ได้สักที สัญลักษณ์ของราศี เป็น ไข่มุก หมายถึง ความงาม ราศีที่เหมาะเป็นเนื้อคู่ คือ หัฏฐะ สีประจำตัว คือ สีดำ ธาตุ ไฟ 
สวาตี (24 ตุลาคม-6 พฤศจิกายน)
คนราศีนี้เป็นคนแอกทีฟ ไม่เคยอยู่นิ่ง แต่มักจะตัดสินใจไม่ได้ว่าจะทำอะไรเป็นสิ่งต่อไป เพราะอยากทำนู้น ทำนี่ เต็มไปหมด ถึงแม้ว่าคุณมีอุดมการณ์เป็นแรงบันดาลใจ และเป็นพลังขับเคลื่อน แต่คนชอบหาว่าคุณเป็นจอมบงการ จริงๆ คุณก็แค่มีความมุ่งมั่นเท่านั้นเอง ส่วนในด้านความรัก พันธะทางใจต่อกันนับเป็นคุณสมบัติสำคัญที่สุดสำหรับคู่รักในอุดมคติของคุณ สัญลักษณ์ของราศี เป็น ปะการัง หมายถึงความทะเยอทะยาน ราศีที่เหมาะเป็นเนี้อคู่ คือ ภรณี สีประจำตัว คือ สีดำ ธาตุ น้ำ 
วิสาขะ (7-19 พฤศจิกายน)
คนราศีนี้เป็นคนมีความทะเยอทะยาน แต่ใช่ว่าความสำเร็จทางด้านวัตถุจะทำให้คุณพอใจเสมอไป หากเพียงแค่ต้องการเติมชีวิตให้เต็ม อาจจะต้องเปลี่ยนการมองโลกเสียใหม่ ข้อดีของคุณก็คือ สามารถเข้ากับคนได้ทุกระดับ มีความสนใจในสิ่งต่างๆ หลากหลาย และแม้ว่าคุณยอมรับการผูกพันกับใครคนใดคนหนึ่ง แต่คุณก็ยังคงต้องการความเป็นส่วนตัวอยู่บ้าง สัญลักษณ์ของราศี เป็น แท่นปั้นหม้อ หมายถึง ความหวัง ราศีที่เหมาะเป็นเนื้อคู่ คือ จิตรา สีประจำตัวคือ สีทอง ธาตุ น้ำ คนดังราศีนี้ได้แก่ โคลเอ้ เซวิญญี, คาลวิน ไคลน์ะ, คาลิสต้า ฟลอกฮาร์ต
อนุราธ (20 พฤศจิกายน-2 ธันวาคม)
คนราศีนี้เป็นคนที่มีความขัดแย้งอยู่ในตัว บางครั้งคุณอาจจะสนใจในเรื่องของจิตวิญญาณ แต่ก็วัตถุนิยมแบบสุดขั้ว ใจดีก็ได้ ใจร้ายก็บ่อย คุณมักเป็นคนสร้างเสียงหัวเราะให้กับคนรอบข้างได้ในนาทีหนึ่ง แต่ก็กลับหดหู่ซึมเซาในนาทีถัดมา ดังนั้นคุณจึงมักจะไขว่คว้าหาทางสายกลางอยู่ตลอดเวลา คุณกำลังตามหารักแท้ และก็พร้อมจะสละทุกสิ่งเพื่อมัน สัญลักษณ์ของราศี เป็น ดอกบัว หมายถึง ความรัก ราศีที่เหมาะเป็นเนื้อคู่ คือ เชษฐา สีประจำตัว คือ สีน้ำตาลแดง ธาตุ ไฟ 
เชษฐา (3-15 ธันวาคม)
คนราศีนี้เป็นคนร่าเริง มีความทะเยอทะยาน ต้องการประสบความสำเร็จในสิ่งที่ไม่มีใครเคยทำได้มาก่อน และเชื่อได้เลยว่าคุณจะทำสำเร็จ หากคุณมีวินัยในตัวเองมากพอ คุณเชื่อมั่นในเรื่องจิตวิญญาณ แต่ก็นิยมยินดีกับเพศรส บางครั้งอาจจะประหม่าไปบ้าง แต่ต้องแสดงออกว่ามั่นใจเอาไว้ก่อน นอกจากนี้คุณยังเป็นคนขี้หึง ในขณะที่ตัวเองเป็นคนหลายใจ คุณต้องการคู่ที่ทำหน้าที่คู่สนทนาได้อย่างชาญฉลาด สัญลักษณ์ของราศี เป็น ตุ้มหู หมายถึง ความสง่างาม ราศีที่เหมาะเป็นเนื้อคู่ คือ มาฆะ สีประจำตัว คือ ครีม ธาตุ ลม 
มูละ (16-28 ธันวาคม)
ราศีนี้เป็นคนที่ชอบทดลองของใหม่ๆ อยู่เสมอ และยังเป็นผู้นำที่มองโลกในแง่ดีอีกด้วย คุณก็เป็นคนเบื่อง่าย แต่เป็นคนปรับตัวเก่ง จึงมักลุกขึ้นมาเปลี่ยนอะไรๆ ได้เมื่อสิ่งต่างๆ รอบตัวนั้นดูราบเรียบเกินไป ความสัมพันธ์ระหว่างคุณ และคู่จะเป็นไปได้ด้วยดี ตราบใดที่เขาหรือเธอยอมให้คุณเป็นตัวของตัวเองต่อไป สัญลักษณ์ของราศี เป็น หางสิงโต หมายถึง ความไม่หยุดนิ่ง ราศีที่เหมาะเป็นเนื้อคู่ คือ บุพพาสาฬหะ สีประจำตัว คือ สีเหลืองมัสตาร์ด ธาตุ ลม 
บุรพสาฬหะ (29 ธันวาคม-11 มกราคม)
ราศีนี้เป็นคนสร้างสรรค์ มีความเฉลียวฉลาด และมีปัญญา หากคุณได้ทำงานที่ตรงกับความสามารถของคุณทุกอย่างจะผ่านฉลุยทีเดียว ผลที่ได้ก็จะเป็นที่น่าพอใจ คุณเปลี่ยนตัวเองไปได้เรื่อยๆ แต่อาจจะพบความยุ่งยากหากคู่ ของคุณไม่ยอมเปลี่ยนตามไปด้วย สัญลักษณ์ของราศี เป็น งาช้าง หมายถึง บุคลิกที่โดดเด่น ราศีที่เหมาะเป็นเนื้อคู่ คือ เรวดี สีประจำตัว คือ สีดำ ธาตุ ไฟ 
อุตตราสาฬหะ (12-24 มกราคม)
ราศีนี้เป็นคนคล่องแคล่ว กระฉับกระเฉง สมองดี เข้าขั้นปัญญาชน มักจะต้องทำสิ่งที่ตั้งใจ และไล่ตามความฝันได้โดยไม่ย่อท้อ คุณเกลียดการหลอกลวง และคนโกง คุณจะไม่ยอมหยุดจนกว่าจะได้ทำลายคนพวกนี้ให้สิ้นซาก หนึ่งในความต้องการของคุณคือ การได้อยู่คนเดียว ดังนั้นความสัมพันธ์ของคุณอาจจะซับซ้อนและยุ่งยากกว่าคนอื่น สัญลักษณ์ของราศี เป็น ขาเตียง หมายถึง การสันโดษ ราศีที่เหมาะเป็นเนื้อคู่ คือ อุตตรภัทรบท สีประจำตัว คือ สีทองแดง ธาตุ น้ำ 
ศรวณะ (25 มกราคม-6 กุมภาพันธ์)
คนราศีนี้มักมีสมองเฉียบแหลมราวมีดโกน และรูปลักษณ์ภายนอกอันแข็งแกร่งไว้เพื่อเป็นเกราะป้องกันตัวเอง คุณถวิลหาความสงบท่ามกลางสรรพเสียงแห่งชีวิต คุณเป็นผู้ฟังที่ดี และเชี่ยวชาญในการแก้ปัญหาให้ผู้อื่น คู่ของคุณจะต้องเคารพเงื่อนไขที่คุณตั้งไว้ และจะต้องเข้าใจด้วยว่าบางครั้งคุณก็ต้องการที่จะอยู่คนเดียว สัญลักษณ์ของราศี เป็น หู หมายถึง ความเงียบ ราศีที่เหมาะเป็นเนื้อคู่ คือ อุตตรภัทรบท สีประจำตัว คือ สีฟ้า ธาตุ น้ำ 
ธนิษฐา (7-19 กุมภาพันธ์)
คนราศีนี้เกิดมาพร้อมกับพรพิเศษในทางสายธรรม แต่ก็ใช่ว่าจะทิ้งเรื่องทางโลก คุณเป็นคนที่มีความสามารถรอบด้าน บุคลิกโดดเด่น สง่างาม ผ่องใส และไม่เห็นแก่ตัว คู่ของคุณอาจจะรู้สึกว่าคุณทำตัวห่างเหิน แต่หากคุณพบคู่ที่ได้วาดฝันไว้แล้วล่ะก็ คุณก็จะซื่อสัตย์กับเขาหรือเธออย่างที่สุด และเป็นโชคของคุณที่คนรอบข้างนั้นยอมรับข้อเสียหลายๆ อย่างของคุณได้ สัญลักษณ์ของราศี เป็น ขลุ่ยหรือกลอง หมายถึง ดนตรี ราศีที่เหมาะเป็นเนื้อคู่ คือ ศตภิษัช สีประจำต้ว คือ สีเงิน ธาตุ ไฟ 
ศตภิษัช (20 กุมภาพันธ์-4 มีนาคม)
ราศีนี้เป็นคนที่ยึดมั่นในหลักการ ดูลึกลับในบางครั้ง และชอบตั้งเป้าหมายที่ไกลเกินเอื้อมให้กับตัวเอง คุณเป็นคนมองการณ์ไกลแต่ขาดความมั่นใจ คุณต้องการมีความสัมพันธ์ที่น่าตื่นเต้น แต่ฝ่ายตรงข้ามจะรู้ได้อย่างไร หากคุณไม่เริ่มต้นส่งสัญญาณให้เขาหรือเธอได้รับรู้เสียก่อน สัญลักษณ์ของราศี เป็น ดวงดาว หมายถึง ความรู้แจ้ง ราศีที่เหมาะเป็นเนื้อคู่ คือ ธนิษฐา สีประจำตัว คือ สีเขียวอ่อน ธาตุ ลม 
บุรพภัทรบท (5-17 มีนาคม)
คนราศีนี้เป็นคนอ่อนไหว และมักจะเอาใจใส่ห่วงใยคนรอบข้างเสมอ ทำให้คนมากมายชอบเข้ามาขอคำปรึกษาจากคุณ ถึงแม้ตอนนี้คุณจะประสบความสำเร็จทางด้านวัตถุแล้วก็ตาม คุณก็ควรวางแผนการเงินของคุณให้ดี นอกจากนี้คุณยังเป็นคนที่มักจะมองคนข้างกายในแง่ดีเกินจริง และเมื่อพูดถึงความสัมพันธ์แล้ว คุณอาจจะดูเหมือนเป็นฝ่ายที่ต้องพึ่งพาเขาหรือเธอ แต่จริงๆ แล้วคุณเป็นคนที่พึ่งตัวเองได้โดยไม่ต้องง้อใคร สัญลักษณ์ ดาบ หมายถึงสันติสุข ราศีเนื้อคู่ อุตตร ภัทรบท สี เงิน ธาตุ ลม 
อุตตรภัทรบท (18-31 มีนาคม)
คนราศีนี้เป็นคนฉลาด แถมเป็นคนใจบุญ มีอุดมการณ์ และเคารพความฝันของผู้อื่น คุณมักเชื่อในเรื่องโชคชะตา และมักมีความรู้สึกไม่อยากยุ่งเกี่ยวผูกพัน ไม่ชอบยึดติดกับสิ่งต่างๆ ในชีวิต คุณจะเป็นครูที่ดีได้ถ้าเลือกจะไปทางนั้น คุณมักจะ พยายามประคองความสัมพันธ์ให้อยู่รอด แต่ถ้ามันไม่งอกงามคุณก็พร้อมจะตัดใจและก้าวไปข้างหน้าต่อไปทันที สัญลักษณ์ของราศี เป็น ฝาแฝด หมายถึง ความมืดที่งดงาม ราศีที่เหมาะเป็นเนื้อคู่ คือ เรวดี สีประจำตัว คือ สีม่วง ธาตุ ไฟ 
เรวดี (1-13 เมษายน)
ราศีนี้คุณเป็นคนมีจิตใจเมตตา ห่วงใยผู้อื่นเสมอ และเป็นคนอ่อนไหว คุณมักอุทิศตัวเพื่อประโยชน์ส่วนรวม แต่เป็นประเภทปิดทองหลังพระ คุณเป็นคนมีความงาม แต่ขาดความมั่นใจ คุณต้องเรียนรู้ที่จะศรัทธาและไว้ใจคนอื่นไว้บ้าง สำหรับเรื่องของความรัก คุณเป็นคนโรแมนติก คุณจึงต้องการคนที่เข้าใจว่าลึกๆ แล้วคุณต้องการอะไร สัญลักษณ์ของราศี เป็น ปลา หมายถึง ความบริสุทธ์ ราศีที่เหมาะเป็นเนื้อคู่ คือ อุตตรภัทรบท สีประจำตัว คือ สีน้ำตาล ธาตุ น้ำ 

ขอบคุณข้อมูลจาก FW Mailขอบคุณภาพประกอบจาก Photos.com
 