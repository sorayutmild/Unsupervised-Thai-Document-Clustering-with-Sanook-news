"ต้น" นฤบดินทร์ วีรวัฒโนดม แบ็คขวาจอมฟิตวัย 20 ปี ของทีมชาติไทย ชุดทำศึก เอเอฟเอฟ ซูซูกิคัพ 2014  กำลังสร้างผลงานในนามทีมชาติได้อย่างยอดเยี่ยม
นฤบดินทร์ วีรวัฒโนดม คือผู้เล่นในตำแหน่งแบ็คขวาที่ฟอร์มเปรี้ยงที่สุดในเวลานี้ ผลงานกับ "มังกรไฟ" บีอีซี เทโรศาสน ในซีซั่นที่ผ่านมา คือคำตอบว่าทำไมเขาคือตัวเลือกใน 11 คนแรกของทีมชาติไทยยุคใหม่
หลังจากจบซีซั่น "เจ้าต้น" หนุ่มน้อยจากเมืองกรุงเก่า ออกเดินทางครั้งใหม่ ด้วยการย้ายไปร่วมทีม "ปราสาทสายฟ้า" บุรีรัมย์ ยูไนเต็ด ยักษ์ใหญ่เจ้าของแชมป์ลีกของเมืองไทย แต่หลายคนคงยังไม่รู้ว่านอกจาก "เจ้าต้น" จะมีชื่อเสียงในวงการลูกหนังแล้ว "ครอบครัววีรวัฒโนดม" ยังมีอีก 1 สาวน้อย ที่กำลังเป็นที่น่าจับตามองในวงการบันเทิง  เธอคือ "ตาล" นฤมล วีรวัฒโนดม น้องสาวแท้ๆของ เจ้าต้น ที่ตอนนี้เป็นหนึ่งในพิธีกร รายการ "สตรอเบอร์รี่ ชีสเค้ก" (ออกอากาศทางช่อง 3 ทุกวันอาทิตย์ เวลา 08.45 - 09.45 น.)
สองพี่น้องแห่งครอบครัว "วีรวัฒโนดม"
"น้องตาล" สาวที่มาพร้อมกับความสดใส กำลังศึกษาอยู่ที่ มหามหาวิทยาลัยศรีนครินทรวิโรฒ คณะศิลปกรรมศาสตร์ ศิลปะการแสดง-และกำกับการแสดง  ความน่ารักของทั้งคู่ที่มีให้กัน โดยเฉพาะอย่างยิ่ง "น้องสาว" จะเข้าไปเชียร์ "พี่ชาย" ในสนามตลอด หากมีโอกาส และ "น้องตาล" ก็ย้ำว่า "หวงพี่ชายคนนี้มากมาย"! เห็นแล้วก็อดชื่นชมครอบครัว "วีรวัฒโนดม" ไม่ได้ ที่เลี้ยงดูทั้ง "ต้น-ตาล" จนประสบความสำเร็จ และสร้างความภูมิใจให้กับผู้เป็นพ่อ-แม่ ตั้งแต่อายุยังน้อย ทั้งนี้ นฤบดินทร์ วีรวัฒโนดม และ พลพรรคทีมชาติไทย เตรียมลงสนามรอบชิงชนะเลิศ ซูซูกิคัพ 2014 นัดที่ 2 ที่สนาม "บูกิต จาริว" กรุงกัวลาลัมเปอร์ ประเทศมาเลเซีย ในวันเสาร์ที่ 20 ธันวาคมนี้  *ช่อง 7 สี ถ่ายทอดสด เวลา 19.00 น.  แฟนบอลชาวไทยห้ามพลาด!
ภาพจากไอจี squiddy_bravo
<< คลิกที่รูปด้านล่าง เพื่อชมความน่ารักของทั้งคู่ >> 