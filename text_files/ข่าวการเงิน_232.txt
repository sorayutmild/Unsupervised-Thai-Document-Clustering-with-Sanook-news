การจะลงทุนทำธุรกิจอะไรก็ตามแต่ การศึกษาข้อมูลการวิเคราะห์ตลาด ถือเป็นสิ่งสำคัญและจำเป็นอย่างยิ่ง เพื่อป้องกันความผิดพลาดที่อาจจะเกิดขึ้นได้ มีหลายธุรกิจที่เกิดขึ้นและก็หายไปอย่างรวดเร็ว เนื่องจากปัญหาทางเศรษฐกิจ อีกทั้งสินค้าและบริการไม่ตอบสนองประชาชนมากนัก แต่ก็มีหลายธุรกิจที่ยังยืนหยัดอยู่ได้ ท่ามกลางเศรษฐกิจที่ไม่สู้ดีนัก นั่นคือ ธุรกิจทั้งร้านราคาเดียว และแบรนด์ที่กำลังมาแรงอยู่ในขณะนี้และมีทิศทางว่าจะเติบโตไปข้างหน้าอย่างต่อเนื่อง ก็คือ OK 20. ซึ่งบริหารงานโดย นักธุรกิจรุ่นใหม่ไฟแรง ที่ชื่อว่า คุณนพพล บุญโชคยิ่ง ซึ่งมีอายุเพียง 20 ปีเท่านั้น
คุณนพพล เล่าถึงที่มาของธุรกิจ OK 20. ว่า ร้าน OK 20. เป็น การต่อยอดมาจาก "ร้านเจี๊ยบ" ซึ่งเป็นร้านขายส่งของเบ็ดเตล็ด ตั้งอยู่ใจกลางกรุงเทพมหานคร ต่อมาเราได้เล็งเห็นความสำคัญของธุรกิจ ดังกล่าว และเนื่องจากความต้องการของผู้บริโภคมีมากยิ่งขึ้นจึงลงความเห็น กันว่า ควรจะมีการขยายธุรกิจให้ครอบคลุมกับผู้บริโภค อีกทั้งเป็นการช่วยประหยัดรายจ่ายให้กับประชาชนชาวไทยในทุกภาคส่วนอีกด้วย
ดังนั้นทางเราจึงขยายตลาดสินค้าในรูปแบบของ ธุรกิจแฟรนไชส์ ซึ่งคงคอนเซ็ปต์ที่ว่า ทุกอย่างในร้านราคา 20 บาท และการันตีในคุณภาพของสินค้าที่เราเลือกสรรมาให้ประชาชนในราคาประหยัด โดยสาขาแรกของ OK 20. เปิดที่มหาชัย เมื่อกลางปี 2555 และก็มีพัฒนาไปเรื่อยจนกระทั่งตอนนี้ OK 20. มีแฟรนไชส์ทั้งหมด 20 สาขา ทั่วประเทศ
จุดเด่นของธุรกิจ OK 20. คือ สินค้าที่หลากหลายกว่า 10,000 ชนิด ทั้งเครื่องใช้ ของเล่น และสินค้าเบ็ดเตล็ดอื่นๆ จำนวนมาก เน้นราคาต้นทุนอยู่ที่ 9-17 บาท ที่สำคัญสามารถจำหน่ายสินค้าลิขสิทธิ์ได้อย่าง ถูกต้อง ซึ่งคนที่สนใจลงทุนกับทาง OK 20. ทางเราก็จะมีการจัดตกแต่งร้านให้ดูสวยงาม ทันสมัยและเป็นหมวดหมู่ เพื่อสะดวกแก่ผู้ที่มาจับจ่ายซื้อสินค้าอีกด้วย และด้วยสโลแกนที่ว่า "ผมมีความคิดที่ไกลกว่า" เราได้มองถึงอนาคตร้าน 20 บาท อีก 5-10 ปีข้างหน้า ว่าจะต้องยกระดับ ของตัวเองให้มากขึ้น เพราะประชาชนแต่ละวันเพิ่มขึ้นอย่างต่อเนื่อง ปัจจัยการซื้อสินค้า ก็เพิ่มมากยิ่งขึ้นด้วยเช่นเดียวกัน ดังนั้นเป้าหมายของ OK 20. เราเตรียมรุกตลาดเพื่อทำให้แบรนด์ OK 20. เป็นเบอร์ 1 ของประเทศ ในด้านสินค้า ทุกอย่าง 20 บาท
เงื่อนไขการลงทุน
- ค่าแฟรนไชส์ 30,000 บาท สัญญาตลอดชีพ - เงินลงทุน ตั้งแต่ 50,000-1,500,000 บาท (ตามขนาดและทำเลของผู้ที่จะลงทุน) ซึ่งในงบลงทุนก็จะแบ่งเป็นค่าตกแต่งร้าน ค่าชั้นวางสินค้าภายในร้าน และค่าอื่นๆที่เกี่ยวข้อง (โดยไม่เก็บค่าธรรมเนียม ในแต่ละปี)
สิทธิที่ผู้ลงทุนกับแฟรนไชส์ OK 20. จะได้รับคือ
- ได้รับป้ายหน้าร้าน OK 20. ฟรี - บริการขนส่งฟรี (เมื่อซื้อครบ 50,000 บาทขึ้นไป) - บริการจัดร้านฟรี (รถโฆษณาฟรี 1 อาทิตย์) - ลงสื่อโฆษณาต่างๆ อาทิ สื่อวิทยุ สื่อโทรทัศน์ สื่อนิตยสารต่างๆ เป็นต้น - ท่านสามารถจำหน่ายสินค้าลิขสิทธิ์ได้อย่างถูกต้อง อาทิ มิกกี้เม้าส์ โดราเอมอน เบนเทน - ท่านจะได้รับบริการจากกลุ่มลูกค้าสัมพันธ์ และคอยติดตามยอดขาย พร้อมคอยดูแลท่านอยู่เสมอ - ท่านจะได้รับสิทธิอื่นๆ ที่มีประโยชน์ต่อท่านอีกมากมาย เมื่อท่านเลือก O.K 20 บาท
คุณสมบัติของผู้ที่ต้องการลงทุน - ต้องเป็นผู้ที่มีใจรักในงานบริการ - มีทำเลและสถานที่เป็นของตนเองหรือเช่าก็ได้ - มีเงินลงทุน ตามขนาดของพื้นที่
ลักษณะทำเล - ควรตั้งอยู่ในพื้นที่ชุมชน สถาบันการศึกษา ตลาด จุดต่อ รถโดยสาร ปั้มน้ำมัน และที่อื่นๆ ที่มีผู้คนพลุกพล่านพอสมควร
ทั้งนี้ คุณนพพล ยังบอกอีกว่า สำหรับคนที่ลงทุนกับทาง OK 20. สามารถการันตีความสำเร็จได้อย่างแน่นอน และที่สำคัญสามารถสร้างกำไรได้อย่างมากมาย ด้วยสินค้าที่เรามีอยู่ ทั้งมีคุณภาพและราคาถูก รวมไปถึงการตกแต่งร้านที่สวยงาม ทันสมัย สามารถดูร้านตัวอย่างและสามารถสอบถามข้อมูลเพิ่มเติม หรือดูบัญชีรายรับรายจ่ายได้ ส่วนระยะเวลาคืนทุนหากเข้าร่วมธุรกิจแฟรนไชส์กับเรา จะอยู่ที่ 6 เดือน ถึง 1 ปี ขึ้นอยู่กับทำเลที่ตั้ง
สนใจแฟรนไชส์ธุรกิจ OK 20. ติดต่อ คุณนพพล บุญโชคยิ่ง (เบนซ์)เลขที่ 54/233 หมู่ 19 หมู่บ้าน ป.ผาสุก แขวงศาลาธรรมสพน์ เขตทวีวัฒนา กทม.10170หมายเลขโทรศัพท์ 08-4897-5555 E-mail benz_kikku@hotmail.com หรือ www.ok20-shop.com