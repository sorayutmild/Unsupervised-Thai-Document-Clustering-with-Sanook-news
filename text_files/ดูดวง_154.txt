ดูดวงปี 2563 โดย อาจารย์สุรัชดา โหราพยากรณ์ เช็กดวงชะตาท่านในปีนี้จะดีหรือร้ายอย่างไร ทำนายดวงชะตาของทั้ง 12 ราศี ทั้งในเรื่องการงาน การเงิน ความรัก และ สุขภาพ ในตลอดปีพุทธศักราช 2563 ราศีใดจะรุ่ง ราศีใดจะร่วง ไปเช็กกันค่ะ 
ดูดวงราศีเมษ หรือ ผู้ที่เกิดระหว่างวันที่ 13 เมษายน – 13 พฤษภาคม
โดยภาพรวมในปี พ.ศ. 2563 จะเป็นปีแห่งความสดใส มีชีวิตชีวาของชาวราศีเมษ ที่ถูกกระตุ้นจากดาวอังคาร ดาวประจำตัว เพิ่มพลังให้ชาวราศีเมษพร้อมจะก้าวออกมาปรากฏตัวในสังคมอย่างเฉิดฉาย มีชีวิตรุ่งโรจน์ชัชวาล! แต่ก็อย่าประมาทในการดำเนินชีวิตในทุกวินาที เพราะอำนาจดาวมฤตยูที่เข้ามากุมราศีเมษ ตั้งแต่ปี พ.ศ. 2560 ที่จะส่งผลไปอีก 7 ปี อาจทำให้ดวงชะตาพลิกผันจากดีเป็นร้าย หรือร้ายเป็นดีได้ในพริบตา!
>> อ่านดวงราศีเมษ แบบเต็มๆ คลิก!
 
ดูดวงราศีพฤษภ หรือ ผู้ที่เกิดระหว่างวันที่ 14 พฤษภาคม – 14 มิถุนายน
โดยภาพรวมในปีนี้ จังหวะชีวิตของชาวราศีพฤษภจะโคจรไปตามลิขิตแห่งดวงดาว โดยจะรุ่งเรือง รุ่งโรจน์ดุจแสงตะวัน โดดเด่น ล้ำหน้า พร้อมจะเป็นผู้นำ ในเดือนมกราคม – พฤษภาคม และเมื่อย่างเข้าสู่เดือนมิถุนายน – ธันวาคม เดือนที่ดาวศุกร์เรืองรอง งดงามยามสนธยา ก็จะมีเกณฑ์ดีในด้านการเป็นผู้สนับสนุนอยู่เบื้องหลัง
>> อ่านดวงราศีพฤษภ แบบเต็มๆ คลิก!
 
ดูดวงราศีเมถุน หรือ ผู้ที่เกิดระหว่างวันที่ 15 มิถุนายน – 15 กรกฎาคม
ปี พ.ศ. 2563 การจัดระเบียบโครงสร้างทางการเงิน จะก่อให้เกิดความมั่นคงมากยิ่งขึ้น และอาจทำให้ชีวิตพลิกผัน เปลี่ยนแปลงอย่างคาดไม่ถึง!
>> อ่านดวงราศีเมถุนแบบเต็มๆ คลิก!
 
ดูดวงราศีกรกฎ หรือ ผู้ที่เกิดระหว่างวันที่ 16 กรกฎาคม – 15 สิงหาคม
โอกาสใหม่ๆ มาพร้อมกับการสร้างรากฐานที่แข็งแกร่งในชีวิตของชาวราศีกรกฎ ซึ่งจะเกิดขึ้นพร้อมกันในปี พ.ศ. 2563 นี้
>> อ่านดวงราศีกรกฎ แบบเต็มๆ คลิก!
 
ดูดวงราศีสิงห์ หรือ ผู้ที่เกิดระหว่างวันที่ 16 สิงหาคม – 15 กันยายน
ปี พ.ศ. 2563 ปีทองแห่งการเริ่มต้นใหม่ การพัฒนาตัวเองเพื่อนำไปสู่ความก้าวหน้าที่ยั่งยืน มั่นคง ปีที่สามารถนำความฝันมาพัฒนาสู่ความเป็นจริง ที่ดาวพฤหัสบดี ดาวประธานฝ่ายศุภเคราะห์จะเป็นผู้มอบให้กับชาวราศีสิงห์ ผู้มีความตั้งใจจริง!
>> อ่านดวงราศีสิงห์ แบบเต็มๆ คลิก!
 
ดูดวงราศีกันย์ หรือ ผู้ที่เกิดระหว่างวันที่ 16 กันยายน – 15 ตุลาคม 
การจัดการดูแลบ้านให้มีบรรยากาศร่มรื่น สะอาดตา และสวยงาม ทำให้ทุกคนในครอบครัวได้อยู่กันอย่างร่มเย็นเป็นสุข ก็จะเป็นเคล็ดลับเสริมสิริมงคล รับพลังความดีงามจากดาวพฤหัสบดี และความแข็งแกร่งจากดาวเสาร์ ให้ชาวราศีกันย์มีความสุข เจริญรุ่งเรืองไปตลอดปี 2563 นี้
>> อ่านดวงราศีกันย์ แบบเต็มๆ คลิก!
 
ดูดวงราศีตุลย์ หรือ ผู้ที่เกิดระหว่างวันที่ 16 ตุลาคม – 15 พฤศจิกายน 
ปี 2563 เริ่มต้นจากการใฝ่หา “ครู” เพื่อเพิ่มพูนความรู้ ด้วยคุณธรรมจากดาวพฤหัสบดี รวมกับพลังความกระตือรือร้นจากดาวอังคาร ถึงจะเป็นส่วนสำคัญทำให้ชาวราศีตุลย์ ผู้ใฝ่เรียน ศึกษาหาความรู้เพิ่มเติมอยู่เสมอ มีโอกาสก้าวหน้า สำเร็จได้ดังที่หวัง
>> อ่านดวงราศีตุลย์ แบบเต็มๆ คลิก!
 
ดูดวงราศีพิจิก หรือ ผู้ที่เกิดระหว่างวันที่ 16 พฤศจิกายน – 15 ธันวาคม
ปี 2563 ปีทองที่เรืองรองด้วยเงินทอง ชาวราศีพิจิก จะสามารถเพิ่มศักยภาพตัวเองที่จะหาเงินให้มากองอยู่ตรงหน้าได้มากขึ้น มากขึ้น และ มากขึ้น!!!
>> อ่านดวงราศีพิจิก แบบเต็มๆ คลิก!
 
ดูดวงราศีธนู หรือ ผู้ที่เกิดระหว่างวันที่ 16 ธันวาคม – 15 มกราคม
ปี 2563 เริ่มต้นปีใหม่อย่างอภิมหายิ่งใหญ่ของดวงชะตา ที่จะทำให้ชีวิตพลิกผัน เปลี่ยนแปลงได้อย่างคาดไม่ถึง จากดาวพฤหัสบดี ดาวประธานฝ่ายศุภเคราะห์ และ ดาวเสาร์ ดาวประธานฝ่ายบาปเคราะห์ ที่โคจรมากุมกันในเขตราศีธนู!
>> อ่านดวงราศีธนู แบบเต็มๆ คลิก!
 
ดูดวงราศีมังกร หรือ ผู้ที่เกิดระหว่างวันที่ 16 มกราคม – 15 กุมภาพันธ์
ปี 2563 ปีแห่งการเตรียมพร้อมทั้งทางร่างกายและจิตวิญญาณ ด้วยการศึกษา เรียนรู้ให้มากขึ้น โดยเฉพาะที่เกี่ยวกับกฎหมาย ศาสนา หรือสาขาอาชีพที่ใช้ความชำนาญเฉพาะด้าน เพื่อนำไปสู่ความเจริญรุ่งเรืองอย่างมั่นคงและยาวนาน
>> อ่านดวงราศีมังกร แบบเต็มๆ คลิก!
 
ดูดวงราศีกุมภ์ หรือ ผู้ที่เกิดระหว่างวันที่ 16 กุมภาพันธ์ – 15 มีนาคม
ปี 2563 ปีแห่งโอกาสที่จะได้รับสิ่งดีๆ จากอิทธิพลของดาวพฤหัสบดีที่จะเข้าสถิตอยู่ในเขตราศีธนู และความเข้มแข็ง อดทน ที่ได้รับจากดาวเสาร์ที่มาสถิต ณ เขตราศีมังกร ซึ่งจากการเรียนรู้ที่จะพัฒนาศักยภาพของตนเอง ฝึกฝนจิตวิญญาณจากธรรมะให้แข็งแกร่งขึ้น แล้วความรัก มิตรภาพ การเริ่มต้นชีวิตใหม่ โอกาสดีๆ ก็จะสามารถเกิดขึ้นได้ในปีนี้
>> อ่านดวงราศีกุมภ์ แบบเต็มๆ คลิก!
 
ดูดวงราศีมีน หรือ ผู้ที่เกิดระหว่างวันที่ 16 มีนาคม – 12 เมษายน
ในปี 2563 จากงาน ภารกิจ การศึกษาที่มีเกณฑ์เดินทางไปที่ห่างไกลจากบ้านเกิดมากขึ้น ซึ่งดาวพฤหัสบดี ดาวประจำตัว จะนำทางไปสู่แสงทองของชีวิต ได้พบเพื่อนใหม่ คนรัก คู่ครองที่จะผูกพันกันไปอีกนาน
>> อ่านดวงราศีมีน แบบเต็มๆ คลิก!
 