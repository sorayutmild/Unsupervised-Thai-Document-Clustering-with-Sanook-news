(4 ก.ค.) สำนักงานคณะกรรมการการเลือกตั้ง รายงานผลผลการนับคะแนนอย่างไม่เป็นทางการ เมื่อเวลาประมาณ 23.30 น. เสร็จสิ้นไปแล้ว 90% ซึ่งทาง กกต. ได้แถลงว่า เมื่อมีการนับคะแนนอย่างไม่เป็นทางการประมาณ 90% จะได้ทำการปิดศูนย์ ซึ่งผลการนับคะแนนอย่างไม่เป็นทางการ พบว่า พรรคเพื่อไทยได้คะแนนมาเป็นลำดับที่ 1 โดยมียอดรวมของ ส.ส. ทั้งหมด 264 ที่นั่ง แบ่งเป็น แบบแบ่งเขต 204 คน แบบบัญชีรายชื่อ 60 คน รองลงมาคือ พรรคประชาธิปัตย์ 160 ที่นั่ง แบ่งเป็น แบ่งเขต 115 และแบบบัญชีรายชื่อ 45 คน
ตามด้วย พรรคภูมิใจไทย 34 ที่นั่ง แบบแบ่งเขต 29 คน แบบบัญชีรายชื่อ 5 คน พรรคชาติไทยพัฒนา 19 ที่นั่ง แบ่งเป็น แบ่งเขต 15 คน แบบบัญชีรายชื่อ 4 คน พรรคพลังชล 7 ที่นั่ง แบ่งเป็น แบ่งเขต 6 คน และบัญชีรายชื่อ 1 คน พรรคชาติพัฒนาเพื่อแผ่นดิน 7 ที่นั่ง แบ่งเป็น แบ่งเขต 5 คน และบัญชีรายชื่อ 2 คน พรรครักประเทศไทย 4 ที่นั่ง แบบบัญชีรายชื่อทั้งหมด พรรคมาตุภูมิ 2 ที่นั่ง แบ่งเขต 1 คน บัญชีรายชื่อ 1 คน พรรคมหาชน 1 ที่นั่ง พรรคประชาธิปไตยใหม่ 1 ที่นั่ง และพรรครักษ์สันติ 1 ที่นั่ง
สามารถเกาะติดและทราบผลคะแนนเลือกตั้งทั้งหมดได้ที่นี่!
ด้านผลของยอดผู้มาใช้สิทธิ์เลือกตั้ง พบว่า จังหวัดที่มีผู้มาใช้สิทธิ์มากที่สุดยังคงเป็นที่ จ.ลำพูน ตามด้วย จ.ตรัง จ.เชียงใหม่ จ.สตูล และ จ.ราชบุรี และจังหวัดที่มีผู้มาใช้สิทธิ์น้อยที่สุด คือ จ.อุดรธานี ส่วนยอดบัตรเสีย พบมากที่สุดคือ จ.แม่ฮ่องสอน น้อยที่สุดที่ จ.ร้อยเอ็ด ผู้ที่ไม่ประสงค์จะลงคะแนน มากที่สุดคือ จ.ภูเก็ต และน้อยที่สุดคือ จ.บึงกาฬ
ส่วนสรุปภาพรวมผู้มาใช้สิทธิ์เลือกตั้ง มีทั้งหมด 72.16 % จากผู้มาใช้สิทธิ์ทั้งหมดประมาณ 33 ล้านคน ทางด้านคณะกรรมการการเลือกตั้ง ได้แถลงขอบคุณประชาชน ที่ได้ออกมาใช้สิทธิ์เลือกตั้ง โดยบอกว่า ขอให้ประชาชนยอมรับผลจากการเลือกตั้งครั้งนี้
