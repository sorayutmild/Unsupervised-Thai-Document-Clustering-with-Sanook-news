(ภาพประกอบข่าว)
ทนาย เผย ทักษิณ เปลี่ยนใจ ไม่ฟ้อง แตงโม ภัทรธิดา ปราศรัยหมิ่นที่ราชดำเนิน ชี้วุฒิภาวะยังน้อย
ผู้สื่อข่าวรายงานว่า (12 พ.ย.) นายวิญญัติ ชาติมนตรี ทนายความรับมอบอำนาจจาก พ.ต.ท.ทักษิณ ชินวัตร อดีตนายกรัฐมนตรี กล่าวถึงข่าวกรณี น.ส.ภัทรธิดา พัชรวีรพงษ์ หรือ แตงโม ดาราชื่อดัง ที่ขึ้นกล่าวบนเวทีคัดค้านร่าง พ.ร.บ.นิรโทษกรรม ที่ถนนราชดำเนิน เมื่อวันที่ 5 พ.ย.ที่ผ่านมา และมีการพาดพิงถึง พ.ต.ท.ทักษิณ
โดยนายวิญญัติ กล่าวว่า ทีมทนายได้มีการปรึกษา พ.ต.ท.ทักษิณ แล้ว เห็นว่าการกระทำที่เกิดขึ้นนั้น อาจเกิดจากสถานการณ์ และวุฒิภาวะที่ยังน้อยของผู้พูด อาจเข้าใจอะไรคลาดเคลื่อนไป จึงอยากให้โอกาส น.ส.ภัทรธิดา โดยขณะนี้ยังไม่ประสงค์จะดำเนินคดี แต่อยากให้ระวังคำพูดที่อาจคลาดเคลื่อนและสร้างความเข้าใจผิดอีก ซึ่งหากหลังจากนี้มีการกระทำลักษณะเช่นนี้อีก ทีมทนายจะพิจารณาหารือกันอีกครั้ง