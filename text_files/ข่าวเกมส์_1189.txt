ในปีนี้ได้มีการเปิดตัวคอลโซลยุคใหม่อย่าง PlayStation 5 และ Xbox Series X/S ทำให้วงการเกมคอลโซลคึกคึกมากขึ้น รวมทั้งยังคงมีเกมจากเครื่อง PS4 กับ Xbox One ที่ยังคงออกมาวางขายต่อ รวมทั้งในส่วนของเครื่อง Nintendo Switch ก็ยังมีเกมเตรียมออกใหม่อีกเพียบ และในปี 2021 ที่จะมาถึงนี้เราจะมีเกมคอลโซลใหม่ที่น่าเล่นออกมาบ้าง เรามาดูกัน

เกมคอนโซลที่วางจำหน่ายในเดือนมกราคม คลิก!
เกมคอนโซลที่วางจำหน่ายในเดือนกุมภาพันธ์ คลิก!
เกมคอนโซลที่วางจำหน่ายในเดือนมีนาคม คลิก!
เกมคอนโซลที่วางจำหน่ายในเดือนเมษายน คลิก!
เกมคอนโซลที่วางจำหน่ายในเดือนพฤษภาคม คลิก!
เกมคอนโซลที่วางจำหน่ายในเดือนมิถุนายน คลิก!
เกมคอนโซลใหม่ ประจำเดือน กรกฎาคม ปี 2021 คลิก!
เกมคอนโซลใหม่ ประจำเดือน สิงหาคม ปี 2021 คลิก!

MXGP 2020 (PS5 XBOX)
วันวางจำหน่าย - 04/01/2021

เกมแข่งขันมอเตอร์ไซค์จากรายการ มอเตอร์ครอสเวิลด์แชมเปี้ยนชิพ (Motocross World Championship) งถูกสนับสนุนโดยสมาพันธ์จักรยานยนต์นานาชาติ ที่นอกจากจะมีรถแข่งขันถูกลิขสิทธิ์มาแล้วยังได้มีโหมดการแข่งขันเสมือนการแข่งจริงๆ ด้วย
Ride 4 (PS5, XSX)
วันวางจำหน่าย - 21/01/2021

เกมแข่งขันมอเตอร์ไซค์อีกเกมที่ได้รถถูกลิขสิทธิ์มาเช่นกัน เกมนี้ได้วางขายบน PC แล้วแต่กำลังจะมีเวอร์ชั่นของ PS5 และ Xbox Series X มาในปีหน้า ตัวเกมนั้นจะโดดเด่นเรื่องอีเวนท์การแข่งขันที่ผู้เล่นสามารถเลือกได้รวมถึงการเปลี่ยนแปลงของสภาพอากาศอีกด้วย
Werewolf: The Apocalypse - Earthblood (PC, PS5, XSX, PS4, XBO)
วันวางจำหน่าย - 04/02/2021

เกมที่สร้าจากนวนิยายชื่อดัง ผู้เล่นจะได้รับบทเป็น Cahal มนุษย์หมาป่าแห่ง Garou เพื่อครอบครองพลังของมนุษย์ หมาป่า และ Crinos แล้วล้างแค้นลงโทษทุกคน Cahal มีบทบาทสำคัญในการก่อมหาสงครามระหว่าง Garou และ Endron ซึ่งเป็นบริษัทน้ำมันยักษ์ใหญ่ที่รับใช้ Wyrm เทพเจ้าแห่งการทำลายล้างที่นำความหายนะมาสู่โลก
Super Mario 3D World + Bowser's Fury (Switch)
วันวางจำหน่าย - 12/02/2021

เกมที่เคยทำออกมาในเครื่อง Wii U เมื่อปี 2013 โดยได้กลับมาอีกครั้งบนแพลตฟอร์ม Switch ที่ยังคงจุดเด่นเรื่องฟีเจอร์ใหม่อย่างการแปลงร่างเป็นแมวเหมียว และมาพร้อมกับ Bowser’s Fury โดยตัวเกมจะรองรับการเล่นแบบ CO-OP ได้ถึง 4 คนเลยทีเดียว
Gal Gun Returns (PC, XO, Switch)
วันวางจำหน่าย - 12/02/2021

จากเกมดังเมื่อปี 2011 และได้กลับมาอีกครั้งโดยมีการปรับปรุงกราฟิกให้ดีขึ้น โดยตัวเกมนั้นการเล่นจะต้องคอยยิงเพื่อนร่วมชั้นเพื่อไม่ให้เขาตกหลุมรักพวกเธอ เป็นเกมแนวสไตล์ญี่ปุ่น รูปแบบผสมผสานเกมแนวยิงอาเจคและเกมจีบสาว เกมซีรี่ส์นี้ครบรอบ 10 ปีแล้วด้วย
Bravely Default II (Switch)
วันวางจำหน่าย - 26/02/2021

เดิมนั้นเกมนี้จะต้องวางขายตั้งแต่ปีนี้แล้วแต่ก็ต้องเลื่อนขายเพราะการระบาดของไวรัสโควิด-19 ถึงเกมจะใช้ชื่อภาค 2 แต่จริงๆ แล้วเกมนี้คือเกมภาค 3 และมีเนื้อเรื่องที่แตกต่างจากเกมสองตัวแรก เป็นอีกหนึ่งเกม JRPG ที่มีแฟนๆ เกมหลายคนให้ความสนใจและรอคอยกันเป็นจำนวนมาก
Harvest Moon: One World (Switch)
วันวางจำหน่าย - 02/03/2021

 
เกมปลูกผักที่ทีมพัฒนาเดิมได้ออกไปสร้างแบรนด์ใหม่ แต่ทางค่ายเกมยังคงใช้ชื่อเดิมแต่ใช้ทีมงานใหม่ในการพัฒนา เป็นอีกเกมที่เลื่อนวางขายไปปีหน้าด้วยเหตุผลว่าต้องการขัดเกลาเกมให้ดีขึ้น รวมทั้งผลกระทบจากการระบาดของไวรัสโควิด-19 โดยตัวเกมนั้นยังคงมีองค์ประกอบในการผจญภัยเพื่อเป็นนักทำฟาร์มที่ยอดเยี่ยม
Story of Seasons: Pioneers of Olive Town (Switch)
วันวางจำหน่าย - 23/03/2021

เกมปลูกผักตัวล่าสุดจากทีมพัฒนาดั้งเดิมของ Harvest Moon ได้ออกภาคใหม่ออกมา ตัวเกมจะมีจุดเด่นเรื่องการปรับแต่งพื้นที่ทำฟาร์มที่มากขึ้นและอิสระมากกว่าเดิม รวมไปถึงของเล่นใหม่อย่างสปริงรดนํ้าและภาพกราฟฟิกแบบ 3D น่ารัก ทั้งยังมาพร้อมกับระบบจีบสาวที่หลายคนชื่นชอบเหมือนเดิม
Monster Hunter Rise (Switch)
วันวางจำหน่าย - 26/03/2021

อีกหนึ่งเกมที่แฟนๆ มอนฮันได้ตื่นเต้นกันมาตั้งแต่เกมประกาศเปิดตัวแล้ว โดยจะเป็นธีมในแบบฉบับญี่ปุ่นเต็มตัว และนอกจากจะมีสัตว์ประหลาดคุ้นเคยกับตัวใหม่ๆ มาให้ได้ล่าแล้ว เกมยังมาพร้อมกับฟีเจอร์อย่างโหนแมลงยักษ์และชุดเกราะที่เป็นเอกลักษณ์เฉพาะอีกด้วย
Poison Control (PS4, Switch)
วันวางจำหน่าย - 13/04/2021

 เกมจากทางญี่ปุ่นที่มีภาพตัวละครอันเป็นเอกลักษณ์และน่าสนใจ เล่าเรื่องราวของเหล่าวิญญาณที่ติดอยู่ในอีกมิติและความจำเสื่อม โดยจะต้องผจญภัยเพื่อหาทางหลบหนีออกไปให้จงได้ ตัวเกมมีจุดเด่นเรื่องระบบสลับตัวและใช้พิษในการต่อสู้ รวมถึงกราฟิกที่โดดเด่นไม่ซํ้าแบบ
Guilty Gear -Strive (PS4)
วันวางจำหน่าย - ภายในปี 2021
 
เกม Fighting อีกหนึ่งซีรี่ส์ที่ได้รับความนิยมจากแฟนๆ มาอย่างยาวนานด้วยการนำเสนอกราฟิกแบบสไตล์การ์ตูน 2.5D และเนื้อเรื่องที่น่าสนใจ โดยในภาคต่อนี้จะมาพร้อมกับตัวละครใหม่ และระบบเด่นอย่างมุมกล้องที่จะทำให้สนุกกับระบบต่อสู้มากขึ้น
King Arthur: Knight's Tale (PS5, XSX)
วันวางจำหน่าย - ภายในปี 2021

เกมแนวเทิร์นเบสผสมผสานกับเกมแนววางแผนที่นำเรื่องราวของกษัตริย์อาเธอร์มาเล่าใหม่ โดยผู้เล่นจะได้รับบทเป็นศัตรูของกษัตริย์อาเธอร์และได้สังหารเขา ทว่าเมื่อเราได้ตายลงไป จะได้กลับมาจากความตายเพื่อให้เราได้สะสางเรื่องทึ่จะต้องทำ เป็นเกมที่ได้รับการระดมทุนจากแฟนๆ จนได้เตรียมวางขายในที่สุด
Mass Effect Legendary Edition (PC, PS5, XSX)
วันวางจำหน่าย - ภายในปี 2021

ไตรภาคที่ดีที่สุดของ Mass Effect ได้นำกลับมาวางขายอีกครั้งในแบบฉบับมัดแพ็ครวม และจะดียิ่งกว่าสำหรับผู้เล่นที่ไม่เคยสัมผัสกับเกมซีรี่ส์ Mass Effect มาก่อน ตัวเกมเป็นเกม RPG อวกาศที่เล่าเรื่องราวของตัวเอกที่ต้องร่วมมือกับเผ่าพันธุ์ต่างๆ ในการปกป้องจักรวาลที่จะโดนกวาดล้างจากผู้ทำลาย เกมยังเด่นเรื่องฉากอัศจรรย์ที่แอบเซ็นเซอร์นิดๆ อีกด้วย
Monster Hunter Stories 2: Wings of Ruin (Switch)
วันวางจำหน่าย - ภายในปี 2021

ตัวเกมนั้นผู้เล่นจะรับบทเป็นลูกหลานของ RED ที่กล่าวถึงเด็กสาวที่จะต้องคอยดูแลไข่มังกร และมีพลังในการสื่อสารกับมังกรอีกด้วย นอกจากนั้นเกมยังไม่เผยรายละเอียดมากนัก แต่ในเกมจะมีอาวุธหลักทั้งหมด 4 อย่าง และปรับแต่งตัวละครได้อิสระอีกด้วย
Ruin King (PC, PS5, XSX, PS4, XBO)
วันวางจำหน่าย - ภายในปี 2021

เกม Turnbase RPG ในจักรวาลของ League of Legend ที่ผู้เล่นจะได้เล่นเป็นเหล่า Champion พร้อมได้รู้ถึงการผจญภัยในโลกของ Runeterra และค้นหาความลับของ Bilgewater กับ Shadow Isles โดยนอกจากความสนุกจากการต่อสู้แล้ว ยังมีปริศนาให้ได้แก้ไขอีกด้วย
Neo: The World Ends with You (PS4, Switch)
วันวางจำหน่าย - ภายในปี 2021

 ภาคใหม่ของเกมในตำนานที่มาพร้อมกับอนิเมชั่นตัวใหม่อีกด้วย เป็นเรื่องราวของเหล่าเด็กวัยรุ่นที่ต้องเอาชีวิตรอดใน เกมยมทูต หรือ Reapers Game ที่เกิดขึ้นในเมืองชิบุย่า และใช้พลังจากเข็มกลัดที่มีความสามารถแตกต่างกันในการต่อสู้กับเหล่ามอนสเตอร์ เกมมาพร้อมกับฉาก 3D เต็มรูปแบบ ส่วนอนิเมชั่นจะมีใครเอามาให้ดูไหมต้องรอลุ้นกัน
The Lord of the Rings: Gollum (PC, PS5, XSX)
วันวางจำหน่าย - ภายในปี 2021

เราได้เล่นเรื่องราวของ The Lord of the Rings ฉบับเกมมาเยอะทั้งเหตุการณ์ก่อนหนัง และรวมไปถึงภาคฮ็อบบิท แต่ในเกมตัวนี้เราจะได้มารับบทเป็นตัวละครสำคัญอย่างกอลลัม ที่จะได้เห็นมุมมองใหม่ๆ ผ่านสายตาของเขาที่จะต้องเอาตัวรอดในโลกอันโหดร้าย และเพื่อตามหาสิ่งที่เขารักที่สุด "แหวนแห่งอำนาจ" นั่นเอง
Martha is Dead (PC, PS5, XSX, PS4, XBO)
วันวางจำหน่าย - ภายในปี 2021

เกมมุมมองบุคคลที่หนึ่งจากทีมผู้สร้าง Town of Light แนวสยองขวัญ โดยจะเป็นเรื่องราวในช่วงปี 1944 สมัยสงครามโลกครั้งที่สอง เมื่อน้องสาวจะต้องต่อสู้กับสภาพจิตใจตนเองหลังจากการสูญเสียพี่สาวฝาแฝดของเธอ ในขณะที่สงครามกำลังจะใกล้เข้ามา เป็นเกมจิตวิทยาที่น่าสะพรึง
Skull and Bones (PC, PS4, XBO)
วันวางจำหน่าย - ภายในปี 2021

เกมออนไลน์ที่แฟนหลายคนรอคอยมานานเพราะมีข่าวออกมายั่วเป็นระยะ ตัวเกมจะเป็นเกมแนวต่อสู้ทางเรือที่ผู้เล่นจะรับบทเป็นโจรสลัดในการสำรวจโลกกว้างและต่อสู้กับผู้เล่นคนอื่นกลางมหาสมุทรอินเดีย เกมนำเสนอประสบการณ์การต่อสู้ของเรือออกมาได้สมจริงและน่าตื่นตา
The Last Kids on Earth and the Staff of Doom (PC, PS4, XBO, Switch)
วันวางจำหน่าย - ภายในปี 2021

หากโลกล่มสลายไปแล้วและกลุ่มเด็กๆ จะต้องเอาตัวรอดจากพวกซอมบี้และมอนสเตอร์ล่ะ? นี่คืออีกหนึ่งเกมสไตล์วัยรุ่นอเมริกาที่ทำออกมาไดน่าสนใจ รับบทเป็นเด็กกลุ่มสุดท้ายที่ยังเหลือรอด ร่วมมือ และประดิษฐ์อุปกรณ์ต่างๆ รอบตัวมาสร้างเป็นอาวุธสุดเจ๋งเพื่อเอาตัวรอด
 
Battlefield 6 (PC, PS5, XSX, PS4, XBO)
วันวางจำหน่าย - ภายในปี 2021

ยังไม่มีข่าวอัพเดตความคืบหน้ามากนักแต่หลังจากที่เกมหายไปนับตั้งแต่เกมทำภาค 5 ทาง EA ออกมายืนยันแล้วว่าปีหน้าจะมีภาคใหม่มาให้ได้เล่นอย่างแน่นอน รวมทั้งยังมีข่าวลือด้วยว่าตัวเกมจะกลับไปยังสงครามสมัยใหม่แบบในภาค 3 - 4 อีกด้วย