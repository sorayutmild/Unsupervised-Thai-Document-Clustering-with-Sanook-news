กลับมาแฮปปี้ได้อีกครั้ง สำหรับสาวสวย  ซูซี่-สุษิรา แน่นหนา ที่ล่าสุดเพิ่งอายุครบ 33 ปีเต็มไปหมาดๆ โดยวันคล้ายวันเกิดปีนี้เจ้าตัวก็จัดปาร์ตี้แบบจัดหนักจัดเต็มแถมยังมีโมเมนต์พิเศษกับหวานใจหนุ่มที่คบหาดูใจกันมาแต่แฟนๆ ยังไม่ค่อยได้เห็นหน้าเห็นตากันเท่าไหร่
โดยสาวซูซี่ได้โพสต์ภาพบรรยากาศงานปาร์ตี้วันเกิดที่เจ้าตัวจัดเต็มทั้งเสื้อผ้า หน้า ผม การจัดตกแต่ง แสง สี เสียง อลังการ ลงในอินสตาแกรม @susiroo พร้อมกับเพื่อนๆ ที่เดินทางมาร่วมงานพิเศษในวันนั้น แต่ที่ทำเอาแฟนๆ ว้าวสุดๆ ก็เป็นช็อตที่สาวซูซี่จุมพิตหวานฉ่ำกับหนุ่มหล่อที่ก่อนหน้านี้เจ้าตัวออกมาเผยว่ามีคนที่คบหากันอยู่ แต่ยังไม่ค่อยได้เปิดตัวสักเท่าไหร่ บรรยากาศวันเกิดของสาวซูซี่
ทำเอาเพื่อนๆ ในวงการ นอกวงการและแฟนๆ เข้ามาแสดงความคิดเห็นแซวว่าสวีทไม่เกรงใจคนโสดกันเลย แบบนี้ไม่รู้ว่าเค้กวันเกิดในงาน หรือ หนุ่มสุดหล่อคนนี้จะหวานกว่ากันนะสาวซูซี่
