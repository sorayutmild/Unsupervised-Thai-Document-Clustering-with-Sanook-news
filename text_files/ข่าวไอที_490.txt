เจ้าหน้าที่ฝ่ายบุคคลสุดสวยแห่ง Baidu ออกซิงเกิ้ลเพลงให้ฟังทางเว็บ
โอกาสมาก็ต้องรีบคว้าไว้สำหรับ Liu Dong หรือชื่อภาษาอังกฤษว่า Jocelin  เจ้าหน้าที่ฝ่ายบุคคลของเว็บเสิร์ชยักษ์ใหญ่ในประเทศจีนอย่าง Baidu  ซึ่งเธอได้เปิดตัวซิงเกิ้ลเพลงแรกที่สามารถฟังและดาวน์โหลดฟรีผ่านระบบ Baidu Ting ของเว็บ Baidu นั่นเอง (จำกัดเฉพาะในจีน) โดนซิงเกิ้ลแรกของ Jocelin  มีชื่อว่า Angry Birds  เป็นเพลงรักแนวอคูสติกและไม่เกี่ยวกับเกมนกโมโหแต่อย่างใด

ที่มาที่ไปซึ่งทำให้ Jocelin ซึ่งเดิมเป็นพนักงานคนหนึ่งของ Baidu  สามารถก้าวออกมาจนมีเพลงของตัวเองก็คือเธอได้ร่วมแสดงในงานเลี้ยงปีใหม่ของ  Baidu โดยมาในมาดของนางแบบ  และภาพถ่ายของเธอที่เผยแพร่ไปในอินเทอร์เน็ตนั้นก็โดดเด่นจนเกิดการส่งต่อ อย่างรวดเร็ว บัญชีผู้ใช้งาน Weibo หรือ Twitter  จีนของเธอนั้นก็มีผู้ติดตามเพิ่มขึ้นอย่างมาก ณ ปัจจุบันก็มีแล้วมากกว่า  300,000 คน

Jocelin ยังทำงานประจำอยู่ที่ Baidu  แต่เชื่อว่าขอบข่ายงานหลักของเธอก็คือการรับบทเป็นศิลปินที่ใช้ในการประชา สัมพันธ์ Baidu Ting ซึ่งเป็นระบบฟังเพลงอย่างถูกต้องของ Baidu  เพื่อลดข้อครหาว่า Baidu เป็นแหล่งรวมเพลงละเมิดลิขสิทธิ์อยู่มากนั่นเอง
แผนการตลาดประชาสัมพันธ์แบบนี้เว็บไหนในไทยจะลองนำไปใช้บ้างก็คงจะน่าสนใจทีเดียว

ขอบคุณเนื้อหา และภาพประกอบบทความโดย: arjin