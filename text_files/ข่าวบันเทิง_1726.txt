เพิ่งจะได้ออนแอร์ไปเพียงไม่กี่วันก็ถูกกระแสจากโลกโซเชียลรวมตัวกันวิพากษ์วิจารณ์ละครเรื่อง "เพื่อนรัก เพื่อนริษยา" อย่างหนักหน่วง ไม่ว่าจะเป็นเรื่องเสื้อผ้า หน้าผม คอสตูม ที่ดูไม่เข้าที่เข้าทาง ตลอด ไปจนถึงตัวของนักแสดงนำเองกับบทบาทที่ไม่เหมาะสม
ล่าสุดพอมีโอกาสได้เจอสาว "คริส หอวัง" หนึ่งในนักแสดงนำหลักของเรื่องนี้ จึงไม่พลาดที่จะสอบถามถึงประเด็นดราม่าที่เกิดขึ้นทันที โดยงานนี้เจ้าตัวก็ได้เผยให้ฟังว่า อยากให้ลองเปิดใจติดตามต่อไปเรื่อยๆ เพราะนี่เป็นเพียงแค่จุดเริ่มต้น ส่วนตัวเชื่อว่าทีมงานและนักแสดงทุกคนทำเต็มที่ และพร้อมรับฟังคำวิจารณ์ที่แฟนๆ ได้ติมา
ฟิตแบคละครเพื่อนรัก เพื่อนริษยาหลังออนแอร์เป็นอย่างไรบ้าง?"ดีค่ะ ดีมากๆ เลย สำหรับอาทิตย์แรกที่ออนไป 2วัน ยังไงก็ฝากติดตามเพราะไม่มีอะไรจะเบาไปกว่านั้นแล้ว นั่นคือเบาที่สุดแล้วค่ะ"
ได้รับบทเป็นนักข่าวเองเลย?"คริสเคยบอกมาตั้งนานแล้ว ระหว่างถ่ายทำ คือเข้าใจเลย ต้องโดนบังคับให้ลงไปนั่งข้างล่าง ต้องตามข่าวให้ได้ คริสเข้าใจหมดเลย"
เรื่องดูเราแต่งหน้าน้อย?"ในเรื่องสำหรับตอนนี้คือยังแต่งหน้า แต่งตัวไม่เป็น เลยไม่แต่งไปเลย ตาไม่มีชั้นให้เห็นกันไปเลยจริงๆ"
มันเลยทำให้หน้าเราดูเด็กลงมาก เมื่อไปเทียบกับ นุ่น วรนุช?"จริงๆ ไม่ได้หน้าเด็กนะ พอไม่ได้ใส่ขนตา หรือแต่งหน้า หน้าเลยออกไปแบบหมวยๆ ค่ะ"
เราพอทราบกระแสที่วิพากษ์วิจารณ์บ้างไหม?"ทราบนะ ทราบจากคนที่รู้จักกับเรา ยังไงก็ฝากติดตามให้เพิ่มขึ้นไปอีก เพราะคริสไม่รู้เนอะ คือคนที่มาพูดกับคริสต้องพูดดีๆ อยู่แล้ว ไม่มีใครเดินมาว่าต่อหน้าเลย"
เขาใช้คำว่าคอสตูมพังเลย?"อันนั้นก็ไม่ใช่หน้าที่เราไง เราเป็นนักแสดง ไปทำทุกอย่างให้อยู่ตามคาแรคเตอร์"
มีโอกาสได้คุยกับนุ่นเรื่องนี้บ้างไหม?"ไม่ได้คุยเท่าไหร่ค่ะ คุยแต่ว่าละครสนุกมากเลย พักบ้างสักเบรกไหม เหนื่อยเหมือนกัน มันส์ทุกตอนเลย"
แต่กระแสวิจารณ์เรื่องนี้ออกมาเยอะอยู่เหมือนกัน?"ก็ดีค่ะ ยิ่งพูดเยอะเหมือนคนก็ยิ่งติดตามเยอะ"
บางคนคาดหวังกับละครเรื่องนี้สูง เพราะนักแสดงแต่ละคนฝีมือดีมาก?"วีคแรกเป็นแค่การเรียงตัว เรียงเรื่องให้ฟังนะคะ หลังจากนี้ไม่มีอะไรเบาไปกว่านั้นแล้วนะคะ หลายคนบอกเป็นแค่นักข่าว หน้าก็ไม่แต่ง จะเอาอะไรไปสู่กับซุปเปอร์สตาร์ ก็ต้องอยากให้ติดตามค่ะ"
เสียใจ หรือน้อยใจกับคำวิจารณ์หรือเปล่า?"ไม่เลยค่ะ จริงๆ แปลว่าเขาดูอ่ะ เขาดูเขาก็ต้องมีความคิดเห็น ก็เขียนมาในกระทู้ แต่ก็สงสารทีมงานบ้างเนอะ เพราะทุกคนตั้งใจทำงานค่ะ แต่เรื่องความมันส์ ความแซ่บของละคร คริสการันตีว่ามันส์แน่นอน อยากจะให้ติดตามกัน"
เรารู้สึกค้านในใจเกี่ยวกับคอสตูมเรื่องนี้บ้างไหม?"มันค้านอยู่แล้วค่ะ ทุกอย่างที่ทำ ไม่ว่าจะเป็นถ่ายละคร ถ่ายโฆษณา ถ่ายมิวสิกวิดีโอ ถ่ายหนัง สมมุติคริสเป็นคริส ตอนได้บทเล่นเป็นเหมยลี่ คริสก็ไม่ได้มั่นใจทุกอย่างนะ แต่มันเป็นคาแรคเตอร์ไงคะ เราเป็นนักแสดงเราต้องทำให้ได้ บางที คริส หอวัง อาจจะไม่ได้ชอบ แต่ก็ต้องใส่ให้ได้ เพื่อให้เข้ากับคาแรคเตอร์ค่ะ"
หลายคนมองว่าบทเราเด่นกว่า นุ่น วรนุช?"ไม่หรอกค่ะ ถ้าเกิดไม่มีใครสักคน เรื่องมันไม่เดินเลยค่ะ"
แต่ส่วนตัวเราเองกระแสตอบรับดีกับการเล่นละครเป็นเรื่องแรก?"ขอบคุณมากๆ ค่ะ ขอบคุณทุกๆ คนด้วยนะคะ คริสตื่นเต้นและไม่รู้มันจะเป็นยังไง สุดท้ายคริสไม่ได้หวังให้ทุกคนมาบอกว่า คริสเล่นดีจังเลย แต่คริสหวังว่าทุกคนจะชอบความแซ่บของละคร เพราะทีมงานทุกคนตั้งใจทำงานมาก อย่างตัวคริสเองเหมือนเป็นมือใหม่ในการเล่นละครนะ เพราะมันคนละศาสตร์กับหนังจริงๆ ถ้าคริสมาเล่น ต่อให้พยายามแค่ไหนแต่ทีมเวิร์คของกองไม่ดี คริสก็ทำไม่ได้ คริสไม่มีนุ่น บางฉากคริสก็เล่นไม่ได้เลย"
มีคอมเม้นท์ในไอจีอะไรที่เราลบทิ้งไปบ้างหรือยัง?"ไม่เคยลบคอมเม้นท์ในไอจีเลย ส่วนมากจะมีแต่ฝากร้าน แต่คริสก็ไม่ได้ว่าอะไรนะคะ คริสไม่ลบเพราะจะได้ให้จำไว้ว่าครั้งหนึ่งเคยมี เพราะไอจีก็เหมือนกับเป็นไดอารี่เรา เพราะฉะนั้นถ้าเกิดจะว่ากัน ก็ว่าให้เบานิดนึง มันเหมือนมาพูดใส่หน้าเราเลย ไม่ใช่ไม่รับฟัง รับฟังค่ะ และไม่ลบ แต่มีนต้องมีมารยาทในการใช้โซเชียลนิดนึง"
ได้ให้กำลังใจอะไรนุ่นบ้างหรือเปล่า?"คือคริสยืนยันว่า นุ่นสวยจริงๆ ถ้าเกิดคุณมีโอกาสได้เจอนุ่นตัวจริง คุณต้องสะพรึง เพราะชีสวย และมีความสามารถซึ่งทุกคนก็เห็นอยู่แล้ว ดังนั้นก็ข้ามๆ อะไรที่ติดขัดนิดเดียวไป ไปโฟกัสเรื่องความมันส์ ความแซ่บของเรื่องดีกว่า"
ล่าสุดเราลงรูปแก๊งนางฟ้า หลังจากมีกระแสว่าเราแตกหักกับแก๊งนี้แล้ว?"ช่วงนี้ทุกคนทำงานหนักมา วุ้นเส้นถ่ายละครสองเรื่อง เจนี่ก็ถ่ายละคร นานาก็ทำธุรกิจร้อยอย่างซึ่งร่ำรวยมากแล้ว เจนเพิ่งกลับมาจากนิวยอร์ก แอนยังอยู่กาลาปากอสอยู่เลย ทุกคนแยกย้ายมากเลย คริสก็ยุ่งกับงาน เมื่อคืนเลยนัดกันว่ายังไงต้องมากินข้าวด้วยกัน พอลล่าก็กลับมาแล้ว"
ตอนนี้เหลือเราคนเดียวยังไม่ได้แต่งงาน?"ไม่เป็นไรค่ะ save the best for last"
เพื่อนๆ ก็ลุ้นคู่เรา?"เดี๋ยวมีเมื่อไหร่จะรีบแจ้งค่ะ"
รอเขาเซอร์ไพรส์ขอแต่งงานอยู่หรือเปล่า?"อย่ารอเลยค่ะ เดี๋ยวเราเซอร์ไพรส์เอง (หัวเราะ) คือสำหรับคริสถ้าจะแต่ง อาจจะพร้อมที่จะมีลูกแล้ว แต่ตอนนี้คริสยังไม่พร้อมที่จะมีลูกเลย"
ต่อให้เขาคุกเข่าขอเราก็ไม่ตกลงใช่ไหม?"ยังไม่เกิดขึ้น ยังไม่รู้เหมือนกัน (หัวเราะ) ทุกคนบอกว่าเวลาถูกคุกเข่าขอแต่งงาน เสียงทุกอย่างรอบข้างจะหายไปหมดเลย คริสเลยยังไม่รู้สึกอันนั้น เลยยังตอบไม่ได้ค่ะ"
ขอบคุณภาพประกอบจากอินสตาแกรม crishorwang และ pantip.com