แหวน เครื่องประดับชิ้นเล็กๆ ที่สวมใส่ง่ายจึงทำให้เป็นเครื่องประดับที่หลายคนนิยมสวมใส่ และที่สำคัญนอกจากแหวนจะเพิ่มความสวยงามและเสน่ห์แก่ผู้สวมใสแล้วยังสามารถช่วยเสริมดวงไปด้วยในตัว
 
ความหมายของการใส่แหวนนิ้วต่างๆ
 
ซึ่งแต่ละคนก็จะสวมใส่ไว้ตามนิ้วต่างๆ ตามความเชื่อที่ว่าจะสามารถช่วยเสริมดวงได้ แต่คุณรู้หรือไม่การสวมแหวนไว้ที่นิ้วแต่ละนิ้วนั้นมีความหมายอย่างไรบ้าง และใส่ไปแล้วจะช่วยเสริมสิ่งดีๆให้กับชีวิตคุณได้อย่างไร  Sanook! Horoscope มีเรื่องราวดีๆ เกี่ยวกับการสวมแหวนมาฝากกันค่ะ
 
ความหมายของการใส่แหวนนิ้วต่างๆ
การใส่แหวนนิ้วไหนดี เสริมอะไรบ้าง 
เสริมความรักให้มั่นคง 
ถ้าหากคุณเป็นคนที่เชื่อในเรื่องความรักที่มั่นคงหรือรักแท้  แนะนำให้คุณสวมแหวนที่ นิ้วนางข้างขวา
เสริมดวงให้โชคดีเรื่องความรัก 
ถ้าหากคุณไม่อยากอกหัก เสียน้ำตา หรือทุกข์ในเรื่องความรัก แนะนำให้คุณสวมแหวนที่ นิ้วก้อยข้างซ้าย
เสริมดวงให้คนเอ็นดู  
ถ้าหากคุณอยากให้คนรอบข้าง หรือคนที่แอบรักหันมาสนใจในตัวคุณ แนะนำให้คุณสวมแหวนที่ นิ้วชี้ข้างขวา 
เสริมดวงโชคดีในทุกๆ ด้าน 
ถ้าหากคุณอยากมีความราบรื่นในทุกๆ เรื่องของชีวิต ทำสิ่งใดไม่ติดขัด แนะนำให้คุณสวมแหวนที่ นิ้วกลางข้างขวา
เสริมดวงให้ปลอดภัยจากสิ่งชั่วร้าย 
ถ้าหากคุณอยากรอดพ้นจากสิ่งชั่วร้ายหรือเรื่องอัปมงคลทั้งหลาย แนะนำให้สวมแหวนที่ นิ้วกลางข้างซ้าย
เสริมดวงด้านการเงิน 
ถ้าหากคุณอยากให้มีเงินทองไหลมาเทมา แนะนำให้คุณสวมแหวนที่ นิ้วกลางข้างขวา 
เสริมดวงให้มีเสน่ห์ดึงดูด 
ถ้าหากคุณอยากมีเสน่ห์ต่อคนรอบข้าง ใครเห็นใครรัก แนะนำให้สวมแหวนที่ นิ้วก้อยข้างขวา 
เสริมดวงให้มีคนอุปถัมภ์เกื้อกลู 
ถ้าหากคุณอยากทำอะไรก็สำเร็จ หรือมีคนคอยช่วยเหลืออุปถัมภ์ค้ำชู แนะนำให้คุณสวมแหวนที่ นิ้วหัวแม่มือข้างขวาหรือซ้ายก็ใด้ 
 
 
ขอบคุณข้อมูลจาก FW Mailขอบคุณภาพประกอบจาก www.dahong.co.kr