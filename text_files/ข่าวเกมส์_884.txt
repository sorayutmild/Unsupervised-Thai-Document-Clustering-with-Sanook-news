PlayStation 4
อีกสองวันเท่านั้นก็จะถึงวันที่ 20 กุมภาพันธ์ 2013 ที่ทางโซนี่จะจัดงาน PlayStation Meeting 2013 ขึ้น ซึ่งตอนนี้ค่อนข้างเป็นที่แน่นอนแล้วว่าโซนี่น่าจะประกาศเครื่อง PlayStation4 ในงานนี้แน่นอนแบบ 99% เพราะสื่อและสิ่งต่างๆที่โซนี่ใบ้ออกมาช่วงนี้ไม่น่าจะมีสิ่งอื่นใดไปได้นอกเหนือจากเครื่องเกมส์รุ่นใหม่ โดยล่าสุดทางโซนี่ได้จัดคลิป 3 คลิปรวด ย้อนระลึกถึงเครื่องเกมส์รุ่นเก่าของพวกเขา วิวัฒนาการความเป็นมาของเกมส์แต่ละรุ่นให้เราได้ดูความหลังกันว่า เมื่อสมัย PS1, PS2 และ PS3 นั้นมีอะไรบ้าง ว่าแล้วก็ไปชมกันเลย
 
PlayStation1 วางจำหน่ายครั้งแรกเมื่อปี 1994 เดิมทีเป็นเครื่องเกมส์นินเทนโดที่ร่วมพัฒนากับโซนี่ เพื่อจะใช้สื่อเก็บข้อมูลแบบ CD แต่สุดท้ายนินเทนโดหักหลังไปคบกับ Philips แทน จึงทำให้โซนี่พัฒนา PS1 มาแข่งกับนินเทนโดตั้งแต่นั้นมา





 
PlayStation2 เครื่องเกมส์รุ่นต่อมา วางจำหน่ายครั้งแรกปี 2000 ซึ่งเป็นเครื่องเกมส์ที่ใช้สื่อเก็บข้อมูลแบบ DVD เป็นเครื่องแรก และขายดีที่สุด มีการทำอุปกรณ์กล้องจับภาพผู้เล่น PS Eyes และอุปกรณ์ติดตั้ง HDD เล่นออนไลน์ด้วย แต่ดันไม่ได้รับความนิยม





 
PlayStation3 เครื่องเกมส์คอนโซลล่าสุดของโซนี่ในยุคนี้ เปิดตัวอย่างอลังการด้วยชิพ Cell Processor อันทรงพลังในสมัยปีแรก 2006 แต่ตอนนี้ล้าหลังไปแล้ว มีการเปลี่ยนนวัตกรรมสื่อเก็บข้อมูลใหม่เป็นแบบ Blu Ray Disc แต่ไม่ค่อยได้รับความนิยมเท่าที่ควร รวมไปถึงฟีเจอร์ใหม่อย่าง Six Axis และ PS Move ที่ไม่ได้รับความนิยมเท่าไหร่เช่นกัน





 
อัพเดต! โซนี่ปล่อยคลิปให้ชมวิวัฒนาการของเครื่องเกมส์พกพาด้วย จาก PSP สู่ PS VITA
คาดว่าจะมีข่าวของ PS VITA ด้วยในงาน PlayStation Meeting 2013 เช่นลดราคาเครื่องอเมริกา





 
คลิปวีดีโอจาก

http://www.youtube.com/user/PlayStation?feature=watch
