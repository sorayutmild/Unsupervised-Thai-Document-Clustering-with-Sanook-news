เคยเห็นใครออกกำลังกาย ทำท่าวิดพื้นแล้วก้นโด่งไหมคะ หรือแต่ยืนตรง เอื้อมมือแตะปลายเท้า เข่ายังแอบงอ หลายๆ ท่าออกกำลังกายที่ว่าเบสิคสุดๆ ยังทำกันผิดๆ แทบไม่ต้องพูดถึงท่าแอดวานซ์เลย
Sanook! Health จึงนำภาพประกอบการออกกำลังกาย แบบเปรียบเทียบให้เห็นจะๆ ว่าแบบไหนถูก แบบไหนผิด จากเฟซบุ๊คเพจ Beauty and the Trainer พร้อมทริคง่ายๆ ในการออกกำลังกายของแต่ละท่า มาฝากกันค่ะ
 
1. ท่า Lunges
ท่า Lunges นั้นเน้นการกระชับก้นและต้นขา แต่ถ้าทำท่าผิดจะทำร้ายเข่าค่ะ โดยเฉพาะการดันเข่าไปข้างหน้าจนเลยปลายเท้า จะทำให้น้ำหนักไปกดที่เข่าแทนที่จะได้ฝึกใช้กล้ามเนื้อค่ะ
 
 
2. ท่า Planks
ดูเหมือนเป็นท่าง่ายๆ แต่ถ้าทำไม่ถูก ก็ไม่โดน Core muscles นะคะ แถมเพิ่มโอกาสบาดเจ็บด้วย
 
 
3. ท่า Push-up (วิดพื้น)
วิดพื้นแบบวางเข่าสำหรับสาวๆ เป็นท่าที่เน้นการใช้กล้ามเนื้ออกเป็นหลัก แต่ถ้าวางมือผิดจะทำให้น้ำหนักไปลงที่ไหล่แทนค่ะ และที่สำคัญต้องเกร็งลำตัวอย่าให้หลังแอ่นนะคะ เพราะอาจจะทำให้เจ็บหลังค่ะ
 
 
4. ยืดต้นขาด้านหน้า
การยืดเหยียดกล้ามเนื้อก็สำคัญ ท่านี้ถ้าทำผิดก็ไม่โดนต้นขาด้านหน้านะคะ ต้องระวังอย่าล็อคเข่าตึง เพราะจะทำให้น้ำหนักตัวกดลงไปที่ข้อเข่าโดยตรง และถ้าหลังแอ่นก็จะเกิดแรงกดที่กระดูกสันหลังด้วยค่ะ
 
 
5. ท่า Tricep Dip
งานกระชับต้นแขนแบบนี้ ต้องดูกระจกด้านข้างให้ดีนะคะ และถ้าอยากเพิ่มความหนัก ก็วางเท้าให้ห่างจากสเต็ปออกไปค่ะ หรือไม่ก็ลองยกขาลอยข้างนึงนะคะ
 
 
6. ท่า Bicep Curl
ดูเหมือนเป็นท่าง่ายๆ แต่ก็ยังทำผิดได้นะคะ มองกระจกด้านข้างไว้ค่ะ ศอกต้องอยู่ข้างลำตัวเสมอ เพื่อให้เราบริหารกระชับกล้ามเนื้อหน้าแขนได้เต็มที่ การโยกตัวเพื่อยกบาร์ไม่นับเป็นการบริหารหน้าแขนนะคะ แล้วยังเสี่ยงต่อการบาดเจ็บที่หลังด้วย ลองเริ่มที่น้ำหนักเบาๆเพื่อโฟกัสท่าก่อนก็ได้ค่ะ
 
 
7. ท่า Overhead Tricep Extension
อย่าหาว่าพี่สอนเลยนะ ท่านี้ศอกต้องชี้ไปข้างหน้าตลอดเวลาค่ะ
 
 
เป็นอย่างไรกันบ้าง หลายคนอาจจะเคยทำผิดมาบ้างล่ะสิ ทีนี้ก็ลองเช็คตามนี้ ก่อนนะออกกำลังกายเองที่บ้านนะคะ ถ้าอยากรู้ว่ายังมีท่าออกกำลังกายท่าไหนอีกหรือเปล่า เข้าไปอัพเดตกันได้ที่ อัลบั้ม #BATT do's and don'ts ในเฟซบุ๊คเพจ เฟซบุ๊คเพจ Beauty and the Trainer กันได้เลยค่ะ
 
 
ขอบคุณภาพและเนื้อหาจาก เฟซบุ๊คเพจ Beauty and the Trainer