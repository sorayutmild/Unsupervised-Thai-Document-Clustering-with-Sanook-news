อ่านแล้วได้อุทาหรณ์...โดนนำสำเนาบัตรประชาชนไปซื้อโทรศัพท์
อยู่ๆ ก็มีการนำบัตรประชาชนไปแอบอ้างและซื้อสินค้าโดยที่เจ้าของบัตรไม่ทราบเรื่องมาก่อน หากเหตุการณ์แบบนี้เกิดขึ้นกับตัวคงสร้างความกังวลใจไม่น้อย เพราะนั้นคือหนี้สินก้อนโตที่เราไม่ได้สร้างขึ้น
เช่นเดียวกับเจ้าของกระทู้ในพันทิปที่ใช้ชื่อว่า ryrabbit เพราะเค้าไม่ได้แม้แต่จะได้ใช้เครื่องสมาร์ทโฟนที่มีการซื้อไปเพราะถูกแอบอ้างเอานำสำเนาบัตรประชาชนไปซื้อโทรศัพท์และมันไม่ใช่แค่เครื่องเดียวครับ เธอโดนหลายเครื่องเลย!! สมาชิกเว็บไซต์พันทิปรายนี้ได้โพสต์เล่าหตุการณ์กับตัวเองไว้ดังนี้ซึ่งวันนี้เราก็ได้หยิบเอาอีกหนึ่งตัวอย่างของมิจฉาชีพที่สมัยนี้เปลี่ยนกลอุบายมากมายหลายรูปแบบในการหลอกลวง มาฝากกัน แนะนำให้อ่านกลโกงกันดูนะครับเพราะบางทีอนาคตอาจจะเป็นประโยชน์ไม่มากก็น้อย

เหตุการณ์ วันที่ 18 เดือนธันวาคม 2557
ดิฉันไป Shop xxx เพื่อซื้อโทรศัพท์ให้พ่อ แล้วต้องการใช้เบอร์รายเดือนสิ่งที่เกิดขึ้น พนักงานขายแจ้งว่ามียอดค้างชำระอยู่ จึงถามกลับไปว่าเบอร์อะไรเพราะเดือนนี้ได้ชำระไปหมดแล้ว
พนักงานบอกว่าเยอะเลยค่ะ 5 เบอร์โดยมียอดค้างชำระทุกเครื่องเป็นจำนวนเท่าๆ กัน จึงบอกเป็นไปไม่ได้เพราะไม่เคยซื้อเครื่องกับ xxx ครั้งนี้เป็นครั้งแรก พนักงานแนะนำให้ไปแจ้งความ เพื่อดำเนินเรื่องว่าถูกแอบอ้าง เพราะใบแจ้งหนี้ถูกส่งไปที่คอนโดแห่งหนึ่งซึ่งดิฉันก็ไม่รู้จัก จึงขอวันที่เปิดใช้บริการ ปรากฏ 5 เครื่องนี้ถูกเปิดใช้บริการพร้อมกัน วันที่ 7 กันยายน 2557 โดยเปิดซื้อ iPhone
ดิฉัน ถามพนักงานกลับไปว่ามียอดค้างชำระเยอะขนาดนี้ทำไมไม่ตัดสัญญาณ คำตอบ เพราะเป็นสัญญาที่ผูกกับตัวเครื่อง พนักงานปลอบใจบอกว่ามีแบบนี้แทบทุกวันโดนขโมยสำเนาบัตรประชาชนมาซื้อ มันแปลกตรงที่ คนเราจะซื้อพร้อมกันวันเดียว รุ่นเดียวกัน 5 เครื่อง พนักงานขายไม่เอะใจบ้างเลยหรือ? พนักงานบอก หนึ่งคนสามารถมีเบอร์ xxx ได้ 6 เบอร์ ดีนะ ที่พี่มี 1 เบอร์ ไม่ งั้นโดน 6 เครื่องแน่!!!
พนักงานบอกเหตุการณ์แบบนี้ถ้าออกจาก Shop พนักงานผู้ขายต้องรับผิดชอบ ถ้าออกจากร้านขายมือถือ แทบไม่มีโอกาสได้เครื่องคืน ขนาดหนูยังโดนเหมือนกัน จึงรีบไปแจ้งความ สน.โชคชัย ตำรวจก็ให้บริการดีมาก และนำเอกสารไปให้ Shop xxx ซึ่งจะส่งต่อไปให้ฝ่ายกฎหมาย ภายใน 45 วัน จะแจ้งกลับมานานมาก ขณะนี้งงว่าเกิดขึ้นได้อย่างไร ถ้ามีการใช้เอกสารจะขีดคร่อมทุกครั้งและเขียนว่านำไปใช้อะไร
จะโชคดี หรือโชคร้ายที่มิจฉาชีพเปิดใช้วันเดียวเลยเพื่อแสดงเบาะแสว่าถูกขโมยสำเนา บัตรประชาชน นี่ถือว่าปรานี? และมีพยานยืนยันว่าไม่เคยรู้จักหรือยุ่งเกี่ยวกับที่อยู่ให้จัดส่งใบแจ้ง หนี้นั้น งานนี้เป็นแสนแน่ ซึ่งไม่ทำก็คือไม่ผิด แต่กว่าจะแก้ไขเรื่องได้คงนานมาก เรียกว่า "ต้องทำใจ" กันเลยทีเดียว
ความคิดเห็นส่วนตัวของเจ้าของกระทู้ผู้เสียหาย
มันเป็นเหตุการณ์ที่แปลกมากพนักงานขายเครื่องในเวลาเดียวกันทั้ง 5 เครื่อง โดยไม่ได้ดูหน้าคนกับสำเนาบัตรประจำตัวประชาชนลายเซ็นต์อีก พนักงานช่างแปลกจริงๆ เทรนด์มาหรือเปล่า ถ้าเป็นลูกตู้ หรือร้านขายมือถือจบค่ะ เครื่องออกไปยังไม่รู้เลย
จุดหมายปลายทางไป ไหน เชื่อช่องทางมิจฉาชีพ จริงๆ ค่ะที่สักเอาแต่ขายเครื่อง ทำยอดโดยไม่ได้ระวังมิจฉาชีพที่จะเกิดขึ้น เรื่องนี้อยากให้จบโดยเร็วที่สุด ไม่อยากให้เรื่องถึง สคบ. กสทช. เลย แต่เป็นเคสที่ต้องตระหนักถึงสิ่งที่เกิดขึ้น วันๆ ดูข่าว ลุงแก่ๆ ทำนา ยังไม่รู้เรื่องเลย หนี้เป็นแสนแบบนี้เหมือนกัน เค้าจะแก้ไขยังไง?
เรายังพอจะเดินไปหาตำรวจ ตั้งทนายความได้ แต่อย่างชาวบ้าน เงินแต่ละบาทเนี้ย มันไม่ใช่เรื่องเล่นๆ นะ การขโมยสำเนาบัตรครั้งนี้อยากจะโกรธแต่ไม่รู้จะโกรธยังไงกับมิจฉาชีพที่มันเกิดทุกวันและเป็นขบวนการแบบนี้
สามารถเข้าไปอ่านความคืบหน้าได้ที่ pantip.com/topic/33001018