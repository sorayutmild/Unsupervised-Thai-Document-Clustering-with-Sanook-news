     All-new Honda Civic 2021 ใหม่ ถูกเปิดตัวอย่างเป็นทางการเป็นที่เรียบร้อยแล้ว ซึ่งหลายคนก็มีความเห็นต่อรูปลักษณ์ของซีวิคโฉมใหม่แตกต่างกันออกไป เราจึงได้นำเอาภาพของทั้งโฉมใหม่และโฉมปัจจุบันมาเทียบให้เห็นกันชัดๆ ว่าคันไหนสวยลงตัวกว่ากัน
     ฮอนด้า ซีวิค 2021 ใหม่ ถูกพัฒนาต่อเนื่องมาเป็นเจเนอเรชั่นที่ 11 แล้ว โดยเปิดตัวอย่างเป็นทางการครั้งแรกในโลกที่สหรัฐอเมริกา มีให้เลือกทั้งหมด 4 รุ่นย่อย สามารถเลือกได้ทั้งเครื่องยนต์เบนซิน 2.0 ลิตร และเบนซินเทอร์โบ 1.5 ลิตร ขณะที่ดีไซน์ภายนอกถูกถอดแบบมาจากโฉมโปรโตไทพ์แทบทั้งหมด เน้นเส้นสายที่ดูเรียบง่ายสะอาดตากว่ารุ่นก่อนหน้า พร้อมด้วยแนวขอบประตูที่เรียกได้ว่าเป็นแอคคอร์ดย่อส่วนเลยทีเดียว

     ขณะที่ห้องโดยสารมีการเผยโฉมจริงเป็นครั้งแรกเช่นกัน โดยใช้แนวทางการออกแบบใหม่ของฮอนด้าที่เน้นความเรียบง่ายมากยิ่งขึ้น มาพร้อมช่องแอร์ทรงรังผึ้งพร้อมแผงคอนโซลที่ถูกตกแต่งให้กลมกลืนกัน ติดตั้งหน้าจออินโฟเทนเมนท์ขนาดใหญ่ (7 นิ้ว หรือ 9 นิ้วขึ้นอยู่กับรุ่นย่อย) เหนือแผงคอนโซล พร้อมหน้าจอแสดงข้อมูลการขับขี่แบบดิจิตอลล้วน ซึ่งฮอนด้าระบุว่ามีการใช้วัสดุที่ให้ความพรีเมียมมากยิ่งขึ้น
ดีไซน์ด้านหน้า

 
ดีไซน์ด้านท้าย

 
ดีไซน์ด้านข้าง

 
ดีไซน์ภายในห้องโดยสาร

 
ดีไซน์มาตรวัดความเร็ว

     ส่วนราคาจำหน่ายของ All-new Honda Civic 2021 เวอร์ชั่นอเมริกาเหนือยังไม่ถูกประกาศออกมาในขณะนี้ แต่คาดว่าจะขยับขึ้นจากโฉมปัจจุบันเล็กน้อย พร้อมวางจำหน่ายในช่วงฤดูร้อนนี้
 