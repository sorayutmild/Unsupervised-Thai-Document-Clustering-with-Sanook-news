นาธาน ไม่ยอมโป๊ะแตก!! บอกเพชรบนนิ้วของปลอมทุกเม็ด อ้างไม่สวมของจริงเพราะกลัวสังคมจับจ้องมูลค่าสิ่งของมากกว่าคนสองคน
หลังจากที่ปล่อยให้ตัวเองตกเป็นขี้ปากสังคมอยู่นานสองนาน เพราะออกมาให้ข่าวว่าเตรียมตัวลั่นระฆังวิวาห์กับไฮโซหนุ่ม "เชน" เจ้าของธุรกิจพันล้าน จนต้องงัดหลักฐานเป็นภาพถ่ายสุดสวีทบนเตียงนอน และแหวนเพชรเม็ดใหญ่เท่ากระเทียมโทนออกมาให้ได้ยลเพื่อเป็นการการันตีความจริง
ล่าสุดอดีตนักร้องคนดัง "นาธาน โอมาน" ก็ถูกทำเซอร์ไพรส์อีกครั้งกลางรายการ "เอิ๊กโชว์" ด้วยการนำเครื่องตรวจเพชรมาช่วยตรวจสอบความแท้ความปลอมต่อหน้าสื่อและถึงแม้ว่าผลที่ออกมาบรรดาเพชรเม็ดเขื่องบนนิ้วจะเป็นของปลอมทุกเม็ด เพราะหนุ่ม "นาธาน" ให้เหตุผลว่าไม่อยากให้ใครจับจ้องมูลค่าของแหวนหมั้นแล้วนั้น
เจ้าตัวก็ยังถือโอกาสนี้คอนเฟิร์มแรงๆ ด้วยว่า ช่วงเดือนกันยายนปีหน้า ทุกคนจะได้เห็นงานแต่งสุดอลังการ พร้อมทั้งเรือนหอหรูริมชายหาดกระบี่มูลค่าไม่ต่ำกว่า 50 ล้านบาท อย่างแน่นอน
ล่าสุดเราลงทุนงัดภาพหวานใจออกมาโชว์ แต่ก็ยังถูกมองว่าโกหก ?
"เป็นเรื่องปกติค่ะไม่ได้ซีเรียสอะไรเลย มันแล้วแต่ใครจะเชื่อ แต่สำหรับเราคือเรามีแฟนจริงๆ ไม่ได้มีผัวเป็นเครื่องโมเสค แค่เพราะเราเป็นอีนาธานไงไม่ว่าทำอะไรก็ถูกด่าอยู่แล้ว"
มีแพลนจะควงกันออกสื่อบ้างหรือเปล่า ?"มีค่ะ เพราะตอนนี้เรากำลังสร้างเรือนหอที่จังหวัดกระบี่ อีกประมาณ 14 เดือนก็น่าจะเสร็จ หลังจากนั้นธานกับพี่เชนก็จะเดินสายแจกการ์ดให้ผู้ใหญ่ที่เคารพ"
นอยด์ไหมที่คนติดภาพเราว่าชอบโกหกไปแล้ว ?"ไม่นอยด์เลย เราทำใจได้แล้ว"
เมื่อกี้เราพูดถึงเรือนหอพอจะบอกได้ไหมว่ามูลค่าเท่าไหร่ ?"หลายอยู่ แต่ถ้าบอกราคาก็จะถูกด่าอีกว่า "ไม่จริง ปลอม" ดังนั้นรอดูดีกว่า เพราะเท่าที่คาดการณ์จากสายตาตอนนี้ก็น่าจะ 50 ล้านบาทได้ ไม่รู้นะแค่คาดเอาเฉยๆ คือสร้างไปได้ประมาณ 10 เปอร์เซ็นแล้ว"
เราได้ช่วยตกแต่งเรือนหอบ้างหรือเปล่า ?"ตกแต่งสิ เราแบ่งกันชัดเจนว่า โครงพี่เชนจัดการ ส่วนตกแต่งภายในธานดูแลทั้งหมด"
ติดชายทะเลอย่างที่เราบอกจริงไหม ?"อุ้ย ต้องรอดู ต้องรอดูว่าจะเป็นยังไง (หัวเราะ)"
มีแพลนแถลงข่าวแต่งงานเมื่อไหร่ ?"ไม่นานแน่นอน แถลงข่าวน่าจะเร็วๆ นี้
เห็นในรายการวันนี้มีเครื่องตรวจเพชรด้วย ทำไมเราถึงไม่ใส่แหวนจริงมา ?"อ๋อ...ที่วันนี้ไม่ใส่มาเพราะทุกคนจะต้องเปิดประเด็นเรื่องแหวนถูกต้องใช่ไหมคะ ดังนั้นธานก็เลยคุยกับแม่ว่าไม่เอามาดีกว่า เพราะถ้าจะมาถามมาอะไรมันดูไม่ให้เกียรติเรา ไม่ให้เกียรติครอบครัวเขา ไม่ให้เกียรติแฟน อีกอย่างพอเอาเพชรจริงมาปุ๊ปคนก็จะสงสัยอีกว่าจริงกี่เปอร์เซ็น คือมันจะดูเหมือนว่าเป็นการตีมูลค่าครอบครัวเขาไปอีก"
เพชรจริงก็เพชรจริง ทำไมต้องแคร์ด้วยว่าจริงกี่เปอร์เซ็น ?"เอ่อ...จริงๆ วันนี้ไม่ได้ตั้งใจใส่เพชร แต่ที่ใส่มาวันนี้แค่ให้รู้สึกว่ายังมีแหวนอยู่ในมือก็เท่านั้นเอง"
สำหรับที่ใส่มาวันนี้ก็คือปลอมหมดเลย ?"ไม่จริง ไม่จริงเลยสักวง"
แทนที่วันนี้ออกสื่อเพื่อเคลียร์แล้วก็น่าจะชัดๆ ไปเลย ?"ยัง รอแถลงข่าวสิเปิดใจแน่นอน จริง เริ่ด ชัด เบื่อ"
งานแต่งกำหนดไว้แล้วหรือยังว่าจะเป็นช่วงไหนเดือนไหน ?"น่าจะประมาณเดือนกันยายนปีหน้า แต่ทั้งนี้ทั้งนั้นก็รอให้ผู้ใหญ่เขาจัดการดีกว่า ส่วนเรารอแต่งหญิงใส่ชุดเจ้าสาวก็พอ เพราะภาพที่วาดไว้คือใส่ชุดยาวๆ เดินมาจากทะเล"
เรียกว่างานแต่งก็ต้องสมฐานะแน่นอน ?"สมฐานะค่ะ สมกับที่ทุกคนประณาม"




นาธาน โป๊ะแตก!!!! ตรวจเพชรเจอปลอมทุกเม็ด เจ้าตัวบอกไม่อยากสวมของจริงกลัวสังคมจับจ้อง
Posted by Sanook News on 11 กันยายน 2015

