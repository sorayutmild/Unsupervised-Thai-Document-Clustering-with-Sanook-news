สวัสดีเพื่อน ๆ ชาว RoV ที่น่ารักทุกคน และขอยินดีกับทาง Garena RoV Thailand ในช่วงครบรอบ 5 ปีนี้และแน่นอนที่สุดแห่งการ Collaboration สุดยิ่งใหญ่ที่หลาย ๆ คนต่างตื่นเต้นและเฝ้ารอ กับการเข้ามาของ Anime ระดับโลกที่จะเข้ามาให้ความร่วมมือกับ RoV ในรูปแบบของสกินจาก Series-Anime เจ้าดังอย่าง One Punch Man 


ต้องพูดว่าเป็น Series ที่มีความสนุกสนานมันส์และยังฮาอีกด้วย กับชื่อภาษาไทย " วันพั้นช์แมน ไอ้หนุ่มหมัดเดียว " อย่าง Saitama ก็จะมาโลดแล่นอยู่ในโลก Athanor พร้อมกับ Genos และ Terrible Tornado

Saitama อดีตหนุ่มตกงานผู้มีความฝันในวัยเยาว์อยากเป็น Hero จนเมื่อหลังการต่อสู้กับมอนสเตอร์ปู ทำให้เขาจริงจังกับการเป็น Hero มากขึ้น เขาจึงได้ฝึกฝนตัวเองเป็นระยะเวลา 3 ปี​ ตั้งแต่อายุ 22 ปี กับตารางการฝึกที่โหดหิน อันได้แก่ การกินอาหารครบ 3 มื้อ, ซิทอัพ 100 ครั้ง, ลุกนั่ง 100 ครั้ง, วิดพื้น 100 ครั้ง และวิ่งวันละ 10 กม. ทุกวัน จนกระทั่งผมของเขาร่วงหมดหัวจนเป็นเอกลักษณ์

แต่ถึงอย่างนั้นความแข็งแกร่งที่เกิดขึ้น กลับได้ผลเกินคาดเพราะมันทำให้เขา สามารถปราบคู่ต่อสู้ได้ทั้งหมดได้ภายในหมัดเดียว  แต่ไม่ว่าความสามารถของเขาจะมีมหาศาลมากเพียงใด สำหรับการจัดอันดับ Hero แล้วความแข็งแกร่งของเขาถูกจัดอยู่เพียงระดับ C เท่านั้น (แต่ความสามารถโหดเกินเบอร์) โดยตัวเขาจะมาในรูปแบบสกินของ Raz

Genos ศิษย์เอกของ Saitama เป็นไซบอร์กหรือหุ่นยนต์ที่เกิดจากการดัดแปลงร่างกายโดย ดร.แอดเรย์ ซึ่งช่วยชีวิตเด็กหนุ่มในวัยเด็กหลังจากเขาต้องสูญเสียครอบครัว จากการเข้าจู่โจมของเหล่าไซบอร์ก ในด้านนิสัยนั้น.. Genos เป็นคนจริงจังกับทุกสิ่ง และไม่ใส่ใจต่อชื่อเสียงที่เชื่อกันผิด ๆ เกี่ยวกับ Saitama และเชื่อในฝีมือของพระเอกของเรื่องแบบสุด ๆ

อย่างไรก็ตาม Genos เทิดทูนบูชา Saitama อย่างมากและหวังว่าสักวัน Saitama อาจารย์ของเขาจะถ่ายทอดเคล็ดลับวิชาสู่ความแข็งแกร่งขั้นสุดยอดให้บ้าง ตัวเขาจะมาอยู่ในรูปแบบสกินของ Errol 

Tatsumaki / Tornado  Hero หญิงที่มีผมสีเขียวเรืองแสง Hero นักสู้ระดับ S Rank 2 ผู้ได้รับสมญานามว่า ” Terrible Tornado” หรือที่แปลว่า “ พายุทอร์นาโดแห่งความหวาดกลัว ” มีความสามารถด้านพลังจิตที่แข็งแกร่ง จนสามารถยกสิ่งของหรือก้อนหินหนัก ๆ ได้เลยทีเดียว..โดยตัวเธอจะมาอยู่ในรูปแบบสกินของ Krixi 

เฝ้ารอกันได้เลยครับอีกไม่นานแล้ว เก็บตังค์เตรียมตัวไว้ได้เลย พวกเขากำลังจะมาให้จับจองกันอีกไม่นานนี้แล้วพบกันครับสวัสดี