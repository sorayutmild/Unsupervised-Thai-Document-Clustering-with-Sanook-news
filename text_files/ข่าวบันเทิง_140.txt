จากกรณี ไฮโซตั๋ม วิชชุดา ลีนุตพงษ์ โพสต์แฉอดีตแฟนหนุ่ม ซึ่งก็คือ พ.ต.ท.อรรถพล อิทธโยภาสกุล หรือ รองอั๋น นายตำรวจคนดัง ระบุว่าฝ่ายชายได้ขอเลิก ทั้งที่กำลังจะแต่งงานกัน และมีข้อความระบุเกี่ยวกับเรื่องเงินๆทองๆ และการเลื่อนตำแหน่งขึ้นเป็นผู้กำกับ
ล่าสุด รองอั๋น ได้โพสต์ผ่านเฟซบุ๊ก Aun Pol ชี้แจงว่า สาเหตุที่ต้องเลิกกับ ไฮโซตั๋ม ไม่ใช่เรื่องเงิน แต่เป็นเพราะพฤติกรรมการไม่ให้เกียรติของอีกฝ่าย และได้ตัดสินใจยุติความสัมพันธ์ เมื่อเดือนมกราคมที่ผ่านมา โดยข้อความระบุว่า...
"ขอบคุณทุกกำลังใจนะครับ ที่เป็นห่วง...
เป็นเรื่องของคน 2 คนที่คบกันแล้วเลิกกันไป แต่ฝ่ายหนึ่งผิดหวังจึงทำลาย มีคนเตือนฝ่ายชายมากมายเกี่ยวกับเธอ ฝ่ายชายลังเล แต่จะเชื่อเมื่อพิสูจน์ด้วยตนเอง เธอมีทั้งด้านดีและด้านไม่ดีเหมือนคนทั่ว ๆ ไป ซึ่งชีวิตคู่นั้นทั้งคู่ต้องยอมรับด้านไม่ดีของซึ่งกันและกันได้ ถึงจะอยู่ด้วยกันในระยะยาวได้
ปัญหาจริง ๆ ที่ต้องยุติความสัมพันธ์นั้น คือพฤติกรรมการไม่ให้เกียรติ และการกระทำบางอย่าง (ขอไม่กล่าวถึงที่ทำให้ฝ่ายหญิงเสียหายครับ) รวมถึงอีกมากมายที่วงสังคมเดียวกันกับฝ่ายหญิงรู้ดี เป็นเรื่องสำคัญที่ไม่สามารถใช้ชีวิตคู่ได้ ไม่ใช่เรื่องเงินตามที่ถูกกล่าวหาแต่อย่างใด
ตรรกกะง่าย ๆ สิ่งที่เธอกล่าวหาว่าฝ่ายชายต้องการเงินจากเธอ ใคร ๆ ก้อคิดได้ ว่าถ้าต้องการแบบนั้นจริง คงยอมแต่ง แล้วเอาเงิน แต่มันไม่ใช่ ตลอดระยะเวลาที่คบกัน ฝ่ายชายไม่เคยเอาเงินหรือของอะไรจากเธอเลย จะมีแลกของบ้าง ตามปกติของคนคบกัน แม้เธออยากจะซื้ออะไรให้ ฝ่ายชายมักบอกเสมอว่า ไม่เป็นไร สิ่งที่อยากได้ สามารถซื้อเองได้หมด ยืนยันว่าฝ่ายชายไม่เคยขอหรือเอาเงินหรือทรัพย์สินใด ๆ ของฝ่ายหญิงแม้แต่บาทเดียว
ตัวฝ่ายชายเองเป็นเพียงคนธรรมดา มีข้อดีและไม่ดีเช่นกัน เมื่อฝ่ายหนึ่งไม่สามารถรับข้อเสียและความเป็นตัวตนที่แท้จริงของอีกฝ่ายหนึ่งได้ ทั้งคู่ต่างยอมรับและยุติความสัมพันธ์ไป
ทั้งสองคนได้ยุติความสัมพันธ์ช่วงต้นเดือนมกรา ที่ผ่านมา
สำหรับการกล่าวหาฝ่ายชายในเรื่องเป็นเท็จที่ทำให้ฝ่ายชายเสียหาย ฝ่ายชายยอมถูกด่าถูกว่าโดยบิดเบือนข้อเท็จจริงเป็นระยะเวลาหนึ่งโดยไม่ตอบโต้ หวังเพื่อให้จบเรื่องนี้โดยดี ยอมให้ฝ่ายหญิงจบเรื่องนี้อย่างสง่างาม แต่ฝ่ายหญิงไม่ยอมจบ เกิดความเสียหายต่อ ตัวฝ่ายชาย ครอบครัว อาชีพ และบุคคลอื่น
ชีวิตฝ่ายชายมาได้ทุกวันนี้ ยืนยันว่ามาด้วยการทำงานตามปกติไม่เคยเสียเงิน ในการขึ้นตำแหน่งตามที่ถูกกล่าวหาแม้แต่บาทเดียว ทุกคนที่รู้จัก รู้ดี
สิ่งที่ฝ่ายหญิงกล่าวไว้ ถ้าเลิกกัน จะทำลายฝ่ายชายให้ถึงที่สุด ในทุกรูปแบบ เป็นสิ่งที่กำลังโดนโจมตี อย่างหนักหน่วง ซึ่งคำพูดใครจะพูดอะไรก็พูดได้ แต่ขอให้ใช้วิจารณญาณในการรับฟัง
จึงขออนุญาตชี้แจงให้ทุกท่านที่สงสัย ได้เข้าใจสิ่งที่เกิดขึ้นครับ"