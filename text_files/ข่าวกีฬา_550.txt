"ดำดอทคอม" บัวขาว บัญชาเมฆ นักชกขวัญใจชาวไทย สร้างชื่อเสียงให้กับตัวเอง และประเทศไทย อีกครั้ง หลังเมื่อปี 2017 ที่ผ่านมา เดินทางไปชกในรายการ ศึกคุนหลุน ไฟต์ ที่ประเทศจีน ทั้งหมด 3 ครั้งโดยเป็นการเจอกับสองนักชกเจ้าถิ่น เทียน ซิน และ คง หลินฟง ก่อนที่ปิดท้ายปีด้วยการพบกับ มารวน ทูทูห์ นักชกชาวเนเธอร์แลนด์ ซึ่งทั้งสามไฟต์ สร้างควาประทับใจให้กับแฟนๆ เป็นอย่างมากล่าสุด ทางฝ่ายจัดการแข่งขันที่ประเทศจีน ได้รวบรวม 10 การน็อกเอาต์ ในรอบปี 2017 ของ "ศึกคุนหลุนไฟต์" ปรากฏว่า ยอดมวยชาวไทย สามารถคว้าอันดับที่ 1 มาครองได้อย่างสมศักดิ์ศรี ด้วยการปล่อยหมัดฮุกซ้ายสุดหนักหน่วงเข้าปลายคาง มารวน ทูทูห์ กำปั้นชาวดัตช์ ลงไปกองหมดสภาพในยกที่ 2 ก่อนเป็นฝ่ายเอาชนะน็อกไปได้สวยหรู
