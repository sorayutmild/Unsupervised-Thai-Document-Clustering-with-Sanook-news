รอยร้าวภายในพรรคเพื่อไทย ทำให้ ร.ต.อ.เฉลิม อยู่บำรุง ประกาศขอลาออกจากทุกตำแหน่งภายในพรรค
ร.ต.อ.เฉลิม อยู่บำรุง ประธาน ส.ส.พรรคเพื่อไทย กล่าวภายหลังการประชุม ส.ส. ของพรรคว่าได้ขอลาออกจากทุกตำแหน่งภายในพรรค เพื่อแสดงความบริสุทธิ์ใจ และป้องกันข้อครหา หลังมีการปล่อยข่าวทางลบกับตน โดยได้เสนอให้โหวตเลือกกันใหม่แบบยกมือ ซึ่งที่ประชุมได้เสนอให้ตนกลับมารับตำแหน่งทุกตำแหน่งเหมือนเดิม และไม่มีการเสนอชื่อคู่แข่ง เพราะมองว่าตนสามารถช่วยพรรค ในสภาผู้แทนราษฎรได้เป็นอย่างดี ส่วนเหตุที่พรรคเกิดความวุ่นวายเพราะ มีคุณหญิงสุดารัตน์ เกยุราพันธุ์
"วันนี้ที่พรรคเพื่อไทยต้องยุ่งวุ่นวายก็เพราะคุณหญิงสุดารัตน์คนเดียว ที่ผ่านมายอมมานาน เพราะเกรงใจ พ.ต.ท.ทักษิณ และคุณหญิงพจมาน แต่พอยอมมากเข้าก็จะกลายเป็นว่าถูกกำไต๋ไว้ คุณหญิงสุดารัตน์เคยอภิปรายอะไรเป็นชิ้นเป็นอันในชีวิตการเมืองมาก พวกนี้เป็นแมว พอ พ.ต.ท.ทักษิณเลี้ยงดีหน่อย ลายเลยใหญ่ คิดว่าตัวเองเป็นเสือ ขณะเดียวกัน ร.ต.อ.เฉลิม ยืนยันว่าไม่เคยคิดตั้งกลุ่ม หรือต้องการจะเป็นหัวหน้าพรรคเพื่อไทย" ร.ต.อ.เฉลิม กล่าว
ร.ต.อ.เฉลิม ยืนยันด้วยว่า ไม่เคยคิดตั้งกลุ่ม หรือ เป็นหัวหน้าพรรคเพื่อไทย หากยุติบทบาทกับพรรคเพื่อไทยก็เลิกเล่นการเมือง โดยไม่มีการไปตั้งกลุ่มการเมืองอย่างแน่นอน นอกจากนี้ ร.ต.อ.เฉลิม ยังเสนอที่ประชุม ขอให้แบ่งพื้นที่กรุงเทพมหานคร ออกเป็น 3 โซน คือ โซนเหนือ ใต้ และฝั่งธน แบ่ง ส.ส.ออกเป็นโซนละ 12 คน และมีประธานโซนละ 1 คน ขึ้นตรงกับพรรคเท่านั้น.
ด้านเว็บไซต์ คม ชัด ลึก พาดหัวข่าวว่า "พท.แตก เหลิม ของขึ้นด่า เจ๊หน่อยยับ"
ประกาศลาออกทุก ตำแหน่งในพรรค ซัดยอมมานานกระบวนการปล่อยข่าวโจมตี จวก "หน่อย" เละ ชงสลายภาค กทม.แบ่งเป็น 3 โซน 2 เด็กเจ๊อึ้งเจอ "เหลิม" ด่ากราด อ่านต่ิอ...
 