            ช่วงปีที่ผ่านมา นอกจากกระแสรถยนต์ที่มาแรงแล้ว รถมอเตอร์ไซค์ขนาดใหญ่ หรือที่เรียกว่า "บิ๊กไบค์" ก็มาแรงไม่แพ้กัน และล่าสุด คนไทยเราอาจจะมีโอกาสได้สัมผัสความแรงในราคาย่อมเยา จากตระกูลแรงของ  Honda  กับเจ้า  CBR 500 R  ที่น่าจะลงตลาดในช่วง  Motor Expo 2012 นี้ 
                ข่าวคราวความเคลื่อนไหว ที่พูดถึงเรื่องราวของรถมอเตอร์ไซค์สมรรถนะสูง ที่จะมาลงตลาดเจาะกลุ่มโดยเฉพาะนั้นมีมานาน แล้วตั้งแต่เมื่อช่วงต้นปี หลังการตอบรับรถมอเตอร์ไซค์  CBR 250R  ใหม่ ค่อนข้างดี จน Honda  ถึงกับส่งรุ่น  CRF  250 ตัววิบากเข้ามาทำตลาดอีกรุ่น แต่ก็ยังเหมือนจะไม่ตอบโจทย์มากนัก สำหรับคอ 2 ล้อตัวจริง
Honda CBR 500 R
                ตรงนี้จึงเป็นจุดเริ่มต้นที่ทำให้เราได้ยินข่าวใหม่เกี่ยวกับสปอร์ตไบค์ที่จะมาโดนใจคอ 2 ล้อตัวจริง โดยมีการพูดถึงอย่างมากในวงกว้าง ไม่ใช่เพียงแค่ในประเทศไท ยแต่รวมถึงต่างประเทศ และล่าสุด มันก็ดูจะเป็นจริงมากขึ้น เมื่อบริษัท ไทยฮอนด้า แมนูเฟคเจอริ่ง จำกัด ผู้ผลิตรถจักรยานยนต์และเครื่องยนต์อเนกประสงค์ ได้เปิดสายการผลิตอย่างเป็นทางการ ของ รถจักรยานยนต์ขนาดกลางรุ่น CBR 500 R และเป็นการเปิดโรงงาน Global  Model  ใหม่อย่างเป็นทางการ
                แม้จะได้เห็นหน้าค่าตาของเจ้า  Honda CBR500R  กันไปบ้าง ในภาพจากงานเปิดตัว แต่ก็ดูจะไม่มีรายละเอียดอะไรมากนัก นอกจากการยืนยันว่ามาแน่นอนสำหรับรถจักรยานยนต์รุ่นี้ ซึ่งคาดว่าน่าจะมีการเปิดตัวอย่างเป็นทางการในงาน Motor Expo 2012 ที่กำลังจะมาถึงนี้ ดูจะเป็นห้วงเวลาที่เหมาะสมพอสมควร
Honda CBR 500 R
                ถึงบ้านเราจะยังไม่มีการเปิดตัวอย่างเป็นทางการ แต่ล่าสุดเจ้าสปอร์ตไบค์ คันนี้ก็มีการเปิดตัวไปแล้วที่ อินเดีย โดยมีการเผยสเป็คของรถอย่างเป็นทางการ กับทรวดทรง fireblade  ที่บึกบึนยิ่งขึ้นมาพร้อมกับเครื่องยนต์ 2 สูบระบายความร้อนด้วยน้ำขนาด 500 ซีซี ให้กำลัง 55 แรงม้า พร้อมช่วงล่างด้านหน้าหนา 41 มม. ส่วนด้านหน้าเป็นแบบโช๊คอัพเดี่ยว ที่ช่วยในการตอบสนองยามขี่ความเร็วสูง
Honda CBR 500 R
                ตัวรถเองมีน้ำหนัก รวม 194 กิโลกรัม ขับง่าย ด้วยชุดดิสก์เบรก 2 สูบ ที่มาพร้อมจานเบรกขนาด 320 มม. ทางด้าน หน้า และด้านหลังเป็นชุดเบรกพอทเดียวพร้อมจานเบรคขนาด 240 มม. ตอบสนองด้วยยาบงช่วยให้แบนในโค้งสร้างความระทึกกับขนาด 120/70/17 ทางด้านหน้า ส่วนด้านหลังเป็นขนาด 160/70/17 ซึ่งมาพร้อมกับมาตรวัดที่เป็นระบบ ดิจิตอลทั้งหมดและถังน้ำมันขนาด 15.5 ลิตร
                บ้านเราอาจจะต้องรออีกสักหน่อยสำหรับการเปิดตัว Honda CBR 500R  ใหม่ที่คาดว่าน่าจะถูกใจคนไทยขา 2 ล้อ ใช่น้อย และแน่นอนเมื่อมันผลิตและวางจำหน่ายในประเทศราคาจำหน่ายก็ย่อมไม่แพงอย่างที่เราคาดคิดนัก 
 
 