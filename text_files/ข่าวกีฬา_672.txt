ทำเอาแฟนลูกหนังชาวไทย ตะลึงไปเลยทีเดียวหลังจาก "พันทิปดอทคอม" และ "ไทยแลนด์สู้สู้" เว็บบอร์ด ชื่อดังของเมืองไทย มีผู้ตั้งกระทู้ทีมฟุตบอล ที่อาศัยอยู่บนดอย ในจังหวัดเชียงใหม่ โชว์ลีลาลูกหนังได้อย่างสะเด่าทรวง"คริสต์ เอฟซี" คือทีมดังกล่าว และตอนนี้กำลังถูกกล่าวขวัญเป็นอย่างมาก พวกเขาเหล่านี้คือใคร มาจากใหน เราลองไปติดตามกันดูครับ
ภายใต้หมู่บ้านหนองหอย ต.แม่แรม อ.แม่ริม จ.เชียงใหม่ มีเด็กผู้คลั่งใคล้ในเกมลูกหนังเข้าสายเลือด พวกเขาตั้งทีมขึ้นมาภายใต้ชื่อทีมว่า "คริสต์ เอฟซี" ออกตระเวนแข่งขันภายในอำเภอ และ จังหวัด จนเป็นที่โด่งดัง เนื่องจากฝีเท้าของพวกเขาไม่ธรรมดาเลยทีเดียว
นายอนันต์ เลิศอมรศักดิ์ หรือที่เด็กๆเรียกกันว่า "ลุงเปา" มีแรงบันดาลใจที่จะก่อตั้งทีมฟุตบอลเด็ก เมื่อ10ปีก่อน โดยใช้เงินส่วนตัวของตัวเองทำทั้งหมด โดยช่วงแรกที่ก่อตั้งขึ้นมานั้น มีอุปสรรคหลายอย่างไม่ว่าจะเป็นความร่วมมือของชาวบ้านในหมู่บ้านนั้น เพราะชาวบ้านต้องการให้ลูกหลานช่วยงานที่บ้านมากกว่าให้ไปเตะฟุตบอล จนตัวเองรู้สึกท้อและเกือบจะยุบทีมไป จนกระทั่งลูกชายของคุณอนันต์ได้ไปคัดตัวจนติดทีมชาติได้ ได้รับทุนการศึกษาและค่าใช่จ่ายต่างๆ จนทำให้คนในหมู่บ้านเริ่มสนใจให้ลูกหลานมาเตะฟุตบอลมากขึ้น ชาวบ้านให้ความร่วมมือเป็นอย่างดี
ปัจจุบันมีนักเตะ 2 คน ติดเยาวชนทีมชาติไปแล้ว และมีเด็กจากที่นี่อีก 5 คน ถูกบุรีรัมย์ พีอีเอ สโมสรชั้นแนวหน้าของไทย ดึงตัวไปเป็นเยาวชนของทีม ขณะที่เด็กผู้หญิงจากที่นี่อีก 6 คน ได้ไปอยู่โรงเรียนกีฬา จังหวัดขอนแก่น  วันนี้เรามีคลิปของพวกเขามาฝาก และอยากให้แฟนกีฬาชาวไทย ช่วยกันสนับสนุนพวกเขา ให้ได้โลดแล่นในเส้นทางที่พวกเขาใฝ่ฝัน เห็นอย่างนี้แล้วของปรบมือให้พวกเขาอีกครั้ง "อนาคตของชาติ" ช้างเผือกในป่าใหญ่ (เมสซี่น้อย ณ แม่ริม)

<< คลิปลีลาของทีม คริสต์ เอฟซี >>








 








