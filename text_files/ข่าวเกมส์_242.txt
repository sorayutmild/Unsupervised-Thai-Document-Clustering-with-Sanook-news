สวัสดีเพื่อนๆชาว RoV ที่น่ารักทุกคนและผู้ติดตาม Esports ทุก ๆ ท่านในการแข่ง RoV เป็นที่รู้กันว่าจะมีการแข่ง 2 ระดับ คือระดับ Pro League และระดับ Semi-Pro ซึ่งต้องบอกก่อนว่าระดับ Semi-Pro นั้นแม้ว่าจะไม่ถึงขั้นมืออาชีพ เท่ากับทาง Pro League แต่ก็ต้องบอกว่าการแข่งขันนั้น เข้มข้นและร้อนแรงเป็นอย่างมากซึ่ง RoV ค่อนข้างให้ความสำคัญ ในส่วนของการเล่นในระดับ Semi-Pro พอสมควรยังไงก็ตาม การแข่งที่ร้อนแรงนั้น ยังมีอีกสิ่งหนึ่งที่เป็นเรื่องร้อนเช่นกันแต่เป็นเรื่องของความเดือดเนื้อร้อนใจของนักแข่ง  Esports ที่โชคไม่ได้เข้าข้างนักกับการแข่ง SAT ROV VALOR CITY โซนภาคใต้โดยทีม AMM แม้ว่าจะเข้ารอบมาถึงจุดนี้ ด้วยความมานะพยายาม แต่โชคก็เป็นส่วนหนึ่งของความสำเร็จเช่นกัน

บทสรุปเรื่องราวของ SAT ROV VALOR CITY 2021
โดยนักแข่งทีม AMM นั้นได้ประสบกับเหตุไฟไหม้ชนิดใกล้ตัวมาก ๆ จนเป็นเหตุสุดวิสัย ที่ทำให้ไม่สามารถจะแข่งต่อได้ และยังมีเรื่องราวต่าง ๆ ตามมามากมายครับ  ต้องบอกก่อนว่าในปีนี้ทีมไทยนั้นจะได้รับสิทธิ์ ในการส่งตัวแทนเข้าชิงชัยในศึก AWC 2021 ซึ่งเป็นศึกอินเตอร์ระดับโลก ที่เป็นงานสำคัญแน่นอนทีมไทยได้สิทธิ์ตัวแทนถึง 3 ทีมและหนึ่งในสามนั้นเป็นที่รู้กันแล้วว่าจะเป็น Bacon Time ผู้ชนะจาก RPL 2021 ซึ่งยังขาดอีก 2 ทีมที่เหลือแน่นอนว่า Tournament นี้ก็จะเป็นการคัดตัวแทนทีมไทยและเป็นที่แน่นอนว่า ศึกนี้สำคัญสุด ๆ โดยกระบวนการแข่ง SAT ROV VALOR CITY 2021 นั้นจะเป็นการคัดเลือกตัวแทนจาก 4 ภาค

โดยในขณะนี้เป็นที่ทราบว่าโซนเหนือ,อีสานและใต้ ทั้งสามภาคได้ตัวแทนในการเข้าไปแข่งในศึกรอบ SAT ROV VALOR CITY 2021 Final โดยศึกนี้แหละที่มีเรื่องมีราวมากมาย กล่าวคือศึกคัดตัวแทนทางฝั่งภาคใต้ ในช่วงเวลาการปะทะระหว่าง Bacon Dream กับทีม AMM Thailand โดยในเกมที่ 1 เริ่มไปในระยะเวลาไม่นาน ก็มีการหยุดเกมเกิดขึ้นเพื่อน ๆ ที่รับชมก็ยังไม่รู้ว่าเกิดเหตุการณ์อะไรขึ้นนั้น ต่างคนต่างบ่นว่าหยุดเกมทำไม และก็มีการวิพากษ์วิจารณ์กันอย่างมากมาย

โดยเกมนั้นได้หยุดไปเป็นระยะเวลา 20 กว่านาที จนแฟน ๆ ในช่อง Chat ออกอาการหงุดหงิด Comment พูดคุยกันแบบเดือดทะลุปรอท บางคนก็คาดเดาไปต่าง ๆ นานาจนเวลาผ่านไป พิธีกรก็ได้กลับมาประกาศถึงผลของผู้ชนะ ว่าเป็นชัยชนะของทางฝั่ง Bacon Dream ท่ามกลางกระแสความมึนงงของแฟน ๆ ว่าเกิดอะไรขึ้น เนื่องจากพิธีกรนั้นได้ให้เหตุผลว่า AMM Thailand ไม่พร้อมจะแข่งต่อ ทำให้แฟน ๆ หลายคนถล่มกันในช่อง Comment อย่างมากมาย

ยังไงก็ตามเหตุการณ์นี้ ก็ไม่ใช่เรื่องที่จะปิดบังกันได้โดยทาง AMM Thailand ก็ได้ประกาศเหตุผล ที่เกมได้หยุดแข่งขันไป ว่าเกิดจากสาเหตุไฟไหม้ครั้งใหญ่ ใกล้พื้นที่ของนักแข่ง ทำให้ไม่สามารถที่จะแข่งต่อได้ อันนี้แฟน ๆ หลายคนก็รับฟังเหตุผลและเข้าใจได้ในภายหลัง แต่โดยบทสรุปของการแข่งขันนั้นทาง Bacon Dream และทาง AMM Thailand จะยังคงเป็นตัวแทนทางภาคใต้เข้าแข่งใน SAT ROV VALOR CITY 2021 Final อยู่ดี

เพียงแต่จะส่งผลในเรื่องของอันดับที่ 1 อันดับที่ 2 เท่านั้นซึ่งอันดับที่ 1 นั้น Bacon Dream ได้ชนะบายไป ทาง Sanook Game ก็ขอเป็นกำลังใจให้กับทุก ๆ คนนะครับ เหตุการณ์นี้ไม่มีใครอยากให้เกิดขึ้น หวังว่าทาง AMM Thailand จะสามารถแข่งต่อได้ในรอบ Final เร็ว ๆ นี้ขอเป็นกำลังใจให้กับทุกคนนะครับ