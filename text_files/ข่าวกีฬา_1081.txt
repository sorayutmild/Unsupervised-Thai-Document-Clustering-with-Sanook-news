ช่วงบ่ายวันที่ 6 ม.ค. ที่ผ่านมา ณ สมาคมฟุตบอลแห่งประเทศไทย ได้มีการหารือขอมติเพื่อเพิ่มทีมไทยพรีเมียร์ลีกจาก 18 เป็น 20 ทีม ในฤดูกาล 2016ล่าสุดจากมติในที่ประชุม ได้ข้อสรุปว่าจะมีการเพิ่มจำนวนทีมในโตโยต้า ไทย พรีเมียร์ลีกจาก 18 ทีมเป็น 20 ทีมในฤดูกาลหน้าและตลอดไปแน่นอนโดยทีมอันดับ 16 และ 17 อย่าง บีอีซี เทโรศาสน และ การท่าเรือ เอฟซี จะได้อยู่ในลีกสูงสุดต่อไป พร้อมเพิ่มทีมน้องใหม่อีกสามทีมคือเพื่อนตำรวจ, พัทยา ยูไนเต็ด และ หนึ่งในสองทีมที่ยังหาข้อสรุปไม่ได้ระหว่าง นครปฐม เอฟซี และ สุโขทัย เอฟซีนายไพริศ ต้านไพรี ผู้จัดการทั่วไปบริษัท ไทยพรีเมียร์ลีก จำกัด กล่าวว่า "กรณีฟ้องร้องของบีอีซี เทโรศาสน คณะกรรมการเห็นว่ายังมีข้อจำกัดในเรื่องกฏหมาย และจะทำให้บริษัท ไทยพรีเมียร์ลีก ได้รับความเสียหาย มติเสียงข้างมากจึงให้เพิ่มทีมเป็น 20 ทีม" "ส่วนทีมที่ 20 ต้องรอการหารือจากคณะกรรมการอีกครั้ง ทีมที่ได้อยู่ต่อแน่นอนคือ สระบุรี และ เทโรฯ ตรงประเด็นนี้ทางคณะกรรมการเห็นว่าจะมีความเสียหาย หากเทโรฯตกไป แล้วทางศาลพิจารณากลับผลการตัดสิน ตรงนั้นจะเกิดความเสียหายมากกว่า""ซึ่ง ณ ตอนนี้ไม่ว่าผลตัดสินอย่างไร การแข่งขันโตโยต้า ไทยพรีเมียร์ลีก จะมี 20 ทีม ไปตลอดทุกฤดูกาลนับจากนี้"ทั้งนี้ ก่อนจะมีการลงมติอย่างเป็นทางการ สองผู้บริหารจากสโมสร บุรีรัมย์ ยูไนเต็ด และ ชลบุรี เอฟซี ได้ตัดสินใจลาออกจากตำแหน่งบอร์ดบริหารของไทยพรีเมียร์ลีกกลางที่ประชุมด้วยโดยบอร์ดบริหารจากสองสโมสรดังกล่าว ได้แก่ นายอรรณพ สิงห์โตทอง รองประธานสโมสรชลบุรี เอฟซี และ นายทัดเทพ พิทักษ์พูลสิน ผู้จัดการทีมบุรีรัมย์ ยูไนเต็ด นั่นเองซึ่ง นายอรรณพ ได้กล่าวว่า "มีการประชุมกันมานานเรื่องคู่ปัญหาระหว่าง นครปฐม กับ สุโขทัย และ แบงค็อก กับ บีอีซี เทโรศาสน และมาสรุปว่าจะเพิ่มเป็น 20 ทีมแล้วจะขอมติ แต่เราไม่เห็นด้วยจึงขอลาออก เพราะเราเชื่อว่าคงมีการล็อบบี้คุยกันนอกรอบมาหมดแล้ว""ถ้า 19 ทีมเราโอเค คือให้บีอีซี เทโรศาสน ค้างเอาไว้ แต่ทีมที่ 20 คือใคร เราไม่อยากอยู่ในวงจรนี้ ไม่รับรู้ ไม่อยากโดนฟ้องร้อง ทำให้ทีมมีปัญหากัน มันเป็นการเพิ่มทีมแบบไม่มีการวางแผน สองปีที่แล้วก็เกิดปัญหาเรื่องอีสาน ยูไนเต็ด แล้วก็มาเกิดขึ้นอีก""ตามหลักการ 20 ทีมมีได้ แต่ต้องบอกล่วงหน้าอย่างน้อย 1-2 ปี และการขอมติแบบนี้ต้องมีตัวแทนจากทุกทีมได้ออกความเห็น"
ทั้งนี้ ต้องคอยติดตามต่อไปว่า ทีโอที เอสซี ทีมจากไทยลีกที่ต้องตกชั้นไปเพียงทีมเดียว จะดำเนินการอย่างไรต่อไป เนื่องจากทางสโมสรเคยแสดงเจตนารมณ์ว่า จะฟ้องบริษัท ไทยพรีเมียร์ลีก แน่นอน หากมติออกมาในรูปแบบนี้