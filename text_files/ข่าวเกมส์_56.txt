Stand Best Tech เปิดตัวเกมเศรษฐีออนไลน์เริ่มทอยเต๋า 22 มี.ค.นี้
เกมเศรษฐีออนไลน์
เกมเศรษฐีออนไลน์เกมเศรษฐีออนไลน์
Stand Best Tech (สแตนด์ เบส เทค) เปิดตัวเกมเศรษฐีออนไลน์ ( Everybody's Mable) ณ ลาน infinity Hall ชั้น 5 ห้างสรรพสินค้าสยามพารากอน พร้อมแนะนำตัวละครพิเศษ และผู้พากย์เสียงในเกมจากดาราชื่อดัง VRZO ผู้บริหารเผยเป็น Board Game ที่ทำให้นึกถึงเกมกระดานที่เล่นอย่างสนุกสนานในตอนเด็ก แต่มีข้อดีที่ไม่ต้องรอจบเกมนาน รวมทั้งเป็นเกมแนว Casual สุดฮิตติดชาร์จ Top 10 จากเกาหลีมาแล้ว เตรียม Closed beta 22 มีนาคม 2556
เกมเศรษฐีออนไลน์
คุณณภพ ธนาธัชรัตน์ Project Manager บริษัท Stand Best Tech จำกัด เปิดเผยว่า สาเหตุที่นำเกมเศรษฐีออนไลน์ ( Everybody's Mable) มาเปิดให้บริการเนื่องจากเกมดังกล่าวเป็นเกมที่ผู้พัฒนาจากบริษัทแม่ CJ E&M ซึ่งเป็นบริษัทที่ให้บริการด้านความบันเทิงครบวงจร จากประเทศเกาหลี โดยได้มีการเปิดให้บริการในปีที่แล้วและได้กระแสตอบรับอย่างดีเยี่ยมจนเป็นเกมฮิต ติดอันดับ Top 10 ภายในประเทศอย่างรวดเร็ว รวมทั้งได้มองเห็นถึงช่องว่างของตลาดเกมในประเทศไทยสำหรับเกมที่ผู้เล่นสามารถเล่นได้อย่างง่ายๆ ใช้เวลาไม่เยอะ และมีความสนุกสนาน นอกจากนี้ยังเป็นเกมที่คนไทยคุ้นเคยและนิยมมาตั้งแต่สมัยก่อน รวมทั้งยังได้ดาราจากเว็บออนไลน์ชื่อดังอย่าง VRZO เข้ามาเป็นคาร์แรคเตอร์พิเศษ รวมทั้งพากย์เสียงภายในเกมสำหรับเซิร์ฟเวอร์ไทยโดยเฉพาะ ตนจึงมั่นใจว่า เกมเศรษฐีออนไลน์ ( Everybody's Mable) จะสามารถดึงดูดใจเกมเมอร์ชาวไทยผู้รักเกมแนว Casual ได้อย่างแน่นอน โดยตัวเกมมีกำหนดการ Closed Beta ในวันที่ 22 มีนาคม 2556 ผู้สนใจสามารถติดตามรายละเอียดเพิ่มเติมได้ที่ http://www.ebm.in.th
เกมเศรษฐีออนไลน์เกมเศรษฐีออนไลน์
เกมเศรษฐีออนไลน์เกมเศรษฐีออนไลน์
เกมเศรษฐีออนไลน์เกมเศรษฐีออนไลน์
สำหรับงานเปิดตัวเกมเศรษฐีออนไลน์ ( Everybody's Mable) ถูกจัดขึ้นที่ลาน infinity Hall ชั้น 5 ห้างสรรพสินค้าสยามพารากอน บรรยากาศภายในงานมีความคึกคักเป็นอย่างมากทั้งจากเกมเมอร์ผู้เข้าชม และเหล่าบรรดาแฟนคลับของกลุ่ม VRZO โดยในงานนี้นอกจากมีการพูดถึงรายละเอียดของเกมแล้วยังมีการให้ดูเบื้องหลังการทำงานของกลุ่ม VRZO รวมทั้งการแจกของที่ระลึกและการเต้น Harlem Shake เพื่อรับของรางวัลอีกด้วย
เกมเศรษฐีออนไลน์










 
 
 
Byline: tenten
 
 