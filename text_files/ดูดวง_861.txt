จากรายการ  “โหนกระแส”  ที่ออกอากาศทาง ช่อง 28 วานนี้ (11 ก.ค.) เวลา 20.30-21.00 น. ได้เชิญ “หมอช้าง-ทศพร ศรีตุลา” ผู้เชียวชาญศาสตร์มาแบบเจาะลึกว่าเกิดอะไรทางโหราศาสตร์ ดวงดาว คนจะนึกถึงดาวดวงแรก คือ พระราหูเพราะพระราหูย้าย...จึงกระทบ 12 ราศี ทำให้ วงการบันเทิงโดนหนัก ช่วงนี้วงการบันเทิงเกิดการสูญเสียครั้งใหญ่ ภายใน 7 วัน มีคนในวงการเสียชีวิตไปถึง 7 คน หลายคนตีความไปว่าเป็นเพราะอิทธิพลของ “พระราหู” ซึ่งจะมีการโยกย้ายในวันที่ 4 สิงหาคมนี้ รวมถึงส่งผลตรงต่อดวงเมือง 

 ซึ่ง “หมอช้าง-ทศพร ศรีตุลา”  ได้เผยว่า....ต้องบอกว่ามี 2 ประเด็น ช่วงเดือนกรกฎาคมดวงเปลี่ยนจริงหรือเปล่า คำตอบ คือ ใช่ หลายคนสงสัยว่าทำไมไม่เปลี่ยนมกราคม ดวงมันน่าจะเปลี่ยนปีใหม่ ต้นปี ตรุษจีน สงกรานต์ แต่มีเหตุทางโหราศาสตร์ที่ดวงเปลี่ยนช่วงนี้ ไม่ใช่เฉพาะดาวราหูที่เปลี่ยนอย่างเดียว ดาวพฤหัสฯที่เราใช้กำหนดรอบปีของชีวิตคนก็มีการเปลี่ยนแปลงช่วงเดือนนี้เหมือนกัน ก็เลยทำให้ช่วงกรกฎาคม ต้องระมัดระวัง มันเป็นช่วงที่ดาวกำลังเปลี่ยน แล้วชีวิตหลายคนก็จะเปลี่ยนในช่วงนี้ อีกหนึ่งประเด็น คือ ทำไมวงการบันเทิงถึงสูญเสียเยอะ เลข 7 ทางโหราศาสตร์ไม่ค่อยมีใครชอบเท่าไหร่ เป็นเลของความทุกข์ โทรศัพท์มือถือ หรือทะเบียนรถ เขาไม่อยากใช้ แต่ช่วงที่ดวงดาวเปลี่ยน หลายชีวิตก็มีการเปลี่ยนแปลง ไม่เรื่องการจากไป เพียงอย่างเดียว หรือ วงการบันเทิงเพียงอย่างเดียว คนในวงการอื่นๆ ก็ไปเหมือนกัน เพียงแต่วงการบันเทิงเป็นที่รู้จัก ใครจากไปก็จะรู้จัก 
เดือนนี้ดวงเปลี่ยนใช่ แต่การเสียชีวิต การตาย ทางดวงเราบอกไม่ได้ โดยจรรยาบรรณ แต่เรื่องหนึ่งคือทำให้เราเข้าใจอย่างหนึ่งว่าการตาย ไม่เลือกเพศ ไม่เลือกวัย ไม่เลือกเวลา อันนี้เป็นเรื่องที่สำคัญ ถ้าทางโหราศาสตร์ดวงดาวเปลี่ยนแล้วทำให้คนตายไม่ใช่แบบนั้น แต่ทำให้ชีวิตเราเปลี่ยนแปลงหรือเปล่าอันนี้ใช่ ต้องแยกประเด็นกัน สิ่งที่น่ากลัวคือ เดือนหน้าพระราหูจะย้ายราศี คือ พระราหู เป็นยักษ์ใหญ่ๆ กลัวๆ หน่อย คนเลยเอา 2 เรื่องมารวมกัน ซึ่งความเป็นจริงตอบแบบนั้นไม่ได้ 
การเปลี่ยนบางคนดีขึ้นก็มี ในเชิงสุขภาพดีกว่า ใครที่เจ็บป่วยอยู่อาจจะมีการหวั่นไหว มีโรคแทรกซ้อน ซึ่งไม่ใช่เฉพาะวงการบันเทิง สิ่งที่น่ากลัวตามมา คือ หลังจากนี้คนจะกลัวพระราหูมาก ก็จะมีเจ้าพิธี วัตถุมงคล ต้องให้คนเช่า มาบูชา จริงๆ มันไม่ได้เป็นแบบนั้น คนที่มีชีวิตดีขึ้นก็มี การที่คนบันเทิงเสียชีวิตอย่าไปโทษพระราหู หนึ่งคือช่วงดวงดาวที่มีการเปลี่ยนแปลงทั้ง 12 ราศี อันนี้เป็นดวงบุคคล สองการดูดวงไม่ใช่ดูจากดาวดวงเดียว แต่อาจจะเป็นเหตุของดวงเมืองไทยที่อยู่จุดเปลี่ยนแปลงสำคัญเช่นกัน

ต้องย้ำนะครับว่าพระราหูไม่ใช่ดวงดาวแห่งความตาย แต่เป็นภาพใหญ่ที่ดวงเมืองเปลี่ยนแปลง หลายๆ วงการก็เลยมีผลกระทบในเชิงการสูญเสีย และเริ่มต้นสิ่งใหม่ๆ คนเลยตกใจ ทุกดวงดาวมีทั้งดีและไม่ดีแตกต่างกัน เพียงแต่ว่าเราจะรับมือยังไง ผลกระทบดวงราหูคือคนที่เกิด ราศีกรกฎ และ ราศีมังกร จริงๆ ราหูเข้าปรากฏว่ารายการนี้ดังมาก มีแต่คนอยากออก เพราะคุณหนุ่มเกิดราศีกรกฎ ใครที่เจอพระราหูอยู่จะได้โชคจากทางไกล คนเดินทางเยอะส่งผลดี โลกออนไลน์จะดี คนที่อยู่กับสิ่งที่จับต้องไม่ได้จะรุ่งมาก ราศีมังกรดาวจะตรงกับพระราหู มังกรรวยขึ้น แต่ผลจะส่งถึงความรัก ใครเกิด 2 ราศีนี้ต้องมีสติในเรื่องความรัก แต่เรื่องเงินมังกรจะดี กรกฏฝากเตือนเรื่องสุขภาพ แต่ใครที่ทำอาชีพเป็นดาราหลังจากนี้อีกปีครึ่งจะโด่งดังมีชื่อเสียงมาก 
ราศีที่พระราหูออก คือ ราศีสิงห์ ที่ผ่านมาจะมีปัญหาเรื่องความรัก และอีกราศีหนึ่งคือ ราศีกุมภ์ บางคนจะบอกว่าไม่เห็นจะดีเลย คือพระราหูจะออกวันที่ 4 สิงหาคม ช่วงนี้เลยจัดหนักเลย เรียกว่าราหูถีบ เหมือนนกเปลี่ยนกิ่งไม้ ช่วงนี้เป็นกำลังใจให้ราศีสิงห์กับกุมภ์ การเงินสุขภาพจะดีขึ้น ทั้งหมด 4 ราศีแนะนำแบบนี้ก่อน สวดมนต์อยู่บ้าน ใครที่กลัวพระราหูไปขอพรพระนอน
ส่วนราศีอื่นๆ พระราหูส่งผลดังนี้ ราศีพิจิก เป็นราศีที่ครึ่งปีหลังเหมือนซีรี่ส์เกาหลี มีความวุ่นวานในบ้าน ผู้ใหญ่จะเจ็บป่วย ต้องเตรียมตัวอดทน ดูแลคนในครอบครัว ราศีพฤษภจับมือไว้แล้วไปด้วยกับราศีพิจิก เป็นผู้แห่งการบุกเบิกเริ่มต้น จะมีการเปลี่ยนโยกย้ายงาน แต่อย่าไปกลัวเพราะเราจะประสบความสำเร็จ กลุ่มกลางๆ คือ ราศีมีน จะมีเรื่องที่เสียเงินเยอะ ราศีเมถุน ก็เสียเงินเยอะ แต่เสียเงินเรื่องชาวบ้าน ใครเกิดราศีเมถุนแนะนำให้เสียงเงินจากการทำบุญ ขอให้ทำด้วยศรัทธา ราศีธนู จะมีโชคแต่การพนันไม่ทำให้ใครรวย โชคคือไม่ใช่โชคลาภ แต่เป็นงานที่ไม่คิดว่าได้แล้วเราได้ ราศีกันย์ รวยขึ้น เรื่องเงิน จังหวะการเงินดีขึ้น ราศีเมษ เรื่องความรักปกติมีคู่ยากแต่ครึ่งปีหลังได้ลงจากคาน ราศีตุลย์ครึ่งปีหลังชีวิตดีหมด บ้านใหม่รถใหม่ ใครจะวางแผนอะไรจะได้ เลยกันยาไปแล้วจะดี 