WarCraft คืนชีพ! แฟนๆทำเองจาก Mod StarCraft II
WarCraft
12 ปีผ่านมาแล้วที่เราไม่ได้เห็นเกม WarCraft ภาคใหม่ในแนว Real-time strategy (RTS) ออกมาให้เห็นจากพ่อมดน้ำแข็ง Blizzard เลย นับตั้งแต่ออกภาคล่าสุดคือ Warcraft III: The Frozen Throne เกมวอร์คราฟแนว RTS ก็เงียบหายเข้านรกขุมที 7 ไปเลย ไม่ได้รับการเหลียวแลจากการ Blizzard อันเนื่องมาจากกระแสความนิยมในการเล่นเกมออนไลน์และ Moba ที่มากขึ้น เราก็เลยเห็น Warcraft III ถูกนำมาทำ Mod กลายเป็น DOTA และกลายเป็นเกมออนไลน์ World of WarCraft แทน แถมล่าสุดยังกลายเป็นเกมการ์ดออนไลน์ Hearthstone: Heroes of Warcraft อีก
จริงอยู่ว่าแนวเกม Real-time strategy (RTS) ได้รับความนิยมน้อยลงๆ และกำลังตายหายไปจากวงการเกมทุกทีแล้ว แต่ว่าก็ยังมีเกมเมอร์บางส่วนที่รักและชื่นชอบในการเล่นเกมแนวนี้ และยังคงรอคอยว่าทาง Blizzard จะทำ WarCraft แนว RTS เกมโปรดของพวกเขาภาคใหม่ออกมา จนสุดท้ายแฟนก็รอไม่ไหว เลยต้องสร้างมาเล่นเองกันซะเลย
WarCraft
WarCraft: Armies Of Azeroth เป็นเกมที่แฟนๆ WarCraft ชาวรัสเซียสร้างขึ้น โดยอาศัย Mod จากเกม StarCraft II ที่เป็นเกม RTS จาก Blizzard เหมือนกัน โดยการเปลี่ยนสกินของยูนิตและสิ่งก่อสร้าง จากธีมอวกาศ กลายเป็นมนุษย์และสัตว์ประหลาดในแบบแฟนตาซีของ WarCraft แทน และเปลี่ยนฉากให้เป็นป่าเขาเหมือนโลกมนุษย์ เท่านี้ก็เรียบร้อย





ใครสนใจ Mod ตัวนี้ก็เพียงแค่ติดตั้ง StarCraft II ไว้ในเครื่อง แล้วก็โหลด Mod ตัวนี้ไปลง เท่านี้ก็จะได้เล่น WarCraft: Armies Of Azeroth แล้ว แต่ว่าตอนนี้ Mod ยังไม่เสร็จสมบูรณ์ ติดตามรายละเอียดได้ที่

https://www.facebook.com/pages/WarCraft-Armies-Of-Azeroth/414874548666571?sk=info&tab=page_info
http://xgm.guru/p/wcr
