10 เกมยอดฮิตจาก Google
จัดอันดับ 10 เกมส์ยอดเยี่ยมมาก็หลายรางวัลแล้ว จากหลายสำนักข่าวเกมส์ งั้นคราวนี้ลองมาดู 10 อันดับเกมส์ยอดนิยมจาก Google กันบ้าง จะถามว่า Google เกี่ยวอะไรกับการจัดอันดับเกมเหรอ? ไม่เกี่ยวกันเลยครับ แต่ 10 อันดับที่ว่านี้ เป็น 10 อันดับเกมส์ ที่มีผู้ค้นหาข้อมูล สอบถามกับอากู๋มากที่สุดในปี 2013 นั่นเอง ซึ่งมันยังเป็นตัวช่วยบอกความนิยมให้เราทราบด้วยว่า ในปี 2013 ที่ผ่านมานั้นคนเล่นเกมให้ความสนใจกับเกมส์ใดมากที่สุดด้วย ซึ่งก็ดูได้จากชื่อเกมที่คนส่วนมากนิยมค้นหากันนี้นั่นเอง และ 10 ชื่อเกมที่มีคนถามหาจากอากู๋มากที่สุดในปี 2013 ก็คือ...
1. Grand Theft Auto V
คงไม่ต้องอธิบายมากว่าทำไมเกมมหาโจรภาค 5 นี่จึงมีคนหาข้อมูลมากที่สุด ก็เกมเขาดี ได้รางวัลเกมยอดเยี่ยมแทบทุกสถาบัน
10 เกมยอดฮิตจาก Google
2. Cookie Clicker
เกมคลิกคุ๊กกี้มหาประลัย ที่แทบทำให้เม้าส์พังกันเป็นแถบๆ เกมที่แทบไม่มีอะไร แค่คลิกคุ๊กกี้ไปวันๆแต่กลับฮิตติดกันงอมแงม ซึ่งทางเข้าเกมนี้ก็จำยากคือ http://orteil.dashnet.org/cookieclicker/ ก็เลยมักถามหาทางเข้าจากอากู๋กันซะเยอะ
10 เกมยอดฮิตจาก Google
3. Atari Breakout 
เกมจาก Google Eater Eggs ที่หากคุณค้นหารูปภาพจาก Google ด้วยคำว่า Atari Breakout มันจะกลายเป็นเกมเด้งลูกบอลทำลายบล็อค Atari Breakout นั่นเอง ไม่เชื่อก็ลองดูสิ
10 เกมยอดฮิตจาก Google
4. Candy Crush
เกมทลายลูกกวาดยอดนิยมของชาว Facebook และมือถือ ฮิตกันขนาดนี้ก็ไม่แปลกใจเลยที่จะติดอันดับกับเขาด้วย
10 เกมยอดฮิตจาก Google
5. BioShock Infinite
สุดยอดเกมส์ยิง FPS ที่ได้รางวัลเกมส์แนว FPS ยอดเยี่ยมแห่งปี 2013 จากหลายสถาบัน แม้จะมีแค่โหมดเล่นคนเดียว แต่ก็สนุกมันส์เพียงพอกับรางวัลเกมยอดเยี่ยมแล้ว
10 เกมยอดฮิตจาก Google
6. Cube World
หนึ่งในเกม PC ที่ได้รับความนิยมมากที่สุดในปี 2013 แม้ภาพจะไม่สวย แต่สนุก ตัวเกมเป็นการรวมตัวกันระหว่างเกม Minecraft กับเกมแนว Zelda ไว้ด้วยกัน ให้ผู้เล่นสนุกไปในโลกแฟนตาซีแบบเหลี่ยมๆ
10 เกมยอดฮิตจาก Google
7. Battlefield 4
แม้ว่ายอดขายจะยังสู้ CoD ไม่ได้ แต่ในแง่ของความนิยมนั้น BF4 ได้รับความสนใจมากกว่าแล้ว แถม CoD Ghosts ภาคล่าสุดยังถูกตำหนิมากว่าไม่ค่อยสนุก ทำให้ภาคหน้าเราอาจเห็น Battlefield ขึ้นแท่นเกมสงครามอันดับหนึ่งแทนก็ได้
10 เกมยอดฮิตจาก Google
8. Neverwinter
เกมออนไลน์ม้ามืดจาก Cryptic Studios ที่ได้รับความนิยมเกินคาด ชื่อเต็มๆของเกมนี้คือ  Dungeons & Dragons Neverwinter เกมออนไลน์สไตล์ตะวันตก มีจุดเด่นที่ระบบสร้างดันเจียนได้เอง ว่าต้องการแบบไหน มีมอนสเตอร์อะไรบ้าง ทำให้กลายเป็นเกมออนไลน์แนวลุยดันเจี้ยนที่ได้รับความนิยมมาก
10 เกมยอดฮิตจาก Google
9. Simcity
แม้ว่าจะโดนด่าแล้วด่าอีก ในเรื่องของ DRM บังคับเล่นออนไลน์ แต่กระนั้นแฟนๆเกมส์สร้างเมืองยอดนิยมนี้ก็ยังอดใจที่จะไม่เล่นไม่ได้  นอกจากค้นหาข้อมูลเกมแล้ว คนเล่นบางส่วนยังหาทางเล่นแบบเถื่อน ที่ไม่ต้องออนไลน์ด้วย จึงทำให้ Simcity เป็นเกมส์ที่ผู้เล่นถามอากู๋มากนั่นเอง
10 เกมยอดฮิตจาก Google
10. Skylanders SWAP Force
เกมที่สร้างมาจากของเล่นชื่อดัง เป็นฟิกเกอร์ที่มีลักษณะเด่นคือแยกส่วนฐานกับส่วนตัวเป็นสองชิ้น ซึ่งเป็นฟิกเกอร์ที่นิยมมากในกลุ่มเด็กชาวตะวันตก ซึ่งจะว่าไปแล้วบางทีคนค้นหาคำนี้ เขาอาจจะกำลังหาของเล่นก็ได้ ไม่ใช่เกมสักหน่อย
10 เกมยอดฮิตจาก Google