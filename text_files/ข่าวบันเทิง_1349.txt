งานแต่งกุ๊บกิ๊บ บี้ เคพีเอ็น เข้าโบสถ์ตามหลักศาสนาคริสต์สุดซึ้งและโรแมนติก ทัพนางเอกเป็นเพือนเจ้าสาวร่วมยินดี
กุ๊บกิ๊บ สุมณทิพย์ และ บี้ เคพีเอ็น หลังประกาศว่ากำลังจะมีทายาทตัวน้อยๆ มาเป็นพยานรักของทั้งคู่หลายคนร่วมยินดีกันไปก่อนหน้านี้ ล่าสุด (23 ม.ค.) กุ๊บกิ๊บ และ บี้ เคพีเอ็น ถือฤกษ์งามยามดีจัดงานแต่งตามหลักศาสนาคริสต์ ณ โบสถ์ St.Louis Marie de Montfort ประจำมหาวิทยาลัยอัสสัมชัญ 
บรรยากาศเป็นไปอย่างโรแมนติกและสุดซึ้ง ท่ามกลางญาติสนิทของสองครอบครัวและเพื่อนพ้องในวงการร่วมแสดงความยินดี
นอกจากจะนี้ยังมีเพื่อนนางเอกที่เล่นละครด้วยกันและแจ้งเกิดในวงการบันเทิงมาพร้อมๆ กันต่างร่วมยินดีและเป็นเพื่อนเจ้าสาวให้อีกด้วย อาทิ มาร์กี้ ราศรี, คิมเบอร์ลี่, แมท ภีรนีย์, แต้ว ณฐพร สวยงามตามท้องเรื่องทั้งเจ้าสาวกุ๊บกิ๊บและเพื่อนเจ้าสาว
ขอแสดงความยินดีด้วยนะจ๊ะกับการเริ่มต้นของชีวิตคู่และเบบี้ตัวน้อยๆ ที่กำลังจะลืมตาดูโลก
เครดิตภาพจาก IG: mattperanee, pomchatupol, khunkunanya, suwanidachou, tonoiamsuk, duearisara 