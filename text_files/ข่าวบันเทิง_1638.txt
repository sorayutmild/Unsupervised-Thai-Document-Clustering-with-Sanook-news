งานแต่งชมพู่ ยังเป็นประเด็นร้อนให้ได้ติดตามกันอีกเเล้ว สำหรับเเฟชั่นสุดเเซ่บของ อาร์ต อารยา อินทรา สไตลิสต์แถวหน้าของเมืองไทย ที่ปรากฎกายในชุดซีทรูสุดเซ็กซี่ ร่วมงานฉลองมงคลสมรสของ ชมพู่ อารยา และ น็อต วิศรุต งานนี้ก่อให้เกิดกระเเสวิพากษ์วิจารณ์อย่างหนักตามมา เนื่องจากหลายคนมองเเล้วไม่ค่อยเหมาะสมเท่าไร
จนกระทั่งมีรายเน็ตรายหนึ่งเข้ามาคอมเม้นท์ในอินสตาเเกรมของช่างภาพชื่อดัง ใหญ่ อมาตย์ นิมิตภาคย์ ใต้รูปที่ถ่ายคู่กับ อาร์ต อารยา ว่า "Stylist ที่แต่งตัวไม่รู้จักกาลเทศะ คือเหมาะ ?"
ฟากสไตลิสต์คนดัง เมื่อถูกถามเข้าดังนั้น ก็ได้เข้ามาคอมเม้นท์ตอบกลับแบบจัดเต็มว่า
"คือแต่งให้เจ้าสาวและเจ้าบ่าวดู เพราะสนิทสนมและรู้ว่าผู้รับจะรู้สึกเช่นไร ไม่แต่งตัวไปงานของคุณนะคะ แน่จริงอย่าว่าคนอื่นก่อน ออกจาก private zone สิคะ จะได้คุยกันแบบเต็ม ๆ"
"คือตอบซ้ำว่าแต่งไปให้ @chomismaterialgirl ดู งานแต่งก็ของชมพู่ เจ้าสาวก็ (ไอคอนหัวใจ) แล้วคุณเป็นใคร งานแต่งคุณรึเปล่า อืมก็ไม่ใช่ คนแบบนี้ประเภทที่ชอบวิจารณ์ผู้อื่นโดยไม่ใช้วิจารณญาณคิดก่อนพิมพ์ @amatyai คะ เค้าเรียกคนแบบนี้ประเภทนี้ว่าอะไรคะ ?"
คราวนี้ ใหญ่ อมาตย์ ก็ได้เข้ามาคอมเม้นท์ตอบกลับด้วยว่า "เรียกว่าเข้ามาเสือกในเนื้อที่คนอื่น" พร้อมออกปากไล่ผู้ที่เข้ามาคอมเม้นท์ด้วยว่า "ออกไปซะ" ก่อนที่ผู้ใช้รายเดิมจะเข้ามาตอบโต้อีกรอบ
"ถ้าคิดว่าสวยและถูกกาลเทศะก็เชิญตามที่คุณคิดเลยค่ะ ขออภัยที่ดิฉันเข้าไปยุ่งกับคุณเอง ถ้าไม่มีใครบอกก็คงไม่รู้ตัว ก็เชิญมั่นใจต่อไปค่ะ"
เเละสงครามตัวอักษรจะจบลง อาร์ต อารยา ก็ตอบกลับผู้ใช้อินสตาเเกรมคนเดิมอีกครั้งว่า...
"คนที่มั่นใจกว่าดิชั้นคงเป็นคุณนะคะ เชิญคุณมั่นใจในโลกแคบและมืดต่อไปค่ะ"