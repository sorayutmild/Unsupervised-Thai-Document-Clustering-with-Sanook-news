ในปี 2558 นี้ ปีชง 2558 ได้แก่ ปีฉลู ส่วนปีชงร่วมได้แก่ ปีมะแม ปีจอ ปีมะโรง Sanook! Horoscope มีเคล็ดลับ แก้ปีชง 2558 ทั้งแบบจีนและแบบไทยมาฝากกันค่ะ
เพราะความเชื่อเรื่องปีชง เข้ามามีบทบาทมากมายในชีวิต ทำให้หลายคนที่เกิดในปีชง ต่างพากันหาวิธีแก้ชงด้วยการทำบุญหรือแก้เคล็ดเสริมดวงต่างๆ นานา ตามแล้วแต่วิธีที่สะดวกและเลือกทำตามความสบายใจ
วิธีแก้ปีชง 2558
ซึ่งแบ่งเป็น 2 แบบ คือ แก้ชงแบบจีน และแก้ชงแบบไทย 
เริ่มกันที่การแก้ปีชงแบบจีน ชาวจีนเชื่อว่าปีที่ได้รับผลไม่ดี จะมีอยู่ด้วยกัน 4 ปีได้แก่
ปีชง คือปีที่ได้รับผลเสียมากที่สุดหรือที่เราเรียกกันว่าชงโดยตรงปีคัก คือปีที่เป็นปีนักษัตรเดียวกับปีนั้นๆปีเฮ้ง คือปีที่ได้รับผลกระทบในเรื่องเคราะห์กรรมปีผั่ว คือปีที่ได้รับผลกระทบในเรื่องสุขภาพ
โดย ปีชง ตรงๆจะได้รับผลกระทบมากที่สุด ส่วน ปีคัก ปีเฮ้ง ปีผั่ว เรามักเรียกว่า ปีชงร่วม จะได้รับผลกระทบน้อยกว่า
วิธีแก้ปีชง 2558
วิธีแก้ชง ปี 2558 ตามความเชื่อของชาวจีน
ตามความเชื่อของคนจีน เทพผู้คุ้มครองดวงคือ องค์ไท้ส่วยเอี๊ย การไหว้เทพเจ้าไท้ส่วย จะช่วยบรรเทาเคราะห์กรรมได้ โดยในประเทศไทยสามารถไหว้ได้ที่วัดจีนทั่วไป เช่น (หรือวัดมังกรกมลาวาส) หรือศาลเจ้าพ่อเสือเป็นต้น 
วิธีการแก้ชง ไท้ส่วยเอี๊ย ทำได้ดังนี้
1. เขียนชื่อ-นามสกุล วัน เดือน ปีเกิดของคุณ
2. นำไปไหว้เทพเจ้าไท้ส่วยเอี๊ย หรือ เทพเจ้าแห่งดวงชะตา
3. จุดธุูป 3 ดอก ให้ช่วยคุ้มครองง
4. ถ้าเป็นของตัวเองให้นำกระดาษนั้นมาปัดตั้งแต่ศีรษะจรดเท้าจนสุดแขน จำนวน 12 ครั้ง
5. นำซองที่บรรจุดวงชะตานั้นฝากไว้ที่ศาลเจ้าเพื่อสวดมนต์ทำพิธีเสริมดวงชะตาของผู้ที่เกิดปีชงนั้น
วิธีการบูชา และ ของไหว้ องค์ไท้ส่วยเอี๊ย
1. แจกันดอกไม้สด 1 คู่
2. เทียนแดง 1 คู่
3. ธูป 3 ดอก
4. เทียงเถ่าจี้ 1 คู่
5. หงิงเตี๋ย 13 ชุด
6. กิมหงี่งเต้า 1 คู่
7. อาหารเจ ( เห็ดหอม เห้ดหูหนู จำไฉ่ วุ้นเส้น ฟองเต้าหู้) 5 อย่าง
8. ภั่วลิสง 25 เม็ด
9. พุทราแดง (อั่งจ้อ) 25 เม็ด
10. ขนมโก๋ 5 ชิ้น
11. น้ำชา 5 ถ้วย
12. ข้าวสวย 5 ถ้วย
วิธีแก้ชง ปี 2558 ตามความเชื่อของไทย
สำหรับความเชื่อเรื่องดวงชงแบบไทย สามารถทำได้โดยเลือกบูชาเทพที่สามารถส่งเสริมความรุ่งเรือง เจริญก้าวหน้า ดลบันดาลให้ชีวิตราบรื่นและเป็นสุข รวมถึงมีทรัพย์สินโชคลาภ และสุขภาพแข็งแรง ดังนี้
- พระสิวลี สาวกเอกองค์หนึ่งของพระพุทธเจ้าซึ่งเป็นพระอรหันต์ มีอานุภาพเป็นเลิศด้าน โชคลาภในทุกด้าน อาทิ ด้านการงาน ความรัก แล้วแต่จะขอพร
- เศรษฐีนวโกฏิ หมายถึง มหาเศรษฐีทั้ง 9 ในสมัยพุทธกาล ซึ่งมั่งคั่งเทียบเคียงได้กับกับกษัตริย์ การบูชาท่าน จะช่วยแก้เคล็ดความทุกข์ยาก ทำให้ชีวิตอุดมสมบูรณ์ ประสบความสำเร็จ
- ชูชก หลายคนคงรู้จักชูชกดีว่าขึ้นชื่อในเรื่องของการขอและประสบความสำเร็จในการขอ แถมยังมีภรรยาสวยเสียด้วย ปัจจุบัน ชูชกถือเป็นเครื่องรางที่ดลบันดาลโชคลาภและความอุดมสมบูรณ์ เป็นเมตตามหานิยม
- พระสังกัจจายน์ หนึ่งในพระสาวกผู้ใหญ่ของพระพุทธเจ้า ซึ่งท่านมีพุทธลักษณะอ้วน พุงพลุ้ย อันหมายถึง ความอุดมสมบูรณ์ โชคลาภ ผู้บูชาพระสังกัจจายน์จะได้ลาภ ยศ และความเจริญรุ่งเรือง
- การทำบุญช่วยชีวิตสัตว์ต่างๆ เช่นการไถ่ชีวิตโค กระบือ ปล่อยนกปล่อยปลา การบริจาคโลหิต ฯลฯ ก็จะเป็นการช่วยส่งเสริมให้มีพลังมากขึ้น
- การไหว้พระ 9 วัด ช่วยเสริมสิริมงคลให้ชีวิต ได้แก่
วิธีแก้ปีชง 2558
1. ศาลหลักเมือง กรุงเทพมหานคร 
ไปสักการะ “เทพารักษ์ทั้ง 5″ คือ พระเสื้อเมือง, พระทรงเมือง, พระกาฬไชยศรี, เจ้าพ่อเจตคุปต์, เจ้าพ่อหอกลอง เพื่อ “ตัดเคราะห์ ต่อชะตา เสริมวาสนาบารมี” ไหว้ เสาหลักเมืององค์จำลอง ด้วยธูป 3 ดอก เทียน 1 เล่ม ผ้าแพร 3 สี ดอกบัว และไหว้องค์จริงด้วยพวงมาลัย
2. วัดพระศรีรัตนศาสดาราม 
ไหว้พระแก้วมรกต พระพุทธรูปสำคัญในภูมิภาคเอเชีย เป็นศูนย์กลางความศรัทธาไทย – ลาว เพื่อความเป็นสิริมงคล “ไหว้พระแก้วมรกต แก้วแหวน เงินทองไหลมาเทมาตลอดปี” ด้วยธูป เทียน ดอกบัวคู่
3. วัดพระเชตุพนวิมลมังคลาราม (วัดโพธิ์)
นมัสการพระพุทธไสยาสน์อันศักดิ์สิทธิ์ (ที่ฝ่าพระบาททั้งสองข้างประดับมุก ลวดลายภาพมงคล 108 ประการ) เพื่อความเป็นสิริมงคล “ไหว้พระนอนวัดโพธิ์ ร่มเย็นเป็นสุข อยู่ดีกินดีตลอดปี” ด้วยธูป 9 ดอก เทียนแดงคู่ ทองคำเปลว 11 แผ่น
4. ศาลเจ้าพ่อเสือ 
ไปสักการะ เจ้าพ่อเสือ เจ้าพ่อกวนอู เจ้าแม่ทับทิม ฯลฯ เพื่อเสริม “อำนาจบารมี” ด้วยธูป 18 ดอก ปัก 6 กระถาง เทียนแดง 1 คู่ พวงมาลัย 1 พวง “ศาลเจ้าเก่าแก่ของลัทธิเต๋า” หนึ่งในสามมหาสถานของพระนครที่ชาวจีนต้องสักการะบูชา เพื่อความเป็นสิริมงคล “เสริมอำนาจบารมี”
5. วัดสุทัศน์เทพวราราม 
ไหว้พระองค์ประธาน (พระศรีศากยมุณี) ที่เก่าแก่ ซึ่งอดีตเคยประดิษฐานอยู่ที่วิหารหลวงวัดมหาธาตุของกรุงสุโขทัย เพื่อความเป็นสิริมงคล “ไหว้พระวัดสุทัศนฯ มีวิสัยทัศน์กว้างไกล มีเสน่ห์แก่บุคคลทั่วไป” ด้วยธูป 3 ดอก เทียน 2 เล่ม ดอกบัวหรือพวงมาลัย
6. วัดชนะสงคราม
ต้องไปสักการะ “พระประธาน” ในพระอุโบสถ และ “สมเด็จกรมพระราชวังบวรมหาสุรสิงหนาท (บุญมา)” ผู้นับถือความซื่อสัตย์ ด้วย ธูป 5 ดอก เทียน 1 เล่ม ดอกบัว 1 ดอก มีความเชื่อว่า “จะมีชัยชนะต่ออุปสรรคทั้งปวง” “ไหว้พระวัดชนะสงคราม อุปสรรคร้ายพ่ายแพ้”
7. วัดระฆังโฆษิตาราม 
สักการะสมเด็จพระพุฒาจารย์ (โต พรหมรังสี) และพระประธานที่วัดระฆัง อ่านคาถาชินบัญชร เพื่อความเป็นสิริมงคล “ไหว้พระวัดระฆัง มีชื่อเสียงโด่งดังตลอดปี” ด้วยธูป 3 ดอก เทียนคู่ ทองคำเปลว 3 แผ่น หมากพลู
8. วัดอรุณราชวราราม
ไหว้พระปรางค์วัดอรุณฯ เพื่อความเป็นสิริมงคล “ไหว้พระวัดอรุณ ชีวิตโรจน์รุ่ง ทุกวันคืน” ต้องไปสักการะ “พระประธาน” ด้วยธูป 3 ดอก เทียนคู่ และต้องไปเดินทักษิณาวัตรรอบ “พระปรางค์” อีก 3 รอบ เพื่อ “ชีวิตรุ่งโรจน์”
9. วัดกัลยาณมิตร 
ไหว้หลวงพ่อซำปอกง (พระพุทธไตรรัตนนายก) พระโตริมน้ำตามตำนาน กรุงศรีอยุธยา ณ วัดกัลยาณมิตร เพื่อความเป็นสิริมงคล “ไหว้หลวงพ่อซำปอกง โชคดีมีชัยปลอดภัยตลอดปี” ด้วยธูป 3 ดอก เทียนแดงคู่

