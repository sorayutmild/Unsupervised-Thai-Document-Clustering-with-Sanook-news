ปุ๊กลุก ฝนทิพย์ โพสต์ข้อความซึ้งหลัง แอลลี่ พิมพ์บงกช พลาดมิสยูนิเวิร์ส  
เมื่อช่วงเช้าของวันนี้ (26 ม.ค.) ตามเวลาของประเทศไทย หลายคนได้ร่วมลุ้นกับ "แอลลี่ พิมพ์บงกช"  กับการเข้าประชันโฉมและแสดงความสามารถบนเวทีมิสยูนิเวิร์ส จากประเทศสหรัฐอเมริกา แต่ แอลลี่ เธอทำได้ดีสุดเพียงแค่นี้ไปถึงดวงดาวตกรอบ 15 คน
งานนี้ "ปุ๊กลุก" ในฐานะรุ่นพี่ที่ได้ผ่านเวทีมิสยูนิเวิร์สมาก่อนได้โพสต์ข้อความซึ้งๆ โดยบอกว่า "เราไม่แพ้ชาติใดในโลก"    
"ผู้หญิงไทยสู่เวทีโลก เชื่อว่าเราไม่แพ้ชาติใดในโลก จุดเด่นของเราคือความเป็นกันเอง มิตรภาพระหว่างประเทศรวมถึงรอยยิ้มที่ทุกประเทศเห็นแล้วต้องรู้เลยนี่แหละผู้หญิงไทย แต่สิ่งที่ออกมาเราอาจจะไม่ได้เป็นผู้ชนะอย่างที่ตั้งใจไหวถามว่าตอนปุ๊กลุกประกวดนางงามจักรวาลเสียใจไหมที่ไม่ได้เข้ารอบ 15 คน ตอนเลยว่ามากกกกกก"
"แม้ตอนนั้นจะได้ประกาศชื่อรับรางวัลบนเวทีถึง 2 รางวัล ตอนนั้นคิดอย่างเดียวอยากให้คนไทยสมหวังเพราะเราทำเพื่อประเทศชาติจำได้ว่าร้องไห้ไปเป็นอาทิตย์ แต่สุดท้ายแล้วเราต้องยอมรับผลการตัดสิน"
"ฉะนั้นอยากส่งกำลังใจให้ผู้หญิงไทยบนเวที่นางงามจักวาลว่าคุณได้ทำดีที่สุดแล้ว คนไทยทุกคนรักคุณ คุณได้เข้าไปอยู่ในหัวใจของแฟนนางงามไทยทุกคนจงภูมิใจที่คุณได้ทำเพื่อประเทศชาติแล้ว ปุ๊กลุกขอส่งกำลังใจให้ด้วยนะคะ และอยากบอกแฟนนางงามไทยว่าอย่าหมดหวัง เรามารอคอยนางงามจักรวาลคนที่ 3 กันค่ะ อย่าท้อ อย่าสิ้นหวังเชื่อว่าผู้หญิงไทยก็ไม่แพ้ชาติใดในโลกรอเวลาและโอกาสที่จะถึงวันของเรา เชื่อว่าจะมีวันที่เราสมหวังและรอยยิ้มแน่นอนค่ะ"
ก็จริงอย่างที่ ปุ๊กลุก ว่านะจ๊ะ 
  