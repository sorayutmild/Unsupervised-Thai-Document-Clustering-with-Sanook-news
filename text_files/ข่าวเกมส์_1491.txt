สวัสดีเพื่อน ๆ ชาว RoV ที่น่ารักทุกคนแน่นอนว่า ตามหัวข้อที่ผมได้เกริ่นไปนั้น Florentino เป็น Hero ตัวหนึ่งที่หลายคนไม่ประสบความสำเร็จในการเล่น เนื่องจากเป็นตัวที่ต้องใช้ความชำนาญ และเทคนิคชั้นสูงมากมาย หรือเรียกได้ว่าแทบจะเป็นตัวที่เล่นยากที่สุดในเกมตัวหนึ่ง ณ เวลานี้ก็ว่าได้ ในเรื่องของความสามารถนั้น Hero ตัวนี้เป็นที่ประจักษ์ในการดวล 1-1 ที่อยู่ในระดับสุดยอดที่สุดแล้ว หากเราเล่นเขาได้อย่างสมบูรณ์แบบ 100% ซึ่งก็แทบจะนับหัวได้เลยที่จะมี Hero ที่สามารถมาต้านทานพลังของเขาได้ และถ้าเราชำนาญถึงที่สุด การต่อสู้ท่ามกลางวงล้อม ของศัตรูก็ไม่ใช่เรื่องยากแต่อย่างใด และมันคงเป็นภาพในฝันที่เหล่า Florentino อยากจะโค่นศัตรูให้มากที่สุด ในการระบำดาบของเราเท่าที่ทำได้

วันนี้ผมจะมาเปิดเผยทุก ๆ อย่างที่เกี่ยวกับ Florentino เพื่อให้เพื่อน ๆ สามารถเล่นตัวนี้ได้ยังเก่งกาจได้ 100% เท่าที่ตัวอักษรจะอธิบายได้ แต่ทั้งนี้ทั้งนั้นขึ้นอยู่กับความชำนาญ กับการฝึกฝนของเพื่อน ๆ ด้วยแต่ผมจะมาบอกรูปแบบและองค์ประกอบการเล่น Florentino ให้ได้ดีนั้นต้องทำยังไง ตรงจุดนี้ต้องขออนุญาตเหล่า Pro Player ทั้งหลายในการมาแนะนำมือใหม่ หรือผู้ที่กำลังฝึกซ้อมอยู่ ให้ได้รับผลลัพธ์ที่ดียิ่งขึ้น และต้องขออภัยด้วยที่ต้องนำคัมภีร์ความลับของ Florentino ที่หลายคนอาจจะไม่เคยรู้ซึ่งถูกสงวนไว้สำหรับกลุ่ม Pro Player หรือผู้ที่ฝึกด้วยตัวเองเท่านั้น ที่จะได้รู้ถึงความลับนี้ เอาล่ะไปดูพร้อมกันเกริ่นมาซะยาวเริ่มได้เลย

มาทำความรู้จัก Florentino ตั้งแต่เริ่มแรกกัน ในบทความนี้ผมจะสอนเพื่อน ๆ แนะนำตั้งแต่พื้นฐานไปจนถึงระดับสุดยอด ซึ่งความยาวอาจจะมาก ผมอาจจะต้องแบ่งเรื่องของการเล่น Hero ตัวนี้เป็นตอน ๆ ต้องยอมรับว่ารายละเอียดของตัวนี้เยอะจริง ๆ องค์ประกอบสำคัญในการเล่น Florentino ให้ดีนั้นปัจจัยสำคัญคือ

เพื่อน ๆ จำเป็นจะต้องเข้าใจกลไกของ Skill 1 ก่อนซึ่งเรื่องของความสามารถ ผมจะไม่อธิบายตรงนี้แล้ว แต่จะกล่าวโดยย่อว่าดอกไม้นั้น เป็นปัจจัยสำคัญที่ทำให้ Florentino สามารถสร้าง Combo ในการระบำดาบได้อย่างต่อเนื่อง และหากเพื่อน ๆ เก็บไม่ได้นั่นหมายความว่า เราก็ไม่สามารถเล่น Florentino ได้เช่นกัน

ดอกไม้มีจุดการวางที่แน่นอน ดอกไม้อยู่ไหน ?
อย่ามองหาดอกไม้ ดอกไม้มีจุดตกที่แน่นอนหากเข้าใจ หลักการส่วนใหญ่แล้วเพื่อน  ๆ จะมองหาดอกไม้กันทำให้การรำของ Florentino  นั้นช้าลงไปจนอาจถูกฆ่าตายก่อนนั่นคือปัญหาสำคัญ หลักการก็คือดอกไม้ที่ Florentino ปาออกไปนั้นจะอยู่ในทิศทางตามภาพ ที่ผมได้แสดงให้เพื่อน ๆ ได้เห็นซึ่งเราสามารถที่จะเลื่อนทิศทาง เพื่อเก็บดอกไม้ได้อย่างรวดเร็ว หากเรารู้ตำแหน่งการตกดอกไม้ที่แน่นอน

จงเก็บดอกไม้ดอกแรกให้ได้ !!! แล้วดอกที่ 2 ก็ไม่ใช่เรื่องยาก
หลังจากที่เรารู้ทิศทางการตกของดอกไม้ ที่แน่นอนแล้วเพียงแค่เพื่อน ๆ ใช้สกิล Passive ในการพุ่งไปแทงของ Florentino  แล้วใช้สกิล 2 ฟันศัตรูต่อเนื่อง ตามด้วยการกดปาดอกไม้และเพื่อน ๆ ก็เคลื่อนลูกศรไปตามทิศทางตามภาพ เพื่อนก็จะสามารถเก็บดอกไม้ดอกแรกได้อย่างง่าย ๆ การระบำดาบต่อเนื่องต่อไป

จะระบำดาบทำไมมัน งึก ๆ งัก ๆ ( - ...- ) a
ด้วยผมถ่ายทอดประสบการณ์ผ่านตัวหนังสือ การที่จะบรรยายอย่างละเอียดนั้น ย่อมเป็นเรื่องที่ค่อนข้างยาก แต่ผมอยากจะบอกให้เพื่อน ๆ ได้เข้าใจหลักการสำคัญ ก็คือการระบำดาบนั้น จุดที่ทำให้เป็นปัญหาใหญ่เลยคือ อย่ากดโจมตีรัว ๆ การกดโจมตีย้ำ ๆระหว่างเก็บดอกไม้ทำให้ Florentino  ไม่สามารถจะเดินไปเก็บดอกไม้ได้ ( เพราะคำสั่งล่าสุดที่พยายามโจมตีทำให้เดินไม่ถึงดอกไม้สักที ) ทำให้ไม่สามารถทำ Combo ได้แล้วถูกฆ่าตายในที่สุดเอาล่ะไปดู Part 2 กันต่อ
 
เรื่องราวของ Florentino  ยังไม่จบ ไปอ่านต่อกันได้ที่

RoV สูตรเด็ด Florentino !! อ่านจบ ..กินกับอะไรก็อร่อย (Part 2)
RoV ปลุกพลัง !! จบครบที่นี่ เคล็ดวิชา Florentino ดาบดอกไม้มรณะ !! (Part 3 )
