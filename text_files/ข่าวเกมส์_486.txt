หลังจากมีการประกาศสร้างดาบพิฆาตอสูร SS2 หรือ Kimetsu no Yaiba : Yuukaku-hen นั้น ล่าสุด ได้มีการปล่อยคลิปตัวอย่างสั้น ๆ ของการ์ตูนออกมาเพื่อเรียกน้ำย่อย รวมถึงภาพของเนื้อเรื่องออกมาให้ชมกัน

เนื้อเรื่องของซีซั่นสองนี้จะเป็นเหตุการณ์ต่อจากภาคมูฟวี่  "ดาบพิฆาตอสูร เดอะมูฟวี่ : ศึกรถไฟสู่นิรันดร์"  โดยจะเป็นเหตุการณ์หลังจากการเสียชีวิตของ เร็นโกคุ (เสาหลักเพลิง) เป็นเวลา 4 เดือน ซึ่งในภาคนี้จะเป็นเรื่องราวการผจญภัยกับเสาหลักเสียงอย่าง อุซุย เท็นเง็น ที่พาทันจิโรและพรรคพวก เพื่อตามหาแหล่งข่าวที่ขาดการติดต่อในย่านโคมแดง ซึ่ง ณ ที่นั้นเป็นที่ซ่องสุมกำลังของเหล่าอสูร รวมทั้งจะต้องรับมือกับอสูรข้างขึ้นอีกครั้ง

สำหรับดาบพิฆาตอสูร เป็นผลงานต้นฉบับของ โคโยฮารุ โกโตเกะ โดยเล่าเรื่องราวญี่ปุ่นในช่วงยุคสงครามของมนุษย์กับอสูร เหตุการณ์เริ่มจากเนสึโกะน้องสาวของทันจิโร่ที่ถูกอสูรทำร้ายจนทำให้เธอกลายเป็นอสูร ทันจิโร จึงได้เข้าร่วมในกองกำลังปราบอสูรเพื่อหาทางช่วยทำให้น้องสาวของเธอกลับมาเป็นมนุษย์ให้ได้ เป็นอนิเมะที่ได้รับความนิยมสูงมากทั้งในญี่ปุ่นและทั่วโลก โดยใน Season 2 นี้ทาง Studio Ufotable และทีมงานเดิมยังคงรับผิดชอบในการสร้างสรรค์ผลงาน