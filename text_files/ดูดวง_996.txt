Sanook! Horoscope มีเคล็ดลับดีๆ ที่จะทำให้คุณไม่ร่ำรวยเป็นเศรษฐี ด้วยวิธีกักเก็บเงินไม่ให้รั่วไหล เสริมดวงการเงินรุ่งเรือง...ทำได้ดังต่อไปนี้
 
เคล็ดลับกักเก็บเงินทองไม่ให้รั่วไหล
1. ประการแรกที่สำคัญ คือ จะต้องมีการคำนวณทิศทางที่ดีที่สุด สำหรับบ้านหลังหนึ่งสามารถให้ลมสามารถเข้าสู่ตัวบ้านได้ โดยการเจาะเป็นช่องหน้าต่าง หรือประตู ก็ได้ โดยการคำนวณ ต้องใช้หลักการ “ฮวง” ซึ่งหมายถึง “ลม” และ “จุ้ย” หมายถึง “น้ำ” “ลม” จะแสดงถึงความเป็นอยู่ที่ดี และ “น้ำ” จะแสดงถึงเงินทอง
ดังนั้น คำนวณตามศาสตร์การเดินดาวเหิรหรือดาวเก้ายุค ฉะนั้นบ้านแต่ละหลังที่สร้างในแต่ละยุค จะมีทิศทางที่ดีแตกต่างกัน รวมทั้งควรวิเคราะห์ทิศดี-ร้าย ประจำปี (ข้อนี้ต้องปรึกษาผู้รู้จริงช่วยคำนวณ)
2. ประการสองที่สำคัญ คือ สภาพแวดล้อมภายในบ้าน ต้องมีการปรับแต่งเฟอร์นิเจอร์ หรือจัดวางวัตถุสิ่งของ เช่น ฉากกั้นเพื่อเก็บกักกระแสลม ที่เข้ามาตามข้อ 1 ให้วนเวียนอยู่ในบ้านท่านให้นานที่สุด ก่อนที่กระแสซี่นั้นจะไหลออกไปทางหน้าต่าง หรือประตูบานอื่น ๆ ของบ้านท่าน มิฉะนั้น แม้ท่านจะหาเงินเก่งและมีจำนวนมากเพียงใด ก็จะมีเหตุให้ท่านต้องจับจ่ายใช้สอยจนหมดไปในเร็ววัน
3. ประการสามที่สำคัญ คือ บ้านที่ท่านอยู่ จะต้องมีประตูหลังบ้านที่เล็กกว่าประตูหน้าบ้าน เพราะทางฮวงจุ้ยถือว่า ประตูหน้าบ้านมักเป็นทางเข้าของโชคลาภ และประตูหลังบ้านจะเป็นทางออกของโชคลาภ
4. ประการสี่ที่สำคัญ คือ ต้องคำนึงถึงการจัดวางตำแหน่งของตู้เก็บเงิน หรือตู้เซฟ ภายในบ้านให้ได้ตำแหน่งที่ดี มีตำแหน่งดาวโชคลาภ(มุมร่ำรวย)ของยุคปัจจุบันแทน ก็จะทำให้ท่านแสวงหาเงินทองเข้าบ้านได้ยากเช่นกัน
5. ประการห้าที่สำคัญ คือ ตรวจสอบดวงชะตาชีวิตของตนเองประกอบด้วย ไม่ว่าจะเป็นการตรวจดวงด้วยวิธีใดก็ตาม เช่น ดวงจีน ดวงไทย หรือดวงพม่า ว่าตัวท่านเองมีดวงเก็บเงินอยู่หรือไม่ ?หากไม่มีนอกแล้วท่านต้องเปลี่ยนแปลงวิธีการเก็บเงินของท่าน ให้อยู่ในรูปแบบอื่น เช่น โฉนดที่ดิน สลากออมสิน หรือกรมธรรม์ประกันชีวิต แทน
ท่านเชื่อหรือไม่ว่า ถ้าท่านจัดบ้านให้เก็บเงินทองอยู่ เพียงท่านใช้พลัง “น้ำ” “ลม” ของธาตุที่สัมพันธ์กับท่านได้ จะช่วยให้ท่านเกิดความสุข และช่วยเสริมบารมีของท่านของในเรื่องต่างๆได้ เช่น ตำแหน่งหน้าที่การงาน เงินทอง โชคลาภ เป็นต้น
