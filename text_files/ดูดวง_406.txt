ดวงชะตาปี พ.ศ. 2563 ราศีเมถุน หรือ ผู้ที่เกิดระหว่างวันที่ 15 มิถุนายน – 15 กรกฎาคม
ปี พ.ศ. 2563 การจัดระเบียบโครงสร้างทางการเงิน จะก่อให้เกิดความมั่นคงมากยิ่งขึ้น และอาจทำให้ชีวิตพลิกผัน เปลี่ยนแปลงอย่างคาดไม่ถึง!
มกราคม เริ่มต้นปีที่มีโอกาสจะได้โชคลาภจาก “ผู้อื่น” ทั้งจากคนรัก คู่ครอง หรือ จากการติดต่อสัมพันธ์ใดๆ โดยเฉพาะในเรื่องกิจการ งานที่กระทำ แต่ควรระวังปัญหาสุขภาพ หรือ เรื่องของบริวาร ที่อาจทำให้สูญเสียเงินจำนวนมากได้ ในเรื่องงานที่ติดต่อสัมพันธ์กับต่างประเทศอยู่ในเกณฑ์ดี และจากการพูด/เขียนที่แสดงถึงความรอบรู้ ก็จะทำให้เกิดความน่าเชื่อถือจนภารกิจนั้นๆ สำเร็จง่ายขึ้น  ด้านความรัก ระวังการคบหาคนผ่านสื่อรักออนไลน์ อาจทำให้ถูกหลอกลวงเพื่อหวังลาภผล และมีโอกาสสูงที่จะถูกคู่ครองจับได้ ความยุ่งยาก เดือดร้อนก็จะตามมา
กุมภาพันธ์ รักอันตรายที่ควรระวังหากเผลอมีเพศสัมพันธ์โดยไม่ได้ป้องกันกับ “คนอื่น” นอกจากจะทำให้ทะเลาะวิวาทจนแตกหักกับคู่ครองได้แล้ว ยังมีโอกาสสูงที่จะมี “โรคร้ายแรง” ตามมาอีกด้วย ด้านการเงิน มีเกณฑ์เสียเงินจากการถูกล่อลวงทั้งจากการท่องเที่ยว สัมพันธ์กับคนต่างชาติ หรือกับอลัชชี มารศาสนา และเดือนนี้ ควรระวังหรือหลีกเลี่ยงที่จะติดตามหนี้สินใดๆ ...อันตราย! ด้านการงาน การติดต่อสัมพันธ์ไม่ค่อยดีนัก ระวังการพูดจาอ้อมค้อม วกไปวนมา ไม่ชัดเจน อาจทำให้ไม่น่าเชื่อถือ จนทำให้งานนั้นๆ ล้มเหลวได้
มีนาคม เดือนแห่งการประนีประนอม ยอมให้ ถึงจะไม่ทำให้สูญเสียทั้งหมด! ทั้งกับหุ้นส่วน คู่ค้า คู่ความ หรือ คนรัก คู่ครอง หากยอมแพ้ ถึงจะมีโอกาสชนะได้บ้าง ในเรื่องงาน การเริ่มต้น หรือเปลี่ยนแปลง หางานใหม่ อยู่ในเกณฑ์ดีที่จะมีโอกาสมากขึ้น ในเรื่องเงิน ควรหลีกเลี่ยงที่จะหาลาภผลโดยไม่สุจริต เพราะมีเกณฑ์ถูกจับกุมเป็นคดีความสูงมาก ด้านความรัก อยู่ในเกณฑ์อันตรายที่จะแอบมี “กิ๊ก” เพราะนอกจากจะทำให้ทะเลาะวิวาทกับคู่ครองแล้ว ยังอาจนำโรคร้ายแรงมาให้ โดยเฉพาะถ้าเขา/เธอคนนั้นเป็นชาวต่างชาติ!
เมษายน “ทุกขลาภ” อาจทำให้ได้เงินทองทรัพย์สินมากขึ้นจากสิ่งที่สูญเสียไปแล้ว แต่ควรระวังอารมณ์ปรวนแปรของตนเอง ก็อาจทำให้สูญเสียเงินทอง เสียโอกาสได้ และหากหลง งมงาย คลั่งไคล้ โดยเฉพาะจากสิ่งที่ศรัทธา เชื่อถือ ก็อาจถูกล่อลวง โน้มน้าวใจให้สูญเสียเงินมหาศาล ด้านการงาน สะสาง จัดการปัญหาทั้งงาน ทั้งบุคคลที่ยังคั่งค้างคาใจอยู่ ก็จะมีโอกาสแก้ไขได้ง่าย และเร็วขึ้น ด้านความรัก หากยังมีรักที่แอบแฝงซ่อนเร้น ก็ยังจะเป็นเหตุทำให้ชีวิตวุ่นวาย เดือดร้อนต่อไป สำหรับคนโสด ที่ได้เข้าร่วมกิจกรรมตามความเชื่อ ก็จะมีโอกาสพบรัก เจอคนถูกใจได้
พฤษภาคม การแสดงความคิดที่ล้ำหน้า แหวกแนว ถึงจะมีโอกาสได้ลาภผลมากขึ้น แต่ควรระวัง ความคิด ผลงานนั้นๆ จะถูกขโมย ในเรื่องงาน อยู่ในระยะ “ร้อนที่” และอาจมีเหตุ/ภัยที่จะต้องเปลี่ยนงาน โยกย้ายอย่างกะทันหัน และระวังอย่าไว้ใจใคร! เพราะอาจถูกหักหลังจากคนใกล้ชิด มิตรที่สนิทที่สุดด้วย ด้านความรัก เงินทอง ผลประโยชน์ อาจทำให้มีปัญหากับคู่ครองได้ สำหรับคนโสด ยั้งใจสักนิดหากคิดจะมีสัมพันธ์กับคนต่างชาติ หรือ กับนักบวช พวกอลัชชี ...อันตราย!
มิถุนายน อยู่ในระยะได้ลาภผลจากผู้อื่น โดยเฉพาะภารกิจ งานที่ทำอยู่เบื้องหลัง หรืองานประเภทปิดทองหลังพระ ด้านความรัก อดกลั้นที่จะใช้คำพูด การแสดงออกที่ “ข่ม” คู่ครอง ถึงจะทำให้รักราบรื่น  สำหรับคนโสด อาจพบรัก เจอคนที่คิดว่าใช่ แต่ก็มีเกณฑ์ที่ควรระวังว่าจะเป็นรักซ้อนซ่อนรัก ด้านสุขภาพ อยู่ในเกณฑ์ดี แต่อย่าประมาท ควรตรวจสุขภาพตามระยะเวลาด้วย
กรกฎาคม อย่าประมาทกับการติดต่อสัมพันธ์ที่ดูง่ายๆ ไม่มีปัญหา เพราะมีเกณฑ์ที่จะเสียรู้ เสียเปรียบสูงมาก ด้านการเงิน อาจได้โชคมีลาภลอยเข้ามาเอง แต่หากจะลงทุน เสี่ยงโชคใดๆ ก็จะมีเกณฑ์เสี่ยงที่จะสูญเสียมากกว่า ด้านความรัก อดทน อดกลั้นที่จะวีนเหวี่ยง คนรัก คู่ครอง เพราะอาจทำให้เขา/เธอตัดสินใจมีรักซ้อนได้ สำหรับคนโสด มีเกณฑ์พบรัก เจอคนถูกใจ แต่ระวัง เพราะเขา/เธออยู่ในเกณฑ์ที่จะทำให้คุณเสื่อมเสียชื่อเสียงได้ และอาจทำให้คุณแตกคอ มีปัญหากับมิตรสหายอีกด้วย
สิงหาคม รัก หลงใหล คลั่งไคล้ หรือ เชื่ออย่างไม่ลืมหูลืมตา ที่อาจเกิดขึ้น โดยเฉพาะกับสัมพันธ์รักที่เพิ่งเริ่มต้น ควรระวัง เพราะอาจเป็นเหตุทำให้สูญเสียเงินจำนวนมาก และคนมีคู่ครองอยู่แล้ว เงินทองของบาดใจ ก็อาจทำให้หวาดระแวง หมางใจกันอีกนาน  ด้านการงาน ควรระวังอารมณ์เบื่อ ขี้เกียจ ท้อถอยที่อาจเกิดขึ้นบ่อยครั้ง ก็มีเกณฑ์สูงที่จะเป็นเหตุสำคัญทำให้ถูกโยกย้าย หรือ ออกจากงาน  ด้านการเงิน อย่าวางใจ เชื่อใจคนใกล้ตัว หรือ หุ้นส่วน คู่ค้า เพราะอาจทำให้ขาดทุน หมดตัว หรือ ล้มละลายได้!
กันยายน ปลอดโปร่ง ราบรื่นในการที่จะหารายได้เพิ่มเติม หรือจะทำธุรกรรมเรื่องเงินๆ ทองๆ แต่หากคิดจะร่วมหุ้น ลงทุน ให้มิตรสหายกู้ยืม ควรคิดให้ดีๆ เพราะนอกจากไม่ได้คืนแล้ว ยังอาจทำให้ทะเลาะวิวาทจนแตกหักอีกด้วย รวมถึงการเสี่ยงโชค เก็งกำไร ก็มีเกณฑ์เสี่ยงที่จะสูญเสียมากกว่า ด้านการงาน ภารกิจที่ติดต่อสัมพันธ์กับต่างประเทศ หรือ คนต่างชาติ ก็อย่าประมาท รอบคอบให้มากขึ้น เพราะมีโอกาสถูกทรยศ หักหลังสูงมาก ด้านความรัก เงินทองของบาดใจ รวมถึงเหตุจากบุตร-ธิดา ก็ควรระวัง เพราะอาจเป็นเหตุทำให้ผิดใจจนแตกหักกัน
ตุลาคม การติดต่อ ซื้อ-ขาย เป็นตัวแทน นายหน้า โดยเฉพาะที่เกี่ยวกับอสังหาริมทรัพย์อยู่ในเกณฑ์ดี ที่จะสร้างรายได้อย่างต่อเนื่อง และหากจะนำเสนอความคิดใหม่ๆ การเขียน/พูดก็ควรชัดเจน ตรงไปตรงมา ไม่อ้อมค้อม คลุมเครือ ถึงจะมีโอกาสสำเร็จได้อย่างที่หวัง สำหรับมนุษย์เงินเดือน อยู่ในระยะผู้ใหญ่เมตตา จะขออะไรก็มีโอกาสมากขึ้น  ด้านความรัก หากหัวใจแบ่งเป็นสอง ก็ควรระวังการใช้สื่อรักออนไลน์ เพราะมีเกณฑ์สูงที่จะถูกจับได้ ทำให้ทะเลาะวิวาทจนแตกหักทั้งสองคน
พฤศจิกายน อาจมีลาภผลมากขึ้นจากสิ่งที่สูญเสียไปแล้ว หรือได้กำไร ดอกเบี้ยจากการลงทุน ด้านการงาน หากรู้สึกว่ามีอคติ ลำเอียงกับลูกน้อง พนักงาน ที่อาจเกิดขึ้นกับเจ้าของกิจการ ผู้บริหารในระยะนี้ ก็ควรระมัดระวัง อดทน อดกลั้นที่จะแสดงออก เพราะอาจถูกต่อต้านจนทำให้งานยุ่งยาก เสียหายได้ หากเป็นมนุษย์เงินเดือน ก็อาจถูกพิจารณาให้ออกจากงาน หรือโยกย้าย เปลี่ยนหน้าที่ไปเลย ด้านความรัก หากเดินทางไกล ก็อาจทำให้พบรัก เจอเนื้อคู่ที่มีแนวโน้มเป็นชาวต่างชาติ สำหรับคนมีคู่ครองอยู่แล้ว สัมพันธ์รักที่ราบรื่น ก็มีโอกาสได้รับของขวัญจากเขา/เธอ
ธันวาคม เดือนสุดท้ายของปีที่ควรให้ความสำคัญกับความต้องการของผู้อื่นมากกว่าตัวเอง ถึงจะทำให้งาน เงิน ความรัก ราบรื่น ซึ่งหากมีปัญหา ก็สามารถแก้ไขให้ผ่านพ้นไปได้อย่างรวดเร็ว แต่ยั้งสติสักนิด หากคิดจะเสริมความงาม หรือ กินอาหารเสริมใดๆ เพราะมีเกณฑ์สูงที่จะหลงคารม ทำให้สูญเสียเงินโดยไม่จำเป็น ด้านความรัก หากเริ่มติดต่อสัมพันธ์กับคนต่างชาติ ควรพิจารณาให้รอบคอบ เพราะมีเกณฑ์ว่าจะถูกหลอกลวงเพื่อหวังลาภผลประโยชน์
 
อัญมณี/สีที่เสริมสิริมงคล : พลอยสีม่วง สีดอกตะแบก
อัญมณี/สีที่เป็นอริ มรณะ : ทับทิมสีชมพู สีม่วงแดง, นิลสีดำ หรือสีเขียวแก่
วันที่ดีที่สุดในสัปดาห์ : วันพุธ
 