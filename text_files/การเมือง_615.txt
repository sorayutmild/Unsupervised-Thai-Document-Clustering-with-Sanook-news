เมื่อเวลาประมาณ 21.00 น. วานนี้ (6 มี.ค.) กลุ่มเสื้อแดงประมาณ 20 คน ได้ขอเข้าพบ นายกนก รัตน์วงศ์สกุล ที่สำนักงานใหญ่ อสมท เพื่อยื่นหนังสือประท้วง โดยอ้างว่า ทำหน้าที่อ่านข่าวอย่างไม่เป็นกลาง และเลือกข้าง ประกอบกับ กรณีความเห็นต่างทางการเมือง ที่ลุกลามบานปลาย จนถึงขั้นที่ทำให้ อาจารย์วรเจตน์ ภาคีรัตน์ ถูกทำร้ายจนได้รับบาดเจ็บ จึงได้เข้ายื่นหนังสือในครั้งนี้
ทั้งนี้ทราบว่า แกนนำที่เข้ายื่นหนังสือกับ นายกนก ในครั้งนี้ใช้ ชื่อว่า จ.เจตน์ ตนเข้าใจ และก็เป็นสิทธิ์ที่จะมายื่นหนังสือประท้วง ซึ่งตนก็จะรับไว้ หรือจะยื่นให้ทางผู้ใหญ่ อสมท ก็ได้ โดยในคลิปที่ทำการเผยเข้ายื่นหนังสือนั้น นายกนก ได้กล่าวตอบกับกลุ่มคนเสื้อแดงว่า ตนเข้าใจ และก็เป็นสิทธิ์ที่มายื่นหนังสือประท้วง ซึ่งตนก็จะรับไว้ หรือจะยื่นให้กับทางผู้ใหญ่ อสมท ก็ได้เช่นกัน
ขณะเดียวกัน ทางเว็บไซต์คนเสื้อแดง www.go6tv.com ได้รายงานเพิ่มเติมว่า "ผู้ใช้นามว่า จ.เจตน์ ก็ได้พูดแสดงความห่วงใยอย่างจริงใจกับ นายกนก ว่า หาก นายกนก แสดงท่าทีเช่นนี้ผ่านสื่ออยู่บ่อยครั้ง อาจเป็นชนวนที่จะทำให้คนไม่พอใจ และมาทำร้ายได้ และตนไม่ต้องการเห็นความรุนแรงใดๆ จึงได้มาขอร้องให้ทำหน้าที่สื่ออย่างเป็นกลางต่อไป ซึ่ง นายกนก ก็ยินดีและรับหนังสือไว้ พร้อมกล่าวขอโทษอย่างสุภาพ
