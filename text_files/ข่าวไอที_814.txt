iPhone 5 vs Samsung Galaxy S III (3) mini : เทียบสเปค iPhone 5 และ Samsung Galaxy S III mini เมื่อรุ่นใหญ่ ปะทะรุ่นเล็ก
ข่าวเด่นวันนี้ - เรียกได้ว่า ในช่วงนี้ Samsung เปิดตัวผลิตภัณฑ์มากมายหลายรุ่นเลยทีเดียวครับ ทั้งสมาร์ทโฟน แท็บเล็ต ไปจนถึงกล้องถ่ายรูป ที่มีสเปค และระดับราคาที่แตกต่างกันไป โดยสมาร์ทโฟนที่เปิดตัวรุ่นล่าสุดนั้นก็คือ Samsung Galaxy S III (S3) mini นั่นเองครับ

สำหรับความน่าสนใจของ Samsung Galaxy S III Mini นั้น นอกจากจะอยู่ที่สเปคแล้ว ยังอยู่ที่ชื่อนำหน้าว่า Galaxy S III ซึ่งเป็นเรือธงของ Samsung นั่นเอง แต่เมื่อมีคำว่า mini มาต่อท้าย นั่นหมายความว่า จะต้องมีอะไรบางอย่างที่เป็นรอง Samsung Galaxy S III  อยู่บ้าง นั่นก็คือ สเปค และขนาดนั่นเองครับ ในขณะที่การออกแบบ Samsung Galaxy S3 mini นั้น มีความคล้ายกับ Samsung Galaxy S III (S 3) บ้างเช่นกัน
เมื่อไม่นานมานี้ มีสมาชิกท่านหนึ่งในเว็บไซต์ techmoblog ได้สอบถามตารางเปรียบเทียบ Samsung Galaxy S III Mini กับ iPhone 5 (ไอโฟน 5) ครับ ซึ่งท่านที่พอจะทราบรายละเอียดสเปคของ Samsung Galaxy S III Mini มาบ้างแล้ว คงจะกล่าวได้เลยทันทีว่า ทั้ง 2 รุ่นนี้ เป็นมวยคนละชั้น เปรียบเทียบกันไม่ได้อย่างแน่นอน แต่ก่อนที่จะเข้าบทสรุป มาดูสเปคเปรียบเทียบ ระหว่าง Samsung Galaxy S III Mini และ iPhone 5 กันก่อนครับ

ถ้าหากอ้างอิงจากสเปค Samsung Galaxy S III Mini ที่เผยออกมาตามตารางด้านบน จะเห็นได้ว่า Samsung Galaxy S III Mini มีความแตกต่างจาก Samsung Galaxy S III มากพอสมควรครับ โดยขนาดหน้าจอเหลือเพียงแค่ 4 นิ้ว จากเดิม 4.8 นิ้วบน Samsung Galaxy S III แต่เมื่อเทียบกับ iPhone 5 แล้ว ถือว่า ขนาดหน้าจอเท่ากันที่ 4 นิ้วครับ แต่ความละเอียดบนหน้าจอ ถือว่า iPhone 5 ละเอียดกว่ามากทีเดียวนอกจากนี้ สเปคบางอย่างบน Samsung Galaxy S III Mini ยังด้อยกว่า iPhone 5 ครับ เช่น ความละเอียดของกล้องด้านหน้า และด้านหลัง โดยกล้องด้านหลังของ Samsung Galaxy S III mini มีความละเอียดอยู่ที่ 5 ล้านพิกเซล ในขณะที่ iPhone 5 มีความละเอียดที่ 8 ล้านพิกเซล และรองรับเครือข่าย 4G อีกด้วย อย่างไรก็ดี Samsung Galaxy S III mini นั้น สามารถรองรับเทคโนโลยี NFC และเพิ่มหน่วยความจำภายในตัวเครื่องด้วย microSD card ได้ ซึ่ง iPhone 5 ขาดคุณสมบัติในส่วนนี้ไปครับเมื่อพิจารณาจากสเปคของทั้ง 2 รุ่นจากตารางด้านบนแล้ว พบว่า Samsung Galaxy S III Mini นั้น ถูกกำหนดให้เป็นสมาร์ทโฟนระดับกลางเสียมากกว่า และสเปคยังห่างจาก iPhone 5 มากพอสมควร ซึ่งดูแล้ว ไม่น่าจะเป็นคู่แข่งกันได้โดยตรง อย่างไรก็ดี ความน่าสนใจของ Samsung Galaxy S III mini นั้น อยู่ที่ราคาครับ เพราะยังไม่มีการประกาศราคาอย่างเป็นทางการจาก Samsung ออกมา อีกทั้งราคาจำหน่ายในแต่ละประเทศ ก็มีความแตกต่างกันด้วย ต้องรอดูกันต่อไปครับ
ขอบคุณเนื้อหา และภาพประกอบ: TechmoblogFacebook : สำหรับใครที่ชื่นชอบข่าวสารด้านไอทีได้ตลอด 24 ชั่งโมง สามารถกด Like Facebook..ได้เลยที่นี่!! 

Facebook : สำหรับใครที่ชื่นชอบข่าวสารด้านไอทีได้ตลอด 24 ชั่งโมง สามารถกด Like Facebook..ได้เลยที่นี่!! 

