Nintendo Switch เครื่องเกมของปู่นินเทนโด ได้ถูกเหล่าแฮกเกอร์เจาะระบบไปเมื่อช่วงต้นปี ซึ่งตรวจพบช่องโหว่ในระบบป้องกันของฮาร์ดแวร์ ทำให้ไม่สามารถที่จะป้องกันด้วยการปล่อย Firmware มาแก้ได้ อย่างไรก็ตามทางนินเทนโดก็ใช้วิธีแบนผู้ใช้งานเครื่อง Switch ที่ดัดแปลงเครื่องแทน สำหรับคนที่ไม่กลัวโดนแบนหรือไม่ได้เชื่อมต่อเครื่อง Switch ผ่านออนไลน์ ก็สามารถเล่นเกมเถื่อนได้บ้างแล้ว และยังสามารถเล่นเกมเก่าๆผ่าน Emulator ได้แทบทุกเครื่องแล้วด้วย
เบื้องต้นโปรแกรมเล่น Emulator บนเครื่อง Nintendo Switch ที่แฮกเกอร์พัฒนามาเรียกว่า Lakka เป็น Emu แบบ Multi-platform ที่รวมให้เล่นหลายเครื่องไว้ในโปรแกรมเดียว สามารถเล่นได้ทั้ง PS1, PSP, N64, DS, GBA และเครื่องอื่นๆกว่า 45 เครื่อง ทว่าโปรแกรมนี้ยังอยู่ในช่วงเริ่มพัฒนาเท่านั้น ยังมีบั๊กอยู่เพียบ ดูตัวอย่างการทำงานของ Lakka ได้จากคลิปด้านล่าง

ส่วนทางด้านการดัดแปลงทำ homebrew (ระบบปฏิบัติการทำเอง) ของเครื่อง Nintendo Switch นั้นตอนนี้เรียกว่าพรุนเป็นรังผึ้งเลย ซึ่งบรรดานักพัฒนาโปรแกรมต่างๆสามารถทำโปรแกรมลงเครื่องได้หลากหลายเพราะแฮกเกอร์สามารถเจาะระบบได้แทบสมบูรณ์แล้ว และด้วยพลังของฮาร์ดแวร์ NVIDIA Tegra X1 ของ Switch ทำให้อาจจะทำ Emulator ระดับเครื่อง PS2 และ Game Cube ให้เล่นกันได้อีกด้วย
ภาพตัวอย่าง homebrew ใน Nintendo Switch
