ไม่โกหกแล้ว! เคส Game Boy ของ iPhone 6 กลายเป็นของจริง
SmartBoy
จากเมื่อวันที่ 1 เมษายน 2015 ซึ่งเป็นวันโกหก ได้มีข่าวโกหกเรื่อง SmartBoy อุปกรณ์เสริมที่ทำให้ iPhone 6 กลายเป็น Game Boy ออกมาหลอกกัน แต่จริงๆแล้วมันไม่ได้หลอก เพราะมันเป็นอุปกรณ์ของจริง ที่ทางบริษัท Hyperkin (บริษัททำอุปกรณ์เสริมของมือถือ) ทำออกมาขายกันจริงๆ ซึ่งตอนนี้กำลังอยู่ในช่วงพัฒนาตัวอุปกรณ์อยู่
ภาพดีไซน์อุปกรณ์ขั้นต้น จะเห็นวิธีการใช้งานของอุปกรณ์ เพียงแค่ใส่ตัวเครื่อง iPhone 6 เข้าไปในตัว SmartBoy นี้มันก็จะกลายเป็นเครื่องเล่น Game Boy ไปในทันที โดยมันสามารถเล่นอิมูเลเตอร์เกมเก่าๆของ Game Boy ได้ หรือจะใช้เป็นอนโทรลเลอร์เล่นเกมใน iPhone ก็ได้เหมือนกัน
นอกจากตัวที่ใช้กับ iPhone แล้ว ทางบริษัท Hyperkin ก็กำลังพัฒนาตัว SmartBoy ที่จะใช้กับ Android และ Windows Phone ด้วย ส่วนวันวางจำหน่ายยังไม่กำหนด