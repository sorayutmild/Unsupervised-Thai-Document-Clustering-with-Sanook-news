ในวันที่ 5 กรกฏาคมของทุกปีเป็นวันครบกำหนดชำระเงินคืนกองทุนของ กยศ.  หากใครไม่ปิดหนี้กองทุนภายในวันที่กำหนดจะต้องเสียเบี้ยปรับและถูกดำเนินคดีตามกฎหมาย ซึ่งถ้าใครยังไม่มั่นใจว่ามียอดที่ต้องค้างชำระอยู่เท่าไหร่ Sanook! Money มีวิธีที่จะเข้าไปเช็กยอดหนี้ กยศ. คงค้างมาฝากกัน 
ข้อมูลจากเว็บไซต์ กยศ. มีขั้นตอน พร้อมคลิปวิดีโอลงทะเบียน เช็กยอดหนี้ โดยเราได้รวมคร่าวๆ ได้ดังนี้
1. เข้าไปตรวจสอบหนี้ กยศ. ผ่านเว็บไซต์ studentloan.or.th

2. คลิกที่ตรวจสอบยอดหนี้ กดเลือกตรวจสอบยอดหนี้ (ธนาคารกรุงไทย)

3. เลือกลงทะเบียน แล้วกรอกข้อมูลเลขประจำตัวประชาชน และอื่นๆให้เรียบร้อยก่อนเลือกตกลง

4. กรอกข้อมูลให้ถูกต้องพร้อมระบุ Email และรหัสผ่าน ก่อนยืนยันการใช้งาน


5. ผู้ลงทะเบียนจะได้รับ Email หรือ SMS รหัส OTP ให้ใส่รหัสที่ได้รับแล้วกดปุ่ม Confirm TOP เมื่อลงทะเบียนเสร็จแล้วระบบจะแจ้งว่าลงทะเบียนเรียบร้อยแล้ว

6. จากนั้นเลือก จบการทำงาน ระบบจะเข้าสู่หน้าจอหลักเว็บสอบถามรายละเอียดผู้กู้

7. โดยสามารถเข้าสู่ระบบตรวจสอบยอดหนี้ โดยใข้ Email และรหัสผ่านที่ใช้สมัคร เพียงเท่านี้ก็สามารถตรวจสอบยอดหนี้ กยศ. ได้แล้ว
