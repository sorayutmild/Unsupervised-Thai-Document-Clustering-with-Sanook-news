หลังจากที่ นิวเคลียร์ หรรษา ได้ออกมายอมรับว่าเปลี่ยนสถานะกับ ดีเจเพชรจ้า วิเชียร จากสามี ภรรยา เหลือเพียงเพื่อน แต่ก็ยังคงทำหน้าที่พ่อแม่ของลูกชายสุดที่รัก น้องไทก้า กันต่อไปให้ดีที่สุด พร้อมกับบอกว่าไม่มีเรื่องมือที่สามไปแล้วนั้น แต่หลายคนก็ยังคงวิเคราะห์กันไม่เลิกว่าทำไมคู่นี้ถึงเลิกกัน 
โดยล่าสุด ดีเจเพชรจ้า ได้ออกมาโพสต์ครั้งแรก บอกว่าขอพูดบ้างว่าเกิดอะไรขึ้น ซึ่งดีเจเพชรจ้าก็บอกว่าอธิบาย ไม่ถูกเหมือนกันนะ มันเป็นประสบการณ์ที่ไม่เคยเจอ เป็นเรื่องใหม่ของทั้งคู่ ยืนยันว่าไม่ได้ทะเลาะ ไม่ได้มีคนอื่น แต่เพราะทัศนคติไม่ตรงกัน มีงอนกันบ่อย ที่ผ่านมาก็ปรับกันมาตลอด ไม่ได้มีใครอยากเลิกแต่เพราะพยายามกันแล้ว โดยทั้งคู่ขยับมาคุยแบบเพื่อนสนิท เพื่อเว้นระยะห่างให้อยู่ด้วยกันได้ราบรื่นขึ้น อนาคตยังเป็นไงไม่รู้ เพราะคนคบหารู้จักมา 11 ปี มันก็สนิทเหมือนญาติไปแล้ว ขอบคุณเอฟซีทุกคนที่เป็นห่วง ตามที่ดีเจเพชรจ้าได้โพสต์ไว้ตามนี้ว่า
"เฮลโหล เฮียขอ มาพูดบ้างนะ หลัง น้องนิว แจ้ง Fc ไปแล้วว่าเรา เปลี่ยนสถานะ มาเป็นเพื่อนกัน ก็มีชาวบ้านอยากรู้สาเหตุ วิเคราะห์กันสนุกเลย"
"เฮียเลยอยากพูดบ้างว่าอธิบาย ไม่ถูกเหมือนกันนะ มันเป็นประสบการณ์ที่คนผ่านอะไรมาเยอะอย่างเฮียก็ไม่เคยเจอ มันเป็นเรื่องใหม่ จริงๆ เรา 2 คน ไม่มีใครไปมีคนอื่น ไม่ได้ทะเลาะกัน แต่ทัศนคติมันไม่ตรงกัน เลยมีงอนกันบ่อย"
"แล้วคบมาได้ไงตั้งนาน มีคนถาม!! อันนี้คือที่ผ่านมาก็ปรับจูนกันมาตลอด นิวเป็นเด็กดี เป็นแม่ที่ดีมาตลอด พี่ก็เช่นกัน รักกันมั้ย!! รักซิ แล้วเลิกทำไม 555 ไม่มีใครอยากกันเลิกหรอก แต่พวกเฮีย เราพยายามกันแล้วมากๆ"
"ยกตัวอย่าง เปิดร้านก๊วยเตี๋ยว ตอนเปิดไม่มีใครคิดหรอกว่าร้านจะเจ๊ง ถ้าเจ๊งคงไม่เปิด ไม่มีคนเข้าขายไม่ได้ เราก็สู้ไม่ปิดกิจการ เพื่อให้ไปต่อ ถามว่าจะรอมันเจ๊งกี่ปีถึงปิดกิจการ?? หลักการก็มีแค่นี้"
"ส่วนไทก้า มันคือลูกเฮีย DNA เฮีย ลูกนิว ยังไงเค้าก็อยู่กับพ่อแม่ 24 ชม. เหมือนเดิม แค่พ่อแม่ขยับมาคุยแบบเพื่อนสนิท เพื่อเว้นระยะห่างให้อยู่ด้วยกันได้ราบรื่นขึ้น ตอนนี้เอางี้ก่อน อนาคตจะเป็นไงไม่มีใครรู้จ้า คนคบหารู้จักมา 11 ปี มันก็สนิทกันเหมือนญาติไปแล้ว จะให้ทะเลาะกันโวยวายเป็นเด็กๆ คงไม่มีแบบนั้น หาตรงกลางสำหรับบ้านเราสบายใจ มันได้ออกมาแบบนี้อะเนอะ รัก Fc ทุกคนที่ห่วง เราจะผ่านมันไปด้วยกัน นี่ไม่รัก ไม่มาสาธยายให้ฟังนะ ปล. นิวเป็นเด็กดีเสมอมา ไม่ต้องวิเคราะห์ละนะ ส่วยเฮียก็น่ารักเสมอ"

"ดีเจเพชรจ้า" เคลื่อนไหว หลัง "นิวเคลียร์" เปิดใจแยกทาง เปลี่ยนสถานะแล้ว
เปลี่ยนสถานะแล้ว! "นิวเคลียร์" เปิดใจแยกทาง "ดีเจเพชรจ้า" ยันไร้มือที่สาม
"นิวเคลียร์" โพสต์หย่าร้างไม่ได้แย่ไปซะหมด ชวนสงสัยเรื่องจริงหรือแค่อินหนัง

