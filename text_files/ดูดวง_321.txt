พยากรณ์รายปี มกราคม – ธันวาคม 2559  ราศีธนู  16 ธ.ค. – 13 ม.ค.
มกราคม สวัสดีปีใหม่ค่ะ ในเดือนนี้ คิดทำอะไร ใหม่ๆ มีสิทธิ์ ได้เริ่มต้น แบบมีตัวช่วย จะมีคนให้ความช่วยเหลือดีค่ะ หรือ อีกนัยหนึ่ง หากคุณเริ่มต้น กิจการใหม่ ๆ จะมีลูกค้าอุดหนุน แน่นร้าน แต่อย่ามองข้ามความประมาท ที่เกิดจากการกระทำของตนเองนะคะ อุบัติเหตุจาก ยานพาหนะ ก็ระมัดระวัง ด้วยค่ะ
กุมภาพันธ์ คุณจะต้องแข่งกับตัวคุณเอง และคนรอบข้างไม่ว่าจะเป็นที่ทำงาน  หรือไม่ว่าคุณจะทำอะไรก็แล้วแต่ล้วนแล้วแต่ต้องรีบเร่ง ต้องรีบทำให้เสร็จเรียบร้อยในเวลาอันรวดเร็ว เป็นเดือนที่คุณจะต้องใช้ความพยายาม และกระตือรือร้นมากเป็นพิเศษ แต่ก็จะได้ผลลัพธ์ที่ดีจากความพยายามของคุณเองค่ะ  
มีนาคม  คุณจะมีโชคดีในด้านมิตรภาพ และความรัก จะได้พบมิตรที่ถูกใจ พบคนดี มีน้ำใจ มีไมตรีจิตที่ดีกับคุณในเดือนนี้ ทางด้านการงานมีความสำเร็จดี จากความพยายามของตนเอง และได้รับความช่วยเหลือจากคนรอบข้างด้วยค่ะ
เมษายน   คุณจะได้รับข่าวดี มาก ๆ เกี่ยวกับการงาน มีการลงนามว่าจ้าง หรือตกลงให้คุณได้รับโอกาสในด้านการงาน หรือ ธุรกิจที่คุณรอคอย คุณจะได้รับความสำเร็จหากคุณมีการค้า การขายกับคนต่างชาติ ถึงแม้ว่าคุณจะไม่มีการเกี่ยวข้องกับคนต่างชาติ คุณก็จะได้รับความสำเร็จเช่นกันค่ะ คุณจะได้เดินทางไกลในเดือนนี้ด้วยค่ะ
พฤษภาคม   เป็นเดือนที่คุณจะต้องใช้ความสามารถเฉพาะตัวมากเป็นพิเศษ ไม่ว่าจะเป็นทางด้านศิลปะ หรือวิชาการแขนงต่าง ๆ ล้วนแล้วแต่จำเป็นในเดือนนี้  คุณจะยุ่งจนไม่มีเวลาให้กับคนรอบข้าง อย่าลืมดูแลตัวเองด้วยนะคะ   
มิถุนายน   คุณจะได้พบกับผู้ใหญ่ใจดี อาจจะเป็นเจ้านายคุณที่ทำงาน หรือเพื่อนรุ่นพี่ จะมาสนับสนุนให้แนวทาง ที่ดีในการงาน และอาชีพให้กับคุณ จะมีการเริ่มต้นในธุรกิจการค้าเกี่ยวกับการติดต่อกับคนต่างแดน หรือคุณจะมีการเดินทางไปในต่างแดนในเดือนนี้ค่ะ

กรกฎาคม    ขอให้คุณระวังความคิด และคำพูดซึ่งอาจจะนำมาซึ่งความขัดแย้ง เรื่องเล็กจะกลายเป็นเรื่องใหญ่ขอให้หลีกเลี่ยงไว้ให้ดีค่ะ ในเดือนนี้คุณจะมีการเดินทางในการงานเกิดขึ้น ทั้งใกล้ และไกล มีความสำเร็จดีค่ะ

สิงหาคม  ให้ระวังความผิดหวังกับคนใกล้ตัว คุณจะเสียความรู้สึกอย่างมากกับเพื่อน หรือคนรู้ใจ ในบางรายอาจจะใช้คำว่า สูญเสียสิ่งที่เป็นที่รักก็ได้ค่ะ หรือเลิกคบหากับเพื่อนเนื่องด้วยเกิดการขัดใจกันอย่างไม่มีวันหวนมาคบกันอีกในเดือนนี้ค่ะ

กันยายน  เป็นเดือนที่คุณจะมีความก้าวหน้ามากขึ้นอีก มีเกณฑ์การเลื่อนขั้น เลื่อนตำแหน่งทางหน้าที่การงานอย่างเด่นชัด หากคุณคิดจะศึกษาวิชาหลักสูตรระยะสั้น หรือระยะยาวก็ล้วนแล้วแต่ได้รับความสำเร็จอย่างเด่นชัด คุณอาจจะได้รับจดหมายด่วน โทรศัพท์ด่วน หรือมีการเดินทางไกลต่างประเทศค่ะ
ตุลาคม   คุณจะถูกเชิญไปในงานสังคม และได้พบกับมิตรใหม่น่ารัก นิสัยดี ผิวขาว เป็นคนรักสนุก มีรอยยิ้มบนใบหน้าเสมอ คุณรู้สึกดีใจที่ได้พบคน ๆ นี้ อาจจะมีการเดินทางไกล และใกล้เกิดขึ้น ในเดือนนี้กับเพื่อนใหม่ค่ะ  
พฤศจิกายน   ในเดือนนี้จะมีอุปสรรคมากมาย แต่จะเกิดจากตัวคุณเองเป็นหลักให้ระวังการขัดใจกับเพื่อนสนิทมิตรสหาย ระวังด้านอารมณ์ของคุณให้มาก เพราะจะไม่เป็นผลดีกับตัวคุณเอง ทำใจให้สงบนะคะจะได้ผ่านเรื่องราวร้ายๆ ไปได้ในเดือนนี้ค่ะ
ธันวาคม   ปีนี้สิ่งที่คุณทำมาไม่ว่าจะเป็นอะไรก็แล้วแต่ ถ้าเป็นกรรมดีสิ่งนั้นมาตอบสนองคุณแล้วค่ะ คุณจะมีการเดินทางไกลอย่างมีความสุขมาก  และจะได้พบกับคนที่ดีมีความจริงใจ มีวุฒิภาวะทุก ๆ  ด้านเหนือกว่าคุณทั้งหมด มีเกณฑ์ดีหากหาที่อยู่อาศัย คุณจะพบที่อยู่ที่ดี หากคิดต่อเติมบ้านก็เสร็จตามกำหนด เป็นเดือนที่ฟ้าประทานของขวัญต้อนรับปีใหม่ที่ดีที่สุดให้คุณค่ะ