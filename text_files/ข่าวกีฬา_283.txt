ควันหลังศึก World Fight Tournament ระหว่าง "ดำดอทคอม" บัวขาว บัญชาเมฆ ยอดนักชกขวัญใจชาวไทย ที่ขึ้นชกกับ ดมิทรี วารัตส์ นักชกชาวเบลารุส ที่สนามกีฬาแห่งชาติ มรดก เตโช, กัมพูชา เมื่อวันพุธที่ 6 กรกฎาคม ที่ผ่านมาโดยผลการแข่งขันอย่างที่รู้กันไปก่อนหน้านี้ว่า ครบ 3 ยก กรรมการรวมคะแนนพร้อมชูมือให้ นักชกชาวไทยวัย 40 ปี เป็นฝ่ายเอาชนะคะแนนไปได้ และถือเป็นการหวนคืนสังเวียนอีกครั้งในรอบ 3 ปี หลังจากที่ติดปัญหาในเรื่องของการระบาดโควิด-19อย่างไรก็ตามล่าสุด ดมิทรี วารัตส์ คู่ชกวัย 33 ปี ได้ออกมาแสดงความเห็นถึงไฟต์นี้ว่า ไม่ค่อยพอใจกับสภาพพื้นเวทีกลางแจ้งที่ลื่นเนื่องจากฝนตกลงมา รวมถึงการพักชกระหว่างยกที่กินเวลายาวนานถึง 3 นาที เลยทีเดียว ซึ่งเจ้าตัวได้โพสต์คลิป และข้อความว่า "ไปดูความยุ่งเหยิงกัน ขอย้ำ! ผมไม่ได้หมายถึงผลการตัดสิน แต่ขอพูดถึงสภาพอากาศ และการพักระหว่างยกที่ยาวนานถึง 3 นาที ถ้าเกมการชกมียกที่ 4 ผมก็พร้อมที่สู้ต่อเหมือนกัน ขอบคุณเพื่อนๆ ครอบครัว และแฟนๆ ที่สนับสนุนผมมาตลอด" นักชกแชมป์โลก (I.F.M.A) เปิดใจสำหรับเกมการชกในไฟต์ดังกล่าวใช้กติกาคุนขแมร์ (คล้ายกติกา มวยไทย ออกอาวุธได้หมด หมัด เท้า เข่า และ ศอก) มีทั้งแบบชก 3 ยก และ 5 ยก โดยใน 1 ยก จะแข่งขันกัน 3 นาที พักยกละ 1-2 นาที แล้วแต่ทางฝ่ายจัดจะกำหนด แต่กับเกมการชกครั้งนี้ที่ช่วงพักยกนานถึง 3-4 นาที น่าจะเป็นเพราะเรื่องของการโฆษณาระหว่างเบรกที่เข้ามาในรายการมากมายเหลือเกิน หลังจากที่ บัวขาว บัญชาเมฆ ยอดนักชกขวัญใจชาวไทย เดินทางไปชกถึงกัมพูชา และได้รับเสียงตอบรับที่ดีจากแฟนๆ
 