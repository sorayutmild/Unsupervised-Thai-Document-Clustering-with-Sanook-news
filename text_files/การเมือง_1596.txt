วานนี้ (25 พ.ค.) เมื่อเวลาประมาณ 23.00 น. น.ส.วาสนา นาน่วม ผู้สื่อข่าวสายทหารได้โพสต์ผ่านเฟซบุ๊กส่วนตัว "Wassana Nanuam " ว่า ยืนยันการปล่อยตัว น.ส.ยิ่งลักษณ์ ชินวัตร อดีตนายกรัฐมนตรี แล้ว
ทั้งนี้ น.ส.วาสนาระบุว่า แหล่งข่าว ใน คสช. เผยว่า พล.อ.ประยุทธ์ จันทร์โอชา หัวหน้า คสช. สั่งปล่อยตัวน.ส.ยิ่งลักษณ์ ออกจากหน่วยทหาร พล.1รอ. โดยสั่งให้ดูแลอย่างดี สมเกียรติ นอกจากนี้ยังมีคำสั่งให้ทยอยปล่อยอีกหลายคนจากเซฟท์เฮ้าส์ ยกเว้นบุคคลที่มีหมายจับ ที่จะส่งเข้ามอบตัวดำเนินคดีตามกฎหมายต่อไป อย่างไรก็ตาม ขอให้รอการยืนยันจาก คสช.อย่างเป็นทางการอีกครั้ง
ในขณะเดียวกัน สำนักข่าวซีเอ็นเอ็นรายงานว่า แหล่งข่าวใกล้ชิด น.ส.ยิ่งลักษณ์ ชินวัตร อดีตนายกรัฐมนตรียืนยันกับซีเอ็นเอ็นว่า น.ส.ยิ่งลักษณ์ได้รับการปล่อยตัวจากค่ายทหารแล้ว หลังจากคสช.เรียกให้มารายงานตัว และควบคุมตัวไว้ตั้งแต่วันศุกร์
แฟ้มภาพ