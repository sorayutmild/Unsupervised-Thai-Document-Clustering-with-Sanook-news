ในเดือนพฤษภาคม นี้ก็ยังคงมีมือถือที่มีการจัดโปรโมชั่นและลดราคามากมายออกมาให้เห็นกันอยู่พอสมควร และครั้งนี้ในกลุ่มของมือถือรุ่นเด่นราคาดิ่งนั้นจะมีอะไรที่น่าสนใจบ้าง ซึ่งทำก่อนงาน Thailand Mobile Expo 2018 ที่จะจัดขึ้นในปลายเดือนนี้ หากใครรอไม่ไหว รุ่นเหล่านี้สามารถซื้อได้เลย
Samsung Galaxy Note 8

เริ่มต้นกับอดีตเรือธงที่มีการประกาศราคาใหม่ออกมาอย่างเป็นทางการสำหรับ Samsung Galaxy Note 8 ราคาที่ว่านั้นลดลงมาเหลือ 28,900 บาท พร้อมกับมีแคมเปญเก่าแลกใหม่ ทำให้ลดเพิ่มอีกตามราคาเครื่องและเพิ่มส่วนลดอีก 3,000 บาทด้วยกัน
จุดเด่นของมือถือรุ่นนี้คือปากกา S Pen วาดเขียนได้ดี กล้องหลังมีประสิทธิภาพสูงอยู่เมื่อเทียบกับมือถือในช่วงต้นปี 2018 และกว่าจะตกรุ่นอย่างเป็นทางการ ก็ใช้ระยะเวลาอยู่ ถือว่าน่าเล่นกับรุ่นนี้
Huawei P20

เพิ่งเปิดตัวกันไม่นาน แต่เนื่องจากถูก Huawei P20 Pro บดบังรัศมีหมดจนทำให้การอยู่รอดอาจจะต้องลดราคาโดยเฉพาะ ซื้อร้านค้าส่งจาก มาบุญครองที่หาซื้อได้ในราคาต่ำกว่าประมาณ 3,000 บาทได้ (สำรวจจากร้านค้าส่ง มาบุญครอง) ถือว่าเป็นอีกรุ่นที่นอกจากได้คะแนนประสิทธิภาพกล้องสูงแล้ว ยังมีดีในเรื่องของ ความใหม่ในระบบปฏิบัติการด้วยเช่นกัน 
iPhone X

นอกจาก Samsung Galaxy Note 8 ที่ลดราคาลงมาแล้ว iPhone X ซึ่งเป็นคู่แข่งโดยตรงก็มีการประกาศราคาจากผู้ให้บริการลดลงมา แม้ว่าจะเป็นการติดสัญญา แต่ก็เป็นมือถือที่ใครอยากได้ความล้ำ ถือว่าคุ้มค่าอยู่ไม่น้อย
OPPO F5

อดีตตัวท็อปของ OPPO ที่ได้หน้าจอแบบ Full View Display พร้อมกล้องหน้าความละเอียดสูง และยังได้ในเรื่องของ CPU ที่จัดว่าทันสมัยด้วยเช่นกัน แม้จะออกมานานแล้ว แต่ราคานั้นอยู่ประมาณ 8,990 บาท ผมถือว่ากำลังดีสำหรับมือถือรุ่นนี้
Samsung Galaxy A8

อีกรุ่นของ Samsung ที่มีฟีเจอร์ที่น่าใช้และคุ้มค่าสำหรับคนที่มองว่าไม่อยากได้ Galaxy S ด้วยเหตุผลที่แพงและหน้าจอโค้งนั่นเอง สำหรับ A8 เป็นอีกรุ่นที่เห็นราคาแล้วคุณสามารถซื้อได้ไม่เกิน 14,000 บาท(13,900 บาท) นั่นเอง เพียงแต่กล้องอาจจะยังไม่เด็ดเท่า Galaxy S แต่ก็ใช้แทนได้นะ
Vivo V7

ปิดท้ายด้วย Vivo V7 มือถือที่เปิดตัวเมื่อปลายปีที่ผ่านมา แต่ด้วยความที่สเปคเครื่องใกล้กับ Vivo V7+ เกินไปทำให้ราคานั้นตกลงในเดือนนี้คุณสามารถซื้อได้ในราคา 7 – 8 พันได้อย่างสบาย สเปคเครื่องถือว่าดี และเด่นที่กล้องหน้า
นี่เป็นมือถือที่ดูราคาแล้วลงและน่าซื้อหากคุณมีงบประมาณที่เพียงพอ แต่ถ้าอยากรอในงาน Thailand Mobile Expo Hi End 2018 ว่าจะมีรุ่นเด่นราคาดิ่งตัวไหนบ้าง รอชมช่วงปลายเดือนนี้ระหว่างวันจัดงานครับ