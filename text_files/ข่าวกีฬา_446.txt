เชื่อเหลือเกินว่าแฟนหมัดมวยบ้านเราคงไม่มีใครไม่รู้จัก "บักจ่อย" แซมซั่น กระทิงแดงยิม นักชกชาวไทยดีกรีแชมป์โลก รุ่นจูเนียร์แบนตั้มเวท ของสหพันธ์มวยโลก (WBF) อย่างแน่นอน ซึ่งแม้ด้วยสถาบันมวยที่เจ้าตัวชกนั้นอาจจะไม่ได้รับการยอมรับมากนักในยุคนั้น แต่ด้วยลีลาการชกสไตล์บู๊ล้างผลาญเดินลุยตั้งแต่เสียงระฆังดังยันคู่ต่อสู้ลงไปกอง ทำให้ก้าวขึ้นมาเป็นขวัญใจชาวไทยได้ในเวลาอันรวดเร็วแถมสถิติการชกก็ต้องบอกว่าไม่ธรรมดา ขึ้นสังเวียนชกในแบบฉบับมวยสากล 43 ไฟต์ ชนะรวดทั้งหมด แถมเป็นการเอาชนะน็อกได้ถึง 36 ครั้ง ป้องกันแชมป์ไว้ได้ถึง 38 ครั้ง เรียกว่าเป็นนักมวยที่ขึ้นป้องกันตำแหน่งเดือนต่อเดือนกันเลยทีเดียว ก่อนแขวนนวมในปี พ.ศ. 2544นอกจากนี้ในแวดวงมวยไทยก็ถือเป็นนักมวยค่าตัวเงินแสน ภายใต้ชื่อ แสนเมืองน้อย ลูกเจ้าพ่อมเหศักดิ์ ที่ถือเป็นมวยไทยหมัดหนัก กวาดแชมป์ทั้งเวทีลุมพินี และ เวทีราชดำเนิน มาครองได้สำเร็จ ไฟต์ที่แฟนมวยจดจำก็คือการพบกับ "พยัคฆ์หน้าขรึม" วีระพล สหพรหม ทั้ง 2 ครั้ง โดยผลัดกันแพ้ชนะสำหรับ แซมซั่น หรือชื่อจริง สมบุญ พานตะสี เป็นชาวจังหวัดร้อยเอ็ด ปัจจุบันใช้ชีวิตเรียบง่ายกับ คุณชาริปดา พานตะสี ภรรยา และลูกๆ ฐานะความเป็นอยู่ต้องบอกว่าไม่ลำบากมีบ้านอยู่มีรถขับ เพราะเจ้าตัวเป็นคนที่รู้จักเก็บรู้จักออม ซึ่งถึงตอนนี้ในวัย 49 ปี ถือว่าใช้ชีวิตอย่างมีความสุขกับครอบครัวทุกวัน
