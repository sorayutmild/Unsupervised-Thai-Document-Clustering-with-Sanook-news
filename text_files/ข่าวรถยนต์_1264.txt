            เมื่อพุดถึงมหกรรมน้ำท่วมที่ผ่านมาเมื่อช่วงปีที่แล้ว ค่ายรถยนต์ Honda  นับว่าเป็นค่ายรถยนต์ที่ได้รับผลกระทบมากที่สุดหลังจากโรงงานที่นิคมอุตสาหกรรมโรจนะประสบอุทกภัยจนต้องหยุดสายการผลิต แถม Honda  ยังต้องปิดจ๊อบทุบรถทำลายรถที่พร้อมส่งมอบลูกค้าอีกต่างหาก 
                ความบอบช้ำ Honda  ที่อยู่ในอาการที่ค่อนข้างสาหัส ทำให้ Honda ได้รับการยกเว้นภาษีจากรัฐบาลในการนำเข้ารถยนต์จากประเทศญี่ปุ่นมาจำหน่าย และวันนี้หนึ่งในรถที่มาแตะพิ้นเมืองไทยเป็น Honda  Jazz ที่เราจะพาไปชมว่ามันมีอะไรที่แตกต่างจากรุ่นที่วางจำหน่ายในบ้านราบ้าง
Honda Jazz  นำเข้า
            Honda Jazz JP edition เวอร์ชั่นส่งตรงจากแดนปลาดิบเป็นความหวังในการกลับมาต่อสายอีกครั้งระหว่างบริษัท กับผู้บริโภค ด้วยการนำเสนอรถยนต์ทดแทนเวอร์ชั่นญี่ปุ่นพร้อมส่งมอบลูกค้าทันที แบบนำเข้าทั้งคัน โดย Honda  ไม่ได้ให้ทางเลือกมานัก เพราะนำมาจำหน่ายเพียงรุ่นเดียวเท่านั้น ในราคา 747,000 บาท
            ตัวรถ Honda JAZZ JP  เริ่มต้นด้วยภายนอกที่แทบไม่แตกต่างจากรถที่ปล่อยออกมาเมื่อช่วงต้นปีที่แล้ว แต่แม้ภายนอกโดยรวมทั้ง มิติเรือนร่างค่อนข้างจะคล้ายกัน แต่ Honda jazz เวอร์ชั่นนำเข้านี้ก็ทักทายด้วยโคมไฟหน้าที่มาพร้อมไฟหน้า HID สามารถปรับสูงต่ำได้  ที่ยังมาพร้อมกับไฟตัดหมอกและกันชนสีเดียวกับตัวรถ ที่เส้นสายสปอร์ตเล็กๆส่งสู่ด่านข้างให้ความลงตัวกระจกมองข้าง พร้อมไฟเลี้ยว  จรดบั้นท้ายด้วยไฟท้าย LED  ที่มาพร้อมกันชนสีเดียวกับตัวรถ ควบสเกิร์ตข้างและปลอกท่อเสียโครเมี่ยม
Honda Jazz  นำเข้า Honda Jazz  นำเข้า
            ในห้องโดยสาร Honda Jazz JP ให้ความแตกตางในจิตวิญญาณ ด้วยฟังชั่นอำนวยความสะดวกสบายเพิ่มมากขึ้น ตั้งแต่ระบบปรับอากาศอัตโนมัติเป็นมาตรฐาน มาพร้อมการตบแต่งให้ความหรูหราเล็กๆ ด้วยพวงมาลัยหุ้มหนัง ที่ยังสามารถปรับได้ 4 ทิศทางเช่นเดียวกับคันเกียร์ที่ตบแต่งคล้ายๆกัน แต่ที่ยิ่งไปกว่านั้นเป็นเรื่องความปลอดภัยที่เจ้าตัวเล็กคันนี้ พกระบบถุงลมนิรภัยอัจฉริยะ  i-SRS และยังมีม่านนิรภัยด้านข้าง เสร็จสรรพ
            ใต้ฝากระโปรงเครื่องยนต์คงเหมือนเดิมกับบล็อค 1.5 ลิตร ผลิตพละกำลังได้ สูงสุด 120 แรงม้าที่ 6,600 รอบต่อนาที ตอบสนองแรงบิดสูงสุด 148 นิวตันเมตร ที่ 4,800 รอบต่อนาที จับคู่ระบบเกียร์อัตโนมัติ 5 สปีด ที่ลงตัวต่อการใช้งาน
            Honda เริ่มวางจำหน่าย Honda Jazz JP  ในรุ่นนำเข้าแล้วอย่างเป็นทางการ โดยมีราคาจำหน่าย 747,000 บาท เอาเป็นว่าใครสนใจก็รีบจับจองความพิเศษ เพราะรถรุ่นนี้มีเข้ามาจำน่ายในจำนวนจำกัด
 