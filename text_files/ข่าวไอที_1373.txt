    ในเดือนกันยายนถือเป็นอีกช่วงหนึ่งที่มือถือรุ่นใหม่กำลังจะเข้ามาทำตลาดกันไม่ว่าจะในไทยหรือตลาดโลก แต่สำหรับ 5 มือถือรุ่นนี้แม้ว่าตอนนี้กำลังจะเปิดตัวแต่แฟนคลับของทั้ง 5 ก็รอจะซื้อกันอยู่ไม่น้อยเริ่มจาก
iPhone 7 / iPhone 7 Plus

    เรียกได้ว่าเป็นมือถือที่คนจดปฏิทินไว้เกี่ยวกับการเปิดตัวในวันที่ 7 กันยายนแล้วบางคนก็ตั้งตารอคอยอย่างมากสำหรับการมาของ iPhone รุ่นใหม่นี้ ซึ่งมีภาพและข่าวหลุดมากมาย ซึ่งคาดว่าแม้บอดี้จะมีขนาดเท่าเดิม แต่ว่า หลายสิ่งจะเปลี่ยนแปลงเช่นกล้องจะมีรูรับแสงมากขึ้น และ iPhone 7 Plus จะมีกล้องหลังคู่รองรับการซูมแบบ Optical พร้อมแบตเตอรี่ที่ใหญ่ขึ้นเร็วขึ้น คาดว่าจะมีสีใหม่ และความจำที่ใหญ่มากขึ้น แม้ราคายังไม่เปิดเผยแต่ก็เดากันไปก่อนว่าไม่แพงขึ้นอยู่เท่าเดิม
Nexus Sailfish / Marlin

    Nexus เป็นมือถือต้นแบบของ Android ทั่วไป ซึ่งคราวนี้กับ 2 รุ่นข่าวหลุดที่มีอยู่ตอนนี้ใช้ Codename ว่า Sailfish ซึ่งจะมาแทน Nexus 5X และ Marlin จะมาแทน Nexus 6P พร้อมกับสเปคที่สูงขึ้น รูปร่างที่ดูภาพรวมก็เปลี่ยนแปลงให้เรียบขึ้น และผลิตโดย HTC กับสเปคที่ปรับปรุงไปตามกาลเวลา แต่การเปิดตัวคาดว่าจะหลังจาก LG V20 ทำให้มันได้ใช้ Android Nougat ที่เป็น Pure android ตัวแรก
    แต่โอกาสมาไทยนั้นค่อนข้างน้อย อาจจะต้องรับใช้บริการเครื่องหิ้วกันต่อไป
LG V20

    สำหรับรุ่นนี้ก็มีข่าวหลุดออกมาพอสมควรโดยเฉพาะช่วงใกล้ ๆ เปิดตัวแล้ว ซึ่ง LG V20 คาดว่าจะเป็นมือถือขายจริงรุ่นแรกที่ได้ Android Nougat มาจากโรงงานเลย และความสามารถกับสเปคที่เปิดเผยออกมานั้นค่อนข้างดีและได้บอดี้ที่แข็งแรงไม่แพ้รุ่นเก่า
    แต่ที่เดายากที่สุดคือ LG Thailand จะนำเข้ามาขายในไทยและทำตลาดเองอีกหรือไม่
Sony Xperia X Compact

    อีกมือถือที่คาดไม่ถึงว่า Sony จะกล้าทำขึ้นมาเพราะหลังจากที่ตระกูล Compact ขายแบบพออยู่ได้แต่ไม่ถึงกับดีทำให้ Sony ไม่รู้จะทำรุ่นนี้ออกมาหรือเปล่า แต่ล่าสุดนั้น Sony ทำมือถือขนาด 4.6 นิ้วพร้อมกับแบตเตอรี่ขนาด 2700 mAh และมีกล้องหลังความละเอียด 23 ล้านพิกเซล และ CPU ใช้ Qualcomm Snapdragon 820 ออกมาเป็นภาพหลุดชื่อว่า Xperia X Compact ซึ่งคาดว่าจะเปิดตัวในงาน IFA 2016 พร้อมกับมือถืออีกรุ่นคือ Xperia XR
    แต่ยังไม่รู้นะว่า Sony Thai จะใจดีเอาเข้ามาหรือเปล่า
Sony Xperia XR (อาจจะทำตลาดชื่อ Xperia XZ)

    อีกรุ่นที่กล่าวขวัญถึงพอสมควร นั่นคือมือถือ Sony Xperia XR ซึ่งจะเป็นมือถือรุ่นจัดเต็มของ Sony ในช่วงปลายปีที่ใส่เทคโนโลยีมากมายทั้งกล้องที่มีระบบ Laser Auto Focus พร้อมกับ และอาจจะเป็นมือถือรุ่นแรกคู่กับ Xperia X Compact ที่จะใช้ USB-C ด้วยเช่นกัน และสเปคมันจะอยู่เหนือกว่า X Performance ขึ้นไปอีก