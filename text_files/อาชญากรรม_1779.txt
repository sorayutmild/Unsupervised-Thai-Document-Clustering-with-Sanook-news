ผู้สื่อข่าวรายงานว่า วันนี้ (2 ก.ย.64) เพจ "บิ๊กเกรียน" เพจข่าวสายอาชญากรรมชื่อดัง ได้โพสต์ข้อความเผยว่า มีการบุกค้าห้องพักและบ้านของผู้ต้องหากลุ่ม อดีตผู้กำกับโจ้ ในคดีคลุมถุงดำผู้ต้องหาจนเสียชีวิต โดยการบุกค้นครั้งนี้ พบยาเสพติดและอุปกรณ์เสพ ข้อความระบุว่า
ด่วน!!! วันที่ 2 กันยายน 2564​ มีรายงานข่าว พ.ต.อ.สุทธินันท์ คงแช่มดี ผกก.สส.ภ.จว.นครสวรรค์ นำกำลัง ตำรวจกองกำกับ​การสืบสวน​จังหวัด​นครสวรรค์​ ร่วมกับหน่วยปฏิบัติการ​พิเศษ และกองปราบ กระจายกำลังเข้าค้นบ้าน ตำรวจชุดยาเสพติด​ 05 ของอดีตผู้กำกับโจ้
ก่อนหน้า ค้นห้องพัก โจ้ เจออุปกรณ์​การเสพยา และเศษผงยาเสพติด ไม่ระบุว่าเป็นชนิดใด รอผลตรวจ
ขณะอีกชุด ค้นบ้านดาบโบ้ พบยาเสพติด จำนวนหนึ่ง
ทั้งนี้ เป็นคำสั่งของ พล.ต.อ.สุชาติ ธีระสวัสดิ์​ รอง ผบ.ตร. ให้เปิดปฏิบัติการรุ่งสาง ค้นบ้านตำรวจชุดปราบปราม​ยาเสพติด​ 05 คาดว่า พล.ต.ต.เอกรักษ์ ลิ้มสังกาศ รอง ผบช.ภ.6 ในฐานะโฆษก จะแถลงข่าวต่อสื่อมวลชน
 