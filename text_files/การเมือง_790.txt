26 พ.ค. 2562
17:40 น.


นายศุภชัย โพธิ์สุ ส.ส. จ.นครพนม พรรคภูมิใจไทย ได้คะแนน 256 คะแนน ชนะการเลือกตั้งรองประธานสภาผู้แทนราษฎรคนที่ 2

นายประสงค์ บูรณ์พงศ์ ส.ส.บัญชีรายชื่อ พรรคเสรีรวมไทย ได้คะแนน 239 คะแนน


16:29 น.

นายศุภชัย ใจสมุทร ส.ส. พรรคภูมิใจไทย แย้งว่า การเลือกตั้งประธานสภาฯ และรองประธานสภาฯ 2 ครั้งที่ผ่านมา ก็มีการอะลุ่มอล่วยเกี่ยวกับการสะกดชื่ออยู่แล้ว ดังนั้นควรดูเจตนาของผู้เขียน เพราะถ้าไม่ได้เขียนว่าประสงค์ก็แปลว่าให้คะแนนกับนายศุภชัย โพธิ์สุ และการลงคะแนนก็เป็นการลับและถูกต้องมาตลอด

16:25 น.

นายชลน่าน ศรีแก้ว ส.ส. จ.น่าน พรรคเพื่อไทย ทักท้วงว่า บัตรที่มีการลงคะแนน มีผู้เขียนชื่อ "นายศุภชัย ใจสมุทร" ไม่ใช่ "นายศุภชัย โพธิ์แก้ว" จึงอยากให้กรรมการนับคะแนนวินิจฉัย
นายจิรายุ ห่วงทรัพย์ ส.ส. กรุงเทพมหานคร พรรคเพื่อไทย ทักท้วงว่า มีการถ่ายวิดีโอเพื่อดูลักษณะของบัตร อย่างเช่นว่า บัตรไหนเขียนชื่อข้างบน เขียนนามสกุลข้างล่าง ให้ทราบว่ากลุ่มไหนเป็นคนเขียน ทั้งยังถ่ายวิดีโอนานเป็นชั่วโมง จึงสงสัยว่าเป็นการเช็กชื่อของบางกลุ่มบางพรรคหรือไม่
นายจุลพันธ์ อมรวิวัฒน์ ส.ส. จ.เชียงใหม่ พรรคเพื่อไทย ทักท้วงว่า การ

15:51 น.

เริ่มการนับคะแนน

15:49 น.

ลงคะแนนเสร็จสิ้น

14:15 น.

เจ้าหน้าที่สภาผู้แทนราษฎร นับองค์ประชุมว่ามี ส.ส. กี่คน

14:11 น.

นายธรรมนัส พรหมเผ่า ส.ส. จ.พะเยา พรรคพลังประชารัฐ เสนอนายศุภชัย โพธิ์สุ ส.ส. จ.นครพนม พรรคภูมิใจไทย 
นายอารี ไกรนรา ส.ส.บัญชีรายชื่อ พรรคเพื่อชาติ เสนอนายประสงค์ บูรณ์พงศ์ ส.ส.บัญชีรายชื่อ พรรคเสรีรวมไทย

14:09 น.

ส.ส. พรรคอนาคตใหม่ คนหนึ่ง ขอร้องให้นายชัย ชิดชอบ ให้ผู้ถูกเสนอชื่อเป็นรองประธานสภาผู้แทนราษฎร คนที่ 2 แสดงวิสัยทัศน์
นายชัย ชิดชอบ เห็นว่าการแสดงวิสัยทัศน์ไม่ได้อยู่ในข้อบังคับการประชุม จึงไม่อนุญาต

14:05 น. เริ่มการประชุมต่อ

เริ่มการประชุมเพื่อเลือกรองประธานสภาผู้แทนราษฎร คนที่ 2

13:05 น. พักการประชุม

นายชัย ชิดชอบ สั่งพักการประชุม

12.40 น.


นายสุชาติ ตันเจริญ ส.ส. จ.ฉะเชิงเทรา พรรคพลังประชารัฐ ได้รับเลือกให้เป็นรองประธานสภาผู้แทนราษฎรคนที่ 1 ด้วยคะแนน 248 คะแนน

นางสาวเยาวลักษณ์ วงษ์ประภารัตน์ ส.ส.บัญชีรายชื่อ พรรคอนาคตใหม่ได้คะแนน 246 คะแนน


11:40 น.

การลงคะแนนเสร็จสิ้น และเริ่มการนับคะแนน

10:24 น.

เลขาธิการสภาผู้แทนราษฎรเริ่มอ่านชื่อ ส.ส. ให้มาลงคะแนน คราวละ 5 คน

10:22 น. 

การกระชุมดำเนินต่อ นายชัย ชิดชอบ ประธานสภาผู้แทนราษฎรชั่วคราว บอกว่าการให้แสดงวิสัยทัศน์ไม่อยู่ในข้อบังคับ
นางสาวพรรณิการ์ วานิช ส.ส. บัญชีรายชื่อ พรรคอนาคตใหม่ พยายามจะให้มีการแสดงวิสัยทัศน์
นายชัย ชิดชอบ ปิดไมโครโฟนที่นางสาวพรรณิการ์พูด
นางสาวธีรรัตน์ สำเร็จวาณิชย์ ส.ส. กรุงเทพมหานคร พรรคเพื่อไทย ลุกขึ้นสนับสนุน
ส.ส. หญิงของพรรคพลังประชารัฐ พยายามขอพูด

10:04 น. พักการประชุม

นายชัย ชิดชอบ สั่งพักการประชุม 5 นาที

10:03 น.

นางสาวธีรรัตน์ สำเร็จวาณิชย์ ส.ส. กรุงเทพมหานคร พรรคเพื่อไทย บอกว่าเห็นด้วยกับข้อเสนอของนางสาวพรรณิการ์ วานิช ส.ส. บัญชีรายชื่อ พรรคอนาคตใหม่ ให้ผู้ถูกเสนอชื่อได้แสดงวิสัยทัศน์ด้วยตัวเอง
เกิดความชุลมุนขึ้นในสภา เนื่องจาก ส.ส.หญิงของทั้ง 2 ฝั่งพยายามขออนุญาตประธานสภาฯ ให้ตัวเองได้พูด

10:02 น.

นางสาวพรรณิการ์ วานิช ส.ส. บัญชีรายชื่อ พรรคอนาคตใหม่ เสนอนายชัย ชิดชอบ ประธานสภาฯ ผู้แทนชั่วคราว ให้มีการแสดงวิสัยทัศน์ของผู้ถูกเสนอชื่อทั้ง 2 คน
นายวีระกร คำประกอบ ส.ส. จ.นครสวรรค์ พรรคพลังประชารัฐ กล่าวหาว่านางสาวพรรณิการ์ หาเสียงให้ฝั่งตัวเอง จึงหาเสียงให้นายสุชาติ ตันเจริญ ว่าเคยเป็นรองประธานสภาผู้แทนราษฎรมาแล้ว

09:56 น.

นายชัย ชิดชอบ สั่งนับองค์ประชุม ว่ายังมี ส.ส. 490 คนตามที่มาเมื่อช่วงต้นการประชุมหรือไม่

09:54 น.

เริ่มกระบวนการนับคะแนนแบบลับ โดยให้ ส.ส. เขียนชื่อใส่ซอง เช่นเดียวกับการเลือกประธานสภาผู้แทนราษฎร เมื่อวานนี้ (9:56)

09:45 น. เสนอชื่อรองประธานสภาผู้แทนราษฎร คนที่ 1

ฝั่งพรรคพลังประชารัฐ เสนอชื่อ นายสุชาติ ตันเจริญ ส.ส. จ.ฉะเชิงเทรา พรรคพลังประชารัฐ
ฝั่งเพื่อไทย เสนอชื่อ นางสาวเยาวลักษณ์ วงษ์ประภารัตน์ ส.ส.บัญชีรายชื่อ พรรคอนาคตใหม่

25 พ.ค. 2562
18:54 น.


นายชวน หลีกภัย ได้รับเลือกให้เป็นประธานสภาผู้แทนราษฎรด้วยคะแนน 258 คะแนน

นายสมพงษ์ อมรวิวัฒน์ ได้คะแนน 235 คะแนน
งดออกเสียง 1 คะแนน


>> ชวน หลีกภัย เฉือน สมพงษ์ อมรวิวัฒน์ นั่งประธานสภาฯ สมัย 2 ในวัยย่าง 81
18:10 น.

นายชัย ชิดชอบ ปิดการลงคะแนน

18:00 น.

นายจิรายุ ห่วงทรัพย์ ส.ส.กรุงเทพมหานคร พรรคเพื่อไทย ในฐานะกรรมการนับคะแนนแจ้งว่ามีผู้ใช้สิทธิ์ 494 คน จากองค์ประชุม 496 คน

16:52 น. เริ่มประชุมและลงคะแนน

ส.ส.เข้ามาในห้องประชุม หลังจากเจ้าหน้าที่รัฐสภาย้ายคูหาเสร็จ และนายชัย ชิดชอบ กล่าวเริ่มการประชุมและลงคะแนน
เลขาธิการสภาผู้แทนราษฎร อ่านชื่อครั้งละ 5 ชื่อ และให้ ส.ส. ที่ถูกอ่านชื่อมารับซองและไปลงคะแนนในคูหา

16:27 น. พักการประชุม

นายชัย ชิดชอบ สั่งพักการประชุม 5 นาที เพื่อให้เจ้าหน้าที่สภาฯ จัดวางคูหาเลือกตั้งตามคำทักท้วงของ ส.ส.

16:18 น.

ส.ส.พรรคประชาธิปัตย์ ทักท้วงเกี่ยวกับคูหาเลือกตั้ง ว่าไม่ลับพอ เพราะมีเจ้าหน้าที่รัฐสภา ตัวแทนพรรคการเมือง และแม้แต่ตัวประธานสภาชั่วคราวอยู่ข้างหลัง และเกรงว่าอาจจะมีผู้นำไปฟ้องศาลรัฐธรรมนูญให้โมฆะได้ 

16:05 น.

นายชัย ชิดชอบ ออกคำสั่งให้เจ้าหน้าที่รัฐสภานับองค์ประชุม

15:40 น. เสนอชื่อแคนดิเดตประธานรัฐสภา

นายณัฎฐพล ทีปสุวรรณ ส.ส. พรรคพลังประชารัฐ เสนอ นายชวน หลีกภัย ส.ส.บัญชีรายชื่อ พรรคประชาธิปัตย์
นายซูการ์โน มะทา ส.ส. พรรคประชาชาติ เสนอ นายสมพงษ์ อมรวิวัฒน์ ส.ส. จ.เชียงใหม่ พรรคเพื่อไทย

15:35 น.

เห็นชอบ(ให้เลื่อน) 246 คะแนน
ไม่เห็นชอบ 248 คะแนน
งดออกเสียง 2 คะแนน


15:31 น.

นายชัย ชิดชอบ เตรียมอ่านคะแนนตามที่ออกเสียงกันตอนแรก หรือ ตอนที่ยังไม่มีการแก้ไข

15:24 น.

นายอภิสิทธิ์ เวชชาชีวะ ส.ส.บัญชีรายชื่อ พรรคประชาธิปัตย์ ประท้วงว่าไม่มีข้อบังคับใด ที่จะรองรับการเปลี่ยนแปลงมติ

15:11 น.

นายชัย ชิดชอบ ให้ ส.ส. ยกมือว่าจะเห็นด้วยว่าจะให้ ส.ส. พรรคพลังประชารัฐแก้มติหรือไม่

14:50 น.

นายชลน่าน ศรีแก้ว ส.ส. จ.น่าน พรรคเพื่อไทย ประท้วงว่าการขอแก้มติไม่ถูกต้องตามข้อบังคับ เพราะการแก้มติต้องขอให้ทั้งสภาผู้แทนราษฎรเห็นชอบ
นายชัย ชิดชอบ วินิจฉัยว่าการแก้มติทำได้ เพราะเป็นสิทธิ์สมาชิกที่จะแก้ เพราะยังไม่ได้ประกาศมติ
ส.ส. พรรคอนาคตใหม่คนหนึ่ง กล่าวว่า ผู้ที่ขอแก้มติ ล้วนแล้วแต่อยู่ในห้องประชุมตั้งแต่แรก

14:48 น.

ส.ส.พรรคพลังประชารัฐ 5 คน ขอแก้มติจากไม่เห็นด้วยเป็นเห็นด้วย

14:46 น. ลงมติเสร็จแล้ว

การลงมติสิ้นสุดแล้ว กำลังรอการนับคะแนน

13:40 น. เริ่มลงมติ

เริ่มการลงมติ ส.ส. เริ่มขานว่าตัวเองเห็นด้วยหรือไม่เห็นด้วย 

13:38 น.

นายจิรายุ ห่วงทรัพย์ ส.ส.กรุงเทพมหานคร พรรคเพื่อไทย บอกว่า ให้เห็นด้วย = เลื่อน ไม่เห็นด้วย = ไม่เลื่อน
นายชัย ชิดชอบ บอกโอเค ยึดเอาตามนั้น

13:34 น.

ส.ส.พลังประชารัฐเข้ามาเพิ่ม ทำให้มีจำนวน ส.ส. เพิ่มจากที่นับเมื่อ 10 นาทีก่อน นายชัย ชิดชอบ จึงขอให้แสดงตัว เพราะถ้าตัวเลขไม่ตรงกันอาจโมฆะได้

13:30 น.

นายชัย ชิดชอบ ให้ตัวแทน 6 พรรคการเมืองเป็นคณะกรรมการ เพื่อนับคะแนนการลงมติว่าจะเลื่อนหรือไม่เลือนการเลือกประธานสภาผู้แทนราษฎร

13:27 น.

นายชัย ชิดชอบ ขอให้มีการลงมติว่า จะเลือกประธาน ส.ส. แบบเปิดเผย ด้วยการขานชื่อ เพราะเครื่องลงคะแนนไม่พร้อม จะได้เปิดหน้ากันไปเลยว่าใครเลือกใคร
นพ.ชลน่าน ศรีแก้ว บอกว่า ให้ยกมือเอาก็ได้
นายชัย ชิดชอบ บอกว่า รัฐธรรมนูญกำหนดว่าต้องมีการเปิดเผย เพราะฉะนั้นจะต้องขานชื่อ

13:23 น. พลังประชารัฐยืนยันขอเลื่อน

นายชัย ชิดชอบ บอกว่า มี ส.ส. ในห้อง 478 คน จาก 497 คน แต่ก็ครบองค์ประชุม จะขอประชุมต่อ
นายวีระกร คำประกอบ ส.ส. จ.นครสวรรค์ พรรคพลังประชารัฐ ขอยืนยันว่าจะเลื่อนการเลือกประธานสภาผู้แทนราษฎร
นพ.ชลน่าน ศรีแก้ว ส.ส. จ.น่าน พรรคเพื่อไทย บอกว่าขอปิดการอภิปรายของฝั่งที่สนับสนุนให้ประชุมต่อ และบอกว่า 7 พรรคการเมืองสมควรให้ปิดการอภิปราย และให้มีการลงมติ 

13:18 น.

นายชัย ชิดชอบ ประกาศว่ามี ส.ส. ในห้องขณะนับ 362 คน ถือว่าครบองค์ประชุม แต่จะขอนับใหม่ เพราะ ส.ส.พลังประชารัฐเพิ่งเข้ามา และเพื่อให้เกิดความชัดเจน

13:16 น.

ส.ส. พรรคพลังประชารัฐทยอยเข้ามาในห้องประชุม

13:14 น.

นายชวน หลีกภัย ส.ส.บัญชีรายชื่อ พรรคประชาธิปัตย์ แอบพักสายตาเล็กน้อย

13:11 น.

นายชัย ชิดชอบ สั่งให้เจ้าหน้าที่รัฐสภาให้นับองค์ประชุม

13:08 น.

นางรังสิมันต์ โรม ส.ส.บัญชีรายชื่อ พรรคอนาคตใหม่ บอกว่า แค่พรรคพลังประชารัฐพรรคเดียวไม่มา ก็น่าจะมีองค์ประชุมเพียงพอแล้ว

13:00 น. เริ่มการประชุม

พรรคพลังประชารัฐยังไม่เข้าห้องประชุม
นายชัย ชิดชอบ ประธานรัฐสภาชั่วคราว จะเริ่มการประชุม และจะให้มีการนับองค์ประชุม แต่ขณะนี้ ส.ส. พรรคพลังประชารัฐ ยังไม่เข้ามา จึงบอกให้รอ

11:49 น. พักการประชุม

นายชัย ชิดชอบ ประธานรัฐสภาชั่วคราว สั่งให้พักการประชุม แล้วมาประชุมต่อเวลา 13.00 น.

11:41 น.

นายประเดิมชัย บุญช่วยเหลือ ส.ส.กรุงเทพมหานคร พรรคเพื่อไทย บอกว่า เลือกตั้งมาตั้งแต่วันที่ 24 มี.ค. จะไม่รู้เลยเหรอว่าต้องมาเลือกประธานรัฐสภา ใครไม่พร้อมก็เป็นปัญหาของคนนั้น ไม่ใช่ปัญหาของสภา ไม่ใช่ปัญหาของชาติ "สงสารพี่น้องประชาชนหน่อยนะครับ เราจะได้ทำหน้าที่กันครับพี่น้องครับ ปัญหาความเดือดร้อนไม่ได้รอคอยให้เรามานั่งเถียงกันในสภาในเรื่องที่ไม่เป็นสาระ เพียงแค่หาคนมาทำประมุขฝ่ายนิติบัญญัติไม่ได้ ผมไม่แปลกใจเลยว่าทำไมประชาชนถึงฝากความหวังไว้กับตัวแทนของเขาไม่ได้ ถ้าวันนี้จะปรากฏไปให้กับพี่น้องประชาชนคนทั้งประเทศได้เห็น ว่าสิ่งที่เขาเลือกคนของเขามาทำหน้าที่เพื่อที่จะได้เป็นปากเป็นเสียงให้กับเขานั้นกำลังทำอะไรกันอยู่ แม้แต่เรื่องของการที่จะเลือกคนที่จะมาเป็นผู้แทน เป็นผู้นำในองค์กร อย่างฝ่ายนิติบัญญัติ คุณยังตัดสินใจ ยังพิจารณา ยังหาคนที่จะเหมาะสมกันไม่ได้ เพียงแค่อ้างข้อบังคับ เพียงแค่อ้างวันเวลา เราเลือกตั้งผ่านมาเป็นเวลานานเท่าไหร่แล้วครับ 2 เดือนแล้ว ถามว่าจากวันที่ 24 มี.ค. วันที่คุณรู้ผลการเลือกตั้งคุณจะไม่รู้เลยหรือว่าคุณจะต้องเตรียมตัวกันอย่างไร ในการทำหน้าที่ในสภาผู้ทรงเกียรติแห่งนี้" นายประเดิมชัย กล่าว
นางมงคลกิตติ์ สุขสินธารานนท์ ส.ส.บัญชีรายชื่อ พรรคไทยศรีวิไลย์ ประท้วง ส.ส.ที่อภิปรายว่า พูดจาวกวน ซ้ำซาก และขออนุญาตให้มีการพักไปประชุมกันสัก 2-3 ชั่วโมง
นายชัย ชิดชอบ บอกว่า สภาต้องเปิดโอกาสให้ทุกฝ่ายพูด เพราะสภาคือสภา และให้ ส.ส.พรรคอนาคตใหม่พูด
ส.ส. พรรคภูมิใจไทย ไม่อยู่ในห้องประชุมแล้ว
นายนิยม เวชกามา ส.ส. จ.สกลนคร พรรคเพื่อไทย บอกว่า ตัวเองรอมา 5 ปี พี่น้องที่บ้านก็รอ ถ้าพรรคไหนไม่พร้อมก็ไม่ต้องเสนอ ไม่ใช่มาบอกให้เลื่อน
นายวีระกร คำประกอบ ส.ส. จ.นครสวรรค์ พรรคพลังประชารัฐ ขอให้พักการประชุม แล้วตนจะยอมถอนญัตติเลื่อนการประชุมก็ยังได้

11:32 น.

นายครูมานิตย์ สังข์พุ่ม ส.ส. จ.สุรินทร์ พรรคเพื่อไทย สนับสนุนให้มีการเลือกประธานสภาผู้แทนราษฎรให้เสร็จวันนี้ เพราะ ส.ส. หลายคนมาจากต่างจังหวัด ทุกคนมีภารกิจ เพราะฉะนั้นจะชูใครขึ้นมาเป็นประธานก็ได้ แต่ขอให้มีการเลือกประธานสภา

11:22 น.

นายวิรัช รัตนเศรษฐ ส.ส.บัญชีรายชื่อ พรรคพลังประชารัฐ บอกว่า เหตุผลที่ขอเลื่อนประชุม เพราะเมื่อวาน (25 พ.ค.) พรรคพลังประชารัฐจะเสนอคนของพรรคตัวเองเป็นประธานสภาผู้แทนราษฎร แต่เมื่อวานมีพรรคชาติไทยพัฒนาสนับสนุนพรรคตัวเอง
ส.ส.บัญชีรายชื่อ พรรคประชาธิปไตยใหม่ สนับสนุนให้เลื่อน เพราะยังไม่มีเวลาศึกษา!
ส.ส.บัญชีรายชื่อ พรรคอนาคตใหม่ ค้านว่า วันนี้กำหนดแล้วว่าจะมีการเลือกประธานสภาผู้แทนราษฎร และเชื่อว่าทุกคนมีความพร้อมที่จะเลือก
นายชูวิทย์ พิทักษ์พรพัลลภ ส.ส. จ.อุบลราชธานี พรรคพลังประชารัฐ ขอให้มีการโหวตแบบขานชื่อว่าจะเลื่อนหรือไม่เลื่อน
นายครูมานิตย์ สังข์พุ่ม ส.ส. จ.สุรินทร์ พรรคเพื่อไทย ยอมรับน้ำใจพรรคพลังประชารัฐที่ยอมรับว่าพรรคตัวเองไม่พร้อมเลยขอเลื่อนการเลือกประธานสภาผู้แทนราษฎร

11:14 น.

นายปิยบุตร แสงกนกกุล ส.ส.บัญชีรายชื่อ พรรคอนาคตใหม่ บอกว่า ขอให้ประธานวินิจฉัยว่า การเลื่อนประชุมถูกต้องหรือไม่
นายจักรพันธ์ พรนิมิตร ส.ส.กรุงเทพมหานคร พรรคพลังประชารัฐ บอกว่า ประธานวินิจฉัยไปแล้ว และตอนนี้ถึงเวลาลงคะแนนแล้วว่าจะเลื่อนหรือไม่เลื่อน

11:04 น.

นายขจิต ชัยนิคม ส.ส. จ.อุดรธานี พรรคเพื่อไทย ถามว่า การเลื่อนประชุม ทำตามข้อบังคับข้อไหน เสนอให้เปลี่ยนวาระประชุมได้ แต่เสนอให้เลื่อนไม่ได้! เพราะฉะนั้นถ้าจะทำอะไรขอให้ประธานบอกให้ผู้เสนอยกข้อบังคับขึ้นมาประกอบทุกครั้ง
นายวีระกร คำประกอบ ส.ส. จ.นครสวรรค์ พรรคพลังประชารัฐ บอกว่า ทำตามข้อบังคับข้อ 47 (5)
นายปิยบุตร แสงกนกกุล ส.ส.บัญชีรายชื่อ พรรคอนาคตใหม่ บอกตัวเองสนับสนุนนายขจิต ชัยนิคม ส.ส.พรรคเพื่อไทย ว่ายังไม่มีวาระอะไรเลย จะเลื่อนได้อย่างไร
นายสุทิน คลังแสง ส.ส. จ.มหาสารคาม พรรคเพื่อไทย ถามว่า เมื่อวาน (24 พ.ค.) วุฒิสภายังเลือกประธานกันได้ แต่ทำไม ส.ส. ถึงเลือกประธานไม่ได้ ย้ำว่าอย่าเอาปัญหาของพรรคมาเป็นปัญหาของประเทศ จึงขอให้ทุกฝ่ายบอกเหตุผลว่าทำไมถึงต้องเลื่อน ทำไมห้ามเลื่อน และขอให้ประธานสภาอย่าชิงปิดการประชุม เพราะจะเสียหายกันไปใหญ่

11:00 น.

ส.ส. จ.นครสวรรค์ พรรคพลังประชารัฐ ประท้วงนายจิรายุ ว่าใส่สมอลทอล์ค ผิดข้อระเบียบ
นายจิรายุ ถอดสมอลทอล์คออก แล้วบอกว่าการประท้วงของ ส.ส. จ.นครสวรรค์ ตลก
ส.ส. จ.นครสวรรค์ คนดังกล่าวบอกว่าไม่ใช่เรื่องตลก
นายชัย ชิดชอบ บอกว่า นายจิรายุ ถอดสมอลทอล์คออกแล้ว และให้อภิปรายต่อ

10:54 น.

นายจิรายุ ห่วงทรัพย์ ส.ส.กรุงเทพมหานคร พรรคเพื่อไทย ย้ำว่า ทำไมมีแต่พรรคพลังประชารัฐยกมือ
ส.ส.พรรคพลังประชารัฐ ขอให้นายจิรายุ ถอนคำว่า เลอะเทอะ และ งูเห่า
นายจิรายุ ถอนคำว่า เลอะเทอะ เป็น สกปรกมาก และถอนคำว่า งูเห่า เป็นคำว่า อะนาคอนดา
นายจิรายุ พรรคเพื่อไทย บอกว่า ไม่อายประชาชนเหรอที่อุตส่าห์ตื่นมาเช้าวันเสาร์ มาดูว่าใครจะได้เป็นประธานสภาผู้แทนราษฎร แต่กลับต้องมาเห็นการเลื่อนการประชุม

10:47 น.

นายจิรายุ ห่วงทรัพย์ ส.ส.กรุงเทพมหานคร พรรคเพื่อไทย สงสัยว่า พรรคเพื่อไทยมีคะแนนเสียงแค่ 136 เสียง แล้วพรรคพลังประชารัฐจะกลัวอะไร เลือกประธานไปสิ! จะเล่นเกมในสภาทำไมอีก หรือที่จริงยังหา "งูเห่า" ไม่เจอ แล้วพอถามว่ามีเหตุผลอะไรให้เลื่อนการประชุม ก็บอกไม่ได้
นายวีระกร คำประกอบ ส.ส. จ.นครสวรรค์ พรรคพลังประชารัฐ บอกว่า นายชัย ชิดชอบ ประธานรัฐสภาชั่วคราว บอกให้ลงคะแนนไปแล้ว ไม่ควรให้นายจิรายุอภิปรายและกล่าวเสียดสีพรรคตัวเองแบบนี้

10:41 น.

นายวันมูหะหมัดนอร์ มะทา ส.ส.บัญชีรายชื่อ พรรคประชาชาติ ชื่นชมประธานที่ให้ทั้ง 2 ฝั่งเสนอว่าจะเลื่อนหรือจะประชุมต่อ แต่ทั้งสภาอยากรู้ว่าการที่พรรคพลังประชารัฐขอเลื่อน ขอเลื่อนเพราะอะไร และการที่พรรคเพื่อไทยขอประชุมต่อ อยากให้ประชุมต่อเพราะอะไร จึงอยากให้ประธานอนุญาตผู้เสนอญัตติทั้ง 2 ฝั่งพูดว่าเหตุผลเป็นเพราะอะไร

10:38 น.

ส.ส.มหาสารคาม พรรคเพื่อไทย ขึ้นพูดว่า การที่พรรคพลังประชารัฐบอกให้เลื่อนการประชุมสรุปเป็นปัญหาของสภา หรือของพรรคกันแน่ และบางพรรคกำลังเอาชาติมาเป็นตัวประกัน เพราะแก้ปัญหาของตัวเองไม่ได้

10:37 น. เพื่อไทยไม่ยอม ขอให้ประชุมต่อ

นายจิรายุ ห่วงทรัพย์ ส.ส. กรุงเทพมหานคร พรรคเพื่อไทย ขอให้เสนอบรรจุวาระการประชุมต่อไป (ไม่ให้เลื่อน)
นายชัย ชิดชอบ จะนับว่าฝั่งไหนมีคะแนนเสียงเยอะกว่า

10:36 น. พลังประชารัฐขอเลื่อนการประชุม

นายวีระกร คำประกอบ ส.ส. จ.นครสวรรค์ พรรคพลังประชารัฐ ขอให้เลื่อนการประชุมออกไป

10:32 น.

นายวีระกร คำประกอบ ส.ส. จ.นครสวรรค์ พรรคพลังประชารัฐ แย้งนายชัย ชิดชอบ ว่า การให้นายธนาธร จึงรุ่งเรืองกิจ พูดในสภาเป็นการขัดคำสั่งศาลรัฐธรรมนูญ และการที่ให้นายชลน่าน ศรีแก้ว ส.ส. จ.น่าน พรรคเพื่อไทย พูด ก็ไม่ได้อยู่ในข้อกำหนดระเบียบการประชุม

10:29 น.

นายชลน่าน ศรีแก้ว ส.ส. จ.น่าน พรรคเพื่อไทย กล่าวว่า การประชุมวันนี้ขอให้ดำเนินการตามระเบียบวาระ เพราะได้ยินว่ากำหนดการประชุมไม่เป็นไปตามข้อกำหนด จึงขอให้นายชัย ชิดชอบ ประธานชั่วคราว ให้ความมั่นใจว่าการประชุมจะเป็นไปตามระเบียบ

10:27 น.

นายธนาธร จึงรุ่งเรืองกิจ กล่าวลาประธานรัฐสภาชั่วคราว และเดินลงออกไปจากสภา โดยมี ส.ส. จากพรรคอนาคตใหม่ พรรคเพื่อไทย และพรรคแนวร่วม ปรบมือให้จนกระทั่งนายธนาธรเดินออกไป

>> คลิปนาที "ธนาธร" กล่าวลาประธานสภาฯ เดินออกจากห้องประชุม ท่ามกลางเสียงปรบมือ
10:24 น.

นายธนาธร จึงรุ่งเรืองกิจ ส.ส.บัญชีรายชื่อ พรรคอนาคตใหม่ ขอกล่าวลาประธานรัฐธรรมนูญ แต่ ส.ส. จากพรรคพลังประชารัฐและแนวร่วม คัดค้าน รวมถึงนายมงคลกิตติ์ สุขสินธารานนท์ ส.ส.บัญชีรายชื่อ พรรคไทยศรีวิไลย์ ที่ยกมือขวาและตะโกนคัดค้าน

10:21 น.

นายชัย ชิดชอบ บอกว่ามีวาระด่วน ให้เลขาธิการสภาผู้แทนราษฎรอ่านคำสั่งศาลรัฐธรรมนูญ ที่บอกว่า ให้นายธนาธร จึงรุ่งเรืองกิจ หยุดปฏิบัติหน้าที่ ส.ส. จนกว่าศาลรัฐธรรมนูญจะมีคำวินิจฉัย ประเด็นการถือหุ้นบริษัทสื่อ ชื่อ วี-ลัค มีเดีย

10:20 น.

ส.ส. ปฏิญาณตน"ข้าพเจ้า (ชื่อ) จะปฏิบัติหน้าที่ด้วยความซื่อสัตย์สุจริต เพื่อประโยชน์ของประเทศและประชาชน ทั้งจะรักษาไว้และปฏิบัติตามรัฐธรรมนูญแห่งราชอาณาจักรไทยทุกประการ"

10:17 น.

นพ.ชลน่าน ศรีแก้ว ส.ส. จ.น่าน พรรคเพื่อไทย และนายจิรายุ ห่วงทรัพย์ ส.ส. กรุงเทพมหานคร พรรคเพื่อไทย ยกมือใช้สิทธิ์ขอพูด
นายชัย ชิดชอบ บอกให้ ส.ส. ทั้ง 2 คน อย่าเพิ่งพูด เพราะยังไม่ได้ปฏิญาณตน
นายชัย ชิดชอบ ขอให้ ส.ส. ยืนขึ้นปฏิญาณตน เพราะเป็นขั้นตอนตามรัฐธรรมนูญ

10:12 น.

นายชัย ชิดชอบ อนุญาตให้สื่อมวลชนถ่ายภาพบรรยากาศสภาผู้แทนราษฎรและ ส.ส.

09:50 น.

ส.ส. ทุกคนมาครบแล้ว 
นายชัย ชิดชอบ อัญเชิญพระบรมราชโองการแต่งตั้งสมาชิกวุฒิสภา โดยให้นายสรศักดิ์ เพียรเวช เลขาธิการสภาผู้แทนราษฎรป็นผู้อ่าน ขณะที่ ส.ส. ยืนเพื่อฟังพระบรมราชโองการ

09:44 น.

นายชัย ชิดชอบ กล่าวประโยคแรกว่า "เชิญนั่งครับ" เมื่อมาถึงบัลลังก์ประธานรัฐสภา และขออนุญาตพักเนื่องจากรู้สึกเหนื่อยเพราะอายุมาก และได้ยินเสียงหอบออกจากลำโพง
นายชัย ชิดชอบ บอกว่าสมาชิก ส.ส. มากันอย่างพร้อมเพรียงทำให้ตัวเองดีใจ อายุยืนขึ้น นายชัยกล่าวติดตลกว่า ตอนนี้อายุ 91 ปี ขอให้มองกลับว่าตัวเองอายุ 19 ปี
นายชัย ชิดชอบ บอกว่าขอให้รอสักครู่ เพราะตอนนี้ ส.ส. ยังมาไม่ครบ เพราะรถอาจจะติด

09:38 น.

เจ้าหน้าที่รัฐสภาระบุว่ามี ส.ส. ลงทะเบียนแล้ว 496 คน และแจ้งว่าขณะนี้สภาผู้แทนราษฎร ยังไม่มีข้อบังคับการประชุม จึงใช้ข้อบังคับการประชุมปี 2551 มาใช้ ซึ่งข้อบังคับดังกล่าวกำหนดให้เชิญ ส.ส. ที่มีอายุมากที่สุด (นายชัย ชิดชอบ พรรคภูมิใจไทย) เป็นประธานชั่วคราว

09.30 น.

เริ่มการประชุมสภาผู้แทนราษฎร ซึ่งสภาผู้แทนราษฎรชุดนี้เป็นชุดที่ 25 และจนถึงขณะนี้มี ส.ส. 498 คน จากทั้งหมด 500 คน เพราะยังต้องรอการเลือกตั้งเขต 8 จ.เชียงใหม่ ที่จะจัดขึ้นในวันพรุ่งนี้ (26 พ.ค.)
