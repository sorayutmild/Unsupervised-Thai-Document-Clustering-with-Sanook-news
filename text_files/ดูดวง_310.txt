ชาวสนุก ดูดวงรู้หรือไม่ว่า....ทุกชีวิตล้วนมีคุณค่า ไม่ว่าชีวิตนั้นจะเป็นชีวิตของคนหรือสัตว์ก็ตาม หากชีวิตนั้นได้จุติขึ้นในโลกใบนี้แล้ว ชีวิตก็มีค่าเท่าเทียมกัน ไม่สามารถเอาอะไรมาวัดว่า ชีวิตฉันสำคัญกว่าชีวิตอื่นๆ โดยเฉพาะชีวิตสัตว์เล็กสัตว์น้อย "การฆ่าสัตว์ตัดชีวิต" โดยไม่จำเป็น ฆ่าเล่นเพื่อความสนุกคึกคะนองจึงเป็นบาปอย่างมหันต์
คนสมัยโบราณเขาจะฆ่าสัตว์เท่าที่จำเป็น คือ เพื่อเป็นอาหารเท่านั้น และไม่ใช่แต่จะฆ่าจะแกงกันอย่างเดียว การปล่อยชีวิตสัตว์ หรือช่วยเหลือชีวิตคนที่ตกยาก ก็นิยมทำกันเป็นความเชื่อโบราณสืบทอดกันมานาน เพื่อตัดบาปตัดกรรม แก้กรรม ให้ลดลงไปบ้าง 
ปล่อยชีวิตสัตว์ เพื่อแก้กรรม สร้างกุศล 
การปล่อยชีวิตสัตว์ 
ในสมัยก่อนจะไปที่โรงฆ่าสัตว์ เพื่อขอซื้อชีวิตสัตว์ที่กำลังจะถูกฆ่า แล้วนำไปปล่อยให้เขาได้อยู่รอดตามวิถีชีวิตของเขา แต่ในสมัยนี้ โรงฆ่าสัตว์ทั่วไปไม่ได้เห็นง่ายๆ อีกแล้ว กลายเป็นโรงงานอุตสาหกรรมใหญ่โต ที่ผลิตอาหารออกมาให้คนทั่วไปได้บริโภค ดังนั้นจึงนิยมปล่อยชีวิตสัตว์ที่หาซื้อได้ตามตลาดสดเสียมากกว่า และสัตว์ที่ปล่อยก็จะเป็นสัตว์เล็กๆ เช่น ปลา เต่า นก กบ หอย ฯลฯ
หากใครได้ทำบุญโดยการปล่อยชีวิตสัตว์ใหญ่ๆ เช่น วัว ควาย หมู ก็ถือว่าได้บุญกุศลแรง ถ้ามีโอกาสก็ปล่อยสัตว์ชีวิตสัตว์ใหญ่กันเถอะค่ะ 
ปล่อยชีวิตสัตว์ เพื่อแก้กรรม สร้างกุศล
ความหมายของการปล่อยชีวิตสัตว์
การปล่อยชีวิตสัตว์แต่ละชนิด ก็มักจะมีความเชื่อกันไปต่างๆ เช่น

ปลาไหล - ทำให้การเงิน การงาน การเรียน มีความคล่องตัว
ปลาดุก - ทำให้แคล้วคลาดปลอดภัย ศัตรู คู่แข่ง พ่ายแพ้
ปลาหมอ - ทำให้มีสุขภาพดี หายเจ็บ หายป่วย
ปลาช่อน - ทำให้มีเงินมีทองใช้ไม่ขาดมือ
ปลาทับทิม - ทำให้ความรักราบรื่น สดชื่น สมหวัง
ปลานิล - ทำให้อุดมสมบูรณ์ เพรียบพร้อมด้วยอำนาจ วาสนา บารมี
เต่า - ทำให้อายุยืนยาว เป็นการสะเดาะเคราะห์
ตะพาบ - ทำให้อายุมั่นขวัญยืน ไม่มีเหตุเภทภัย
กบ - ทำให้ตัดวิบากกรรม กำจัดสิ่งไม่เป็นมงคล
หอยขม - ทำให้มีความร่มเย็นเป็นสุข ทิ้งความขื่นขม
นก - ทำให้ชีวิตมีความก้าวหน้า รุ่งเรือง

สำหรับผู้ที่เกิดแต่ละวัน มีเคล็ดในการทำบุญต่างๆ กันไป ดังนี้
บุคคลใดที่เข้าสู่เบญจเพท อายุลงท้ายเลข 5 ,9 เช่น 25 29 35 39 45 49 55 59 เป็นต้น

คนเกิดวันอาทิตย์ ให้ปล่อยปลาไหล
คนเกิดวันจันทร์ ให้ปล่อยนก
คนเกิดวันอังคาร ให้ปล่อยหอยขม
คนเกิดวันพุธ ให้ปล่อยปลาไหล
คนเกิดวันพฤหัส ให้ปล่อยเต่า
คนเกิดวันศุกร์ ให้ปล่อยปลาหมอ
คนเกิดวันเสาร์ ให้ปล่อยปลาไหล 

คำอธิฐานในการปล่อยชีวิตสัตว์
ข้าพเจ้าชื่อ-นามสกุล เกิดวันที่...เดือน...ปี...อายุ ขอทำบุญด้วยการปล่อยชีวิตสัตว์....จำนวน...ตัว เพื่ออุทิศส่วนกุศลให้กับเจ้ากรรมนายเวรและศัตรูคู่อาฆาต ขอให้สัตว์ที่ปล่อย จงนำเอาสรรพทุกข์ สรรพโศก สรรพโรค สรรพภัย สรรพเคราะห์ เสนียดจัญไรออกไปจากตัวข้าพเจ้า
และเมื่อเจ้ารอดปลอดภัยดีแล้ว จงนำความสุขและโชคลาภมาสู่ข้าพเจ้า ขอให้พระแม่ธรณี พระแม่คงคา เทพเทวาอารักษ์ เจ้าที่เจ้าทาง สิ่งศักดิ์สิทธิ์ทั้งหลายจงเป็นสักขีพยาน รับทราบกุศลเจตนาของข้าพเจ้า และคุ้มครองชีวิตของข้าพเจ้าและสัตว์ที่ข้าพเจ้าปล่อยให้ปลอดภัยตราบสิ้นอายุขัย
ด้วยอำนาจแห่งผลบุญในครั้งนี้ ขอให้ข้าพเจ้าได้ประสบกับความร่มเย็นเป็นสุข ประสบความสำเร็จในชีวิต พบแต่ความสุขความเจริญ ขอให้หมดเคราะห์ หมดโศก หมดโรค หมดภัยทุกประการเทอญ
*หมายเหตุ การปล่อยชีวิตสัตว์ ควรพิจารณาสถานที่ในการปล่อยสัตว์แต่ละชนิดด้วย ต้องมีความเป็นธรรมชาติที่เขาจะอยู่รอดได้ และมีความปลอดภัยในชีวิต

แก้กรรมขอคนที่ไม่มีคู่ ทำได้อย่างไร คลิก!
อ่านเรื่องการแก้กรรมอื่นๆ ต่อคลิก! 

ขอบคุณข้อมูลจาก FW Mailขอบคุณภาพประกอบจาก Photos.com