"เจ้าเจ" ชนาธิป สรงกระสินธ์ แข้งร่างจิ๋วขวัญใจแฟนบอลชาวไทยตอบคำถามเด็ดจากสื่อเวียดนามอย่าง  "thethao"  ทันทีที่ถึงกรุงฮานอยโดย "เมสซี่เจ" โดนสื่อเจ้าถิ่น ยิงคำถามใส่ทันที ที่เขาเดินทางมาถึงยังกรุงฮานอย ประเทศเวียดนาม
เพื่อทำศึกฟุตบอลโลก 2018 รอบคัดเลือก โซนเอเชีย นัดที่ 5 ของกลุ่มเอฟ
 หลังหายเจ็บ และออกสตาร์ทตัวจริงในเกมกับฮ่องกง รู้สึกว่าผลงานเป็นอย่างไร ? ชานาธิป : ตัวผมเอง รู้สึกว่าความฟิตของผมกลับมาเต็ม 100% หลังจากได้รับบาดเจ็บ และผมพร้อมสำหรับเกมกับเวียดนามวันอังคารนี้ แน่นอน คุณกังวลหรือไม่ที่ต้องเจอเกมที่เล่นหนักหน่วงในสไตล์แบบเวียดนาม ?ชนาธิป : เรื่องโดนเล่นงานหนักในสนามเป็นเรื่องปกติสำหรับผม ส่วนตัวผมไม่สนใจอยู่แล้ว สมาธิของผมอยู่กับเกม และจะไม่สนใจการเล่นนอกเกมหรอก "ตวน ฮุง" นักร้องดังของเวียดนาม มั่นใจว่าจะชนะไทย 2-0  คุณมีความเห็นอย่างไร ?ชนาธิป : เห็นข่าวแว็บๆ ถึงเรื่องนี้ แต่ผมไม่สนใจหรอก งานของผมคือพาทีมชาติไทยบุกมาเก็บ 3 แต้มที่นี่ ส่วน "ตวน ฮุง" ผมก็ไม่ได้เห็นว่าเขาจะสำคัญอะไรกับผมเลย ขอบคุณครับ
บทสัมภาษณ์ และ ภาพจาก : http://thethao.thanhnien.com.vn
* เวียดนาม พบ ทีมชาติไทย แข่งขัน วันอังคารที่ 13 ต.ค. นี้ เวลา 19.00 น. ถ่ายทอดสดทางช่อง ไทยรัฐทีวี  