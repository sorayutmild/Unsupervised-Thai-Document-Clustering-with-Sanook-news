สวัสดีชาวเกมเมอร์ทุกท่านอีกครั้ง นี่ก็ใกล้จะสิ้นปีกันแล้ว ก็เลยมีการจัดลำดับเกมส์ยอดนิยมลำดับใหม่ๆกันเพื่อเป็นการส่งท้ายของแต่ละปี วันนี้เราจะมาพูดถึงเกมส์โหลดฟรียอดนิยมของ iOS 25 อันดับ ซึ่งทั้งสนุกและโหลดฟรี มีแต่ได้กับได้ สามารถเข้าไปโหลดได้ใน iTune กันได้ตลอดเวลา โดยในบรรดา 25 เกมส์โหลดฟรียอดนิยมของ iOS ก็จะมีทั้งเกมส์ใหม่ที่เพิ่งออกมาไม่นาน และเกมส์เก่าๆที่ออกมาหลายปีแล้ว แต่ก็ยังมีคนชอบเล่นกันอยู่ ดังต่อไปนี้
อันดับ 25 Flow Free จากค่าย BIG Duck Games
เกมส์ฝึกสมองและวางแผนในการลากเส้นจากจุดสีเดียวกันจากจุดหนึ่งไปยังอีกจุดหนึ่ง ให้ครบทุกสี โดยที่ห้ามลากสีทับเส้นกับสีอื่นๆ จุดเด่นเกมส์นี้คือมีฉากมากถึง 600 ฉากแถมยังอัพเดทเพิ่มอีก
คลิกดาวน์โหลดเกมส์ Flow Free ที่นี่
เกมส์ iOS โหลดฟรี
อันดับ 24 Temple Run จากค่าย Imangi Studios
เกมส์วิ่งสู้ฟัดหนีกอริลล่าปีศาจสุดขอบโลก หลังจากที่ขโมยขุมทรัพย์มาได้ก็วิ่งป่าราบเอาตัวรอดไปเรื่อย สไตล์อินเดียน่าโจนส์ เป็นเกมส์สนุกที่ใช้เล่นฆ่าเวลาของชาว iOS ได้ดี
คลิกดาวน์โหลดเกมส์ Temple Run ที่นี่
เกมส์ iOS โหลดฟรี
อันดับ 23 Run Roo Run จากค่าย 5TH Cell Media LLC
จิงโจ้ผจญภัยข้ามประเทศออสเตรเลีย เพื่อตามหาลูกน้อยที่โดนจับตัวไป เป็นเกมส์ที่เล่นไม่ยุ่งยากแต่สนุก หน้าที่ของผู้เล่นคือพาจิ้งโจ้กระโดดข้ามสิ่งกีดขวางจากฝั่งซ้ายไปฝั่งขวาให้ได้ ฟังเหมือนง่าย แต่หลังๆสิ่งกีดขวางจะเริ่มยุ่งยากขึ้น ต้องหาตัวช่วยในฉากให้พบ
คลิกดาวน์โหลดเกมส์ Run Roo Run ที่นี่
เกมส์ iOS โหลดฟรี
อันดับ 22 Running Dead จากค่าย Cleverson Leal
เกมส์แนวเอาตัวรอดจากเมืองที่เต็มไปด้วยซอมบี้ แนวเกมส์นี้ใครๆก็ชื่นชอบจนมีเกลื่อนไปหมด แต่ Running Dead ทำออกมาได้สนุกมากกว่าเกมส์อื่นๆ ฉากในเกมส์หลากหลาย มีอาวุธให้ใช้มากมาย และบังคับง่าย
คลิกดาวน์โหลดเกมส์ Running Dead ที่นี่
เกมส์ iOS โหลดฟรี
อันดับ 21 Frisbee Forever 2 จากค่าย Kiloo
หนึ่งในเกมส์ฟรีสุดคุ้ม เพราะเป็นเกมส์ 3D แนวการ์ตูนที่สวยงาม ต่อยอดความสนุกจากภาคแรกก็ยิ่งขึ้น วิธีเล่นก็ไม่ยาก แค่บังคับแผ่นจานฟรีสบี้เก็บดาว และลอดห่วงให้ครบ ทำคะแนนให้มากที่สุด ฉากแรกๆจะง่ายหน่อย ฉากหลังๆจะเริ่มยากมีสิ่งกีดขวางโหดๆมากขึ้น
คลิกดาวน์โหลดเกมส์ Frisbee Forever 2 ที่นี่
เกมส์ iOS โหลดฟรี
อันดับ 20 Jurassic Park Builder จากค่าย Ludia
สวนไดโนเสาร์เกมส์จากภาพยนตร์ชื่อดัง โดยปกติแล้วเกมส์จากหนังเรื่องนี้จะออกแนวเอาชีวิตรอด ต่อสู้ไดโนเสาร์ขนาดใหญ่ แต่เกมส์นี้เป็นแนวซอฟต์ๆ ให้คุณเป็นผู้ออกแบบสร้างสวนจูลาสสิคพาร์คแทน
คลิกดาวน์โหลดเกมส์ Jurassic Park Builder ที่นี่
เกมส์ iOS โหลดฟรี
อันดับ 19 Bubble Mania จากค่าย TeamLava LLC
เป็นเกมส์ที่คล้ายกับเกมส์แนวยิงลูกบอลสี ให้ติดกัน 3 ลูกขึ้นไป เพื่อช่วยเหลือผองเพื่อนสัตว์อื่นๆของเจ้าเหมียว แต่ว่าวิธีเล่นเกมส์นี้ง่ายกว่าตรงที่ผู้เล่นไม่ต้องเล็งยิงลูกบอลเอง อยากให้ยิงบอลไปตรงไหนก็จิ้มหน้าจอตรงจุดที่ต้องการก็จอ
คลิกดาวน์โหลดเกมส์ Bubble Mania ที่นี่
เกมส์ iOS โหลดฟรี
อันดับ 18 CSR Racing จากค่าย NaturalMotion Games Limited
เกมส์แข่งรถแบบใต้ดิน บนถนนหลวงยามราตรี ที่ทำออกมาได้สวยงามน้อง Need For Speed กันเลย มีรถให้เลือกขับหลายรุ่น และยังอัพเกรดตกแต่งก็ได้ ถ้าชอบเกมส์รถแข่ง แถมยังฟรีด้วย ไม่ควรพลาดเกมส์นี้
คลิกดาวน์โหลดเกมส์ CSR Racing ที่นี่
เกมส์ iOS โหลดฟรี
อันดับ 17 Catapult King จากค่าย Chillingo
เบื่อเกมส์ยิงสลิงเดิมๆแบบ 2D อย่างนกพิโรธแล้วหรือยัง ต้องลองนี่ Catapult King เกมส์นี้ก็เล่นแบบนกพิโรธเลย แต่มันต่างตรงที่เกมส์นี้เป็นกราฟฟิกแบบ 3D First person ให้คุณรับบทเป็นอัศวินปกป้องปราสาท ยิงคาตาพัลล์ (เครื่องโยนหินหรือลูกปืน) ใส่ศัตรูที่มารุกราน อย่างเช่นเจ้ามังกรแดงตัวแสบ
คลิกดาวน์โหลดเกมส์ Catapult King ที่นี่
เกมส์ iOS โหลดฟรี
อันดับ 16 World Series of Poker จากค่าย EA
เกมส์ฆ่าเวลาที่สนุกตลอดกาลก็หนีไม่พ้นไพ่โป๊กเกอร์ บางคนอาจนิยมเล่นเกมส์ไพ่ในเฟสบุ๊ค แต่ถ้าของ iOS ล่ะก็ World Series of Poker จาก EA ได้รับความนิยมสูงสุด
คลิกดาวน์โหลดเกมส์ World Series of Poker ที่นี่
เกมส์ iOS โหลดฟรี
อันดับ 15 Bejeweled Blitz จากค่าย PopCap
แม้จะออกมานานมากแล้ว แต่ความนิยมในเกมส์เรียงเพชรตัวนี้ก็ยังไม่หายไปไหน เพราะมันเล่นได้เพลินดี ระบบการเล่นก็ไม่ยุ่งยาก และที่สำคัญในเวอร์ชั่น iOS นี้เล่นได้ไหลลื่นกว่าบนเฟสบุ๊คด้วย
คลิกดาวน์โหลดเกมส์ Bejeweled Blitz ที่นี่
เกมส์ iOS โหลดฟรี
อันดับ 14 Sonic Dash จากค่าย SEGA
เจ้าเม่นความเร็วสูงที่ทำออกมาหลายภาค แต่ภาค Dash เป็นภาคที่สนุกที่สุด
คลิกดาวน์โหลดเกมส์ Sonic Dash ที่นี่
เกมส์ iOS โหลดฟรี
อันดับ 13 Disney Fish Hooks จากค่าย Walt Disney
ช่วยเหลือเจ้าปลา Milo จากการตูนของวอลล์ดิสนี่ย์ ให้เดินตามไปยังท่อทางออกให้ได้ โดยใช้ฟองอาหารช่วยเปลี่ยนทิศทางท่อนไม้ หรือจิ้มฟองอากาศทำให้เจ้า Milo ลอยขึ้นก็ได้
คลิกดาวน์โหลดเกมส์ Disney Fish Hooks ที่นี่
เกมส์ iOS โหลดฟรี
อันดับ 12 1968 จากค่าย Attribite AB
เกมส์อินดี้ที่ไม่เหมือนใคร มาในแนวรถแข่งบนดวงจันทร์หน้าตาเหมือนชีส แถมยังทำภาพเป็นขาวดำ เล่นได้เพลินสนุกๆไปอีกแบบ
คลิกดาวน์โหลดเกมส์ 1968 ที่นี่
เกมส์ iOS โหลดฟรี
อันดับ 11 Dead Trigger จากค่าย Madfinger Games
เกมส์ยิงผีอีกเกมส์ แต่อันนี้เป็นแบบ 3D FPS ที่ทำออกมาได้สวยงามใช้ได้ ซึ่งภาพเกมส์ระดับนี้ทำเป็นแบบขายเสียเงินยังได้ แต่เขาก็ตัดสินใจปล่อยเป็นเกมส์ฟรี แบบนี้ไม่โหลดไม่ได้แล้ว
คลิกดาวน์โหลดเกมส์ Dead Trigger ที่นี่
เกมส์ iOS โหลดฟรี
อันดับ 10 Airport Scanner จากค่าย Kedlin Company, LLC
เกมส์สนุกที่ทำมาเอาฮามากกว่า กับบทบาทตำรวจสนามบินประจำเครื่องสแกน เราจะต้องเช็คสัมภาระของผู้โดยสารทุกคน และจับผิดพวกของต้องห้ามในสัมภาระให้หมด อย่างพวกอาวุธต่างๆ แอลกอฮอล์ และ ฯลฯ ที่ห้ามนำขึ้นเครื่อง
คลิกดาวน์โหลดเกมส์ Airport Scanner ที่นี่
เกมส์ iOS โหลดฟรี
อันดับ 9 Solomon's Keep จากค่าย Raptisoft
สุดยอดเกมส์แฟนตาซีของ iOS รับบทเป็นจอมเวทย์ผู้บุกสำรวจดันเจี้ยนมหาโหด อันเต็มไปด้วยมอนสเตอร์มากมาย เกมส์นี้จุดเด่นอยู่ที่การควบคุม โดยใช้อนาลอค 2 ด้าน ด้านหนึ่งใช้บังคับทิศทาง อีกด้านใช้บังคับเวทมนตร์ว่าจะยิงไปทางไหน ในเกมส์ก็มีเวทมนตร์ให้เลือกมากมายด้วย
คลิกดาวน์โหลดเกมส์ Solomon's Keep ที่นี่
เกมส์ iOS โหลดฟรี
อันดับ 8 The Simpsons: Tapped Out! จากค่าย EA
เกมส์จากการ์ตูนครอบคัวตัวเหลือง ที่ฝรั่งเค้าชอบกันแต่คนไทยไม่ค่อยชอบเท่าไหร่ แนวเกมส์นี้เป็นเกมส์สร้างเมือง หลังจากเหตุการณ์นิวเคลียร์รั่วไหล โดยใช้ตัวละครจากซิมพ์สันเป็นตัวละครเกมส์เท่านั้น
คลิกดาวน์โหลดเกมส์  The Simpsons: Tapped Out ที่นี่
เกมส์ iOS โหลดฟรี
อันดับ 7 Temple Run 2 จากค่าย Imangi Studios
เกมส์วิ่งสู้ฟัดแสนสนุกภาคต่อ ที่มีกราฟฟิกสวยกว่าภาคแรก มาพร้อมเนื้อเรื่องใหม่ ระบบการเล่นใหม่ๆ สิ่งกีดขวางใหม่ และตัวละครก็มีใหม่
คลิกดาวน์โหลดเกมส์ Temple Run 2 ที่นี่
เกมส์ iOS โหลดฟรี
อันดับ 6 Tiny Tower จากค่าย NimbleBit LLC
เกมส์สร้างตึกจิ๋ว ที่ให้คุณออกแบบร้านค้าภายในตึกได้อิสระ ตกแต่งตึกให้สวยงามน่าอยู่ ดึงดูดคนมาเที่ยวและมาอยู่กันเยอะๆ สนุกจนมีบริษัทบางค่ายทำเลียนแบบเลยแหละ
คลิกดาวน์โหลดเกมส์ Tiny Tower ที่นี่
เกมส์ iOS โหลดฟรี
อันดับ 5 Robbery Bob จากค่าย Chillingo
เกมส์นี้เมื่อก่อนเปิดขายแต่เปลี่ยนมาเป็นโหลดฟรีแทน กับภารกิจรับบทเป็นจอมโจรบ๊อบ ลอบเข้าไปในบ้านต่างๆ เพื่อขโมยของมีค่า และหนีออกไปให้ได้โดยที่ห้ามให้ใครรู้ตัว
คลิกดาวน์โหลดเกมส์ Robbery Bob ที่นี่
เกมส์ iOS โหลดฟรี
อันดับ 4 Storm the Train จากค่าย Chillingo
หากคุณชื่นชอบเกมส์แนวเดินหน้ายิงลูกเดียว อย่างพวก Contra, Metal Slug นี่เป็นอีกเกมส์ที่คุณน่าจะชอบ เป็นเกมส์ที่ไม่มีไรมากแค่เดินหน้ายิงซอมบี้ นินจา และหุ่นยนต์บนรถไฟให้เกลี้ยง แถมอาวุธอัพเกรดได้ด้วย
คลิกดาวน์โหลดเกมส์ Storm the Train ที่นี่
เกมส์ iOS โหลดฟรี
อันดับ 3 Haunted Hollow จากค่าย 2K Games
เกมส์ผีๆสไตล์ฮัลโลวีนของฝรั่ง เหมาะมากถ้าโหลดมาเล่นช่วงฮัลโลวีนที่กำลังจะถึง Haunted Hollow เป็นแบบแนวสร้างและวางแผนแบบ Turn Base ผู้เล่นจะได้รับบทเป็นมาสเตอร์ของเหล่าภูติผีปีศาจทั้งหลาย โดยมีคฤหาสน์ผีสิงเป็นฐาน ที่นี่คุณสามารถเลือกสร้าง Unit ผีปีศาจต่างๆออกมาได้ตามต้องการ โดยแรกๆจะมียูนิตอ่อนๆไม่กี่ชนิด แต่หลังๆก็จะมียูนิตเก่งๆออกมาให้สร้างมากขึ้น เป้าหมายของผู้เล่นคือสั่งให้ยูนิตที่สร้างออกมาไปโจมตีหมู่บ้านของพวกมนุษย์ และยึดพื้นที่มาเป็นของตัวเองให้ได้ แต่พวกชาวบ้านก็ไม่ได้ยอมให้รุกรานเฉยๆ ก็มีก่อม็อบออกมาสู้เหมือนกัน ต้องระวังม็อบชาวบ้านด้วย ให้หาทางยึดหมู่บ้านทีละหลังๆ อย่าปะทะกับม็อบเพราะผีตัวเดียวสู้ม็อบไม่ได้
คลิกดาวน์โหลดเกมส์ Haunted Hollow ที่นี่
เกมส์ iOS โหลดฟรี
อันดับ 2 Plants vs Zombies 2 จาก Popcap 
ภาคต่อของเกมส์ต้นไม้พิฆ่าตซอมบี้อันโด่งดัง แถมเปลี่ยนโหลดเสียเงินมาเป็นโหลดฟรีแล้วด้วย ทำให้ความนิยมในการเล่นเพิ่มมากขึ้นหลายเท่า มาพร้อมฟีเจอร์ใหม่อย่างซอมบี้ย้อนเวลายุคต่างๆ และเร็วๆนี้กำลังจะมีซอมบี้จากยุคอนาคต
คลิกดาวน์โหลดเกมส์ Plants vs Zombies 2 ที่นี่
เกมส์ iOS โหลดฟรี
อันดับ 1 Jetpack Joyride จากค่าย Halfbrick
เกมส์แนว Running หนีสุดชีวิต ผู้เล่นจะรับบทเป็น Barry Steakfries ที่กำลังหาทางหนีออกจากห้อง Lab เขาจึงขโมย Jetpack ไอพ่นติดหลังมาได้ และสวมมันเพื่อใช้หนีออกไป แต่เขาไม่ทันได้อ่านคำเตือนที่ว่าห้ามขโมยไอพ่นไปใช้ เพราะไอพ่นมันอันตรายมาก สุดท้ายผู้เล่นก็เลยต้องช่วยเหลือ Barry Steakfries ในการบังคับทิศทางการบินของไอพ่น ไม่ให้ไปชนเข้ากับสิ่งกีดขวางต่างๆ เช่นกับดักไฟฟ้า กับดักเลเซอร์ จรวดมิซไซล์ และอื่นๆ โดนระหว่างทางจะมีให้เก็บเหรียญ ไว้ซื้ออุปกรณ์อัพเกรดต่างๆ และมีไอเทมเพิ่มพลังให้เก็บด้วย แม้จะออกมานานโคตรๆแล้ว แต่เกมส์นี้ก็ยังเป็นเกมส์ยอดนิยมอยู่ไม่เปลี่ยนแปลง
คลิกดาวน์โหลดเกมส์ Jetpack Joyride ที่นี่
เกมส์ iOS โหลดฟรี
อันนี้เป็นการจัดลำดับเกมส์ iOS ของพี่ฝรั่งเขานะครับ ก็อาจจะไม่ตรงกับใจของใครบางคน ก็แชร์กันได้นะครับ ว่ามีเกมส์ iOS ฟรีๆ เกมส์ไหนสนุกอีกนอกเหนือจากนี้
 