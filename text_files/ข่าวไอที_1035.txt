     สืบเนื่องจากวันนี้ (30 ตุลาคม 2558) เป็นวันจำหน่าย iPhone 6s และ iPhone 6s Plus วันแรก จึงมีภาพบรรยากาศของการจำหน่ายเครื่อง iPhone พร้อมบทวิเคราะห์ว่า ถ้าคุณจะซื้อซื้อที่ไหนดี การสำรวจนี้จะดูในภาพรวม โดยทีมงาน Sanook! Hitech ได้สำรวจทั้ง Operator 3 ค่าย และร้าน IT ชื่อดังเช่น iStudio, Banana IT มาฝาก เพื่อเป็นการตัดสินใจว่าคุณจะซื้อที่ไหนดี ถ้าพร้อมแล้ว มาสำรวจกันเลย
AIS



     เริ่มจากค่ายสีเขียวที่มีผู้บริหาร ดาราและ Celeb เต็มห้างหรู ด้วยเหตุที่ AIS ไม่จัดงานใหญ่โตแต่เป็นงานส่งมอบเครื่องสำหรับผู้ที่จองล็อตแรก พร้อมกับจัดข้อเสนอโปรโมชั่นที่ไม่ต่างจากเว็บไซต์ ทำให้บรรยากาศคึกคักกำลังเหมาะ แต่เนื่องจากคนที่ Walk in อาจจะยังไม่มีเครื่องเปล่าข่าย หรือ เครื่องพร้อมโปรฯ ทำให้ลูกค้าทั่วไปก็กินแห้วกันไปตาม ๆ กัน


     ส่วนโปรโมชั่นของ AIS และราคาเครื่องแสดงตามรูปนี้ครับ
Truemove H


     เป็นอีกค่ายที่ยังไม่เปิดขายเครื่องสำหรับลูกค้า Walk-in และลูกค้าที่ไม่ได้จองเครื่องผ่านเว็บ ทำให้บรรยากาศดูเงียบไปทันที แต่ข้อดีคือ ความเร็วในการให้บริการ ไม่เกิน 10 นาทีคุณก็ได้ iphone 6s หรือ iPhone 6s Plus กลับบ้านไปใช้งานได้ทันที สมความปรารถนาของคนที่จอง iPhone ไว้นั่นเอง



     ส่วนคนที่รอซื้อแบบ Walk-in ต้นเดือนพฤศจิกายนมาแน่นอน ระหว่างนี้ดูโปรโมชั่นไปก่อนได้ครับ
Dtac

     ค่ายนี้มาแปลกที่มีเครื่องขายให้กับลูกค้า Walk-in เลย แต่จะต้องซื้อพร้อม Package เท่านั้น โดยไม่ต้องจ่ายเงินล่วงหน้าและต่อคิวให้เสียเวลา พร้อมกับส่วนลดค่าเครื่องพร้อมโปรฯที่ดึงดูดใจไม่น้อยเลยทีเดียว ส่วนเครื่องเปล่า ก็ต้องรอเดือนพฤศจิกายนนี้เช่นกัน


      โปรโมชั่นของดีแทคเป็นไปตามนี้ครับ

    แล้วส่วนคนที่คิดว่าไม่อยากซื้อกับ Operator จะทำอย่างไร คำตอบคือคุณสามารถซื้อตามตัวแทนจำหน่ายไม่ว่าจะเป็น Powerbuy, Jaymarts,TG Fone,  Banana IT และ iStudio ซึ่งครั้งนี้เราจะมาดูโปรโมชั่นของ Banana IT และ iStudio สาขา Emquartier กัน โดยเริ่มจาก Banana IT เป็นร้านที่เปิดให้ลูกค้า Walk-in สามารถซื้อเครื่องได้ทันที และมี Option ให้เลือกมากมายตั้งแต่ซื้อเครื่องเปล่า พร้อมโปรฯ หรือจะผ่อน 0% ได้ 6-10 เดือนแล้วแต่บัตรเครดิตอีกด้วย


    ส่วน iStudio by Comseven นอกจากมีเครื่องซื้อได้ทันที และมีโปรโมชั่นเหมือนกับ Banana IT แล้ว ยังมีบริการเสริมตั้งแต่ เคสครบทุกแบบ, คำแนะนำในการใช้เครื่อง, บริการติดฟิมส์กันรอย หรือจะเป็นของกำนัลนิด ๆ หน่อย ๆ ติดไม้ติดมือกลับบ้านกันอีกด้วย

   Update : iStudio มีโปรโมชั่นเก่าแลกใหม่ ใครสนใจลองไปสอบถามดู แต่จะต้องเป็นสาขาตามภาพนี้ครับ

    แต่สังเกตได้อย่างหนึ่งคือ บรรยากาศของการจำหน่ายเครื่อง iPhone 6s และ iPhone 6s Plus ในวันแรก ดูเงียบเหงาไปพอสมควร เนื่องจาก 2 ปัจจัยที่เกิดขึ้นคือ ราคาของ iPhone 6s และ iPhone 6s Plus ที่สูงเกินกว่าใครหลายคนจะจับต้องได้ และอีกสิ่งคือ บางสิ่งรู้สึกว่ายังไม่น่าสนใจเท่าที่ควรเลยชะลอดูรายละเอียดโปรโมชั่นที่น่าสนใจในอนาคตนั่นเอง

    ทีมงานก็แอบรอดูโปรโมชั่นเก่าแลกใหม่ ที่คาดว่าจะมีแน่นอนในอนาคตอันใกล้ ก็จะทำให้การเข้าถึง iPhone 6s หรือ iPhone 6s Plus ง่ายขึ้นไปอีก ต้องรอดูกันต่อไปหลังจากนี้ว่า แต่ละที่จะมีกลยุทธ์อะไรที่น่าสนใจออกมาให้ล่อเงินในกระเป๋าจ่ายให้กับมือถือที่เรียกว่า iPhone 6s กันต่อไป