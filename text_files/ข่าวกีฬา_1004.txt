เชื่อว่าแฟนวอลเลย์บอลและแฟนกีฬาทั่วไปน่าจะจำกันได้ สำหรับ อาพริเลีย แมนกานัง อดีตซูเปอร์สตาร์วอลเลย์บอลหญิงทีมชาติอินโดนีเซีย ที่ปัจจุบันหันไปรับราชการทหาร ก่อนจะถูกรับรองจากกองทัพบกอินโดนีเซียว่าเป็นผู้ชายไม่ใช่ผู้หญิง ตามเพศสภาพที่อิงมาแต่กำเนิด

ฮือฮา! กองทัพบกอินโดฯ ยืนยัน "แมนกานัง" อดีตตบสาวทีมชาติเป็น "ผู้ชาย"

ล่าสุด หลังจากที่เข้ารับการผ่าตัดเรียบร้อยแล้ว แมนกานังก็เดินหน้าเริ่มต้นชีวิตใหม่ทันที ทำการเปลี่ยนชื่อตัวเองชนิดจัดเต็มจาก "อาพริเลีย ซานตินี แมนกานัง" เป็น "อาพริลิโอ เพอร์กาซา แมนกานัง" และสวมเครื่องแบบทหารชายแทนทหารหญิงตั้งแต่หัวจรดเท้าตามระเบียบของกองทัพบกอินโดนีเซีย
นอกจากนี้ เจ้าตัวยังลบรูปเก่าๆ ในอินสตาแกรม manganang92 ตอนที่ยังใช้ชีวิตเป็นผู้หญิงทิ้งทั้งหมด แน่นอนว่าต้องรวมไปถึงสมัยที่เล่นวอลเลย์บอลหญิงอาชีพด้วย เรียกได้ว่าตั้งใจลบความทรงจำในอดีตทิ้งให้หมดกันเลยทีเดียวสำหรับ แมนกานัง วัย 29 ปี ถือเป็นอดีตมือตบทำคะแนนอันดับ 1 ของวอลเลย์บอลหญิงทีมชาติอินโดนีเซีย เคยย้ายมาเล่นกับ เจนเนอราลี สุพรีม ชลบุรี-อี.เทค ในไทยลีก เมื่อปี 2018-19 ซึ่งถือเป็นนักตบลูกยางหญิงคนแรกของอินโดนีเซียที่ได้ย้ายไปเล่นในลีกต่างประเทศด้วย
