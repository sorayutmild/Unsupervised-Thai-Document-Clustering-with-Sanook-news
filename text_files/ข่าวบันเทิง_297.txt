สมาชิกแก๊งนางฟ้าคนล่าสุดที่เพิ่งประกาศข่าวดี กำลังตั้งท้องลูกคนแรก เจนี่-อัลภาชน์ ณ ป้อมเพชร กับสามี  มิกกี้-นนท์ อัลภาชน์ ณ ป้อมเพชร เตรียมเป็นพ่อแม่ป้ายแดงแล้วในอีกไม่กี่เดือน ยิ่งดูจากภาพทริปล่าสุดที่เจนี่ควงมิกกี้ และลูกน้อยในท้องไปเที่ยวทะเล 

ในไอจีสตอรี่ของมิกกี้เห็นชัดเลยว่าท้องของเจนี่เริ่มโตแล้ว น่าจะตั้งครรภ์ได้หลายเดือน ผิดกับรูปที่เจนี่เพิ่งอัพลงอินสตาแกรมล่าสุดหลังจากไม่ได้ลงภาพตัวเองมานาน คือถ้าไม่บอกก็ไม่รู้เลยว่าท้อง  ถ้าไม่ได้มาอ่านแคปชั่นของภาพที่บอกว่า "Sea sun and my baby"
ซึ่งภาพนี้เจนี่เป็นคุณแม่หน้าเด็กมาก และปิดท้ายด้วยภาพเด็กชายตัวน้อย เอ๊ะ!หรือว่างานนี้เจนี่จะแอบเฉลยเพศลูกแล้วก็เป็นได้ ว่าเป็นเพศชาย คงต้องรอเจนี่มาเฉลยเองแล้ว จากที่หลายคนลุ้นว่าอาจจะเป็นลูกแฝด ก็คงจะหมดลุ้นแล้วสินะ แต่ไม่ว่าเพศไหน เจนี่-มิกกี้ ก็รักหมดและพร้อมเป็นพ่อแม่มากแล้วด้วย 

>> “เจนี่” พาลูกเที่ยวทะเล ท้องเริ่มใหญ่แล้ว แต่ความสวยไม่มีเปลี่ยน
>> "เจนี่" ท้องแล้ว โชว์ภาพลูกน้อยในครรภ์ คนยินดีกันอย่างล้นหลาม
 