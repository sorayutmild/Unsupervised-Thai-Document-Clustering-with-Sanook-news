เคลลี่ ธนะพัฒน์ คลั่งรักหนักมาก วาเลนไทน์ปีนี้ มอบแหวนจอง "พลอย พลอยไพลิน" ไว้ก่อน พร้อมโชว์เลิฟซีนหวาน เล่นเอาฟินกันทั้งหนักมาก
เรียกว่าตอนนี้โลกเป็นสีชมพูหวานแหววมาก สำหรับพระเอกฝีมือดี เคลลี่ ธนะพัฒน์ ที่ตอนนี้เปิดตัวคบกับสาวสวยโปรไฟล์ดี พลอย-พลอยไพลิน ภมรมนตรี หลานสาวของพระเอกรุ่นใหญ่ แซม ยุรนันท์ และล่าสุดทำเอาคนโสดตายเกลื่อนเมื่อมีคลิปความหวานของทั้งคู่ออกมาบอกเลยว่าคลั่งรักหนักมาก
โดยล่าสุดผู้จัดชื่อดัง ตุ๊กตา-จิตรลดา ดิษยนันท์ ได้โพสต์คลิปความหวานของเคลลี่ กับ พลอย ลงในอินสตาแกรม เป็นคลิปขณะไปทานข้าวในค่ำคืนวันวาเลนไทน์ ซึ่งหนุ่มเคลลี่ก็มีของขวัญให้ฝ่ายหญิงนั่นคือแหวนแทนใจ บอกว่า "จองไว้ก่อน"  พร้อมกับ คลิปต่อมา ที่เคลลี่บอกชัดว่า "สัญญาว่าจะมีแค่น้องพลอยครับ" ตามด้วยเลิฟซีนเขินๆ ด้วยการจุ๊บไปสองครั้ง เล่นเอากรี๊ดฟินกันทั้งโต๊ะ
ซึ่งผู้จัด ตุ๊กตา ได้แคปชั่นคลิปนี้ว่า "นี่ไม่ใช่ละคร... แต่คือเรื่องจริง นี่แหละที่เขาเรียก#ชีวิตคือละครละครคือชีวิต ละคือชีวิต​" ท่ามกลางแฟนๆ ที่เข้าไปกดไลก์และคอมเมนต์ชมความหวานของทั้งคู่กันมากมาย
