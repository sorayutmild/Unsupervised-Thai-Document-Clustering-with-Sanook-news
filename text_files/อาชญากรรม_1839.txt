พี่สาวของน้องเชอร์รี่ นิสิตจุฬาฯ โต้น้องสาวไม่ได้ฆ่าตัวตายเพราะผิดหวังจากการทำศัลยกรรม กำหนดฌาปนกิจศพ 9 ก.ค.นี้ 
ผู้สื่อข่าวรายงานว่า (4 ก.ค.) เมื่อเวลา 16.00 น. ที่วัดสาครสุ่นประชาสรรค์ ศาลา5 จัดพิธีรดน้ำศพ นางสาวเบญญาภา เสนาจันทร์ หรือน้องเชอร์รี่ อายุ 22 ปี ว่าที่บัณฑิตจุฬาลงกรณ์มหาวิทยาลัย หลังผูกคอตายภายในบ้านพักซอยนาคนิวาส 24 เขตลาดพร้าว เมื่อวานที่ผ่านมา (3 ก.ค.) โดยบรรยากาศเต็มไปด้วยความโศกเศร้า มีเพียงครอบครัวและเพื่อนสนิทเดินทางมาร่วมงานเท่านั้น ไม่พบเพื่อนนิสิตจุฬาฯ
ด้าน พี่สาวของผู้ตาย กล่าวว่า ยืนยันว่าน้องสาวไม่ได้ทำศัลยกรรมตามที่เป็นข่าว แต่จะไม่แถลงชี้แจงข้อเท็จจริงที่เกิดขึ้น เนื่องจากทางครอบครัวไม่พร้อมและไม่ไว้ใจสื่อมวลชน เพราะเสนอข่าวเบี่ยงเบนความเป็นจริง
ทั้งนี้ จะนำศพของน้องเชอร์รี่ไปบำเพ็ญกุศลที่วัดสาครสุ่นประชาสรรค์ ซ.สตรีวิทยา 2 โดยจะมีการรดน้ำศพในเวลา 17.00 น. และมีกำหนดการฌาปนกิจศพในวันจันทร์ที่ 9 ก.ค.นี้ 
บัณฑิตสาวอักษรฯ จุฬา เครียดทำศัลยกรรมไม่สวยผูกคอดับ