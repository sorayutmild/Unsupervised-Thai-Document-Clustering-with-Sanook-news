ขอประกาศเชิญผู้ที่ยังไม่ได้รับวัคซีนโควิด-19 จองวันและเวลาฉีดวัคซีนโควิด-19 ที่ โรงพยาบาลศิริราช ผ่านแอปพลิเคชัน Siriraj Connect  เนื่องจากยังมีคิวอีกเป็นจำนวนมาก
โรงพยาบาลศิริราชเปิดให้ประชาชนทั่วไปที่มีอายุมากกว่า 59 ปี 10 เดือน และ ผู้ป่วย 7 กลุ่มโรคเสี่ยง ซึ่งเป็นผู้มีประวัติการรักษา และ/หรือมีหมายเลขเวชระเบียนผู้ป่วย รพ.ศิริราช สามารถจองวัน และเวลาการฉีดวัคซีนโควิด-19 AstraZeneca สำหรับเดือนสิงหาคม 2564 ผ่านแอปพลิเคชัน Siriraj Connect โดยเปิดให้จองในวันที่ 4 สิงหาคม 2564 เป็นต้นไป 
การฉีดวัคซีนครั้งนี้เป็นการฉีดวัคซีนสำหรับผู้ที่ไม่เคยได้รับวัคซีนโควิด-19 ชนิดใดๆ มาก่อน และต้องการฉีดวัคซีน AstraZeneca (แอสตร้าเซนเนก้า) เป็นเข็มที่ 1 จึงเรียนมาเพื่อแจ้งให้ผู้ต้องการรับการฉีดวัคซีนที่เข้าเกณฑ์ข้างต้นเข้าจองวัคซีนต่อไป