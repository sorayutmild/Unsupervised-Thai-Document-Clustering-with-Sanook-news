     'วิเชียร กุศลมโนมัย' หรือที่เรารู้จักกันในนาม 'ดีเจ เพชรจ้า'  เป็นอีกคนหนึ่งที่ชื่นชอบความแรงของรถซุปเปอร์คาร์ไม่แพ้ใคร โดยเฉพาะรถสะสมของพ่อหนุ่มที่ไม่ได้หาซื้อกันได้ง่ายๆ

      เริ่มจากคันแรกที่หนุ่มเพชรจ้าถอยมาสดๆร้อนๆ นั่นคือ 'Chevrolet Corvette Stingray Coupe' ซึ่งเป็นรุ่นเดียวกับที่ไปโผล่อยู่ในภาพยนตร์ Captain American: The Winter Soldier ล่าสุดนั่นเอง โดย Corvette Stingray ใช้เครื่องยนต์มหึมาขนาด 6.2 ลิตร V8 ที่ให้แรงม้าสูงสุดถึง 455 ตัว สามารถเร่งความเร็วจาก 0-100 กม./ชม.ได้ในเวลาไม่ถึง 4 วินาที ทำความเร็วสูงสุดได้มากกว่า 300 กม./ชม. สนนราคาเริ่มต้นในสหรัฐฯอยู่ที่ 1.7 ล้านบาท
 

     คันต่อเป็นรถที่หลายคนรู้จักกันดี นั่นคือ Audi TT RS ซึ่งถือเป็นรุ่นแรงสุดของตระกูล TT เลยทีเดียว เพราะมาพร้อมเครื่องยนต์ขนาด 2.5 ลิตร 5 สูบ เทอร์โบชาร์จ ที่ให้กำลังสูงสุด 335 แรงม้า (bhp) ซึ่งมากกว่า TT รุ่นปกติที่ใช้เครื่องยนต์ขนาด 2.0 ลิตร ที่ให้กำลังสูงสุด 197 แรงม้า (bhp)  เร่งความเร็วจาก 0-100 กม./ชม. ได้ในเวลาเพียง 4.7 วินาทีเท่านั้นเอง สนนราคาจำหน่ายในไทยตกอยู่ราว 4-5 ล้านบาท
 

     ส่วนอีกคันที่ต้องยกให้ดีเจ เพชรจ้าเป็นสุดยอดนักสะสมรถยนต์ตัวจริง นั่นคือ Shelby Mustang ที่เรียกว่าเป็นรถหายากสุดๆในบ้านเราเลยทีเดียว หากใครชื่นชอบภาพยนตร์แนวรถบู๊ คงจะจำรถคันนี้ได้จากหนังเรื่อง Gone in 60 Seconds นั่นเอง ซึ่งเป็นรถคันสุดท้ายที่พระเอกใช้ในการหนีการไล่ล่าจากตำรวจ โดยถือว่าเป็นคันเอกของเรื่องเลยก็ว่าได้ ส่วนราคาแทบไม่ต้องพูดถึง เพราะไม่มีใครปล่อยขายกันง่ายๆแน่นอน
     สุดยอดไปเลยจริงๆ

     ขอบคุณรูปภาพจากอินสตาแกรม @djpetjah
 