เรื่องราวของการบนบานต่อสิ่งศักดิ์สิทธิ์และการแก้บน
การบนบาน คือการขอพรโดยไม่ขอเปล่า แต่เป็นการหยิบยื่นสิ่งตอบแทนให้กับสิ่งศักดิ์ที่ท่านได้ทำการขอ หากผลของคำขอเป็นจริงสำเร็จ ท่านจะต้องนำของที่ได้กล่าวไว้ตอนขอพรมาแก้บนตามที่ได้บนไว้
หากถามว่าเพราะเหตุอะไรคนถึงต้องบนบานสิ่งศักดิ์สิทธิ์ นั่นก็อาจจะแล้วแต่เจตนา อาจจะเพื่อให้ความน่าจะเป็นของสิ่งที่ขอเพิ่มมากขึ้น บางคนต้องบนเพราะสิ้นหวัง หมดหนทาง ไม่รู้จะแก้ไขปัญหาตรงหน้าอย่าไรแล้ว หรือเป็นการพึ่งพาสิ่งศักดิ์เพือยืดเหนี่ยวจิตใจ ให้รู้สึกอุ่นใจนั่นเอง
และในปัจจุบันผู้คนก็ยังนิยมไปบนบานศาลกล่าวต่อสิ่งศักดิ์สิทธิ์กันไม่ขาดสาย และมีแหล่งที่ได้รับความนิยมติดอันดับอยู่ 9 แห่ง ที่ว่าศักดิ์สิทธิ์ ไปบนไปไหว้แล้วสำเร็จดั่งที่ขอไว้ ซึ่งแต่ละสถานที่ก็จะมีเรื่องเด่นๆ ที่คนมักจะไปไหว้หรือบนนานกันดังนี้

วัดหลวงพ่อโสธร

วัดหลวงพ่อโสธร
เรื่องที่บน : การมีบุตร และโชคลาภ
วิธีบน : จุดธูป 16 ดอก และพวงมาลัย
วิธีแก้บน : แก้ตามคำกล่าว ถวายละคร หรือโดยการนำอาหารมาถวายท่าน
ที่นี่บนได้ทุกเรื่อง เครื่องแก้บนใช้ทองคำเปลว 100 แผ่น และไข่ต้ม เสร็จแล้วควรขอน้ำมนต์ไปอาบเพื่อจะได้แรงขึ้นด้วย

พระเจ้าตากสิน วงเวียนใหญ่

พระเจ้าตากสิน วงเวียนใหญ่
เรื่องที่บน : การค้าขาย การเรียน การงาน หนี้สินจากการค้าขาย
วิธีบน : ใช้ธูป 16 ดอก มาลัยดาวเรือง มาลัยมะลิดาวเรือง หากขอพรให้ใช้ธูป 9 ดอก
วิธีแก้บน : แก้บนตามคำกล่าว หรือนำอาหารมาถวายท่าน

ลานพระบรมรูปรงม้า

ลานพระบรมรูปทรงม้า
เรื่องที่บน : การเรียน ขอให้มีสิทธิ์เรียนรักษาดินแดน
วิธีบน : จุดธูป 16 ดอก กุหลาบสีชมพู บนครั้งแรกจุดธูป 16 ดอก ครั้งต่อไป 9 ดอก
วิธีแก้บน : แก้บนตามคำกล่าว หรือน้ำมะพร้าวอ่อน กล้วยน้ำว้า ทองหยอด บรั่นดี ซิการ์ ข้าวคลุกกะปิ กุหลาบชมพู

กรมหลวงชุมพร

กรมหลวงชุมพรฯ (เสร็จเตี่ย)
เรื่องที่บน : ส่วนมากจะเป็นเรื่องการขอ มากกว่าการบน
วิธีบน : จุดธูป 19 ดอก และกุหลาบแดง
วิธีแก้บน : แก้ตามคำกล่าว หรือถวายกุหลาบแดง จุดประทัด หมากพลู ผลไม้ 
ใกล้ๆ ทำเนียบรัฐบาล ที่นี่นิยมบนบานกันในเรื่องการศึกษา ความปลอดภัย และความสุขสมหวังต่างๆ โดยใช้กุหลาบแดงกับประทัดเป็นเครื่องแก้บน

ศาลหลักเมือง

ศาลหลักเมือง
เรื่องที่บน : ความมั่นคงในหน้าที่การงาน
วิธีบน : ธูป 3 ดอก เทียน 1 เล่ม ผ้าแพร 3 สี ดอกบัว
วิธีแก้บน : ถวายพวงมาลัย หรือผูกผ้า 3 สี
ที่นี่ นิยมบนบานกันในเรื่องความมั่นคงต่างๆ เช่นหน้าที่การงาน ครอบครัวเครื่องบนบานใช้พวงมาลัย 7 สี 4 ทิศ และผ้าสามสี

ศาลย่านาค วัดมหาบุศย์

ศาลย่านาค วัดมหาบุศย์
เรื่องที่บน : โชคลาภ ความรัก การเกณฑ์ทหาร
วิธีบน : จุดธูป 9 ดอก
วิธีแก้บน : แก้ตามคำกล่าว หรือถวายผ้าถุง พวงมาลัย ของเล่นเด็ก
บนเรื่องครอบครัว และความสุขในชีวิต ตลอดจนการอธิษฐานในเรื่องต่างๆ เครื่องแก้บน คือ พวงมาลัย ของเล่นเด็ก อย่าลืมถวายสังฆทานด้วย จะได้ครบสูตร

ท้าวมหาพรหมเอราวัณ

ท้าวมหาพรหมเอราวัณ
เรื่องที่บน : ค้าขาย การงาน การเรียน
วิธีบน : จุดธูป 12 ดอก ไหว้ทั้ง 4 หน้า
วิธีแก้บน : แก้ตามคำกล่าว หรือรำแก้บน
ที่นี่มีชื่อเสียงเป็นที่เลื่องลือทั้งชาวไทยและต่างชาติ เชื่อว่าที่นี่จะให้ดีต้องบนบานกันด้านธุรกิจ และนักธุรกิจฮ่องกงบินมาแก้บนแล้วหลายคน และมักจะแก้บนกันด้วยละครรำ

ศาสเจ้าพ่อเสือ

ศาลเจ้าพ่อเสือ
เรื่องที่บน : การค้าขาย เสริมวาสนาบารมี
วิธีบน : ธูป 18 ดอก ปัก 6 กระถาง เทียนแดง 1 คู่ มาลัย 1 พวง หรือถวายเงินเติมน้ำมันตะเกียง
วิธีแก้บน : แก้ตามคำกล่าว
ที่นี่นิยมบนบานกันในเรื่อง ครอบครัว งาน และลาภผล ที่มีขายที่นั่นด้วย เป็นเครื่องแก้บน

พระตรีมูรติ

พระตรีมูรติ
เรื่องที่บน : เกี่ยวกับความรัก
วิธีบน : เทียนแดง 1 เล่ม ธูปแดง 9 ดอก บนในช่วง 09.30-21.30 น.
วิธีแก้บน : แก้ตามคำกล่าว หรือน้ำผลไม้ กุหลาบแดง พวงมาลัยกุหลาบ รูปปั้นช้าง
และนี่ก็เป็นสถานที่ 9 แห่ง ที่ผู้คนต่างนิยมไปบนบานขอพร แต่อย่างไรก็ดีการจะขอพรใดๆ ก็แล้วแต่เราไม่สงเสริมให้ท่านทุกคนงมงายจนเกินไป เพราะท้ายสุดแล้วหากท่านไม่พยายามทำสิ่งเหล่านั้นด้วยตัวเอง สิ่งศักดิ์ก็อาจไม่ส่งผลให้พรได้ดั่งใจหวังได้เสมอไป ที่สำคัญอย่าลืมการหมั่นทำความดีไม่ทำให้ผู้อื่นเดือดร้อนและมีสติเสมอ
ขอบคุณข้อมูล Horolive