สถาณการณ์ความเคลื่อนไหวม็อบ วันที่ 27 พ.ย. 56



(ภาพจาก ทวิตเตอร์‏@Anuphan_nna) 
17.30 ที่ศูนย์ราชการ นายสุเทพ เทือกสุบรรณ ได้ให้สัมภาษณ์สื่อมวลชนถึงเป้าหมายการชุมนุมว่า"กินข้าวทีละคำ ไม่ใช่ที่เดียวทั้งชาม จัดการระบอบทักษิณก่อน แล้วค่อยตั้งสภาประชาชน  ผมไม่สนใจว่าจะเรียกอะไร แต่ถึงเวลาแล้วว่าควรจะมีรัฐบาลของประชาชน ควรจะมีสภาประชาชน"


(ภาพจาก ทวิตเตอร์‏@SpringNews_TV) 
16.30 "เทพเทือก" ยัน ค้างคืน ที่ ศูนย์ราชการ ขีดเส้น ภายใน 17.00 น. ให้เจ้าหน้าที่ตำรวจออกจาก พื้นที่ 



(‏ภาพจาก ทวิตเตอร์@OHcrime_ThaiPBS )
16.25 ผู้ชุมนุมขึ้นปราศรัยบนรถบรรทุกเครื่องขยายเสียง โจมตีการทำงานของDSI ระบุสุเทพเตรียมขึ้นเวทีช่วงเย็น


(ภาพจาก ทวิตเตอร์@js100radio )
15.10 หน้ากรมสอบสวนคดีพิเศษ มวลชนฝ่าแนวกั้นแผงเหล็กหน้าดีเอสไอ ทะลักเข้าไปอยู่หน้าทางขึ้นอาคาร ยืนเผชิญหน้า ตร.ที่อารักขาอยู่ขณะนี้



(ภาพจาก ทวิตเตอร์‏@lertjirarat) 
14.45 บริเวณหน้าสำนักงานตำรวจเเห่งชาติผู้ชุมนุมเริ่มเข้ามาชุมนุมเกือบเต็มพื้นที่แล้ว 


(ภาพจาก ทวิตเตอร์‏@Hui_Nation) 
14.25 สุเทพนำมวลชนถึงหน้าศูนย์ราชการแจ้งวัฒนะ



(ภาพจาก ทวิตเตอร์‏@ThanchyS )
14.15 แกนนำ ณัฏฐพล ทีปสุวรรณ มาเชิญชวนข้าราชการ  กระทรวงวิทย์ฯ กับรองปลัดกระทรวง ให้ข้าราชการหยุดงานเข้าร่วมชุมนุมโดยไม่มีความผิด


(ภาพจาก ทวิตเตอร์@SpringNews_TV)
13.50 พุทธิพงษ์ประกาศปลัดกระทรวงอุตสาหกรรมสั่งปิดกระทรวงแล้ว พร้อมประกาศชัยชนะ และเคลื่อนขบวนต่อไปกระทรวงวิทย์ฯ


(ภาพโดย Maneenat Onpanna #ThaiPBS)
13.45 กลุ่มผู้ชุมนุมเดินเท้าจาก กระทรวงการคลัง มุ่งหน้าศูนย์ราชการ ขณะผ่านสโมสรตำรวจ ภาพโดย Maneenat Onpanna #ThaiPBS



(ภาพจาก ทวิตเตอร์‏@noppatjak) 
13.31 กระทรวงแรงงานยอมเปิดประตูแล้ว ปลัดออกมาพูดคุย ผู้ชุมนุมไม่บุกเข้า พร้อมประกาศชัยชนะ สามารถเข้าไปมอบดอกไม้และนกหวีดได้แล้ว


(เครดิตภาพ @tanatpong_nna)
13.15 น. หัวขบวนมวลชนนำโดย สุเทพ เทือกสุบรรณ เดินทางเข้า ถ.แจ้งวัฒนะ   
 
ปิดถนนสีลมตั้งแต่แยกศาลาแดงถึงซอยคอนแวน (ภาพ@js100radio) 




เมื่อเวลา 11.00 น. ที่กระทรวงสาธารณสุข(สธ.) ข้าราชการ เจ้าหน้าที่ประจำกระทรวงสาธารณสุข ได้ออกมารวมตัวกันประมาณ 100 คน บริเวณหน้าอาคารสำนักงานปลัดกระทรวงสาธารณสุข(สป.สธ.) เพื่อสนับสนุนการเคลื่อนพลของกลุ่มผู้ชุมนุมที่จะเข้ายึดทุกกระทรวง รวมทั้งกระทรวงสาธารณสุข โดยได้พร้อมใจกันเป่านกหวีดสนับสนุนผู้ชุมนุม ขณะเดียวกันทางเจ้าหน้าที่ตำรวจได้จัดเจ้าหน้าที่ชุดควบคุมฝูงชนจากจ.พระนครศรีอยุธยาจำนวน 1 กองร้อยมาดูแลและป้องกันกรณีหากเกิดเหตุ (27 พฤศจิกายน) (มติชน)


(ภาพจาก ทวิตเตอร์@SpringNews_TV )
12.00 ม็อบบุกถึงกระทรวงอุตสาหกรรมแล้ว 



(ภาพจาก ทวิตเตอร์‏@Hui_Nation) 
11.40น. กลุ่มนายสุเทพ เดินเท้าปิดช่องทางด่วน ใช้วิภาวดี กำลังจะผ่านตำรวจภูธรภาค1 


(ภาพจาก ทวิตเตอร์‏@idongphoto)
11.10 ผู้ชุมนุมนับพัน รวมตัวหน้าศาลากลางยะลา หลังการเจรจากับ ผู้ว่าฯยะลา ไม่สำเร็จ 


(ภาพจาก ทวิตเตอร์@news1005fm )
11.00 แกนนำ นปช.เรียกร้องรัฐยกระดับดูแลผู้ชุมนุมที่ปิดล้อมสถานที่ราชการหลายแห่งแต่ไม่ใช้ความรุนแรงวอนเห็นแก่ประโยชน์ประเทศ 


(ภาพจาก ทวิตเตอร์@news1005fm )
10.40 "อิสระ"นำกลุ่มผู้ชุมนุมคัดค้านพรบ.นิรโทษกรรม เคลื่อนออกจากเวทีราชดำเนินมุ่งหนัาก.แรงงานกำชับมวลชนเคลื่อนขบวนแบบอารยะ 


(ภาพจาก ทวิตเตอร์@news1005fm )
10.27 สุเทพนำขบวนถึง 5แยกลาดพร้าว ยังเดินกับมวลชน หัวขบวนจะเข้าวิภาวดีท้ายกำแพงเพชร เป้าหมายแรก DSI


(ภาพจาก innnews)
10.00 บรรยากาศการชุมนุมของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช.ที่สนามราชมังคลากีฬาสถาน ซึ่งเป็นวันที่ 4 ของการชุมนุม ล่าสุด ผู้ชุมนุมยังคงปักหลักอยู่บริเวณพื้นที่การชุมนุมอย่างต่อเนื่อง โดยส่วนใหญ่ได้กระจายอยู่ตามพื้นที่โดยรอบอาคารเพื่อนั่งพักผ่อนและปฏิบัติกิจวัตรส่วนตัว และรับประทานอาหารเช้า หลังจากร่วมรับฟังการปราศรัยช่วงค่ำคืนที่ผ่านมา ขณะที่บางส่วนยังคงนั่งรับฟังกิจกรรมบนเวทีปราศรัย ซึ่งช่วงนี้เป็นการจัดรายการข่าวประจำวัน เพื่อให้ผู้ชุมนุมได้รับทราบถึงสถานการณ์ทางการเมือง โดยเฉพาะกรณีที่ นายสุเทพ เทือกสุบรรณ แกนนำผู้ชุมนุมเวทีราชดำเนิน นำมวลชนบุกเข้าไปในสถานที่ราชการ
 

(ภาพจาก ทวิตเตอร์‏@tanatpong_nna )
09.30 เริ่มแล้วผู้ชุมนุมนำโดยนายสุเทพเดินขบวนเตรียมบุกเข้ายึดกระทรวงเพิ่ม ซึ่งหัวขบวนสุเทพเลี้ยวขวาแยกประดิพัทธ์ มุ่งหน้าแยกสะพานควาย  มีประชาชนร่วมเป่านกหวีดลั่นตลอดทาง


สถาณการณ์ความเคลื่อนไหวม็อบ วันที่ 26 พ.ย. 56


(ภาพจาก ทวิตเตอร์@news1005fm )
19.20 "ธิดา ถาวรเศรษฐ์"เรียกร้องออกหมายจับแกนนำบุกสถานที่ราชการเพิ่มนอกจาก"สุเทพ"ดำเนินคดีเพิ่มเติมข้อหากบฏ-ก่อการร้าย 


(ภาพจาก innnews)
18.30 บรรยากาศที่สนามราชมังคลากีฬาสถาน ซึ่งเป็นพื้นที่การชุมนุมของ กลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ล่าสุด บรรดาแกนนำหลัก เริ่มทยอยขึ้นเวทีปราศรัยโจมตี นายสุเทพ เทือกสุบรรณ แกนนำผู้ชุมนุมเวทีราชดำเนิน รวมถึงพรรคประชาธิปัตย์ อย่างดุเดือด โดยเฉพาะกรณีที่นำมวลชนบุกเข้าไปในสถานที่ราชการ สลับกับการเปิดเพลงเพื่อสร้างความบันเทิง
 

(ภาพจาก ทวิตเตอร์@Anuphan_nna)
18.01 กปท.หน้ากระทรวงมหาดไทยประกาศเคลื่อนกลับที่ตั้งแล้ว ระบุ เชื่อใจมหาดไทยที่ให้คำมั่นสัญญาว่าจะไม่ไม่ทำตามระบอบทักษิณ


(ภาพจาก ทวิตเตอร์‏@koboondham)
17.44 เวที สำนักงบประมาณ กระทรวงการคลัง กลับมาคึกคักอีกครั้งหลังฝนตกหนัก โฆษกขึ้นเวทีแล้ว 


(ภาพจาก ทวิตเตอร์@noppatjak) 
16.57 ผู้ชุมนุมข้าง กระทรวงมหาดไทย ฝั่งวัดราชบพิธ เป่านกหวีดคึกคักระหว่างรอแกนนำตรวจอาวุธ 

(ภาพจาก ทวิตเตอร์@noppatjak) 
16.43 เรือตรีแซมดิน กองทัพธรรม กำลังนำการ์ด 10 นาย เข้ากระทรวงมหาดไทย เพื่อตรวจอาวุธ บอกจะมีรองปลัดออกมารับ


(ภาพจาก ทวิตเตอร์@Pacharapapon)
16.00 เวทีถาวรของม็อบสุเทพตั้งเสร็จแล้วที่กลางกลุ่มอาคารก.การคลัง เหลือตกแต่ง ขณะนี้ "แก้วสรร" ปราศรัย 


(ภาพจาก ทวิตเตอร์@news1005fm )
15.45 ฝนตกหนักแต่ผู้ชุมนุมข้างมหาดไทยยังพร้อมมีชุดกันฝนกับร่มปักหลักชุมนุม บางส่วนหาที่หลบฝน


(ภาพจาก ทวิตเตอร์@ToyJoyKandy)
15.30 ที่สนามราชมังฯ ทางผู้ชุมนุมกลุ่มเสื้อแดง ออกอาการดีใจ หลังมีประกาศบนเวทีว่า "ศาลอาญาออกหมายจับเทพเทือกแล้ว" 
 

(ภาพจาก ทวิตเตอร์@ToyJoyKandy)
14.30 นายจตุพร ขึ้เวที นปช. ที่ราชมังฯ ปราศรัยว่า เหลืองว่าแดงไม่ดียังไงวันนี้กลับทำยิ่งกว่า จะไม่ยอมให้สุเทพนำม็อบยึดมหาดไทย-กลาโหมแบบเมื่อวาน


(ภาพจาก ต้อมนักเดินทาง )
14.10 แพทย์ชนบทขึงธงชาติ หน้าปากซ.โยธินพัฒนา เตรียมบุกบ้านนายกฯ ตร.เพิ่มกำลัง5กองร้อยดูแลความสงบ 


(ภาพจาก ทวิตเตอร์@js100radio)
14.00 กลุ่มผู้ชุมนุมเดินขบวนถนนประดิษฐ์มนูธรรมมุ่งหน้าโยธินพัฒนาเลียบทางด่วนชะลอตัว 


(ภาพจาก ทวิตเตอร์@news1005fm )
13.40 ที่ กระทรวงการคลังเกิดเหตุวุ่นวายเล็กน้อยเมื่อการ์ดพบชายทำตัวต้องสงสัยเมื่อค้นกระเป๋าพบบัตรเป็นสมาชิกเสื้อแดงโดยถูกกันตัวออกไป 


(ภาพจาก ทวิตเตอร์@news1005fm )
13.25 แกนนำบนเวทีประกาศพามวลชนพักค้างคืนรอบกระทรวงมหาดไทยคืนนี้ ลั่นไม่เกิน2วันจบ 


(ภาพจาก Thai PBS)
13.17 ที่สนามราชมังฯ การปราศรัยของผู้ชุมนุม นปช. ยังคงเรียกร้องให้รัฐบาลดำเนินการตามแถลงการณ์ของ นปช.ก่อนหน้านี้ คือรัฐบาลควรดำเนินการเอาผิดทางกฎหมายอย่างถึงที่สุด โดยเฉพาะนายสุเทพ และแกนนำ ที่เคลื่อนไหวต่อต้านรัฐบาลซึ่งพยายามจะล้มล้างระบอบประชาธิปไตยมากกว่าการพุ่งเป้าไปที่รัฐบาลและสิ่งที่ผู้ชุมนุมต่อต้านรัฐบาลเรียกว่าระบอบทักษิณ ขณะเดียวกันผู้ปราศรัยบนเวทียังขอให้ผู้ชุมนุมมั่นใจว่าการออกมาเคลื่อนไหวของ นปช.ครั้งนี้ เป็นการทำในสิ่งที่ถูกต้องในการปกป้องรัฐบาลที่มาจากการเลือกตั้งจากเสียงส่วนใหญ่ของประเทศ และยังอ้างว่านี่ถือเป็นความสำเร็จอีกขั้นที่ นปช.แสดงให้เห็นถึงการชุมนุมด้วยสันติวิธี ซึ่งแตกต่างจากการต่อต้านรัฐบาลที่พยายามสร้างความวุ่นวาย และพยายามให้เกิดการเผชิญหน้ากันในสังคม
 

(ภาพจาก ทวิตเตอร์@news1005fm )
12.50 แกนนำกปท.ประกาศหมดเวลาให้จนท.ที่อยู่ภายในกระทรวงมหาดไทยเข้าออก ระบุถือว่าเป็นกบฎต่อประชาชน


(ภาพจาก ทวิตเตอร์@ToyJoyKandy)
12.12 สนามราชมังคลาฯเงียบเหงา เหล่าส.ส.แกนนำเสื้อแดงตบเท้าเข้าสภาร่วมอภิปรายการทำงานของนายกฯ


(ภาพจาก ทวิตเตอร์@news1005fm )
12.10 คปท.ล้อมทุกด้านของกระทรวงมหาดไทย บางส่วนปูเสื่อฝั่ง ถ.บำรุงเมือง จนท.ยังคงอยู่ที่ตั้งไม่ออกจากกระทรวง


(ภาพจาก ทวิตเตอร์@news1005fm )
11.50 กปท.ประชิดรั้วก.มหาดไทย เกลี้ยกล่อม ข้าราชการกลับบ้านอย่าร่วมมือรัฐบาลขณะที่อส.คุมเข้ม



(ภาพจาก ทวิตเตอร์@news1005fm )
11.00 ผู้ชุมนุม กลุ่ม กปท.ตั้งขบวนที่แยกผ่านฟ้าเดินผ่านผู้ชุมนุมราชดำเนินไปปิด กระทรวงมหาดไทย 


(ภาพจาก ทวิตเตอร์@news1005fm )
10.40 กปท.เคลื่อนขบวนปิดหน้ากระทรวงท่องเที่ยวบอกให้ข้าราชการเลิกทำงานกลับบ้านจนกว่าจะปฏิรูปประเทศสำเร็จ


(ภาพจาก Thai PBS)
10.00 จากกรณีที่นายรังสรรค์ ศรีวราสาสน์ ปลัดกระทรวงการคลังได้มอบหมายให้ที่ปรึกษาด้านกฎหมายแจ้งความดำเนินคดีกับ นายสุเทพ เทือกสุบรรณ และกลุ่มผู้ชุมนุม ข้อหาบุกรุกสถานที่ราชการ นายสุเทพกล่าวเพียงสั้นๆ ว่าไม่กลัวกับการถูกจับ โดยให้เหตุผลสั้นๆ ว่ามีอาการเจ็บคอ ขณะที่บรรยากาศการชุมนุมของกลุ่มผู้ชุมนุมนั้นเริ่มมีประชาชนทยอยมาเข้าร่วมชุมนุมอย่างต่อเนื่อง โดยกลุ่มผู้ชุมนุมที่อยู่ที่กระทรวงการคลังก็ได้อาศัยพื้นที่โดยรอบอาคาร และห้องโถงของอาคารของกระทรวงปักหลักพักผ่อนตลอดทั้งคืนที่ผ่านมา
ขณะที่บรรยากาศการทำงานในกระทรวงการคลัง ในวันนี้ยังคงมีข้าราชการบางส่วนมาทำงานตามปกติเนื่องจากยังไม่มีคำสั่งของผู้บังคับบัญชา ให้หยุดงาน แม้กระทรวงการคลังนั้นจะถูกตัดน้ำตัดไฟตั้งแต่เมื่อคืนที่ผ่านมา (25 พ.ย.)
สำหรับบรรยากาศรอบพื้นที่การชุมนุมที่กระทรวงการคลังวันนี้ (26 พ.ย.) กลุ่มผู้ชุมนุมได้เปิดการจราจรในซอยอารีย์ เพื่อให้สัญจรไปมาได้ตามปกติหลังจากเมื่อคืนที่ผ่านมา (25 พ.ย.) ถนนสายดังกล่าวได้ถูกปิดตั้งแต่หน้ากรมประชาสัมพันธ์จนถึงถนนพระราม 6
 


(ภาพจาก Thai PBS)
08.00 นางธิดา ถาวรเศรษฐ ประธานกลุ่มแนวร่วมประชาธิปไตยต่อต้านเผด็จการแห่งชาติ หรือ นปช.ได้อ่านแถลงการณ์เรียกร้องให้รัฐบาลจัดการผู้ละเมิดกฎหมายที่นำมวลชนเข้ายึดสถานที่ราชการ ตัดน้ำ ตัดไฟฟ้า ขัดขวางการปฏิบัติหน้าที่ของข้าราชการและเจ้าหน้าที่รัฐอย่างเด็ดขาด เนื่องจากปฏิบัติการทั้งหมด กลุ่ม นปช.ถือเป็นการโค่นระบอบประชาธิปไตย ไม่ใช่โค่นระบอบทักษิณ หรือล้มรัฐบาล และให้ถือเป็นภาระหน้าที่ของประชาชนไทยทั้งประเทศที่จะต้องร่วมกันต่อต้าน ขัดขวาง และหยุดยั้งการทำลายประเทศไทย ทั้งทางเศรษฐกิจ การเมือง สังคม โดยการนำของนายสุเทพ เทือกสุบรรณ และแกนนำที่ต้องการเปลี่ยนแปลงโครงสร้างการเมืองการปกครองประเทศให้ถอยหลัง อันเนื่องจากการไม่ยอมรับความพ่ายแพ้จากการเลือกตั้งระบอบประชาธิปไตย