เป็นเรื่องน่ายินดีแต่หลายคนที่ทราบข่าวอาจจะยังงงๆ เพราะรู้อีกที เอิร์น เดอะสตาร์ หรือ เอิร์น สุรัตน์ติกานต์ พรรคเจริญ ก็กำลังตั้งครรภ์ได้ 7 เดือนแล้ว โดยมีคำถามตามมาว่า สาวเอิร์น แต่งงานตอนไหน ทำไมไม่มีข่าวคราวบ้างเลย
ล่าสุด เอิร์น ก็ได้โพสต์ภาพอัลตราซาวด์ ลูกสาวคนแรก ที่ตอนนี้อายุครรภ์ 29 สัปดาห์ 4 วัน โดยนักร้องสาวขอขอบคุณทุกคนที่เป็นห่วงและให้กำลังใจเธอมาตลอด ส่วนเรื่องที่หลายคนอยากรู้คือเรื่องแต่งงาน สาวเอิร์นเผยว่าได้แต่งแบบเรียบง่าย ตามพิธีของคริสเตียนไปเมื่อปี 2556 กับสามีนักบินชื่อ "เจี๊ยบ" ไม่ได้ท้องก่อนแต่งแน่นอน
นอกจากนี้ เอิร์น ก็ได้โพสต์คลิปงานแต่งงานสุดโรแมนติกให้ชมกันด้วย โดยงานแต่งจัดขึ้นที่ชะอำ มีผู้ใหญ่และเพื่อนสนิทมาร่วมงานเท่านั้นเพราะอยากได้บรรยากาศครอบครัวแบบกันเอง ไม่ได้ตั้งใจปิดบังอะไร
ขอแสดงความยินดีกับเอิร์นและสามีด้วยนะคะ ขอให้แข็งแรงทั้งคุณแม่คุณลูกเลยค่ะ
