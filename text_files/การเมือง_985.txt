(3 มี.ค.) นายอรรถชัย อนันตเมฆ ดารานักแสดงชื่อดังและแนวร่วมคนเสื้อแดง ได้ออกมาวิพากษ์วิจารณ์กลุ่มดารา นักร้องที่ร่วมชุมนุม กปปส. ในการเสวนาทางออกประเทศไทย ว่า ศิลปินที่ไปร่วมกับม็อบกปปส. ได้รู้แล้วว่าประเทศไทยไม่ใช่แค่กรุงเทพฯ ที่มีคนออกมาเป่านกหวีด เพราะไม่สามารถไปแสดงต่างจังหวัดได้ จึงควรยอมรับได้แล้วว่าคนส่วนใหญ่ในประเทศเลือกตั้งใคร ต้องยอมรับว่าวงการบันเทิงนั้นเป็นสังคมใหญ่ ไม่มีกติกาใดๆ มาคอยกำกับ เปรียบเสมือนสังคมหมาพุดเดิ้ล ที่ทุกอย่างขึ้นอยู่กับเจ้าของ ไม่ว่าจะเป็นเอเจนซีโฆษณา ผู้จัดละคร นิตยสาร ซึ่งบางคนแม้ไม่มีความสามารถ ก็สามารถอยู่ได้แบบไม่เดือดร้อน แค่ประจบเก่งก็มีงานทำตลอด
สำหรับ อ๊อฟ พงษ์พัฒน์ วชิรบรรจง เชื่อว่า ออกมาร่วมม็อบ กปปส. เพราะพี่ชายของ แดง ธัญญา เป็นอดีต ส.ส.พรรคประชาธิปัตย์ ส่วนบอย ถกลเกียรติ ก็เป็นอีกคนที่สนับสนุนให้ดาราไปม็อบ กปปส. เพราะไปประกาศว่า ใครไม่ไปร่วมม็อบ กปปส. จะไม่มีงานทำ ดาราจึงแห่กันไปร่วมม็อบกปปส.
สำหรับ นก สินจัย และนก ฉัตรชัย เปล่งพานิช โด่ง อรรถพร คิดว่า ทั้งสองคนนี้ ไปร่วมชุมนุมกปปส. เพราะเชื่อคำพูดของ ตั้ว ศรัณยู ที่เคยไปร่วมทำงานกับสนธิ ลิ้มทองกุล และคิดว่าได้เงินจึงไปทำเรื่อยๆ นอกจากนี้เคยมาขอสมัครลง ส.ส.พรรคเพื่อไทย แต่ทางพรรคไม่มีที่ว่างให้จึงไม่พอใจ นอกจากนี้ นก ฉัตรชัย ยังสนิทสนมกับไก่ วรายุทธ ที่เกลียดระบอบทักษิณ รวมไปถึงจิ๋ม มยุรฉัตร ผู้จัดเก่าแก่ที่มีผู้จัดในเครือหลายคนที่ต่อต้านระบอบทักษิณ ทำให้ดาราต้องยอมคล้อยตามเพื่อให้มีงานทำ