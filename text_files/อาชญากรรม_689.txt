"น้องอัยยา" แฟนสาวของ "ไออุ่น รัชเดช" ยืนยันไม่รู้มาก่อนแฟนรับงานแบบนี้ ถ้าไม่มีข่าวคงจะโง่ต่อไป รับรู้จัก "ลันลาเบล" แค่ไปโพสต์แซวในคลิปเมา
(20 ก.ย.) กรณีการเสียชีวิตเป็นปริศนาของ น.ส.ธิติมา หรือ ลันลาเบล พริตตี้สาววัย 25 ปี โดยพบว่ามี นายรัชเดช หรือ น้ำอุ่น หรือ ไออุ่น อายุ 24 ปี เป็นผู้ต้องสงสัยในการเสียชีวิตครั้งนี้ เนื่องจากเป็นบุคคลสุดท้ายที่อยู่ด้วยกับผู้เสียชีวิต และมีภาพหลักฐานพบเห็นแบกร่างไร้สติของฝ่ายหญิงขึ้นห้องที่คอนโดฯ
ประเด็นดังกล่าวเริ่มลุกลามแผ่กระจายออกไปเรื่อยๆ ระหว่างที่สังคมยังคงรอความกระจ่างจากเจ้าหน้าที่ตำรวจในการทำคดีและคลี่คลายประเด็นสงสัยในการเสียชีวิตของพริตตี้สาว แต่หนึ่งในประเด็นล่าสุดที่กำลังเป็นกล่าวถึงคือ คอมเมนท์ของหญิงสาวคนหนึ่งที่เข้ามาโพสต์ใต้คลิปที่นายรัชเดชโพสต์เอาไว้ เป็นคลิปพริตตี้กำลังเมาหมดสติอยู่
โดยหญิงสาวคนดังกล่าวได้เข้าร่วมวงโพสต์แซว พร้อมกับติดแท็กไปยังน้องลันลาเบล ระบุว่า "ยินดีต้อนรับสู่ครอบครัว" โดยที่นายรัชเดชได้มาโพสต์ต่อว่า "เมียคนที่ 100" ต่อมามีการสืบทราบว่า หญิงสาวคนดังกล่าวคือ "น้องอัยยา" ที่ระบุว่าเป็นแฟนสาวคนปัจจุบันของนายน้ำอุ่น
และหลังจากคอมเมนต์ดังกล่าวกลายเป็นประเด็นวิพากษ์วิจารณ์ ทำให้ น้องอัยยา ตกเป็นเป้าถูกสังคมเข้าไปกระหน่ำโจมตีและแสดงความคิดเห็นตำหนิถึงการกระทำของแฟนหนุ่มของเธออย่างไม่ลดละ ทำให้เมื่อวันก่อนได้ตัดสินใจปิดเฟซบุ๊กส่วนตัวไปชั่วคราวเลยทีเดียว เนื่องจากมีคนสงสัยถึงความสัมพันธ์ของเธอกับนายรัชเดช

ทั้งนี้ น้องอัยยา ยอมรับว่า เธอกับน้ำอุ่นได้คบหาดูใจกันอยู่จริง โดยไม่ทราบว่าเขารับงานแบบนี้ และทราบเรื่องมาจากข่าวที่ออกไปพร้อมๆ กับทุกคนในสังคม ไม่เช่นนั้นก็คงโง่ต่อไป พร้อมกับขอโทษในข้อความที่เคยโพสต์แซวในเฟซบุ๊กของแฟนตัวเอง ที่โยงไปถึงน้องลันลาเบล เพราะตนกับลันลาเบลรู้จักกันอยู่แล้ว
น้องอัยยา เปิดเผยว่า นึกว่าคลิปดังกล่าวเป็นเพียงการหยอกล้อเล่นกันทั่วไป เพราะเชื่อว่าไม่ได้อยู่กันสองต่อสอง และฝ่ายชายก็เป็นสุภาพบุรุษ์มาก แต่ก็รู้สึกเสียใจกับสิ่งที่เกิดขึ้น ยอมรับว่าเมื่อทราบข่าวก็รู้สึกช็อกเช่นกัน ไม่คิดว่าน้ำอุ่นจะพาลันลาเบลกลับไปที่คอนโดฯ ก่อนหน้านั้นก็พยายามติดต่อแฟน แต่ติดต่อไม่ได้เลย
ขณะที่เฟซบุ๊กของน้องอัยยาในขณะนี้ ก็ยังคงมีชาวโซเชียลมีเดียเข้าไปถล่มคอนเมนต์อย่างไม่หยุดหย่อน กล่าวหาต่างๆ นานา ว่ามีส่วนรู้เห็นกับการกระทำของแฟนหนุ่ม ทำให้เธอรู้สึกเครียดและกดดันกับกระแสที่ถาโถมเข้ามา แม้จะพยายามชี้แจงให้สังคมเข้าใจก็ไม่เป็นผล โดยเพื่อนๆ รอบข้างต่างแนะนำให้ปิดคอมเมนต์หรือพักการเข้าโซเชียลมีเดียไปในช่วงนี้
>> ย้อนดู "ลันลาเบล" ออกรายการดังไม่กี่วันก่อนเสียชีวิต พร้อมเผยที่มาชื่อสุดเก๋>> เปิดแชทลับ "ไออุ่น รัชเดช" ตั้งแต่พา "ลันลาเบล" กลับคอนโด จนถึงปากม่วง-น้ำลายฟูมปาก>> ไออุ่น รัชเดช ตั้งโต๊ะแถลง "ผมโชคร้ายเพราะอยู่กับลันลาเบลเป็นคนสุดท้าย”>> ลันลาเบล เป็นใคร รู้จักพริตตี้สาวดาวรุ่ง เสียชีวิตกะทันหัน เพื่อนตกใจเพิ่งร่วมงานกันหยกๆ>> หนุ่มกล้ามโต โพสต์รูปลันลาเบลก่อนตาย ลั่นเป็นเมียคนที่ 100 เพื่อนสงสัยอำพรางศพ!>> นาทีบุกห้องพริตตี้บอยคุมตัวสอบ วงจรปิดเผยอุ้มร่าง "ลันลาเบล" ทิ้งล็อบบี้คอนโด>> "ไออุ่น รัชเดช" เปิดปากนาทีอุ้ม "ลันลาเบล" ไม่รู้ว่าตาย-รู้สึกแค่ว่าตัวเย็น