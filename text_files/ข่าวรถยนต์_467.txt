ได้เวลาแล้วที่ Honda City จะเผยโฉมรถรุ่นล่าสุดในเจเนอเรชั่นที่ 5 ที่ทางค่าย Honda (ฮอนด้า) เผยว่าจะเป็นปรากฏการณ์แห่งอุตสาหกรรมยานยนต์ไทยครั้งใหม่เลยทีเดียว โปรดกาปฏิทินไว้ 25 พฤศจิกายน ที่จะถึงนี้
รายละเอียดที่ทาง Honda เปิดเผยเกี่ยวกับ Honda City เจเนอเรชั่นที่ 5 มีเพียงเรื่องขุมพลังเทอร์โบใหม่ ที่จะให้อัตราการประหยัดน้ำมันที่ดีขึ้นถึง 33% อย่างไรก็ตาม สมรรถนะในการขับขี่ยังคงทรงพลังเช่นเดิม ในขณะที่การดีไซน์ก็ผสานความหรูหราและสปอร์ตเข้าไว้ด้วยกัน รวมถึงเรื่องของห้องโดยสารที่กว้างขวางขึ้น

รายละเอียดทั้งหมดไม่ว่าจะเป็นขุมพลัง ดีไซน์ หรือแม้แต่เรื่องราคาจำหน่ายที่หลายคนรอคอยคงต้องอดใจรอในวันที่ 25 พฤศจิกายน ซึ่งจะเป็นการเปิดตัว Honda City เจเนอเรชั่นที่ 5 ครั้งแรกในโลกอีกด้วย การก้าวข้ามผ่านเส้นแบ่งระหว่างเซกเมนต์ครั้งนี้ของ Honda จะออกมาในรูปแบบใด โปรดติดตามอย่างใกล้ชิด