ผู้สื่อข่าวรายงานว่า (29 ก.ค.) เมื่อเวลา 23.30 น. ทวิตเตอร์ @Namsifa1844 รายงานว่า นายประชาธิป มุสิกพงศ์ หรือ สิงห์ อายุ 31 ปี มือกีตาร์ของวงสควีซ แอนนิมอล (Sqweez Animal) และลูกชายของนักการเมืองชื่อดัง นายวีระกานต์ มุสิกพงศ์ แกนนำเสื้อแดง กลุ่มแนวร่วมประชาธิปไตยต่อต้านเผด็จการแห่งชาติ (นปช.) พลัดตกจากคอนโดมีเนียมหรู ย่านทองหล่อ จากชั้น 9 มาเสียชีวิตบริเวณระเบียงห้อง ชั้น 4
ล่าสุด นายวีระกานต์ มุสิกพงศ์ ได้เดินทางมาที่เกิดเหตุเพื่อดูศพลูกชาย โดยนายวีระ ยืนยัน ได้เสียลูกชายคนที่ 2 ไปแล้ว เชื่อเป็นการฆ่าตัวตาย เพราะทิ้งจดหมายลาไว้ ยอมรับมีปัญหากับแฟนสาว
ขณะที่โลกออนไลน์ต่างพากันติดแฮชแท็ก #RIPsingha โดยแสดงความเสียใจและตกใจกับข่าวดังกล่าว
ทั้งนี้ นายประชาธิป มุสิกพงศ์ หรือ สิงห์ ได้ร่วมทำผลงานเพลงกับ วิน ศิริวงศ์ โดยใช้ชื่อวงว่า สควีซ แอนนิมอล (Sqweez Animal) มีเพลงที่เป็นที่รู้จัก เช่น อาจยังไม่สาย และ ฉันไม่เหงา และกำลังคบหาดูใจกับนักร้องสาว เฟย์ พรปวีณ์ นีระสิงห์ วงเฟย์ฟางแก้ว
ภาพจากอินสตาแกรม fayefayeye, singhaha