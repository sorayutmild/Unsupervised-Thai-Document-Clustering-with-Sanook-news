กลายเป็นดราม่าข้ามคืนจริงๆ สำหรับรายการ 10 Fight 10 ที่เทปล่าสุด เจ้าขุน-จักรภัทร วรรธนะสิน ลูกชายของ เจ เจตริน กับ ปิ่น เก็จมณี ขึ้นชกกับหนุ่มรุ่นพี่อย่าง แบงค์ ธิติ ซึ่งหลังจากการชกเจ้าขุนก็โดนกระแสดราม่าต่างๆ ตามมา ทั้งเรื่องแย่งไมค์พิธีกร ยกนิ้วกลาง และผลการแข่งขันที่ออกมาว่าเจ้าขุนแพ้น็อคไป 
และหัวอกคนเป็นแม่อย่าง ปิ่น เก็จมณี ที่ไปนั่งเชียร์ลูกชายสุดที่รักถึงขอบเวที ด้วยสีหน้าลุ้นระทึก พร้อมกับล่าสุดที่ปิ่นได้ออกมาโพสต์ถึงเจ้าขุน และมองข้ามเรื่องดราม่า แต่แม่ปิ่นที่ขอพูดในอีกมุมของคนเป็นแม่ที่เห็นการเปลี่ยนแปลงของลูกที่ซ้อมหนักมาก 
"ขอบคุณสำหรับของขวัญวันแม่นะครับลูกรัก ไม่ต้องขอโทษแม่สักคำครับลูกที่ไม่ชนะ เวทีนี้สอนให้ลูกรู้จักแพ้เป็น แต่สำหรับแม่ ลูกชนะตั้งแต่วันแรก ที่ลูกขอต่อยแล้ว ลูกชนะใจตัวเอง ลูกทุ่มเทมาก เปลี่ยนตัวเอง นอนเร็ว ตื่นเช้า ไปซ้อมหนักทุกเช้า คุมอาหาร และรับต่อยกับพี่อายุ 23 แค่นี้ก็สุดแล้ว! แล้วลูกก็ได้เรียนรู้ว่า สุดแค่นี้ ไม่ยังไม่พอ ... ชีวิตนี้ ยังมีอะไรให้ลุยอีกเยอะครับลูก จบป้ะ ?! ลุยต่อไปครับ จุ๊นจุ๋นลูกแม่ แม่รักลูกครับ "

รวมถึงปิ่นที่ยังได้โพสต์ข้อความขอบคุณสามี เจ เจตริน ด้วยว่า "ขอบคุณผู้ชายคนนี้...ถ้าไม่ได้ผู้ชายคนนี้เป็นพ่อ เด็กน้อยคนนี้ ก็คงจะไม่มีวันนี้ วันที่เค้าเป็นนักกีฬา และนักสู้มืออาชีพแบบนี้ค่ะ ... รักเจนะคะ"
ซึ่งก็มีแฟนคลับที่เข้าไปให้กำลังใจ รวมถึงชื่นชมเจ้าขุนด้วยว่าเป็นเด็กที่ใจเกินร้อยมากๆ ที่ขึ้นชกกับรุ่นพี่
 >> "เจ้าขุน" น้ำตาซึมต่อยแพ้น็อค "แบงค์ ธิติ" งานนี้มีดราม่าเบาๆ แย่งไมค์พิธีกร