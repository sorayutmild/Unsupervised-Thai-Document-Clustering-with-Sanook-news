รถชนกลางถนนพหลโยธิน 5 คันซ้อน แท็กซี่อัดก็อปปี้ เข้าใต้ท้องรถเมล์ ใกล้แยกรัชโยธิน โชเฟอร์บาดเจ็บเล็กน้อย
(10 พ.ย.) เมื่อเวลาประมาณ 11.45 น. ผู้สื่อข่าวรายงานว่า เกิดอุบัติเหตุรถชนกันกลางถนนพหลโยธิน ฝั่งขาออก มุ่งหน้าแยกรัชโยธิน ใกล้กับตึกช้าง เป็นเหตุรถชนกัน 5 คันซ้อน เบื้องต้นพบว่ารถบรรทุกปูน พุ่งชนท้ายรถแท็กซี่ ทำให้รถแท็กซีอัดก็อปปี้อยู่ใต้ท้องรถเมล์โดยสาร ขณะที่รถเมล์โดยสารยังชนท้ายรถแท็กซี่อีก 2 คันข้างหน้า
เหตุดังกล่าวทำให้สภาพการจราจรติดขัด เนื่องจากกีดขวางการจราจร เจ้าหน้าที่เร่งเคลียร์พื้นที่ ส่วนผู้ได้รับบาดเจ็บทราบว่าเป็นโชเฟอร์แท็กซี่ที่ถูกชนท้ายและอักก็อปปี้เข้าใต้ท้องรถเมล์โดยสาร ถูกนำตัวส่งโรงพยาบาลเปาโล โชคดีที่รถแท็กซี่คันดังกล่าว ไม่มีผู้โดยสารแต่อย่างใด
ขอบคุณข้อมูลจาก จส.100 ภาพจากทวิตเตอร์ @tokimaeki @dionea741