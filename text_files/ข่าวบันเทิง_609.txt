ตุ๊กกี้ งานเข้าเจอทัวร์ลงหนักมาก ปมขู่ฟ้องชาวเน็ต จนเกิดเป็นกระแส #แบนตุ๊กกี้ พุ่งติดเทรนด์ทวิตเตอร์
งานเข้าเลยทีเดียวสำหรับนักแสดงสาวอารมณ์ดี ตุ๊กกี้ สุดารัตน์ หลังเจอทัวร์ลงหนักจากชาวเน็ต จนแฮชแท็ก #แบนตุ๊กกี้ พุ่งทะยานติดเทรนด์ทวิตเตอร์ไทยเลยทีเดียว สืบเนื่องจากมีผู้ใช้ทวิตเตอร์รายหนึ่งได้เผยภาพข้อความแชทคุยกับ ตุ๊กกี้ 
โดยผู้ใช้ทวิตเตอร์คนดังกล่าวได้เขียนบอกว่าไว้ ตุ๊กกี้ เตรียมฟ้องสืบเนื่องจากไปตนเองวิจารณ์ประเด็นที่นักแสดงสาวแซะณวัฒน์พิธีกรชื่อดัง
โดยในบทสนทนานั้น ตุ๊กกี้ ได้บอกว่า "ขอแคปนะคะ เจอกันน้า"   
จากนั้นมีภาพข้อความแชท เป็นเพื่อนของคู่กรณีได้ทักแชทไปหา ตุ๊กกี้ โดยบอกว่าเพื่อนอยากจะขอโทษที่เขียนพาดพิง ซึ่งทางด้าน ตุ๊กกี้ ได้ตอบกลับมาว่า "ไม่ทันละค่ะ พี่ทนายเจมส์เค้าส่งเรื่องละค่ะ" 
ต้องบอกว่าทวิตดังกล่าวทำให้เกิดกระแสวิพากษ์วิจารณ์ไปเป็นวงกว้าง จนทำให้กระแส #แบนตุ๊กกี้ ติดเทรนด์ทวิตเตอร์ไทยอยู่ในขณะนี้ 
ทั้งนี้ ต้องรอฟังจาก ตุ๊กกี้ สุดารัตน์ ว่าเรื่องราวแท้จริงนั้นเป็นอย่างไร 
