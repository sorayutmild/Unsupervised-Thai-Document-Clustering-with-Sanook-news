Nvidia
Matt Wright ผู้จัดการฝ่ายขายของ Nvidia เน้นย้ำว่า PC  นั้นคือทางเลือกที่มีที่สุดในการเล่นเกมและยังเหนือกว่าคอนโซล “หลายขุม”  แต่เขาก็ตระหนักดีว่าต้องมีแรงจูงใจมากกว่านี้เพื่อให้คนที่เล่นเกมใน เครื่องคอนโซลหันมามอง PC บ้าง
จากบทสัมภาษณ์ นาย Matt Wright กล่าวว่า “เราเสนอว่า PC  เครื่องเล็กๆก็เป็นทางเลือกอีกทางสำหรับ next-gen คอนโซล  เกมเมอร์สายโหดเขาต้องการระบบการเล่นเกมที่ดีที่สุด และนั้นก็คือ PC  คอมพิวเตอร์ตั้งโต๊ะนี่แหละ มันเหนือกว่าคอนโซลหลายขุม  แถมเรายังได้ใช้อะไรหลายๆอย่างเท่าที่คอมพิวเตอร์จะให้ได้ด้วย” 
เขาเสริมอีกว่าสำหรับคนที่เล่นคอนโซลมาตลอดอาจจะดูยากสักนิดที่จะหันมาจับประกอบซื้อ PC สักเครื่อง แต่เขาเน้นว่า “เรา อยากให้การเล่นเกมบน PC ง่ายเหมือนปอกกล้วยเข้าปาก  มันกำลังจะเป็นอะไรที่มากกว่าทางเลือกและดึงดูดความสนใจของชาวแคชชวลเกมเมอร์อีกด้วย”
“ตอนนี้มีผู้ใช้ Steam มากกว่า Xbox Live” เขาสรุป “เดี๋ยว นี้มีผู้คนยุคใหม่ที่โตมาเล่นเกมบน PC มากมาย อย่างเช่นเกม Minecraft  หรือไม่ก็ World of Tanks  และยังมีชุมชนขนาดใหญ่ที่เป็นการรวมตัวกันของคนที่ชอบเล่นเกมบน PC อีกด้วย”
ถึงแม้ว่าค่ายคอนโซลอย่าง Microsoft และ Sony  จะไม่เหลียวแลมาใช้ฮาร์ดแวร์ของค่ายเขียวในเครื่อง next-gen  แต่สิ่งที่เขาคนนี้พูดก็ถือว่าไม่ผิดเสียทีเดียว  โดยส่วนตัวแล้วผมยังเชื่อว่า PC ยังคงเป็นแพลตฟอร์มเล่นเกมหลักอยู่ครับ
console
ทั้ง PS4 และ XB1 ต่างก็พร้อมใจกันใช้ชิป APU จาก AMD