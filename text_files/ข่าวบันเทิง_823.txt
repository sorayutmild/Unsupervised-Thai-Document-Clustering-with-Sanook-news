ปล่อยทีเด็ดออกมาการันตีความแซ่บของชีวิตคู่ ได้หวือหวาวูบวาบสมกับฉายา สั้นเสมอหู ใบเตย-สุธีวัน กุญชร หรือ ใบเตย อาร์สยาม จริงๆ
สำหรับภาพถ่ายสุดเซ็กซี่ที่มาพร้อมกับแคปชั่นและแฮชแท็ก Valentine รักสยิว เชือดสยอง #ปีนี้สาไม่อยู่ก็ยั่วไปก่อน ซึ่งเจ้าตัวได้โพสต์ลงบนอินสตาแกรม @bitoeyrsiam ในค่ำคืนก่อนวันวาเลนไทน์
ที่ไม่เพียงแต่ ใบเตย อาร์สยาม จะจัดหนักจัดเต็มด้วยการลุกขึ้นมาเผยความเซ็กซี่ชวนลุ้น ด้วยการอวดสรีระรูปร่างแบบวับๆ แวบๆ ทั้งท่อนบนและท่อนล่าง แถมยังมีกุหลาบช่อโตมาถือเป็นพร้อพถ่ายรูปสวยๆ จนบรรดาแฟนๆ ต้องเผลอซี๊ดปากให้กับความแซ่บของคุณแม่ลูกหนึ่งเท่านั้น
แต่ด้วยท่าโพสและแคปชั่นต่างๆ ที่เจ้าตัวตั้งใจส่งสารไปถึงคุณสามีสุดที่เลิฟ ดีเจแมน พัฒนพล ก็ทำให้หลายคนอดที่จะเชียร์ไม่ได้เหมือนกันว่า เห็นที น้องเวทย์มน คนสวย คงมีแววจะได้เลื่อนสถานะเป็นพี่สาวเร็วๆ นี้อย่างแน่นอน
ขณะเดียวกันทางด้านของ ดีเจแมน ที่ตอนนี้ถึงแม้จะไม่ได้อยู่สแตนบายใกล้ๆ กับภรรยา แต่เจ้าตัวก็ไม่รอช้าเข้ามาตอบกลับใต้โพสต์ดังกล่าว ด้วยสัญลักษณ์อีโมจิที่การันตีได้เป็นอย่างดีเลยว่า ป๊ะป๋าถูกใจสิ่งนี้สุดๆ
IG bitoeyrsiamใบเตย อาร์สยาม

"ใบเตย" อุ้ม "น้องเวทย์มน" มาในธีมตรุษจีน เซ็ตนี้คุณแม่ขอแซ่บ!
"ใบเตย" ลงรูปอวยพรวันเกิดน้อง แต่ "น้องเวทย์มน" แอบแย่งซีนเบาๆ

