หากจะนับจากอดีต miHoYo หรือ HoYoverse ในปัจจุบันเคยดำเนินการตลาดมาหลายรูปแบบ เดิมทีตู้อาวุธเป็นตู้ที่ล้างผลาญ Primogem ของผู้คนมานับไม่ถ้วนมามากที่สุด แต่จากหลาย Patch ที่ผ่านมา HoYoverse ได้ทำการปรับปรุงนำตู้อาวุธไปสู่ยุคใหม่ ทำให้อาวุธมีความคุ้มค่ามากขึ้นเมื่อเปิด แถมยังมีวิถีแห่งเทพมาเป็นตัวการันตี ทำให้เรามีโอกาสได้อาวุธได้แน่นอนยิ่งขึ้น

แต่ในตู้ล่าสุดมันกลับมาอีกแล้ว กับรูปแบบการใส่อาวุธที่คนไม่ต้องการ (มาก ๆ) มาใส่รวมกับอาวุธที่หลายคนต้องการ ซึ่งมันก็เป็นธรรมดาของเกมแนวเสี่ยงดวงรูปแบบกาชา แต่เมื่อมันไม่สมเหตุสมผล ผู้เล่นก็รวมตัวกันบ่นด้วยมีมสุดฮา ปนละเหี่ยใจกับการตลาดของพี่หอย (HoY)verse ที่เล่นพวกเราซะแล้วใน Patch นี้

คุยกันก่อนอาวุธ The Unforged ไม่ห่วย
ผู้เล่นหลายคนได้เล็งเห็นถึงประสิทธิภาพ ของดาบใหญ่ The Unforged แน่นอนว่ามันส่งเสริม DMG ที่สูงภายใต้เงื่อนไขการเล่นคู่กับโล่ ซึ่งก็เป็นดาบที่ดีอันหนึ่ง แต่ดาบใหญ่ชิ้นอื่นกับมอบพลังที่ใกล้เคียงหรือสูงกว่า แต่ในขณะเดียวกัน มันกับเล่นได้ง่ายและใช้ได้หลากหลายกว่า ซึ่งดาบ Series อื่นอาจมอบความยืดหยุ่นในการเล่นมากกว่า The Unforged อยู่ซักหน่อยแต่โดยรวมอาวุธ Series นี่ไม่ได้เข้าขั้นห่วย

การตลาดต่างหากที่สุดจะเพลีย
เชื่อเหลือเกินว่าผู้ผลิตเกม ย่อมต้องการกำไรสูงสุดอยู่แล้ว แต่สิ่งที่ผู้เล่นคาดหวัง ก็คงเป็นเรื่องของความเสี่ยงที่อยู่ในระดับพอดี กับการคละสินค้าไม่ให้แตกต่างกันมากจนเกินไป กล่าวคือเป็นตัวเลือกที่สมเหตุสมผล สำหรับผู้เล่นมากกว่านี้ นี่คือเสียงสะท้อนของผู้เล่น นี่เป็นการตลาดที่เรียกได้ว่าดักคนเล่นที่อยากได้ดาบ Mistsplitter Reforged ก็ไม่ใช่เรื่องเกินจริงนัก

แต่หากมองในอีกแง่คนที่ต้องการเก็บ The Unforged อยู่แล้วมันก็ไม่มีปัญหา แต่ใครที่คาดหวังอาวุธ Mistsplitter Reforged เตรียมใจกันให้ดีถ้าดวงคุณไม่แข็งพอ 55 นี่ยังไม่นับรวมดาบไร้เจ้าของอย่าง The Bell ด้วยนะอยากจะร้องไห้ TvT

ผู้เล่นไม่พอใจ
หากลักษณะการตลาดในลักษณะนี้ออกมาเรื่อย ๆ ในทุก ๆ ตู้หลังจากนี้ผู้เล่นหลายคนคงจะไม่พอใจเป็นแน่ ซึ่งแต่ก่อน HoYoverse เคยทำการตลาดลักษณะนี้ จนถูกด่าถล่มไปแล้วหลายรอบแต่ HoYoverse ยังคงมีความพยายามจะผลักดันการตลาดลักษณะนี้กลับมา ซึ่ง Comment จะทำให้เราได้เห็นสิ่งสะท้อนความรู้สึกของผู้เล่นตามที่ได้เห็นกันครับ