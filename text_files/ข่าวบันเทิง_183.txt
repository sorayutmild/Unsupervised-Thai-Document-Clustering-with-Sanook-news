รายงานสดจากโรงพยาบาลอาการป่วยหนักของพระเอก ปอ ทฤษฏี ในวันที่ 16 พฤศจิกายน
ยังคงติดตามอาการป่วยของพระเอกแสนดี ปอ ทฤษฏี กันอย่างใกล้ชิด แม้วานนี้ทางโรงพยาบาลได้ออกประกาศอาการป่วยในฉบับ 9 ที่บอกว่าหัวใจเต้นผิดจังหวะบ่อยครั้งควบคุมได้ยากขึ้น ภาวะไตวายยังคงที่ โดยรวมแล้วยังคงอยู่ในภาวะวิกฤติยังต้องได้รับการเฝ้าระวังใน CCU อย่างต่อเนื่อง  
11.00 น. สื่อยังคงรายงานอาการ ปอ ทฤษฏี อย่างใกล้ชิด ด้านทางโรงพยาบาลยังไม่ได้ประกาศชี้แจงอาการป่วยของ ปอ ทฤษฏี ฉบับล่าสุด (ฉบับที่ 10) ออกมา คาดเป็นช่วงบ่ายที่คุณหมอจะออกประกาศชี้แจงอาการในวันนี้
ส่วนทางด้านแฟนคลับยังเดินทางมาเซ็นสมุดเยี่ยมกันอย่างไม่ขาดสาย
11.45 น. ด่วน ได้รับแจ้งจากคุณอาน้ำอ้อย ผู้จัดการปอ ทฤษฏี ว่าตอนนี้ทาง ร.พ.รามาฯ ขอรับบริจาคเลือดกรุ๊ปโอ เพื่อนำมาทำเป็นเกล็ดเลือดให้ปอ  เลือดกรุ๊ปเอขณะนี้ได้รับปริมาณมากเพียงพอแล้ว
12.30 น. หน่อง อรุโณชา มาเยี่ยมให้กำลังครอบครัวสหวงษ์ 
12:56 น. ต๋อย ไตรภพ พิธีกรชื่อดังเข้าเยี่ยมให้กำลังใจและเซ็นสมุดเยี่ยมให้หายป่วยโดยเร็ว  
13:04  น. ป๋อ ณัฐวุฒิ เดินทางมาเยี่ยมพร้อมช่อดอกไม้ ป๋อ ณัฐวุฒิ เผยว่า "คุณพ่อกำลังใจดีมากนะครับ เรามาเยี่ยมปอ และคนเฝ้าปอด้วย ต้องบอกว่าสบายใจไประดับหนึ่งเลย เพราะพ่อเองก็มีรอยยิ้ม เรามีเป้าหมายเดียวกันคือ หาย และกลับมาเล่นละครต่อได้ ผมเองบอกคุณพ่อว่าต้องทานอาหารนะครับ จะได้หลับสบาย คนเฝ้าไข้สำคัญกว่าคนป่วยอีก รออย่างเดียวครับ แต่ช่วงนี้เป็นช่วงบุญใหญ่ ก็แบ่งบุญแบ่งกุศลกันมา เป็นไข้เลือดออกทีแรกไม่ได้แปลกใจอะไร มาทราบตอนหลังว่าเข้า ICU เลย ตอนนี้กำลังใจเท่านั้นครับที่จะช่วยให้ปอหายดี"
13:07 น.  นักแสดง กอล์ฟ เบญจพล พร้อมภรรยาเดินทางมาให้กำลังใจพ่อแม่ปอ ทฤษฎี  กอล์ฟ เบญพล เผยว่า "ต้องบอกว่ากำลังใจของครอบครัวยังดีอยู่มากครับ ปอเป็นคนดีจริงๆ มีวินัย มีน้ำใจ เขาน่ารักมากครับ เชื่อมั่นว่าน้องจะปลอดภัย ประชาชนทุกรักที่รักปอ สวดมนต์อยู่แล้ว เชื่อว่าสิ่งศักดิ์สิทธิ์ของแต่ละคนที่นับถือจะช่วยปอครับ วันนี้ก็เอาตุ๊กตามาให้น้องมะลิด้วยครับ"
14:15 น. ป๊อก โฆษวิส เดินทางมาเยี่ยมและให้กำลังใจ
14:40 น. แต้ว ณฐพร มาให้กำลังใจครอบครัวปอ ทฤษฎี  แต้ว ณฐพร เปิดเผยว่า "ก็ติดตามอาการพี่ปอตลอด อยากได้ยินว่าดีขึ้นๆ เมื่อเช้าเองก็ได้ข่าวว่าขอบริจาคเลือดอีกจากอาอ้อย ซึ่งอาก็ชี้แจงว่ารพ.ต้องการเลือดเป็นปกติอยู่แล้ว แต่ก็ต้องการเลือดเยอะ เพราะผู้ป่วยอีกหลายท่านก็ต้องการเลือดเหมือนกัน จึงอยากใช้ชื่อพี่ปอประชาสัมพันธ์ให้ช่วยบริจาค เพื่อให้กุศลตรงนี้เพิ่มบุญกุศลให้กับพี่เขาหายไวๆ ด้วยค่ะ พอทราบข่าวใจหาย ตกใจเหมือนกัน คิดว่าพี่ปอน่าจะกลับมาได้ พี่เขาน่ารักมาก คอยห่วงใยดูแลน้องๆ แต้วสบายใจเวลาทำงานกับพี่เขานะคะ อยากร่วมงานอีก"
14:45 น. เอ็ม อภินันท์ ได้เดินทางมาเยี่ยมและส่งกำลังใจให้ปอ ทฤษฎี หายป่วย
15:04 น. บอย ปกรณ์ มาพร้อมกับ เกรท วรินทร มาเยี่ยมพี่ปอ และส่งกำลังใจให้หายป่วยในเร็ววัน
บอย : "ตอนแรกจะชวนกันมาหลายวันแล้ว แต่วันนี้ว่างตรงกันเลยมาให้กำลังใจพี่ปอครับ ผมเชื่อว่ามีเพื่อนๆ ในวงการอีกหลายคนหาเวลาที่อยากจะมาเยี่ยมพี่ปออีกครับ"
เกรซ : "ติดตามข่าวพี่ปอทุกวัน และก็ลุ้นทุกวัน และเชื่อว่าหลายคนที่เคยร่วมงานกับพี่ปอต่างเป็นกำลังใจให้พี่ปอ และญาติๆ ของพี่ปอด้วย อยากให้หายไวๆ วันแรกที่รู้ข่าวตกใจมากครับกับสิ่งที่มันเกิดขึ้น และอยากจะช่วยอะไรก็ได้ที่ช่วยได้ไวที่สุดในตอนนั้น ก็ช่วยแชร์ข้อความรับบริจาคเลือดไป และหลังๆ มาทราบว่ากำลังใจพี่ปอเยอะมาก เราก็ชื่นใจและอยากให้พี่ปอหายป่วยและกลับมาแข็งแรงไวๆ"
15:26 น. โรงพยาบาลรามาธิบดี ออกมาชี้แจงกรณีแชร์ขอบริจาคเลือดกรุ๊ปโอให้กับ ปอ ทฤษฎี ยืนยันว่าไม่เป็นความจริง แต่ก็ยินดีที่จะเก็บเลือดกรุ๊ปนี้ไว้ให้ผู้ป่วยอื่นๆ
15:41 น. จ๊ะ จิตาภา เอิร์น ผู้จัดละคร และ เดี่ยว สุริยนต์ มาเยี่ยมพี่ชายที่แสนดี ปอ ทฤษฎี พร้อมให้กำลังใจครอบครัว
16:13 น. จอย รินลณี เดินทางมาให้กำลังครอบครัวปอ ทฤษฎี 
17:20 น. อาน้ำอ้อย ผู้จัดการส่วนตัว ปอ ทฤษฎี ออกมาอัพเดทความคืบหน้าอาการป่วย ระุบว่า ยังคงทรงตัว หมอรู้จุดที่เป็นปัญหาและกำลังเร่งช่วยเหลือ ขณะที่ น้องมะลิ ยังแวะเวียนออกมาเล่นกับสื่อมวลชนอยู่เรื่อยๆ
18:05 น. ดร.เสรี วงษ์มณฑา เดินทางมาเยี่ยมอาการป่วย ปอ ทฤษฎี