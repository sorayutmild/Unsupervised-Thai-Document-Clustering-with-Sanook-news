12.00 น. วันที่ 17 พ.ย.  ร.ต.อ.เฉลิม อยู่บำรุง รองนายกรัฐมนตรี ชี้แจงในการตอบกระทู้สด กรณีออกพ.ร.ฏ.อภัยโทษในรัฐสภา ตอบโต้นายสาทิตย์ วงศ์หนองเตย ส.ส. พรรคประชาธิปัตย์ว่า รัฐบาลชุดนี้ ไม่จำเป็นต้องดำเนินการเหมือนรัฐบาลชุดใด ไม่จำเป็นต้องทำแบบรัฐบาลพลเอกสุรยุทธ์ จุลานนท์    ที่ผ่านมามีการออกพ.ร.ฏ.มาแล้ว 36 ฉบับ  การที่ไม่เปิดเผยเรื่องนี้เพราะเป็นความลับ มีกฎหมายรองรับชัดเจนให้ที่ประชุมคณะรัฐมนตรีเป็นความลับ ทั้งยังบอกว่ารัฐบาลชุดนี้ไม่ทำผิดกฎหมายแน่นอน  ถ้าออกกฎหมายทำผิดก็ติดคุก  และจะไม่ออกพ.ร.ฎ. เพื่อเฉพาะเจาะจง เพื่อใครโดยเฉพาะ  แต่พ.ร.ฏ. ฉบับนี้ จะมีคนได้ประโยชน์จาก พ.ร.ฎ. จำนวน 26,000 คน นอกจากนี้ ร.ต.อ. เฉลิม ยังกล่าวต่อไปว่า พ.ร.ฏ. จะบรรลุผลหรือไม่ ยังไม่มีใครตอบได้ เพราะต้องผ่านคณะกรรมการกฤษฎีกาตรวจร่างกฎหมาย และการที่ใครจะได้ประโยชน์จากกฎหมายจะต้องผ่านคณะกรรมการ อีกชุดหนึ่ง ที่มีตัวแทนหลายฝ่าย ไม่ว่าจะเป็นอัยการ หรือ ศาล
ส่วนเรื่องที่จะมีการล่ารายชื่อคัดค้าน เรื่องดังกล่าวนั้น ก็มีสิทธิ์ที่ทุกคนสามารถจะกระทำได้ และไม่ทราบกระแสข่าวที่แกนนำคนเสื้อแดง จะนำคนเสื้อแดงมาเคลื่อนไหว เพราะตนเองไม่เคยทำงานกับคนเสื้อแดง
 