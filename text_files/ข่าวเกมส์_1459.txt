ข้อมูลตัวละครแบบเต็มๆ Fatal Frame V
Fatal Frame V
ข้อมูลล่าสุดของเกม Fatal Frame V หรือ Zero: Nuregarasu no Miko ภาคตำนานคำสาปมิโกะผมดำดุจอีกา จากนิตยสารเกม Famitsu ของญี่ปุ่น ซึ่งมีข้อมูลเต็มๆของตัวละครทั้งหมดในภาคนี้ นอกเหนือจาก Yuuri Kozukata ตัวเอกของภาคที่เปิดตัวมาตั้งแต่แรกแล้ว จุดสังเกตอีกอย่างหนึ่งของตัวละครในภาคนี้ก็คือ ตัวละครบางตัวนั้นมีชื่อสกุลเดียวกับตัวเอกจากภาคเก่าๆ ซึ่งเป็นได้ว่าอาจเป็นทายาทหรือเครือญาติจากตระกูลเดียวกัน โดยรายละเอียดตัวละครล่าสุดที่ทางฟามิซึกล่าวไว้มีดังนี้
คลิกภาพเพื่อขยายได้
Fatal Frame V
Fatal Frame V
 
Yuuri Kozukata ตัวเอกหลักของภาคนี้ เป็นเด็กสาวที่มีพลังประหลาดมองเห็นสิ่งที่คนทั่วไปมองไม่เห็น อยู่มาวันหนึ่งเธอสัมผัสได้ว่ามีวิญญาณของผู้คนถูกกักไว้ในโลกวิญญาณของเหล่าคนตาย และร้องขอความช่วยเหลือจากเธอ ซึ่งคนเหล่านั้นก็คือคนที่เดินทางไปเที่ยวน้ำพุร้อนที่ ภูเขาฮิคามิยามะ แล้วหายสาปสูญไป เธอจึงเดินทางไปที่นั่นด้วยเพื่อสืบหาความจริงFatal Frame V
 
Miu Hinasaki เด็กสาวที่มีนามสกุลเดียวกับ  Miku Hinasaki ตัวเอกจาก Fatal Frame ภาคแรก เป็นหนึ่งในตัวละครที่เล่นได้ในภาคนี้ เธอมีใบหน้าและใส่ชุดคล้าย Miku มาก เธอตามหาแม่ของเธอที่หายตัวไปอย่างปริศนาตั้งแต่เธอยังเด็ก เธอจึงไม่เคยได้รับความรักจากพ่อแม่เลย และมุงมั่นพยายามตามหาแม่ของเธอให้ได้ ซึ่งเธอสัมผัสได้ถึงพลังบางอย่างที่เชื่อว่า แม่ของเธออยู่ที่ ภูเขาฮิคามิยามะ (แม่ของเธอจะใช่ Miku หรือเปล่านะ)Fatal Frame V
 
Ren Hojo ชายหนุ่มที่ใส่แว่น หนึ่งในตัวละครที่เล่นได้ และเป็นตัวละครชายเพียงคนเดียวของภาคนี้ (ปกติก็มีตัวละครชายน้อยมากอยู่แล้ว) เขาเป็นนักเขียนเรื่องลึกลับซึ่งเป็นเพื่อนกับ Yuuri มานานแล้ว เพราะ Yuuri มีพลังประหลาดจึงสนิทกับและพูดคุยกับเธอบ่อยๆ แต่ดูเหมือนงานเขียนของเขาไปไม่รุ่งสักเท่าไหร่ ครั้งนี้เขาก็เลยเดินทางมายัง ภูเขาฮิคามิยามะ ด้วยเพื่อหาข้อมูลและภาพถ่ายวิญญาณไปเขียนหนังสือเล่มใหม่ของเขา โดยไม่รู้ว่าฝันร้ายกำลังรอเขาอยู่Fatal Frame V
 
Hisoka Kurosawa หญิงสาวเจ้าของร้านขายของโบราณ ซึ่งมีนามสกุลเดียวกับ Rei Kurosawa ตัวเอกของ Fatal Frame 3 เธอก็เป็นผู้ที่มีพลังวิญญาณเช่นกัน โดยเธอสามารถใช้พลังนี้ในการค้นหาสิ่งต่างๆที่หายไปได้ เธอจึงเดินทางไปที่ ภูเขาฮิคามิยามะ เพื่อตามหาเด็กสาวคนหนึ่ง แต่ว่าตัวเธอกลับหายตัวไปด้วยอีกคน ซึ่งเธอได้พกสิ่งสำคัญของเกมนี้ไปด้วย นั่นคือกล้องถ่ายวิญญาณนั่นเองFatal Frame V
 
Rui Kagamiya เด็กสาวที่เป็นผู้ช่วยของ Ren เธอเรียก Ren ว่าอาจารย์ทั้งๆที่งานเขียนของเขายังไม่รุ่ง ทั้งคู่ก็สนิทกันมากเหมือนครอบครัวเดียวกัน ซึ่งเธอต้องคอยดุว่า Ren อยู่เสมอๆ จากการที่ไม่ค่อยจริงจังของเขาFatal Frame V
 
นอกจากนี้ยังมีข้อมูลฉากสถานที่ต่างๆในเรื่องด้วย ดังนี้

Mikomori Onsen บ่อน้ำพุร้อนในภูเขาฮิคามิยามะ ที่ตอนนี้กลายเป็นบ้านผีสิงไปแล้ว
Kurosawa Antiques ร้านขายของโบราณของ Hisoka เธอมีพลังจิตวิญญาณที่สามารถบอกสิ่งของที่หายไปให้ลูกค้าที่ต้องการรู้ได้ ซึ่ง Yuuri ได้มาสอบถามเธอที่นี่ก่อนเดินทางไปยังภูเขาฮิคามิยามะ
Shirazu No Mori สถานที่แห่งหนึ่งของภูเขาฮิคามิยามะ ว่ากันว่าคนมักมาฆ่าตัวตายที่นี่แม้ว่าจะมีรั้วกั้นแน่นหนาก็ตาม แต่แท้จริงๆคนเหล่านั้นตายเพราะถูกบางอย่างฆ่า และฆาตกรก็อยู่แถวนั้นแหละ

 
เนื่องจากมีตัวละครที่เล่นได้หลายตัว ระบบการเล่นในภาคนี้จึงใช้การแบ่งเป็น Mission แทนการเดินเรื่องรวดเดียวจบ ซึ่งผู้เล่นสามารถเลือกเล่น Mission ของแต่ละตัวละครได้อิสระจาก 3 ตัวละคร คือ Yuuri, Miu และ Ren หากจบ Mission แรกได้แล้ว เนื้อเรื่องก็จะดำเนินไปยัง Mission ต่อไปจนกว่าจะจบเกม
นอกจากเนื่องเรื่องหลักแล้ว ยังมีภารกิจย่อยอีกอย่างที่ต้องทำ นั่นคือการช่วยเหลือวิญญาณที่ถูกกักไว้ให้กลับสู่โลกจริงได้ ด้วยพลังที่เรียกว่า kagemi ที่เดิมที่เป็นพลังที่ Hisoka ใช้ในการตามหาของที่หายไป แต่ว่า Yuuri ก็ใช้ได้แล้วเช่นกัน ซึ่งเธอจะต้องใช้พลังนี้ตามหาผู้ที่หายไป แต่จำเป็นต้องมีไอเท็มเบาะแสก่อนอย่างเส้นผม หรือสิ่งของจากคนเหล่านั้น พลังนี้จะเหมือนเป็นตัวสะกดรอยตามกลิ่นหรือร่องรอยของผู้ที่หายไปจนเจอ ก็จะช่วยวิญญาณเหล่านั้นกลับโลกจริงได้ นอกจากนี้ยังมีพลังวิญญาณต่างๆที่ Yuuri สามารถใช้ได้ เพื่อช่วยเหลือในการเล่นด้วย อย่างเช่น Ghost Hand มือวิญญาณที่ยื่นไปหยิบของจากในที่ที่ปกติเข้าไปไม่ได้
Zero: Nuregarasu no Miko เวอร์ชั่นญี่ปุ่นกำหนดออก 27 พฤศจิกายน 2014 ในเครื่อง Wii U เท่านั้น และยังไม่มีวี่แววว่าจะทำเวอร์ชั่นภาษาอังกฤษ