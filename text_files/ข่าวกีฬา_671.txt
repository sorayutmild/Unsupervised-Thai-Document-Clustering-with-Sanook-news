26 มีนาคม 2559 แม้การแข่งฟุตบอลโลก รอบคัดเลือก โซนเอเชีย รอบ 2 ระหว่างทีมชาติไทยและอิรักจะจบลงไปแล้วด้วยผลเสมอ 2-2 ซึ่งเป็นผลการแข่งขันที่แฟนบอลชาวไทยแฮปปี้สุดๆ แต่ดูเหมือนว่าผลเสมอนี้จะไม่ได้แฮปปี้สำหรับอิรักโดยเมื่อวันที่ 25 มีนาคม 2559 ที่ผ่านมา “Abbas Obeid Jassim” อดีตกองกลางทีมชาติอิรัก และอดีตนักเตะสโมสร โปฮัง สตีลเลอร์ส ของเกาหลีใต้ ได้ออกมาให้สัมภาษณ์กับสื่อท้องถิ่นของอิรัก จากกรณีที่อิรักเสมอกับทีมชาติไทย และส่งผลให้อิรักอาจจะหมดสิทธิ์เข้ารอบต่อไปในการแข่งขันฟุตบอลโลก รอบคัดเลือก รอบ 3 โซนเอเชียโดยในส่วนแรก Abbas Obeid Jassim กล่าวถึงสมาคมฟุตบอลอิรักว่า “สมาคมฟุตบอลอิรักต้องเปลี่ยนแปลงนโยบายที่มีอยู่ในขณะนี้ เราต้องเอาความสามารถเฉพาะด้านจากผู้เชี่ยวชาญทางด้านวิทยาศาสตร์การกีฬามาใช้ และนำมาบริหารจัดการเพื่อพัฒนาวงการฟุตบอลอิรักอย่างจริงจัง”

“ขณะนี้กลายเป็นว่า อิรักมีความจำเป็นอย่างเร่งด่วนที่จะต้องพัฒนาศักยภาพ และวางแผนกู้ศักดิ์ศรีกลับคืนมาให้ได้ ทั้งในระดับของชาติอาหรับและระดับเอเชีย”Abbas Obeid Jassim ยังเสริมต่ออีกว่า “มันเป็นเรื่องที่ยอมรับไม่ได้ ที่ชื่อชั้นระดับทีมชาติอิรัก ชาติที่เคยเป็นแชมป์เอเชียมาแล้วในปี 2007 ต้องมาสั่นคลอน และถูกทีมชาติไทยสั่งสอนแบบนี้”และในส่วนท้าย สื่อท้องถิ่นยังระบุสถาณการณ์ของทีมชาติอิรักในขณะนี้ว่า อิรักมี 9 คะแนน จากการเอาชนะไต้หวัน 2 นัด เสมอเวียดนาม 1 นัด และเสมอกับไทย 2 นัด ซึ่งอิรักเหลือการแข่งขันอีกเพียง 1 นัดกับทีมชาติเวียดนาม และถ้าหากยังไม่สามารถเอาชนะได้อีก การที่จะได้เข้าไปเล่นชิงแชมป์เอเชียรอบสุดท้ายได้ ก็คงเหลือแต่ต้องพึ่งปาฏิหาริย์เท่านั้นSource : koooraที่มา : teamthailand