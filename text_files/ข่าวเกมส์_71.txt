10 อันดับสุดยอดเเกมแนวซอมบี้
เกมซอมบี้
เกมแนวซอมบี้หรือที่บางคนอาจจะเรียกว่าเกมยิงผีนั้น แท้จริงก็มีออกมาให้เล่นกันนานแล้วตั้งแต่สมัยก่อน ทว่าก็ไม่ได้มีการพูดถึงหรือโด่งดังมากนัก จนกระทั่งทาง Capcom ทำเกม Resident Evil ออกมาในเครื่อง PlayStation 1 ตั้งแต่นั้นมาเกมแนวซอมบี้ก็เริ่มได้รับความนิยมมากขึ้นเรื่อยๆ จนมีทำแนวนี้ออกมาให้เล่นกันเป็นจำนวนมาก ทั้งแนวยิงปืนต่อสู้กับผีซอมบี้แบบแอคชั่น หรือแบบเน้นหนีเอาตัวรอด ก็มีออกมาให้เลือกเล่นกันมากมาย โดยเฉพาะอย่างยิ่งในช่วงสองปีให้หลังนี้ เกมแนวซอมบี้ยิ่งมาแรงขึ้นเพราะทีวีซีรี่ย์ The Walking Dead ที่โด่งดัง ก็เลยทำให้มีเกมแนวซอมบี้ออกมาให้เล่นช่วงนี้เยอะมาก ทั้งแบบออฟไลน์หรือออนไลน์ ซึ่งก็ได้มีการจัดอันดับ 10 เกมแนวซอมบี้ที่สนุกที่สุดมาแนะนำกัน
 
อันดับ 10 Red Dead Redemption: Undead Nightmareเครื่อง PS3, Xbox 360
จริงๆแล้ว Red Dead Redemption เป็นเกมคาวบอยแบบ Open World ของทาง RockStar ที่ทำเกม GTA โดยตัวเกมจริงๆไม่มีซอมบี้ แต่ว่ามี DLC เสริมโหมดซอมบี้ออกมาให้เล่นกัน ซึ่งก็ทำได้ดีทีเดียว ผู้เล่นได้อารมณ์ต่อสู้กับฝูงซอมบี้แบบลำบากสไตล์ยุคโบราณ ที่ไม่มีอาวุธไฮเทคมากนัก มีเพียงปืนสมัยเก่าๆเท่านั้น พาหนะที่ช่วยให้หนีได้ก็มีเพียงแค่ม้า
เกมซอมบี้
 
อันดับ 9 Dead Space 2เครื่อง PC, PS3, Xbox 360
จะว่าไปแล้ว Dead Space ไม่ใช่เกมซอมบี้ แต่ก็เป็นแนวยิงสัตว์ประหลาดเอาตัวรอด ซึ่งแนวการเล่นก็ไม่ต่างกัน และ Dead Space 2 ก็นับว่าเป็นภาคที่สนุกที่สุดของซีรี่ย์ด้วย จะว่าไปแล้วพวก Necromorphs นี่มันก็โหดกว่าซอมบี้เยอะทีเดียว ไม่เชื่อก็ลองเล่นเกมนี้แล้วเดิมไปให้มันฆ่าดูสิ
เกมซอมบี้
 
อันดับ 8 Typing of the Deadเครื่อง Arcade, PC, Dreamcast, PS2
เป็นเกมซอมบี้ที่ไม่น่ากลัวอะไรเลย แต่ได้รับความนิยมเพราะความสนุก และยังได้ฝึกทักษะการพิมพ์ด้วย เกมนี้ดัดแปลงมาจาก The House of the Dead ที่เป็นเกมยิง แต่เปลี่ยนมาเป็นการใช้พิมพ์ข้อความให้ทันในการกำจัดซอมบี้แทน
เกมซอมบี้
 
อันดับ 7 Organ Trailเครื่อง iOS, Android, PC
เห็นภาพเกมกากๆแบบนี้ เป็นเพราะผู้พัฒนาเกมเขาจงใจทำให้กราฟิกเกมเป็นแบบ 2D สไตล์ Retro หรือย้อนยุคนั่นเองครับ และด้วยความสนุกของเกมที่เป็นแนวยิงผีแบบ 2D ย้อนยุคจึงทำให้มีความสนุกในแบบที่เกมยิงผีซอมบี้ใหม่ๆทำไม่ได้หลายอย่าง เล่นช่วยกันกับเพื่อนๆยิ่งสนุก ทว่าน่าเสียดายเกมนี้น่าจะโหลดฟรีนะ
เกมซอมบี้
 
อันดับ 6 Dead Risingเครื่อง Xbox 360
อีกซีรี่ย์เกมซอมบี้จาก Capcom ที่ตอนนี้มีออกมาให้เล่นกัน 3 ภาคแล้ว มีของ PC ให้เล่นด้วย แต่ว่าภาคที่สนุกที่สุดเขาให้เป็นภาคแรกของ Xbox 360 เพราะเป็นภาคที่เนื้อเรื่องสนุก มีแนวการเดินเรื่องหลายแบบ ให้คุณเลือกและหาทางผ่าดงซอมบี้ไปให้ได้
เกมซอมบี้
 
อับดับ 5 Plants vs. Zombiesเครื่อง iOS, XBLA, PSN, PC
ถึงจะชื่อว่าเกมซอมบี้แต่เกมนี้กลับหาความน่ากลัวไม่เจอ อีกทั้งยังดูน่ารักทำให้คนเล่นกันทั่วบ้านทั่วเมือง เป็นเกมแนวป้องกันคล้ายๆ Tower Defense ที่ให้เราปลูกดอกไม่้ป้องกันการบุกของซอมบี้หน้าตางี่เง่า ซึ่งคนเล่นส่วนมากต่างพากันฟันธงว่าภาคแรกสนุกกว่าภาค 2 เพราะระบบการเล่นที่ลงตัวมากกว่า ส่วนภาค 2 นั้นเปลี่ยนไปเป็นแบบโหลดฟรี ก็เลยทำให้ตัวเกมตัดอะไรบางอย่างลง
เกมซอมบี้
 
อันดับ 4 Dayzเครื่อง PC
เป็นเกมซอมบี้ที่ทำการ Mod มาจากเกมสงคราม ARMA II จนกลายเป็นเกมออนไลน์ช่วยกันเอาตัวรอดจากซอมบี้เป็นเกมแรกๆ จนต่อมาตัวเกมนั้นไม่สามารถพัฒนาต่อไปได้แล้ว เพราะเป็นแค่ Mod ก็เลยทำเป็นเกมใหม่ชื่อ DayZ standalone ออกมาให้เล่นกันต่อ ทว่าตัวเกมตอนนี้ยังไม่สมบูรณ์ดีนัก เป็นแบบ early access ให้เล่นกันช่วง beta อยู่ คาดว่าตัวเกมสมบูรณ์จะเสร็จในปี 2016 แต่เท่านี้ก็มีความสนุกเพียงพอแล้ว
เกมซอมบี้
 
อับดับ 3 Resident Evil 4เครื่อง PS2, Gamecube, PS3, PC, iOS, Xbox 360
RE4 ภาคที่สนุกที่สุดของซีรี่ย์เกมซอมบี้ระดับตำนาน แต่ว่าภาคนี้กลับไม่มีศัตรูเป็นซอมบี้เลย เพราะมีการเปลี่ยนเป็นปรสิตฝังในตัวคนที่เรียกว่า Las Plagas แทน และระบบการเล่นของภาคนี้ก็เป็นภาคแรกที่เปลี่ยนจากเกม Adventure ที่มุมกล้องตายตัว มาเป็นแนว 3rd person shooter แทน
เกมซอมบี้
 
อันดับ 2 Left 4 Dead 2เครื่อง PC, Xbox 360
จริงๆแล้วส่วนตัวผมชอบตัวละครของภาคแรกมากกว่า แต่เรื่องความสนุกต้องยกให้ภาคสอง เพราะมีระบบต่างๆเพิ่มเข้ามาเยอะ เป็นเกมซอมบี้ที่เรื่องความสนุกน่าจะเป็นอันดับหนึ่งด้วยซ้ำ เสียตรงเนื้อเรื่องไม่มีไรมาก ก็แค่หาทางเอาตัวรอดไปถึงจุดหมายให้ได้ และเกมนี้ต้องเล่นหลายๆคนจึงจะสนุกมาก เล่นคนเดียวไม่ค่อยสนุก
เกมซอมบี้
 
อันดับ 1 The Walking Deadเครื่อง iOS, PC, XBLA, PSN
เกมซอมบี้ที่มาแรงอย่างมากในปัจจุบันนี้ ส่วนหนึ่งเพราะได้รับอิทธิพลมาจากทีวีซีรี่ย์ด้วย ยิ่งได้ดูซรี่ย์มาจะยิ่งทำให้ตัวเกมเล่นได้สนุกมากขึ้น โดยผู้เล่นจะรับบทเป็นตัวละครในเรื่อง สามารถเดินสำรวจฉาก และพูดคุยเพื่อดำเนินเรื่องในเกม เนื้อเรื่องในเกมนั้นจะเป็น Side Story จากหนัง ที่เนื้อเรื่องค่อนข้างฟิก แต่มีบางจุดที่ผู้เล่นสามารถเปลี่ยนแปลงเนื้อเรื่องได้นิดหน่อย ยิ่งใน Season 2 จะมีจุดเปลี่ยนเนื้อเรื่องให้ทำมากกว่าภาคแรก
เกมซอมบี้
 
แล้วเพื่อนล่ะครับ คิดว่าเกมซอมบี้เกมไหน ภาคไหน สนุกกว่าที่จัดอันดับมากันหรือเปล่า ?