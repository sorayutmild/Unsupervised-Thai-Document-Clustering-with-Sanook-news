เป็นคุณแม่ยังสวยอีกคน ที่ใครๆ ต่างเฝ้ารอคอยการให้กำเนิดของลูกตัวน้อย สำหรับ "ลิเดีย ศรัณย์รัตน์" ที่บัดนี้้ได้เวลาแก่การเริ่มต้นเป็นคุณแม่เต็มตัว หลังจากที่อุ้มครรภ์มาถึง 41 สัปดาห์เต็ม ล่าสุดให้กำเนิดลูกชายคนแรก ด้วยวิธีผ่าคลอด ณ โรงพยาบาลบำรุงราษฎร์ อินเตอร์เนชั่นแนล เมื่อช่วงเช้าที่ผ่านมา (19 ก.ค.) เวลาประมาณ 08.00 น. โดยมีคุณพ่อมือใหม่ "แมทธิว ดีน" อยู่เคียงข้างภรรยาสาวอยู่ไม่ห่าง
สำหรับลูกตัวน้อยของ คุณแม่ลิเดีย และ คุณพ่อแมทธิว ให้กำเนิดออกมาด้วยสุขภาพร่างกายสมบูรณ์แข็งแรงดี น้ำหนัก 3,270 กรัม พร้อมกับตั้งชื่อว่า "น้องดีแลน ดีน" น่ารักน่าชังสมการรอคอย ไม่เท่านั้นยังมีเพื่อนๆ ดารา เช่น แอริน ยุกตะทัต หรือ พลอย เฌอมาลย์ แอบมาเฝ้าติดตามให้กำลังใจอยู่ใกล้ๆ เช่นเดียวกัน
ทางทีมข่าวบันเทิง Sanook! News ต้องขอแสดงความยินดีกับทายาทคนแรกของทั้งคู่ด้วยนะคะ
ขอบคุณภาพจากอินสตาแกรม @lydiasarunrat @gurumatthew @chermarn