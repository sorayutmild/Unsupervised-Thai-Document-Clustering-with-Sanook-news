จัดต่อยาวๆ ไปช่วงนี้ถือว่าเป็นช่วงกลางเกมของ Ragnarok M: Eternal Love แล้วเพราะตัวเกมก็เดินทางมาจะครบหนึ่งเดือนแล้ว ดังนั้นผู้เล่นในช่วงนี้ก็จะเลิกเลเวลกัน แล้วหันมาฟาร์มของ ล่าบอส MVP กันมากขึ้น เพื่อหาไอเทมโหดๆ ดีๆ มาช่วยเสริมความแข็งแกร่งให้กับตัวละคร โดยภายในเกมก็มีหลากหลายวิธี ที่จะช่วยให้ตัวละครเก่งขึ้น ทั้งการอัพรูน หาการ์ดดีๆ รวมถึงการคราฟของดีๆ โหดๆ มาใช้ ซึ่งเอาจริงๆ มันมีวิธีพื้นฐานที่ช่วยเสริมความแข็งแกร่งง่ายๆ ก็คือการตีบวกที่มีหลากหลายรูปแบบ และที่หนึ่งอย่างที่หลายๆ คนกำลังมองข้ามก็คือ Enchant หรือที่เหล่าเกมเมอร์เรียกกันออฟแมวนั่นเอง

ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็มเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มีตีตลาดในประเทศไทยทำให้เกมเมอร์หลายๆ คนในปัจจุบันเติบโตมากับเกมนี้เลยก็ว่าได้ และล่าสุด Gravity ได้จัดนำเกมระดับตำนานเกมนี้มาทำลงแพลตฟอร์มเกมโทรศัพท์มือถือที่ใช้ชื่อว่า Ragnarok M: Eternal Love ที่ตอนนี้เกมเมอร์ชาวไทยต่างเรียกกันว่า ROM ซึ่งตอนนี้เป็นที่โด่งอย่างมากในประเทศบอกเลยว่าชั่วโมงนี้ไม่มีใครที่ไม่รู้จักแน่นอน

สำหรับฟังก์ชั่น Enchant หรือเกมเมอร์หลายๆ คนเรียกกันว่า ออฟแมว ก็คือการเพิ่มความสามารถอาวุธประเภทหนึ่งภายในเกมที่เอาจริงๆ ตัวระบบนี้ค่อนข้างมีรายละเอียดที่เยอะพอสมควรดังนั้นวันนี้เราจะมาพูดถึงเจ้าตัวระบบการเพิ่มความสามารถอาวุธหรืออุปกรณ์แบบ Enchant กันเพราะมันเป็นสิ่งที่จำเป็นสำหรับผู้เล่นที่ต้องการเพิ่มความสามารถของตัวละครแบบง่ายๆ แต่อาศัยดวงในการทำออฟชั่นเอา

ก่อนที่เราจะสามารถ Enchant หรือ ออฟแมวได้นั้นก็ต้องไปเปิดปลดล็อค Enchant ก่อนซึ่ง เราต้องไปทำเควสก่อนที่เมือง Geffen ด้านบนกับ NPC ที่มีชื่อว่า Cat Friend ตัว NPC ที่ไว้สำหรับ Enchant นี้แหละโดยต้องบอกก่อนตัว Enchant จะแบ่งออกเป็น 3 ระดับคือขั้นต้น กลาง และ สูง โดยแต่ละระดับก็จะมีเงื่อนไขในการปลดล็อคที่แตกต่างกันออกไปดังนั้นมาเริ่มกันเลย

การปลดล็อค Enchant ระดับต้นจะสามารถทำได้เมื่อตัวละครมีเลเวล 40 ขั้นแรกอาจจะไม่ยากเพราะเพียงเงื่อนไขเดียวก็สามารถปลดล็อคระบบ Enchant ระดับต้นได้แล้วไม่ต้องทำเควสอะไรให้ยุ่งยาก เพียงแค่คุยกับ NPC เท่านั้น

ต่อมาการปลดล็อค Enchant ระดับกลางก็คุยกับ NPC ตัวเดิมแล้วทีนี้ตัวเควสในระดับนี้จะเริ่มมีเงื่อนไขเพิ่มมากขึ้นกว่าเก่าซึ่งผู้ขึ้นแรกก็จะเป็นการให้ไปล่า Gobin 50 ตัวประเภทใดก็ได้ หลังจากล่าเสร็จแล้ว ก็ไปส่งเควสแล้วทำเควสที่ได้รับมอบหมายต่อเลยเป็นเควสลูกโซ่ซึ่งต่อมันจะให้เราส่ง Scell 30 อัน หลังจากนั้นหา Friendship Proof ไปส่งอีกจำนวน 30 สุดท้ายก็ Mora Coin หรือเหรียญแมวนั่นเอง


โดยที่เหรียญแมวสามารถหาได้ด้วยกัน 2 วิธีอย่างแรกก็คือการนำ Friendship Proof ไปซื้อกับ NPC แมว (Cat Friend) ที่ 10 Friendship Proof แลกเหรียญได้ 1 อัน หรืออีกหนึ่งวิธีก็คือซื้อเอาเลยที่ร้านค้า Event 1 เหรียญ 50,000 Z. แค่นี้ก็จบการเลื่อนระดับกลางแล้ว

ส่วนขั้นสุดท้าย Enchant ระดับสูงจัดว่างานหินเลยเพราะของแต่ละชิ้นแพงๆ ทั้งนั้นแต่ตัวระดับสูงจะเพิ่มเงื่อนไขมาอีกหนึ่งอย่างก็คือต้องเลวล 70 ขึ้นถึงจะสามารถทำเควสนี้ได้ โดยไอเทมที่เพื่อนๆ จะต้องเตรียมไว้สำหรับการปลดล็อคก็คือ Light Granule 3 อัน, Star Crumb 3 อัน และ Parts อีก 3 อัน ราคาไปดูในตลาดเอาเด้อว่าแต่ละอันเท่าไหร่ แค่นี้ก็สามารถปลดล็อคการ  Enchant ระดับสูงได้แล้ว

โดยการ  Enchant ข้อดีก็คือการที่เราจะสามารถหาค่า คุณสมบัติหรือพวก สเตตัสต่างๆ ที่ต้องการได้จากการสุ่มนั่นเอง ซึ่งในระดับกลางและสูง จะมีโอกาสที่จะออกออฟชั่นที่ 4 ซึ่งเป็นออฟชั่นพิเศษที่ใครได้มาบอกเลยว่าโชคดีมา ยิ่งเป็นออฟชั่นที่เป็นต้องการในตลาดแล้วด้วยราคาจะกระโดดขึ้นไปหลายเท่าเลยทีเดียว งานนี้ใครคิดว่าตัวเองเป็นคนดวงดีแห่งปีก็อย่าลืมไปทำออฟแมวกันด้วยนะ
