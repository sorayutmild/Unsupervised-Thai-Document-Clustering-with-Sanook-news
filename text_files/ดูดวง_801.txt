มกราคม สำหรับเดือนแรกของปีถือว่าเปิดประเดิมมาด้วยข่าวดี คุณเป็นราศีที่จะมีโชคดวงดาวเรื่องการเงินมีความโดดเด่นมากยิ่งขึ้น เงินที่ค้างในปีเก่าอาจจะทยอยได้คืนมาในช่วงนี้ บางคนอาจจะถูกรางวัล ได้ของขวัญพิเศษถือว่าเป็นจังหวะที่ดี รวมไปถึงเรื่องของความรักก็อยู่ในเกณฑ์ที่ดีด้วย โอกาสในการเริ่มต้นความรักการเจอกันแบบฟลุค ๆ ไม่คาดฝันก็มีสิทธิ์จะเกิดขึ้นปัญหาอย่างหนึ่งที่ต้องเตือนคือเรื่องของบุตรใครมีบุตรมีบริวาร ในเดือนนี้ต้องระมัดระวังหน่อยอาจจะมีปัญหาเจ็บป่วยหรือมีเรื่องเดือดร้อน บางคนอาจจะไม่มีบุตร แต่ปัญหาไปลงกับลูกน้อง คือ ลูกน้องจุกจิก งอแง หรือทำให้เกิดปัญหาในการทำงาน ดังนั้นในเดือนแรกของปีอาจจะเป็นเดือนที่เราต้องดูแลเอาใจใส่ในเรื่องหน้าที่การงานด้วยตัวเองให้มากเป็นพิเศษด้วย
กุมภาพันธ์ เดือนนี้เป็นเดือนที่เหมาะสำหรับการทำอะไรเป็นเบื้องหลัง คุณเป็นราศีที่ถ้าโดดเด่นมากในช่วงนี้ ซึ่งอาจจะทำให้ถูกใส่ร้าย กลั่นแกล้ง นินทา ถูกตำหนิต่อว่า ดังนั้นขอให้ใจเย็น ๆ ข่าวดีคือคุณเป็นราศีที่ดวงมีความก้าวหน้าเป็นพิเศษ บางคนที่รอลุ้นตำแหน่งอยู่อาจจะได้รับการเลื่อนขั้นในช่วงนี้ หรือบางคนดวงแรง ๆหน่อยอาจจะได้เลื่อนตั้งแต่เดือนมกราคมเลยก็มีตามกำหนดของดวง ช่วงนี้จะมีตัวช่วยเข้ามา จะมีคนที่คอยช่วยแก้ไขปัญหา ช่วยทำให้ความวุ่นวายต่าง ๆ ลดน้อยลง โดยเฉพาะผู้หลักผู้ใหญ่ ผู้บังคับบัญชา เจ้านายจะอยู่ฝั่งของคุณ ให้การช่วยเหลือให้การสนับสนุนเป็นอย่างดีข้อควรระวังสำหรับเดือนนี้คือความเครียดจากการทำงานจะเยอะ อาจจะเป็นเพราะเราได้ไปเริ่มทำอะไรใหม่ ๆ มีสิ่งที่ไม่ถนัดไม่คุ้นเคย ทำให้เกิดอุปสรรค ปัญหา ความเครียดได้ง่าย และที่สำคัญเวลาจะเดินทางไปไหน ต้องตรวจสอบเรื่องของทรัพย์สิน ของมีค่า อาจจะตกหล่นสูญหายหลงลืมในช่วงเดือนนี้ได้
มีนาคม ในเดือนมีนาคมต้องเตือนเรื่องสุขภาพไว้ก่อนถือว่าเป็นเดือนที่คุณอาจจะเจ็บป่วย ไม่สบาย บางคนต้องถึงขั้นเข้าโรงพยาบาล ดังนั้นเดือนนี้ถ้ามีโรคภัยไข้เจ็บนิด ๆ หน่อย ๆ ก็อย่าประมาท พยายามดูแลหรือใกล้หมอใกล้ยาให้มากยิ่งขึ้น เพราะเมื่อโรคภัยไข้เจ็บมาบวกกับดวง บางทีก็เอาแน่นอนไม่ได้ บางครั้งเราไม่ได้คิดว่าจะเป็นอะไร แต่มันอาจจะเป็นเรื่องใหญ่ตามมา จนทำให้เราต้องมาเสียเงินเสียทองกันเยอะขึ้นเรื่องความรักเป็นเรื่องที่โดดเด่นในช่วงนี้ คุณเป็นราศีที่มีเสน่ห์ ใครที่ยังโสดอาจจะมีตัวเลือกใหม่ ๆ เข้ามาเยอะขึ้น แต่คุณจะตัดสินใจเลือกหรือไม่เลือกนั้นก็อยู่ที่ตัวคุณว่าชอบหรือมีความตั้งใจเรื่องความรักมากน้อยแค่ไหน ถ้าคุณพร้อม โอกาสดวงดาวแบบนี้อาจจะทำให้หลายคนสละโสดได้และต้องฝากเตือนคนที่มีครอบครัวแล้ว ดวงดาวแบบนี้อาจจะทำให้หลายคู่มีประเด็นปัญหาในเรื่องมือที่สาม เพราะคุณไปบริหารเสน่ห์ในทางที่ผิดนั่นเอง
เมษายน เป็นเดือนที่โดดเด่นในเรื่องการเงิน จังหวะของการหมุนเงิน รายได้พิเศษ หรือเงินก้อนบางอย่างจะเข้ามาในช่วงนี้ดังนั้นใครติดขัดเรื่องปัญหาหนี้สิน อยากลงทุนทำธุรกิจอยากเซ็นสัญญากู้ยืมเงินทั้งหลาย ในช่วงเมษายนเป็นจังหวะที่ดี จะมีโอกาสได้เงินได้ทองเข้ามาข้อควรระวังคือ เดือนนี้เป็นเดือนที่มีความขัดแย้งในที่ทำงานสูงมาก ใครทำงานออฟฟิศอาจจะมีเรื่องการเมืองการแบ่งฝักแบ่งฝ่าย แบ่งพรรคแบ่งพวก ทำให้เกิดปัญหาในการทำงานขึ้น หรือคุณอาจจะหงุดหงิดใจกับงานที่ทำแล้วไม่ค่อยเป็นไปอย่างที่คิดไว้เท่าไหร่ ดังนั้นต้องระมัดระวังการไปเข้าข้างฝ่ายใดฝ่ายหนึ่ง เพราะอาจจะทำให้เรามีปัญหาหรือมองหน้ากันไม่ติดในภายหลังได้
พฤษภาคม เดือนนี้เป็นเดือนที่มีการเดินทางค่อนข้างบ่อย จึงต้องระมัดระวัง เพราะบางทีอาจจะทำให้งานที่ทำอยู่เสร็จไม่ทันตามกำหนด หรือเหนื่อยมากกว่าปกติ ยกเว้นแต่ว่าเป็นการเดินทางที่เกี่ยวข้องกับการทำงานโดยตรง ก็จะเป็นการแก้เคล็ดไปในตัวได้อีกสิ่งหนึ่งที่ต้องระวังในเดือนนี้คือ ปัญหาเรื่องเพื่อนร่วมงานที่อาจจะไว้ใจไม่ได้ หรือบางทีนำเรื่องเดือดร้อนมาสู่ตัวเรา ใครจะเอาความลับหรือเอาเรื่องอะไรไปปรึกษาใครช่วงเดือนพฤษภาคมต้องคิดทบทวนให้รอบคอบก่อนเพราะเป็นช่วงที่อาจจะทำให้มีปัญหาหรือเจอกับคนที่จ้องเล่นงานเราทีหลังในเวลาที่เราเผลอได้ด้วยเหมือนกันนอกจากนี้อาชีพที่เกี่ยวข้องกับเรื่องของอาหาร ของสวยงาม ธุรกิจที่เป็นงานบริการ จะส่งผลดีในช่วงเดือนนี้
มิถุนายน ในเดือนนี้การเงินวุ่นวายพอสมควร ไม่ใช่คุณหาเงินไม่ได้ แต่ดูเหมือนว่ามีรายจ่ายหลายอย่างรออยู่ อาจจะมีคนมาจู้จี้จุกจิกในเรื่องการเงินกับตัวคุณ ไม่ว่าจะเป็นการตรวจสอบหยิบยืม ขอความช่วยเหลือ ดังนั้นเดือนนี้เป็นเดือนที่ต้องระมัดระวัง ต้องวางแผนในการหมุนเงินให้ดี ๆ เพราะโอกาสที่หาเงินมาได้แล้วอยู่ดี ๆเงินหายไปหมดนั้นมีสิทธิ์จะเกิดขึ้นได้ และเรื่องเสียเงินอาจจะมาจากบุตรหรือบริวารของเราได้ด้วย เดือนนี้จึงถือเป็นเดือนที่ต้องระมัดระวังและดูแลรายรับรายจ่ายนอกจากนี้การไปให้ความช่วยเหลือหรือซื้อของให้ใครต้องคิดทบทวนให้รอบคอบสักนิดหนึ่งเดือนมิถุนายนนี้ ใครตั้งใจอยากจะปรับเปลี่ยนโยกย้ายก็พอมีลุ้นเข้ามาบ้าง หรืออย่างน้อยบางคนย้ายโต๊ะย้ายที่นั่งใหม่ หรือบางคนมีเพื่อนร่วมงาน มีทีมงานเข้ามาใหม่ ถ้ามีการปรับเปลี่ยนเกิดขึ้นในช่วงนี้ก็เหมือนกับเป็นการแก้เคล็ดและจะลดความวุ่นวายให้กับดวงของคุณได้ด้วย
กรกฎาคม เดือนนี้เป็นเดือนที่ดวงดาวสบายๆ มีดวงดาวดีๆกระจายอยู่ทั่วราศีของคุณทำให้เกิดความราบรื่นในชีวิตมากยิ่งขึ้น อย่างเช่นใครที่กำลังวางแผนการทำธุรกิจหรืองาน คุณจะมีโอกาสที่ดีหรือมีความลงตัว ปัญหาที่เคยเกิดขึ้นก่อนหน้านี้จะคลี่คลายไปในทิศทางที่เป็นบวกมากยิ่งขึ้น หรือคุณอาจจะเจอกับคนที่มาช่วยเหลือ เป็นเหมือนพระเอกหรือนางเอกขี่ม้าขาวมาช่วยคลี่คลายอุปสรรคปัญหาต่าง ๆ ให้กับคุณ หรือแม้อุปสรรคในเรื่องการเงินก็ตามในช่วงเดือนนี้เป็นจังหวะที่ดีของดวงดาวที่ทำให้เกิดความลงตัว เดือนนี้อาจจะไม่ใช่เดือนที่โดดเด่นมากแต่อย่างน้อยก็ทำให้คุณสามารถตั้งตัวตั้งหลักเพื่อที่จะวางแผนชีวิตในช่วงต่อ ๆ ไปได้
สิงหาคม สิงหาคมเป็นเดือนที่ต้องระมัดระวัง เพราะดวงดาวแห่งความวุ่นวายโคจรเข้ามาเรื่องวุ่นๆ มีอยู่ 2 เรื่องด้วยกัน เรื่องแรกคือการเดินทาง คุณอาจจะมีการเปลี่ยนแปลงสถานที่ที่อยู่ ที่นอน เดินทางไปยังที่แปลก ๆ หรือบางคนอาจจะต้องเตรียมตัวหลายอย่างก่อนถึงจะเดินทางได้ส่วนเรื่องที่สองคือเรื่องงาน คุณอาจจะมีการถูกยกเลิกแก้ไข เปลี่ยนแปลง หรือมีงานหลาย ๆ อย่างที่เข้ามาพร้อมกันในเวลาเดียวกัน ทำให้ราศีของคุณต้องพยายามจัดสรรเวลาในการทำงานหรือดูปริมาณงานที่เหมาะสมนอกจากนี้คุณยังเป็นราศีที่มีศัตรู มีคนไม่ชอบเยอะถูกกลั่นแกล้ง นินทา ใส่ร้าย เลยยิ่งทำให้เดือนนี้เหมือนกับมีความวุ่นวาย แต่ข้อดีคือคุณจะมีลางสังหรณ์ที่แม่นยำในช่วงนี้ขอให้เชื่อในความรู้สึกของตัวเอง การคาดการณ์อะไรต่าง ๆ นั้นจะเหมือนกับเป็นการพยากรณ์ชะตาชีวิตของตัวเองได้เลยทีเดียว
กันยายน เดือนนี้ต้องเตือนเรื่องความรักก่อนใครมีคู่มีครอบครัวอยู่แล้ว จังหวะดวงดาวความรักที่มไ่ค่อยดี เป็นช่วงเวลาแห่งความเบื่อหน่าย บางทีเรามักจะมีการเปรียบเทียบอะไรบางอย่าง เช่นของใหม่กับของเก่า ซึ่งจะเป็นอันตรายสำหรับความรักของคุณ หรือบางคนมีเรื่องนอกลู่นอกทางเกิดขึ้นในช่วงเดือนนี้ ต้องพยายามเรียกสติและคุยกันด้วยเหตุผล อย่าใช้อารมณ์ ไม่อย่างนั้นพังแน่นอนในเรื่องการเงินกลับเป็นเรื่องที่ดี แต่ว่าเป็นไปในลักษณะกึ่ง ๆ ทุกขลาภ คุณเป็นราศีที่หาเงินได้เยอะ แต่มีเรื่องจับจ่ายใช้สอยอย่างอื่นตามมาด้วย แต่พอบวกลบคูณหารแล้วเชื่อว่ายังอยู่ในเกณฑ์ที่ดีอยู่ คุณจะมีโอกาสประสบความสำเร็จทางด้านการเงิน โชคลาภ หรือสิ่งที่รอคำตอบอยู่ ไม่ว่าจะเป็นรายได้พิเศษ รายได้จรทั้งหลายจะทยอยเข้ามาในช่วงเดือนนี้ด้วย
ตุลาคม เดือนตุลาคมเป็นจุดสำคัญของดวง เพราะเป็นเดือนที่ทำให้เกิดความก้าวหน้าในราศีของคุณ สิ่งที่ติดขัดค้างคารออยู่ก็จะเริ่มเป็นรูปเป็นร่างในช่วงเดือนนี้โอกาสได้รับการเลื่อนตำแหน่งก็จะมีเข้ามา ใครอยากเรียนอยากศึกษาต่อ ช่วงเดือนตุลาคมจะได้พบได้เรียน ได้เริ่มต้นในสิ่งที่ถนัดและเหมาะกับตัวเราหรือแม้กระทั่งในเรื่องโชค ที่อยู่อาศัย อสังหาริมทรัพย์ใครอยากขายที่ดิน อยากซื้อคอนโดมิเนียม อยากซื้อบ้าน ก็จะได้รับตัวเลือกและคำตอบที่ดีเข้ามาในเดือนนี้ด้วย
พฤศจิกายน เดือนนี้เป็นเดือนที่ดวงยังดีอย่างต่อเนื่อง อาจจะเหนื่อยหน่อย เพราะคุณมีตำแหน่งมีความก้าวหน้าที่ดี แต่มันจะแลกมาด้วยความเหน็ดเหนื่อย ข้อดีอย่างหนึ่งคือเดือนนี้เป็นเดือนที่มีตัวช่วยเยอะ ไม่ว่าจะเป็นจากผู้หลักผู้ใหญ่ เพื่อนร่วมงาน คนที่อยู่ในแวดวงธุรกิจเดียวกัน ถ้าหากคุณอยากขยับขยายหรือเปิดร้านเป็นของตัวเอง ก็จะมีลูกค้าเข้ามาช่วยอุดหนุนมากยิ่งขึ้น โดยเฉพาะงานที่เกี่ยวข้องกับการนำเข้าส่งออก งานทางด้านต่างประเทศ หรือการค้าขายออนไลน์ จะยิ่งส่งผลดีสำหรับตัวคุณหรือใครเป็นข้าราชการ เป็นมนุษย์เงินเดือน ที่กำลังรอข่าวดีในเรื่องของการเลื่อนตำแหน่ง ในช่วงเดือนพฤศจิกายนเป็นเดือนที่มีข่าวดีรอคุณอยู่ด้วย
ธันวาคม ธันวาคมเป็นเดือนที่ต้องระมัดระวัง เพราะเป็นเดือนแห่งธาตุไฟที่จะเข้ามาสู่ดวงของคุณ อาจจะทำให้เกิดความหงุดหงิด ใจร้อน โดยเฉพาะหลายคนที่ต้องขับรถเดินทางท่องเที่ยวในช่วงวันหยุดหรือปีใหม่ ต้องระมัดระวังให้มากเป็นพิเศษ เพราะอาจจะเกิดปัญหาเรื่องอุบัติเหตุการเฉี่ยวชนได้ รวมไปถึงปัญหาเรื่องของสุขภาพด้วยส่วนในเรื่องการงานนั้น ถือว่าอยู่ในจุดที่ก้าวหน้าคุณจะมีความคิดสร้างสรรค์ ไอเดียแปลกใหม่โดยเฉพาะการวางแผนชีวิตในปีถัดไป ถือว่าน่าจะเป็นปีทองหรือเป็นปีที่ดีสำหรับราศีของคุณอย่างแน่นอน การเตรียมตัวเริ่มต้นวางแผนล่วงหน้าจะเป็นสิ่งที่ช่วยสร้างความมั่นคงและความมั่นใจให้กับอนาคตหน้าที่การงานของคุณรวมไปถึงในเดือนนี้ ใครตั้งใจอยากจะวางแผนในเรื่องของครอบครัว โดยเฉพาะคนที่ยังเป็นโสดอาจจะมีโอกาสได้ดูฤกษ์ยามหมั้นหมายแต่งงานหรือคนที่มีครอบครัวอยู่แล้ว การวางแผนมีบุตรในปีถัดไปนั้น ก็จะเป็นปีที่ได้รับข่าวดีเข้ามาด้วย