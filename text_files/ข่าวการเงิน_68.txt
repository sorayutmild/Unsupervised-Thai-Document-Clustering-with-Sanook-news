เป็นอีกหนึ่งคู่ในวงการบันเทิงระดับเศรษฐี ที่แฟนๆ ลุ้นกันตัวโก่งหลังคบหาดูใจกันมานานถึง 9 ปี เมื่อ นาตาลี เจียรวนนท์ Say Yes! การขอแต่งงานของ ฟลุค-เกริกพล มัสยวาณิช
>> ในที่สุด "ฟลุค" ทำเซอร์ไพรส์คุกเข่าขอ "นาตาลี" แต่งงานซาบซึ้งและอบอุ่นมาก
เมื่อเอ่ยถึงนามสกุล “เจียรวนนท์” เชื่อว่าหลายคนคงทราบกันดีอยู่แล้วว่าเป็นตระกูลดังของซีพี หากถามว่าความสัมพันธ์ของนักแสดงสาวนาตาลี กับตระกูลนี้แล้วละก็ Sanook! Money มีไล่เรียงลำดับรวมถึงมีข้อมูลดีๆ มาฝากกัน
นาตาลี เจียรวนนท์ เป็นลูกสาวของ ดร.ประทีป เจียรวนนท์ มีศักดิ์เป็นหลานของนายธนินท์ เจียรวนนท์ หรือเจ้าสัวซีพี ส่วนแม่ของนาตาลีเป็นชาวอเมริกัน
สำหรับสินทรัพย์ของ ดร.ประทีป เจียรวนนท์ นั้นนิตยสาร Forbes สหรัฐอเมริกา เคยจัดอันดับอภิมหาเศรษฐีไทยปี 2019 ของเดือนมีนาคมที่ผ่านมา พบว่า นายประทีป เจียรวนนท์ เคยมีรายชื่อปรากฏในนิตยสาร Forbes ว่ามีสัดส่วนการถือหุ้นในกลุ่ม CP อยู่ที่ 3.62% และเป็นหนึ่งในคณะกรรมการโรงเรียนนานาชาติในกรุงเทพฯ อีกด้วย
ดร.ประทีป เจียรวนนท์ ถูกจัดอันดับให้อยู่ที่ 1,818 ของโลก (ทำธุรกิจหลากหลาย) มีทรัพย์สิน 1,200 ล้านดอลลาร์ คิดเป็นเงินไทยอยู่ที่ 37,633,800,000 บาท
โดยทรัพย์สินของ ดร.ประทีป ในปี 2019 มีมากกว่าปี 2018 ที่มีสินทรัพย์อยู่ 1,100 ล้านดอลลาร์ (ราว 34,497,650,000 บาท) อยู่ในอันดับที่ 1,999 ของโลก