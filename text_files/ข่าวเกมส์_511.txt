Ragnarok Mobile: Eternal Love หรือที่เราเรียกกันว่า ROM เป็นอีกหนึ่งเกมที่เรียกได้ว่ายกตำนานมาปัดฝุ่นใหม่ไฉไลกว่าเดิมก็ว่าได้ซึ่งหลายๆคนที่เคยเล่นแร็คฯในเวอร์ชั่นPcมาแล้วก็อาจจะไม่ได้มีปัญหาอะไรมากมายนักแต่ทว่าบางคนที่ยังไม่เคยเล่นคงจะงงกันอยู่ไม่น้อย วันนี้ทีมงานเราเลยมีข้อมูลเบื้องต้นมาแนะนำเป็นไกด์สำหรับมือใหม่กัน ใครกำลังเล็งเกมนี้อยู่แต่กลัวเล่นไม่เป็นลองอ่านดูได้เลยครับ
ก่อนอื่นเลยปัญหาของผู้เล่นใหม่ที่ก็พอจะเรียกว่าเรื่องใหญ่เหมือนกันคือการเลือกว่าจะเล่นสายอาชีพไหนดี ในเกมROMนี้นั้นเริ่มแรกเราจะได้รับบทเป็น  Novie ซึ่งต้องเล่นจนเลเวล10จึงจะไปรับเควสเปลี่ยนอาชีพที่ต้องการได้โดยสายอาชีพจะแตกต่างกันไปดังนี้

Wizard : ใครชอบร่ายเวทย์รัวๆอย่ามัวรีรอเลือกสายนี้ได้เลยครับ ตัวละครเมจในเกมนี้จะเน้นการสร้างดาเมจแรงและรัว สามารถเปลี่ยนคลาสเป็น Wizard กับ Sage ได้

Knight : สายดาบจอมลุย เน้นสถานะกลางๆรุกและรับรอบด้านได้พอตัว เล่นง่ายเหมาะกับคนที่ไม่มีพื้นฐานเกมแนวนี้มาก่อน โดยสามารถเปลี่ยนไปเป็น Crusader ในระดับถัดไป

Assassin : สำหรับสาย Assassin จุดเด่นจะอยู่ที่ความเร็วในการสร้างดาเมจ ซึ่งไวมาก จิ้มรัวๆมันส์ๆกันเลยทีเดียว อีกทั้งยังว่องไวหลบหลีกได้ดี สามารถเปลี่ยนไปเป็น Assassin กับ Rogue ได้

Hunter : สายนักนูบู๊แหลก เป็นสายที่โจมตีไกล ไม่ต้องเข้าไปเสี่ยงดาเมจเอง  แน่นอนว่าเอกลักษณ์ของนักธนูในแร็คอย่างการมีนกบินตาม เกมนี้ก็หยิบยกเอามาด้วยเช่นกัน

Blacksmith : อาชีพพ่อค้าขาบู๊ คือสิ่งที่อยู่คู่RO มานาน อาชีพนี้ข้อดีคือจะเป็นพวกที่สามารถซื้อขายได้ในราคาพิเศษสมชื่อพ่อค้าจริงๆ

Priest : สายซัพ พ่อทุกสถาบัน สายอาชีพนี้เป็นอาชีพนักบวชความสามารถพิเศษเป็นที่ต้องการของทุกปาร์ตี้นั่นคือความสามารถในการฮีล และในคลาสหลังๆก็ยังสามารถบู๊เองได้ด้วย
การเล่นเกมนี้สามารถเก็บเลเวลได้จากหลายๆส่วนทั้งการฟาร์มมอนไล่ตีมอนฯเก็บเลเวล การทำเควสหลัก การทำเควสรายวัน และอื่นๆ แต่สิ่งหนึ่งซึ่งมือใหม่หลายๆคนอาจจะยังไม่ทราบนั่นก็คือการเก็บเลเวลถ้าอยากจะให้ไวนั้นให้เรียงลำดับสิ่งที่ต้องทำในหนึ่งวันให้ถูกต้อง

เกม ROM นี้มีหนึ่งระบบที่หลายคนอาจไม่คุ้นเคยนั่นคือการปรับ EXP rate ให้ต่ำลงหลังจากเล่นเกมเกิน 5 ชั่วโมง กล่าวคือมอนส์เตอร์ที่คุณตีจะให้EXPต่ำลงเยอะมากหลังจากเล่นไปแล้ว5ชั่วโมง  เพราะอย่างนี้เองเราจึงควรฟาร์มมอนส์ไล่ตีมอนส์เก็บเลเวลให้นานที่สุดก่อนใน5ชั่วโมงแรกที่เล่น หลังจากนั้นจึงไปวิ่งเควสรายวันให้หมดและทำเควสหลักต่อๆกันไป  การทำแบบนี้เป็นประจำในทุกๆวันจะทำให้ผู้เล่นใหม่สามารถเวลได้ไวและมีโอกาสไล่ตามคนอื่นๆได้มากยิ่งขึ้น
หลังจากเสร็จสินภารกิจประจำวันแล้วนั้นหากยังพอมีเวลาถ้าคิดจะไปตีมอนฯขอให้เลือกตีพวกที่สามารถฆ่าได้ไว จะคุ้มค่าเวลากว่าไปไล่ตีพวกมอนฯโหดๆ ให้เราเน้นไวเน้นจำนวน เพราะอย่างที่บอกหลังจากครบ5ชั่วโมงยังไง drop rate และ EXP rate มันก็ต่ำอยู่แล้ว เราจึงไม่จำเป็นต้องฝืนไปตีมอนฯโหดๆครับ

อีกหนึ่งข้อแนะนำสำหรับมือใหม่ที่กำลังหัดเล่นคือถ้าไม่ได้รีบมากนักขอให้ศึกษาเยอะๆ ดูเนื้อเรื่อง จำรายละเอียดเควส หรือข้อมูลเกมให้รอบด้านเท่าที่ทำได้ สิ่งเหล่านี้ถ้าเราเคยเล่นมาแล้วอาจจะไม่ได้จำเป็นอะไรมากนักแต่ถ้าเป็นผู้เล่นใหม่ล่ะก็การศึกษาที่มาที่ไปของเนื้อหาเกมจะทำให้เราเข้าใจหลายๆอย่างมากขึ้นและเนื้อเรื่องเองก็น่าติดตามดีด้วยนะครับ
สำหรับบทความนี้หากมีข้อผิดพลาดตรงไหนต้องขออภัยมา ณ ที่นี้ด้วยนะครับ แล้วพบกันใหม่บทความหน้าครับผม ^^