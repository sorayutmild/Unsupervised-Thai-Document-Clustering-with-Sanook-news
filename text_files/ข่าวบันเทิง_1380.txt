ยังแรงได้อีก สำหรับน้อง "ปุ๊กลุก-ฝนทิพย์ วัชรตระกูล" มิสไทยแลนด์ ยูนิเวิร์ส 2010 หลังจากกวาด 2 รางวัล ชุดประจำชาติ ควบ "ขวัญใจช่างภาพสื่อมวลชน"จากการประกวด มิสยูนิเวิร์ส ที่ ลาสเวกัส ประเทศสหรัฐอเมริกา 
โดยก่อนหน้านี้ เธอถูกวิพากวิจารณ์เกี่ยวกับการโพสต์ท่าแชะรูปด้วยการยกแข้งยกขามาแล้ว แต่ด้วยความเชื่อมั่นในตัวเองสูง เจ้าตัวก็ไม่สนเสียงวิจารณ์แต่อย่างใดจนคว้า 2 รางวัลเกียรติยศมาให้คนไทยได้ชื่นชม
ล่าสุดมีภาพคริปหลุด ปุ๊กลุก ก่อนการประกวดนางงามแต่งตัวเซ็กซี่ โชว์ลีลาแดนซ์ยิ่งกว่าการประกวดมิสยูนิเวิร์สเสียอีก ซึ่งภาพนี้ระบุว่าเป็นภาพที่ปุ๊กลุกเข้าประกวด MISS ACS DAY 2009 เมื่อเดือนตุลาคม 2009 ซึ่งเป็นหนึ่งในกิจกรรมที่โรงเรียนอัสสัมชัญ ศรีราชา ได้จัดขึ้น
โดยปุ๊กลุกได้เลือกเพลงประกอบภาพยนตร์ของฝรั่งเพลงหนึ่ง มาเต้นเพื่อแสดงความสามารถพิเศษ ด้วยลีลาการแดนซ์กระจาย แบบสาวเปรี้ยวมาดมั่น ในชุดบันนี่เกิร์ลสีดำ และถุงน่องตาข่ายที่ดูเซ็กซี่ทำให้ปุ๊กลุกได้ตำแหน่งอันดับ 1 ไปครอง
ซึ่งในการประกวดครั้งนี้ 'ป้าแจ๋ว-ยุทธนา ลอพันธ์ไพบูลย์' ผู้กำกับชื่อดัง ซึ่งเป็นศิษย์เก่าที่อัสสัมชัญศรีราชาได้ เป็นกรรมการตัดสินการประกวดด้วย