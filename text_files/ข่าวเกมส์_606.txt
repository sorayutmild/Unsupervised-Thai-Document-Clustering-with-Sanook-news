เจ๋งอีก! ญี่ปุ่นสร้างหุ่นแอนดรอยด์ของจริง เหมือนคนจริง
แอนดรอยด์
แอนดรอยด์ ในที่นี้ผมไม่ได้หมายถึงระบบปฏิบัติการณ์ในมือถือยอดนิยม ที่เราใช้ๆกันอยู่ในปัจจุบัน แต่แอนดรอยด์ Android เดิมนั้นหมายถึงหุ่นยนต์ ที่มีรูปร่างหน้าตาเหมือนกับมนุษย์ บางท่านอาจจะแยกไม่ออกว่าแอนดรอยด์ กับ ไซบอร์ก ต่างกันอย่างไร ? แอนดรอยด์นั้นแม้จะมีหน้าตาเหมือนมนุษย์ แต่ทั้งตัวนั้นเป็นหุ่นยนต์เครื่องจักร ส่วนไซบอร์กนั้นเป็นมนุษย์ เพียงแต่ใช้เครื่องจักรบางส่วนแทนอวัยวะของร่างกาย หรือก็คือคนครึ่งหุ่นยนต์นั่นเอง เรามักจะเห็นแอนดรอยด์หรือไซบอร์กในภาพนตร์หรือการ์ตูนบ่อยๆเป็นปกติ แต่ในโลกจริง ผมเชื่อว่าหลายท่านคงยังไม่เคยเห็นแน่ วันนี้เราจะพาไปดูกัน
android by hongjapan
แอนดรอยด์ที่ว่านี้จัดแสดงอยู่ที่งาน Tokyo Genius Expo หรือชื่อเก่าคืองาน Tokyo Design Week ที่เพิ่งจัดแสดงจบไปเมื่อวันที่ 3 พฤศจิกายน 2014 ที่ผ่านมา เป็นงานนิทรรศการจัดแสดงผลงานความก้าวหน้าทางเทคโนโลยี รวมไปถึงแสดงผลงานใหม่ๆให้โลกได้ชมกัน จริงๆแลวหุ่นแอนดรอยด์ก็มีการสร้างมานานพอควรแล้ว ไม่ใช่เพิ่งมีในงานนี้เป็นครั้งแรก แต่หุ่นแอนดรอยด์ในงานนี้เริ่มมีความคล้ายมนุษย์มากกว่าที่ผ่านๆมา เธอมีชื่อว่า Asuna (ไม่ใช่นางเอกจาก Sword Art Online นะ) สร้างจากบริษัท A-Lab Co. Ltd. เป็นแอนดรอยด์ที่ดูเหมือนมนุษย์มากที่สุดเท่าที่เคยมีมา จากเดิมที่ส่วนใหญ่มักเหมือนตุ๊กตามากกว่า ซึ่งผู้สร้างจงใจให้เธอดูเหมือนเด็กผู้หญิงอายุราวๆ 15 ปี โดยพยายามเก็บรายละเอียดในเรื่องผิว ใบหน้า ดวงตา และอื่นๆเพื่อให้ดูเหมือนมนุษย์ที่สุดเท่าที่จะทำได้
แอนดรอยด์
แอนดรอยด์
สาเหตุที่บริษัท A-Lab Co. Ltd. สร้างหุ่นแอนดรอยด์ให้ดูเหมือนมนุษย์มากที่สุด เพราะต้องการจะให้มันเป็นคู่หูคนรู้ใจในยุคอนาคต โดยเฉพาะกับหนุ่มโสดทั้งหลาย คล้ายๆกับการ์ตูน Chobits ที่คอมพิวเตอร์รูปร่างเหมือนคนนั่นแหละ ถ้ามีจริงก็อาจจะมีคนซื้อมาอยู่ด้วยแทนด้วยฟิกเกอร์หรือตุ๊กตาก็ดีเหมือนกันนะ แต่ต้องให้พัฒนาให้เหมือนคนมากกว่านี้หน่อย ตอนนี้ยังคงดูหลอนๆอยู่
ดูข้อมูลของน้อง Asuna เต็มๆได้ที่ http://www.a-lab-japan.co.jp/products.html