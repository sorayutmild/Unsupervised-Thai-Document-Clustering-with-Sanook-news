ดวงชะตาปี พ.ศ. 2564  ราศีตุลย์ หรือ ผู้ที่เกิดระหว่างวันที่  16 ตุลาคม -  15 พฤศจิกายน
 
ปี 2564 ปีที LOVE IS ALL AROUND   เมื่อดาวศุกร์ ดาวประจำตัวของชาวราศีตุลย์ เดินหน้าเต็มกำลังอย่างไม่รั้งรอเริ่มต้นจากราศีธนู  ณ เดือนมกราคม จนครบรอบจักรราศีที่ ราศีธนู อีกครั้งในเดือนธันวาคม นั่นคือ ไม่ควรลังเล รีรอ ที่จะมุ่งเดินหน้าไปตามเส้นทางที่ปรารถนา เพราะปลายทางแห่งความสำเร็จ มีให้เห็นเด่นชัดแล้ว!
มกราคม            ขึ้นอยู่กับหุ้นส่วน คู่ค้า คู่สัญญา หรือ คนรัก คู่ครอง ที่อาจทำให้เงินทองไหลมาเทมา หรือ ถูกโกง ถูกเอารัดเอาเปรียบ ที่อาจถึงจะหมดตัวได้ ในเรื่องงาน กลางเดือนไปแล้ว การติดต่อ สัมพันธ์จะอยู่ในเกณฑ์ดีขึ้น ที่จะทำให้งานสำเร็จตามที่หวัง ในเรื่องความรัก คนโสด หากเดินทาง หรือ เข้าร่วมศึกษา สัมมนา ทำกิจกรรมกลุ่ม ก็จะมีโอกาสพบรัก เจอเนื้อคู่ แต่คนมีคู่ครองแล้ว ควรระวังอารมณ์รัก การมีเพศสัมพันธ์อย่างฟุ่มเฟือย ก็อาจทำให้เสียเงิน เจ็บตัว
กุมภาพันธ์         รวบรัด แต่ไม่ลังเล รีรอตัดสินใจ แต่ควรพิจารณาตรวจสอบเอกสาร สัญญาให้ละเอียดก่อนจะลงนาม  โดยเฉพาะหากจะซื้อ-ขาย จัดการเรื่องอสังหาริมทรัพย์ ถึงจะมีโอกาสสำเร็จง่ายขึ้น ในเรื่องงาน ธุรกิจส่วนตัวหรืองานที่ทำประจำ ก็ควรใส่ใจให้มาก ควรพิจารณาให้รอบคอบหากจะเปลี่ยนแปลง ปรับปรุง โยกย้าย หรือ ออกจากงาน เพราะมีเกณฑ์สูงว่าจะเจอแรงต้านที่จะทำให้มีปัญหามากขึ้น เรื่องความรัก หากคู่ครองมีปัญหากับญาติผู้ใหญ่ ควรถอยออกมาห่างๆ หลีกเลี่ยงที่จะเข้าข้างฝ่ายใด เพราะอาจทำให้ยุ่งยากมากขึ้น  
มีนาคม             หากจะลงทุน ขยายโครงการ หรือ เริ่มงานใหม่ ก็อย่าฝันหวาน ตรวจสอบข้อมูลให้ดีๆ เพราะมีเกณฑ์สูงว่าจะไม่คุ้มทุนจนล้มเหลวได้ เรื่องเงิน ควรระวังตัว ระวังใจให้มากขึ้น จากเงินทองที่ติดขัด หรือจากอารมณ์ “ติดบ่วงเสน่หา” จนผิดศีลธรรม รวมถึงหาเงินในทางที่ไม่สุจริต นอกจากจะถูกฉ้อโกง ถูกข่มขู่ แบล็คเมล์แล้ว ยังอาจถูกฟ้องร้อง ดำเนินคดีอีกด้วย เรื่องความรัก หากราบรื่น มีเพศสัมพันธ์กัน ก็อาจได้บุตร-ธิดามาเป็นสายใยผูกพันเสน่หามากขึ้น
เมษายน             ใส่ใจการเงินของคู่ครองให้มากขึ้น เพราะอาจกำลังมีปัญหาที่อาจมีผลกระทบกับชาวราศีตุลย์ได้  ในเรื่องงาน ธุรกิจส่วนตัว งานประจำ อยู่ในระยะที่ต้องใส่ใจ ที่จะประคองตัวเองไปให้รอดมากกว่าจะดิ้นรนลงทุน เปลี่ยนกิจการ หรือ หางานใหม่ ที่มีเกณฑ์สูงว่าจะแย่ไปกว่าเดิม แต่สำหรับกิจการที่มีหุ้นส่วน  หรือกับคู่ค้า ก็อย่าหลงคารม อย่าไว้ใจนัก ตรวจสอบสถานะให้ดีๆ โดยเฉพาะก่อนจะเซ็นสัญญาลงนามใดๆ
พฤษภาคม         อาจมีรายได้มากขึ้นจากธุรกิจท่องเที่ยว การศึกษา ติดต่อ หรือ สัมพันธ์กับต่างประเทศ แต่หากมีหนี้สินก็ควรรีบจัดการ หาทางประนีประนอม เพราะมีเกณฑ์สูงจะถูกฟ้องร้อง มีคดีความ เป็นข่าวอื้อฉาวจนเสื่อมเสียชื่อเสียงได้ ในเรื่องความรัก หากอยู่ไกลกันด้วยระยะทาง ก็อย่าประมาท เพราะการสื่อสารที่ไม่ชัดเจน ก็อาจทำให้ทะเลาะวิวาทจนแตกหักกันได้ และคนโสด ก็ควรระวังรักออนไลน์กับชาวต่างชาติ ก็อาจถูกหลอกลวงจนสูญเสียเงินทองจำนวนมาก
มิถุนายน            เงินทองมากองอยู่ตรงหน้า โดยเฉพาะจากกิจการ งานที่ร่วมกระทำกับคู่ครองและสำหรับคนขายฝัน นักเขียนนิยายรัก ก็มีโอกาสจะได้ทั้งเงินทั้งชื่อเสียง แต่ควรระวังใจดี มีเมตตา สัมพันธ์เสน่หาที่มีฟุ่มเฟือย หรือ เหตุจำเป็นภายในครอบครัว  ก็อาจทำให้หมดตัวได้ รวมถึงยังอยู่ในเกณฑ์ที่ควรระวังการทำสัญญาลงนามในเอกสารสำคัญ ๆ ที่ควรตรวจสอบ ใส่ใจให้มากเป็นพิเศษ  เรื่องความรัก คนโสด ก็อาจได้พบรัก เจอเนื้อคู่ แต่ระวังญาติผู้ใหญ่จะไม่ปลื้ม ที่มีเกณฑ์เป็นอุปสรรครักที่ยากจะก้าวข้าม
กรกฎาคม          โอกาสทองในปีนี้ที่อย่าปล่อยให้ผ่านเลยไป.. ทั้ง งาน เงิน ความรัก จะอยู่ในเกณฑ์ดี ที่สามารถจะกอบโกยทั้งเงินทอง ชื่อเสียง ที่จะทำให้สำเร็จได้อย่างรวดเร็ว แต่หากคิดจะเสี่ยงโชค เก็งกำไรโดยเฉพาะร่วมกับมิตรสหาย ก็ควรคิดให้ดี ๆ เพราะมีเกณฑ์สูงที่จะได้มาก เสียหมด ในเรื่องความรัก คนโสดอาจได้พบรัก เจอเนื้อคู่ จากการสังสรรค์สมาคมกับมิตรสหาย คนมีคู่แล้ว ไปไหนก็เคียงคู่ไปด้วยกัน  ถึงจะทำให้สัมพันธ์รักราบรื่น มีความสุข
สิงหาคม            ผลประโยชน์ขัดกัน ทั้งจากงาน หรือ จากมิตรสหาย ที่ควรระวังโดยเฉพาะจากการสื่อสาร ไม่ชัดเจน  เพราะอาจทำให้เพื่อนรักกลายเป็นศัตรู คู่อริ ที่จะทะเลาะวิวาทกันจนเจ็บตัวได้  ในเรื่องความรัก หากคนรัก คู่ครองให้ความสำคัญกับมิตรสหายมากกว่าปกติ  ก็ควรอดทน อดกลั้น ไม่นำมาเป็นเรื่องใหญ่ที่จะทำให้ทะเลาะวิวาทกันได้ แต่คนโสด หากเข้าสังคมสังสรรค์ให้มากขึ้น ก็อาจทำให้พบรัก เจอเนื้อคู่ที่มีเกณฑ์สูงว่าจะเป็นชาวต่างชาติ
กันยายน            เดือนที่ควรใส่ใจความต้องการของผู้อื่นให้มากพอ ๆ กับที่คิดถึงความสุข ความต้องการของตนเอง ถึงจะทำให้การติดต่อ สัมพันธ์อยู่ในเกณฑ์ดีมากขึ้น  หรือ โอกาสแสวงหารายได้ โดยเฉพาะจากงานที่ทำอยู่เบื้องหลัง ก็จะหาง่าย ใช้คล่องมือ แต่กลางเดือนไปแล้ว ควรระวัง รอบคอบหากคิดจะเสี่ยงโชค เก็งกำไร เพราะมีเกณฑ์สูงเช่นกันว่าจะได้มาก เสียหมด ในเรื่องความรัก ด้วยเสน่ห์ลมปากหวานหูไม่รู้หาย  คนรัก คู่ครอง ก็พร้อมจะสนับสนุนในสิ่งที่กระทำ คนโสด หากเข้าร่วมกิจกรรมตามความเชื่อ ศรัทธา ก็อาจพบรัก เจอเนื้อคู่ได้
ตุลาคม              ปล่อยให้ความรักนำทาง ให้คนรัก คู่ครองเป็นผู้นำ ถึงจะทำให้สัมพันธ์รักรื่นรมย์ คนโสด ก็อยู่ในเกณฑ์ดีที่จะพบรัก เจอเนื้อคู่ และเสน่ห์ที่มากขึ้นในเดือนนี้ จะทำให้มีเพศตรงข้ามเข้ามาให้ได้รัก ได้เลือกจนพอใจ เรื่องการเงิน ด้วยลมปากหวานหูไม่รู้หาย ก็มีเกณฑ์ทำให้เงินทองไหลมาเทมา แต่เรื่องงาน เดือนนี้ ควรทำเฉพาะที่จำเป็นต้องทำ เพราะหากดิ้นรน ขวนขวายมากเกินไป ก็มีโอกาสสูงเช่นกันว่าจะสร้างศัตรู ที่จะทำให้..เจ็บตัว เจ็บใจได้
พฤศจิกายน        ใส่ใจในการติดต่อ สัมพันธ์ให้มากขึ้น แสดงให้เห็นถึงการคิดถึงความรู้สึกของคนอื่นให้มากกว่าตัวเอง ถึงจะทำให้เกิดรายได้ มีลาภผล ได้ผลงานตามที่คาดคิด แต่ควรระวัง จากการใช้คำพูด เขียนที่รุนแรง ไม่เห็นด้วย หรือ เชื่อใจมากเกินไปจนทำให้เสียรู้ เซ็นสัญญาที่จะทำให้เสียเปรียบ ที่จะเป็นอุปสรรคทำให้งาน เงิน ไม่เป็นไปดังที่คิด เรื่องความรัก การเดินทางท่องเที่ยวร่วมกัน ถึงจะอยู่ในเกณฑ์ดีที่จะรักษารักให้รื่นรมย์ คนโสดก็จะได้พบรัก เจอรักที่หวาน โรแมนติค
ธันวาคม            อย่าประมาทกับการเปลี่ยนแปลงที่จะทำให้ชีวิตดีขึ้นหรือแย่ลงในพริบตา ที่ควรใส่ใจให้มากก็คือ เงิน งาน  ที่ต้องถึงลูกถึงคนถึงจะทำให้มีรายได้หลั่งไหลเข้ามา ถึงจะพบความสำเร็จ แต่ควรระวังอารมณ์เสี่ยง กล้าบ้าบิ่น เชื่อข้อมูล เชื่อคนอื่นมากเกินไป ก็อาจทำให้ขาดทุนจนล้มละลายได้ เรื่องความรัก จากกลางเดือนไปแล้ว การเดินทางตามหาความรัก ก็จะอยู่ในเกณฑ์ดีที่จะทำให้พบรัก เจอเนื้อคู่ แต่คนมีคู่ครองอยู่แล้ว หากจะเดินทางตามลำพัง ก็อย่าประมาท เพราะอาจเป็นเหตุทำให้ทะเลาะวิวาทจนแตกหักกันได้
 
อัญมณี/สี ที่เสริมสิริมงคล....ไพลิน สีน้ำเงิน หรือ สีฟ้า
อัญมณี/สี ที่เป็นอริ มรณะ พลอยสีแดง สีแดง , พลอยสีเขียว สีเขียวอ่อน สีไพล
วันดีที่สุดในสัปดาห์ ...วันศุกร์  เลขที่ต้องชะตา... 6 9 4
ราศีแห่งมิตรที่ต้องชะตา....เมถุน สิงห์ ธนู กุมภ์