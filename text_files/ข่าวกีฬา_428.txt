จากกรณี "น้องก้อย" รุ่งระวี ขุระสะ นักเทควันโดสาวทีมชาติไทย วัย 23 ปี  ออกมาแฉในโลกสังคมออนไลน์ว่า ตัวเองถูก "โค้ชเช" หรือ นายเช ยอง ซอก เฮดโค้ชเทควันโดทีมชาติไทยชาวเกาหลีใต้  ลงโทษเกินกว่าเหตุ ด้วยการทำร้ายร่างกาย หลังเจ้าตัวไม่มีความพร้อม ส่งผลให้ตกรอบแรก ในศึกเทควันโด "โคเรียโอเพ่น 2014" ณ ประเทศเกาหลีใต้ จนเป็นข่าวอื้อฉาวไปทั่วในวงการเทควันโดไทย หลังจากที่น้องก้อยเดินทางไปออกรายการ"เจาะข่าวเด่น" กับสรยุทธ สุทัศนะจินดา พร้อมด้วยคุณแม่นพมาศ และคุณพ่อวัลลภ เมื่อวานที่ผ่านมา โดยได้ให้สัมภาษณ์เปิดใจในรายการเจาะข่าวเด่น ทางช่อง 3 โดย "น้องก้อย" ได้เล่าเหตุการณ์ที่ตัวเองถูกทำร้ายจริงๆ ก่อนตัดสินใจบินกลับประเทศไทย พร้อมยืนยันจะเลิกเล่นเทควันโดทีมชาติไทยโดยเด็ดขาด!ขณะที่ทางฝั่งของ "เจ้าแม็กซ์" ชัชวาล ขาวละออ อดีตแชมป์โลก ที่ปัจจุบันผันตัวเองมาเป็นผู้ช่วยโค้ชทีมชาติไทย ก็ออกมาโต้ทันควัน โดยได้พูดอย่างชัดเจนผ่านคลิปว่า  "วันนั้นเป็นการแข่งครั้งแรก มีนักกีฬาแข่งขันด้วยกันทั้งหมด 6 คน ผมทำหน้าที่เป็นผู้ฝึกสอนนักกีฬาทีมชาย พอแข่งเสร็จผมโทรบอกน้อยก้อยว่าให้เตรียมตัวเพื่อรอฝ่ายจัดการแข่งขันเรียกรายงานตัว แต่น้องก้อยไม่ได้เตรียมตัวอะไรเลย ไม่ได้ใส่อุปกรณ์ ไม่ได้วอร์มร่างกาย ไม่ได้ใส่อุปกรณ์อะไรเตรียมพร้อมไว้ด้วย ทำให้การแข่งขันของน้องก้อยในวันนั้นไม่มีความพร้อม ส่วน เป็นเอก การะเกตุ ก็ได้ออกมาเปิดเผยว่า "ตอนนี้ทุกอย่างกำลังแย่ อยากให้เรื่องราวนี้จบลงโดยเร็ว เชื่อว่าโค้ชเชยังมีความหวังดีกับนักกีฬาตลอดเวลา"แต่ข่าวล่าสุดเมื่อช่วงเช้าที่ผ่านมา ที่ทำเอาหลายคนเริ่มทำใจ เมื่อ "บิ๊กเอ" พิมล ศรีวิกรม์ นายกสมาคมเทคัวนโด้ ให้สัมภาษณ์ผ่านรายการเรื่องเล่าเช้านี้ โดยยืนยันว่า "โค้ชเช" เช ยอง ซอก หัวหน้าผู้ฝึกสอนทีมเทควันโดทีมชาติไทย จะไม่เดินทางกลับมาพร้อมกับทัพนักกีฬาไทยที่จะมาถึงในคืนนี้เวลา 22.00 น. เนื่องจากยังไม่สบายใจกับเรื่องที่เกิดขึ้น ซึ่งนายพิมลได้พยายามเจรจาให้โค้ชเชเปลี่ยนใจแต่เบื้องต้นยังไม่มีคำตอบจากทาง โค้ชเช แต่อย่างใด 
ล่าสุด โลกไอทีอย่างไว! ตั้งเพจแอนตี้น้องก้อยแล้ว ติดตามได้ที่นี่ 

 

 