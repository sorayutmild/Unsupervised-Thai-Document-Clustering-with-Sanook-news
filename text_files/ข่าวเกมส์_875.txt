สวัสดีครับสวัสดีเพื่อนๆพี่ๆทุกคนด้วยนะครับ ช่วงที่ผ่านมาเป็นช่วงที่แฟนหนังสยองคงพากันหลอนอย่างสนุกสนานกับหนัง The Nun กันเรียบร้อยแล้วซึ่งวันนี้เราจะมาขอทวีความหลอนขึ้นอีกนิดกระตุกขวัญผวากันเพิ่มอีกหน่อยกับการรีวิวเกมอาเขตสุดหลอนอย่าง Evill nun เกมแม่ชีสุดหลอนที่จะพาคุณนอนฝันร้ายตลอดคืน ใครที่ชื่นชอบการเล่นเกมแนวผีๆแนวหลอนๆวันนี้เรามาลองหลอนไปพร้อมกันดูครับ
Evill nun
พัฒนาโดย : Keplerians
แนวเกม : อาร์เคด

ต้องบอกเลยว่าแม่ชีหลอนอย่างนันเป็นฝันร้ายแห่งยุคนี้เลยก็ว่าได้ หลังจากที่มีตำนานความหลอนมาจากภาพยนตร์ก็มีบรรดาเกมหลายตัวที่หยิบยกเอาภาพลักษณ์แม่ชีไปใช้เป็นตัวคาแรคเตอร์หลอนๆในเกม ซึ่งเกมที่เราจะมารีวิวกันในวันนี้เองก็เป็นหนึ่งในนั้นโดยเกมที่เราจะมาคุยกันในวันนี้ก็คือเกม Evill nun แม่ชีชั่วร้ายที่พร้อมท้าทายทุกความหลอนนั่นเอง
มาพูดถึงตัวเกมกันก่อน ตัวเกม Evill nun เป็นเกมแนวอาเขตสุดหลอนที่ผู้เล่นจะได้รับบทเป็นผู้ที่ต้องหนีเอาชีวิตรอดจากโรงเรียนที่มีแม่ชีคลั่งคอยดักอยู่ทุกหนแห่ง วิธีการเล่นนั่นเราจะต้องออกไปสำรวจบริเวณโดยรอบโรงเรียน จำทุกจุดที่หลบได้ ตรงไหนซ่อนได้ตรงไหนต้องหนี หาทางหนีทีไล่เอาไว้ให้ดีๆ แต่ที่ต้องระวังคืออาจจะไปจ๊ะเอ๋กับแม่ชีบ้าคลั่งที่จะตามไล่ฆ่าเราได้

เริ่มต้นเมื่อเราเข้าเกมตัวเกมจะให้เราเลือกระดับความยากง่ายของเกมใครมีฝีมือแค่ไหนก็ลองจัดไปเลือกได้ตามใจเลยครับ ส่วนตัวผมค่อนข้างขวัญอ่อนขอลองแค่ระดับง่ายๆก็เกือบหัวใจวายแล้วจ้า เริ่มแรกเราจะไปโผล่ในห้องแคบๆห้องหนึ่งซึ่งมีตู้ให้หลบซ่อนและมีทางออกสองทางคือช่องแคบๆที่ต้องคลานเข้าไปและประตูทางออก  ตอนเล่นผมลองคลานหมอบๆไปตามช่องที่ว่าซึ่งทำให้อดคิดไม่ได้ว่าผมนี่โคตรซวยจริงๆเพราะทันทีที่เลี้ยงตรงหัวโค้งก็ได้เจอแม่ชียืนดุกอยู่พอดิบพอดีต้องหนีอย่างไว ที่พีคคือนางดันคลานตามผมมาด้วยนี่สิ อย่างที่บอกครับเราต้องแอบต้องหนี เจอพวกตู้ต่างๆเราสามารถเปิดและเข้าไปอยู่ปิดประตูซ่อนตัวได้

เกมเพลย์ของเกมนี้ออกแบบมาได้เรียบง่ายแต่เล่นเพลินดีครับปุ่มคอนโทรลมีไม่กี่ปุ่มมีกดหมอบคลานหรือยืน มีคอนโทรลเลอร์สำหรับเดิน มีปุ่มเปิดปิดตู้ การควบคุมง่ายๆแต่จะหนีรอดได้นี่ยากเอาเรื่อง

สิ่งที่คุณต้องรู้และระวังคือทุกการกระทำของตัวละครเราที่เกิดเสียงดังขึ้นจะเป็นตัวล่ออย่างดีที่จะดึงแม่ชีมาหาเราเพราะงั้นจะเดินจะเคลื่อนไหวไปไหนทำอะไรก็ขอให้เงียบและระวังตัวอยู่ตลอดด้วยนะครับ

เพื่อให้ได้อารมณ์หลอนๆในการเล่นแนะนำให้ปิดไฟและใส่หูฟังเล่นรับรองเลยครับว่าถ้าคุณไม่ใช่คนจิตแข็งมากๆระดับเทพมีใจเต้นรัวๆแอบกลัวกันทุกคนก็เป็นความรู้สึกตื่นเต้นเล่นสนุกดีเหมือนกันครับ สายเกมหลอนๆน่าจะชอบกัน ส่วนตัวจังหวะที่ผมคิดว่ารอดแล้วพอกดหันหลังมาเจอแม่ชีเงื้อแขนฟาดผมนี่เป็นอะไรที่แอบตกใจอยู่เหมือนกัน

มาพูดกันถึงในส่วนของมือถือที่จะใช้เล่นเกมนี้กันบ้างสำหรับ Evill nun นี้นั้นเป็นเกมที่ไม่ได้ใหญ่อะไรมือถือรุ่นไหนๆก็สามารถหาโหลดมาเล่นกันได้ครับ
สำหรับข้อน่าเสียดายนะครับเนื้อหาเกมยังเป็นภาษาอังกฤษสำหรับใครที่เป็นสายเสพเนื้อเรื่องคงต้องฝึกภาษากันหน่อยนะครับ
ใครที่ชื่นชอบเกมอาเขตแนวสยองขวัญสั่นประสาทลองโหลดมาเล่นกันดูนะครับรับรองไม่ผิดหวังครับ สำหรับวันนี้ก็คงต้องขอจบการรีวิวไว้แต่เพียงเท่านี้แล้วพบกันใหม่บทความหน้าหากมีตรงไหนผิดพลาดยังไงต้องขออภัยมา ณ ที่นี้ด้วยนะครับสำหรับวันนี้สวัสดีครับ
 
ดาวน์โหลดเกม แม่ชีชั่วร้าย Evil Nun
