เกมออนไลน์
ในขณะที่วงการเกมส์ในประเทศเพื่อนบ้านอย่างเกาหลีใต้และญี่ปุ่นกำลังตกต่ำลงๆจากหลายสาเหตุ ประเทศจีนกลับทำรายได้จากวงการเกมส์ได้มากขึ้นๆ ซึ่งล่าสุดในปี 2013 มูลค่าของตลาดเกมส์ในจีนสูงสุดเป็นสถิติใหม่ ที่ 11 พันล้านเหรียญสหรัฐ มากกว่าเกาหลีใต้ที่มีมูลค่า 9.16 พันล้านเหรียญอยู่พอสมควรทีเดียว ตามข้อมูลจากเว็บไซต์ Gameindustry.biz
สาเหตุที่ทำให้คนจีนนิยมเล่นเกมออนไลน์มากที่สุดในเอเชีย ส่วนหนึ่งก็เป็นเพราะกฎหมายห้ามขายเกมคอนโซล ที่รัฐบาลจีนตั้งไว้นั่นเอง ทำให้เกมเมอร์ชาวจีนจึงต้องเล่นเกมส์จาก PC เท่านั้น และทำให้ความนิยมของเกมออนไลน์สูง แม้ว่าล่าสุดจีนจะยกเลิกกฎหมายแบนเกมส์คอนโซลไปแล้วก็ตาม คนเล่นเกมส์ในจีนก็ยังนิยมเล่นเกมออนไลน์มากกว่าอยู่ดี ซึ่งผู้เล่นในจีนส่วนมากก็มักนิยมไปเล่นเกมส์ตามร้านเน็ตคาเฟ่กันมากกว่าเล่นที่บ้าน เพราะได้บรรยากาศในการเล่น และสังคมคนเล่นที่มากกว่า จึงเป็นส่วนหนึ่งที่ทำให้ตลาดเกมออนไลน์ในจีนมีมูลค่าสูง จากการสำรวจเกมออนไลน์ต่างๆในจีนก็พบว่าเกมออนไลน์ส่วนมากที่คนจีนนิยมเล่น ก็มักเป็นเกมออนไลน์ที่พัฒนาโดยบริษัทในจีนเอง อย่าง Netease และ Tencent สองค่ายยักษ์ใหญ่ของจีน แต่ก็มีบางเกมส์จากค่ายอื่นๆๆด้วยเช่นกัน โดย 5 เกมออนไลน์ที่คนจีนนิยมเล่นทั้งหมดก็คือ
League of LegendDeveloper: Riot GamesGenre: Multiplayer Online Battle Arena
เกมออนไลน์ยอดฮิตอันดับหนึ่งของเกมเมอร์ชาวจีน และก็ยังเป็นเกมส์ที่ฮิตมากที่สุดในโลกด้วย LoL เป็นเพียงเกมส์เดียวที่ติดอันดับ Top 5 เกมส์ออนไลน์จีน ที่ไม่ได้พัฒนาโดนค่ายเกมส์ของจีนเอง เกมเมอร์จีนนิยมเล่นเกมส์แนว MOBA มาตั้งแต่สมัย Dota แล้ว หลังจากเบื่อ Dota ก็หันมาเล่น LoL กันแทน และได้รับความนิยมมาตลอดนับแต่นั้นมา สาเหตุที่ได้รับความนิยมก็เพราะระบบการเล่น ที่นิยมเล่นกันเป็นทีมเวิร์ค กับระบบเกมส์ที่สมดุล และอีกอย่างก็คือ แม้ว่า LoL จะไม่ใช่เกมส์จีนเอง แต่ก็ให้บริการโดย Tencent ที่เป็นค่ายยักษ์ใหญ่ของจีน
เกมออนไลน์
Long Jian 龍劍 (Dragon's Sword Online)Developer: NetEase GamesGenre: MMORPG
เกมออนไลน์แนว MMORPG แนวแฟนตาซีที่ผสมผสานนิยายกำลังภายในของจีน จากค่าย Netease ที่เป็นหนึ่งในค่ายยักษ์เช่นกัน เกมส์นี้ได้รับความนิยมอย่างมากเพราะความสวยงามของภาพกราฟฟิก ที่สร้างขึ้นด้วย Unreal Engine 3 จึงเป็นเกมออนไลน์ที่มีกราฟฟิกสวยเป็นอันดับต้นๆของจีนเลยก็ว่าได้ ระบบการเล่นก็เล่นง่ายๆ ไม่ต่างกับ World of Warcraft ที่คนส่วนมากคุ้นเคยเท่าไหร่ ต่างกันตรงที่เกมส์นี้เน้นตัวละครและฉากที่น่ารักแบบแฟนตาซี
เกมออนไลน์
QQ SpeedDeveloper: Tencent QQ GamesGenre: Kart Racer
เกมรถแข่งออนไลน์จาก Tencent ที่นำเอาตัวละครอวาตาร์จาก QQ โปรแกรมแชทยอดฮิตของคนจีนมาใช้ร่วมกัน จึงเป็นเกมส์ที่ชื่นชอบของคนใช้ QQ ด้วย ทางด้านของระบบเกมส์นั้น เรียกได้ว่าแทบจะลอก Popkart เกมรถแข่งออนไลน์ของเกาหลีใต้มาเกือบหมด ซึ่งตรงนี้คนจีนเขาไม่สนใจอยู่แล้ว เน้นเล่นเกมของประเทศตัวเองเงินทองไม่รั่วไหล แถมยังมีจุดเด่นตรงที่สามารถแต่งตัวละครอวาตาร์ของเราได้หลากหลาย แบบเดียวกับ QQ นั่นเอง นอกจากนี้เงินที่ได้ในเกม QQ Speed นี้ยังเอาไปแลกเป็นเงินใน QQ ที่เป็นโปรแกรมแชทได้ด้วย
เกมออนไลน์
Fantasy Westward Journey 梦幻西游Developer: NetEaseGenre: MMORPG
เกมออนไลน์ที่เก่าแก่ที่สุดในบรรดาเกมออนไลน์ยอดนิยมของจีน 5 อันดับ ถึงแม้ว่าจะเปิดให้เล่นกันมานานแล้วตั้งแต่ปี 2004 แต่ความนิยมก็ยังสูงอยู่ เป็นเกมส์ MMORPG แฟนตาซีผสมผสานนิยายดังของจีน 'ไซอิ๋ว' ส่วนสาเหตุของความนิยมในเกมส์นี้ นอกจากตัวเกมส์ระบบน่ารักน่าเล่นแล้ว ส่วนหนึ่งก็เพราะมันเป็นเกมส์ที่เปิดโอกาสให้ผู้เล่นหาเงินในเกมส์ได้จากการขายไอเทมหรือเงินในเกมส์ให้กับผู้เล่นคนอื่นๆ
เกมออนไลน์
天龍八部 (Demi-gods and Semi-Devils)Developer: Sohu GamesGenre: MMORPG
เกมออนไลน์แนว MMORPG อีกเกมส์ ที่สร้างโดยผสานแนวแฟนตาซีเข้ากับนวนิยายกำลังภายในของจีน ซึ่งเกมส์นี้ใช้โครงเรื่องจากนวนิยาย '8 เทพอสูรมังกรฟ้า' ของกิมย้ง นับว่าเป็นเกมออนไลน์จากนวนิยายแนวกำลังภายในที่ได้รับความนิยมสูงสุดของจีนเลยก็ว่าได้ ตัวเกมส์เปิดให้บริการมาตั้งแต่ปี 2007 แล้ว แม้ภาพจะไม่สวยเท่าไหร่แต่ก็ได้รับความนิยมอยู่ ส่วนหนึ่งอาจเป็นเพราะความชอบเรื่องราวและท่วงท่าตัวละคร ที่อิงจากนวนิยายกำลังภายในของกิมย้งนั่นเอง
เกมออนไลน์
จะเห็นได้ว่าคนจีนนั้นชาตินิยมพอตัว เพราะจะอุดหนุนเกมออนไลน์ประเทศตัวเองเป็นส่วนใหญ่ ตรงข้ามกับเกมเมอร์ไทย ที่ไม่ค่อยแลเกมออนไลน์ของคนไทยด้วยกันมากนัก แต่เน้นเกมออนไลน์จากเกาหลีใต้ที่ภาพสวยงามอลังการซะมากกว่า