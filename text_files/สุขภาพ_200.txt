ไขมัน มีทั้งชนิดที่ทานมากๆ แล้วส่งผลเสียต่อร่างกาย ส่วนไขมันอีกชนิดหนึ่งคือชนิดที่สามารถทานได้ และให้ประโยชน์มากกว่าโทษ ไขมันทั้งสองชนิดคือ ไขมันอิ่มตัว และไขมันไม่อิ่มตัว แต่ละชนิดแบบไหนที่ดี แบบไหนที่ควรเลี่ยง และสามารถพบไขมันเหล่านี้ได้ในอาหารชนิดใดบ้าง มาศึกษากัน
ไขมันอิ่มตัว
กรดไขมันอิ่มตัว (Saturated fatty acid) คือ ไขมันที่เป็นไขมันเต็มตัว เช่น ไขมันโคเลสเตอรอล ไขมันไตรกลีเซอไรด์
ไขมันอิ่มตัว พบได้ในอาหารชนิดใดบ้าง?

ไขมันสัตว์ เนื้อหมู เนื้อวัว
ไขมันจากกะทิ มะพร้าว เนย
ไข่แดง 

ไขมันอิ่มตัว อันตรายหรือไม่?
เมื่อบริโภคไขมันอิ่มตัวในปริมาณมาก ไขมันจะไปสะสมในเซลล์ไขมันทั่วร่างกาย ก่อให้เกิดโรคอ้วน โรคหลอดเลือดหัวใจ และโรคหลอดเลือดสมอง  
อย่างไรก็ตาม ไขมันอิ่มตัวก็ยังมีความจำเป็นต่อร่างกาย เพียงแต่ต้องบริโภคในปริมาณที่จำกัด
กรดไขมันไม่อิ่มตัว
กรดไขมันไม่อิ่มตัว (Unsaturated fatty acid) เป็นไขมันที่ได้จากพืช (ยกเว้นจากพืชบางชนิด เช่น กะทิ และน้ำมันปาล์ม ที่เป็นไขมันอิ่มตัว) ไขมันไม่อิ่มตัว มีผลต่อโรคอ้วนและโรคหลอดเลือดน้อยกว่าไขมันอิ่มตัว
ไขมันไม่อิ่มตัว มีกี่ประเภท?
ไขมันไม่อิ่มตัว แบ่งแยกออกเป็น 2 ประเภท คือ

ไขมันไม่อิ่มตัวเชิงเดี่ยว พบได้ในน้ำมันพืช เช่น น้ำมันมะกอก น้ำมันงา น้ำมันดอกคำฝอย อะโวคาโด ปลาทะเล เช่น ปลาแซลมอน ปลาทูน่า ถั่ว เมล็ดธัญพืชต่างๆ 
ไขมันไม่อิ่มตัวเชิงซ้อน พบได้ในน้ำมันพืช เช่น น้ำมันถั่วเหลือง น้ำมันข้าวโพด น้ำมันทานตะวัน ถั่ว และเมล็ดธัญพืชต่างๆ

>> “น้ำมันมะกอก” ชนิดไหนใช้ทอด ผัด หรือทานกับสลัด?
>> น้ำมันหมู VS น้ำมันพืช ตกลงอันไหนมีประโยชน์มากกว่ากัน?
ไขมันไม่อิ่มตัว อันตรายหรือไม่?
ไขมันไม่อิ่มตัวเชิงเดี่ยวช่วยลดระดับคอเลสเตอรอลไม่ดี ลดความเสี่ยงเกิดโรคหัวใจและหลอดเลือดสมอง ดังนั้นจึงเป็นไขมันที่ควรทานในชีวิตประจำวัน
อย่างไรก็ตาม แม้ว่าในภาพรวมแล้ว ไขมันอิ่มตัวจะอันตรายมากกว่าไขมันไม่อิ่มตัว แต่ร่างกายยังต้องการไขมันทั้งสองชนิด ดังนั้นควรเลือกทานไขมันทั้งอิ่มตัว และไขมันไม่อิ่มตัวในปริมาณที่พอเหมาะ ทานไขมันอิ่มตัวให้น้อยกว่าไขมันไม่อิ่มตัว แบ่งสัดส่วนให้เราได้ทานไขมันในทุกๆ วัน วันละนิดวันละหน่อย เน้นถั่ว ปลาทะเล แล้วอย่าลืมออกกำลังกายอย่างสม่ำเสมอ และพักผ่อนให้เพียงพอด้วย