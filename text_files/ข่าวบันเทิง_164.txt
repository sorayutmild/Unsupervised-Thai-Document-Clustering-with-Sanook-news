ตั้งใจจะไปร่วมแสดงความยินดีกับคู่บ่าวสาวป้ายแดง ใบเตย อาร์สยาม และ ดีเจแมน พัฒนพล ที่เพิ่งจะควงคู่เข้าสู่ประตูวิวาห์ไปเมื่อวันเสาร์ที่ผ่านมา (5 ต.ค.)
แต่งานนี้ บุ้ง ใบหยก ภรรยาสาวสุดที่รักของ เวฟ สาริน ก็ถูกกระแสดราม่าเข้าเล่นงานจนได้ เมื่อเธอได้ลงรูปภาพคู่กับแบคดรอปงานแต่งโพสต์ลงอินสตาแกรมส่วนตัว แต่ก็มีกระแสวิพากษ์วิจารณ์ถึงเรื่องการเลือกใส่เสื้อผ้าไม่เหมาะสม ดูเหมือนเป็นการไม่ให้เกียรติเจ้าของงาน จนในที่สุดก็เกิดเป็นดราม่าขึ้นมาเบาๆ
โดย บุ้ง ใบหยก ก็ไม่ได้ปล่อยให้เป็นดราม่าค้างคาในอินสตาแกรมไว้นาน เพราะเธอได้เข้าไปตอบกลับแบบแซ่บๆ พร้อมชี้แจงเหตุผลให้ฟังว่า เธอและสามีไปร่วมงานตอนห้าทุ่ม ซึ่งเป็นช่วงเวลาอาฟเตอร์ปาร์ตี้ของบ่าวสาว เพราะพิธีการทุกอย่างเสร็จสิ้นไปหมดแล้ว อีกทั้งแขกในงานรวมถึง ใบเตยและดีเจแมน ก็ได้เปลี่ยนชุดเตรียมสนุกเต็มที่
 IG:bungbaiyokeบุ้ง ใบหยก ตอบกลับแบบแซ่บๆ
ทั้งนี้ เวฟ สาริน ยังได้เข้ามาคอมเมนต์ยืนยันอีกเสียง พร้อมบอกด้วยว่า บ่าวสาวไม่ได้ว่าอะไรคู่ตนเรื่องการแต่งตัวเลย แถมยังดีใจด้วยซ้ำที่เราได้ไปร่วมงานเพื่อแสดงความยินดีกับคู่เขา
และดูเหมือนจะจบดราม่าทุกอย่างลง เมื่อ ดีเจแมน ได้เข้ามาคอมเมนต์สั้นๆ ให้กับ บุ้ง ใบหยก แต่เคลียร์ทุกประเด็นว่า “รัก”
>>ไม่โกรธ "บุ้ง ใบหยก" เจอเขียนว่าไม่สวย เพื่อนแทคทีมปกป้องบอกแต่ "รวย" มากนะจ๊ะ
>>"เวฟ" ควง "บุ้ง ใบหยก" เปิดใจกว่าจะมี "น้องบุญ" คุณตาทุ่มเงินล้านให้เลย
