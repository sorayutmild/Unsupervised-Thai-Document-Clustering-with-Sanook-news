เกมเมอร์หลายคนคงรู้กันว่า ไม่ว่าจะเกมใดก็ตาม หากมีวางจำหน่ายในหลายโซน  จะมีการจัดทำ Box Art ที่ต่างกันออกไปด้วย โดยเฉพาะโซนญี่ปุ่น ที่ชอบทำ  Box Art  ให้เป็นเอกลักษณ์ของตัวเองจนแม้แต่ชาวตะวันตกที่เล่นโซนอเมริกาเองก็ยังอยาก ได้มาครอบครอง วันนี้ผมก็มีตัวอย่างเหล่านั้นมาเทียบให้ชมกันครับ
หมายเหตุ ฝั่งซ้ายคือโซนญี่ปุ่น ฝั่งขวาคือโซนอเมริกาครับ
Blue Dragon
ปกเกมส์
มองเทียบกันแล้วเห็นความแตกต่างกันชัดเจน  เหตุผลที่เกมเมอร์ตะวันตกชอบปกของโซนญี่ปุ่นมากกว่า  ก็เพราะเจ้ามังกรฟ้าในปกโซนอเมริกามันช่างดูชั่วร้ายซะเหลือเกิน  ส่วนปกญี่ปุ่นเป็นลายเส้นของ อ.อากิระ โทริยาม่า  ผู้ออกแบบคาแรคเตอร์ของเกมนี้ และเป็นลายเส้นเอกลักษณ์ที่ใช้วาด Dragon  Ball, Dragon Quest อีกด้วย
Dark Soul
ปกเกมส์
สำหรับปก Dark Soul นั้นดูดีทั้ง 2 แบบครับ  แต่ที่มีคนชอบของญี่ปุ่นมากกว่า  เพราะให้ความรู้สึกและอารมณ์ที่เหมือนกับการเริ่มต้นออกผจญภัยจริงๆ  มากกว่าภาพของโซนอเมริกาที่ดูไม่ออกว่าจะสื่ออะไรกันแน่
Deus EX : Invisible War
ปกเกมส์
ตามชื่อเกมครับ ของโซนอเมริกาที่เราเห็นเป็นชายหนุ่มผมตั้งแหลมๆ  ชี้ปืนมา ซึ่งไม่มีความเข้ากันกับชื่อเกมเลย ต่างกับของโซนญี่ปุ่น  ที่ใช้ภาพของมนุษย์ที่กำลังหายตัวอยู่  และการขดตัวเป็นรูปคล้ายสมองก็สื่อถึงการเล่นเกมนี้แบบมีแทคติกด้วย
Final Fantasy : Dirge of Cerberus
ปกเกมส์
อันนี้โคตรจะชัวร์  ครับว่าแม้แต่ชาวมะกันเองก็หลงไหลในภาพศิลป์ของซีรี่ส์ Final Fantasy  มากกว่ารูป วินเซนต์แบบสมจริงมาโชว์ครึ่งหน้าให้เห็น
Infamous
ปกเกมส์
เชื่อได้ว่า  ชาวตะวันตกเองก็ชักจะเบื่อปกเกมที่เป็นรูปตัวละครเดินเข้าหากล้องแล้วล่ะ  ผมเองก็ยังเบื่อเลย ซึ่งปกเกม Infamous  ของญี่ปุ่นนั้นสื่อถึงความรุนแรงและหายนะซึ่งเป็นส่วนสำคัญของเนื้อเรื่อง เกมได้ดีกว่า แม้พี่โคลจะไม่หันหน้าเข้าหากล้องก็ตาม
Injustice : God Among Us
ปกเกมส์
ปกเกมนี้จริงๆ แล้วของโซนอเมริกานั้นสวยงามและน่าสนใจมากครับ..  ถ้าไม่มีหน้าตัวละครลอยเด่นขึ้นมาแบบนั้นนะครับ  เอาแค่รูปแบทแมนกับซุเปอร์แมนกำลังสู้กันนี่ก็แจ่มแล้ว  พอมีหน้าตัวละครอื่นๆ โผล่มาด้วยปุ๊ป ความแจ่มมันหายไปเลย  จึงทำให้ปกญี่ปุ่น ที่เป็นตัวละครที่ทำท่าเหมือนจะยกพวกมาบวกกัน  ดูให้อารมณ์และน่าสนใจมากกว่า
Kirby Squeak Squad

ปกเกมส์
เอาแค่เพิ่มคิ้วให้เคอร์บี้ อารมณ์ก็เปลี่ยนแล้วล่ะครับ  จากปกของโซนญี่ปุ่นที่เหมือนว่าเคอร์บี้กำลังขนสมบัติหนีจากการตามล่าของหนู  แต่ปกอเมริกาดูยังไงก็เหมือนเคอร์บี้กำลังขโมยสมบัติไปจากหนูที่น่าสงสาร  (ฮา)
Metal Gear Solid 4: Gun of the Patriots
ปกเกมส์
กรณีเดียวกันกับ Final Fantasy เลยล่ะครับ สำหรับเกมอมตะ ที่มี Artwork  สวยๆ แล้วใครๆ ก็อยากให้ภาพ Art นั้นมาอยู่บนปก  แทนหน้าตัวละครที่สมจริงจากในเกมครับ
Resident Evil: Outbreak
ปกเกมส์
หน้าซอมบี้ที่สะท้อนจากปืน ให้อารมณ์ความเป็น "Outbreak"  น้อยกว่ามือซอมบี้เป็นร้อยที่พยายามคว้าคอคุณไปขย้ำซะอีก  เป็นการออกแบบปกที่ทำให้ความรู้สึกต่างกันโดยสิ้นเชิง
Sly Cooper Collection
ปกเกมส์
อันนี้ชัดเจนกับความสวยงามของ Box Art เวอร์ชั่นญี่ปุ่น ที่ดูโล่งสบายตา  ซึ่งคำว่า Collection ก็เพียงพอที่จะบอกว่าเป็นการรวมภาค 1-3  เอาไว้ด้วยกันแล้ว
หมายเหตุ ที่ยกมาก็เป็นเพียงแค่ตัวอย่างของบางเกมเท่านั้นครับ  ซึ่งก็ไม่ได้แปลว่าปกของเกมโซนอเมริกาไม่สวยไปซะหมดทุกเกมเลยนะครับ  เพียงแค่ว่าคนอเมริกาส่วนใหญ่รู้สึกว่าการออกแบบปกเกมบางเกมของญี่ปุ่นทำออก มาได้ดีกว่าของอเมริกาเท่านั้นเองครับ