โลกโซเชียลรวมพลังแชร์ ตามล่า "ไอ้ชายชั่ว" ย่องเข้าบ้าน ปลุกข่มขืนคุณยายนอนกลางบ้าน ญาติเข้ามาเห็นภาพนาทีอุบาทว์ ไล่ตามถ่ายรูปประจาน แต่ดันหนีไปได้
(24 ม.ค.) ผู้สื่อข่าวรายงานว่าโลกโซเชียลมีเดียกำลังให้ความสนใจโพสต์แชร์ของผู้ใช้เฟซบุ๊กชื่อว่า "Bombam Nantikan" ที่ได้ลงภาพและประกาศช่วยตามจับคนร้าย หลังแอบเข้ามาภายในบ้านและก่อเหตุข่มขืนกระทำชำเราคุณยายวัยชรา แต่ปรากฏว่าลูกหลานกล้บเข้าบ้านมาเห็นเหตุการณ์พอดี และบันทึกภาพเอาไว้ แต่ไม่ทันจับกุมตัวผู้ก่อเหตุเอาไว้ได้
โพสต์ดังกล่าวถูกแชร์เผยแพร่ออกมาเมื่อช่วงบ่ายวันนี้ โดยผู้ใช้เฟซบุ๊กได้แชร์ภาพรูปพรรณสันฐานของคนร้ายที่เห็นไม่ค่อยชัดนัก เนื่องจากเป็นช่วงจังหวะชุลมุนที่คนร้ายพยายามวิ่งหลบหนีออกไปจากบ้าน ส่วนอีกภาพที่เหลือเผยให้เห็นช่วงขณะที่คนร้ายกำลังพยายามข่มขืนกระทำชำเราคุณยายวัยชราอยู่ที่พื้นบ้าน
"เรื่องนี้เกิดขึ้นกับคนใกล้ตัวของเราเองนะคะ คุณยายที่นอนอยู่นั้นเป็นแม่ของอาเรา ผู้ชายคนนี้กำลังข่มขืนคุณยาย อาเข้าไปเจอพอดี และในมือถือโทรศัพท์อยู่ จึงนำขึ้นมาถ่ายรูปไว้ได้ ก่อนที่คน้รายจะวิ่งหนีไป ตอนนี้อาเราแจ้งความแล้ว แต่ยังจับคนร้ายไม่ได้"
ทั้งนี้ ผู้โพสต์ยังได้ฝากเตือนเป็นอุทาหรณ์ ไม่ควรทอดทิ้งผู้สูงวัยเอาไว้ที่บ้านเพียงลำพัง เพราะเหตุการณ์เช่นนี้เกิดขึ้นได้ง่ายกว่าที่คิด แม้กระทั่งจะอยู่ในบ้านก็ตาม เคราะห์ดีที่มีคนเหตุการณ์ก่อน ไม่เช่นนั้นอาจจะเกิดเหตุไม่คาดคิดไปมากกว่านี้ หรืออาจจะมุ่งทำร้ายพยานที่เห็นเหตุการณ์ไปอีกคน พร้อมกับฝากชาวโซเชียลช่วยแชร์ติดตามคนร้ายรายนี้
อย่างไรก็ตาม หลังจากโพสต์ดังกล่าวถูกแชร์ออกไป ปรากฏว่ามีผู้เข้ามาแสดงความคิดเห็นเป็นจำนวนมาก พร้อมกับเป็นกำลังใจและขอให้เจ้าหน้าที่ตำรวจจับกุมด้วยคนร้ายรายนี้ให้ได้โดยเร็ว