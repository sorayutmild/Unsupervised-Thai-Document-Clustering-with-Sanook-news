(11 ก.ค.) น้ำหนึ่งณมน หรือ กัญณนนพัทน์ วงศาโรจน์ วัย 24 ปี อดีตพิธีกรสาวสวยรายการ Sexy on Tube ทางช่อง Maxxitv ของแกรมมี่ และเจ้าของประโยคฮิต "ชิดกว่าชมอีก" จากโฆษณาชุดชั้นในซาบีน่า หลังเข้ารักษาอาการป่วยด้วยโรคมะเร็งเส้นประสาท ที่โรงพยาบาลวชิรพยาบาล ล่าสุด น้องณมน ได้จากไปอย่างสงบแล้ว
โดยก่อนหน้านี้ คุณแม่ของน้องณมน ได้โพสต์ข้อความบนเฟซบุ๊ค โดยบอกอาการของ "น้ำหนึ่ง ณมน" ว่า  "น้องเป็นมะเร็งเส้นประสาท ระยะสุดท้ายซึ่งเป็นชนิดที่เกิดขึ้นน้อยมาก ไม่ตอบสนองต่อการรักษาใดๆ ทั้งสิ้น น้องสู้ไม่ไหวแล้วค่ะ ขอบคุณทุกกำลังใจ นี่คือสิ่งที่น้องอยากจะให้คุณแม่ทำ ขอบคุณทุกคนค่ะ จากคุณแม่และน้องณมนค่ะ"
และล่าสุดเมื่อเวลาประมาณ 6 โมงเย็นของวันที่ 10 ก.ค. คุณแม่น้องณมณได้โพสต์ข้อความอีกครั้ง "จากคุณแม่น้องณมน ตอนนี้ น้องได้ไปสู่สวรรค์แล้ว อย่างสงบ ขอบคุณทุกคนนะคะ คุณแม่จะแจ้งวัดสวดอภิธรรมอีกทีนะคะ"
ซึ่งกำหนดสวดอภิธรรม น้องณมน ณ วัดเทพลีลา ศาลา 3 เริ่มวันพฤหัส ที่ 11 - 17 กรกฎาคม และกำหนดพิธีฌาปณกิจในวันที่ 18 กรฏาคม 2556  พิธีรดน้ำศพวันนี้ เวลา 16.00น เป็นต้นไป
ประวัติน้องณมณ เป็นพิธีและพริตตี้ตามงานต่าง ๆ ผลงานที่สร้างชื่อเสียงและเป็นที่รู้จักคือ โฆษณาชุดชั้นในซาบีน่า ประโยคฮิต อกชิดกว่าชมอีก และ โฆษณาลูกออมฮอลล์ ที่กำลังออกอากาศอยู่ขณะนี้้
(ภาพจากเฟซบุ๊ค น้องณมน)
ทีมข่าว Sanook! News ขอแสดงความเสียใจต่อการจากไปของน้องณมนและขอร่วมไว้อาลัยมา ณ ที่นี้ 
