แม้ว่าทีมงาน Sanook! Hitech จะมีการรวมมือถือหลากหลายรุ่นและราคาให้ได้อ่านกันแล้ว แต่ยังในปีนี้ยังไม่มีการรวมมือถือที่แบตฯอึดระดับเทพกันเลย ครั้งนี้ทีมงาน Sanook! Hitech จะรวมมือถืแบตฯรอึดราคาไม่ถึง 10,000 บาท มาทั้งหมด 10 รุ่นให้ได้เลือกกันว่า ตัวไหนจะลงตัวกับคุณ
 Lenovo K6 Power

เริ่มจากตัวแรกก่อน สำหรับคนที่มีงบประมาณแค่ 7,000 บาท Lenovo K6 Power ถือว่าเป็นทางเลือกสำหรับคนที่อยากได้มือถือแบตฯอึด ที่ต้องมองเพราะนอกจากจะได้แบตเตอรี่ติดเครื่องขนาด 4,000 mAh จัดว่าเยอะมากแล้วยังได้สเปคที่ดีและหน้าจอใหญ่ และมีระบบสแกนลายนิ้วมือมาให้ ซึ่งหายากกับมือถือในระดับราคานี้ ค่าตัวอยู่ที่ 6,990 บาท
ASUS Zenfone 3 Max 5.2 นิ้ว

ขึ้นชื่อว่าแบตฯใหญ่ต้องมี ASUS Zenfone 3 Max ติดแน่นอน รุ่นแรกที่แนะนำสำหรับคนที่ไม่อยากได้หน้าจอใหญ่ ZenFone 3 Max ถือว่าเป็นตัวเลือกที่ดี และมีขนาดที่ลงตัวไม่น้อย ขนาดของเครื่องถือว่าเล็กกะทัดรัด และยังได้แบตเตอรี่ขนาด 4100 mAh เยอะกว่า แต่อาจจะมีบางจุดที่ยังแค่พอใช้เช่นกล้องที่ทำงานช้าไปบ้าง กับค่าตัวที่ 5,990 บาท ถือว่าคุ้มอยู่
Samsung Galaxy J7 Version 2

แม้ว่าจะไม่ได้ออกแบบเพื่อให้แบตเตอรี่ก้อนใหญ่แต่สำหรับ Samsung Galaxy J7 Version 2 ก็ให้แบตเตอรี่ขนาด 3300 mAh แต่ด้วยการใช้หน้าจอความละเอียดแค่ HD และรองรับ 4G และ CPU ไม่ได้กินไฟมาก สามารถใช้งานได้ยาวนาน และยังสามารถถอดเปลี่ยนแบตเตอรี่ได้ในราคาประมาณ 8,900 บาท
Moto M

น้องใหม่ราคา 9,990 บาท นอกจากจะมีความโดดเด่นที่เรื่องการออกแบบตัวเครื่องการใช้ Software ใหม่ล่าสุด แล้ว Moto M ให้แบตเตอรี่ขนาด 3050 mAh และสามารถชาร์จไฟเร็วได้อีกด้วยถือว่าน่าสนใจในภาพรวมครับ
Wiko U FEEL FAB

วีโก เพิ่งจะเปิดตัว U FEEL FAB ซึ่งได้หน้าจอใหญ่ระดับ 5.5 นิ้วความละเอียด HD เท่ากับ Samsung Galaxy J7 Version 2 เด่นตรงที่มีระบบสแกนลายนิ้วมือด้านหลังให้ และแบตเตอรี่ขนาด 4000 mAh รองรับ 4G มีกล้องหน้า 5 ล้านพิกเซล และกล้องหลัง 13 ล้านพิกเซลทั้งหมดนี้จ่ายเพียง 5,690 บาท ก็ถือว่าเป็นตัวเลือกที่น่าสนใจไม่น้อย
ASUS Zenfone 3 Max 5.5 นิ้ว

สำหรับคนที่ต้องการครบทั้งเรื่องแบตเตอรี่ใหญ่ และลูกเล่นต้องครบคงต้องมอง ASUS Zenfone 3 Max ขนาด 5.5 นิ้ว เพราะด้วยหน้าจอขนาด 5.5 นิ้ว กล้องหลังที่มีขนาดใหญ่ และมีระบบ Laser Focus แล้ว ยังได้แบตเตอรี่ขนาด 4100 mAh และ CPU Snapdragon 430 ที่จัดการพลังงานได้ดีสามารถเป็น Power Bank จ่ายไฟเครื่องอื่นได้ ก็ถือว่าคุ้มค่าน่าหามาใช้ ในราคา 7,990 บาท
Samsung Galaxy J7 Prime

เป็น Samsung Galaxy J7 Version 2 ปรับรายละเอียดตัวเครื่องเช่นเพิ่มความละเอียดของหน้าจอ เพิ่มระบบสแกนลายนิ้วมือ และเพิ่มเรื่องกล้องให้กว้างขึ้น แต่ก็ยังไม่ทิ้งเรื่องความอึด เนื่องจากให้แบตเตอรี่ขนาด 3300 mAh เท่ากันกับ Version 2 ก็ตาม แต่ด้วยราคาที่แพงกว่าเล็กน้อยที่ 9,900 บาท ก็มีดีที่บอดี้โลหะนะครับ
Huawei Y6II

Huawei เองก็มีตัวเลือกแบตเตอรี่อึด 2 รุ่นแต่สำหรับครั้งนี้ขอแนะนำ Y6II เพราะเนื่องจากราคาอยู่แถว ๆ 6,990 บาท สเปคนั้นอาจจะดูไม่มีอะไร แต่ให้แบตเตอรี่ขนาดใหญ่ถึง 3000 mAh และลูกเล่นครบแบบพอเพียงก็ทำให้คนซื้อกันไม่ยากสักเท่าไหร่
OPPO F1s

ไม่น่าเชื่อว่ามือถือเพื่อเกิดมาเน้นเรื่อง Selfie โดยตรง ซึ่ง OPPO F1s นั้นมีดีในเรื่องของกล้องหน้าที่มีความละเอียดสูง เท่านั้นยังไม่พอ อีกจุดเด่นที่หลายคนไม่รู้คือ OPPO F1s ให้แบตเตอรี่ขนาด 3075 mAh เยอะสุดในค่ายและใช้งานได้ค่อนข้างนานเช่นกัน ส่วนราคานั้นอยู่แถว ๆ 8,990 บาท
Nubia Z11 Max

ปิดท้ายด้วย Brand น้องใหม่สำหรับ Nubia Z11 Max นั้นขนาดของเครื่องถือว่าใหญ่โตใช้ได้แล้วยังมีจุดเด่นที่สำคัญมากคือ แบตเตอรี่ขนาด 4000 mAh ที่เป็นเครื่องยืนยันว่ายังไงก็อึดตอบสนองทุกการใช้งานได้ไม่ยากเย็นสักเท่าไหร่ ส่วนราคาอยู่ที่ 8,990 บาท และต้องสั่งซื้อทางออนไลน์เท่านั้น