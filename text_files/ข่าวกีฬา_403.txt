กองเชียร์ทัพลูกยางสาวไทย เตรียมตัวเตรียมใจลุ้นพวกเธออีกครั้งในศึกวอลเลย์บอลหญิง ชิงแชมป์โลก 2018 ซึ่งถือเป็นรายการไฮไลต์ส่งท้ายประจำปีนี้ที่ประเทศญี่ปุ่นโดยในรอบแรกมี 24 ทีม แบ่งเป็น 4 กลุ่ม กลุ่มละ 6 ทีม สาวไทยอยู่ในกลุ่มซี แข่งที่สนามโกเบ กรีน อารีน่า เมืองโกเบ ร่วมสายหินกับ สหรัฐอเมริกา, รัสเซีย, เกาหลีใต้, อาเซอร์ไบจาน และ ตรินิแดด แอนด์ โตเบโก ซึ่งอันดับที่ 1-4 ของแต่ละกลุ่มจะได้ผ่านเข้าสู่รอบที่ 2 ต่อไปสำหรับวอลเลย์บอลหญิงชิงแชมป์โลก ถือเป็นรายการใหญ่ที่จัด 4 ปีครั้ง มีความสำคัญคือนอกจากเรื่องศักดิ์ศรีแล้ว ผลการแข่งขันในรายการนี้ยังส่งผลต่อการจัดอันดับโลก ซึ่งจะมีผลต่อรอบคัดเลือกโอลิมปิก 2020 ในปีหน้าด้วย ซึ่งถ้าหากสาวไทยทำผลงานในรายการนี้ได้ดี ก็อาจได้เจอคู่แข่งในรอบคัดเลือกที่ง่ายขึ้น เพื่อปูทางไปโอลิมปิก รอบสุดท้าย นั่นเองติดตามเชียร์ทัพตบสาวไทย ในศึกวอลเลย์บอลหญิงชิงแชมป์โลก 2018 ที่ประเทศญี่ปุ่น ระหว่างวันที่ 29 ก.ย. - 20 ต.ค. 2561 ถ่ายทอดสดทางช่องเวิร์คพอยท์ทีวี ช่อง 23
วันเสาร์ที่ 29 กันยายน 2561 เวลา : 17.20 น.  ไทย พบ เกาหลีใต้  วันอาทิตย์ที่ 30 กันยายน 2561  เวลา : 17.20 น.  ไทย พบ รัสเซีย   วันอังคารที่ 2 ตุลาคม 2561  เวลา : 14.10 น.  ไทย พบ ตรินิแดดและโตเบโก  วันพุธที่ 3 ตุลาคม 2561 เวลา : 17.20 น.   ไทย พบ สหรัฐอเมริกา  วันพฤหัสบดีที่ 4 ตุลาคม 2561 เวลา : 14.10 น.  ไทย พบ อาเซอร์ไบจาน
