ทีมวิจัยเรื่องการนอนหลับแห่งมหาวิทยาลัย Flinders University ในออสเตรเลีย ออกมาเปิดเผยผลการวิจัยล่าสุดเกี่ยวกับการเล่นวีดีโอเกมส์ก่อนจะเข้านอน พบว่าเด็กวัยรุ่นที่เข้าร่วมการทดสอบนั้นมีอาการนอนไม่หลับ แม้ว่าจะเข้านอนในเวลาปรกติก็ตาม ซึ่งพวกเด็กๆต้องใช้เวลาประมาณเกือบครึ่งชั่วโมงกว่าจะนอนหลับได้ และบางคนใช้เวลามากถึง 39 นาทีกว่าจะหลับ ที่โดยปกติแล้วเด็กวัยรุ่นอายุน้อยไม่น่าจะใช้เวลาในการนอนหลับนานถึงขนาดนั้น
 
เกมส์
ดร. Gradisar อธิบายขั้นตอนของการทดลองว่า เขาได้เชิญเด็กวัยรุ่นทั้งหมด 17 คนเข้าร่วมในการทดสอบ การวิจัยหัวข้อ "การเล่นเกมส์ก่อนนอน" ซึ่งมีการแบ่งเด็กวัยรุ่นที่เข้าร่วมทดลองออกเป็นสามกลุ่ม โดยกลุ่มแรกเข้านอนโดยไม่เล่นเกมส์ กลุ่มสองให้เล่นเกมส์ประมาณ 50 นาทีก่อนเข้านอน และกลุ่มที่สามให้เล่นเกมส์นานถึงประมาณ 150 นาทีก่อนเข้านอน ซึ่งเกมส์ที่ใช้ทดสอบในการเล่น จะเป็นพวกเกมส์ยิงหรือเกมส์อื่นๆที่มีความรุนแรงเช่น Call of Duty ซึ่งทั้งสามกลุ่มจะหมุนเวียนกลุ่มกันเพื่อทดสอบทุกแบบกับทุกคน
 
จากผลการทดสอบพบว่า กลุ่มเด็กที่ไม่ได้เล่นเกมส์ก่อนนอน หรือเล่นเกมส์เพียง 50 นาทีก่อนนอนนั้น ไม่มีผลเสียต่อการนอนหลับของพวกเด็กๆเลย ซึ่งเวลาเฉลี่ยที่เด็กทั้งสองกลุ่มนี้ใช้ในการนอนหลับคือ ประมาณ 10 นาทีเท่านั้น (ทดสอบการจากติดตั้งเครื่องวัดการเต้นของหัวใจว่านอนหลับแล้วหรือไม่ ปกติมนุษย์เราหากนอนหลับแล้ว จะมีอัตราการหายใจน้อยลง และหัวใจเต้นน้อยลงนั่นเอง) ส่วนกลุ่มเด็กที่เล่นเกมส์มากถึง 150 นาทีก่อนนอนนั้น พบว่าส่งผลเสียให้นอนไม่ค่อยหลับ โดยเวลาเฉลี่ยที่ใช้ในการนอนหลับมากถึง 27 นาที และบางครั้งยังมากถึง 39 นาทีอีกด้วย โดยสันนิษฐานว่าการเล่นเกมส์มากเกินไปจะทำให้ร่างกายตื่นตัว หัวใจเต้นเร็ว ทำให้นอนหลับยากขึ้นนั่นเอง (ยกเว้นพวกเล่นเกมส์โต้รุ่งจนหลับคาเกมส์นะ)
 
จริงๆแล้วทีมวิจัยเรื่องการนอนหลับแห่งมหาวิทยาลัย Flinders University ก็เคยทดสอบการเล่นเกมส์ก่อนนอนไปแล้ว เมื่อตอนปี 2010 ซึ่งตอนนั้นผลการวิจัยบอกว่า การเล่นเกมส์ก่อนนอนจะทำให้นอนหลับดีขึ้น แต่เพราะว่าตอนนั้นทดลองเล่นไม่ถึงชั่วโมงเท่านั้น จึงระบุไม่ได้แน่ชัดเท่าการทดลองในครั้งนี้ ที่สรุปว่า การเล่นเกมส์มากเกินไป หรือเล่นมากกว่าหนึ่งชั่วโมงนั้น จะส่งผลให้หลับยากขึ้นนั่นเอง แต่ว่าทั้งนี้ ดร. Gradisar กล่าวเพิ่มเติมว่า เขาไม่แน่ใจว่าแนวเกมส์ที่ใช้ทดสอบมีผลด้วยหรือไม่ เพราะเขาทดสอบเพียงเกมส์ที่มีความรุนแรงเท่านั้น
เกมส์
 
 
ข้อมูลอ้างอิงจาก

http://kotaku.com/5953301/two-years-later-sleep-researchers-now-say-gaming-before-bed-is-bad
