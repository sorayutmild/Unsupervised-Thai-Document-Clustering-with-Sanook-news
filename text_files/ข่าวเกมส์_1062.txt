สวัสดีเพื่อนๆชาว RoV ที่น่ารักทุกคนและผู้สนใจชื่นชอบกีฬา Esports ทุกๆท่านตอนนี้ผมก็ต้องนำเสนอข่าวที่อาจจะทำให้แฟนของ"กิตงาย"ตกใจกันพอสมควร ซึ่งแน่นอนว่าก็ต้องเป็นข่าวที่เกี่ยวกับ "กิตงาย" ประกาศว่าตัวเองไร้สังกัดแล้ว หากเพื่อนๆชาว RoV ที่เล่นเกมกันมาตั้งแต่ยุคเริ่มต้น คงไม่มีใครไม่รู้จัก "กิตงาย" ผู้เป็นหนึ่งในผู้เล่นที่เก่งที่สุดในเมืองไทยในช่วงเวลาหนึ่ง และเคยเป็นอันดับหนึ่งใน Server ไทยมาแล้วด้วยในช่วง Season ต้นๆ

แม้ในปัจจุบันแม้เขาจะไม่ได้แข่งขันในฐานะนักกีฬาแล้ว แต่เทคนิคและฝีมือของเขายังถือว่าเข้าขั้นเทพ และเป็นผู้นำเทรนด์แนวทางการเล่นใหม่ๆอยู่เสมอ หากใครติดตามช่องทาง YouTube หรือ Steam ของกิตงายก็จะได้ทั้งสาระความรู้และความฮาไปพร้อมๆกัน แต่ถึงอย่างไรก็ตามมันก็คงเป็นคนละเรื่อง กับข่าวที่เขาประกาศแยกทางกับ Evos Esports ซึ่งเป็นค่ายที่เขาเป็น "Brand ambassador" มายาวนานแน่นอนว่าเขาไม่ได้แข่งในนามนักกีฬาก็จริง แต่เขาก็อยู่ในสังกัดของ Evos Esports

 ซึ่งไม่นานมานี้ Evos Esports ได้ประกาศทางหน้าเพจ Facebook ดังนี้ ประกาศจากทีมงาน Evos Esports Thailand ขอประกาศการหมดสัญญาของ "กิตงาย" ในฐานะ "Brand ambassador" ขอขอบคุณที่ร่วมเดินทางฝ่าฟันอุปสรรคด้วยกันมาภายใต้สังกัดของ Evos Esports แม้จะไม่ได้อยู่ภายใต้สโมสรเราแล้ว แต่ขอให้น้องกิตงายมีความสุขและประสบความสำเร็จในอนาคตด้วยความเคารพแฟนๆทุกท่านเป็นอย่างสูงทีมงาน Evos Esports Thailand

"กิตงาย" ถูกเป็นที่จดจำในการแข่งขัน เนื่องจากเขาเป็นผู้เล่นที่มีฝีมือร้ายกาจ และเป็นหนึ่งในผู้เล่นมีที่เล่น Nakorth ได้พริ้วและเนียนตาที่สุดในเมืองไทย ทักษะของเขาที่ถ่ายทอดทาง YouTube ของเขานั้นต้องยอมรับว่าหาตัวจับได้ยากทั้งไหวพริบปฏิภาณ และความคิดสร้างสรรค์ในการเล่นที่หาตัวจับยาก ครั้งหนึ่งในการแข่งผู้เล่นชาวต่างชาติยังบอกว่า "กิตงาย" เป็น Jungle ที่ต้องระมัดระวัง และในสายตาของพวกเขานั้นมองว่ากิตงายนั้นน่ากลัวเอาเรื่องเลยทีเดียว ในช่องทางส่วนตัวของเขาก็ยังโชว์ผลงานนำ Hero ทุกตัวเข้าไปสวมบทบาทเป็น Jungle โชว์บ่อยครั้งแถมโหดจนหลายๆคนนำมาเล่นตามกันเป็นที่สนุกสนาน

ส่วนของทางด้านการประกาศแยกทางกับ Evos "กิตงาย" ก็ได้ออกมาให้ข้อมูลเพิ่มเติมผ่านทาง Steam ซึ่งเขาได้กล่าวว่า " มีอีกอย่างที่คนส่วนใหญ่ยังไม่ค่อยรู้กันนะครับ เพราะผมยังไม่ได้บอกที่ไหน ตอนนี้ผมไม่ได้อยู่ Evos แล้วครับ ตอนนี้เป็นฟรี Agent ไม่ใช่แค่ผมนะครับรวมถึงกาย (กายหงิด) ด้วย ” นอกจากนี้เจ้าตัวยังยืนยันว่า ยังไม่มีแผนเข้าร่วมกับทีมไหนด้วย ในส่วนของแฟนคลับก็ออกมาบ่นเกี่ยวกับการจากลาของ "กิตงาย" กับ Evos ว่าเกิดอะไรขึ้นกับทางทีม Evos Esports

ที่ตัดสินใจไม่ต่อสัญญากับ "กิตงาย" ซึ่งกินงานนั้นถือว่าเป็นผู้เล่นที่อยู่กับ Evos Esports มาตั้งแต่ Season 2 และอยู่มายาวนานจนเป็นที่จดจำของแฟนคลับเลย เรียกว่าเป็นตัวเก๋าระดับตำนาน ที่ใครๆก็ต่างพูดไปในทำนองเดียวกันว่าปล่อย "กิตงาย" หลุดไปได้ยังไงแต่ยังไงก็ตามทาง Sanook Game ก็ขออวยพรให้ทั้ง Evos Esports และกิตงายโชคดีกับทางที่เลือกนะครับ

แฟนๆเกม RoV ห้ามพลาด! การแข่งขันทายผล RoV Pro League 2021 Summer ชิงรางวัลเด็ดๆมากมายได้ที่ https://www.sanook.com/game/superwin/aov/ 
