ดวงผู้ที่เกิดปีฉลู (วัว) ในปี 2562
ความรักและความสัมพันธ์
ในปี 2562 นี้ เป็นปีที่ดีเยี่ยมที่จะได้สานความสัมพันธ์ให้ใกล้ชิดเพิ่มมากขึ้นกับคนที่คุณรัก จะมีความสนิทสนมกันและมีความสุขเพิ่มมากขึ้น ความรักมีเกณฑ์ลื่นไหลไปในทางบวก เพราะคุณจะสามารถเชื่อมโยงความรู้สึกกับคนที่คุณรักได้มากยิ่งขึ้น เนื่องด้วยเซนส์ในด้านความรักที่ดีขึ้นกว่าแต่ก่อน ชายโสดมีแนวโน้มที่จะมองหาหญิงสาวที่ใช่สักคนที่พร้อมจับมือเดินไปด้วยกัน ด้วยอิทธิพลจากปีกุนที่มีพลังหนุนนำให้คนเรามีความกระตือรือร้นที่จะทำงานอย่างเต็มที่ ซึ่งส่งผลให้ชาวนักษัตรฉลูมีความสุขกับการทำงานที่เข้ากันได้ดีกับเพื่อนร่วมงานทุกคน ในปีนี้นับว่าเป็นปีที่ดีในการได้รู้จักกับคนมากมาย และเปิดใจรับเพื่อนใหม่ๆ ปี 2562 นี้ คุณจะได้รับความรักจากคนรอบข้างอย่างล้นหลามเลยทีเดียว
การงานและการเงิน
แม้ว่าพิษเศรษฐกิจดูเหมือนจะทำให้ชาวปีฉลูสะดุดเล็กน้อย แต่คุณเองก็จะสามารถรักษาดุลยภาพทางการเงินไว้ได้จนหลายๆ คนอิจฉา คุณจะมีเงินสำรองไว้ใช้จ่ายและไม่ต้องทำงานหนักมากเกินไป ทำให้คุณจิตใจไม่ว้าวุ่นและมีเวลาคิดสิ่งใหม่ๆ ที่เป็นประโยชน์ต่อองค์กรของคุณเอง การไม่เผยศักยภาพที่ตัวคุณมีออกมาทั้งหมด ก็อาจจะช่วยให้คุณปลอดภัยจากการถูกทรยศหักหลังหรือถูกใครๆ อิจฉาเอาได้ ปีนี้จึงเป็นปีที่คุณควรหยุดพักบ้าง ออกไปท่องเที่ยว และลงทุนกับอะไรบางอย่างโดยที่ไม่ต้องบอกใคร ในยามพักผ่อนสบายๆ คุณจะได้ค้นพบเพื่อนคู่หูรวมทั้งเพื่อนร่วมงานใหม่ๆ (โดยที่ไม่ต้องมองหา) ที่จะวางแผนทำอะไรร่วมกันบางอย่างในอนาคตต่อไป
สุขภาพ 
คุณจะค่อนข้างระมัดระวังมากเกี่ยวกับเรื่องสุขภาพ และมีวินัยกับสุขอนามัยและนิสัยการรับประทานอาหารเป็นอย่างมาก ซึ่งเป็นเรื่องดีอย่างยิ่ง ที่ทำให้คุณไม่ต้องประสบพบเจอกับภัยจากเชื้อโรคที่อยู่รายรอบ และไม่ต้องเป็นกังวลเรื่องการพบแพทย์ คุณมีสุขภาพที่อยู่ในเกณฑ์ดีมาก ไม่ค่อยเจ็บไข้ได้ป่วยสักเท่าไหร่ แต่ความเครียดนี่แหละที่จะสามารถเล่นงานคุณได้ เป็นสาเหตุของอาการเมื่อยกล้ามเนื้อ วิตกกังวลมากเกินไป มีแนวโน้มที่จะมีความทุกข์ทางใจ และเลือดหมุนเวียนไม่สะดวก บรรยากาศแวดล้อมที่เงียบสงบและเป็นธรรมชาติจะช่วยให้คุณสงบขึ้นและมีพลังที่จะมีชีวิตต่อไปได้ คุณจำเป็นต้องมีความแข็งแกร่งทางกาย และการปล่อยวางทางใจเพื่อพัฒนาคุณภาพชีวิตของคุณให้ดีขึ้นไปอีก
คำแนะนำ
จะมีสักกี่หนที่ได้พักผ่อนแบบจริงจัง ? สำหรับชาวปีฉลูที่ทำงานที่มีลักษณะพิเศษกว่างานออฟฟิศทั่วไป คุณจะเห็นได้เลยว่ามันยากเสียเหลือเกินที่จะได้พักบ้าง ในปีนี้ลองหาโอกาสไปเที่ยวพักผ่อนเพื่อผ่อนคลายความตึงเครียดอย่างที่คุณวาดฝันไว้ตั้งแต่ปีที่แล้ว ซึ่งถือว่าเป็นช่วงเวลาที่ดีทีเดียวที่จะได้เริ่มดูแลตัวเองรวมทั้งฟื้นฟูจิตใจของคุณด้วย เริ่มต้นปีที่ดีด้วยการจัดบ้านใหม่ อะไรที่มันเก่าแล้วก็โละทิ้งไป แล้วทำบ้านให้มีสภาพแวดล้อมที่ดูสดชื่นขึ้นด้วย น้ำพุ หรือ พืชพรรณไม้ และการตกแต่งบ้านด้วยโทนสีฟ้าอ่อน สีขาว และสีเมทาลิก ผสมผสานกับเฟอร์นิเจอร์ไม้ จะช่วยเสริมพลังให้กับชาวปีฉลูได้