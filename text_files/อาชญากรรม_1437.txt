หนุ่ม 44 ดับคาม่านรูด ในห้องพบถุงยางยังไม่ใช้ 3 ถุง คาดหัวใจวาย ส่วนสาวบริการมาเจอศพเผ่นหนีทันควัน
ผู้สื่อข่าวรายงานว่า (1 ก.ค.) สภ.เมืองกาญจนบุรี ได้รับแจ้งเหตุมีผู้เสียชีวิตภายในบังกะโล ห้อง205 เลขที่ 183/24 ถ.เลียบทางรถไฟ ต.บ้านเหนือ อ.เมือง จ.กาญจนบุรี ที่เกิดเหตุหน้าบริเวณบ้านพัก พบรถจักรยานยนต์ ยี่ห้อฮอนด้า สมาย สีน้ำเงินหมายเลขทะเบียน กยฉ-180 กาญจนบุรี สภาพเก่าจอดอยู่ ในห้องพักพบศพนายศุภกร ภู่แสนสะอาด อายุ 44 ปี เสียชีวิตอยู่ในท่านั่งที่โซฟาข้างเตียงนอน สวมใส่ผ้าขนหนูสีเขียว ใบหน้าเขียวช้ำน้ำลายไหลออกจากปาก ไม่พบร่องรอยการถูกทำร้ายร่างกาย ที่บนเตียงพบถุงยางอนามัยยังไม่ใช้ 3 ถุง
เบื้องต้น เจ้าหน้าที่คาดว่าผู้ตายได้นัดหมายสาวรุ่นในพื้นที่มาใช้บริการทางเพศ แต่ผู้ตายมีโรคประจำตัวหัวใจวายเสียชีวิตก่อนที่สาวบริการจะเดินทางมาถึง เมื่อหญิงสาวเดินเข้าไปก็พบศพ จึงได้แจ้งพนักงานก่อนเดินทางกลับ โดยเจ้าหน้าที่จะดูภาพจากกล้องวงจรปิดเพื่อตรวจสอบว่าสาวที่มาให้บริการเป็นใคร เพื่อสอบสวนหาสาเหตุที่แท้จริงต่อไป 