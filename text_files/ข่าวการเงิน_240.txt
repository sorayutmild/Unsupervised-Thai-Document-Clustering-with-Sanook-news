แฟรนไชส์
Sanook Money รวบรวม แฟรนไชส์ 5 อันดับที่น่าสนใจลงทุน 
สำหรับคนที่อยากทำธุรกิจส่วนตัว แต่มีเงินทุนน้อย 
เพื่อเป็นแนวทางสำหรับคนที่อยากหาเงินเพิ่มในกระเป๋า
 
1.ขนมครกปริญญา
ธุรกิจที่ใช้เงินลงทุนค่าแฟรนไชส์ ประมาณ 3,900 บาท
ร้านขนมครกปริญญา หลายคนอาจจะคุ้นตากันอยู่แล้ว ที่มีชื่อเสียงว่าเป็นขนมครกของคนเรียนจบปริญญาโทจากเมืองนอก ต้นตำรับกว่า 25 ปี
ธุรกิจนี้เหมาะกับการขายยามเช้า แหล่งชุมชน แหล่งออฟฟิศ น่าจะเป็นอีกธุรกิจที่สร้างรายได้เป็นกอบเป็นกำ
 
2.ไก่ย่าง 5 ดาว
ธุรกิจที่ใช้เงินลงทุนค่าแฟรนไชส์ ประมาณ 3,000 บาท
ทุกคนคงรู้จักกันดีอยู่แล้วกับ "ไก่ย่าง 5 ดาว" ซึ่งเป็นอีกแฟรนไชส์ที่มีคนนิยมลงทุนกันมาก
และจะเน้นเปิดกิจการตามหัวเมืองใหญ่ๆ แหล่งชุมชน และเป็นแฟรนไชส์ที่น่าเชื่อถืออีกด้วย
 
3.กู๊ดมอร์นิ่ง ฟาร์มเฮ้าส์
ธุรกิจที่ใช้เงินลงทุนค่าแฟรนไชส์ ประมาณ 7,000 บาท
หลายคนอาจจะเคยเห้นรถเข็นของขนมปังฟาร์มเฮ้าส์ในยามเช้า ที่จะมีแซนด์วิชหลากหลายรูปแบบ อีกกิจการที่ไม่ต้องลงทุนสูง และคืนกำไรได้ในช่วงเวลาสั้นๆ
 
4.ลูกชิ้นหมู ปู-เด๋อ
ธุรกิจที่ใช้เงินลงทุนค่าแฟรนไชส์ ประมาณ 4,300 บาท
อาชีพนี้ อาจจะเป็นช่องทางหาเงินเพิ่มหลังเลิกงานของคุณก็ได้ กับธุรกิจขายลูกชิ้น เน้นกลุ่มเป้าหมายพนักงานออฟฟิศ ย่านชุมชน รับรองธุรกิจนี้สร้างรายได้เข้ากระเป๋าคุณอย่างแน่นอน
 
5.หมูสะเต๊ะชาววัง
ธุรกิจที่ใช้เงินลงทุนค่าแฟรนไชส์ ประมาณ 6,000 บาท
"หมูสะเต๊ะ" อาหารอีกชนิดที่กินแล้วไม่เบื่อ สำหรับแฟรนไชส์นี้ มีต้นตำรับกว่า 10 ปี
ธุรกิจนี้เหมาะที่จะลงทุนตามตลาดนัด ย่านชุมชน หรือกระทั่งในโรงเรียน มหาวิทยาลัย ก็เพิ่มรายได้ให้คุณไม่น้อย
 
เรื่องอื่นๆที่เกี่ยวข้องกับแฟรนไชส์

ซื้อแฟรนไชส์อย่างไร ไม่ปวดใจ
