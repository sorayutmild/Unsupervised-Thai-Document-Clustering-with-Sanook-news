
 
จากกรณีเมื่อวันที่ 1 มิ.ย. เวลาประมาณ 17.30 น. เกิดอุบัติเหตุรถยนต์เก๋งส่วนบุคคลพุ่งชนเจ้าหน้าที่ทหาร ขณะตั้งด่านความมั่นคงบนถนนบรมราชชนนี ขาเข้า ก่อนขึ้นคู่ขนานลอยฟ้าบรมราชชนนี ส่งผลให้เจ้าหน้าที่ทหารได้รับบาดเจ็บสาหัส 1 นาย ทราบชื่อ จ.ส.อ.สุพรักษ์ ฉัตรเจต ทหารสังกัดศูนย์ประชาสัมพันธ์ คสช.ร.9 พัน.3 ได้รับบาดเจ็บขาซ้ายหัก 2 ท่อน และมีแผลตามร่างกาย โดยผู้ก่อเหตุให้การอ้างว่าเกิดจากการหลับใน นอกจากนี้ อุบัติเหตุดังกล่าวส่งผลให้รถแท็กซี่ 1 คัน และรถยนต์ส่วนบุคคล 2 คัน รวม 3 คัน ได้รับความเสียหายนั้น
ความคืบหน้าล่าสุด ผู้สื่อข่าวรายงานว่า (2 มิ.ย.) นายนนท์ ธุวานนท์ อายุ 45 ปี เจ้าของรถคันที่ก่อเหตุคือรถเก๋งโตโยต้า แคมรี่ สีบรอนซ์เงิน ทะเบียน ษฐ 6279 กรุงเทพมหานคร ยืนรอมอบตัวกับตำรวจด้วยท่าทีตื่นตระหนก พร้อมรับสารภาพว่า ตนเป็นวิศวกรอยู่ที่ศูนย์รถแห่งหนึ่งใน จ.ฉะเชิงเทรา ก่อนเกิดเหตุกำลังเดินทางกลับจากไปเยี่ยมภรรยาและลูก ๆ ที่ จ.กาญจนบุรี ซึ่งจะพบกันเพียงสัปดาห์ละไม่กี่วัน โดยปกติตนจะออกจาก จ.กาญจนบุรี ช่วงเที่ยงเพื่อจะได้ไม่ต้องรีบร้อนเดินทาง แต่วันนี้ออกสายกว่าปกติ จึงขับรถด้วยความรีบเร่ง ไม่ได้หยุดพักรถจึงเกิดอาการล้า และอ่อนเพลีย และเกิดอาการวูบหลับใน ขณะวิ่งเข้าด่านตรวจของหทาร จึงพุ่งชนทหารนายดังกล่าวที่ยืนอำนวยการอยู่ได้รับบาดเจ็บ และเฉี่ยวชนรถคู่กรณีอีก 2 คัน คือรถแท็กซี่ โตโยต้า อัลติส สีเขียวเหลือง ทะเบียน มฉ 8548 กรุงเทพมหานคร และรถเก๋ง นิสสัน มาร์ช สีดำ ทะเบียน ญศ 6697 กรุงเทพมหานคร ได้รับความเสียหาย เมื่อรู้สึกตัวอีกทีรถก็ขึ้นไปอยู่บนฟุตบาธอย่างที่เห็นแล้ว ขอยืนยันว่าไม่มีเจตนาจะฝ่าด่าน และมีเจตนาร้ายกับเจ้าหน้าที่แต่อย่างใด และหลังจากติดต่อบริษัทประกันภัยรถยนต์เพื่อชดใช้ให้คู่กรณีอย่างดีที่สุด อีกทั้งหลังให้ปากคำตนจะเดินทางไปเยี่ยมทหารที่ได้รับบาดเจ็บจากความประมาทของตนด้วย และดูแลค่ารักษาในครั้งนี้ทั้งหมด
ทั้งนี้ จากการตรวจปัสสาวะของนายนนท์ไม่พบสารเสพติดในร่างกาย และมีอาการมึนเมาแต่อย่างใด เจ้าหน้าที่จึงแจ้งข้อหาขับรถประมาทเป็นเหตุให้ผู้อื่นได้รับบาดเจ็บ ขณะที่ในเฟซบุ๊กของคุณเมธี บุญช่วย ได้แชร์คลิปวิดิโอนาทีเกิดอุบัติเหตุดังกล่าว ไปที่เฟซบุ๊กศูนย์ควบคุมและสั่งการจราจร - บก.02 โดยระบุข้อความว่า จากกล้องติดรถของผมบันทึกเหตุการณ์พอดี(ชนด่านมั่นคงทหารถนนบรมขาเข้าช่องทางคู่ขนาน