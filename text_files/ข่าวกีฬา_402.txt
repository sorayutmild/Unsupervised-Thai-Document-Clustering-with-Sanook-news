เปิดใจ แม่-พี่สาวแท้ๆ "สิโรจน์ ฉัตรทอง" ฮีโร่ ที่เพิ่งเหมา 2 ประตู ให้ "ช้างศึก" ทีมชาติไทย ชนะ "อิเหนา" อินโดนีเซีย 2-0โดยเมื่อ วันที่ 19 ธ.ค. 59 ผู้สื่อข่าวเดินทางไปยังบ้านเลขที่ 66/63  หมู่บ้านปาริวิว ต.ท่าสว่าง อ.เมือง จ.สุรินทร์ ซึ่งเป็นบ้านของ "เจ้าโป้" สิโรจน์ ฉัตรทอง ซึ่งรับบทฮีโร่เหมาสองประตู ให้"ช้างศึก"ชนะ"อิเหนา"อินโดนีเซีย 2-0 รวมสกอร์ 2 นัด ไทย ชนะ 3-2 คว้าแชมป์ ซูซูกิคัพ2016 และเป็นแชมป์สมัยที่ 5  โดยญาติพี่น้อง ต่างปลื้มที่สุดที่ สิโรจน์ สามารถเล่นได้อย่างดี และทำประตูให้ทีมชาติไทย ชนะ อินโดนิเชีย คว้าแชมป์ ซูซูกิคัพ 2016 โดยเฉพาะ นางบังอร งามชมวงศ์ อายุ 61 ปี ผู้เป็นแม่ของสิโรจน์ แม้ว้าจะไม่ค่อยสบาย แต่ก็ได้เปิดใจถึงความรู้สึกต่อลูกชายคนสุดท้องคนนี้ โดยมีนางสาววรรณวิษา ฉัตรทอง พี่สาว เจ้าปีโป้ คอยเสริมอยู่ข้างๆ
นางบังอร งามชมวงศ์ แม่ของสิโรจน์ ฉัตรทอง กล่าวถึงลูกชายด้วยเสียงที่ไม่ค่อยดังมากนัก ว่า "สิโรจน์ เป็นลูกคนสุดท้อง จากพี่น้องทั้งหมด 6 คน เป็นคนขยันและนิสัยดี""เจ้าปีโป้ เป็นเด็กที่ขยันซ้อมกีฬา และออกกำลังกาย วันที่ลูกชายลงแข่งขัน ตนดูทีวีเชียร์อยู่ที่บ้าน เนื่องจากตนไม่สบาย ไม่สามารถจะเดินทางไปเชียร์ที่สนามการแข่งขันได้ ก็ดีใจและปลื้มใจที่ลูกชายทำได้สำเร็จ ไม่ได้เจอลูกมา 2 เดือนแล้วก็คิดถึง แต่ก็ได้โทรศัพท์คุยกันตลอด และหากสิโรจน์ มีเวลาพักก็จะรีบกลับมาบ้านตลอด เพราะเป็นคนติดบ้าน ซึ่งสิโรจน์น่าจะกลับมาถึงบ้านในค่ำวันนี้" ในขณะที่น.ส.วรรณวิษา ฉัตรทอง พี่สาวของสิโรจน์ กล่าวว่า "ปีโป้เป็นที่ชอบอยู่กับพี่น้อง เป็นคนติดบ้านมาก เวลากลับมาก็จะเล่นกันเหมือนเด็กๆ ชอบให้แม่นวดแขนนวดขาชอบให้เกาหลังให้ วันแข่งตนก็ไปดูที่สนามส่วนแม่ลุ้นอยู่บ้าน เพราะไปไม่ได้เนื่องจากร่างกายไม่แข็งแรง ป่วยไม่สบายเป็น 3-4 โรค ตอนนี้ก็ทานยาอาการก็ดีขึ้น" "ซึ่งจริงๆปีโป้ก็อยากจะให้แม่ไปเชียร์ที่ขอบสนามด้วยเช่นกัน ค่ำนี้คาดว่าปีโป้น่าจะมาถึงสุรินทร์ เวลามาถึงเขาจะชอบจุ๊บๆกันกะแม่ เหมือนเด็กยังไงก็อย่างนั้น ข้างนอกเขาเป็นคนที่ดูแข็งแรง แต่ตัวจริงลึกๆเขาเป็นที่ขี้อ้อน ถ้าคนที่ได้สัมผัสเขาจะรู้ดี ""สำหรับตนยังมองว่าเขาเป็นเด็กกับเราเสมอ เขามาทีไรเขาจะกอดจะหอมให้ความอบอุ่นกับพี่น้องได้ตลอด พลังเยอะอุ้มแม่อุ้มพี่สาวนี้ปลิวเลย ถอดเสื้อเล่นกับพี่ชาย บังคับให้ทุกคนออกกำลังกายทั้งบ้านเวลามา บ้างที่เอาถ่านมาทาหน้าเล่นกันเหมือนเด็กๆ"
 