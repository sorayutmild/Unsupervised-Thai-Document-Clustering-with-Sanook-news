วงการกีฬาไทยพบกับข่าวเศร้าเมื่อต้องสูญเสีย เจนจิรา ศรีสงคราม อดีตนักกีฬายิงเป้าบินสาวทีมชาติ ที่เสียชีวิตลงอย่างสงบในวัยเพียง 37 ปี หลังต้องต่อสู้กับอาการป่วยด้วยโรคประจำตัวมาตลอดช่วง 2 ปีทีผ่านมาน.ส.พิศมัย อัคนิบุตร รองเลขาธิการสมาคมกีฬายิงเป้าบินแห่งประเทศไทยฯ ได้เปิดเผยถึงเรื่องนี้ว่า "น้องเจน ล้มป่วยด้วยโรคประจำตัวมา 2 ปีแล้ว ที่ผ่านมาต้องเข้าๆ ออกๆ โรงพยาบาลเพื่อรักษาอาการเจ็บป่วยอยู่ตลอดเวลา""น้องเจนเลิกเล่นทีมชาติไปเมื่อปี 2562 โดยรายการสุดท้ายที่ไปแข่งขันคือ กีฬาทหารโลก เมื่อปี 2562 ตลอดเวลา 2 ปีที่ผ่านมาตนก็คุยกับน้องเจน คอยให้กำลังใจอยู่ตลอด เขามีกำลังใจสู้กับโรคร้ายอย่างดี""ก่อนที่จะมาทรุดลงช่วงก่อนหน้านี้ไม่กี่สัปดาห์ ที่ผ่านมาแม้จะเจ็บป่วยแต่น้องเจนพร้อมด้วยลูกก็มาเยี่ยมเยียนน้องๆ นักยิงเป้าบินทีมชาติที่ กกท.หัวหมาก อยู่ประจำ ทุกคนในวงการเสียใจกับการจากไปก่อนวัยอันควรของน้องเจน" ซึ่งพิธีบำเพ็ญกุศลจะจัดขึ้นที่วัดลาดบัวหลวง จ.พระนครศรีอยุธยา โดยจะมีพิธีสวดพระอภิธรรมทุกคืนไปจนถึงวันเสาร์ที่ 22 มกราคม และจะมีพิธีฌาปนกิจ ในวันอาทิตย์ที่ 23 มกราคมนี้สำหรับ เจนจิรา ศรีสงคราม เป็นอดีตนักกีฬายิงเป้าบินทีมชาติไทย ที่มีผลงานสร้างชื่อเสียงมากมายให้กับประเทศไทย ทั้งเหรียญทองกีฬามหาวิทยาลัยโลก 2007, เหรียญเงินบุคคลหญิงประเภทดับเบิ้ลแทรป เอเชี่ยนเกมส์โดฮา 2006, เหรียญทองแดงบุคคลหญิง และทีมหญิงประเภทดับเบิ้ลแทรป เอเชี่ยนเกมส์กวางโจว 2010 รวมถึงรายการกีฬาอื่นๆ อีกมาก