     ในที่สุดก็ถึงเวลาที่หลายคนเผ้ารอ เมื่อฮอนด้าได้เปิดตัว All-new Honda City 2014 ใหม่ล่าสุด โดยถือเป็นเจเนอเรชั่นที่ 4 แล้ว ภายใต้สโลแกน "ฮอนด้า ซิตี้ ใหม่ ยนตรกรรมที่ไม่หยุดแค่คำว่าที่สุด"

     Honda City 2014 ยังคงออกแบบภายใต้แนวคิด "Man-Maximum Machine-Minimum" เช่นเดียวกับรถฮอนด้าใหม่ๆทุกรุ่น อันต้องการให้ผู้ขับขี่และผู้โดยสารเป็นศูนย์กลาง
 
     การออกแบบภายนอก 
     ออกแบบภายใต้แนวคิด "Sleek Crossmotion" ซึ่งผสานเอาด้านหน้าที่โฉบเฉี่ยว และด้านข้างอันทรงพลังเช้าไว้ด้วยกันอย่างลงตัว กระจังหน้าและไฟหน้าแบบ Solid Wing ที่ให้ความหรูหรา ล้ำสมัยและความสปอร์ตไปพร้อมๆกัน ไฟท้ายแบบ Brilliant Cut ให้ความหรูหราโดดเด่นแม้จอดนิ่ง มาพร้อมเสาอากาศแบบครีบฉลาม ล้ออัลลอยขนาด 16 นิ้ว

 
     การออกแบบถายใน 
     ถูกออกแบบถายใต้แนวคิด "Layered Floating Cockpit" สะท้อนภาพลักษณ์สปอร์ตและทันสมัย ออกแบบคอนโซลหน้าเชื่อมต่อกับคอนโซลกลางแบบ T Zome ให้ความหรูระดับพรีเมี่ยมซีดาน เพิ่มความกว่างบริเวณหัวไหล่เพิ่มขึ้นจากรุ่นเดิม 40 มม. พื้นที่วางขาผู้โดยสารด้านหลังเพิ่มขึ้น 60 มม. พนักพิงสามารถปรับพับได้แบบ 60:40 ซึ่งมาพร้อมลำโพงถึง 8 ตำแหน่ง

 
     ด้านสมรรถนะอันทรงพลัง
     Honda City 2014 ใช้เครื่องยนต์ SOHC i-VTEC ขนาด 1.5 ลิตร ให้กำลังสูงสุด 117 แรงม้า ที่ 6,000 รอบต่อนาที แรงบิดสูงสุด 146 นิวตัน-เมตรที่ 4,700 รอบต่อนาที ผสานเกียร์อัตโนมัติแบบ CVT ใหม่ ภายใต้เทคโนโลยี "เอิร์ธดรีม" สามารถใช้เชื้อเพลิง E85 ได้ พร้อมระบบ "ECO Coaching" ที่ช่วยให้ใช้พลังงานอย่างมีประสิทธิภาพสูงสุด โดยปรับการทำงานของเครื่องยนต์และระบบปรับอากาศเพื่อให้ประหยัดน้ำมันที่สุด

 
     ด้านระบบความปลอดภัย
     ฮอนด้า ซิตี้ 2014 มาพร้อมโครงสร้างนิรภัย G-CON ระบบเบรค ABS, ระบบการะจายแรงเบรค EBD, ระบบควบคุมการทรงตัว VSA, ระบบช่วยออกตัวบนทางลาดชัน HSA, สัญญาณไฟฉุกเฉินอัตโนมัติเมื่อเบรคกระทันหัน ESS และเบานั่งแบบ ISOFIX เป็นอุปกรณ์มาตรฐานทุกรุ่น
     นอกจากนั้นยังมีถุงลมนิรภัยถึง 6 ลูก ทั้งด้านหน้า ด้านข้าง "i-Side Airbag" และม่านถุงลมด้านข้าง พร้อมกล้องส่องภาพด้านหลังปรับมุมมองได้ 3 ระดับ

 
     ด้านเทคโนโลยีอ็อพชั่นสุดล้ำ  
     Honda City 2014 มาพร้อมเครื่องเสียงหน้าจอสัมผัสขนาด 7 นิ้ว Advance Touch รองรับการเชื่อมต่อโทรศัพท์ รองรับ HDMI สามารถสั่งการด้วยเสียงผ่าน "Siri Eye Free Mode" และรองรับการเชื่อมต่อ "HondaLink Application", ระบบแอร์อัตโนมัติแบบสัมผัส, มาตรวัดพร้อมจอแสดงผลการขับขี่ MID, ระบบสตาร์ทเครื่องยนต์อัจฉริยะ และระบบควบคุมประตูอัจฉริยะ
     นอกจากนั้น ยังมีพวงมาลัยแบบมัลติฟังก์ชั่นที่สามารถ ควบคุมการเปลี่ยนเกียร์ (Paddle Shift) ระบบควบคุมความเร็วอัตโนมัติ (Cruise Control) และปุ่มควบคุมเครื่องเสียงและโทรศัพท์อีกด้วย

 
     Honda City 2014 ใหม่ มีให้เลือก 6 รุ่น ได้แก่ S MT, S AT, V, V+, SV และ SV+
     มาพร้อมสีให้เลือกกว่า 7 สี ได้แก่ สีเทาเมทัลลิค, สีแดงมุก, สีดำมุก, สีเงินเมทัลลิค, สีขาวทาฟเฟต้า และ 2 สีพิเศษ ได้แก่ น้ำเงินบริลเลียนท์ สปอร์ตตี้ และสีน้ำตาลโกลเด้น
     ภายในห้องโดยสารรุ่น S และ V เป็นเบาะผ้าสีเบจ รุ่น SV และ SV+ เป็นเบาะผ้าสีดำ
 
     ราคาจำหน่าย All-new Honda City 2014:

S MT ราคา 550,000 บาท
S AT ราคา 589,000 บาท
V ราคา 649,000 บาท
V+ ราคา 689,000 บาท
SV ราคา 734,000 บาท
SV+ ราคา 749,000  บาท

 