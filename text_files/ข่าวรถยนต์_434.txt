     พูดถึง 'ปอร์เช่' ค่ายรถสปอร์ตสุดหรูจากเยอรมนี คงจะไม่มีใครไม่รู้จัก เพราะช่วงหลังๆมีรถปอร์เช่หลากรุ่นเพิ่มขึ้นเป็นอย่างมากบนถนนเมืองไทย เช่นเดียวกับซุปเปอร์สตาร์หลายๆคนในวงการบันเทิงที่หันมาเล่นรถ 'ปอร์เช่' ไปดูกันดีกว่าว่ามีใครบ้าง

     'เจนี่ อัศวเหม' กับ 'Porsche 911 Turbo S'
     เป็นที่ฮือฮาพอสมควรหลังจากที่นางเอกสาว เจนี่ อัศวเหม ได้โพสรูปลงในอินสตาแกรมของตัวเอง กับรถปอร์เช่ รุ่น 911 เทอร์โบเอส มูลค่าไม่ต่ำกว่า 20 ล้านบาทจอดอยู่ในโรงรถ งานนี้ทำเอาสาวกปอร์เช่ถึงกับตาโตเพราะ 911 เทอร์โบ เอส ถือเป็นปอร์เช่ที่มีราคาสูงมากรุ่นหนึ่งเท่าที่มีจำหน่ายในปัจจุบันเลยทีเดียว
 

     'เจ เจตริน' กับ 'Porsche 911'
     หนุ่มคนนี้เรียกว่าเป็นสาวกตัวยงของค่ายปอร์เช่เลยก็ว่าได้ เพราะปัจจุบันครอบครองรถปอร์เช่อยู่ถึง 2 คัน ได้แก่รุ่น 911 และ Cayenne Diesel ซึ่งก่อนหน้าที่จะซื้อ 911 มาใช้นั้น เขายังเป็นเจ้าของรถปอร์เช่รุ่น Cayman มาแล้ว เรียกว่าจะเปลี่ยนอีกกี่คัน ก็คงไม่เปลี่ยนใจจากปอร์เช่แล้วล่ะ
 

     'ท็อป ณัฐเศรษฐ์ พูนทรัพย์มณี' กับ 'Porsche 911 TECHART'
     ขึ้นชื่อว่าไฮโซผู้ชื่นชอบในซุปเปอร์คาร์อย่าง 'ท็อป ณัฐเศรษฐ์' แล้ว จะใช้รถปอร์เช่รุ่นปกติที่มีขายกันทั่วไปก็คงกระไรอยู่ ต้องนี่เลย 'Porsche 911 TECHART' ที่มาพร้อมชุดแต่งของ TECHART แบบ Complete set กันเลยทีเดียว
 

     'ชมพู่ อารยา' กับ Porsche Cayman
     ถือเป็นซุปเปอร์สตาร์สุดฮ็อตของวงการบันเทิงไทยคนหนึ่งเลยทีเดียว เธอเลือกใช้ Porsche Cayman 987 คันสีขาวไปไหนต่อไหนด้วยตลอด
 

     'เอส วรฤทธิ์' กับ 'Porsche Cayenne' (ขอบคุณภาพจากเพจ Wash United Donmuang)
     พระเอกไทยอีกหนึ่งคนที่ผันตัวเองมาเป็นผู้บริหารด้วยวัยเพียง 31 ปี รวมไปถึงงานพิธีกรทางช่องกรีนแชนแนล หนุ่มเอสเลือกใช้ Porsche Cayenne สีขาว ซึ่งเหมาะกับบุคลิกผู้บริหารบริษัทท่องเที่ยวชื่อดังเป็นอย่างดี
 
    นี่ยังเป็นเพียงส่วนหนึ่งเท่านั้นนะครับ ยังมีดาราอีกหลายคนเลยทีเดียวที่หลงไหลในรถสปอร์ต 'ปอร์เช่' เห็นแบบนี้แล้วคุณอยากมีครอบครองไว้สักคันไหมครับ