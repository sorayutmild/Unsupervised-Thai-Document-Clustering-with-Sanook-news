     All-new Honda Accord 2019 ใหม่ ประกาศราคาจำหน่ายอย่างเป็นทางการเรียบร้อยแล้ว เราลองไปดูสเป็คของทั้ง 3 รุ่นย่อยกันว่าจะคุ้มค่าขนาดไหน?
     ฮอนด้า แอคคอร์ด 2019 ใหม่ ถูกพัฒนาต่อเนื่องเป็นเจเนอเรชั่นที่ 10 แล้ว มีให้เลือกทั้งหมด 3 รุ่นย่อย ประกอบด้วย Turbo EL, Hybrid และ Hybrid TECH โดยรุ่นเริ่มต้นจะถูกติดตั้งเครื่องยนต์เบนซินเทอร์โบ 1.5 ลิตร 190 แรงม้า ส่วนอีก 2 รุ่นจะเป็นเครื่องยนต์ไฮบริด 2.0 ลิตร i-MMD กำลังสูงสุด 215 แรงม้า

อุปกรณ์มาตรฐานรุ่น Turbo ELราคา 1,475,000 บาท

ไฟหน้า LED เปิด-ปิดอัตโนมัติ
ไฟส่องสว่างเวลากลางวัน LED
ไฟท้าย LED
กระจกมองข้างปรับไฟฟ้า พับเก็บอัตโนมัติ
ระบบปัดน้ำฝนอัตโนมัติ
เสาอากาศครีบฉลาม
เบาะนั่งหุ้มหนังแท้และหนังสังเคราะห์
เบาะคนขับปรับไฟฟ้า 8 ทิศทาง
ระบบดันหลังไฟฟ้า 4 ทิศทางฝั่งคนขับ
เบาะคนขับพร้อมเมมโมรี่ + Easy Entry/Exit
เบาะนั่งผู้โดยสารปรับไฟฟ้า 4 ทิศทาง
ระบบปรับอากาศ Dual Zone
ช่องปรับอากาศด้านหลัง
Remote Engine Start
Honda Smart Key + ปุ่มสตาร์ท
Cruise Control
แป้นเปลี่ยนเกียร์ที่พวงมาลัย
เบรกมือไฟฟ้า (Electric Parking Brake)
Auto Brake Hold
มาตรวัดพร้อมหน้าจอ TFT ขนาด 7 นิ้ว
เครื่องเสียง Advanced Touch จอขนาด 8 นิ้ว
ช่อง USB 2 ตำแหน่ง
Bluetooth
ระบบสั่งงานด้วยเสียง SIRI
ระบบควบคุมเสียงรบกวนเข้าห้องโดยสาร (ANC)
ถุงลมนิรภัยคู่หน้า, ด้านข้าง, ม่านถุงลม
ระบบช่วยควบคุมการทรงตัวขณะเข้าโค้ง (VSA)
ระบบเพิ่มความคล่องตัวในการขับขี่ (Agile Handling Assist)
ระบบช่วยออกตัวขณะอยู่บนทางลาดชัน (HSA)
ระบบเตือนคาดเข็มขัดนิรภัยผู้โดยสารด้านหน้า
Honda LaneWatch
กล้องมองภาพด้านหลังปรับมุมมอง 3 ระดับ
ล้ออัลลอยขนาด 17 นิ้ว

 

อุปกรณ์มาตรฐานรุ่น Hybrid เพิ่มเติมจากรุ่น Turbo ELราคา 1,639,000 บาท

เครื่องยนต์ไฮบริด 2.0 ลิตร i-MMD
Honda SENSING
Adaptive Cruise Control
ระบบช่วยชะลอความเร็วรถที่พวงมาลัย
ไฟตัดหมอกคู่หน้า LED
กระจกมองข้างปรับอัตโนมัติเมื่อถอยหลัง
กระจกมองข้างลดการเกาะตัวของหยดน้ำ
ปุ่มปรับเบาะไฟฟ้าข้างพนักพิง
กระจกมองหลังปรับลดแสงอัตโนมัติ
ม่านบังแดดประตูหลัง
Wireless Charger
ระบบนำทาง
เครื่องเสียง Premium Sound System
ลำโพง 10 จุด
ช่อง USB 4 ตำแหน่ง
Honda CONNECT
ระบบแจ้งเตือนแรงดันลมยาง (TPMS)
ล้ออัลลอยขนาด 18 นิ้ว

 

อุปกรณ์มาตรฐานรุ่น Hybrid TECH เพิ่มเติมจากรุ่น Hybridราคา 1,799,000 บาท

หลังคาซันรูฟ
ไฟส่องที่เปิดประตูด้านนอก
สปอยเลอร์หลัง
ภายในสีน้ำตาล (ขึ้นกับสีภายนอก)
ระบบแสดงข้อมูลบนกระจกหน้า (HUD)
ระบบกล้องมองภาพรอบทิศทาง (MVCS)
ระบบเตือนเมื่อมีรถเคลื่อนผ่านขณะถอย (CTM)
ระบบช่วยจอดอัจฉริยะ พร้อมระบบช่วยเบรก
เซ็นเซอร์กะระยะหน้า-หลัง

 

Honda SENSING
ระบบความปลอดภัย Honda SENSING ทำงานด้วยเรดาร์เซ็นเซอร์และกล้องด้านหน้า ประกอบด้วย 5 ฟีเจอร์ ได้แก่

ระบบเตือนการชนรถและคนเดินถนนพร้อมระบบช่วยเบรก (Collision Mitigation Braking System: CMBS)
ระบบควบคุมความเร็วอัตโนมัติแบบแปรผันพร้อมระบบปรับความเร็วตามรถยนต์คันหน้าที่ความเร็วต่ำ (Adaptive Cruise Control with Low-Speed Follow: ACC with LSF)
ระบบช่วยควบคุมรถให้อยู่ในช่องทางเดินรถ (Lane Keeping Assist System: LKAS)
ระบบเตือนและช่วยควบคุมเมื่อรถออกนอกช่องทางเดินรถ (Road Departure Mitigation System with Lane Departure Warning : RDM with LDW)
ระบบปรับไฟสูงอัตโนมัติ (Auto High-Beam: AHB)

     ด้านระบบความปลอดภัยพื้นฐานอื่นๆ ประกอบด้วย ระบบช่วยจอดอัจฉริยะ พร้อมระบบช่วยเบรก (Honda Smart Parking Assist System) รองรับทั้งการจอดขนานและจอดเข้าซอง, ระบบกล้องมองภาพรอบทิศทาง (Multi-View Camera System: MVCS) สามารถแสดงภาพมุมสูงได้ และระบบเตือนเมื่อมีรถเคลื่อนผ่านขณะถอย (Cross Traffic Monitor: CTM)

เครื่องยนต์และระบบขับเคลื่อน
     - รุ่น Turbo EL ติดตั้งเครื่องยนต์เบนซิน 1.5 ลิตร Di VTEC TURBO ระบบหัวฉีดไดเร็คอินเจคชั่นและเทอร์โบชาร์จเจอร์ ให้กำลังสูงสุด 190 แรงม้า แรงบิดสูงสุด 243 นิวตัน-เมตร ส่งกำลังด้วยเกียร์อัตโนมัติ CVT ที่พัฒนาภายใต้เทคโนโลยี Earth Dream สำหรับทำงานร่วมกับเครื่องยนต์เทอร์โบโดยเฉพาะ มีอัตราสิ้นเปลืองเฉลี่ยอยู่ที่ 16.4 กม./ลิตร ที่ฮอนด้าระบุว่าประหยัดกว่าเครื่องยนต์ 2.0 ลิตรเดิม รองรับเชื้อเพลิงทางเลือก E85 ได้
     - รุ่น Hybrid และ Hybrid TECH ติดตั้งเครื่องยนต์ไฮบริด 2.0 ลิตร i-MMD (Sport Hybrid Intelligent Multi Mode Drive) ทำงานร่วมกันระหว่างเครื่องยนต์ Atkinson-cycle i-VTEC 4 สูบ และมอเตอร์ไฟฟ้าจำนวน 2 ตัว ให้กำลังรวมสูงสุด 215 แรงม้า ส่งกำลังด้วยเกียร์อัตโนมัติ E-CVT และติดตั้งแบตเตอรี่แบบลิเธียมไอออน มีอัตราสิ้นเปลืองเฉลี่ยอยู่ที่ 24.4 กม./ลิตร และปล่อยคาร์บอนไดออกไซด์เพียง 97 กรัมต่อกิโลเมตร

     ตัวถังมีให้เลือกทั้งหมด 4 สี ได้แก่ สีใหม่ สีขาวแพลทินัม (มุก), สีดำคริสตัล (มุก), สีเงินลูนาร์ (เมทัลลิก) และสีเทาโมเดิร์นสตีล (เมทัลลิก) ขณะที่ห้องโดยสารมีทั้งหมด 3 สี ได้แก่ สีไอวอรี่เบจ สีดำ และสีน้ำตาล (เฉพาะรุ่น HYBRID TECH) ขึ้นอยู่กับสีตัวถังภายนอก
ราคาจำหน่าย All-new Honda Accord 2019 ใหม่ มีดังนี้

HYBRID TECH ราคา 1,799,000 บาท
HYBRID ราคา 1,639,000 บาท
TURBO EL ราคา 1,475,000 บาท

 