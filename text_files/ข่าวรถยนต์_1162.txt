
 
หายหน้าหายตาไปพักใหญ่ สำหรับหนุี่มกวางเอบี นอมอล วันนี้มาเปิดรถในฝันของเขาให้แฟนๆได้ชมกัน
บอกกันตามตรง BMW Z4 เป็นรถยนต์ในฝัน ตอนเข้าวงการใหม่ ๆ เคยวางแผนไว้ว่าถ้ามีเงินก็จะซื้อรถคันนี้รุ่นนี้ยี่ห้อนี้เอามาเก็บไว้ หากถามว่าขับรถเป็นครั้งแรกตั้งแต่เมื่อไหร่ ถ้าจำไม่ผิดก็ราว ๆ ม.5 ขับรถเป็นได้เพราะเพื่อน ๆ สอน ตอนนั้นห้าวจัด ยืมรถเพื่อนมาขับจนได้เรื่อง คือ ขับรถไปชนรถคนอื่นที่ลานจอดรถใต้คอนโดฯ เพื่อน ตัวรถครูดไปแถบหนึ่ง จำได้ว่าช่วงนั้นไม่กล้ายืมรถเพื่อนมาขับอีกเลยพอหัดขับจนเป็นผมก็เริ่มขโมยรถคุณพ่อไปขับ ช่วงนั้นติดรับ-ส่งเพื่อน ๆ พอกลับจากภารกิจรับ-ส่งเสร็จผมก็ค่อย ๆ เก็บรถเข้าจอดที่เดิมโดยไม่ให้คุณพ่อรู้ ส่วนคุณพ่อน่ะเหรอ “นั่งรถแท็กซี่ไปทำงานสิครับ” ตอนนั้นรถที่ผมขโมยคุณพ่อใช้เป็น Camry รุ่นแรก ๆ เคยมีอุบัติเหตุอยู่ครั้งนะ ตอนนั้นขับรถที่ความเร็ว 120 กม./ชม. หักหลบ 10 ล้อพร้อม ๆ กันไปทางเดียวกัน ตัวรถชนนิดหน่อยแต่ตกใจมาก ซ่าจนได้เรื่องจากนั้นก็ไม่ขับรถของคุณพ่ออีกเลยพอเข้าปี 1 ก็เริ่มอยากมีรถเป็นของตัวเอง ตอนนั้นสอบเอ็นทรานซ์ติดอยากได้ Alfa 156 เพราะมันเป็นรถไม่ซ้ำใคร เสียงเครื่องก็ไพเราะเหมาะกับตัวเองที่สุด ต่อมาเมื่อเรียนจบผมเก็บเงินได้ รถในฝันของผมคือ BMW Z4 และแล้วรถคันนี้ผมก็ได้มันมาครอบครองด้วยราคา 4.3 ล้านบาท จากนั้นก็เริ่มแต่งเริ่มแปลงสภาพแม็ก แอโร่พาร์ทรอบคันของ Haman หมดเงินไปร่วม 7-8 แสนบาทกว่าจะสวย จากนั้นผมก็ไม่ซ่าอีกเลย เพราะด้วยความที่โตขึ้น กลัวโน่นกลัวนี้มากขึ้น กลายเป็นต้องนั่งระวังรถจะครูด หรือจะโดนขูดเสียมากกว่า  
 




 
เจ้าของรถ   : คุณศิริศิลป์ โชติวิจิตร (กวาง AB normal)อาชีพ    : นักร้อง, กรรมการผู้จัดการ GET DIRTY Desire Studioรถคันโปรด   :  BMW Z4 รถยนต์คันแรกในชีวิต :  Toyota Camry กับ Alfa Romeo 156
 
