EA คอนเฟิร์ม Battlefield 5 กลับมาเป็นทหารอีกครั้ง
Battlefield
อย่างที่เคยรายงานกันไปก่อนหน้านี้สำหรับเกม Battlefield  ภาคต่อไปหรือให้เข้าใจกันว่าเป็น Battlefield 5  ถูกประกาศออกมาแล้วว่าจะปล่อยออกมาในปี 2016 โดยข้อมูลล่าสุดจาก Blake  Jorgensen ,EA CFO  ได้เผยให้ทราบว่าเกมจะกลับมาสู่สมรภูมิรบแบบทหารอีกครั้งหลังจาก ที่ Battlefield Hardline  นำเสนอรูปแบบของตำรวจจับผู้ร้ายซึ่งออกจะแตกหน่อผิดจากความเป็น Battlefield  แบบที่เราคุ้นเคยกันไปบ้าง
“เกม Battlefield จะกลับมาสู่เกมสไตล์ทางทหาร ส่วนรายละเอียดจะเผยออกมาให้ทราบในอนาคต” Jorgensen กล่าว
ส่วนเหตุผลว่าทำไมเราจึงไม่ได้เห็น EA ทำให้ Battlefield  กลายเป็นซีรีย์รายปีเหมือนกับ Call of Duty ของค่าย Activision ทาง Andrew  Wilson ,EA CEO ได้ให้เหตุผลว่า “เราต้องการให้ผู้เล่นมีเวลามากพอที่จะสนุกไปกับ Battlefield 4 และ Battlefield Hardline รวมไปถึงระบบ live service และ community”
Battlefield
ทางด้าน Battlefield ที่กำลังจะมาถึงนี้คือ Battlefield Hardline  มีกำหนดการปล่อยใน มีนาคม 2015 แต่ถึงแม้ในปลายปี 2015 เราจะไม่ได้เล่น  Battlefield 5 ก็ตาม ทาง EA ก็ได้ประกาศถึงการปล่อย Star Wars: Battlefront  ในช่วงนี้ด้วยฝีมือพัฒนาของ DICE ซึ่งเป็นเจ้าเดียวกันกับทีมพัฒนา  Battlefield นั่นเอง
ย้อนกลับไปเมื่อปี 2013 ทาง Patrick Bach โปรดิวเซอร์ของ DICE  เคยให้สัมภาษณ์ว่า Battlefield 5 ได้อยู่ในช่วงพัฒนาแล้ว  เขาได้บอกว่าเกมจะนำเสนอลูกเล่นที่เพิ่มขึ้น สิ่งที่พิเศษขึ้น  และการทำลายที่มากกว่าเดิม. งานนี้ใครอยากสัมผัสสมรภูมิทางทหารก็ต้องเล่น  Battlefield 4 กันไปก่อนและรอยาวจนถึงปี 2016 ครับ