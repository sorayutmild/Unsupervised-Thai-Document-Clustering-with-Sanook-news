อารมณ์ชั่ววูบจากการพนันนี่แหละ ที่เป็นสาเหตุทำให้คนหมดเนื้อหมดตัว จากกรณีตัวอย่างของ หนุ่มอังกฤษเสี่ยงโชค Kinect เสียเงินร่วม 7 หมื่นบาท ได้แค่ตุ๊กตา เมื่อสัปดาห์ที่ผ่านมา เขาเสียเงินไปถึงกว่า 2,600 ดอลล่าห์สหรัฐฯ หรือประมาณ 70,000 บาท กับการเสี่ยงโชคลุ้น Kinect อุปกรณ์เสริมเล่นเกมส์ของเครื่อง Xbox360 ที่มีราคาขายจริงๆแค่ประมาณ 100 ดอลล่าห์เท่านั้น แต่เพราะหงุดหงิดอารมณ์เสียที่เสี่ยงโชคไม่ได้เสียที เขาเลยใช้เงินที่เก็บมาทั้งหมดไปเลย แถมยังได้แค่ตุ๊กตากล้วย Rasta Banana เป็นของปลอบใจเท่านั้น
เกมส์ Kinect
และจากวีรกรรมเรื่องราวสุดห้าวของ Henry Gribbohm ชายคนดังกล่าวนี้จนเป็นข่าวดัง ก็เลยมีผู้ชมสนใจและติดตามเรื่องราวของเขาเป็นจำนวนมาก จนกระทั่งทางเว็บไซต์ collegehumor.com ที่เป็นเว็บที่รวมเรื่องตลกขำขัน ได้สนใจเรื่องของ Henry Gribbohm ว่าคนน่าจะชอบเพราะว่าตลกดี ก็เลยติดต่อขอซื้อเจ้ากล้วย Rasta Banana ต่อจากเขาในราคา 2,600 ดอลล่าห์สหรัฐฯ ก็คือเท่ากับเงินที่เขาเสียไปในการเสี่ยงโชคนั่นเอง และมีข้อเสนอเพิ่มอีกว่า หากทางเว็บ collegehumor.com เอาเจ้าตุ๊กตากล้วยนี้ไปนำเสนอแล้ว มีคนมากด Like มากกว่า 30,000 คนล่ะก็ Henry Gribbohm จะได้รับ Kinect แถมด้วย 1 เครื่้องทันที เรียกว่าหนุ่มอังกฤษผู้โชคร้ายก็มีดวงกลับคือมากับเขาบ้างแล้ว ซึ่งสุดท้ายแล้วเมื่อสุดสัปดาห์ที่ผ่านมาเรื่องราวของ Henry Gribbohm ก็มีคนมา Like เกิน 30,000 คนจนได้ และเขาก็ได้รับ Kinect แถมไปด้วย เป็นอันว่าจบแบบ Happy Ending
คลิปวีดีโอ ที่ทาง collegehumor.com ขอซื้อเจ้าตุ๊กตากล้วยต่อจาก Henry Gribbohm

 
แล้วเจ้าตุ๊กตากล้วย Rasta Banana ราคากว่า 70,000 บาทที่ว่านั้น ตอนนี้มันไปทำอะไรอยู่ที่ไหนแล้วล่ะ ?
ปรากฏว่าทางเว็บ collegehumor.com เอามันเข้าไปอยู่ในสำนักงานซะเลย กลายเป็นพนักงานคนหนึ่งไปซะแล้ว
 
 
 
ข้อมูลอ้างอิงจาก

http://www.collegehumor.com/article/6888354/we-bought-this-guys-dreadlocks-banana-for-2600
