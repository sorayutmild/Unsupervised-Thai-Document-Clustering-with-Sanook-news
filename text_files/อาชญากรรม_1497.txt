เกิดอุบัติเหตุรถตู้คณะแพทย์ผ่าตัดพิเศษจอดเสีย ถูกหกล้อชนท้ายเสียชีวิต 4 ศพ สาหัส 1 เจ้าหน้าที่กู้ภัยนำส่ง รพ.จุฬารัตน์ แล้ว
เวลา 21.45 น. พ.ต.ต.บุญสฤษดิ์ ช่วยชู พนักงานสอบสวนผู้ชำนาญการ สภ.บางปะกง ตำรวจภูธรจังหวัดฉะเชิงเทรา ลงพื้นที่ตรวจสอบอุบัติเหตุ รถชนกันบนทางด่วนบูรพาวิถี ช่วงหลัก กม44+600 มุ่งหน้าเข้า กทม.
ที่เกิดเหตุพบ รถตู้อัลพาท สีขาว ทะเบียน 1กพ 6013 กทม. 6 ล้อ ทะเบียน 82-9251 พระนครศรีอยุธยา และรถเก๋งยารีส ทะเบียน ฌค3492 กทม. สภาพรถส่วนใหญ่พังเสียหายยับเยิน ในที่เกิดเหตุยังพบผู้เสียชีวิต 4 ราย บาดเจ็บอีก 1 ราย ถูกเจ้าหน้าที่กู้ภัยนำส่ง รพ.จุฬารัตน์
จากการสอบสวนทราบว่า ก่อนเกิดเหตุรถตู้โตโยต้า อัลพาท ซึ่งเป็นคณะแพทย์ผ่าตัดพิเศษ 6 คน เพิ่งเสร็จจากภารกิจผ่าตัดคนไข้ที่พัทยา จ.ชลบุรี มุ่งหน้ากลับกรุงเทพมหานคร เกิดรถเสีย ผู้โดยสารจึงลงมายืนอยู่ด้านหน้ารถ
แต่จังหวะนั้นเกิดโชคร้ายถูกรถหกล้อพุ่งเข้าชนอย่างจัง ก่อนจะมีรถเก๋งมาชนซ้ำอีก ส่งผลให้ผู้โดยสารชาย 1 ราย กระเด็นตกลงมาใต้ทางด่วนเสียชีวิต และเสียชีวิตอยู่บนทางด่วนเป็นหญิง 3 ราย รวมเสียชีวิต 4 ราย และมีผู้บาดเจ็บหญิง 1 ราย รอดชีวิตอย่างปาฏิหาร์ย 1 ราย คือ นพ.สิทธิวัฒน์ อินทรขาว หรือ หมอแบงค์ อายุ 37 ปี
เบื้องต้น คนขับรถหกล้ออ้างว่ามีรถคันหน้าบังอยู่ เมื่อถึงจุดเกิดเหตุรถบรรทุกคันหน้าหักหลบรถตู้กระชั้นชิด ทำให้ตนหักหลบตามไม่ทันจึงชนรถตู้คันดังกล่าว