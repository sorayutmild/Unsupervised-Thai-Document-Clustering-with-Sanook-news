ทุกวันนี้เกมออนไลน์ก็มีมากมายให้เหล่าเกมเมอร์ได้เลือกเล่นกัน จากตัวผู้ให้บริการเอง หรือ ผู้พัฒนาเองก็ตาม แต่ก็มีอยู่อีกหนึ่งช่องทางที่ปฏิเสธไม่ได้ว่าอีกหนึ่งแพลตฟอร์มสำหรับเกมเมอร์อย่างแท้จริง ที่คอยให้บริการในเรื่องเป็นตัวแทนจำหน่ายเกมต่างๆ ทั้งในรูปแบบออนไลน์ หรือ เกมพีซี ก็สามารถหาซื้อได้ในแพลตฟอร์ม Steam นี้ โดยมีเกมให้เลือกเป็นหมื่นเกม และที่ทำให้เกมเมอร์ทั่วโลกต่างชื่นชอบ Steam ก็เพราะด้วยเรื่องของความง่ายและสะดวกสบาย ในการซื้อเกมต่างๆ รวมถึงบางเกมยังสามารถสร้างรายได้ จากการขายไอเทมต่างๆ จากตัวเกมอีกด้วยยกตัวอย่างเช่น PUBG DOTA2 และ CSGO เป็นต้น วันนี้ผมจึงจะมาพูดถึง 5 อันดับเกมสุดฮิตของ Steam ในช่วงนี้ว่าเกมอะไรได้รับความนิยมสูงสุดบ้าง

1.PUBG / PLAYERUNKNOWN'S BATTLEGROUNDS
อันดับหนึ่งก็ยังคงไม่หนีไปไหน สำหรับต้นตำรับเกมแนว Battle Royale อย่าง PUBG ที่เพียงเปิดตัวไม่ถึงปีก็สามารถเติบโตได้อย่างรวดเร็วจนกลายเป็นเกมยอดฮิตประจำ Steam ไปแล้ว ด้วยรูปแบบตัวเกมที่สนุกแล้วสามารถเล่นจบเป็นตาได้ ทำให้เกมจึงได้รับความนิยมเป็นอย่างมาก ซึ่งตัวเกมจะให้ผู้เล่นได้เอาชีวิตรอดภายในเกาะแห่งหนึ่งที่จะมีผู้เล่นอื่นรวมกันถึง 100 คน แล้วต้องหาทางเอาชีวิตรอดโดยใช้อุปกรณ์ต่างๆ ในการเอาตัวรอด เช่น ปืน ชุดเกราะ ยา ระเบิด และอื่นๆ อีกมากมายที่มีเลือกหากันภายในเกม โดยราคาของเกมนี้อยู่ 559 บาทเท่านั้น ใครยังไม่เคยเล่นบอกเลยว่า คุณจะเสียใจ

 
2.DOTA 2
อันดับที่ 2 เกมเรือธงของ Valve ที่ขึ้นชื่อ ณ ตอนนี้ว่าเป็นเกมออนไลน์ที่มียอดเงินรางวัลการแข่งขัน eSports ที่สูงที่สุดในโลก สำหรับเกม DOTA2 สุดยอดเกมแนว MOBA อีกหนึ่งเกมของโลก ที่ไม่นานมานี้ได้มีการจัดการแข่งขันระดับโลก The International 2018 หรือเรียกกันว่า Ti8 ที่อันดับ 1 ได้เงินรางวัลรวมไป $11,234,158 เท่านั้นเองหรือตีเป็นเงินไทย 330 ล้านบาท แข่งรายการเดียวเป็น เศรษฐีกันเลยทีเดียว โดยยอดผู้เล่นของเกมนี้ก็อยู่ราวๆ 5 แสนคนต่อวันถือว่าเป็นตัวเลขที่ไม่เลว

 
3.CSGO / Counter-Strike: Global Offensive
ต่อกันที่อันดับ 3 คงหนีไม่พ้นอีกหนึ่งเกมที่ขึ้นชื่อว่ามีนักกีฬา eSports มากที่สุดกับสุดยอดเกม FPS ระดับตำนานอย่าง CSGO ที่ผมเชื่อว่าใครหลายๆ คนเติบโตมาพร้อมกับเกมนี้เลย โดยตัวเกมก็ไม่มีไรเพียงแค่แบ่งฝั่งละ 5Vs5 แบ่งออกเป็นโจรกับตำรวจ ทำภารกิจวางระเบิดเท่านั้น ฝ่ายหนึ่งบุกฝ่ายหนึ่งรับ แต่ความสนุกคือ Skill Play ของเกมเมอร์แต่ละคนทีจะมีความแม่นและทักษะของใครมากกว่ากัน ซึ่งตัวเกมจะใช้ทีมเวิร์คค่อนข้างสูง มันจึงเป็นอีกหนึ่งเกมที่เหล่าเกมเมอร์ชื่นชอบนั่นเอง

 
4.Monster Hunter World
อันดับที่ 4 เกมเปิดใหม่แต่หน้าเดิมที่ตอนนี้มาแรงแซงทางโค้งจริงๆ สำหรับ Monster Hunter World สุดยอดเกมแนวล่ามอนสเตอร์จากค่าย Capcom ที่เปิดตัวได้ไม่ถึงเดือนก็สามารถตีอันดับขึ้นมาอยู่ที่ 4 ได้แล้วโดยยอดผู้เล่นต่อวันอยู่ที่ 1 แสนคน ถือว่าเยอะมากสำหรับเกมแนวนี้ ทำให้เห็นได้ชัดว่าแฟนคลับซีรี่ส์ Monster Hunter มากแค่ไหน โดยตัวเกมจะให้ผู้เล่นได้ไล่ล่ามอนสเตอร์ประเภทต่างๆ และจุดเด่นที่สุดคือมังกร จนทำให้เกมนี้ถูกตั้งฉายาว่า "เกมล่าแย้" สำหรับใครที่ยังไม่เคยสัมผัสเกมในซีรี่ส์นี้มา บอกเลยว่าคุณพลาดแล้ว

 
5.Tom Clancy's Rainbow Six Siege
เกมอันดับที่ 5 เป็นอีกหนึ่งเกมแนว FPS ที่กระแสกลับมาแรงเฉยเลยหลังจากที่เปิดตัวไปตั้งแต่ปี 2015 กับเกมยิงสายโหดจากค่าย Ubisoft เกมที่มีชื่อว่า Tom Clancy's Rainbow Six Siege หรือ R6 เป็นเกมแนวยิง FPS แบ่งออกเป็น 2 ฝั่ง ฝ่ายตั้งรับ กับ ฝ่ายบุก โดยปกติเกมแนว FPS จะเป็นการยิงๆ หลบๆ ธรรมดาวัดฝีมือเท่านั้น แต่สำหรับ R6 จะมีจุดเด่นที่ตัวละครภายในเกมแต่ละตัวจะมีความสามารถเฉพาะตัวที่แตกต่างกันออกไป ซึ่งใจธีมในการออกแบบตัวละครจากหน่วยการรบจริงๆ ของแต่ละประเทศมาทำเป็นตัวละครภายในเกม จึงทำให้ผู้เล่นชื่นชอบกันเป็นอย่างมาก แต่ช่วงนี้บอกเลยว่ากระแสนิยมกลับมาดังมากหลังจากที่เปิดตัวไปในปี 2015 แต่ก็เงียบๆ ไปจนตอนนี้เกมเขากำลังกลับมา

 