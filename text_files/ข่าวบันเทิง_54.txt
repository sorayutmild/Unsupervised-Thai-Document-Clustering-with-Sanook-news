บรรยากาศยังคงเต็มไปด้วยความโศกเศร้า ของพระเอกหนุ่ม ชาคริต แย้มนาม และครอบครัว สำหรับงานสวดอภิธรรมคืนที่ 2 คุณแม่สมลักษณ์ แย้มนาม ที่จากไปอย่างสงบด้วยโรคเส้นเลือดในสมองตีบ (strokes) และได้รักษาตัวเป็นเวลา 4 ปี จนกระทั่งเกิดภาวะแทรกซ้อน และเสียชีวิตลงเมื่อช่วงบ่ายของวันที่ 22 ธ.ค.
ซึ่งช่วงเวลาประมาณ 19.00 น. ของวันนี้ (24 ธ.ค.) นักแสดงสาว วุ้นเส้น วิริฒิพา ได้เดินทางมายัง ศาลาทองคำ วัดยาง เพื่อร่วมฟังอภิธรรมศพคุณแม่สมลักษณ์ พร้อมทั้งยังเข้ามากอดและให้กำลังใจ หนุ่มชาคริต และภรรยาสาว แอน ภัททิรา อีกด้วย
ชาคริต แย้มนาม - แอน ภัททิรา
โดยวันนี้ บอย ถกลเกียรติ และช่องวัน เป็นเจ้าภาพสวดอภิธรรม ได้มีญาติและเพื่อนพ้องในวงการเดินทางมาร่วมแสดงความอาลัย อาทิ ป้อน นิพนธ์, หมิว ลลิตา พร้อมคุณแม่จารุวรรณ, หนุ่ม กรรชัย, ธงธง มกจ๊ก, เกลือ กิตติ, กัปตัน-เอ้ก, นีโน่ เมทนี เป็นต้น
ทางด้าน ชาคริต แย้มนาม ยังคงได้กำลังใจที่สำคัญจากภรรยา แอน ภัททิรา และลูกชาย น้องโพธิ์ อยู่เคียงข้างไม่ห่างไปไหน
>>"ชาคริต" ประดับดอกไม้สีม่วงให้ "คุณแม่สมลักษณ์" เผยวินาทีลาจากชั่วนิรันดร์
>>"แอน ภัททิรา" เผยคลิปซึ้ง "ชาคริต" เดินรดน้ำดูแลดอกไม้ให้แม่อย่างดี
