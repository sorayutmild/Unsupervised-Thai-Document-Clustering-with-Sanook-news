Goat Simulator 2014
Goat Simulator 2014 เกมส์อินดี้สุดพิลึกและฮา โดยทีมงาน CoffeeStainStudios ที่ปกติแล้วในแต่ละเกมส์ผู้เล่นมักจะเล่นเป็นมนุษย์ แต่เกมส์นี้จะให้ลองเล่นเป็นสัตว์ดูบ้าง และไม่ใช่สัตว์ที่น่าเกรงขามเลย มันเป็นเพียงแพะ บ้านๆธรรมดานี่เอง ที่ผ่านมามันเป็นตัวคอยรับบาป แต่ในเกมส์นี้มันจะเน้นทำบาปซะเอง ด้วยความสามารถในการทำลายข้าวของต่างๆที่ขวางหน้าให้เละ มาในแนว Open World ที่ให้แพะของคุณวิ่งอาละวาดไปได้ทั่วเมือง คล้ายๆกับเกมส์อย่าง GTA แต่เกมส์นี้เราเป็นแพะ อาละวาดแล้วดาวไม่ขึ้น ไม่มีตำรวจมาไล่จับ
Goat Simulator 2014
ทว่าเพราะตัวเกมส์ Goat Simulator 2014 นี้ทำออกมาเอาฮาซะมากกว่า ก็เลยไม่ได้ออกมาดีมากมายนัก AI คนในเกมส์ยังดูทื่อๆ และโมชั่นของเจ้าแพะก็ยังไม่สมจริง แพะบ้าอะไรปีนบันไดได้ด้วย แม้ว่าจะสร้างมาจากเอนจิ้นดีๆอย่าง Unreal 3 ก็ตาม วิธีเล่นเกมส์ Goat Simulator 2014 นี้นอกจากจะป่วนเมืองไปเล่นๆแล้ว ก็ยังมีการรับภารกิจต่างๆทำเหมือนอย่าง GTA ด้วยการไปพูดคุยกับสัตว์ต่างๆในเมืองเพื่อช่วยเหลือสัตว์เหล่านั้น โดยเฉพาะสัตว์ที่อยู่ในสวนสัตว์
เกมส์ Goat Simulator 2014 ยังไม่มีกำหนดว่าจะทำออกมาให้เล่นกันตอนไหน แต่ผู้พัฒนาบอกว่าจะปล่อยให้โหลดเล่น Free แน่นอน ก็เกมอินดี้นี่เนอะ















 