     All-new Nissan Versa 2019 (หรือ Almera 2019 ในบ้านเรา) จะมีให้เลือกทั้งหมด 6 สีในตลาดสหรัฐฯ สีไหนจะสวยลงตัวที่สุด?

     Nissan Versa 2019 ใหม่ เป็นรถยนต์ซีดานรุ่นเล็กสุดของนิสสัน ติดตั้งเครื่องยนต์เบนซินขนาด 1.6 ลิตร กำลังสูงสุด 122 แรงม้า (แต่เวอร์ชั่นไทยจะถูกติดตั้งเครื่องยนต์เบนซินขนาดไม่เกิน 1,300 ซีซี เพื่อให้เข้าเกณฑ์รถอีโคคาร์)
     ดีไซน์ภายนอกของ All-new Nissan Versa ใหม่ ถูกออกแบบต่างไปจากรุ่นเดิมอย่างเห็นได้ชัด ด้วยตัวถังที่ดูเตี้ยและกว้างขึ้นกว่าเดิม เส้นสายเน้นความสปอร์ตมากขึ้น สอดคล้องกับรถยนต์รุ่นใหม่ๆ ของนิสสันอย่าง All-new Sylphy 2019 ที่เพิ่งเปิดตัวไปเช่นกัน ติดตั้งไฟหน้าแบบ LED พร้อมไฟส่องสว่างเวลากลางวันทรงบูมเมอแรง เสริมเอกลักษณ์ด้วยเสา C-pillar ที่ถูกตกแต่งให้มีสีดำ

     ภายในห้องโดยสารถูกตกแต่งด้วยโทนสีดำตัดกับสีน้ำตาลเข้ม (ขึ้นอยู่กับรุ่นย่อย) ติดตั้งหน้าจออินโฟเทนเม้นท์ขนาด 7 นิ้ว พร้อมมาตรวัดรอบที่แสดงผลด้วยหน้าจอขนาด 7 นิ้ว, พวงมาลัยแบบ 3 ก้านทรง D-shape, ระบบกุญแจอัจฉริยะพร้อมปุ่มสตาร์ทติดตั้งไว้บริเวณใกล้กับคันเกียร์ เป็นต้น ซึ่งโดยรวมแล้ว Nissan Versa ใหม่ ถูกออกแบบให้มีความหรูหราขึ้นอย่างเห็นได้ชัด จนไม่เหลือความเป็นรถราคาประหยัดอีกต่อไป
     นอกจากนี้ ในเวอร์ชั่นสหรัฐฯ ยังถูกติดตั้งระบบความปลอดภัยขั้นสูง Nissan Safety Shield 360 ใหม่ ประกอบด้วย 6 ฟังก์ชั่นการทำงาน ได้แก่ ระบบช่วยเบรกด้านหน้า Automatic Emergency Braking with Prdestrian Detection, ระบบเตือนจุดอับสายตา Blind Spot Warning, ระบบช่วยเบรกขณะถอยหลัง Rear Automatic Braking, ระบบเตือนรถออกนอกเลน Lane Departure Warning, ระบบเตือนรถเคลื่อนผ่านขณะถอยหลัง Rear Cross Traffic Alert และระบบไฟสูงอัตโนมัติ High Beam Assist

     สำหรับตัวถังของ All-new Nissan Versa 2019 เวอร์ชั่นสหรัฐฯ มีให้เลือกทั้งหมด 6 สี ได้แก่ สีแดง Cayenne Red Metallic, สีน้ำเงิน Deep Blue Pearl, สีขาว Fresh Powder, สีเงิน Brilliant Silver Metallic, สีเทา Gun Metallic และสีดำ Super Black
 
สีแดง Cayenne Red Metallic

 
สีน้ำเงิน Deep Blue Pearl

 
สีขาว Fresh Powder

 
สีเงิน Brilliant Silver Metallic

 
สีเทา Gun Metallic

สีดำ Super Black

 
     คาดว่า All-new Nissan Versa 2019 จะถูกทยอยเปิดตัวในตลาดโลกรวมถึงประเทศไทยเร็วๆ นี้