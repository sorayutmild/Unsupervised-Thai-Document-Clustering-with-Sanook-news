สำหรับใครที่คอยคำทำนาย ดวง ปี 2558 แบบเจาะลึกทุกเรื่องไม่ว่าจะเป็นการงาน การเงิน ความรัก รวมไปถึงเรื่องของการทำบุญเสริมดวงในแบบฉบับของแต่ละราศีว่าควรทำอย่างไร 
หมอช้างทำนายดวงปี 2558
Sanook! Horoscope ได้รวบรวมคำทำนายดวงปี 2558 จาก หมอช้าง อาจารย์ช้าง ทศพร ศรีตุลา ที่ทำนายเอาไว้ใน "รายการสมาคมเมียจ๋า" มาฝากกันโดยเนื้อหาในวันนี้จะเป็น 6 ราศีหลัง ใครที่รอคอยดูอยู่อย่ารอช้าไปชมกันเลยจ้า
หมอช้างทำนายดวงปี 2558
ราศีตุลย์
ในปี 2558 ของชาวราศีตุลย์ถือว่าเป็นปีแห่งการพ้นเคราะห์เช่นกัน เพราะก่อนหน้านี้ในปี 2557 มีทั้งดาวเสาร์และราหูเข้าทับดวงชะตา
มาในปี 2558 นี้มีโอกาสก้าวหน้าในงานได้ตำแหน่งใหม่ที่มั่นคงขึ้น ส่วนเรื่องความรักก็เป็นเรื่องที่ดี ก่อนหน้านี้ที่เคยทะเลาะกันก็จะกลับมาคืนดี
แต่ควรดูแลเรื่องการเงินให้ดีอาจจะต้องมีการใช้จ่ายหมดไปกับการสร้างที่อยู่อาศัย สุขภาพก็จะดีขึ้นโรคภัยที่เคยเป็นจะหาย
การทำบุญเสริมดวง คือ การถวายสังฆทาน เพราะราศีนี้เป็นราศีที่มีโชคได้รับเงินบ่อยๆ ดังนั้น เมื่อได้มามากก็ต้องบุญมากๆเช่นกัน
หมอช้างทำนายดวงปี 2558
ราศีพิจิก
ในปี 2558 ราศีพิจิกเป็นราศีที่ดาวเสาร์ทับดวงชะตา จึงส่งผลให้งานมาก จะต้องเหนื่อยจากเรื่องงานมากกว่าปกติ แต่ก็ไม่ควรจะทำแต่งาน ควรแบ่งเวลาดูแลเรื่องความรักด้วย เพราะอาจจะเกิดปัญหาได้ 
แต่เนื่องจากตำแหน่งดาวเสาร์โคจรทับเป็นตำแหน่งโชคแม้จะมีงานเข้างานเยอะแต่ก็ส่งผลให้เกิดเงินด้วยเช่นกัน ทั้งนี้ทั้งนั้นจะมีเรื่องสุขภาพที่ต้องระวังเป็นพิเศษหากเจ็บป่วยก็จะหายช้าควรดูแลสุขภาพออกกำลังให้มาก
การทำบุญเสริมดวง คือ ไหว้พระเสาร์ ทำบุญในวันเสาร์ ปล่อยปลา กินเจในวันเกิด ทำบุญกับโรงพยาบาลก็จะช่วยได้
หมอช้างทำนายดวงปี 2558
ราศีธนู
ชาวราศีธนูเป็นอีกราศีดาวรุ่งในปี 2558 เนื่องจากในปีที่ผ่านมาไม่ค่อยจะแน่นอนสักเท่าไหร่ มาในปีนี้มีการเปลี่ยนแปลงที่โดดเด่นในเรื่องการเดินทาง มีโอกาสที่ดีต่างๆ เข้ามา
ไม่ว่าจะเป็นเรื่องการเรียนเดินทางต่อต่างประเทศก็จะดี ตลอดจนการงานก็ก้าวหน้า รวมไปถึงเรื่องของความรักก็จะดีใครที่มีครอบครัวอยากจะมีบุตรถือเป็นเรื่องดี
สุขภาพก็จะดีมากเช่นกัน แต่เรื่องที่ต้องระวัง คือ เรื่องการเงินเพราะมีเรื่องต้องจ่ายมากเช่นกันในปีนี้
การทำบุญเสริมดวง คือ ถวายเข้าสารอาหารแห้ง เลี้ยงอาหารเด็กให้ตามมูลนิธิต่างๆ
หมอช้างทำนายดวงปี 2558
ราศีมังกร
สำหรับชาวราศีมังกรในช่วงครึ่งปีแรกของปี 2558 ยังถือว่าเป็นช่วงที่ดีใครที่ตั้งใจจะเริ่มต้นทำธุรกิจหรืองานใหม่มีเกณฑ์จะสำเร็จดี มีผู้ใหญ่เมตตา
แต่พ้นครึ่งปีหลังไปแล้วต้องระวังเอาไว้เพราะดวงดาวมีการปรับเปลี่ยนมากควร ส่วนความรักก็จะมีโอกาสดีๆ มีความลงตัวอยู่ในจุดที่ดี สุขภาพต้องระวังจะต้องเจ็บป่วย
การทำบุญเสริมดวง คือ การทำบุญที่เกี่ยวข้องกับโรงพยาบาล ช่วยเหลือคนเจ็บป่วย
หมอช้างทำนายดวงปี 2558
ราศีกุมภ์
เป็นราศีที่โดดเด่นในปี 2558 จะได้บุกเบิกทำอะไรใหม่ๆที่ไม่เคยทำในช่วงปีนี้ เป็นสิ่งที่ท้าทายมากขึ้นส่งผลให้มีโชค รวมไปถึงการเงินจะมีโชคมีเงินมากอง ส่วนคนเป็นโสดจะมีโอกาสได้พบเจอเนื้อคู่
แต่เรื่องการงานอย่าไปกังวลมากนักแม้จะต้องพบเจอกับงานที่ไม่ถนัดแต่จะสามารถทำได้ดี สุขภาพก็ไม่มีปัญหาที่เคยเจ็บป่วยจะดีขึ้นแน่นอน
การทำบุญเสริมดวง คือ ทำบุญเกี่ยวกับเด็ก มูลนิธิต่างๆ ถวายดอกไม้
ราศีมีน
เป็นราศีที่ราหูทับดวงชะตา แต่จะส่งผลดีกับอาชีพที่เป็นนักแสดง อาชีพที่ต้องเดินทาง ทำธุรกิจออนไลน์ แต่ต้องระวังสำหรับคนที่ไม่ได้ทำอาชีพดังกล่าวมีโอกาสถูกฟ้องร้อง การเซ็นเอกสารสัญญาต่าง
ส่วนความรักอาจจะมีเรื่องให้จุกจิกกวนใจเพราะเนื่องจากมีเกณฑ์ต้องเดินทางบ่อย ทางที่ดีควรไปเป็นคู่จะดีกว่า หรือ ไปทำบุญร่วมกันดัวยก็จะดี สุขภาพหมั่นดูแลให้ดีหลังช่วงสงกรานต์ไปแล้วลองไปเช็คสุขภาพบ้างก็จะดี
การทำบุญเสริมดวง คือ ทำบุญด้วยการไถ่ชีวิตสัตว์ ทำบุญเกี่ยวกับแสงสว่าง
และสำหรับอีก 6 ราศีที่เหลือสามารถติดตามต่อกันได้ที่นี่ >>> หมอช้างทำนายดวง 6 ราศีแรกในปี 2558