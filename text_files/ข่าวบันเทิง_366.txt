
ทำเอาทีมงานรวมถึงนักแสดงในกองถ่ายละครเทิดพระเกียรติ "เราเกิดในรัชกาลที่ 9" ถึงกับกลั้นน้ำตาเอาไว้ไม่อยู่กันเลยทีเดียว สำหรับฉากใหญ่ของเรื่องกับการจำลองบรรยากาศวันเคลื่อนพระบรมศพ พระบาทสมเด็จพระปรมินทรมหาภูมิพลอดุลยเดช
โดยในฉาก เหล่านักแสดงนำ อาทิ "หญิง รฐา", "กวาง กมลชนก", 'บี้ สุกฤษฎิ์", "แดน - บีม", "ถั่วแระ เชิญยิ้ม", "อ๊อฟ ปองศักดิ์", "นิโคล เทริโอ" และอีกมากมาย ได้มีการออกมานั่งรอส่งเสด็จอยู่ริมถนน พร้อมกับก้มกราบแนบพื้นทั้งน้ำตา และเปล่งเสียงร้องเพลงสรรเสริญพระบารมี แสดงความอาลัยอย่างสุดซึ้งให้กับการสูญเสียครั้งยิ่งใหญ่ของปวงชนชาวไทยในครั้งนี้