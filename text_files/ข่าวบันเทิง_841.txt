ดูท่าศึกระหว่าง "เสก โลโซ" หรือ เสกสรร ศุขภิมาย กับอดีตภรรยา "กานต์ วิภากร" จะไม่จบลงง่ายๆ ล่าสุด เมื่อเวลา 02.00 น.ที่ผ่านมา (6 เม.ย.) เสก โลโซ และพวก 4-5 คน เดินทางมายังคอนโดมิเนียม ถ.เกษตรนวมินทร์ ซอยร้านวอเตอร์ไซด์ เพื่อขอเข้าพบ กานต์ อดีตภรรยา และ นายเดชอุดม แสงสายทิม น้องชายของกานต์
แต่พนักงานรักษาความปลอดภัยของทางคอนโด ไม่อนุญาตให้เข้าพบ โดยอ้างว่า กานต์ กับน้องชาย ได้ย้ายออกไปจากคอนโดได้ประมาณ 1 สัปดาห์แล้ว พร้อมกันนี้ ยังได้โทรศัพท์แจ้งตำรวจ สน.โคกคราม เพื่อให้เข้าทำการตรวจสอบเหตุการณ์ โดยหลังจากตำรวจ เดินทางไปถึงคอนโดฯ ก็ไม่พบ เสก โลโซ กับเพื่อน เพราะได้เดินทางกลับไปแล้ว โดยไม่ได้มีความวุ่นวายใดๆ เกิดขึ้น
ด้าน กานต์ วิภากร ก็ได้โพสต์เฟซบุ๊ก Wiphakorn Karn ถึงเหตุการณ์ดังกล่าวเช่นกัน โดยระบุว่า ตนได้พยายามต่อสู้ทุกทางแล่ว แจ้งมูลนิธิปวีณาฯ ไปถึง 2 ครั้ง แต่ไม่มีอะไรคืบหน้า ส่วนการต่อสู้ในชั้นศาลถึงแม้จะช้า แต่ก็ยังมั่นใจในกระบวนการยุติธรรม พร้อมกันนี้ กานต์ วิภากรยังวอนสื่อมวลชนและเจ้าหน้าที่ที่เกี่ยวข้อง ให้เข้ามาช่วยเหลือดูแล
ขอขอบคุณภาพและข้อมูลจาก INN และ Wiphakorn Karn