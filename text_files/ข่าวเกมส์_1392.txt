Devil May Cry นั้นขึ้นชื่อว่าเป็นเกมที่มีระดับความยากมากเกมหนึ่งเลยก็ว่าได้ ขนาดว่าระดับธรรมดาก็สู้กว่าจะเอาชนะบอสได้นั้นก็เหนื่อยแล้ว แต่ทาง Capcom ก็ยังคิดว่ามันยังโหดไม่พอ และเพิ่มระดับความยากเข้าไปอีก และหนึ่งในระดับความยากที่โหดหินที่สุดใน Devil May Cry ภาคเก่าๆนั้นก็คือ Dante Must Die ความยากระดับห้าที่สูงสุด ขนาดมอนสเตอร์ธรรมดายังตายยากและอัดแรงแบบสุดๆ ซึ่งภาคเก่าๆนั้นระดับความยากจะแบ่งเป็น Easy, Normal, Hard, Very Hard และ Dante Must Die
 
แต่ว่าในภาค DMC: Devil May Cry ล่าสุดที่ทาง Capcom สร้างเนื้อเรื่องแบบรีบูตขึ้นมาใหม่นั้น ไม่ได้มีระดับความยากแค่ 5 ระดับแล้ว แต่มันมีถึง 6 ระดับด้วยกัน และมีการเปลี่ยนชื่อระดับความยากนิดหน่อยให้เข้ากับตัวเกมด้วย แบ่งออกเป็นระดับความยากปกติ 3 ระดับแรกที่มีให้เลือกคือ Human เทียบเท่ากับระดับ Easy ที่มนุษย์ทั่วไปก็เล่นจบได้, Devil Hunter หรือก็คือระดับ Normal ที่มีความยากพอสมควร ผู้ที่มีฝีมือระดับนักล่าปีศาจก็จะผ่านได้, Nephilim หรือโหมด Hard ที่เพิ่มความยากขึ้นอีกหน่อย ศัตรูจะอึดและตบหนักขึ้น
 
สำหรับผู้ที่สามารถผ่านระดับความยาก 3 ระดับต้นมาได้แล้ว ทาง DMC: Devil May Cry เค้าก็มีความยากแบบโหดๆอีก 3 ระดับรอท้าทายพวกฝีมือเทพๆให้ด้วย เริ่มจาก "Son of Sparda" หรือก็คือโหมด Very Hard โหมนี้จะมีการเปลี่ยนแปลงประเภทศัตรูในบางจุดและยังเพิ่มความโหดและจำนวนศัตรู , ตามด้วยระดับความยากที่เทพๆเท่านั้นจึงจะผ่านได้ในชื่อเดิมๆก็คือ Dante Must Die โหมดนี้พวกศัตรูที่ปกติมักเป็นบอสหรือรองบอส มันจะกลายมาเป็นศัตรูธรรมดาทั่วไปในฉาก แุถมไม่ได้มีแค่ตัวเดียว แต่มากันเพียบ กว่าจะผ่านได้ต้องระดับเทพเท่านั้นจริงๆ
 
ปิดท้ายที่ระดับความยากใหม่ที่เพิ่มมาในภาคนี้เป็นระดับที่ 6 จะพูดว่ามันยากกว่า Dante Must Die ก็ใช่ จะพูดว่ามันง่ายกว่า Easy มันก็ใช่อีก มันคือโหมด "Heaven or Hell" ตามชื่อเลย มันจะเป็นสวรรค์หรือนรก ก็ขึ้นอยู่กับฝีมือในการเล่นของคุณเอง ในโหมดนี้ค่าพลังชีวิตมันจะไม่มีความหมาย เพราะทุกๆอย่างจะโดนโจมตีทีเดียวตายหมด ไม่เว้นแม้แต่ตัว Dante เอง ดังนั้นการจะผ่านโหมดนี้ได้นั้นมีอย่างเดียวคือ คุณต้องไม่โดนโจมตีเลย!! แต่ในทางกลับกันมันก็เล่นง่ายขึ้นด้วย เพราะ Dante ก็โจมตีทุกอย่างทีเดียวตายเหมือนกัน
 
 
DmC Devil May Cry
DmC Devil May Cry
DmC Devil May Cry
DmC Devil May Cry
DmC Devil May Cry
DmC Devil May Cry
DmC Devil May Cry
DmC Devil May Cry
DmC Devil May Cry
DmC Devil May Cry
 
 
ข้อมูลอ้างอิงจาก

http://www.joystiq.com/2012/11/01/dmcs-inventive-difficulty-settings-take-dante-to-hell-and-hell/
