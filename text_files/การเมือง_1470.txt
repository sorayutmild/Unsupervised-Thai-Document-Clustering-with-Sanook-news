เมื่อเวลา 09.30 น. วันที่ 7 ม.ค. ที่ทำเนียบรัฐบาล น.ส.ยิ่งลักษณ์ ชินวัตร นายกรัฐมนตรี ปฏิเสธที่จะให้สัมภาษณ์ถึงกระแสวิพากษ์วิจารณ์เรื่องรัฐบาลสั่งแบนละครเหนือเมฆ 2 โดยเมื่อนายกรัฐมนตรีได้ตอบคำถามผู้สื่อข่าวในหลายประเด็นเสร็จสิ้น ทั้งเรื่องปัญหาความไม่สงบในจังหวัดชายแดนภาคใต้ การเลือกผู้สมัครผู้ว่าฯกทม.ในนามพรรคเพื่อไทย และกรณีปราสาทพระวิหาร
เมื่อผู้สื่อข่าวถามได้สอบถามถึงเรื่องการสั่งแบนละครเหนือเมฆ 2 น.ส.ยิ่งลักษณ์ ได้กล่าวเลี่ยงว่า "พอแล้วนะคะ พอแล้วนะคะพอแล้วเน๊อะ เดี๋ยวต้องไปรับแขกต่อ" จากนั้นได้เดินขึ้นตึกไทยคู่ฟ้า และก่อนเข้าไปภายในตึกไทยคู่ฟ้า เมื่อผู้สื่อข่าวถามว่านายกรัฐมนตรีจะไม่ชี้แจงเรื่องละครเหนือเมฆ 2 หน่อยหรือ น.ส.ยิ่งลักษณ์ หันกลับมามอง และกล่าวเพียงว่า "ไม่รู้เรื่อง" พร้อมกับส่ายศีรษะและเดินเข้าไปภายในตึกไทยคู่ฟ้าทันที
ข้อมูลข่าวจาก ข่าวสด