    ทุกวันนี้ Smart Phone ที่อยู่ในมือหลาย ๆ คนอาจจะทำประโยชน์มากกว่าเล่นเน็ตหรือ Social แต่มันสามารถจดบันทึกได้ ครั้งนี้เลยรวม 10 Apps ประเภทจดบันทึกที่คุณต้องมีติดเครื่องไว้มาฝากกัน หมายเหตุ บางตัวสามารถโหลดใช้งานใน iOS ได้ลองค้นหาดูนะครับ
Color Note

     Apps แรกที่จะแนะนำเป็น Apps ที่ใช้ง่ายอีกตัวหนึ่ง สามารถเลือกนำส่วนที่บันทึกไปไว้ที่หน้าจอ home screen ได้ แม้ว่าจะทำได้แค่จดและทำ Check list ได้อย่างเดียวแต่เท่านี้ก็เพียงพอแล้วล่ะ
Evernote

     ฮิตกันมากสำหรับ Evernote ซึ่งเป็นโปรแกรมจดที่มีหลาย Platform และมีความฉลาดในเรื่องของการจดบันทึก และสามารถแชร์ต่อไปให้กับเพื่อน ๆ ใน Evernot ได้รวมทั้งสามารถบันทึก Note เป็น PDF ได้อีกด้วย ซึ่ง Apps น่ะฟรี แต่บริการข้างใน อาจจะมีเสียตังค์บ้างเล็กน้อย
Fast Notepad

     เป็น Apps จดที่ทำงานได้เร็วมาก และฟรีอีกด้วย ซึ่งความโดดเด่นอยู่หน้าตาของ Apps เน้นความทันสมัยอย่างมากมาย แต่ยังคงความง่ายและสะดวกอยู่ครบถ้วน
FiiNote

     โปรแกรมจดเล็ก ๆ แต่มีความสนุกมากเพราะคุณสามารถลากเส้น HI light ข้อความได้ด้วย นอกจากนี้ยังสามารถบันทึกเสียงและภาพเข้าไปในส่วนของการจดบันทึกได้เช่นกัน Apps นี้ฟรี
Google Keep

      Apps จดของ Google ที่แจกฟรีบน Android และเพิ่มความสามารถในเรื่องการจดบันทึกทั้งภาพ,ข้อความ, วาดลายเส้น และ อัดเสียง พร้อมกับเปลี่ยนสีกระดาษการจดได้ พร้อมทั้งสามารถเชื่อมต่อ ไปยัง PC ได้ นอกจากนี้แชร์ให้เพื่อนคุณสามารถจดบันทึกได้อีกด้วย ถือว่าน่าใช้อีกตัวหนึ่ง
LectureNotes

     เป็น Apps ที่สำหรับการจดบันทึกที่รวมความสามารถที่จะเปิด Note ของ One Note, Evernote หรือ PDF File ได้ นอกจากยนี้สามารถจดบันทึกได้ทั้งข้อความและเสียงได้ เหมาะสมกับคนชอบจดและมือโปรสักหน่อย แต่ราคานั้น $3.59(128.50 บาท) และรุ่นฟรีจะเป็นแค่ Demo เท่านั้น
NotePad+

     เป็นอีก Apps ที่เน้นการจดบันทึกด้วยการวาด, การจดบันทึก, และ sketching พร้อมกับเลือก Theme สีและหลายแบบเต็มหมด ซึ่ง Apps นี้มีทั้งแบบฟรี และเสียเงิน $0.99 (32 บาท)
One Note

     Microsoft One Note โปรแกรมจดบันทึกที่ไม่ต้องติดตั้ง Microsoft Office อีกต่อไป มีจุดเด่นเรื่องสามารถใช้งานข้ามระหว่าง Android Wear รวมทั้งการรองรับการบันทึกด้วยเสียง, ภาพ และข้อความได้ ถือว่าเป็น Apps จดบันทึกที่มีประสิทธิภาพสูงอีกตัวหนึ่ง
Simplenote

    Simplenote เป็นอีก Apps ที่ใช้งานด้านการจดบันทึกได้ง่ายและรวดเร็ว และเน้นความเบาและสามารถ Sync ข้อมูลและสามารถ Tag ข้อมูลได้ ทั้งหมดนี้สามารถโหลดมาใช้ได้ฟรี
SomNote

    ปิดท้ายกับ SomNote เป็น Apps ที่มีความสามารถในการแยกการจดระหว่างการแจ้งเตือนหรือการจดบันทึกพร้อมกับสร้าง Folder ได้เพื่อแยกเป็นหมวด ๆ ช่วยให้คุณค้นหาการจดบันทึกได้ง่ายขึ้น และยังสามารถแทรกรูปและคลิป พร้อมตั้งรหัสความปลอดภัยได้อีกด้วย
    เห็นไหมว่าที่จริงแล้ว Apps เกี่ยวกับการจดมีให้เลือกเยอะมากมายแต่สุดท้ายแล้วตัวไหนจะเหมาะสมกับคุณก็ลองดูคุณสมบัติและคำติชมจากผู้ที่เคยใช้งานมาก่อนจะช่วยให้การติดสินใจโหลดและเลือกใช้นั้นง่ายขึ้นอีกด้วยครับ
เรียบเรียงจาก androidauthority