 





ในทุกๆปีนั้นก็มักจะมีสตูดิโอสร้างเกมส์ต่างๆ ถูกปิดตัวลงเป็นเรื่องปรกติจากหลายๆสาเหตุ ไม่ว่าจะเป็นเรื่องทางการเงินที่ขาดทุนจนล้มละลาย หรืออาจจะโดนค่ายเกมส์ในสังกัดสั่งปิด จนต้องย้ายไปรวมกับทีมอื่นๆแทนก็มี แต่ว่าในปี 2012 นี้ มีค่ายเกมส์จำนวนมากที่ต้องปิดตัวลงมากกว่าปีอื่นๆ และในจำนวนนั้นก็มีค่ายเกมส์เก่าแก่ อย่าง Hudson Soft ที่เป็นผู้สร้างเกมส์บอมเบอร์แมนให้เราสนุกกันมานานเกือบ 40 ปี อีกด้วย
 
รายชื่อ Developer สร้างเกมส์ที่ปิดตัวลงในปี 2012 ทั้งหมดคือ
- Monumental Games ผู้สร้างเกมส์แข่งรถมอเตอร์ไซค์ Moto GP ที่ได้ลิขสิทธิ์งานแข่งมอเตอร์ไซค์ทางเรียบระดับโลกของทุกๆปี บริษัทของพวกเขาอยู่ในเมืองนอตติ้งแฮม ประเทศอังกฤษ เกมส์ของพวกเขาไม่ได้รับความนิยมมากนัก และขาดทุนมาหลายปี จนในเดือนมกราคม 2012 ต้องเลย์ออฟพนักงานออกจำนวนมาก แต่ก็ไปต่อไม่สำเร็จและปิดกิจการลงในที่สุด
- Rockstar Vancouver สตูดิโอเกมส์เล็กๆมีคนประมาณ 70 กว่าคน ที่สังกัดค่ายใหญ่อย่าง RockStar และ Take2 สร้างสรรผลงานเกมส์ดังๆให้ RockStar มามากมาย เริ่มตั้งแต่เกมส์อันตพาล Bully ใน PS2 และมีผลงานล่าสุดคือ Maxpayne 3 แต่ว่าหลังจากออก Maxpayne 3 มาได้ปุ๊ป ก็โดนบริษัทแม่สั่งปิดตัวสตูดิโอทันที เพราะต้องการให้ทีมงานไปรวมกับ Rockstar Toronto แทน
- Black Hole Entertainment เจ้าของเกมส์ที่เคยได้รับความนิยมบน PC อย่าง Heroes of Might and Magic ที่ทำออกมาถึง 6 ภาคด้วยกัน แถมยังมีทำเป็นเกมส์ออนไลน์ด้วย ทว่าหลังๆได้รับความนิยมน้อยลง จนกิจการย่ำแย่ และล้มลายในเดือนกรกฏาคม ปี 2012 นี้ โดยทาง Ubisoft จะเป็นผู้รับช่วงต่อซีรี่ย์เกมส์ของพวกเขา หากมีการทำต่อ
- Hudson Soft ค่ายเกมส์เก่าแก่มากค่ายหนึ่งของญี่ปุ่น ที่จะมีอายุครบ 40 ปี ในปี 2013 แต่กลับต้องปิดตัวลงก่อนในปี 2012 บริษัทผึ้งนี้ สร้างเกมส์สนุกให้เกมเมอร์มากมาย ตั้งแต่เครื่องเก่ายันเครื่องใหม่ โดยเฉพาะอย่างยิ่งเกมส์ซีรี่ย์ Bomberman ที่ทำให้เราสนุกกันมาก เวลาที่ต่อจอยเล่น 4 คนพร้อมกัน Hudson Soft ปิดตัวลงจากเหตุผลด้านการเงิน และถูก Konami ซื้อกิจการทั้งหมดไป
- Sony Liverpool ไม่เกี่ยวกับทีมฟุตบอลในเมืองนี้ แค่ค่ายเกมส์ลูกของโซนี่ที่ตั้งในเมือง Liverpool เฉยๆ เกมส์ที่พวกเขาทำเป็นหลักก็คือเกมส์แข่งความเร็วแนวไซไฟอย่าง Wipeout และมีทำเกมส์แนว Racing เกมส์อื่นๆเช่น Formula-1 ด้วย โซนี่สั่งปิดตัวลง และให้ทีมงานที่นี่ไปช่วยงานยังสตูดิโออื่นๆต่อไป โดยไปรวมกับ Evolution Studios และ Bigbig Studios
- Zipper Interactive อีกหนึ่งค่ายลูกของโซนี่ ที่ทำเกมส์แนวยิงๆเป็นหลัก เช่น Socom และผลงานล่าสุดคือ Unit 13 ใน PS VITA โซนี่สั่งปิดตัวสตูดิโอลงและให้ทีมงานย้ายไปรวมกับที่อื่นๆต่อไป
- 4mm games สตูดิโอสร้างเกมส์เมืองนิวยอร์ก พวกเขารักในเพลงแนว Hiphop อย่างมากจนได้ผลงานเกมส์แนวเพลง Hiphop อย่าง Def Jam Rapstar และเกมส์อื่นๆ แต่ไม่ประสบความสำเร็จ และมีปัญกาในเรื่องการเงินจนล้มละลายไป
- 38 studios ค่ายที่มีผลงานเกมส์ออกมาเพียงเกมส์เดียวและปิดตัวลงทันที พวกเขาใช้เวลาพัฒนาเกมส์ฟอร์มยักษ์แนวแฟนตาซี อย่าง Kingdoms of Amalur: Reckoning อยู่นานมาก และทำออกมาชนกับเกมส์ที่ยักษ์ใหญ่กว่า อย่าง The Elder Scrolls V: Skyrim เข้าอย่างจัง แม้ว่าเกมส์พวกเขาจะดีแค่ไหน แต่ก็ถูกนำไปเทียบกับ Skyrim จนกลายเป็นมีจุดด้อยต่างๆหลายจุด และไม่ได้รับความนิยม
- Big Huge Games เจ้าของเกมส์แนววางแผนชื่อดัง Rise of Nations และเป็นผู้ช่วย 38 Studios ทำเกมส์ Kingdoms of Amalur: Reckoning จนต้องปิดตัวลงตามกันไป เนื่องจากปัญหาการเงิน ในเดือนพฤษภาคม 2012
- THQ Studio San Diego ทีมงานสร้างเกมส์ ที่ THQ ซื้อต่อมาจากค่าย Midway เพื่อมาทำเกมส์ต่อสู้แนวฟรีสไตล์อย่าง UFC Undisputed ซึ่งทำออกมาทุกๆปี แต่ว่าไม่สำเร็จเท่าใดนัก และ THQ ไดปิดตัวเกมส์นี้ลงในที่สุด เหล่าทีมงานก็ไปรวมกับทีมอื่นๆต่อไป
- Bright Light Studio ทีมลูกของ EA ที่มีหน้าที่ทำเกมส์ Harry Potter โดยเฉพาะ แต่น่าเศร้าที่เกมส์ไม่ได้รับความนิยมเท่านิยายหรือภาพยนตร์เลย หลังจากที่เข็นเกมส์ภาคสุดท้าย คือ Harry Potter and the Deathly Hallows ออกมาแล้ว ทาง EA ก็ปิดตัวสตูดิโอนี้ทันที
- Bigbig Studios ค่ายลูกของโซนี่อีกแล้ว เป็นทีมสร้างเกมส์แนวแข่งรถเป็นหลักเช่นกัน เริ่มจาก Pursuit Force ตามด้วย MotorStorm: Arctic Edge แต่ปิดท้ายด้วยเกมส์แนวยิง Little Deviants ของ PS VITA
- HB Studios ค่ายลูกของ EA ตั้งอยู่ในประเทศแคนาดา เน้นพัฒนาเกมส์กีฬาเป็นหลักมาตั้งแต่ปี 2000 เช่น EA Sports, FIFA, NBA และอีกมากมาย จนในปี 2011 พวกเขาทำ FIFA 2012 Wii เป็นเกมส์สุดท้ายให้ EA และหันมาทำเกมส์อิสระแทน แต่ก็อยู่ได้ไม่นาน
- Paragon Studios ค่ายเกมส์ออนไลน์สังกัด NC Soft ของเกาหลีใต้นั่นเอง พวกเขาสร้างเกมส์ออนไลน์แนวฮีโร่เพิ่อหวังเอาใจชาวอเมริกา อย่าง City of Heroes และมี City of Villains แต่สุดท้ายก็ไม่สำเร็จ
 
 
คลิปวีดีโอจาก

IGNentertainment
