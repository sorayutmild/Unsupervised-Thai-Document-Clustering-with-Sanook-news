นายกรณ์ จาติกวณิช แห่งพรรคประชาธิปัตย์ ออกมาโพสต์ข้อความลงโซเชียลมีเดีย ปล่อยคำว่า "เป็นไปไม่ได้" สยบกระแสข่าวลือ อ้างว่าเตรียมร่วมมือกับพรรคเพื่อไทย
นายกรณ์ จาติกวณิช รองหัวหน้าพรรคประชาธิปัตย์ และประธานกรรมนโยบายพรรคฯ ได้ออกมาโพสต์ข้อความผ่านทางโซเชียลมีเดียช่องทางต่างๆ ไม่ว่าจะเป็นเฟซบุ๊กหรือทวิตเตอร์ เกี่ยวกระแสข่าวต่างๆ ที่กำลังแพร่กระจายออกมาไปทั่ว ภายหลังจากการเลือกตั้ง 2562 และผลลัพธ์ที่ไม่เป็นไปตามคาดหมายของพรรคประชาธิปัตย์
โดยระบุว่า... "ช่วงนี้ข่าวปล่อย ข่าวลือจะเยอะนะครับ อย่าไปให้นํ้าหนักกับข่าวมาก ส่วนเรื่องการสนับสนุนเพื่อไทย ผมขอยืนยันว่าในส่วนของผม ใครจะติดต่อหรือไม่ติดต่ออย่างไรก็ตาม คำตอบคือ "เป็นไปไม่ได้"
ทั้งนี้ เชื่อว่าประโยคข้อความดังกล่าวจะเกี่ยวข้องกับกระแสข่าวลือที่อ้างว่า พรรคประชาธิปัตย์ ในยุคหลังจากที่ นายอภิสิทธิ์ เวชชาชีวะ ลาออกจากตำแหน่งหัวหน้าพรรค เตรียมจะเข้าร่วมมือและสนันสนุนกับพรรคเพื่อไทย