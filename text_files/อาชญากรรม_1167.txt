จากกรณีเหตุลูกสาวแทง นายเกษม อายุ 58 ปี ผู้เป็นพ่อจนเสียชีวิต สภาพศพสุดอนาถเนื่องจากถูกตัดอวัยวะเพศ เหตุเกิดย่านการเคหะท่าทราย แขวงทุ่งสองห้อง เขตหลักสี่ กทม. ผู้ก่อเหตุคือ น.ส.บุญญดา หรือ พลอย อายุ 29 ปี

ลูกสาวคลั่ง! แทงพ่อดับ-ตัดอวัยวะเพศทิ้งข้างศพ ก่อนเดินเลือดโชกหายออกจากบ้าน

(16 มิ.ย.) อีจันติดต่อไปยังเพื่อนคนหนึ่งของพลอย ที่เคยดูใจกันเมื่อปี 2562 โดยเขาเล่าทำนองว่า พลอยเริ่มเครียดหลังรู้ว่าลูกสาวของเธอถูกพ่อแท้ๆ ของเด็ก (สามีของพลอย) ข่มขืน
เป็นเหตุให้พลอยตัดสินใจแยกกับแฟน พาลูกออกไปอยู่ที่อื่น พอแม่ของพลอยรู้เรื่อง เลยพาพลอยและลูกๆ ไปอยู่ด้วย แต่นานเข้าอาการพลอยเริ่มหนัก คิดมาก ว่าสามีตัวเองจะกลับมาทำเรื่องเดิมๆ อีก
แม่ของพลอย ก็เลยพาลูกๆ ของพลอยไปอยู่บ้านสงเคราะห์เด็ก เพื่อที่ให้พลอยอยู่ห่างๆ ลูก แต่พลอยก็พยายามไปเยี่ยมลูกทุกครั้งที่มีโอกาส
กระทั่งเมื่อช่วงต้นเดือน มิ.ย. 63 เพื่อนๆ พยายามจะพาพลอยไปรักษาอาการทางจิต เพราะเห็นว่าเธอเสียสติจากปมเรื่องลูกถูกข่มขืน แต่ก็ไม่มีฝ่ายไหนสนับสนุนเลย
เรื่องนี้คุยกับเพื่อนของพลอยคนไหนๆ ก็พูดเป็นเสียงเดียวกันว่า ด้วยความที่พลอยระแวงจากปมที่แฟนของตัวเองกระทำชำเราลูกสาว ทำให้ระแวงทุกคนที่เป็นผู้ชายในครอบครัว
แต่ทั้งนี้ทั้งนั้น ก็ยังไม่แน่ชัดว่าเพราะสาเหตุอะไรจึงทำให้ น.ส.บุญญดา หรือ พลอย ก่อเหตุฆ่าพ่อของตนเองได้