     ศูนย์ป้องกันอุบัติเหตุจราจรของออสเตรเลีย (TAC) เผยภาพชายหนุ่มชื่อว่า 'เกรแฮม' ผู้ซึ่งมีร่างกายสุดแปลกประหลาด ที่ไม่ว่าจะถูกรถชนอย่างไรก็ไม่เสียชีวิต!
     แท้จริงแล้วนายเกรแฮมไม่มีตัวตนจริงแต่อย่างใด แต่เป็นผลงานการออกแบบของศิลปินสาวชาวออสเตรเลียชื่อว่า Patricia Piccinini จับมือกับศัลยแพทย์ Christian Kenfield เพื่อจำลองร่างกายมนุษย์ให้สามารถรองรับการถูกกระแทกด้วยรถยนต์โดยไม่ทำให้เสียชีวิต ซึ่งแม้ว่าจะมีรูปลักษณ์หน้าตาแปลกประหลาดผิดธรรมชาติ แต่อวัยวะทุกชิ้นถูกออกแบบมาเป็นอย่างดีเพื่อรองรับการถูกชนโดยเฉพาะ
 

     ยกตัวอย่างเช่น สมอง ซึ่งเป็นอวัยวะที่สำคัญที่สุด ถูกหุ้มในกระโหลกขนาดใหญ่พิเศษด้วยน้ำไขสันหลังหล่อสมองเอาไว้ ช่วยป้องกันไม่ให้ถูกกระทบกระเทือนเมื่อโดนรถชน หรือกระดูกซี่โครงที่ถูกซ้อนด้วยเนื้อหนังช่วยให้ซับแรงกระแทกไม่ให้กระดูกหักได้
     ผลงานดังกล่าวเป็นส่วนหนึ่งของแคมเปญ Towards Zero ในออสเตรเลีย เพื่อกระตุ้นเตือนให้คนทั่วไปได้ทราบว่าร่างกายของเราบอบบางขนาดไหน โดยคาดหวังว่าจะช่วยลดอุบัติเหตุบนท้องถนนลงได้ แม้ว่ารถรุ่นใหม่ๆ จะพัฒนาให้สามารถลดอุบัติเหตุลงได้ก็ตาม แต่ก็ยังไม่พ้นความประมาทของผู้ขับขี่อยู่ดี
 

     อยากรู้จักนายเกรแฮมแบบใกล้ชิดลองคลิกที่นี่ได้เลย
 





 