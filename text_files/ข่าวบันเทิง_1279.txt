ท็อป ดารณีนุช โชว์ข้อความบนพินัยกรรมในวันเกิดครบรอบ 48 ปี บอกทรัพย์สินทุกอย่างให้ลูกชาย 
นอกจากละครแล้ว ยังไม่เคยมีคนดังคนไหนเปิดเผยข้อความพินัยกรรมให้หลายคนได้รับรู้ ยกเว้น "ท็อป ดารณีนุช" ที่กล้าเปิดลงในโลกออนไลน์ เป็นการเขียนพินัยกรรมของตัวเองครบรอบวันเกิด 48 ปีบริบูรณ์ โดยในข้อความพินัยกรรมได้เขียนระบุว่า ยกทรัพย์สินทั้งหมดให้กับลูกชายทั้งสองคน 
"ทำพินัยกรรมอย่างเป็นทางการเรียบร้อยแล้วในวันเกิดปีนี้ ปีที่ครบ 48 ปีบริบูรณ์ นี่คือสมบัติทางโลกที่ส่งต่อให้ลูกๆ ที่เรียกว่า "โภคทรัพย์" ส่วนสมบัติในทางธรรมหรือ "อริยทรัพย์" ก็ได้ปลูกฝังไว้ในหัวใจลูกทั้งสองคนคือ "สติ" เป็นทรัพย์ที่จะหยิบใช้ได้ยามมีทุกข์ทางใจ"
"ซึ่งเป็นสมบัตินี้มีค่ากว่าสมบัติใดที่แม่มอบให้และปรารถนาให้ลูกรักษาไว้ เพราะเป็นทรัพย์ที่จะติดตัวลูกไปทุกภพทุกชาติ ไม่ว่าจะเกิดมาเป็นลูกของแม่หรือไม่ก็ตาม จงรู้ไว้ว่านี่คือรักแท้และปรารถนาดีจากหัวใจที่แม่มอบให้ลูกๆ จ่ะ" 
สิ่งที่น่าสนใจคือ "อริยทรัพย์" คุณแม่ท็อปได้ปลูกฝังไว้ให้ลูกเป็นสมบัติประจำกายตลอดไป น่าชื่นชมค่ะ 
เครดิตภาพจาก IG : topdaraneenute