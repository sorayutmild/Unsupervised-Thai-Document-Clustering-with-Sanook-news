สวัสดีครับเพื่อน ๆ ชาว RoV ที่น่ารักทุกคน นานแค่ไหนแล้วที่เราไม่ได้พบกับ Item ใหม่ที่เข้ามาเติมเต็มในการเล่นของเราในเกม RoV และจากนี้ก็ใกล้ถึงเวลาแล้วที่จะมี Item เสริมความสามารถให้กับ Hero ของเราเดี๋ยวเราไปดูกันเลยว่า Item ใหม่ที่เข้ามาใน Server Beta นั้นจะมีแนวทางเป็นอย่างไร และจะมาช่วยเพิ่มรูปแบบการเล่นของเราได้มากขนาดไหน เดี๋ยวเราไปดูกันเลยครับ

มาดูในส่วนของธนูกันก่อนซึ่งจะมี 2 ชิ้นโดยเราจะเริ่มจากระดับแรกก่อนจะ Upgrade ซึ่งในปัจจุบันใน Server Beta จะมีราคาราคา 1,100 Gold 

โดย Item จะบวกพลังในการโจมตี 40 หน่วย
และเพิ่มความเร็วในการโจมตีอีก 10%
เพิ่มตามอัตราการเจาะอีก 10% (Hero ระยะใกล้)
และจะเพิ่มเป็น 2 เท่าสำหรับ (Hero ระยะไกล) ก็คือ 20% นั่นเอง


มาถึง Version ที่ Upgrade ขึ้นมากันบ้างซึ่งถือว่าเป็นธนูเทพ ที่มีราคาแพงกว่า Fenrir's Tooth ซะอีกอยู่ที่ราคา 3,200  Gold ทีเดียวถือว่าเป็นไอเทมในเกมที่ทรงอานุภาพมาก ๆ เรามาดูในเรื่องของความสามารถกัน

โดยธนูนี้จะเพิ่มพลังการโจมตี 50 หน่วย
เพิ่มความเร็วในการโจมตีอีก 30%
และอัตรา Critical อีก 12%
Passive Skill เมื่อเราโจมตีโดนเป้าหมาย (Hero ระยะใกล้) จะเพิ่มพลังโจมตีอีก 50 หน่วย
Passive Skill นี้จะเพิ่มเป็น 2 เท่าสำหรับ (Hero ระยะไกล) ซึ่งจะเพิ่มพลังโจมตีอีก 100 หน่วยแทน
Passive Skill 2 เมื่อโจมตีโดนเป้าหมายจะเจาะกายภาพ 20% สำหรับ (Hero ระยะใกล้)
Passive Skill 2 เมื่อโจมตีโดนเป้าหมายจะเจาะกายภาพ 40% สำหรับ (Hero ระยะไกล)


ถือว่า Item นี้เป็น Item เจาะที่มีพลังโจมตีอยู่ในระดับที่สูงและมีอัตรา Critical ที่เป็นประโยชน์และยังถือว่าเป็นอาวุธที่ทรงอานุภาพ สำหรับ Hero ระยะไกลที่จะเข้ามาทำการเสริมรูปแบบ และมิติการเล่นสำหรับการออกไอเทมเจาะเกราะอีกด้วย ซึ่งถือว่าเป็นตัวเลือกชั้นดี และคาดว่าจะซ้อนทับกับ Item เจาะเกราะชิ้นอื่นด้วย ไม่อย่างนั้นก็จะโกงเกินไป

แต่ก็ถือว่าเป็นที่น่าน้อยใจแทนเหล่า Tank ทั้งหลายที่ยังไม่มี Item อะไรที่เป็นประโยชน์กับเหล่า Tank มากนักเมื่อเทียบกับ Item สาย Damage ในเกมนี้ซึ่งเหล่า Tank จะต้องพบกับเจาะเกราะ True DMG พลังเวททำให้ Hero สาย Tank นั้นอยู่ยากเข้าไปทุกทีแต่ในส่วน Item คงต้องรอรูปแบบการประกาศจาก Official อีกทีแต่รายละเอียด ก็คงไม่ได้ต่างไปจากนี้มากนักครับ