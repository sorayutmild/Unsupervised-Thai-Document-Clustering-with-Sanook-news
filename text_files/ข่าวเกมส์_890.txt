Candy Crush Soda Saga เกมทลายลูกอมภาคต่อ
Candy Crush Soda Saga
Candy Crush Saga ภาคเก่าอาจจะเอ้าท์หมดความนิยมไปแล้ว หลังจากฮิตถล่มทลายกันเมื่อสองปีก่อน วันนี้ทางค่าย King ได้ปล่อย Candy Crush Saga ภาคใหม่ออกมากู้ชื่อกันอีกครั้ง ในชื่อว่า Candy Crush Soda Saga ที่ปล่อยออกมาให้เล่นในเว็บไซต์ Facebook แล้ววันนี้ และกำลังจะตามมาในสมาร์ทดิไวส์ทั้งสองระบบ ทั้ง iOS และ Android
กดเข้าไปเล่นกันได้ที่ https://apps.facebook.com/candycrushsoda/
กติกาการเล่น Candy Crush Soda Saga จะต่างจากภาคเดิมนิดหน่อยตรงที่ จะมีลูกอมที่มีรูปร่างเหมือนขวดโซดาเพิ่มเข้ามา ซึ่งผู้เล่นจะต้องหาทางทำลายขวดเหล่านี้ให้หมด เพื่อดันน้ำโซดาขึ้นสู่ด้านบนให้เต็มเพื่อให้ฝาขวดระเบิดออก โดยให้สังเกตที่สีของขวดว่าตรงกับสีอะไร ก็ให้เรียงลูกกวาดสีนั้นเข้ากับขวด เพื่อทำลายขวดสีนั้นนั่นเอง ทุกครั้งที่ทำลายขวดสีได้ ระดับน้ำโซดาก็จะสูงขึ้น เมื่อทำลายขวดได้ครบตามเวลาที่กำหนดก็จะผ่าน
มีวิธีที่จะทำลายขวดอีกวิธี หากเราไม่มีลูกอมสีเดียวกันอยู่ใกล้ๆขวด ก็ให้หาทางทำลายลูกอมให้ได้ 4 ก้อนติดกันแบบสี่เหลี่ยม จะได้ลูกอมรูปปลามา เมื่อเรียงลูกอมกับปลานั้นๆ มันก็จะไปช่วยทำลายขวดสีให้ไม่ว่าขวดนั้นจะอยู่ตำแหน่งไกลออกไปก็ตาม และไม่ว่าจะเป็นขวดสีอะไรก็ตาม
Candy Crush Soda Saga
สำหรับใครที่ชอบเล่น Candy Crush Saga ภาคเก่ามาก็ลองเล่นภาคใหม่นี้เพิ่มได้ ยังคงได้อารมณ์การเล่นแบบเดิมๆอยู่ โดยมีฟีเจอร์ใหม่เพิ่มเติมให้มีสีสันการเล่นมากขึ้น