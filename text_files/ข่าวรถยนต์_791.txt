     Honda Civic Hatchback 2017 ใหม่ล่าสุด เตรียมเปิดตัวในไทยอย่างเป็นทางการวันที่ 9 มีนาคมนี้ พร้อมขุมพลัง VTEC TURBO
     หลังจากที่ฮอนด้าทยอยปล่อยทีเซอร์ Civic Hatchback ใหม่ผ่านช่องทางต่างๆ ล่าสุด ได้ฤกษ์เคาะวันเปิดตัวอย่างเป็นทางการในวันที่ 9 มีนาคม 2560 นี้ ขณะที่รายละเอียดยังคงถูกกุมเงียบ ทราบเพียงว่าจะมาพร้อมเครื่องยนต์เบนซินเทอร์โบ VTEC TURBO ความจุ 1.5 ลิตรเช่นเดียวกับรุ่นซีดาน

     Civic Hatchback 2017 ถือเป็นโฉมแรกที่จะได้รับการทำตลาดนอกทวีปยุโรป โดยก่อนหน้านี้ถูกเปิดตัวที่สหรัฐอเมริกา เพื่อทำตลาดคู่กับเวอร์ชั่นซีดานและคูเป้ มีให้เลือกเฉพาะเครื่องยนต์เบนซินเทอร์โบ 1.5 ลิตร ที่ถูกจูนกำลัง
     สูงสุดออกเป็น 2 ขนาด ได้แก่ 174 แรงม้า ในรุ่น LX, EX และ EX-L Navi และ 180 แรงม้า ในรุ่น Sport และ Sport Touring ส่งกำลังด้วยเกียร์อัตโนมัติ CVT และเกียร์ธรรมดา 6 สปีด (รุ่นซีดานมีเครื่องยนต์เบนซิน 2.0 ลิตรให้เลือกด้วย)

     ส่วนบ้านเราเป็นที่แน่นอนว่าจะได้ใช้เครื่องยนต์เบนซินเทอร์โบ VTEC TURBO ขนาด 1.5 ลิตร 173 แรงม้าบล็อกเดียวกับซีดาน ส่งกำลังด้วยเกียร์อัตโนมัติ CVT
     รายละเอียดสเป็คและราคาจำหน่าย Honda Civic Hatchback 2017 อดใจรอวันที่ 9 มี.ค.นี้
 