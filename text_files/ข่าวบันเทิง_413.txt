จากกรณีที่อดีตนักร้อง “ปุ๊กกี้-ปริศนา พรายแสง” ถูกจับกุมพร้อมแฟนหนุ่ม และชาวไต้หวันอีก 1 ราย ภายในบ้านพักย่านถนนรามอินทรา พบหลักฐานเป็นยาเสพติดหลายรายการ ทั้ง ยาเค ยาไอซ์ ยาบ้า ยาอี กัญชาแห้ง และอุปกรณ์การผลิตยาเสพติด ล่าสุดรายการโหนกระแสวันที่ 19 มิ.ย. โดย "หนุ่ม-กรรชัย กำเนิดพลอย" ในฐานะผู้ดำเนินรายการ ผลิตในนามบริษัท ดีคืนดีวัน จำกัดออกอากาศทุกวันจันทร์-ศุกร์ เวลา 13.45 – 14.25 น. ทางช่อง 28 ได้เปิดใจสัมภาษณ์  "ทนายเดชา กิตติวิทยานันท์" ทนายคลายทุกข์ ถึงคดีที่เกิดขึ้น 
>> "ปุ๊กกี้" สารภาพติดยามานานกว่า 10 ปี ปฏิเสธมีดารา-คนดัง ร่วมขบวนการ พี่โพสต์ว่าปุ๊กกี้มีสิทธิ์ประหารชีวิต ขนาดนั้นเลยเหรอ ?"เพราะยาเสพติดที่จับได้มีตั้ง 12 รายการ ดูที่เขาแถลงข่าว รายการหลังๆ จะเป็นพวกยาไอซ์ทั้งนั้นเลย"ของกลางรวม 13 รายการ หนึ่งวัตถุออกฤทธิ์ต่อจิตและประสาทประเภทสอง คือเคตามีน น้ำหนักรวม 5,170 กรัม บรรจุในถุงใส ซุกซ่อนในที่เขี่ยบุหรี่ทรงกลมสีบรอนซ์สลับดำ จำนวน 39 ชิ้น ภายในกล่องกระดาษสีน้ำตาล 4 กล่อง มีวัตถุออกฤทธิ์ต่อจิตประสาทประเภทสอง เคตามีน น้ำหนัก 2 กรัม บรรจุในขวดสระผม เคตามีนเหมือนกัน ทำไมต้องแยก ?"เพราะมันอยู่ในภาชนะที่ต่างกัน ต้องแยกหมดเลย ถ้าหลายที่หลายทาง ต้องดูว่าใครเกี่ยวข้อง"สามถึงหกเป็นยาไอซ์หมดเลย และมียาบ้าด้วย ยาบ้าสีส้ม มีอยู่ 8 เม็ด อยู่ในถุงซิปล็อก มียาเสพติดให้โทษประเภทหนึ่ง เอ็กตาซี 10 เม็ด อยู่ในถุงซิปล็อก มีวัตถุออกฤทธิ์ต่อจิตประสาท ประเภทสอง เคตามีนอีก รวมทั้งมีวัตถุต้องสงสัยคล้ายกัญชา น้ำหนักรวมห่อหุ้ม 10 กรัม ทั้งหมดประมาณ 13 รายการ แล้วยังไง ?"ไม่ต้องไปดูอย่างอื่น ดูแค่ยาไอซ์อย่างเดียว ยาเสพติดประเภทหนึ่ง 196.6 กรัม ก็ประหารชีวิตแล้ว  ใครมีครอบครองเพื่อจำหน่ายก็โทษประหารนะ"

ปุ๊กกี้ ปริศนา พร้อมเจ้าหน้าที่ในวันแถลงข่าวปัญหาที่เกิดขึ้น เธอยอมรับว่าทำเอง ได้ลดโทษไหม ?"โดยทั่วไปที่ศาลตัดสินก็สัก 25 ปี ถ้ารับสารภาพทุกอย่าง แต่ถ้าไปซัดทอด ไปจับตัวการใหญ่ ได้ยาเสพติดมามากกว่าที่จับ อันนั้นก็จะลดลงจาก 25 ปี อาจเหลือ 10 ปีก็ได้"
เรื่องเกิดเพราะชาวไต้หวันเขาไปเปิดโรงแรมเพื่อรอรับเคตามีน เขาเปลี่ยนที่พักตบตาเจ้าหน้าที่ ต่อมาตร.ไปสืบ ว่าไปพักที่ลาดกระบัง เตรียมกลับไต้หวันวันที่ 18 ตร.ไปจับ พบของกลางเป็นที่เขี่ยบุหรี่ และมีการขยายผลไปถึงชลวิทย์สามีคุณปุ๊กกี้ เขาบอกว่ามีนายทุนใหญ่ชาวไต้หวันให้การซัดทอด เขาบอกสามีปุ๊กกี้ ขับรถนำยาเคไปส่งให้ที่ลาดกระบัง ตร.ก็เลยจับได้ทั้งสองคน ถ้าคุณปุ๊กกี้สู้มาว่าไม่รู้เรื่อง อยู่บ้านเฉยๆ ?"ก็สู้เหมือนคดีเอมี่ไง คดีหลุดไปคน กลายเป็นเหลือแค่เสพ อันนี้ภาพคล้ายๆ เอมี่เลย คดีนั้นทนายเขาสู้ โดนแค่เสพ จำคุกแค่ 3 เดือนนะ"แต่ปุ๊กกี้เขารับสารภาพ ?"คดีนั้นคุณเอมี่เขาปฏิเสธอย่างเดียว ว่าเขาไม่รู้เรื่องว่าสามีมียาเสพติดในบ้าน เขาเลยหลุดไป แต่ตอนนี้คดีอยู่ในชั้นอุทธรณ์ก็ขึ้นศาลเหมือนกัน"โทษหนักถึงประหารเหรอ ?"เพราะว่าถ้ามียาเสพติดประเภท 1 สารบริสุทธิ์เกิน 20 กรัม จำคุกตลอดชีวิตหรือประหารชีวิต กฎหมายเขียนไว้ชัดเลย โทษไม่ประหารก็จำคุกตลอดชีวิต มีแค่สองอย่าง ถ้ารับสารภาพก็เหลือ 25 ปี ลดเต็มที่แล้ว แต่ถ้าเกิดซัดทอดต่อ ซื้อยามาจากใคร จับได้ก็ลดอีก อาจเหลือ 10 ปี หรือต่ำกว่า 10 ปีก็ได้ เขาเรียกมาตรา 100/2"ในมุมพี่มองยังไง ?"ผมมองว่าถ้าถูกจับคาหนังคาเขา เราก็ไม่ควรสู้ เพราะมันชัดเจน คดีนี้เป็นการจับโดยหน่วยปฏิบัติการพิเศษของสำนักงานตำรวจแห่งชาติ คือท่านรองสมเกียรติ รองผู้บัญชาการตำรวจแห่งชาติ เขาวางแผนสืบมานาน พยานหลักฐานค่อนข้างชัด ไม่ควรสู้คดี"ถ้าตอนแรกเขาออกตัวว่าแค่เสพ อาจยังมีโอกาส ?"ถ้าบอกว่าแค่เสพก็จะคล้ายๆ กับคดีเอมี่ ก็ไปสู้คดี หรือไปจ้างทนายสู้คดี แล้วศาลจะเชื่อไหม แต่โดยทั่วไปจับขนาดนี้ คาหนังคาเขาไม่น่ารอด"เขาบอกว่าอาจไปถึงขั้นผลิตเลยคืออะไร ?"คือมันมีน้ำยาแปลกๆ ที่เขาเจอ เอามาผสมแล้วทำเป็นยาเสพติด อันนี้เรียกผลิต เอาอะไรต่างๆ มาผสม ทีนี้การผลิตพี่น้องประชาชนไม่เข้าใจ นอกจากเอาสารเคมีมาผสมกับยาเสพติดแล้ว มันยังหมายถึงการบรรจุ เห็นมั้ยมีถุงซิปเล็กๆ การแบ่งจำหน่ายเขาก็เรียกว่าการผลิต ก็เบากว่าการผลิต แบ่งเป็นถุงๆ ซิปเล็กๆ ซอยย่อย"ข้อกฎหมาย โทษผลิตหนักไหม ?"หนัก ครอบครองเพื่อจำหน่ายก็หนัก โทษสูงสุดคือประหารเหมือนกัน พอๆ กัน ผลิตเพื่อจำหน่ายเพื่อขายก็ตลอดชีวิต"แล้วตำรวจไปเจอแบบนี้ มันไม่ยิ่งทบคดีทบโทษไปเหรอ ?"เขาดูฐานความผิดสูงสุด ถ้าประหารชีวิต หรือจำคุกตลอดชีวิตก็ไม่ต้องสนใจอย่างอื่นแล้ว เพราะมันนับโทษต่อไม่ได้แล้ว เพราะฉะนั้น ยาไอซ์ 198 กรัม สารบริสุทธิ์มันก็ใกล้เคียงกัน เพราะยาไอซ์ส่วนใหญ่เป็นสารบริสุทธิ์ พอเกิน 20 กรัมก็ประหารกับจำคุกตลอดชีวิต มาตรา 66 วรรคท้าย เพราะฉะนั้นโทษมันสูง รับสารภาพแล้วศาลอาจสั่งจำคุกตลอดชีวิตก็ได้ ไม่ 25 ก็ได้ ถ้าอยากลดโทษก็ต้องซัดทอด ล่อซื้อต่อ ซื้อยามาจากใคร ใครเป็นตัวการใหญ่ ไปล่อซื้อ จับได้มากกว่าของเดิม โทษก็จะลด"ที่บอกว่าจะมีดาราเข้ามา ?"นี่ไง เขาเรียกมีการซัดทอด ซัดทอดไปจับดารา ก. พอซัดทอดก็จับๆ ลดโทษได้มากกว่ากึ่งหนึ่ง" ที่มีข่าวว่าคดีเรื่องเงิน 10 ล้านที่หมุนเวียน และมีบัญชีที่โยงไปถึงดาราบางคนที่โอนเงินเข้ามา ?"คุณปุ๊กกี้เขาถูกจับค้ายาเสพติด เขายอมรับว่าทำมานานแล้ว ดาราพวกนั้นจะติดต่อเขาเพื่ออะไร ยาไอซ์ ยาเค ยาบ้า"
>> "ปุ๊กกี้ ชาลาล่า" โกยค่าตัวรีวิวสินค้าที่ไม่เป็น "ปริศนา" ก่อนโดนจับค้ายากับสามีอาจติดต่อขายอาหารเสริมหรือเปล่า ?"ก็ต้องดูว่าประกอบอาชีพขายอาหารเสริมหรือเปล่า ถ้าไม่มีหลักฐานเกี่ยวกับเรื่องอาหารเสริมก็ต้องฟันว่าซื้อยาเสพติด พวกนั้นก็ติดคุกเหมือนกัน โดนข้อหาครอบครองยาเสพติดหรือข้อหาเสพก็ว่ากันไป แล้วเส้นทางเงิน มีเงินเข้าเงินออกก็ต้องรู้แล้วว่าติดต่อกันเรื่องอะไร ยิ่งมีเงินเข้าเงินออกมีความถี่มาก มันก็เรื่องยาเสพติดอย่างเดียว พอโดนยาเสพติดก็ไปกฎหมายฟอกเงิน"ในปี 2555 คุณยู่ยี่ อลิสา ถูกจับ มียาเสพติดเป็นโคเคน 1 ถุง น้ำหนัก 251 มิลลิกรัม น้อยมาก เอาเข้าจากเวียดนามมาไทย ถูกจับได้ที่ท่าอากาศยานดอนเมือง ตำรวจพบพิรุธเลยไปขอค้นตัว เจอโคเคนในกระเป๋าเดินทาง ศาลพิพากษาจำคุก 15 ปี ปรับ 1.5 ล้าน ?"ถ้าจำไม่ผิด ปี 55 เป็นกฎหมายเก่า โทษมันหนัก ถ้ากฎหมายปัจจุบัน กรณีดังกล่าวเขาเรียกว่าการนำเข้า ไม่จำเป็นต้องมากหรือน้อย แค่นำเข้ามา โทษขั้นต่ำก็ 10 ปี หรือจำคุกตลอดชีวิต โทษมันหนักไง การนำยาเสพติดหรือส่งออกโทษมันหนักเป็นเรื่องอันตราย"ไม่เกี่ยวกับกรณีนี้ ?"ไม่เกี่ยวกับเรื่องจำนวนมากหรือน้อย แค่นำเข้ามา ก็ต้องระวัง โทษมันหนัก"ตอนนี้มีสายกับคุณเต๋า ทีวีพูล คุณเปิดประเด็นว่าจะมีดารา ส. คนนึงติดคุก คนเขาดึงไปเกี่ยวกับปุ๊กกี้ที่มีคดียาเสพติด ใช่หรือเปล่า ?เต๋า : "คนละคดีกัน  อันนั้นโดนฟ้องเท็จ คนละคดีกัน ปุ๊กกี้เป็นคดียาเสพติด แต่อันนี้ฟ้องเท็จ คนละคดีกัน"ที่เขียนมาว่าดาราติดคุกเยอะนะพักนี้ เดี๋ยวจะมีดาราติดคุกอีกคน คือส. ?เต๋า : "ก็ฟ้องเท็จไงคะ ต้องถามพี่ทนายข้างๆ ว่าฟ้องเท็จคดีอาญามันเป็นยังไง"เดชา : "ติดคุก 5 ปี"เต๋า : "นั่นแหละ มันไม่ได้เกี่ยว วงการบันเทิงไม่มีใครติดยา เป็นวงการใสๆ คุณหนุ่มใส่ร้าย"สรุปคุณไปโหนเรื่องปุ๊กกี้เขาว่างั้น ?เต๋า : "ไม่ได้โหน ปุ๊กกี้ก็ทำงานกับเขามาตั้งหลายครั้ง ปุ๊กกี้มันน้องเลยนะ"เขาเป็นยังไง ที่เคยรู้จัก ?เต๋า : "เขาเป็นคนดีนะ โดยส่วนตัวไม่ได้เกี่ยวกับยาเสพติด เป็นคนที่นิสัยน่ารัก ใจถึงพึ่งได้ เป็นคนรักลูก มีอะไรเกี่ยวกับลูกจะเซนซิทีฟมาก น่ารัก คุณหนุ่มน่าจะเคยเจอเขานะ แต่เรื่องยาเสพติดเราไม่รู้เหมือนกันว่าเขาไปทำอะไรมา เพราะหลังจากนั้นเราก็ไม่เคยเจอเขาอีกเลย"ระแคะระคายไหม ?เต๋า : "ไม่มีๆ ตอนนั้นเจอกัน เขาพาไปเยี่ยมลูก หนีผัวเก่ากัน แล้วขับรถหนีกันมา"คุณอย่าไปอ้างอย่างนั้น ?เต๋า : "อ้าว เขามีผัวกี่คนล่ะ ไม่บอกว่าคนไหน เราสนิทกัน"ตอนเขาถูกจับ ตกใจไหม ?เต๋า : "ตกใจเลย มาดูตอนเช้าตีสี่ลูกสาวโดนรวบ ยังไงล่ะ เราก็ตกใจ คุณหนุ่มไม่ตกใจเหรอ คนในวงการโดน เขาก็น่ารักกับเราตลอด"จะไปเยี่ยมไหม ?เต๋า : "เดี๋ยวรอดูก่อน ปุ๊กกี้เขาเคยมาร่วมรายการพี่ต้อย แอคเนอร์ เคยร่วมกันเป็นพิธีกร น่ารัก ถ้ามีโอกาสจะไปเยี่ยม"ส.ไม่ได้เกี่ยวกับคดีนี้ ?เต๋า : "ไม่เกี่ยว แต่จะติดคุกเหมือนกัน"
IG tao_tvpoolโพสต์แฉดารา ส. เตรียมตัวติดคุก ของ เต๋า ทีวีพูลคนเลยไปจับจ้องดารา ส. ?เต๋า : "ไม่ใช่ แล้วอย่าไปบอกว่าเป็นคนโน้นคนนี้ไม่ใช่เลย"ตอนนี้คนไปตาม คุณนุ๊ก สุทธิดา เยอะเลยตั้งแต่คุณไปพิมพ์เนี่ย ?เต๋า : "ไม่ใช่ นุ๊กเขาเปลี่ยนศาสนา มีลูกไปแล้ว เมื่อก่อนเขาเปรี้ยว เดี๋ยวนี้เขาเรียบร้อยแล้ว"คุณพิมพ์แบบนั้น คนเลยเข้าใจแบบนั้น ?เต๋า : "อ้าว ทำไมไม่คิดว่า น. ค่ะ คนจะรู้จักว่านุ๊กก่อนสุทธิดา"แล้ว ส. ที่คุณพูดคือใคร ?เต๋า : "บอกไม่ได้ เดี๋ยวมันตื่นตูม ไม่ได้"ถ้าบอกคุณจะเข้าไปกับปุ๊กกี้ ?เต๋า : "ไม่อยู่ๆ คนละคดี"กรณี คุณจอยซ์ ไทรอัมพ์คิงดอม ถูกจับร่วมกับแฟน เป็นเอเย่นต์รายใหญ่ ?เดชา : "คดีจะติดมากติดน้อยดูที่จำนวนยาเสพติดเป็นหลัก สารบริสุทธิ์มากหรือน้อย ถ้าน้อยก็ติดคุกน้อย ดูตามสารบริสุทธิ์ แค่นั้นเอง"วันนี้สามารถกลับคำให้การได้ไหม ?เดชา : "ได้ เยอะแยะไป ผู้ต้องหาในคดียาเสพติด ในชั้นจับกุมให้การอย่างหนึ่ง พอขึ้นศาลก็ให้การอย่างหนึ่งก็เยอะ"แล้วมันช่วยได้เหรอในเมื่อพูดไปแล้ว ?เดชา : "บางคดีก็ชนะบางคดีก็แพ้ ถ้าถามผมส่วนตัวเรารับสารภาพตั้งแต่ชั้นจับกุม แถลงข่าวทุกอย่างเรียบร้อย เราไม่ควรสู้คดี สู้ยาก อย่าไปหลงเชื่อพวกกุนซือ หน้าม้าทั้งหลายเยอะ เดี๋ยวเข้าคุกจะมีพวกกุนซือ ขายใบลดโทษ มีแนวโน้มวิ่งคดีต่างๆ อย่าไปหลงเชื่อ"ถ้าคุณปุ๊กกี้โยนให้สามี ชี้เป้าให้สามี ว่าเขาไม่เกี่ยวข้อง แต่ถูกบังคับ ?เดชา : "ก็จะคล้ายๆ คดีเอมี่ ที่หลุด เพราะเขาบอกว่าของกลางเป็นของสามี เอมี่ก็หลุดเหมือนกัน"เอมี่ถูกจับมียาไอซ์ ครอบครอง 70 กรัม ศาลยกฟ้องคดียาไอซ์ แต่โดนเสพ เหลือสามเดือน รอลงอาญา 2 ปี ?เดชา : "คดีนั้นสามีเขายอมรับว่ายาเสพติดเป็นของเขา ตัวเขาแค่เสพ อันนี้ก็ทั้งผัวทั้งเมียยอมรับทั้งคู่"ถ้าวันหนึ่งขึ้นศาล ชี้เป้าใหม่ได้ไหม ?เดชา : "ก็เป็นไปได้ ถ้าเจอทนายความ กุนซือดี ก็กลับคำให้การก็ได้ ถ้าสู้ชนะก็หลุด ก็คล้ายๆ กัน แต่ถ้าไม่หลุดก็หนัก ประหารเลย ในเมื่อรับสารภาพแถลงข่าวขนาดนี้อย่าไปสู้เลย สู้ยาก ยาเสพติด"กรณีดาราที่เขาตามหาตัว อักษรย่อที่หลุดออกมา ถ้าเจอตัวความผิดเป็นยังไง ?เดชา : "ก็แล้วแต่ ถ้าซื้อน้อยความผิดก็น้อย น้อยกว่าที่กฎหมายกำหนด เช่นน้อยกว่า .375 มิลลิกรัม อันนี้ก็โดนแค่เสพ เอาไปรักษา แต่ถ้าเกิดซื้อบ่อยและไปขายต่อ ก็โดนข้อหาครอบครองเพื่อจำหน่าย ขั้นต่ำก็ 4 ปี ส่วนจะสูงสุดเท่าไหร่ขึ้นอยู่กับปริมาณยาเสพติด"อย่างกรณีคุณยู่ยี่ ทำไมไม่ออกมาซะที ?เดชา : "อันนั้นโทษมันหนัก ข้อหานำเข้าไง นำเข้ายาเสพติดโทษมันหนัก 10 ปีถึงตลอดชีวิต โอ้โห โทษหนัก ต้องใช้เวลานาน"ไม่สามารถสู้อะไรได้อีกเลย ตัวเธอพยายามสู้นะ ?เดชา : "โอ้โห อย่าสู้เลย มันชัดเจน ที่เขาจับในดอนเมือง ถ้าพยานหลักฐานชัดเจน การตรวจปัสสาวะ ยาเสพติด มันสู้ยาก"เขาโดนหนักเพราะ ?เดชา : "คำว่านำเข้า นำเข้าก็เหมือนผลิต โทษพอๆ กัน"
IG prisiiiชีวิตที่เคยสดใจของ ปุ๊กกี้ ปริศนา ก่อนทุกอย่างจะเปลี่ยนเพราะยาเสพติด
ในมุมนักแสดง พี่มองยังไง มีนักแสดงถูกจับเรื่องยาเสพติด ?เดชา : "หนึ่งนักแสดงได้เงินง่ายและชอบเที่ยวเตร่ คนเที่ยวเตร่ก็จะเสพพวกยาอี กินแล้วคึก เคยกินไหม"ไม่เคย ไม่ถูกกันกับยาเสพติด กลัวมาก ?เดชา : "เคนี่ใช้สูดดม ถามพวกขี้ยามา เคเอามาดม สัก 30 นาทีก็เมา ไม่ต้องกินเหล้า ตำรวจจะรู้เลย เวลาเข้าผับ ถ้าโต๊ะไหนเต้นๆ ดิ้นสุดๆ แต่เหล้าไม่เติมเลย พวกนี้คือดมเค ถ้าคุณเมาเหล้าแล้วเต้น เหล้าก็กินๆ ไปเรื่อย พวกนี้ให้สันนิษฐานไปก่อน เหล้าไม่ลด"เคตามีน ทำไมประเภทที่สอง ทำไมไอซ์ประเภทที่ 1 ?เดชา : "เขาดูจากความร้ายแรง อันตรายต่างๆ ของฤทธิ์ยา" กระท่อมล่ะ ?เดชา : "กระท่อมโทษเบา เหมือนกัญชา ต่อไปกัญชาก็จะเสรีแล้ว"ปุ๊กกี้จะเป็นยังไงต่อไป ?เดชา : "ต้องขึ้นศาล เขาแจ้งข้อหาเบื้องต้นไป 2 ความผิด ต่อไปมีข้อมูลมากขึ้นก็แจ้งเพิ่มไปเรื่อยๆ"โอกาสรอดไม่มี ?เดชา : "ไม่ต้องพูดถึง เอาเป็นว่าติดคุกกี่ปี หรือประหารหรือไม่มากกว่า ก็แล้วแต่ ต้องดู ถ้ารับสารภาพก็จะลดลงมา ก็ว่ากันไป แต่ที่แน่ๆ คุกแน่นอนร้อยเปอร์เซ็นต์ ไม่ต้องเชื่อหน้าม้านะ เสียเงินวิ่งเต้นประกันตัวสู้คดี อย่าไปเชื่อ พวกที่ซ้ำเติมประชาชนเยอะ"
>> เบาะแส 2 ปีก่อน "ปุ๊กกี้ ปริศนา" ถูกบุคคลปริศนาส่งข้อมูลพัวพันยาเสพติด
>> ผลตรวจ ปุ๊กกี้-สามี "ฉี่ม่วง" ทั้งคู่ เจ้าหน้าที่รอสอบขยายผลมีคนดังในวงการเอี่ยวหรือไม่
>> "ปุ๊กกี้ ปริศนา" อดีตนักร้องดัง ถูกจับกุมพร้อมยาเค 5.2 กิโลกรัม 