ครม. เคาะเงินเยียวยาโควิด 4.2 หมื่นล้านบาท ชดเชยค่าจ้างแรงงานเพิ่มอีก 5 กลุ่ม แถมลดค่าน้ำ-ค่าไฟฟ้าทั่วประเทศ
ที่ประชุม ครม. เห็นชอบมาตรการเยียวยาผู้ได้รับผลกระทบจากการประกาศเคอร์ฟิว และจำกัดการเดินทางในพื้นที่ 10 จังหวัดสีแดงเข้ม ได้แก่ กรุงเทพฯ, นครปฐม, นนทบุรี, ปทุมธานี, สมุทรปราการ, สมุทรสาคร, นราธิวาส, ปัตตานี, ยะลา และสงขลา อย่างน้อย 14 วัน
โดยมาตรการดังกล่าวจะช่วยเหลือกลุ่มแรงงานทั้งในระบบและนอกระบบประกันสังคมที่ได้รับผลกระทบจากการปิดกิจการและมาตรการควบคุมการแพร่ระบาดเป็น 9 สาขาอาชีพ จากเดิมที่กำหนดไว้ 4 สาขาอาชีพ (ได้แก่ ก่อสร้าง,พักแรม-บริการอาหาร, ศิลปะ-บันเทิง-นันทนาการ และกิจกรรมการบริการด้านอื่นๆ) ครอบคลุม 1 เดือน วงเงินรวม 30,000 ล้านบาท ได้แก่

ดีเดย์ 23 ก.ค. นี้! โอนเงินเยียวยาประกันสังคม นายจ้าง-ลูกจ้าง ใน 6 จังหวัดคุมเข้ม
ครม. อนุมัติ 2,500 ล้านบาท เยียวยาประกันสังคม แรงงาน-ผู้ประกอบการกระทบโควิด-19
เยียวยาประกันสังคม พื้นที่สีแดง จ่ายนายจ้าง 3,000 บาทต่อหัว ลูกจ้างรับเบิ้ล 2 เด้ง ใน 1 เดือน

มาตรการเยียวยาผู้ได้รับผลกระทบจากการประกาศเคอร์ฟิวเดิม 4 สาขาอาชีพได้แก่  

ก่อสร้าง
พักแรม-บริการอาหาร
ศิลปะ-บันเทิง-นันทนาการ
กิจกรรมการบริการด้านอื่นๆ

มาตรการเยียวยาผู้ได้รับผลกระทบจากการประกาศเคอร์ฟิว เพิ่มอีก 5 สาขาอาชีพ ได้แก่

สาขาข้อมูลข่าวสารและการศึกษา
สาขาการขนส่งและสถานที่เก็บสินค้า
สาขาการขายส่งและการขายปลีก
สาขาการซ่อมยานยนต์
สาขากิจกรรมการบริหารและสนับสนุนวิชาชีพ วิทยาศาสตร์และกิจกรรมวิชาการ

ส่วนรูปแบบการช่วยเหลือกลุ่มแรงงานมีดังนี้

ผู้ประกันตนมาตรา 33 จะได้รับเงินชดเชยของค่าจ้าง 50% (หรือไม่เกิน 7,500 บาท) และได้รับเงินช่วยเหลือคนละ 2,500 บาท รวมไม่เกิน 10,000 บาทต่อคน
ผู้ประกอบการ จะได้รับเงินช่วยเหลือ 3,000 บาทต่อหัวของลูกจ้างที่อยู่ในบริษัท สูงสุดไม่เกิน 200 คน
ผู้ประกันตนมาตรา 39 และมาตรา 40 จะได้รับเงินช่วยเหลือ 5,000 บาท

นอกจากนี้ มาตรการดังกล่าวยังครอบคลุมค่าน้ำ-ค่าไฟฟ้าอีกด้วย โดยล่าสุดกระทรวงพลังงานยืนยันว่า มาตรการช่วยเหลือค่าไฟฟ้าจะช่วยเหลือทุกจังหวัดทั่วประเทศ พร้อมจะแถลงรายละเอียดต่อไป