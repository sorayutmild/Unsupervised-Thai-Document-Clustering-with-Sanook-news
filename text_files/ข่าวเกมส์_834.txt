สวัสดีเพื่อน ๆ ชาว Genshin Impact ที่น่ารักทุกคน ในช่วงเวลานี้ก็มีการปรับปรุงเปลี่ยนแปลง แก้ไขรายละเอียดเกี่ยวกับสกิลของเทพสายฟ้า Shogun Raiden ที่จะมาใน Patch 2.1 เพียงเล็กน้อย แต่บอกได้เลยว่ารายละเอียดเพียงเล็กน้อยนี้ จะทำให้ Shogun Raiden นั้นฟาดฟันศัตรูได้ขาดสะบั้น เดี๋ยวเรามาดูกันเลยว่า.. Shogun Raiden ที่ถูกปรับใน Close Beta Patch ล่าสุดนั้นจะเป็นอย่างไร และแน่นอนว่านี่อาจจะไม่ใช่การปรับ Patch ครั้งสุดท้ายแน่ เรารับชมพร้อมกันครับ

เปลี่ยนโบนัสค่าสถานะ Shogun Raiden
อย่างแรกเลย มาดูในเรื่องของการเปลี่ยนค่าสถานะ เมื่อเลื่อนขั้นของ Shogun Raiden

(เก่า) จากเดิมเป็นโบนัสพลังโจมตีไฟฟ้า
(ใหม่) ปรับเปลี่ยนเป็นการฟื้นฟูพลังงาน

หลายคนอาจจะคิดว่าโบนัสฟื้นฟูพลังงาน อาจจะไม่มีประโยชน์ แต่หากใครได้อ่านสกิลของ Shogun Raiden มาก่อนแล้วก็จะรู้ว่าพรสวรรค์ของ Shogun Raiden นั้นมีการแปลงค่าฟื้นฟูพลังงาน กลับมาเป็นพลังโจมตีไฟฟ้าได้อย่างรุนแรง และแน่นอนว่าการปรับครั้งนี้ ก็จะส่งผลไปถึงค่าสถานะพรสวรรค์นี้ด้วย และค่าฟื้นฟูพลังงาน ก็มีประโยชน์อยู่ในตัวเองอยู่แล้วด้วย ทำให้ใช้สกิลได้สบายแบบไม่มีปัญหา

ต่อมาเรามาดูการปรับสกิล Ultimate (Q) ของ Shogun Raiden

เปรียบเทียบสกิล Level 10
DMG พื้นฐาน Musou no Hitotachi: 706%  → 721%
Cooldown: 20 วินาที → 18 วินาที
พลังงานที่ใช้: 80 → 90
ความสามารถใหม่ที่เพิ่มเข้ามา → โบนัส Stack Resolve: 7% ต่อ Stack 0.87% ATK


สลับตำแหน่งดาวของ Shogun Raiden ระหว่างกลุ่มดาวที่ 2 กับ 4
โดยใครที่อยากปลดกลุ่มดาวบอกเลยคุ้มสุด ๆ เมื่ออยู่ภายใต้สถานะ Musou Isshin ที่ได้รับจากสกิล Secret Art: Musou Shinsetsu การโจมตีของ Shogun Raiden จะไม่สนค่าพลังป้องกัน 60% ซึ่งปกติอยู่ในกลุ่มดาว 4 จะย้ายสลับมาอยู่ในกลุ่มดาวที่ 2

และกลุ่มดาวที่ 4 ของ Shogun Raiden จะเป็นหลังจากใช้สถานะ Musou Isshin ที่ได้รับจากสกิล Secret Art: Musou Shinsetsu นั้นสิ้นสุดลงพลังโจมตีของตัวละครทั้งหมดในทีม ที่อยู่ในบริเวณใกล้เคียงไม่รวมตัว Shogun Raiden จะเพิ่มขึ้น 30% เป็นเวลา 10 วินาที ความสามารถนี้จะไปอยู่แทนที่กลุ่มดาวที่ 4

ทำการปรับเปลี่ยนคำอธิบายท่าสกิล Ultimate (Q) ของ Shogun Raiden
เมื่อ Shogun Raiden กดท่า Burst และอยู่ในสถานะ Musou Isshin จะต้านทานต่อความเสียหายปฏิกิริยาธาตุ Electro-charged, และความเสียหายทั้งหมดที่เกิดขึ้น จากการโจมตีธรรมดา, ชาร์จโจมตี และโจมตีพุ่งลงจากอากาศ และในระหว่างนี้จะถือว่าเป็นความเสียหาย ที่เกิดขึ้นจาก Elemental Burst 

ซึ่งคราวนี้มันจะส่งผลไปถึงความสามารถของ Set Artifact 4 ชิ้น Emblem of Severed Fate ที่จะมีประโยชน์กับ Shogun Raiden ด้วยโดยทั้งหมดนี้ ยังไม่เอาอาวุธประจำตัวมาคำนวณนะพี่น้อง !!

สรุปโดยรวมเกี่ยวกับ Raiden 
ความสามารถของเธอนั้นคงไม่ต้องสาธยายว่าน่ากลัวขนาดไหน โดยตำแหน่งเทพในเกมนี้ก็มีความสามารถครอบคลุมจริง ๆ แต่แม้ว่าตัว Shogun Raiden จะทำได้ดีในทุก ๆ ด้านและยังทำ DMG ได้มหาศาลตัวเธอก็ออกเป็นแนว Sub DPS/Busrt DMG ที่รุนแรง และจะมาทำการยกระดับทีมสายฟ้าไปสู่ยุคสมัยใหม่อีกด้วย ทีนี้ล่ะเธอจะเป็นเจ้าแม่ที่นำทีมสายฟ้ามาผงาดใน Patch ที่เธอจะเข้าใน Patch 2.1 นี้แน่นอนและหากมีข้อมูลใหม่ ๆ ทางเราจะมาแจ้งให้ทราบครับ