เรื่องของโชคลาภใครๆ ก็ต่างหวังอยากได้กันทุกคน...เรื่องของโชคแต่ละคนมีมากน้อยไม่เท่ากัน อยากรู้ไหมว่าตัวคุณมีโชคลาภมากน้อยแค่ไหน Sanook! Horoscope มีมาฝากกันไปดูกันเลย
ดูดวงโชคลาภด้วยการนำวัน เดือน ปี เกิดมาบวกกัน ต่อมานำผลลัพธ์ที่ได้มาบวกด้วย 9 หลังจากนั้นนำผลลัพธ์ที่ได้มาหารด้วย 10 สุดท้ายเหลือเศษเท่าไหร่ก็ให้นำเอาตัวเลขที่ได้มาตรวจสอบคำทำนาย
เปรียบเทียบวันเดือนปีเกิด
1 = วันอาทิตย์2 = วันจันทร์3 = วันอังคาร4 = วันพุธเท่ากับ5 = วันพฤหัสบดี6 = วันศุกร์ 7 = วันเสาร์ 
1 = ธันวาคม2 = มกราคม3 = กุมภาพันธ์4 = มีนาคม5 = เมษายน6 = พฤษภาคม7 = มิถุนายน8 = กรกฎาคม9 = สิงหาคม10 = กันยายน11 = ตุลาคม12 = พฤศจิกายน
1 = ชวด2 = ฉลู3 = ขาล4 = เถาะ5 = มะโรง6 = มะเส็ง7 = มะเมีย8 = มะแม9 = วอก10 = ระกา11 = จอ12 = กุน
วิธีดูดวงโชคลาภของแต่ละคน
ตัวอย่าง คุณเกิดวันจันทร์ เดือนกุมภาพันธ์ ปีฉลู
สามารถคำนานได้ดังต่อไปนี้ คือ 2 (วันจันทร์) + 3 (เดือนกุมภาพันธ์) + 2 (ปีฉลู) = 7 หลังจากนั้นนำ 7 + 9 = 16 และนำ 16 / 10 = 1.6 เหลือเศษ 6 ดังนั้น ให้นำเลข 6 มาดูคำทำนายได้เลยค่ะ
เศษ 0 บอกได้เลยว่า เรื่องเสี่ยงโชคแทบจะไม่เคยอยู่ในหัวของคุณเลย แถมไม่ค่อยมีดวงอีกต่างหาก แต่เรื่องโชคลาภยังพอมีบ้างประเภทลาภลอยตอนที่ดวงดี เพราะฉะนั้น ช่วงไหนที่คุณมีลาภลอยนั่นแสดงว่า คุณกำลังดวงขึ้น
เศษ 1 คุณมักจะมีโชคลาภทั้งการเสี่ยงโชคแต่มีบ้างประปราย เพราะฉะนั้นอย่าหมกมุ่นจนเกินไป ส่วนโชคลาภที่มาเองจะมีโชคทางนี้มากกว่า อยู่เฉยๆ แล้วมันจะมาเอง
เศษ 2 คุณเป็นคนที่ดวงโชคลาภอยู่ในเกณฑ์ที่ดีคนหนึ่ง แถมเป็นคนที่ชอบเสี่ยงโชคอยู่ไม่น้อย แต่ก็ขอบอกว่าใช่จะได้ทุกครั้ง ถ้าเป็นไปได้หัดยับยั้งชั่งใจสักหน่อยก็น่าจะดีกว่า เพราะโชคทางด้านการเสี่ยงไม่ได้เกิดกับคุณบ่อยนัก
เศษ 3 คุณนี่แหละที่เรียกว่า ดวงโชคลาภจะโดดเด่นกว่าคนอื่น ไม่ว่าจะเป็นการเสี่ยงโชค หรือลาภลอย ส่วนใหญ่มักจะได้มากกว่าเสีย แถมยังชอบการเสี่ยงโชคเป็นชีวิตจิตใจ แต่ต้องระมัดระวังบ้างดีนะครับ เพราะช่วงดวงตกอาจจะหมดตัวได้ เพราะมันได้จนลืมตัวไงหล่ะ
เศษ 4 โดยพื้นดวงแล้วคุณเป็นคนที่ไม่ชอบการเสี่ยงเกี่ยวกับเงินๆ ทองๆ อยู่แล้ว แบบนี้เค้าเรียกว่า อยากได้อะไรต้องใช้ฝีมือตัวเองล้วนๆ เพราะดวงโชคลาภแทบจะไม่มีเลย ดังนั้น หากเป็นเรื่องของการเสี่ยงโชคแล้วหล่ะก็ต้องยอมรับนะ ว่าคุณไม่มีดวงทางด้านนี้เลยจริงๆ
เศษ 5 คุณเป็นคนที่ชอบเสี่ยงคนหนึ่ง แต่เป็นการเสี่ยงที่สามารถก่อให้เกิดความตื่นเต้นกับตัวคุณเอง มิใช่การเสี่ยงโชค ดังนั้น การเสี่ยงโชคสำหรับคุณ อาจจะนานๆ ครั้ง เพื่อความเพลิดเพลินมากกว่าเงินทองที่จะได้ แต่เมื่อไหร่ที่เสี่ยงก็มักจะไม่ผิดหวัง
เศษ 6 คุณเป็นอีกคนหนึ่งที่ดวงโชคลาภโดดเด่นอีกคนหนึ่ง จะมีทั้งลาภลอย และโชคจากการเสี่ยง แต่กลับเป็นคนที่ไม่หมกมุ่น หรืองมงายจนเกินเหตุ จะเสี่ยงก็ต่อเมื่อรู้ว่ามันมีความเป็นไปได้ แถมเก่งในการใช้เล่ห์เหลี่ยมอีกต่างหาก เรียกว่า เจ้าเล่ห์ใช้ได้เลย
เศษ 7 คุณเป็นคนที่กล้าบ้าบิ่นคนหนึ่งในเรื่องของการวัดดวง แล้วก็ไม่ผิดหวังซะด้วย เพราะคุณเป็นคนที่มีโชคเข้าข้างเสมอ และพื้นดวงก็บอกไว้ด้วยว่า เป็นคนที่ชอบลุ้น ชอบเสี่ยงอยู่เสมอ ขอบอกไว้หน่อยก็แล้วกันว่า เสี่ยงอะไรก็ได้ แต่อย่าไปเสี่ยงกับการพนันนะ มีแต่เสียกับเสียอย่างเดียว
เศษ 8 คุณเป็นคนที่มีดวงโชคลาภมากพอสมควร อีกทั้งยังเป็นคนที่ค่อนข้างฝักใฝ่ในเรื่องเหล่านี้อยู่ไม่น้อยเหมือนกัน แม้ว่าจะไม่ถึงขั้นที่ใช้คำว่า ติดก็ตาม เพราะที่ชอบก็เพราะอยากลองอยากลุ้นแบบสนุกสนานมากกว่าจะคิดหวังรวยจากการ เสี่ยงโชค แต่ก็มักจะมีลาภลอยบ่อยๆ หรือแม้แต่จะคิดเสี่ยงอะไรก็มือขึ้นเสมอ
เศษ 9 คุณเป็นคนที่เรียกว่า โชคดีและมีลาภบ้างตามประสาคนดวงดี ที่นานๆ จะมีโชคกับเค้าซักครั้ง ดังนั้น ถ้าหากคิดว่าจะเอาดีทางนี้ เอาเวลาไปคิดทำอย่างอื่นดีกว่า เพราะคุณโดดเด่นในเรื่องของการใช้ความสามารถสร้างคามสำเร็จให้กับตัวเองมากกว่า
วิธีดูดวงโชคลาภของแต่ละคน
แถมอีกนิดสำหรับคนที่ไม่ค่อยจะมีโชค หรือใครที่มีโชคอยู่ในเกณฑ์ดี ก็ท่องเอาไว้จะได้โชคดียิ่งๆ ไปอีก กับ "คาถาขอโชคลาภประจำวัน"
สวดในวันอาทิตย์ 6 จบ ฉิมพะลี จะมะหานามัง สัพพะลาภัง ภะวิสสะติ เถรัสสานุภา เวนะ สะทาโหนติ ปิยังมะมะฯ
สวดในวันจันทร์ 15 จบ ยังยัง ปุริโสวา อิตถีวา ทูเรหิวา สะมิเปหิวา เถรัสสานุภาเวนะ สะทา โหนติ ปิยังมะมะฯ
สวดในวันอังคาร 8 จบ ฉิมพลี จะ มะหาเถโร โสระโหปัจจะยาทิมหิ ไชยยะลาโภ มะหาลาโภ สัพพะลาภา ภะวันตุ สัพพะทาฯ
สวดในวันพุธ 17 จบ ทัตติถะภะเวราชา ปิยาจะ คะระตุเม เย สะรัตติ นิรันตะรัง สัพพะสุขาวะหาฯ
สวดในวันพฤหัสบดี 19 จบ ฉิมพะลี จะ มหาเถโร ยักเขเทวาภิปูชิโต โสระโห ปัจจะยาทิมหิ อะหัง วันทามิ สัพพะทาฯ
สวดในวันศุกร์ 21 จบ ฉิมพะลี จะ มหาเถโร เทวะตานะระปูชิโต โสระโห ปัจจะยาทิมหิ มะหาลาภัง กะโรเนตุ เม ลาเภนะ อุตตะโม โหติ สัพพะ ลาเภ ภะวันตุ สัพพะทาฯ
สวดในวันเสาร์ 10 จบ ฉิมพะลี จะ มะหานามัง อินทราพรหมา จะปูชิตัง สัพพะ ลาภัง ประสิทธิเม เถรัสสานุภาเวนะ สะทา สุขี ปิยังมะมะฯ
สวดมนต์กราบพระทุกวันก่อนออกจากบ้านเพื่อให้เป็นสิริมงคลแก่ตน ตื่นแต่เช้าสวดมนต์ประจำวัน อานิสงส์คือสมาธิแน่วแน่ สติมั่นคงจิตใจบริสุทธิ์ผุดผ่อง สวดเป็นประจำจะประสบโชคลาภแน่นอนค่ะ