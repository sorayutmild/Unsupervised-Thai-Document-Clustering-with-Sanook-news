ตั้งใจจะแต่งตัวให้เข้ากับบรรยากาศเพื่อจะไปดูคอนเสิร์ต “WORLD TOUR BLACKPINK IN YOUR AREA BANGKOK” ที่จัดขึ้นในวันที่ 11-13 ม.ค. ที่อิมแพค อารีน่า เมืองทองธานี เหมือนแฟนคลับคนอื่นๆ เขาบ้าง สำหรับนางร้ายหน้าสวย ดิว-อริสรา ทองบริสุทธิ์
งานนี้สาวดิวก็ได้จัดเต็มทั้งหน้าผม ป้ายไฟ รวมไปถึงการแต่งตัวที่ดูจะอินสุดๆ ซึ่งทุกคนต่างลงความเห็นว่าช่างละม้ายคล้ายคลึงกับสไตล์การแต่งตัวของนักร้องสาว เจนนี่ BLACKPINK เช่นกันกับนักแสดงหนุ่ม เฟย-ภัทร เอกแสงกุล ที่ถึงแม้จะแต่งตัวปกปิดหน้าตา แต่แฟนๆ ก็อดที่จะคิดถึงลุคของ ไค EXO ไม่ได้
คอมเมนต์บางส่วนจาก IG ของ ดิว อริสรา
แต่แล้วก็ดูเหมือนจะเกิดดราม่าชามโตเข้าให้ เมื่อแฟนคลับเกาหลีรู้สึกไม่พอใจกับพฤติกรรมดังกล่าวของทั้งคู่ เพราะเหมือนเป็นการไม่ให้เกียรติศิลปินที่ตนชื่นชอบอยู่ เนื่องจากก่อนหน้านี้ได้มีกระแสข่าวลือออกมาว่า เจนนี่ BLACKPINK กำลังเดทอยู่กับ ไค EXO จึงทำให้แฟนคลับคิดว่าทั้ง ดิวและเฟย เล่นกับความรู้สึกของคนอื่นมากเกินไป
โดยในเวลาต่อมา ทางด้านของ ดิว อริสรา และ เฟย ภัทร ก็ได้ตัดสินใจลบคลิปและรูปภาพที่ส่อให้เกิดเป็นประเด็นทั้งหมดออกจากอินสตาแกรมของทั้งคู่แล้ว
>>ค่าย SM คอนเฟิร์ม! "Kai EXO" และ "Jennie BLACKPINK" กำลังคบหากัน
