สวัสดีค่าชาวเกมเมอร์ทุกหมู่เหล่า ปัจจุบันนี้วงการเกม FPS หรือ  First-person shooters นั้นเรียกได้ว่าก้าวไปไกลหลายระดับแล้วนะคะ  นั่นก็เพราะการพัฒนาอย่างต่อเนื่องและมีกลุ่มแฟนๆ ที่หนาแน่น  ทำให้ตอนนี้เกมแนว FPS นั้นมีรายละเอียดที่สวยงามสมจริงมากขึ้นเรื่อยๆ จนบางครั้งแทบจะมองไม่เห็นภาพเกมเก่าๆ เลย แต่วันนี้เราได้ไปขุดคุ้ยเกมแนว FPS รุ่นเก๋าๆ มาฟื้นความทรงจำกันใหม่  ต้องบอกเลยว่าพอมาเปรียบเทียบแล้วทำให้เห็นวิวัฒนาการที่รวดเร็วจริงๆ  ถ้าอยากรู้แล้วก็ไปดูกันเลยค่า
 เกมส์ยิง FPS
Wolfenstein 3D วางขายในปี : ค.ศ.1992 ผู้พัฒนา : id Software รายละเอียด :  เนื้อเรื่องในเกมนั้นเรารับบทเป็นสายลับที่โดนนาซีจับขังไว้ในปราสาทและเรา ก็ต้องหนีออกมาให้ได้ ต้องขอบอกเลยว่าว่า Wolfenstein 3D  นั้นเป็นต้นแบบเกมแนว First-person shooters อีกด้วยค่ะ
 เกมส์ยิง FPS
Doom วางขายในปี : ค.ศ. 1993 ผู้พัฒนา : id Software รายละเอียด : การเล่นก็คล้ายๆ Wolfenstein 3D  แต่กราฟฟิกจะถูกพัฒนาขึ้นมาอีกระดับ เรียกได้ว่า Doom  มีกราฟฟิคสวยงามสมจริงที่สุดของยุคนั้นเลยล่ะค่ะ
 เกมส์ยิง FPS
Dark Forces วางขายในปี : ค.ศ. 1995 ผู้พัฒนา : LucasArts รายละเอียด : เกมแนว Shooting จากเนื้อเรื่องของ Star war  เป็นอีกหนึ่งเกมที่ตรึงใจเหล่าเกมเมอร์รุ่นเก๋า  แต่น่าเสียดายที่สตูดิโอสร้างเกมของ LucasArt ถูกสั่งปิดไปเรียบร้อยแล้ว
 เกมส์ยิง FPS 
Quake  วางขายในปี : ค.ศ. 1996 ผู้พัฒนา : id Software รายละเอียด : หลังจากที่ Quake  ได้ออกวางจำหน่ายก็ได้รับเสียงวิจารณ์ทางบวกอย่างท่วมท้นเลยทีเดียว  เพราะกราฟฟิกที่เป็นแบบ 3D แบบสมบูรณ์ ทั้งฉาก โมเดลวัตถุและตัวละครต่างๆ
  เกมส์ยิง FPS 
Quake II  วางขายในปี : ค.ศ. 1997 ผู้พัฒนา : id Software รายละเอียด : สิ่งที่เปลี่ยนแปลงไปจาก Quake ภาคแรกคือกราฟฟิกที่เนียน  ดูสวยงามมากขึ้นกว่าเดิม มีการเพิ่มเนื้อเรื่องเข้าไปด้วย  โดยเราต้องต่อสู้กับมนุษย์ต่างดาวที่รุกรานชาวโลกและต้องทำให้โลกกลับมามี ความสงบสุขอีกครั้ง
  เกมส์ยิง FPS
Half-Life วางขายในปี : ค.ศ. 1998 ผู้พัฒนา : Valve Software รายละเอียด : สมัยนั้นถือเป็นเกมยอดฮิตตลอดกาล  ในเกมจะมีเนื้อหาเร้าใจพร้อมทั้งต้องแก้ไขปริศนาต่างๆ  ภายในเกมเราจะรับบทบาทเป็นนักฟิสิกส์ที่ต้องต่อสู้กับเหล่าทหารและมนุษย์ ต่างดาวมากมาย
  เกมส์ยิง FPS 
Quake III  วางขายในปี : ค.ศ. 1999 ผู้พัฒนา : id Software รายละเอียด : นับว่าเอนจิ้นที่ใช้นับว่ามีความยืดหยุ่นและลื่นไหลมาก  ทำให้ทางบริษัทสามารถทำเงินได้มากมายทีเดียว ซึ่งต่อมาก็ได้มีการนำ Quake  III มาปรับให้เล่นได้ผ่านทางเว็บเบราเซอร์ฟรีโดยใช้ชื่อว่า Quake Live
  เกมส์ยิง FPS
Project I.G.I วางขายในปี : ค.ศ. 2000 ผู้พัฒนา : Innerloop Studios รายละเอียด : ผลงานของกลุ่มเด็กหนุ่มนักเขียนเกมของประเทศอังกฤษ  เน้นการเล่นคนเดียว ซึ่งจะเป็นการปฏิบัติภารกิจต่างๆ  โดยส่วนใหญ่จะเกี่ยวข้องกับการบุกเข้าไปในฐานทัพของข้าศึกเพื่อตามหาใครบาง คน หรือแทรกแซงคอมพิวเตอร์ของฝ่ายตรงข้าม
  เกมส์ยิง FPS 
Return to Castle Wolfenstein  วางขายในปี : ค.ศ. 2001 ผู้พัฒนา : id Software / Grey Matter / Splash Damage รายละเอียด : เป็นการนำเกม Castle Wolfenstein ในปี 1992  กลับมาปัดฝุ่นอีกครั้ง ซึ่งทำออกมาได้ดูดีมากทีเดียว  เพราะภูมิประเทศที่สมจริง อาวุธและตัวละครต่างๆ มีรายละเอียดมากขึ้น  รวมทั้งเอฟเฟคที่ยอดเยี่ยม  ที่สำคัญคือทางทีมงานได้ทำให้ฝ่ายศัตรูมีความฉลาดขึ้น  ทำให้ผู้เล่นต้องใช้ความคิดและระมัดระวังมากกว่าเกมก่อนๆ
  เกมส์ยิง FPS 
Battlefield 1942  วางขายในปี : ค.ศ. 2002 ผู้พัฒนา : Digital Illusions Creative Entertainment aka DICE รายละเอียด : รูปแบบของตัวเกมจะเป็นการทำสงครามระหว่างประเทศอื่นๆ  ซึ่งเราสามารถเลือกใช้อาวุธได้หลากหลาย  รวมทั้งสามารถบังคับรถและเครื่องบินต่างๆ ได้อีกด้วย  ภาพแบ็คกราวและกราฟฟิกก็ทำออกมาได้ดีทีเดียวเชียวแหละ
  เกมส์ยิง FPS 
Deus Ex : Invisible War  วางขายในปี : ค.ศ. 2003 ผู้พัฒนา : Ion Storm รายละเอียด : มีระบบการเล่นแบบทางเลือก  คือให้ผู้เล่นได้ตัดสินใจทำสิ่งต่างๆ ซึ่งก็จะส่งผลต่อการดำเนินเรื่อง  จึงถือว่า Deus Ex : Invisible War เป็นต้นแบบของ Mass Effect เลยล่ะค่ะ  แต่น่าเสียดายที่อีก 2 ปีต่อมา Ion Storm Inc ก็ได้ปิดตัวลงทำให้ Dues Ex  เลือนหายไปในที่สุด
  เกมส์ยิง FPS
Doom 3 วางขายในปี : ค.ศ. 2004 ผู้พัฒนา : id Software รายละเอียด : เราจะรับบทเป็นหัวหน้าแผนกรักษาความปลอดภัยของ UAE  ซึ่งทำงานวันแรกบนดาวอังคาร แต่วันนั้นเองนักวิจัยที่พยายามสร้างประตู  Teleporter เกิดทำการทดลองผิดพลาดทำให้ประตูนั้นเชื่อมกับนรก  และหน้าที่เราก็คือเก็บมันซะ! ขอบอกว่าหลอนสุดๆ เลยล่ะค่ะ
 เกมส์ยิง FPS 
Battlefield 2 วางขายในปี : ค.ศ. 2005 ผู้พัฒนา : DICE รายละเอียด : ระบบเด่นๆ ภายในเกมคือจะมีระบบปลดล็อครางวัลและของต่างๆ  ซึ่งเป็นตัวยั่วนํ้าลายให้ผู้เล่นต้องการย้อนกลับมายังสมรภูมิรบเรื่อยๆ  แต่กว่าจะ Unlocks ครบก็ใช้เวลาอยู่นานเลยทีเดียว
  เกมส์ยิง FPS
Crysis วางขายในปี : ค.ศ. 2007 ผู้พัฒนา : Crytek รายละเอียด : ตัวเกมจะนำผู้เล่นสัมผัสประสบการณ์เกมยิงมุมมองบุคคลที่ 1  ที่ผู้เล่นต้องอาศัยการปรับเปลี่ยนกลยุทธ อาวุธยุทโธปกรณ์ ชุดเกราะ  และเทคนิคการเล่นต่างๆ เพื่อเอาตัวรอดและเอาชนะการรุกรานจากมนุษย์ต่างดาว
 เกมส์ยิง FPS
Arma II วางขายในปี : ค.ศ. 2009 ผู้พัฒนา : Bohemia Interactive รายละเอียด : ภาคนี้จะทำให้ผู้เล่นมีความรู้สึกส่วนร่วมได้มากกว่าภาคแรก  เนื้อเรื่องเกี่ยวกับสงครามกลางเมืองของประเทศ Chernarus (ประเทศสมมุติ)  และเราก็ต้องเข้าแก้ไขวิกฤตการณ์ในครั้งนี้
 เกมส์ยิง FPS 
Metro 2033 วางขายในปี : ค.ศ. 2010 ผู้พัฒนา : 4A Game รายละเอียด : ในเกมเราจะได้รับบทบาทเป็น Artyom  ชายหนุ่มที่เกิดมาในวันสุดท้ายก่อนที่โลกจะเกิดหายนะ  ถูกเลี้ยงและโตมาในทางรถไฟใต้ดิน  แต่วันนึงเราต้องปฏิบัติภารกิจใจกลางระบบทางรถไฟใต้ดินเพื่อเตือนเพื่อน มนุษย์ที่รอดชีวิตถึงภัยคุกคาม  การกระทำของเราทั้งหมดจะส่งผลกับเหตุการณ์ต่างๆ  และเป็นตัวกำหนดชะตาชีวิตของมนุษย์ภายในเกมอีกด้วยค่ะ
  เกมส์ยิง FPS
Battle field 3 วางขายในปี : ค.ศ. 2011 ผู้พัฒนา : DICE รายละเอียด : ตัวเกมเน้นความสมจริงของสงคราม  ทำให้ผู้เล่นรู้สึกตื่นเต้นอยู่เสมอ แม้ว่าจะไปเหมือน Call of Duty : Black  Ops อยู่สักหน่อย แต่โดยรวมแล้วทำออกมาได้ดีทีเดียวค่ะ
ทั้งหมดนี้เพียงเป็นการยกตัวอย่างมาให้เพื่อนๆ ได้เห็นวิวัฒนาการเท่านั้นนะคะ คงไม่สามารถหยิบทุกเกมมาได้หมดเพราะเกมแนว FPS นั้นออกมาเยอะซะเหลือเกิน...ซึ่งทั้งหมดนี้ก็ทำให้ได้เห็นถึงพัฒนาการเกมแนว FPS ที่เรียกได้ว่าก้าวไกลไปมากเลยจริงๆ แจงยังจำเกม Wolfenstein 3D ใน สมัยก่อนได้อยู่เลย แล้วเพื่อนๆ ล่ะคะลองสัมผัสครบทุกเกมหรือยัง  ถ้าใครมีประสบการณ์เกมไหนนอกจากนี้ก็สามารถร่วมแบ่งประสบการณ์กันได้เน้อ  ^O^
 