สวัสดีค่ะเพื่อนๆชาวสนุก! หลังจากสัปดาห์ที่แล้วทาง Sanook! Horoscope ใด้แนะนำเกี่ยวกับดวงการเงินของ 6 ราศีแลกกันไปแล้ว ตอนนี้ถึงตา 6 ราศีต่อที่ อ.ภิญโญจะมาผ่าดวงชะตาการเงินกันแล้วค่ะ สัปดาห์นี้ อาจารย์ภิญโญ ใด้ทำนาย ดวงการเงิน 6 ราศีหลัง ให้เพื่อนๆชาว สนุก! โฮโรสโคปโดยเฉพาะ อยากรู้ว่าราศีของเพื่อนๆในปีพุทธศักราช 2556 จะเป็นยังไงเชิญติดตามใด้ที่นี่เลยค่ะ

ดวงการเงินปี 2556

ราศีตุลย์
ตลอดทั้งปีดาวเสาร์เจ้าเรือนพันธุโคจรในราศีตุลย์ทับราศีเกิดได้มาตรฐานมหาอุจจ์ เงินทองที่หามาได้จะถูกนำไปใช้ในการซ่อมแซมบ้านเรือนที่อยู่อาศัยยานพาหนะและการศึกษาต่อเสียเป็นส่วนใหญ่ ราศีตุลย์จะใช้จ่ายเงินไปเรื่องการรักษาหน้าตาภาพพจน์ ชื่อเสียงเกียรติยศ การดูแลรักษาสุขภาพเพราะอาจมีการเจ็บป่วยครั้งสำคัญ ทำให้มีรายจ่ายมากขึ้น
ราศีพิจิก
ดวงการเงินของราศีพิจิก เงินทองจะถูกนำไปใช้ในการลงทุน การเข้าเป็นหุ้นส่วน เพศตรงข้าม ในส่วนเรื่องของการเจรจาติดต่อทางธุรกิจจะประสบความสำเร็จ จะมีการทำนิติกรรมสัญญา ได้ทรัพย์สินเงินทอง ได้หลักทรัพย์ แต่หลังจากวันที่ 29 พฤษภาคมดาวการเงินจรเข้าภพมรณะเป็นปรเกษตรจึงควรรอบคอบเกี่ยวกับเรื่องการเงินให้ดี ถึงแม้จะได้เงินมาก็มักจะเก็บเงินไม่อยู่  ราศีธนู
ดวงการเงินของราศีธนูจะประสบความสำเร็จทางการเงิน มีลาภผลจากการทำงานและจากการเสี่ยงโชคทำให้มีลาภผลรายได้มากขึ้นเป็นกอบเป็นกำ แต่ต้องเหนื่อยยากมีอุปสรรคเสียก่อน ได้มาแล้วมักเก็บรักษาไว้ไม่ได้ จะได้หลักทรัพย์บ้านเรือน ที่ดินและยวดยานพาหนะ พี่น้องเพื่อนฝูงจะนำโชคมาให้หรือชักชวนเข้าร่วมลงทุนเพื่อผลประโยชน์
ราศีมังกร
ดวงการเงินของราศีมังกรการเงินหมุนเวียนดีขึ้น ทุ่มเทเงินทองในการลงทุนและพัฒนาหน้าที่การงานให้ดีขึ้น ใช้เงินไปกับการทำงาน มีโอกาสได้ใกล้ชิดผู้บังคับบัญชา การงานมีการปรับปรุงเปลี่ยนแปลงดีขึ้นจะได้รับการพัฒนา ได้เลื่อนยศเลื่อนขั้นชั้นตำแหน่งใหญ่โต ความรับผิดชอบมากขึ้น มีงานทำมากขึ้น ทรัพย์สินเงินทองก็มีเพิ่มขึ้น
ราศีกุมภ์
ดวงการเงินของชาวราศีกุมภ์นั้นจะมีรายได้ทรัพย์สินเงินทองก็นำมาซื้อหาหรือพัฒนาปรับปรุงบ้านเรือน ที่อยู่อาศัย ที่ดินและยวดยานพาหนะ มีโอกาสได้ทดแทนคุณบิดามารดาบุพการี ผู้ใหญ่คนดีๆมีความรู้จะนำเรื่องดีๆมาให้ จะประสบความสำเร็จด้านการงานมีรายได้และทรัพย์สินเพิ่มมากขึ้น มีผลงานเป็นที่ประจักษ์แก่สังคม
ราศีมีน
ดวงการงานราศีมีนนั้นจะได้ลาภจากของเก่าๆ รายได้ลาภผลทรัพย์สินเงินทองมักเก็บไม่อยู่ได้มาก็ต้องสูญเสียไป ผู้ใหญ่หรือผู้มีพระคุณจะเจ็บป่วยสูญเสียต้องรักษาพยาบาลกัน สนใจศึกษาศาสตร์ลี้ลับ มีการเดินทางไกล ความคิดละเอียดลึกซึ้ง สามารถแก้ไขปัญหาอุปสรรคได้ เรื่องร้ายๆ ก็จะกลายเป็นดี ควรดูแลรักษาสุขภาพให้ดีเพราะสุขภาพจะอ่อนแอ อาจเจ็บป่วยได้ง่าย มีการรักษาพยาบาล การลงทุนไม่เป็นผล เรื่องเก่าๆ สะสางไม่ลงตัว
สำหรับสัปดาห์หน้านั้น อ.ภิญโญ จะฝากดวงความรักของชาวราศีต่างๆให้เพื่อนๆชาวสนุก! ใด้ติดตามกันนะคะ เพื่อนๆคนไหนอยากรู้ดวงชะตาปี 2556 อย่างละเอียดไม่ว่าจะเป็น การเงิน การงาน ความรัก สุขภาพ หรือ วิธีการเสริมดวง สามารถโทรมารับฟังคำพยากรณ์จาก อ.ภิญโญ ใด้ที่ 1900 888 004 ค่ะ