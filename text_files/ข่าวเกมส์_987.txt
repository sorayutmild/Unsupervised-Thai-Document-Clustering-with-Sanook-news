แม้ว่าก่อนหน้านี้ จะมีข่าวมาเป็นระยะ ๆ กับการเลื่อน Live Patch 2.7 แต่กระแสข่าวลือนี้คงเป็นจริงแน่ เนื่องจากการออกประกาศงดการ Live Patch 2.7 ในวันศุกร์ที่ 29 เมษายนนี้ผ่านทาง bilibili จากตัว Official ออกมายอมรับด้วยตัวเอง ทำให้โปรแกรมนี้ถูกเลื่อนออกไป

อดเห็นวงแขนขาวของ Yelan หนุ่ม ๆ ต้องรอไปก่อน
ทำเอาแฟนเดนตายของ Yelan ออกอาการเซ็ง กับการจะได้เห็นลีลาอันสวยงามของเธอใน Live Patch อีกทั้งข้อมูลของ Patch 2.7 ที่ใครหลายคนรอคอยวันศุกร์ที่ 29 นี้ถูกเลื่อนออกไป แต่จากข้อมูลบางส่วนทำให้ทราบได้ว่าการเลื่อนนี้ จะเลื่อนออกไปจากกำหนดการเดิมลากยาวไปถึง 3 อาทิตย์

แม้ว่าเรื่องการที่จะเลื่อนออกไปอย่างยาวนานจะไม่ได้มาจาก Official แต่ Lumie เจ้าดังยังไม่เคยผิดเลย เล่นเอาแฟน ๆ ที่รอคอยต้องคอตกกันไป การเลื่อนออกไปมากขนาดนี้ จะกระทบทุกโปรแกรมทั้งปีหรือไม่ก็ยังไม่แน่ชัดในจุดนี้

การระบาดรุนแรงเหรอถึงต้องเลื่อน ?
ในช่วงเดือนมีนาคมที่ผ่านมา สถานการณ์โรคระบาดในประเทศจีนไม่ดีเอาซะเลย ซึ่งพบผู้ติดเชื้อรายใหม่ทั่วประเทศกว่า 5,000 คนในวันเดียว ส่งผลพวงต่อเนื่องอย่างรุนแรงมาจนถึงปัจจุบัน ประกอบด้วยนโยบายภาครัฐที่ตั้งนโยบาย Covid เป็นศูนย์ทำให้มีการปิดเมือง ที่สำคัญทางเศรษฐกิจอย่างเซี่ยงไฮ้ ที่ปัจจุบันเกิดการระบาดหนักอย่างไม่เคยเป็นมาก่อน 

HoYoverse ไปเกี่ยวอะไร
ณ เวลานี้สำนักงานใหญ่ของ Hoyoverse ก็ตั้งอยู่ในเมืองเซี่ยงไฮ้เช่นกัน เพราะฉะนั้นก็ถือว่า บริษัทก็ได้รับผลกระทบโดยตรงในเหตุการณ์นี้ ภายใต้ข้อกำหนดด้านการป้องกันและควบคุมการแพร่ระบาดที่เข้มงวด ในสถานที่ต่าง ๆ ทำให้การเคลื่อนย้าย และการเดินทางของผู้คนภายในเมืองโดยเฉพาะศูนย์กลางเศรษฐกิจนี้ลดลงอย่างมาก รวมถึงการที่รัฐบาลน้ำรั้วมากั้น ตามเคหะสถานบ้านเรื่อน ทำให้การเดินทางและการทำงานหลายภาคส่วนหยุดชะงักไปด้วย

ซึ่งส่งผลกระทบต่อการ Live Patch 2.7 ของ HoYoverse ต้องออกมาประกาศเลื่อนอย่างช่วยไม่ได้ แต่ในโชคร้ายอาจมีโชคดีแจกรางวัลชดเชยนะ ><  และ 3 อาทิตย์อันเวิ้งว้างจะอยู่กันอย่างไร ตู้อะไรจะมาคั่นเวลาโปรดติดตามเร็ว ๆ นี้