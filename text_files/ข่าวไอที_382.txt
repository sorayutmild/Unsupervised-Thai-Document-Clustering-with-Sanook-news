หลังจากที่ Apple มีโปรแกรม Apple GiveBack โดยสามารถดำเนินการได้ผ่านช่องทางเว็บไซด์ https://www.apple.com/th/trade-in/ ผู้เขียนไม่รอช้า เตรียมนำ iPad Mini Retina Display 16GB  Wifi Silver ที่ใช้มานานปีเข้าโครงการโดยทันที เบื้องต้นก็เข้าเว็บ https://www.apple.com/th/trade-in/ แล้วทำตามขั้นตอน คือเลือกอุปกรณ์ที่ต้องการนำเข้าโครงการ Apple GiveBack ตามภาพ มีอุปกรณ์ สมาร์ทโฟน, แท็บเล็ต, คอมพิวเตอร์, นาฬิกา

ใส่ข้อมูลที่ระบบต้องการเช่น IMEI ของอุปกรณ์ที่ต้องการจะนำเข้าโครงการ Apple GiveBack

ระบบจะขึ้นชื่อรุ่น และให้ตอบคำถามเบื้องต้นเกี่ยวกับอุปกรณ์ (ภาพตัวอย่างนี้เป็นของอุปกรณ์ Macbook Pro)

ขั้นตอนต่อไป ระบบก็จะแจ้งว่าอุปกรณ์ของเราได้ราคาเบื้องต้นเท่าไหร่

กดต่อไป คือขั้นตอนการยันยันบัญชีอีเมล์ ใช้อีเมล์ที่ใช้งานเป็นประจำ ไม่ต้องใช้ Apple ID ก็ได้ ระบบส่งรหัสยืนยันให้แล้วนำมากรอก

ที่นี้ก็กรอกที่อยู่ ตรวจสอบอุปกรณ์ว่าพร้อมที่จะให้เจ้าหน้าที่มารับไป ชาร์จแบตเตอรี่ให้เต็ม ล้างข้อมูลให้เรียบร้อย (ภาพตัวอย่างนี้เป็นของอุปกรณ์ Macbook Pro)


 
ผมดำเนินการคืนวันที่ 11 พฤษจิกายน 2561 เช้าวันรุ่งขึ้นก็ได้รับการติดต่อจากบริษัท Air Force One Express จำกัด แต่เนื่องจากติดงานจึงนัดหมายเป็นวันที่ 14 พฤษจิกายน 2561 ระหว่างนี้ผมก็ดำเนินการเตรียมเครื่องเพื่อส่งมอบ

 
14 พฤษจิกายน 2561 ตามเวลานัดหมาย เจ้าหน้าที่มาถึงก็เปิดเครื่อง ตรวจสอบหน้าจอ เล็กน้อย แล้วนำกลับไปแค่เครื่อง ห่อซองกันกระแทก  สายชาร์จ กล่อง ไม่ได้นำกลับไปด้วย ผมเซ็นเอกสาร เป็นอันเสร็จพิธีการส่งมอบเครื่อง


ขั้นตอนต่อไปคือรอ รอว่าเมื่อไหร่หนอ Apple จะนำส่งอีเมล์ Apple Gift Card มูลค่า 2,085 บาท มา่ให้รออยู่ประมาณสัปดาห์ได้ ร้อนใจเลยโทรสอบถามตามหมายเลขที่ให้ไว้ในอีเมล์ ได้ความว่าเป็นรอบแรกของการดำเนินการเรื่องนี้ จะใช้เวลาหน่อยให้รอก่อน ก็รอ สุดท้ายในรอบที่ผมส่งนี้ ได้อีเมล์ Apple Gift Card ในวันที่ 14 ธันวาคม 2561 ซึ่ง 1 เดือนพอดีนับจากวันที่ผมส่งเครื่องถึงมือเจ้าหน้าที่ ซึ่งจากการสอบถาม ได้ความว่า ความจริงต้องดำเนินให้แล้วเสร็จภายในระยะเวลาประมาณ 7 วันทำการ ซึ่งก็อาจจะมีการปรับเปลี่ยนได้ตามความเหมาะสม จบการรีวิวแต่เพียงเท่านี้ หากมีใครมีเครื่องเก่าที่ยังคงสภาพอยู่แล้วอยากนำมาแลกลองดำเนินการตามขั้นตอนนี้ดูครับ ขอให้โชคดี
ปล.ภาพประกอบโดดๆ นิดหน่อย เพราะทำภาพเก็บไว้นานจนหาภาพเก่าไม่เจอ จึงนำภาพจาก Macbook Pro มาใช้ในบางภาพ ต้องขออภัยมา ณ ที่นี้ด้วยนะครับ
 