Ragnarok X Next Generation เกมมือถืออีกเวอร์ชั่นของซีรี่ส์เกมออนไลน์ ซึ่งได้รับความนิยมมากในบ้านเรา ก็ใกล้จะนำมาเปิดให้เล่นแบบ Open Beta กันแล้ว หลังจากที่ผ่านมามีการเปิดให้ลองเล่นในช่วง CBT กันไป ซึ่งในวันนี้ทาง Sanook Game จะมาแนะนำข้อมูลเกี่ยวกับ อาวุธ และ อุปกรณ์ ซึ่งเป็นสิ่งที่ขาดไม่ได้เลย ถ้าเพื่อน ๆ อยากเทพอยากโหด ก็ต้องหาอุปกรณ์ดีมาใช้ งั้นเราลองไปดูกันว่าอุปกรณ์ในเกมนี้ มีแบบไหนให้ใช้บ้าง โดยแบ่งออกเป็น 4 ประเภทหลัก ๆ ดังนี้
มือใหม่ดูสิ่งที่ต้องทำรายวันได้ที่ >> Ragnarok X Next Generation แนะนำระบบ ที่ผู้เล่นต้องทำในแต่ละวัน
 
อุปกรณ์ซื้อหรือดรอป
เป็นอุปกรณ์แบบพื้นฐานที่สุด ที่เพื่อน ๆ สามารถหาซื้อตามร้าน Exchange หรือดรอปเอาจากมอนสเตอร์และดันเจี้ยนต่าง ๆ อุปกรณ์ประเภทนี้มีพลังค่า Status ต่าง ๆ ไม่สูงมากนัก และราคาที่ซื้อหาก็ไม่แพง เหมาะที่จะหามาใช้ในช่วงต้นเกม หรือระหว่างที่รอหาวัตดุในการสร้างอุปกรณ์ระดับสูงต่อไป ในช่วงเลเวลนั้น ๆ เช่นถ้าเพื่อน ๆ เลเวล 40 แล้ว แต่ยังใช้อุปกรณ์เลเวล 30 อยู่ แต่ยังไม่มีวัตถุดิบในการทำของ 40 ก็แนะนำให้หาซื้ออุปกรณ์ 40 แบบสำเร็จรูปมาใช้แทนไปก่อนระหว่างที่หาวัตถุดิบให้ครบอยู่ก็ได้

อุปกรณ์ทั่วไปที่หาซื้อหาดรอปได้ 
 
อุปกรณ์ Craft
เป็นอุปกรณ์ที่ผู้เล่น Ragnarok X Next Generation นิยมใช้มากที่สุดของเกม เพราะสามารถหาทำได้ไม่ยากเกินไป มีพลังค่า Status ที่ค่อนข้างสูง และหาทำกันได้ทุกคนแม้จะสายฟรี วิธีทำก็คือจะต้องหาวัตถุดิบที่ต้องใช้มาให้ครบ แล้วนำไปสร้างที่ NPC Forging ต่าง ๆ ตามประเภทของอุปกรณ์ ซึ่ง NPC เหล่านี้ก็จะอยู่ตามเมืองต่าง ๆ สามารถดูข้อมูล NPC ได้ในเมนู Map ของเมือง แต่ว่าอุปกรณ์ Craft จะเริ่มทำได้ ตัวละคร จะต้องมีเลเวล 30 ขึ้นไปก่อนนะ
โดยการสร้างอุปกรณ์แบบ Craft นั้น เบื้องต้นจะต้องหาวัตถุดิบให้ครบก่อน ประกอบด้วยวัตถุดิบ หรืออุปกรณ์พื้นฐาน จากมอนสเตอร์หรือบอส ที่สามารถหาได้จากดันเจี้ยนรายวัน เช่นดันเจี้ยนแมงทอง กับวัตถุดิบประเภทโลหะ ที่จะต้องหามาจากการทำ RO Life หรือสกิลหาของ เริ่มจากจะต้องไปขุดแร่ และนำแร่มาหลอมถลุงเป็นก้อนโลหะ หรืออื่น ๆ ซึ่งสร้างได้จากสกิลใน RO Life 
การคราฟอุปกรณ์ระดับสูง
นอกจากจะสร้างขึ้นแล้ว อุปกรณ์ Craft ยังสามารถ Upgrade เป็นระดับที่สูงขึ้นไปได้อีก เพียงนำอุปกรณ์ระดับต่ำ+วัตถุดิบที่ต้องการ ก็เพิ่มระดับของอุปกรณ์เป็นเลเวลที่สูงขึ้นได้ เช่น ดาบระดับ 30 + โลหะ ที่ต้องการ ก็จะเพิ่มเลเวลเป็นดาบเลเวล 40 โดยวัตถุดิบที่ใช้ในการอัปเกรดของอุปกรณ์แต่ละแบบก็จะต่างกันไป แต่ส่วนมากก็เช่นเคย สามารถสร้างได้โดยใช้สกิลทำของใน RO Life นั่นแหละ แต่ว่าการ Upgrade มีเงื่อนไขอย่างหนึ่งคือจะต้องใช้อุปกรณ์ที่ไม่ได้ผูกมัด (Non-bound) เท่านั้น คือจะต้องเป็นอุปกรณ์ที่หามาได้เอง ไม่ใช่ได้มาจากการซื้อหรือจากคนอื่นอีกที
การเลื่อนขั้นอุปกรณ์
 
อุปกรณ์จากบอส
เป็นอุปกรณ์ระดับสูงสุด มีค่า Status ระดับเทพ ที่ผู้เล่นต่างก็หมายปองอยากได้มาใช้ แต่ก็ต้องแลกด้วยโอกาสได้มาอันน้อยนิด หรือแลกด้วยจำนวนเงินมหาศาล อย่างแรกอุปกรณ์จากบอส ชื่อก็บอกอยู่แล้วว่าต้องหาจากบอส อยากได้ก็ต้องไปล่าบอส แต่ก็ไม่ใช่ว่าจะดรอปง่าย ๆ โอกาสอาจมีเพียง 1% มันถึงได้หายากและแพง อุปกรณ์จากบอสพวกนี้สามารถใช้เองหรือนำไปขายใน Exchange เป็นเพชรได้ ใครดวงไม่มีแต่มีเงินก็ลองไปหาซื้อกันได้

 
อุปกรณ์กาชาปอง
อีกอย่างคืออุปกรณ์จากกาชาปอง ที่เพื่อน ๆ หาได้จากการหยอดเหรียญตู้กาชา ซึ่งอุปกรณ์ในตู้กาชาจะสุ่มออกให้ตั้งแต่ระดับห่วยคือของทั่วไป ไปจนถึงอุปกรณ์คราฟ และอุปกรณ์ระดับโหด ซึ่งโอกาสได้มามันน้อยมาก เพื่อน ๆ อาจจะได้เกลือจนเป็นโรคไตแทน สำหรับเหรียญที่ใช้หยอดกาชาอุปกรณ์ จะเป็นเหรียญรูปมงกุฎ หาได้จากการทำเควส COC รายวัน หรือถ้าอยากได้เยอะ ๆ ก็ใช้พลังเงินเข้าแลก แต่ข้อเสียของอุปกรณ์จากตู้กาชาปองคือ มันจะผูกมัดหรือ bound ไม่สามารถนำไปตั้งขายได้ ใครที่ขี้เกียจหาหรือคราฟอุปกรณ์ ก็สุ่มหาจากกาชากันได้ โดยมีหลายระดับเลเวลให้เลือกสุ่ม
เลือกระดับอุปกรณ์ที่ต้องการ
เกลือมาก ไม่มีกรอบทองเลย
ของที่สุ่มมา ขายต่อไม่ได้นะ โดนกุญแจล็อคหมด
 
 