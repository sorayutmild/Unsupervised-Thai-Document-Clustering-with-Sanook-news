ปืน Rubber Band Rambo
พูดถึงปืนของเล่นสมัยนี้ หลายคนก็คงจะนึกถึง BB Gun หรือ Airsoft Gun ปืนจำลองที่ใช้การยิงโดยการอัดลมแอร์ค็อกกิ้งหรือแก๊ส แล้วแต่ชนิดโดยใช้ลูกพลาสติกหรือลูกเซรามิกในการยิง ซึ่งทำให้ยิงได้สมจริงโดยมีอันตรายไม่เท่าปืนจริง (แต่ก็เจ็บอยู่นะ) จนกลายเป็นกีฬายอดนิยมที่มีกลุ่มคนเล่นอยู่ไม่น้อย แม้ว่าช่วงหลังๆกระแสจะเงียบลงก็ตาม แต่ว่าก่อนที่จะมีปืน BB Gun อย่างในปัจจุบันนี้ ตอนเด็กๆสมัยก่อนของเกมเมอร์บางคนยังไม่มีให้เล่น ปืนของเล่นในสมัยก่อนที่ได้เล่นกันมันก็คือ "ปืนยิงหนังยาง" นั่นเอง จำได้ว่าเป็นปืนพลาสติก 5 บาท สีสันฉูดฉาด วิธีเล่นคือเอาหนังยางมาดึงไว้ที่ปลายปืนและท้ายปืน พอกดไกยิงมันก็จะดีดหนังยางออกไปทีละเส้นๆ สมัยนี้คงไม่มีขายกันแล้ว นอกจากทำกันเอง
แต่ที่เราจะพาไปดูกันวันนี้มันเจ๋งกว่าปืนยิงหนังยางสมัยก่อนเยอะ ชื่อของมันคือ Rubber Band Rambo สร้างโดยนักศึกษาชาวยูเครน Alexander Shpetniy มันเป็นปืนของเล่นแบบง่ายๆที่ทำด้วยไม้ แต่วางกลไกลงไปทำให้มันสามารถยิงหนังยางไว้ต่อเนื่องรวดเร็ว ด้วยมอเตอร์ตัวเดียวเท่านั้น ไม่ต้องมีการอัดลมอัดแก๊สใดๆเลย แค่กดยิงลำกล้องปืนก็จะยิงหนังยางหมุนสลับกันไปเรื่อยๆอย่างรวดเร็ว ดูได้จากในคลิปวีดีโอสาธิตการใช้งานด้านล่าง










ปืน Rubber Band Rambo
ปืนยิงหนังยางสมัยก่อนเราใส่หนังยางกัน 5-6 เส้นก็เต็มที่แล้ว แต่ปืน Rubber Band Rambo นี้มีถึง 16 ลำกล้อง จึงใส่หนังยางได้มากถึง 672 เส้น แต่กว่าจะใส่หนังยางได้ครบ คนเล่นคงมีเซ็งตายกันไปข้างนึงล่ะ จะว่าไปของธรรมดาๆดักแก่แบบนี้ก็มีคนสนใจไม่น้อย เพราะ Alexander Shpetniy ต้องการเงินบริจาคเอาไปผลิตเพียง $5,000 แต่ล่าสุดมียอดบริจาคถึง $100,000 เข้าไปแล้ว ในเว็บ Kickstarter มีหลายเวอร์ชั่นให้เลือกซื้อด้วยนะ ทั้งไม้ธรรมดา ไม้เนื้อแข็ง ไม้ใส่ลายพราง มาพร้อมกล่องใส่สวยๆ
ปืน Rubber Band Rambo
ปืน Rubber Band Rambo
ปืน Rubber Band Rambo
ปืน Rubber Band Rambo