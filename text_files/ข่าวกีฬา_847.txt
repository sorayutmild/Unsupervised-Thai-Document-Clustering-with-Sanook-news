ราล์ฟ รังนิค กุนซือชั่วคราวของ แมนเชสเตอร์ ยูไนเต็ด ออกมายอมรับว่าเขารู้สึกประหลาดใจหลังจากที่ได้รู้ว่าสโมสรไม่มีผู้เชี่ยวชาญด้านวิทยาศาสตร์การกีฬาร่วมทำงานกับทีมสตาฟฟ์ ตามรายงานจาก แมนเชสเตอร์ อิฟนิงนิวส์ผู้จัดการทีมวัย 63 ปีเพิ่งประเดิมการคุมทีมเป็นนัดแรกในศึก พรีเมียร์ลีก ด้วยการพาทีม "ปีศาจแดง" เอาชนะ คริสตัล พาเลซ ไปได้ 1-0 จากการทำประตูของ เฟร็ด เมื่อวันอาทิตย์ที่ผ่านมาสำหรับเกมในนัดต่อไป ยูไนเต็ด มีคิวจะพบกับ ยัง บอยส์ ใน ยูฟา แชมเปี้ยนส์ลีก รอบแบ่งกลุ่มนัดสุดท้าย โดยในระหว่างการให้สัมภาษณ์ก่อนเกม รังนิค ยอมรับว่าเขารู้สึกเซอร์ไพรส์ที่สโมสรไม่มีนักวิทยาศาสตร์การกีฬาที่คอยทำงานร่วมกับนักเตะมาก่อนเลย"ผมก็ไม่รู้เหมือนกันว่าสถานการณ์ของสโมสรอื่นเขาเป็นอย่างไร แต่สโมสรส่วนใหญ่ในเยอรมนีจะมีนักวิทยาศาสตร์การกีฬา สำหรับผมแล้วเรื่องนี้มันเป็นตรรกะมาก ๆ""สำหรับผมมันเป็นเพียงคำถามในเชิงตรรกะ เราควรมีผู้เชี่ยวชาญในเรื่องการใช้สมอง ไม่ใช่การให้พวกเขานั่งบนโซฟาสีแดงแล้วจับมือกับนักเตะ แต่เป็นการช่วยเหลือผู้เล่นในทีม ซึ่งร่างกายต้องการความช่วยเหลือจากมันสมอง ดังนั้นทุกคนในทีมควรจะคิดไปในทิศทางที่ถูกต้อง" รังนิค กล่าว