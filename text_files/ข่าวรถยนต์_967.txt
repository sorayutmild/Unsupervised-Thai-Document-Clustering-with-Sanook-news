
     Mercedes-Benz E220d รุ่นประกอบในประเทศใหม่ เริ่มวางจำหน่ายในไทยอย่างเป็นทางการแล้ว มีให้เลือกทั้งหมด 3 รุ่น ได้แก่ Avantgarde, Exclusive และ AMG Dynamic เคาะราคาจำหน่ายเริ่มต้น 3,390,000 บาท

     มร.ไมเคิล เกรเว่ ประธานบริหาร บริษัท เมอร์เซเดส-เบนซ์ (ประเทศไทย) จำกัด กล่าวว่า “เพื่อเป็นการสานต่อเจตนารมณ์ที่จะไม่หยุดนิ่งในการนำเสนอสิ่งที่ดีที่สุดให้กับลูกค้าทั้งในวันนี้และวันข้างหน้า ดังนั้น ตลอดระยะเวลาที่ผ่านมา เมอร์เซเดส-เบนซ์ จึงได้มีการนำเสนอรถยนต์รุ่นใหม่ให้แก่ลูกค้าอย่างต่อเนื่อง ดังนั้นในปีพ.ศ. 2560 นี้ เมอร์เซเดส-เบนซ์ (ประเทศไทย) จึงได้เตรียมรุกตลาดรถหรูอย่างเต็มกำลังด้วยการประเดิมเปิดตัวยนตกรรม The E-Class ที่สุดแห่งยนตกรรมซีดานอัจฉริยะ เจเนอเรชั่นที่ 10 รุ่นประกอบในประเทศไทย โดย The E-Class นับเป็นรถยนต์ในกลุ่ม Contemporary Luxury ที่เป็นหัวใจสำคัญของแบรนด์ และได้สร้างมาตรฐานใหม่ๆ ให้กับกลุ่มรถยนต์สำหรับนักธุรกิจอยู่เสมอ”

     ดีไซน์ภายนอกของ Mercedes-Benz E220d ใหม่ ติดตั้งไฟหน้าแบบ MULTIBEAM LED (รุ่น Exclusive, AMG Dynamic) ระบบส่องสว่างอัจฉริยะ (ILS – Intelligent Light System), ระบบปรับโคมไฟหน้ารถตามการเลี้ยวของพวงมาลัย (ALS – Active Light System), ระบบเพิ่มความส่องสว่างขณะเลี้ยวโค้ง (cornering light), ระบบปรับไฟสูงอัตโนมัติ (Adaptive Highbeam Assist)

     โดย E220d AMG Dynamic จะเพิ่มเติมความพิเศษด้วยล้ออัลลอยดีไซน์สปอร์ตจาก AMG แบบ 5 ก้านคู่ ขนาด 19 นิ้ว, หลังคาพาโนรามิคซันรูฟเลื่อนเปิด-ปิดได้ด้วยระบบไฟฟ้า, กันชนหน้า-หลัง และสเกิร์ตข้างดีไซน์สปอร์ตแบบ AMG, ดิสก์เบรกหน้าแบบมีช่องระบายความร้อน และสัญลักษณ์ Mercedes-Benz บนคาลิปเปอร์เบรกหน้า

     ห้องโดยสารของ The E-Class ออกแบบภายใต้แนวคิดที่ต้องการผสมผสานสไตล์สปอร์ตเข้ากับสุดยอดเทคโนโลยีอัจฉริยะ เพื่อมอบความรู้สึกสะดวกสบายขณะขับขี่และโดยสาร เบาะที่นั่งจึงถือเป็นหนึ่งในจุดเด่นของรถตระกูลนี้ ด้วยรูปลักษณ์ที่สง่างาม ผสานการออกแบบตามหลักการสรีระศาสตร์ที่เน้นเรื่องความรู้สึกสบายสำหรับการเดินทางไกล โดยเบาะที่นั่งตอนหลังสามารถพับลงแบบ 1/3 และ 2/3 เพื่อความสะดวกในการบรรจุสัมภาระ
     สำหรับรุ่น E220d Avantgarde และ E220d Exclusive ภายในได้รับการตกแต่งสไตล์หรูหรา มาพร้อมกับเบาะนั่งหุ้มหนัง ARTICO พวงมาลัยแบบมัลติฟังก์ชันหุ้มหนัง nappa ในขณะที่รุ่น E220d AMG Dynamic จะมาพร้อมกับเบาะนั่งหุ้มหนัง nappa, พวงมาลัยมัลติฟังก์ชั่นแบบสปอร์ตท้ายตัดหุ้มหนัง nappa, ระบบชาร์จโทรศัพท์มือถือแบบไร้สาย (Wireless Charging) เป็นต้น นอกจากนี้ สำหรับรถยนต์รุ่น The E 220 d AMG  Dynamic ที่ประกอบในประเทศไทย จะมาพร้อมกับระบบแสดงผลข้อมูลการขับขี่บนกระจกบังลมหน้า (Head-up Display)

     ขณะที่รุ่น E220d AMG Dynamic ถูกติดตั้งชุดหน้าจอความละเอียดสูงและหน้าจอดิจิตอลขนาด 12.3 นิ้ว จำนวน 2 จอ เป็นอุปกรณ์มาตรฐานในห้องโดยสารโดยหน้าจอทั้งสองจะอยู่ติดกันและมีลักษณะลอยตัวแบ่งการแสดงผลเป็น 2 ส่วน คือ แผงหน้าปัดสำหรับแสดงมาตรวัดต่างๆ ซึ่งเป็นหน้าจอแบบ Wide screen ขนาดใหญ่เพื่อให้ผู้ขับขี่มองเห็นได้ชัดเจน และอีกส่วนหนึ่งจะเป็นหน้าจอ อินโฟเทนเมนต์ โดยผู้ขับขี่สามารถเลือกรูปแบบของแผงหน้าปัดได้ 3 แบบ ตามความชอบส่วนตัว ได้แก่ แบบคลาสสิก แบบสปอร์ต และแบบ Progressive

     ด้านระบบมัลติมีเดียนั้น E220d Avantgarde และ E220d Exclusive จะมาพร้อมกับระบบ MB Audio 20 พร้อม Controller และ Touchpad ในขณะที่ The E 220 d AMG Dynamic จะมาพร้อมกับระบบ COMAND Online พร้อม Controller และ Touchpad, ระบบสั่งการด้วยเสียง (LINGUATRONIC) เฉพาะภาษาอังกฤษ, ระบบเสียงรอบทิศทาง Burmester® และฟังก์ชั่นเชื่อมต่อโทรศัพท์มือถือระบบปฏิบัติการ iOS (Apple CarPlay™) และ Android (Android Auto) นอกจากนี้ ทั้ง 3 รุ่นยังติดตั้งด้วยระบบแผนที่นำทางและเพิ่มสุนทรียภาพในการโดยสารด้วยระบบไฟสร้างบรรยากาศในห้องโดยสารที่ปรับสีได้ถึง 64 สี

     ระบบความปลอดภัยใน E220d ถูกติดตั้ง ถุงลมนิรภัยด้านหน้า 2 ตำแหน่ง สำหรับผู้ขับขี่และผู้โดยสาร, ถุงลมนิรภัยบริเวณหัวเข่าผู้ขับขี่, ถุงลมนิรภัยด้านข้าง 2 ตำแหน่ง สำหรับผู้ขับขี่และผู้โดยสารด้านหน้า, ม่านถุงลมนิรภัยด้านข้าง ป้องกันศีรษะ 4 ตำแหน่ง สำหรับผู้ขับขี่และผู้โดยสาร, ระบบป้องกันก่อนเกิดเหตุ PRE-SAFE system, โปรแกรมควบคุมการทรงตัวอัตโนมัติ (Electronic Stability Program - ESP), ระบบเบรกป้องกันล้อล็อก ABS (Anti-lock braking system), ระบบเบรก ADAPTIVE BRAKE พร้อมฟังก์ชั่น HOLD และ Hill-start Assist, ไฟเบรกกระพริบอัตโนมัติเมื่อเบรกฉุกเฉิน (Adaptive Brake Light)
     รวมถึงระบบช่วยเตือนอาการเหนื่อยล้าขณะขับรถ (ATTENTION ASSIST), ระบบรักษาความเร็ว (Cruise Control) และจำกัดความเร็ว (SPEEDTRONIC), เซ็นเซอร์ช่วยในการนำรถเข้าจอด (PARKTRONIC), ระบบช่วยการนำรถเข้าจอดอัตโนมัติ (Parking Pilot including Active Parking Assist)

     สำหรับ E220d Avantgarde จะมาพร้อมกับกล้องแสดงภาพด้านหลังขณะถอยรถ ในขณะที่ E220d Exclusive และ E220d AMG Dynamic จะมาพร้อมกับกล้องแสดงภาพรอบทิศทาง
E220d Exclusive
E220d Exclusive
     E220d ทุกรุ่นติดตั้งเครื่องยนต์ดีเซล 4 สูบ ความจุ 1,995 ซีซี ให้กำลังสูงสุด 194 แรงม้า ที่ 3,800 รอบต่อนาที แรงบิดสูงสุด 400 นิวตัน-เมตร ที่ 1,600-2,800 รอบต่อนาที ส่งกำลังด้วยเกียร์อัตโนมัติ 9G-TRONIC ให้อัตราเร่งจาก 0-100 กม./ชม. ในเวลา 7.3 วินาที อัตราสิ้นเปลืองเฉลี่ย 25.6 กม./ลิตร ปล่อยก๊าซคาร์บอนไดออกไซด์ 102 กรัมต่อกิโลเมตร

E220d Avantgarde
ทั้งนี้ การเปิดตัว Mercedes-Benz E220d รุ่นประกอบในประเทศดังกล่าว ทำให้ราคาจำหน่ายเริ่มต้นถูกลงกว่าเดิม 600,000 บาท ขณะที่รุ่นท็อปสุดถูกลง 800,000 บาท
 
ราคาจำหน่าย Mercedes-Benz E220d รุ่นประกอบในประเทศ มีดังนี้
E220d Avantgarde ราคา 3,390,000 บาทE220d Exclusive ราคา 3,690,000 บาทE220d AMG Dynamic ราคา 3,990,000 บาท
 