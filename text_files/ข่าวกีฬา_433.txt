ชนาธิป สรงกระสินธ์
สำนักข่าวไทย อสมท พาไปเยี่ยมบ้านเกิดของ “เมสซี่เจ” ชนาธิป สรงกระสินธ์ เจ้าของรางวัลนักเตะยอดเยี่ยมประจำการแข่งขันฟุตบอลเอเอฟเอฟ ซูซูกิ คัพ 2014 ที่ จ.นครปฐมบ้านเกิดของ “เมสซี่เจ” ชนาธิป สรงกระสินธ์ อยู่ที่ อ.สามพราน จ.นครปฐม พ่อแม่ประกอบอาชีพขายขนมหวานในตลาดสามพรานซึ่งนายก้องภพ สรงกระสินธ์ พ่อของเมสซี่เจ ได้เปิดใจกับผู้สื่อข่าวสำนักข่าวไทย อสมท ว่า ส่วนตัวเป็นคนชอบเล่นฟุตบอล และเป็นผู้ส่งเสริมให้ลูกชายเล่นฟุตบอลมาตั้งแต่เด็กแต่ก่อนต้องบังคับให้ฝึกซ้อมฟุตบอลทุกวัน บางครั้งลูกรู้สึกท้อแท้ แต่ก็ช่วยกันเป็นกำลังใจให้ลูกได้ติดทีมชาติ สร้างชื่อเสียงให้แก่ประเทศและวงศ์ตระกูล พร้อมซื้อที่ดินเพื่อเตรียมถมที่และปรับเป็นสนามฟุตบอลให้เด็กทั่วไปได้มาเล่นฟุตบอลและออกกำลังกายด้านนางพรสวรรค์ สรงกระสินธ์ แม่ของเมสซี่เจ เล่าให้ฟังว่า ก่อนจะได้ลูกคนนี้มา ต้องไปขอพรกับหลวงพ่อวัดไร่ขิง และก็สมตามความตั้งใจตั้งแต่ 3 ขวบ พ่อก็ฝึกให้เล่นฟุตบอลที่หน้าบ้าน ก่อนจะพาไปเล่นที่สนาม เคยพาไปคัดตัวที่กรุงเทพฯ ครั้งแรกไม่ติด พากลับมาฝึกซ้อมด้วยความตั้งใจ และก็พาไปคัดตัวรอบ 2 จนติดทีมเยาวชนอายุ 18 ปีเป็นนักฟุตบอลให้กับสโมสรจนมาติดทีมชาติ และได้แชมป์เอเอฟเอฟ ซูซูกิ คัพ 2014 ซึ่งคนไทยรอคอยมานานถึง 12 ปี ส่วนนักเตะที่เมสซี่เจชื่นชอบ คือ “เสือเตี้ย” ดีเอโก้ มาราโดน่า และ ลิโอเนล เมสซี่ จนได้รับฉายา “เมสซี่เจเมืองไทย”ขณะที่นายไพบูลย์ ภุชชงค์ นายกเทศมนตรีเมืองสามพราน ได้สั่งให้สมาชิกสภาเทศบาลฯ เตรียมจัดงานต้อนรับเมสซี่เจ โดยจะเชิญผู้ใหญ่ใน จ.นครปฐม มาร่วมแสดงความยินดี เพื่อเป็นกำลังใจให้กับเมสซี่เจ ซึ่งเป็นลูกหลานชาวสามพรานที่ไปสร้างชื่อเสียงให้กับประเทศไทย
>>>คลิ๊กที่นี่เพื่อชมคลิปข่าวและบ้านเมสซี่เจ<<<