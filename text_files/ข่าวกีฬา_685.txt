เก็บตกจากฟุตบอลเจลีก ญี่ปุ่น เมื่อวันเสาร์ที่ 5 ส.ค. นัดที่เซเรโซ่ โอซาก้า ทีมจ่าฝูง เปิดบ้านเอาชนะ คอนซาโดเล่ ซัปโปโร ไป 3-1ซึ่งแฟนบอลคงทราบกันดีอยู่แล้วว่า "ชนาธิป สรงกระสินธ์" เพลย์เมกเกอร์ทีมชาติไทยที่ถูก ซัปโปโร ยืมตัวไป สามารถทำแอสซิสต์แรกของตัวเองบนแผ่นดินซามูไรได้สำเร็จ จากการส่งคิลเลอร์พาสให้ ไดกิ สึกะ ซัดตีไข่แตกในนาที 83 แม้สุดท้ายทีมจะเป็นฝ่ายพ่ายไปก็ตามล่าสุด ได้มีการเผยแพร่คลิปจังหวะก่อนได้ประตู เป็นทางด้าน ชินจิ โอโนะ กองกลางจอมเก๋าอดีตทีมชาติญี่ปุ่นที่ถูกส่งลงมาเป็นตัวสำรองในเกมนี้ คือจุดเริ่มต้นของการได้ประตูของทีมโดยดาวเตะวัย 37 ปี เป็นคนชี้บอกเพื่อนร่วมทีมที่ครองบอลอยู่ทางกราบขวา ให้ส่งบอลไปยังชนาธิปที่ยืนว่างอยู่บริเวณหน้ากรอบเขตโทษ ก่อนสุดท้ายเพื่อนร่วมทีมจะเชื่อฟังโดยดี จ่ายบอลไปที่ชนาธิปจนเป็นที่มาของประตูตีไข่แตกในที่สุดนั่นเอง
 