สร้างความฮือฮาได้ไม่น้อย หลังจากเจ้าพ่อหนังแผ่น นิกกี้ สุระ ธีระกล หรือ นิกกี้ พิ้ม เจ้าของฉายา นิกกี้ 9 นิ้ว ซึ่งอัดคลิปประกาศหาทีมงานทำหนังโป๊ะผ่านเฟซบุ๊กของตัวเอง ซึ่งเมื่อไม่กี่วันก่อนเจ้าตัวเพิ่งโพสต์ภาพโชว์ 2 นางเอก AV ของตัวเองไป
แต่ปรากฏว่ากลับมีดราม่าเกิดขึ้น เมื่อ "ซิดนีย์" 1 ในนางเอก AV ได้ออกมาโพสต์ข้อความว่าตัวเองไม่รู้ว่าเป็นหนัง AV และยังบอกว่าฝ่ายนิกกี้ไม่ได้แจ้ง ทราบเพียงแต่ว่าเป็นเรื่องเกี่ยวกับรถ ขณะที่นิกกี้ ก็ออกมาโพสต์ข้อความว่า นางเอกคนที่ 2 ขอถอนตัว พร้อมขอให้ลบภาพออกจากเฟซบุ๊ก
ล่าสุด เมื่อวานนี้ (22 ก.พ.) นิกกี้ พิ้ม ได้ออกมาโพสต์คลิปวีดีโอด้วยท่าทีโมโหว่า "พี่ว่าถ้าน้องจะพูดหรือกล่าวหาพี่อย่างนี้ พี่ว่าอย่าดีกว่า พี่ว่าน้องควรมาขอโทษพี่ด้วยซ้ำ ที่ทำพี่เสียหาย"
ก่อนที่จะโพสต์ข้อความที่แชทคุยกับเน็ตไอดอลสาวตั้งแต่ต้น มีเนื้อหาชวนเล่นหนัง และขอให้ฝ่ายหญิงส่งภาพมาให้ ซึ่งฝ่ายหญิงก็ส่งกลับไปหลายภาพ ด้านนิกกี้เองก็ส่งภาพข่าวที่ลงว่า ซิดนีย์ จะมาเป็นนางเอก AV ไปให้ดู โดยฝ่ายหญิงก็ขอบคุณ
แต่ต่อมา นิกกี้ ได้รับข้อความจากแฟนคลับ ซิดนีย์ ว่าฝ่ายหญิงไม่รู้เรื่อง จึงสอบถามไปยังซิดนีย์ ซึ่งฝ่ายหญิงก็ตอบว่า แฟนคลับไม่ชอบ ฝ่ายทางนิกกี้เอง จึงแจ้งว่าถ้าเปลี่ยนใจก็ขอให้บอก ไม่มีปัญหา และฝ่ายหญิงก็บอกว่าคุณอาที่เป็นตำรวจรู้เรื่องแล้ว ขอให้ลบภาพออกไปไม่อย่างนั้นจะมีการดำเนินคดี เนื่องจากยังไม่มีการเซ็นสัญญา
ด้าน นิกกี้ ก็ถามกลับไปว่า แล้วตกลงทำไมตั้งแต่ทีแรก ทั้งที่คุยกันเรียบร้อยแล้ว ฝ่ายหญิงก็ตอบกลับมาว่าเข้าใจผิด และอยากให้ช่วยแก้ข่าวให้ ซึ่งฝ่ายชายก็ตอบกลับไปว่าไม่ เพราะมันไม่ใช่เรื่องจริง
เอาเป็นว่าใครผิดใครถูก ทางเราจะไม่ยุ่ง แต่โปรเจคหนัง AV ของหนุ่มนิกกี้ ดูแล้วน่าจะอีกนานกว่าจะได้ดูจ้า