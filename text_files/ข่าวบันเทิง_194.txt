บรรยากาศที่วัดกลางพระอารามหลวง อ.เมือง จ.บุรีรัมย์ วันนี้ (24 ม.ค.) ประชาชนยังทยอยมาร่วมแสดงความไว้อาลัย พระเอกชื่อดัง "ปอ ทฤษฎี สหวงษ์" กันหนาแน่นตั้งแต่ช่วงเช้า โดยได้มีการตกแต่งเมรุด้วยดอกไม้สีขาวเป็นรูปหางนกยูง บริเวณบันไดทั้งสองฝั่ง เพื่อเตรียมการรองรับพิธีพระราชทานเพลิงศพที่จะมีขึ้น 
โดยประชาชนเดินทางมาจากหลายจังหวัด บางคนขับรถส่วนตัวมา บางคนก็เหมารถบัสมากันเป็นคณะ เพื่อร่วมส่งพระเอกหนุ่มเป็นครั้งสุดท้าย
09.29 น. "อาน้ำอ้อย" ผู้จัดการส่วนตัว "ปอ ทฤษฎี สหวงษ์" และ "ปิน ชวนันท์ สหวงษ์" น้องชายของพระเอกหนุ่ม เดินทางมาถึงศาลา 2 ศาลาธรรมานุภาพ วัดกลางพระอารามหลวง
09.52 น. โบว์ แวนดา สหวงษ์ เดินทางมาถึงวัด


10.30 น. พิธีสวดพระพุทธมนต์และถวายเพลพระเมื่อช่วงเช้า มีดาราสาวเพื่อนสนิทพระเอกหนุ่ม "ปอ ทฤษฎี สหวงษ์" อาทิ "แอน ทองประสม", "เชอร์รี่ เข็มอัปสร" และ "เข็ม ลภัสรดา" เดินทางมาร่วมงานด้วย
11.12 น. น้องมะลิ ด.ญ.พาขวัญ สหวงษ์ ลูกสาววัย 2 ขวบ ของพระเอกหนุ่ม "ปอ ทฤษฎี สหวงษ์" เดินทางมายังวัดกลางพระอารามหลวง ในชุดสีขาวและผมสามจุก พร้อมกับญาติ  ซึ่งประชาชนที่มาร่วมงานได้ส่งเสียงเรียก และให้กำลังใจกันอย่างต่อเนื่อง
ขณะเดียวกันหลายคนก็พูดเป็นเสียงเดียวกันว่า วันนี้น้องมะลิเปรียบเสมือนนางฟ้าตัวน้อยที่มาส่งคุณพ่อขึ้นสู่สรวงสวรรค์
11.35 น. หลังจบพิธีถวายเพลพระสงฆ์ นักแสดงสาว "แอน ทองประสม", "เชอร์รี่ เข็มอัปสร" และ "เข็ม ลภัสรดา" ก็ได้เดินทางกลับไปยังกรุงเทพมหานครเพื่อทำงานต่อ จึงไม่ได้อยู่ร่วมพิธีพระราชทานเพลิงศพ พระเอกหนุ่ม "ปอ ทฤษฎี สหวงษ์" ในช่วงเย็นวันนี้
13.00 น. เดี่ยว สุริยนต์, บุ๋ม รัญญา ศิยานนท์, ก้อย ทาริกา ธิดาทิตย์, กอบสุข จารุจินดา, ปิ๋ม ซีโฟร์, นก ศิขรินธาร และ แยม มทิรา ตันติประสุติ ซึ่งขณะนี้มีประชาชนร่วมหมื่นคนมาร่วมงานพระราชทานเพลิงศพ พระเอก ปอ ทฤษฎี
13.40 น. ได้มีการเคลื่อนย้ายหีบศพของ ปอ ทฤษฎี เพื่อเดินวนรอบเมรุ 3 รอบ โดยมี "ป๊อปปี้ วิทวัส" เป็นผู้ถือกระถางธูปเดินนำ "นางพิศมัย สหวงษ์" ถือตะเกียง และ "โบว์ แวนดา" ถือรูปของปอ ทฤษฎี เดินคู่กับ "น้องมะลิ พาขวัญ" ลูกสาว 
ขณะที่ "ปิน ชวนันท์" ถือพานที่ใส่เสื้อผ้าของพระเอกหนุ่มเดินคู่อาน้ำอ้อย ตามด้วยญาติๆ ก่อนจำนำร่างอ้นไร้วิญญาณของ "ปอ ทฤษฎี" ที่อยู่ในหีบศพขึ้นจัดตั้งไว้ เพื่อรอประกอบพิธีพระราชทานเพลิง 
14.00 น. เพื่อนนักแสดง อาทิ นก จริยา และ จอนนี่  แอนโฟเน่ , มาร์กี้ ราศรี , ปิ่น ณัฐนันท์ ฉวีวงศ์, มิ้นต์ ชาลิดา, แพง ชนิดา และ นาตาลี เดวิส ได้เดินทางมาร่วมพิธีพระราชทานเพลิงศพ ปอ ทฤษฎี 
14.04 น. บรรยากาศระหว่างรอพิธีพระราชทานเพลิง ภายในงานก็ได้มีการเปิดเพลง "แด่ ปอ ทฤษฎี คนดีของคนไทย" ซึ่งสร้างความเศร้าสลดให้กับประชาคน และแขกที่อยู่ภายในงานเป็นอย่างมาก
14.15 น. โชว์การแสดงทางวัฒนธรรม ชุดจากใจชาวบุรีรัมย์พิทยาคม แด่ ปอ ทฤษฎี สหวงษ์
14.30 น. การแสดงโขน ชุดศึกอินทรชิต ตอนพรหมาศ จากคณะครุศาสตร์ มหาวิทยาลัยราชภัฏบุรีรัมย์ เพื่อเป็นการระลึกถึง ปอ ทฤษฎี สหวงษ์
15.30 น. ผู้แทนพระองค์อัญเชิญขบวนไฟพระราชทานเพลิงศพเป็นกรณีพิเศษ ปอทฤษฎี ถึงเมรุวัดกลางฯ จ.บุรีรัมย์ 
15.38 น. คุณปูญาดา ฝ่ายบริหารศิลปินช่อง 3 อ่านประวัติผู้วายชนม์ อ่านคำสดุดี โดยมีทุกคนในครอบครัวสหวงษ์ ยืนบริเวณหน้าเมรุ

15.53 น. นักแสดงสาว แพนเค้ก เขมนิจ จามิกรณ์ เดินทางมาถึงวัดกลางพระอารามหลวง จังหวัดบุรีรัมย์ เพื่อร่วมพิธีพระราชทานเพลิงศพ ปอ ทฤษฎี สหวงษ์
17.00 น.  โฆษกประจำงานระบุว่า ตอนนี้หางแถวประชาชนที่มาร่วมวางดอกไม้จันทน์ในพิธีพระราชทานเพลิง "ปอ ทฤษฎี สหวงษ์" ยาวไปถึง มหาวิทยาลัย ราชภัฏบุรีรัมย์ ซึ่งเป็นระยะทางหลายกิโลเมตร
17.10 น. เวลานี้คนในครอบครัวสหวงษ์ คุณพ่อสงวน คุณแม่พิศมัย ป๊อบปี้ วิทวัส และ ปิน ชวนันท์ ได้เดินแยกย้ายกันขอบคุณแขกและส่งแขกกลับ 
ขณะที่ โบว์ แวนดา และ น้องมะลิ ใช้เวลานี้หลบไปพักผ่อนก่อนที่จะกลับมาร่วมพิธีพระราชทานเพลิงอีกครั้งในเวลา 18.00 น.
สำหรับกำหนดการงานพระราชทานเพลิงศพ มีดังต่อไปนี้
เวลา 10.30 น. สวดพระพุทธมนต์ (พระสงฆ์ 10 รูป)
เวลา 11.00 น. ถวายภัตตาหารเพลแด่พระสงฆ์
เวลา 13.00 น. เทศน์อานิสงส์ 1 กัณฑ์ (พระราชปริยัติกวี เจ้าคณะจังหวัดบุรีรัมย์)
เวลา 13.30 น. สวดมาติกาบังสุกุล (พระสงฆ์ 40 รูป)
เวลา 14.15 น. เคลื่อนศพไปยังเมรุ
เวลา 14.30 น. การแสดงโขน (จากมหาวิทยาลัยราชภัฏบุรีรัมย์)
เวลา 14.50 น. มอบทุนให้กับหน่วยงาน สถานศึกษา
เวลา 15.00 น. ทอดผ้าบังสุกุล (40 ผืน)
เวลา 15.30 น. ประกอบพิธีพระราชทานเพลิงศพ คณะต้อนรับออกมายืนเรียงแถวรอต้อนรับ
- ขบวนเชิญหีบเพลิงพระราชทานมาถึง (ผู้ถือหีบเพลิงพระราชทาน ดร.เชาว์ การวิชา)ผู้ถือหีบเพลิง เดินขึ้นไปบนเมรุ
- ผู้ถือหีบเพลิง เดินลงมาไปยังที่นั่งที่จัดให้
- คณะต้อนรับ กลับไปยังที่นั่ง
- อ่านหมายรับสั่ง (หัวหน้าสำนักงานจังหวัดบุรีรัมย์)
- อ่านประวัติผู้วายชนม์ อ่านคำสดุดี (ปูญาดา ฝ่ายบริหารศิลปินช่อง 3)
- อ่านสำนึกในพระมหากรุณาธิคุณ (ผศ.สงวน สหวงษ์ บิดา)
- ประธานในพิธีทอดผ้ามหาบังสุกุล (ผู้ว่าราชการจังหวัดบุรีรัมย์)
- ประธานสงฆ์พิจารณาผ้ามหาบังสุกุล (พระราชปริยัติกวี เจ้าคณะจังหวัดบุรีรัมย์ มหานิกาย)
- ประกอบพิธีพระราชทานเพลิงศพ
เวลา 16.00 น. พระราชทานเพลิงศพ