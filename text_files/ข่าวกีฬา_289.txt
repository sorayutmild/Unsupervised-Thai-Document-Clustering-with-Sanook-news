เฟซบุ๊กแฟนเพจ "บัวขาว บัญชาเมฆ"  ได้โพสต์รูป พร้อมข้อความว่าทางค่าย"บัญชาเมฆ" ได้เจอตัววัยรุ่นที่มาก่อกวนช่วงกลางดึกระหว่างซ้อมแล้วก่อนหน้านี้ นายเสถียร สมขาว เทรนเนอร์ของ บัวขาว บัญชาเมฆ ยอดนักมวยไทยชื่อดังของเมืองไทย เพิ่งโดนตำรวจสายตรวจจับ ในข้อหามีอาวุธปืนและเครื่องกระสุนปืนไว้ในความครอบครองโดยไม่ได้รับอนุญาตซึ่งต่อมานายเสถียร ได้ระบุว่า เหตุที่ต้องพกปืนติดตัวเนื่องจากกลัวอันตราย จะเกิดขึ้นกับยอดมวยแห่งยุค ขณะวิ่งออกกำลังกายในช่วงเช้าตรู่ของทุกๆวัน  พร้อมกันนี้ยังระบุด้วยว่าก่อนหน้านี้ 2-3 วัน ได้มีกลุ่มวัยรุ่น มาตะโกนเสียงดังอยู่หน้าค่ายบัญชาเมฆ ทำให้ทางทีมงาน กลัวจะเกิดเหตุร้ายกับบัวขาว ระหว่างออกไปวิ่งในช่วงกลางดึก จึงจำเป็นต้องพกพาอาวุธไปด้วยเพื่อป้องกันตัวล่าสุด ในเฟซบุ๊กแฟนเพจ "บัวขาว บัญชาเมฆ"  ได้นำตัววัยรุ่นตัวป่วนมาพบกับบัวขาว โดยได้โพสต์ข้อความพร้อมรูปภาพ ว่าทางค่ายได้เจอตัวคนที่มาก่อกวนการซ้อมตอนดึกแล้ว พร้อมมีข้อความว่า "นี่งัยเจอตัวเเล้ว คนที่เราซ้อมตอนตี 2 แล้ว มาก่อกวน ด่า ขี่มอไซด์ หลายรอบ ก่อนที่จะ มีเรื่องปืนเพราะสองคนนี้ วันนี้มาขอโทษ ที่ค่าย"ทั้งนี้ บัวขาว บัญชาเมฆ กำลังเตรียมตัวเพื่อขึ้นชกในรายการ "ท็อปคิงเวิลด์ซีรีย์" สนามแรก ที่เมือง มินก์ส ประเทศเบลารุส ในวันที่ 10 กันยายน นี้ ซึ่งจะตรงกับเวลาท้องถิ่นเวลา 23.00 น. ทำให้ทางค่าย ต้องปรับเวลาการซ้อมของบัวขาวให้สอดคล้องกัน 

ถึงกับนั่งจ๋อย เมื่อต้องเจอ "บัวขาว"
 