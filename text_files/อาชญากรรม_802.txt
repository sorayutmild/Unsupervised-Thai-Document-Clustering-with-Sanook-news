พลเมืองดีโทร.แจ้ง 191 ชี้สาวในภาพ"บ่อนเปลือยอก"คือ 'ซัน มาริสา' นางแบบวาบหวิว ตร.จ่อเรียกสอบ
ผู้สื่อข่าวรายงานว่า (20 ม.ค.) พล.ต.ต.สาโรจน์ รองผบช.น. กล่าวว่า ได้รับรายงานจาก 191 ว่ามีพลเมืองดีโทรศัพท์แจ้งเข้ามาว่าใบหน้าหญิงสาวที่เปลือยอกในบ่อนพนันคล้ายกับนางแบบชื่อ "ซัน มาริสา" นางแบบวาบหวิวที่เพิ่งขึ้นปกนิตยสาร ดารานางแบบ ฉบับเดือนม.ค.เมื่อเจ้าหน้าที่ลองนำภาพมาเทียบเคียง พบว่าคล้ายคลึงกัน จึงสั่งการฝ่ายสืบสวนตรวจสอบว่าเป็นคนเดียวกันหรือไม่ ถ้าเป็นคนเดียวกันจะเชิญตัวมาสอบสวน หากปฏิเสธไม่มาจะออกหมายเรียก ส่วนสถานที่ยังไม่แน่นอนว่าอยู่ในกทม.หรือไม่ ถ้าอยู่ในกทม.จะขออนุมัติหมายศาลตรวจค้น ซึ่งถึงแม้จะดัดแปลงสถานที่ใหม่คงไม่สามารถทำได้ทั้งหมด
ทั้งนี้ มีรายงานว่ากองปราบฯทราบข้อมูลแล้วว่าบ่อนดังกล่าวตั้งอยู่ที่ใด คาดว่าภาพดังกล่าวเป็นการจัดเล่นพนันเมื่อช่วงฉลองปีใหม่ 2555 ที่ผ่านมา โดยมีการจัดโปรโมชั่นพิเศษแก่บรรดานักเล่นพนัน ด้วยการว่าจ้างหญิงสาวหุ่นเซ็กซี่มาเปลือยอก สวมใส่เฉพาะบิกินีตัวจิ๋วบางๆ เพียงตัวเดียว เพื่อสร้างแรงจูงใจและความคึกคักให้กับนักพนันในวาระพิเศษ แล้วถ่ายรูปกันเองไว้เป็นที่ระลึก
คลิกอ่านข่าวที่เกี่ยวข้อง >>> ภาพบ่อนไฮโลสาวเปลือย หลุดว่อนเน็ต!!
          ชูวิทย์ แย้มบ่อนเปลือยอก อยู่ในพื้นที่สน."ส"