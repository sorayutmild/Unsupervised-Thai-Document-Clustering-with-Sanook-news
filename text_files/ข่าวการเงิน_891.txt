ประเทศจีนถือเป็นประเทศที่มีประชากรมากที่สุดในโลก เพราะฉะนั้นเลยไม่แปลก ที่เรามักจะได้เห็นไอเดียการทำธุรกิจ และความคิดแบบแหวกแนว เกิดขึ้นในประเทศนี้เสมอๆ  วันนี้ มีข้อมูลของธุรกิจและบริหารที่แปลก แหวกแนวของชาวจีน ที่น้องๆและเพื่อนๆอาจจะต้องอึ้ง ว่าแบบนี้ก็มีในโลกด้วยหรอ มาฝากกันจ้า….
 
ธุรกิจขับรถแทนในชั่วโมงเร่งด่วน
ด้วยประชากรมากกว่า 1.3 พันล้านคน จีนจึงหนีไม่พ้นปัญหาการจราจรในเมืองใหญ่ ถ้าใครมีนัดหมายสำคัญ แล้วไปรถแท็กซี่หรือรถเมล์ ก็พอจะเรียกมอเตอร์ไซค์รับจ้างไปได้ แต่ถ้าคนที่เอารถยนต์ไป ก็คงต้องรอกันยาวเลยจึงมีนักธุรกิจหัวใส ออกไปเดียธุรกิจรับส่งในชั่วโมงเร่งด่วนขึ้นมา โดยเพียงแค่โทรไปเรียกใช้บริหาร พร้อมบอกตำแหน่งที่อยู่ ก็จะมีมอเตอร์ไซค์ด่วนที่มาพร้อมพนักงาน 2 คน คนหนึ่งจะช่วยขับรถไปให้ถึงจุดหมายแทนให้ ส่วนอีกคนจะพาเราขึ้นมอเตอร์ไซค์ไปให้ทันเวลางาน… แค่นี้ก็ไม่ต้องกังวลอีกต่อไปแล้ว
 
KFC หลบไป… ไก่ทอดโอบาม่า OFC มาแล้ว
ร้านฟาสต์ฟู๊ดที่เน้นขายไก่ทอดในชื่อ OFC ย่อมาจาก Obama Fried Chicken เปิดในเมืองปักกิ่งเมื่อปี 2011 ซึ่งไม่ต้องบอกก็คงพอจะเดาออกว่าลอกร้านชื่อดังอย่าง KFC มาเหมือนกันเป๊ะๆเลยแหละ แต่แทนที่จะใช้ผู้พัน ก็ใช้ประธานาธิบดีโอบาม่า มาเป็นสัญลักษณ์ส่งเสริมการขายแทน
 
พวงกุญแจสิ่งมีชีวิต
ธุรกิจนี้ดูจะเป็นการทรมานสัตว์อยู่พอสมควร เมื่อเจ้าของธุรกิจออกไอเดีย จับสัตว์ต่างๆเช่น ลูกเต่า ลูกกิ้งก่า ลูกจิ้งจกตัวเล็กๆ มาใส่ในถุงซึ่งระบุว่ามีของเหลวจำพวกโปรตีน สามารถเลี้ยงสัตว์นั้นไปได้อย่างน้อย 3-4 เดือน แล้วทำเป็นพวงกุญแจ ทางร้านบอกว่าถือเป็นเครื่องลางนำโชค ใครที่ซื้อไปแล้วจะทำให้โชคดี เพราะฉะนั้นเลยมีหลายคนมาซื้อไปเป็นเครื่องประดับ แต่หลายคนก็ซื้อเพราะความสงสาร อยากจะเอาสัตว์เหล่านั้นมาปล่อยให้เป็นอิสระ ซึ่งปัจจุบันก็โดนต่อต้านจากกลุ่มพิทักษ์สัตว์อยู่มากพอสมควรด้วย
 
ธุรกิจให้เช่าฝรั่งผิวขาวใส่สูท
ธุรกิจนี้เกิดจากความคิด ที่คนจีนมักจะเชื่อกันว่า ฝรั่งหรือชาวต่างชาติ มักจะเป็นคนรวย และประสบความสำเร็จ จึงมีคนเกิดไอเดีย ให้เช่าชาวต่างชาติที่ต้องการเงินใช้ และอาศัยอยู่ในจีน ไปร่วมงานกิจกรรมต่างๆ เช่นการเปิดตัวสินค้า การประชุมบริษัท หรือการพูดในพิธีต่างๆหน้าที่ของคนต่างชาติ ก็เพียงแค่ใส่สูทให้ดูภูมิฐาน ไม่ต้องพูดอะไรมาก บางครั้งก็เพียงแค่ไปยืนประกอบเฉยๆ หรือบางครั้งก็แสดงตัวเป็นลูกค้า หรือผู้ติดต่อประสานงานของธุรกิจนั้น เพื่อให้ดูน่าเชื่อถือ และที่สำคัญถ้าจะให้ดี ต้องทำตัวป้ำๆเป๋อๆ เหมือนเพิ่งจะลงจากเครื่องบินมาเมื่อวานนี้ด้วย ฮิๆ
 
ขายใบชาที่เก็บด้วยปากของสาวบริสุทธิ์
มีไร่ชาในมณฑลฮีนาน ของประเทศจีน เกิดไอเดียจ้างสาวพรหมจรรย์ ที่มีหน้าอกตั้งแต่คัพซีขึ้นไป มาเป็นพนักงานเก็บใบชา โดยต้องใช้ปากในการเด็ดใบชา แล้วปล่อยลงในที่เก็บซึ่งอยู่ระหว่างหน้าอกเชื่อกันว่าพลังของสาวบริสุทธิ์ จะส่งผ่านใบชาที่เก็บได้ ไปสู่ผู้ที่ดื่มชาจากไร่แห่งนี้ ทำให้ผู้ดื่มชามีกำลังวังชา สุขภาพแข็งแรง และอายุยืนยาว ถือเป็นการสร้างความเชื่อ และเพิ่มมูลค่า เพิ่มเอกลักษณ์ให้แก่ใบชาจากไร่แห่งนี้ได้ดีเลยทีเดียว
 
เป็นยังไงกันบ้างจ๊ะ กับไอเดียธุรกิจแปลกๆทั้งหลายในประเทศจีน ซึ่งตอนที่พี่นั่งเรียบเรียงบทความนี้อยู่ ก็อึ้งกับข้อมูลที่ได้รับเหมือนกัน ไม่รู้ว่าเอามาใช้ที่เมืองไทยแล้วจะเป็นยังไงบ้าง ฮิๆ ใครที่เห็นไอเดียธุรกิจแปลกๆในไทย หรือตามที่ต่างๆทั่วโลก ก็ลองมาเล่าให้ฟังกันได้นะจ๊ะ ว่ามีไอเดียอะไรน่าสนใจกันบ้าง…. แล้วคราวหน้า จะนำข้อมูลดีๆของต่างแดนแบบนี้ มานำเสนอกันอีก อย่าลืมคอยติดตามกันให้ได้นะ…
 
ที่มา: listverse.com
ขอบคุณข้อมูลจาก http://www.thaismefranchise.com/
คลิกที่นี่เพื่อรับชมภาพขนาดใหญ่