
ควันหลงจากการออกผลสลากกินแบ่งรัฐบาลงวดแรกของปี 2561 หนึ่งในผู้ที่ถูกรางวัลในงวดนี้ก็คือนักร้องลูกทุ่ง "ฮาย อาภาพร นครสวรรค์" ที่โพสต์ภาพลอตเตอรี่ปึกใหญ่ เป็นสลากกินแบ่งฯ แบบชุด ที่พบว่าถูกรางวัลเลขท้าย 3 ตัว หมายเลข 236 จำนวน 30 ใบ หากคำนวณดูก็จะได้รับเงินรางวัลถึง 120,000 บาทเลยทีเดียว
บรรดาแฟนคลับต่างแห่มาโพสต์แสดงความยินดีกันยกใหญ่ ถือว่าเป็นโชคดีรับศักราชใหม่ รับทรัพย์กันตั้งแต่ต้นปี แต่ก็มีคนตาดีมองเห็นว่า สลากกินแบ่งฯ แบบชุด ชุดหนึ่งที่ถูกทับอยู่ด้านล่างนั้น คล้ายเป็นสลากฯ รางวัลที่ 1 ในงวดนี้ หมายเลข 203823 แต่เปิดโชว์ออกมาแค่เพียง 4 หลักท้ายที่ตรงเป๊ะ ทำให้บางคนสงสัยว่า สาวฮายถูกรางวัลที่ 1 รับเงินรางวัล 48 ล้านบาทหรือไม่...? แต่ถ้าไม่ใช่ก็ถือว่าเฉียดฉิวมากๆ