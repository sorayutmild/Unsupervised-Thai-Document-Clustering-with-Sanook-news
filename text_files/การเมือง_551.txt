
พาครอบครัวมาพบเจอสื่อมวลชนเป็นครั้งแรกในงานนมแพะผงดีจี ADVANCE GOLD สำหรับสาวสวยดีกรีนางงามจักรวาล 2005 "นาตาลี เกลโบว่า" โดยงานนี้เธอได้ควงสามีนักธุรกิจหนุ่มสุดหล่อ "ดีน เคลลี่ จูเนียร์" และลูกสาววัยกำลังน่าชัง "น้องมายา" มาร่วมงาน พอได้เห็นครอบครัวนี้อยู่กันอย่างพร้อมหน้าพร้อมตาต้องบอกเลยว่าดูอบอุ่นสุดๆ เพราะถึงแม้ทั้งสามคนจะเป็นชาวต่างชาติ แต่ความอัธยาศัยดีนั้นได้คนไทยมาเต็มๆ
ยิ่งเป็นสาวน้อย "น้องมายา" พอได้เห็นยิ่งต้องหลงใหลในความขยันแจกรอยยิ้มของเธอเพื่อเพิ่มความสดใสให้ผู้ที่ผ่านไปผ่านมาโดยไม่แสดงอาการงอแงออกมาให้เห็นแม้แต่น้อย แบบนี้ต้องบอกว่าไว้เลยอดไม่ได้ที่จะขอเอ็นดูความไร้เดียงสาของเธอจนทำให้หุบอมยิ้มไม่อยู่เลยทีเดียว