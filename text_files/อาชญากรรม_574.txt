เฟซบุ๊ก Army  times Thailand รายงานว่า 1 ในผู้เสียชีวิต จากเหตุกราดยิงใน จ.นครราชสีมา เป็นผู้กองทหารพรานชายแดนใต้ สังกัด ทพ.ฉก.49 ภรรยาได้รับบาดเจ็บสาหัส ส่วนลูกปลอดภัย เพราะอยู่ที่โรงแรม
"เหตุการณ์กำลังพลเสียชีวิตจากเหตุการณ์ กราดยิงที่ จ.นครราชสีมา เมื่อ 8 ก.พ.63 ร.อ.ศิริวิวัฒน์ แสงประสิทธิ์ ผบ.ร้อย.ทพ.4914 ได้ถูกยิงเสียชีวิต จากเหตุการณ์กราดยิงที่ ที่จังหวัดนครราชสีมา ซึ่ง ร.อ.ศิริวิวัฒน์ อยู่ในห้วงลาพักพาครอบครัวไปพักผ่อนในพื้นที่ จ.นครราชสีมา และเพื่อเตรียมไปเลี้ยงรุ่น ถูกกราดยิงระหว่างขับรถบนถนน"
ซึ่งเฟชบุ๊กของ ร.อ.ศิริวิวัฒน์ เมื่อช่วงบ่ายแจ้งพิกัดอยู่ที่รีสอร์ทแห่งหนึ่งในเทศบาลนครนครราชสีมา พร้อมข้อความสุดท้ายระบุว่า "เดินทางมาจากนราธิวาส - มาถึงแล้วนะเพื่อน ๆ เลี้ยงรุ่น 1424 (ร้อย 3 พัน 3)"

>> เกาะติดทุกประเด็น #กราดยิงโคราช 
