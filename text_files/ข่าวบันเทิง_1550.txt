หลังจากที่คาราคาซังมานาน สำหรับความสัมพันธ์รักสามเศร้า ระหว่าง 2 หนุ่มสายฮา แจ๊ค แฟนฉัน กับ นิกกี้ ณฉัตร และ 1 สาวอารมณ์ดี ใบเฟิร์น พัสกร ที่เปิดศึกชิงรักกันมาอย่างยาวนานหลายสัปดาห์ โดยมีว่าที่พ่อตา จตุรงค์ มกจ๊ก คอยสังเกตการณ์อยู่ห่างๆ อย่างห่วงๆ
กระทั่งล่าสุดก็ดูเหมือนว่าหมากาพย์ความรักครั้งนี้จะได้บทสรุปอย่างเป็นทางการแล้ว เมื่อบนอินสตาแกรม @jackfanchan ของ แจ๊ค แฟนฉัน ได้มีการโพสต์ภาพถ่ายร่วมเฟรมระหว่างเจ้าตัวและสาวใบเฟิร์น ในโมเมนต์สุดโรแมนติกโอบกอดกุมมือแนบชิด แถมยังมี จตุรงค์ มกจ๊ก ยืนมองด้วยใบหน้าเปื้อนยิ้ม แถมยังชูนิ้วโป้งให้กับทั้งคู่ด้วยท่าทางมีความสุข 
แต่ทว่าเมื่อได้อ่านแคปชั่นที่ แจ๊ค แฟนฉัน เขียนบรรยาย รวมถึงคอมเมนต์ที่ จตุรงค์ มกจ๊ก เข้ามาโพสต์ใต้ภาพ กลับทำให้หลายคนถึงกับฮาหนักมาก เพราะไม่เพียงแต่เนื้อหาจะสวนทางกับภาพที่เห็นเท่านั้น แต่ลีลาการตอบโต้กันของทั้งคู่ก็ยังดุเด็ดเผ็ดร้อนจนชาวเน็ตกดไลก์แทบไม่ทันกันเลยทีเดียว
ขณะเดียวกัน ทางด้านของ นิกกี้ ณฉัตร ที่ได้เห็นโพสต์ดังกล่าว ก็ได้เข้ามาแสดงความเห็นด้วยสัญลักษณ์อีโมจิ "ยิ้มมุมปาก" แทนการเขียนข้อความ ซึ่งก็ไม่รู้เหมือนกันว่างานนี้เจ้าตัวจะยอมตัดใจยกธงขาว หรือว่ามีแผนรับมือครั้งใหม่รออยู่ เห็นมหากาพย์ชิงรักครั้งนี้คงยังไม่จบลงง่ายๆ แน่นอน

IG jackfanchanใบเฟิร์น แจ๊ค จตุรงค์ ในภาพรักกันมาก แต่ทำไมในคอมเมนต์ดูเป็นหนังคนละม้วน

"นิกกี้" แฉความฮาว่าที่พ่อตา "จตุรงค์" โมโหจนขอไดเรกต์ด่า แต่พีคตรงที่ผิด IG
"นิกกี้" เข้าขอขมาถึงถิ่น ชวน "จตุรงค์" เต้นคู่กัน ปากบอกฝืนแต่เอวลุงพลิ้วมาก
"แจ๊ค แฟนฉัน" เห็น "นิกกี้-ใบเฟิร์น" ถ่ายรูปมุ้งมิ้ง รีบฟ้อง "จตุรงค์" เผยเหตุผลที่ไม่ถูกเลือก
"จตุรงค์" รับโกรธจริง นิกกี้หอมใบเฟิร์น ถ้าเป็น "แจ๊ค แฟนฉัน" ยังดีกว่า
