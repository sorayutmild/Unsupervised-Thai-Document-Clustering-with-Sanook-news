 
เครดิตคลิป AFC Asian Cup
เรียกได้ว่า ณ วินาทีนี้ กระแสฟุตบอลทีมชาติไทย ไม่ได้เลื่องชื่อแค่ในภูมิภาคอาเซียนและทวีปเอเชียแล้ว หลังล่าสุด "เลกิ๊ป" สื่อดังของฝรั่งเศส ถึงกับขนานนามให้เป็น "บาร์เซโลน่า แห่งทวีปเอเชีย" เรียบร้อยเมื่อวันที่ 14 ต.ค. 58 สื่อดังแดนน้ำหอม "เลกิ๊ป" ได้เสนอข่าวลงเว็บไซต์ www.lequipe.fr ยกย่องประตูที่ 3 ของทีมชาติไทยนัดที่บุกไปชนะเวียดนาม ในศึกฟุตบอลโลก รอบคัดเลือก เมื่อวันอังคารที่ผ่านมาโดยใจความมีอยู่ว่า ทีมชาติไทย ซึ่งขณะนี้อยู่อันดับที่ 145 ของโลก บุกไปเอาชนะ เวียดนาม ทีมอันดับ 149 ของโลกถึงกรุงฮานอย ด้วยสกอร์ขาดลอย 3-0ไฮไลท์อยู่ที่ประตูปิดกล่องของทีม จากฝีเท้า "ธีราทร บุญมาทัน" แบ็กซ้ายกัปตันทีมที่ซัดเต็มข้อตุงตาข่ายนั้น มาจากการต่อบอลที่ยอดเยี่ยมบริเวณหน้ากรอบเขตโทษซึ่งสื่อดังฝรั่งเศสพาดหัวข่าวว่า "La Thaïlande, le Barça de l'Asie" หรือ "ทีมชาติไทย, บาร์ซ่าแห่งเอเชีย" พร้อมกล่าวว่า เป็นประตูที่ได้จากการประสานงานที่ยอดเยี่ยม ต่อบอลกันสวยงามคล้ายสไตล์ "ตากิ-ตาก้า" อันเลื่องชื่อของ บาร์เซโลน่า ยอดทีมแห่งลา ลีก้า สเปน เลยทีเดียวและจากชัยชนะนัดนี้ ทำให้ "ทัพช้างศึก" ยึดตำแหน่งจ่าฝูงของกลุ่ม พร้อมทั้งมีโอกาสผ่านเข้าไปเล่นรอบคัดเลือก 12 ทีมสุดท้ายสูงมากนอกจากนี้ สมาพันธ์ฟุตบอลเอเชีย (Asian Football Confederation) หรือ เอเอฟซี ยังได้ตัดต่อคลิปจังหวะการยิงประตูนี้ผ่าน youtube พร้อมตั้งชื่อคลิปว่า "FANTASTIC!!! Tiki-Taka play by Thailand" (สุดอัศจรรย์!!! ทีมชาติไทยโชว์ต่อบอลสไตล์ตากิ-ตาก้า) อีกด้วย
