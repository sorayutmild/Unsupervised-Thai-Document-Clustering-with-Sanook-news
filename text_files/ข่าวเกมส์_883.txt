ไฟนอลแฟนตาซี
เกมส์ Final Fantasy
เกมส์มันก็เหมือนกับการ์ตูนหรือภาพยนตร์ ที่จำเป็นจะต้องมีบทและตัวละครที่จะมาดำเนินเรื่องให้กับบทเหล่านั้นจบสมบูรณ์ แม้กระทั่งบางเกมที่เนื้อหาเรื่องราวไม่มีอะไรเลย ก้ยังจำเป็นต้องมีตัวละครเป็นตัวเดินเรื่องเช่นกัน ยิ่งถ้าเป็นเกมส์แนว RPG แล้ว บทบาทของตัวละครในเกมส์ยิ่งสำคัญมากกว่าเกมส์แนวอื่นๆ เพราะต้องมีเนื้อหาเรื่องราวที่ซับซัอนมากกว่า แต่ว่าในบรรดาตัวละครที่มีส่วนร่วมกับเนื้อเรื่องเหล่านั้น ก็จะมีอยู่บางตัว ที่แทบไม่มีบทบาทกับเนื้อเรื่องเลย จนผู้เล่นพากันเห็นว่าไม่ต้องมีพวกตัวละครเหล่านี้ก็ได้ เนื้อเรื่องก็คงไม่ต่างกันเท่าไหร่ ซึ่งตัวละครบทจืดจางที่ว่านี้ ก็มีอยู่มากมายในเกม Final Fantasy หลายๆภาคซะด้วย หรือคนทำเขาจงใจ ? มีตัวอะไรบ้างเราลองไปดูกัน
 
อันดับ 1 Vaan จาก Final Fantasy XII
เด็กหนุ่มย่านสลัมของเมืองราบานาสต้า ที่ใฝ่ฝันอยากเป็นสลัดอากาศ ซึ่งไม่ได้เกี่ยวข้องอะไรกับเนื้อเรื่องสงครามระหว่างอาณาจักรดัลมัสก้า กับจักรวรรดิ์อาร์เคเดียเท่าไหร่เลย นอกจากเขาเป็นน้องชายของ Rex ซึ่งเป็นพยานรู้เห็นการทรยศของนายพล Basch เท่านั้น ถ้าหมอนี่เป็นตัวละครธรรมดาๆ ยังพอว่า แต่ตัวเกมให้มันเป็นถึงพระเอกเนี่ยสิ บทไม่ได้เยอะอะไรมากสมกับเป็นพระเอกเอาเสียเลย ส่วน Panelo เพื่อนสนิทของ Vaan ก็บทบาทน้อยพอๆกัน ทั้งคู่มีบทเยอะหน่อยก็ในภาค Final Fantasy XII Revenant Wing ส่วนตัวละครที่มีบทเยอะควรเป็นพระเอกจริงๆ น่าจะเป็น Balthier มากกว่า ตามที่เขาเคยพูดในเกมบ่อยๆว่า เรื่องนี้ตูคือพระเอก
ไฟนอลแฟนตาซี
ไฟนอลแฟนตาซี
 
อันดับ 2 Amarant Coral จาก Final Fantasy IX
หรือชื่อเวอร์ชั่นญี่ปุ่นว่า Salamander Coral มือสังหารและนักล่าเงินรางวัลผู้มีผมสีแดงเหมือนเพลิง เป็นตัวที่แทบไม่มีบท และผู้เล่นก็แทบจะไม่รู้เบื้องหลังที่มาของหมอนี่เท่าไรนัก เหมือนมาเติมให้ปาร์ตี้มันเต็มๆแค่นั้นเอง โดยช่วงแรกจะรับบทเป็นศัตรู แต่ตอนหลังก็เปลี่ยนมาเป็นพวกเดียวกับตัวเอกแทน ถึงบทจะไม่เยอะ แต่ก็มีส่วนช่วยพวกตัวเอกพอสมควร
ไฟนอลแฟนตาซี
 
อันดับ 3 Snow Villiers จาก Final Fantasy XIII
บุรุษผู้ได้ชื่อว่าเป็นพระเอกแห่งไฟนอลฯ 13 ด้วยบุคลิคที่เท่ แต่เอาจริงๆแล้วบทนั้นโคตรน้อย หมอนี่ไม่เคยคิดอะไรเลยนอกจากจะหาทางช่วย Serah น้องสาวของเจ๊เครียดให้ได้เท่านั้น (ห่วงแต่แฟนตัวเอง) ซึ่งถ้าจะพูดถึงตัวละครที่มีบทบาทมาก สมควรจะเป็นพระเอกแทน ใครๆต่างก็ยกให้เจ้าหวัง หรือ Hope หนุ่มน้อยผมขาว ที่ดูจะเข้ากับเจ๊เครียดได้มากกว่าหมอนี่
ไฟนอลแฟนตาซี
 
อันดับ 4 Kimahri Ronso จาก Final Fantasy X
นักรบผู้เก่งกาจจากเผ่า Ronso ที่ได้ชื่อว่าเป็นเผ่าแห่งนักรบ แต่เนื่องจากมีรูปร่างเล็กไม่สมกับเผ่า จึงทำให้มีเรื่องกับคนอื่นๆในเผ่าเสมอจนกระทั่งถูกหักเขา Kimahri ตัดสินใจออกจากเผ่า และไปเป็นผู้พิทักษ์ให้กับ Yuna เป็นตัวละครที่ไม่ค่อยมีบทเพราะบุคลิคที่พูดน้อย แต่ก็มีส่วนร่วมกับเนื้อเรื่องพอสมควร เขาเป็นการ์เดี้ยนที่ Yuna ไว้วางใจมาก
ไฟนอลแฟนตาซี
 
อันดับ 5 Selphie Tilmitt และ Irvine Kinneas, Final Fantasy VIII
สองคู่หู ซึ่งเป็นทีมปฏิบัติภารกิจร่วมกับตัวเอก Squall โดยคนแรก Selphie เป็นสาวน้อยน่ารักร่าเริง ที่เหมือนมาเติมสีสันให้กับปาร์ตี้ตัวละครในเกม และเป็นผู้เชี่ยวชาญด้านเครื่องยนต์กลไกต่างๆ ส่วนอีกคน Irvine ก็เป็นหนุ่มหล่อจอมเจ้าชู้ ผู้หลงรัก Selphie อยู่ แม้จะอยู่ต่างโรงเรียนแต่ก็ยังมาช่วยเหลือ Selphie ซึ่งบทของทั้งคู่แถบไม่มีอะไรมาก เพราะ คาซูชิกิ โนจิมะ ผู้แต่งบทภาคนี้พยายามทำให้มันออกมาเป็นเหมือนชีวิตรักวัยเรียน
ไฟนอลแฟนตาซี
ไฟนอลแฟนตาซี
 
 
แถม Elena จาก Final Fantasy VII
ในเกมไฟนอลแฟนตาซี 7 แต่ละคนคงจะรู้จักกับหน่วย Turks ซึ่งเป็นหน่วยพิเศษของ Rufus ประธานบริษัทชินระคอมปานีกันดี ซึ่งหน่วยนี้จะมีด้วยกัน 5 คน รวมตัว Rufus เองด้วย แต่จากบทบาทในเกมนั้น เราคงจะเห็นมีเพียง Reno เจ้ากระบองไฟฟ้าตัวแสบ, Rude พี่โล้นบ้าพลัง และ Tseng จอมสุขุมเท่านั้น ว่าแต่ผู้หญิงอีกคนที่อยู่กลุ่ม Turks คือใครหว่า นั่นแหละเธอชื่อ Elena สมาชิกที่ไม่มีบทบาทอะไรเลยในเนื้อเรื่องของเกม แถมพอมาตอนภาคมูฟวี่ Advent Children ก็ยังไม่มีบทเหมือนเดิม ได้ยินแต่เสียงโดนทำร้ายแล้วก็เงียบหายไป
ไฟนอลแฟนตาซี
แฟนๆเกมไฟนอลแฟนตาซี ถ้านึกตัวละครที่บทจืดจางเพิ่มอีกก็แชร์กันได้นะครับ