สำนักข่าวต่างประเทศรายงาน(19 มิ.ย.55) ไก่ประหลาดกินเหล้าสูบบุหรี่เป็น แถมยังเป็นบอดี้การ์ดให้กับลูกชายเจ้าของ แม้แต่สุนัขยังยอมถอย
หวงไห่เทา เจ้าของไก่ตัวนี้เล่าว่า เขาเลี้ยงมันมาเป็นเวลาเกือบปี มันมีชื่อว่า"จิ่วจิน" ซึ่งนอกจากจะเป็นสัตว์เลี้ยงแล้วยังเป็นบอดี้การ์ดให้ เฉิงเฉิง ลูกชายวัย 9 เดือนของเขา ซึ่ง จิ่วจินและลูกชายโตมาด้วยกัน หากมีคนแปลกหน้าเข้าใกล้ เฉิงเฉิง ขนคอของมันจะพองตั้งกระพือปีกใช้จะงอยปากและกรงเล็บเข้ากระโจนไล่คนนั้นทันที วีรกรรมของมันเป็นที่กล่าวขานแก่ผู้พบเห็น แม้กระทั่งสุนัขก็ถูกมันรุมจิกตาจนวิ่งหนีมาแล้ว
นอกจากนี้ หวงไห่เทา ยังฝึกให้มันหัดสูบบุหรี่ ดื่มเบียร์ เวลามันเมามันจะเดินเซไปเซมา นอกจากนี้มันยังชอบให้นวด แถมยังเป็นไก่ที่กินยาก มันชอบกินก๋วยเตี๋ยว แต่ไม่กินน้ำซุบธรรมดา ต้องเป็นน้ำผลไม้ผสมจึงจะกิน แล้วก๋วยเตี๋ยวจะต้องราดกระเทียม ปรุงน้ำตาลและน้ำสายชูเล้กน้อย มันกินเหมือนคนมาก นอกจากนี้มันยังไม่วางไข่และมีนิสัยโมโหดุร้ายมาก ๆ 
ทั้งนี้ มีผู้พบเห็นต่างชื่นชอบในความแปลกของจิ่วจิน เสนอราคางามเพื่อซื้อจิ่วจินไปเลี้ยง แต่อย่างไรก็ตามเจ้าของยืนยันว่าไม่ขาย เพราะมีความผูกพันกับไก่ตัวนี้มาก