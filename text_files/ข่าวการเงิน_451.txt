การนำสินค้ามาขายที่ตลาดนัด หรือการหาตลาดนัดเพื่อนำสินค้ามาวางขาย เป็นอะไรที่ลงทุนน้อยกำไรมาก แต่ปัญหาสำคัญอยู่ที่ว่าจะเอา"สินค้าอะไร" ไปขาย
จากประสบการณ์ที่ผ่านมาสินค้าที่จะนำมาขายที่ตลาดนัดที่ขายดีที่สุด คือ
1. อาหาร คนที่ขายของที่ตลาดนัดมานานจะรู้ว่า ไม่มีอะไรขายได้ดีเท่ากับอาหาร แต่ก็มีข้อเสียคือ ต้องขายให้หมดในวันนั้นเลย
2. พวกกิ๊ปช็อป ประเภทของทั่วไปเกี่ยวกับการแต่งตัวของสุภาพสตรีตามตลาดนัดนิยมขายกันมากไม่แพ้ อาหาร ขายง่าย และเสียยากที่สำคัญ มีของให้ขายเยอะประเภทกว่า อาหาร ตลาดนัดที่จะขายสินค้าพวกนี้ดีที่สุดคือ บริเวณหน้าโรงงาน ถ้าตลาดนัดไหนที่อยู่ใกล้โรงงานของสาวฉันทนา ก็เป็นแหล่งที่ชุมนุมของเหล่าพ่อค้า และ แม่ค้ามากที่สุด.....แหล่งที่จะหาซื้อก็แถว สำเพ็ง และ เยาวราช เป็นแหล่งใหญ่ที่สุดในกรุงเทพแต่ถ้าจะให้ได้ของถูกอีกหน่อย ก็ต้องไป ตั้งแต่ประมาณ ตี 5-8 โมงเช้าเพราะจะมีพ่อค้านำสินค้ามาขายในราคาขายส่งกันเยอะมาก
3. สินค้าประเภท รองเท้า อันนี้ขายดีเป็นอันดับสามเลย ผมเคยเอามาขายต่อจากแผงกิ๊ปช็อป ขายออกบ่อยมาก ตามตลาดนัดจะมีร้านขายรองเท้า ไม่ค่อยมาก เป็นเพราะ การเรียงหรือการจัดจะยุ่งยาก เลยไม่ค่อยมีขายตามตลาดนัดมากนัก .....แหล่งซื้อก็อยู่แถว สำเพ็ง แต่ให้เดินลึกเข้าไปอีกหน่อย เลยไปแถวเยาวราชก็จะเจอร้านขายส่งรองเท้า ถ้าต้องการของลงตลาดนัดในวันนั้นก็ให้ไปช่วงเช้า
4. เสื้อผ้า มีเยอะมากทุกตลาดนัดเลย ก็ขายออกได้เรื่อย ๆ ยิ่งถ้าใกล้ถึงช่วงเทศกาลสำคัญ เช่น ปีใหม่ สงกรานต์ จะเป็นสินค้าที่ขายดีมากในตลาดนัด การขายเสื้อผ้าตามตลาดนัด มีข้อเสียอย่างคือ รูปแบบของเสื้อผ้า ต้องทันสมัยตามแฟชั่นถึงจะได้รับความนิยม เพราะสินค้าประเภทเสื้อผ้าเป็นสินค้าที่ตามตลาดให้ทันอยู่เสมอ.....แหล่งซื้อหา ย่านโบเบ้ สำเพ็ง ประตูน้ำ และตลาดเช้าหลังโรงพยาบาลหัวเฉียวกรุงเทพ
5. นาฬิกา ทั้งตลาดนัดถ้าจำไม่ผิดมีขายน้อย เนื่องเพราะการจัดแต่ละครั้งใช้เวลามากแล้วยังต้องคอยระวังเกี่ยวฝนด้วย ตลาดนัดที่ผมขายจำได้ว่าใช้วิธีปูผ้าแล้ววางเลย เพราะขายน้อยก่อนเอาทุนแล้วค่อยเพิ่มสินค้าทีหลัง นาฬิกาถ้าจะขายที่ตลาดนัดต้องไม่แพงนะ และต้องตั้งราคาไว้เผี่อลูกค้าต่อรองราคา นาฬิกาที่แนะนำน่าจะเป็น นาฬิกาปลุก นาฬิกาติดผนัง ไม่แนะนำนาฬิกาข้อมือนะครับขายยาก และรวมของประเภท ที่ขายด้วยกันได้เข้าไปหลายอย่างหน่อย.....แหล่งซื้อหา ก็แถวคลองถมครับแต่เป็นคลองถมอีกฝั่งนะครับคือจะมีฝั่งที่ขายนาฬิกาโดยเฉพาะ และขายทุกวัน เปิดตั้งแต่เวลาประมาณ 9-10 โมงเช้าคือเป็นถนนขายทุกวันสังเกตง่าย
อย่างไรก็ตาม ถ้าต้องการเป็นผู้ค้าที่ต้องการขายสินค้าแบบให้ได้มาก ๆ ก็ต้องสำรวจสินค้าที่ตลาดนัดที่เราจะนำสินค้ามาขายก่อน ว่ายังขาดอะไร กลุ่มลูกค้าประเภทไหนที่มีมากและสินค้าประเภทไหนที่ยังมีขายน้อยหรือเป็นที่นิยมแต่มีคนขายไม่มาก
ข้อแนะนำคือถ้าคุณสามารถทำสินค้ามาขายเองได้จะยิ่งดี แต่อย่าขายประจำที่ตลาดนั้นนาน เพราะจะขายดีช่วงแรก ๆ เท่านั้น
ที่มา JUDRAOM-JUDRAOM.BLOGSPOT.COM