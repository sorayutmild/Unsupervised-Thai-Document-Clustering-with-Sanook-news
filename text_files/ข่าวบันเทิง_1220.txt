"ส้ม-ชนากานต์ ชัยศรี" อดีตมิสไทยแลนเวิลด์ปี 1990 เผยนาทีใจสลาย หลังสูญเสียสามี "บูชา รณชิตบุญ" ผู้เป็นที่รักและหัวหน้าครอบครัวที่ดีด้วยโรคหัวใจล้มเหลว ลูก ๆ ตกใจร้องไห้โฮ รีบรุดไปโรงพยาบาลเปาโล แพทย์ช่วยชีวิตไม่ทัน รับไม่ได้เตรียมใจ รายละเอียดเรื่องนี้ ส้ม เปิดเผยทั้งน้ำตาว่า
"ส้มกำลังอัดรายการสวีสสตอร์รี่บายส้มอยู่ที่บ้านคุณตุ๊ก-แฟนบ๊วย ย่านรามอินทราเวลาประมาณ 15.00 น. ได้รับแจ้งทางโทรศัพท์ว่าสามีอยู่ที่โรงพยาบาลเปาโลอาการไม่ดี ส้มพาลูก ๆ ซึ่งวันนี้อยู่กับส้มทั้งหมดเพราะว่ามาอัดรายการด้วยกัน เดินทางไปที่โรงพยาบาลใจก็ภาวนาขอพระคุ้มครอง ตอนแรกไม่กล้าบอกลูก ๆ เพราะกลัวลูก ๆ ตกใจ ไปถึงโรงพยาบาลคุณหมอบอกว่าพยายามช่วยเต็มที่แต่คนไข้หัวใจล้มเหลวเฉียบพลัน ส้มช๊อกมากเพราะไม่ได้เตรียมใจเลย ลูก ๆ ปล่อยโฮลั่นโรงพยาบาลยอมรับทำใจไม่ได้"
"ส่วนพิธีรดน้ำศพจัดที่วัดเสมียนนารี ศาลา 2 วันจันทร์ที่ 23 กรกฎาคม 2555 เวลา 15.00-17.00 น.และสวดอภิธรรม จนถึงวันพฤหัสบดีที่ 26 กรกฎาคม 2555 ขอเชิญญาติผู้ใหญ่ร่วมไว้อาลัยเป็นครั้งสุดท้าย"
 
ทีมข่าวบันเทิง Sanook! News ขอแสดงความเสียใจมา ณ ที่นี้ 