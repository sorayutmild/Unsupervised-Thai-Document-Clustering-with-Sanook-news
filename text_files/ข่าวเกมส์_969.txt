สวัสดีเพื่อน ๆ ชาว Genshin Impact ที่น่ารักทุกคน ในที่สุดข้อมูลที่รอคอยกันมาอย่างยาวนานกับ Kamisato Ayato ก็เผยออกมาแล้วบอกได้เลยว่าหล่อมาก ๆ แถมมาพร้อมกับฝีมือดาบน้ำอันร้ายกาจ และพลังเพลงดาบอิไอที่แข็งกร้าว เดี๋ยวเราไปดูกันครับ เพราะการมาของพ่อหนุ่มคนนี้จะเป็นตัว DPS ธาตุน้ำที่น่ากลัวมาก ๆ ตัวนึงเลยทีเดียวมาดูในส่วนของสกิลกันก่อน ผมจะสรุปให้เพื่อน ๆ ฟังแบบกระชับที่สุดครับและมี Yelan แถมตอนท้ายจ้า
 

ค่าสถานะติดตัว Ayato จะมีการเติบโตเป็น Cri-DMG ที่สูงสุดถึง 50% - 84.4%

 

Kamisato Art: Kyouka (E)

ในส่วนของสกิล (E) Ayato จะเคลื่อนที่ออกจากตำแหน่งเดิม แล้วปล่อยภาพลวงตาที่สร้างจากน้ำเอาไว้
ซึ่งภาพลวงตาน้ำ สามารถล่อ Monsters ได้และจะระเบิดได้ เมื่อถึงระยะเวลาหรือถูกโจมตี
ซึ่งจะสร้างความเสียหายเป็นวงกว้างด้วยธาตุน้ำ
เมื่อตัวละครในทีมตัวอื่น โจมตีถูกศัตรูจะช่วยลด Cooldown สกิลนี้


Soukai Kanka

หลังจากใช้สกิล (E) จะติดสถานะพิเศษ Soukai Kanka (เปลี่ยนดาบธรรมดาเป็นดาบธาตุ)
โดย Soukai Kanka จะทำให้ Ayato สามารถใช้เพลงดาบอิไอน้ำ ฟาดฟันอย่างรวดเร็วและเป็นวงกว้าง
เมื่ออยู่ในสถานะ Soukai Kanka ถือเป็นการโจมตีปกติประเภทธาตุน้ำ AOE และจะไม่สามารถซ้อนทับด้วยธาตุอื่น ๆ ได้
ใช้ได้เฉพาะการโจมตีปกติเท่านั้น ไม่สามารถใช้ชาร์จหรือกระโดดพุ่งโจมตีได้
เมื่อเปลี่ยนตัว Effect จะถูกยกเลิก
หากอยู่ในสถานะดาบน้ำ การใช้สกิล  (E) อีกครั้งจะทำให้สถานะถูกยกเลิก


Effect Wave

หลังจากที่ใช้ดาบอิไอน้ำโจมตีโดนศัตรู Ayato จะเพิ่มความเสียหาย จากการโจมตีด้วยดาบอิไอน้ำด้วย โดยอิงจากค่าพลัง HP สูงสุด
ซึ่งการเพิ่มพลังโจมตีจาก Effect นี้สามารถสะสมได้สูงสุด 4 Stack โดย จะเก็บได้ทุก 0.1 วินาที/ Stack
Effect นี้จะหายไปเมื่อระยะเวลาใช้ดาบธาตุน้ำหมดเวลา
และเพิ่มความต้านทานการหยุดชะงักให้กับ Ayato 


Kamisato Art: Suiyuu (Q)

สร้างพื้นที่การโจมตีด้วยน้ำเป็นวงกว้าง ที่เรียกว่า Bloom Water Bless
Bloom Water Bless ทำให้เกิดฝนและโจมตีศัตรูที่อยู่ในพื้นที่
ซึ่งการการสร้างความเสียหายด้วย Bloom Water Bless จะเป็นความเสียหายน้ำ
และ Bloom Water Bless จะเพิ่มความเร็วในการโจมตีให้กับตัวละครที่อยู่ในพื้นที่ยกเว้น Ayato


พรสวรรค์
 Kamisato Art: Kiyotaki Jouhou

Ayato จะได้รับคุณสมบัติหลังจากกดใช้สกิล (E) จะทำให้ Ayato ได้รับสถานะ Wave: 2 Stack
เมื่อภาพลวงตาที่ Ayato สร้างขึ้นระเบิดออกจากการถูกโจมตี Ayato จะได้รับ Stack Wave สูงสุด 


Kamisato Art: Katsusui Senkoku

เพิ่มความเสียหายของ Kamisato Art: Suiyuu โดยคิดเป็น 3% ของ Max HP


Kamisato Art: Daily Cooking

เมื่อปรุงอาหารในระดับสมบูรณ์จะมีโอกาส 18% ที่ได้รับอาหารประเภทเดียวกัน ในระดับรสประหลาดเพิ่ม 1 จาน


กลุ่มดาว

กลุ่มดาวที่ 1 Kyouka Fushi จะเพิ่มความเสียหายของดาบธาตุน้ำ 30% เมื่อใช้กับศัตรูที่มี HP 50% หรือน้อยกว่า
กลุ่มดาวที่ 2 World Source เพิ่มจำนวนสูงสุดของ Stack Wave จาก 4 เป็น 5
กลุ่มดาวที่ 3 Gensui Ichiro เพิ่มเลเวล Kamisato Art: Suiyuu 3 ระดับสูงสุดที่เลเวล 15
กลุ่มดาวที่ 4 Endless Flow เมื่อ Ayato มี Wave ครบ 3 Stack จะได้รับโบนัส Max HP เพิ่มขึ้นอีก 40% 
กลุ่มดาวที่ 5 To Admire the Flowers เพิ่มเลเวล Kamisato Art: Kyouka 3 ระดับสูงสุดที่เลเวล 15
กลุ่มดาวที่ 6 Boundless Origin หลังใช้สกิล (E) เมื่อใช้ดาบน้ำโจมตีโดนศัตรู จะสร้างแนวการโจมตีเพิ่มอีก 2 อัน
พร้อมสร้างความเสียหาย 300%  จากค่า ATK
แนวการโจมตีที่เพิ่มมาอีก 2 อัน จะไม่ได้รับสถานะ " Wave " เพิ่ม

 

ตัวละครใหม่ที่หลุดออกมาไม่นาน แต่ชื่อของเธอหลุดมานานแล้วอย่าง Yelan ซึ่งจะมาเป็นตัวละครธาตุน้ำ 5ดาวแน่นอน ซึ่งเธอจะมาพร้อมกับธนูธาตุน้ำ นามกิเลนอย่าง Kirin Bow อีกด้วยบอกเลยติดตามให้ดีผมจะรีบนำข้อมูลมาให้เพื่อน ๆ โดยเร็วที่สุดครับ