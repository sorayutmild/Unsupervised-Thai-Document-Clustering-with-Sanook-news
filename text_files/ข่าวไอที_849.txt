ซื้อทำไม iPhone 4S...OPPO Find 3 สเปคดีกว่าแต่ราคาถูกคนละเรื่อง! iPhone 4S - อัพเดทข่าวล่าสุดกับ ป๋าเอก TechXcite ไม่พูดถึงไม่ได้สำหรับค่าย OPPO ที่หลายคนอาจจะติดภาพว่าเป็นมือถือฟีเจอร์โฟนสำหรับคนรักนักร้องเกาหลีโดยเฉพาะ ทว่าล่าสุดดูเหมือนว่าแม้แต่สาวก Apple ก็คงอดหวั่นใจไม่ได้กับสมาร์ตโฟนรุ่นใหม่ล่าสุดจาก OPPO ที่มีชื่อว่า OPPO Find 3 ซึ่งจะมาพร้อมกับสเปคสุดอลังการชนิดสามารถพูดได้เต็มปากว่าดีกว่า iPhone 4S เสียอีกทว่าจุดขายของ OPPO Find 3 แน่นอนว่าจะต้องอยู่ที่ราคาวางจำหน่ายที่ถูกกว่า iPhone 4S ราวฟ้ากับเหว!

โดยเจ้า OPPO Find 3 จะมาพร้อมกับคุณสมบัติที่เจ๋งกว่า iPhone 4S ในหลายจุดไม่ว่าจะเป็นชิปเซ็ตประมวลผล Qualcomm MSM8260 แบบ Dual Core CPU ความเร็ว 1.5GHz, 1BG RAM, หน้าจอสัมผัสขนาด 4 นิ้วความละเอียด 800*480 พิกเซล, หน่วยความจำภายในเครื่อง 16GB, กล้องหน้าความละเอียด 2 ล้านพิกเซล และกล้องหลังความละเอียด 8 ล้านพิกเซลพร้อม Dual LED Flash ที่เป็นเซนเซอร์ของ Sony ซึ่งว่ากันว่าคุณภาพในการถ่ายรูปนั้นใกล้เคียงกับกล้องที่ดีที่สุดจาก iPhone ที่ดีที่สุดของ iPhone 4S อีกต่างหาก

ปิดท้ายกันด้วยราคาวางจำหน่ายของ OPPO Find 3 นั้นอยู่ที่ $450 หรือคิดเป็นเงินไทยก็แค่ราวๆ 14,500 บาทเท่านั้นซึ่งถือว่าถูกกว่า iPhone 4S เกือบๆเท่าตัวเลยทีเดียว ส่วน OPPO Find 3 จะเริ่มวางจำหน่ายเมื่อไหร่ (รวมถึง OPPO ไทยจะนำเข้ามาขายในบ้านเราด้วยหรือไม่) TechXcite จะได้ติดตามรายละเอียดมานำเสนอทุกท่านอย่างแน่นอนครับ

บทความโดย: ป๋าเอก TechXciteที่มา: electronista