บรรยากาศสวดพระอภิธรรมศพ ปอ ทฤษฎี ในคืนสุดท้าย (23 ม.ค.) คนวงการบันเทิงร่วมอาลัยเนืองแน่น พิธีสวดพระอภิธรรมศพพระเอก ปอ ทฤษฎี ณ ศาลา 2 ศาลาธรรมานุภาพ วัดกลางพระอารามหลวง อ.เมือง จ.บุรีรัมย์ ซึ่งคืนนี้เป็นการสวดพระอภิธรรมเป็นคืนสุดท้าย ก่อนจะมีพิธีพระราชทานเพลิงศพในวันพรุ่งนี้ (24 ม.ค.)
โดยทางช่อง 3 ได้เป็นเจ้าภาพร่วม บรรยากาศในคืนสุดท้ายคนบันเทิงที่เคยร่วมงานกับ ปอ ทฤษฎี เดินทางมาร่วมไว้อาลัย อาทิ สมรักษ์ ณรงค์วิชัย, ไก่ วรายุท, แหม่ม ธิติมา, มี้ พิสมัย, จิ๋ม มยุรฉัตร, ป้าแจ๋ว ยุทธนา, หน่อง อรุโณชา, แม่ก้อย ทาริกา, หนุ่ม กฤษณ์, ตุ๊ก จันจิรา, เข็ม ลภัสรดา, ตู่ ปิยวดี, มาวิน ทวีผล, แอน ทองประสม, บอย พิษณุ, เชอรี่ เข็มอัปปสร, แอ๊ว อำไพพร(ผู้จัด), เฟิร์ส ภาราดา, กอล์ฟ เบญจพล, ติ๋ว อรสา, สรยุทธ์ สุทัศนะจินดา, ย้ง ธารากร, ป๊อป ฐากรู, แจ็ค จักรพันธ์, โบ๊ท วิบูลย์นันท์, เจ็ท ณัฐพล, แดง ธัญญา 
นอกจากนี้ยังมีประชาชน แฟนคลับคนที่รักปอ ทฤษฎี มาร่วมไว้อาลัยกันอย่างเนืองแน่นมากกว่าทุกคืน ทางเจ้าหน้าที่ต้องเสริมเก้าอี้เพื่ออำนวยความสะดวก 