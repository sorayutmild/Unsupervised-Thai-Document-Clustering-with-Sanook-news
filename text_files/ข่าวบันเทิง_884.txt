ตั๊ก บงกช กับของขวัญสุดเลอค่าจากสามีสุดที่รัก "รถพอร์ช" ป้ายแดงราคาเหยียบ 10 ล้านบาท
เป็นคู่รักต่างวัยเยอะสุดในวงการและดูลงตัวมากที่สุดเหมือนกันสำหรับ "ตั๊ก บงกช" และ "เจ้าสัวบุญชัย" ไม่ว่าจะมีข่าวลืออะไรออกมาทั้งเรื่องกิ๊กสาวของเจ้าสัวบุญชัยหรือจะเป็นข้อความแชทที่ "ตั๊ก บงกช" ถูกแอบอ้าง
ซึ่งบทสรุปแล้วข่าวต่างๆ ที่ถาโถมเข้ามานั้นไม่สามารถเขย่าขาเตียงหรือเลื่อยขาเก้าอี้ภรรยาเจ้าสัวได้เลยและ ตั๊ก บงกช เคยให้สัมภาษณ์ไว้ว่า "เรื่องราวต่างๆ ที่ผ่านเข้ามานั้นเป็นเหมือนเป็นบททดสอบ บทพิสูจน์ความรักของตั๊กและพี่ใหญ่ ทำให้ต้องหนักแน่นและเชื่อใจกัน"
ล่าสุด เมื่อวันวาเลนไทน์ที่ผ่านมา ตั๊ก เพิ่งโพสต์ภาพของตนเองกับสามีสุดที่รักระหว่างไปทริปล่องเรือรักเพิ่มความหวานให้กับชีวิตคู่ เรียกว่าโรแมนติกสุดๆ ไปเลย จนหลายคนแอบเชียร์ให้ทั้งคู่มีทายาทคนที่สองได้แล้ว ดูเหมือนจะเป็นของขวัญพิเศษที่ตั๊กบอกว่าสุขใจที่สุด
แต่เท่านั้นยังไม่หมด "ตั๊ก บงกช" ยังได้รับการเซอร์ไพรส์จาก เจ้าสัวบุญชัย สามีสุดเลิฟกับของขวัญชิ้นใหญ่เป็น "รถพอร์ช" ป้ายแดงรุ่น panamera s e-hybrid ที่ราคาเหยียบ 10 ล้านบาท ทั้งนี้ ตั๊ก ได้โพสต์ข้อความขอบคุณด้วยประโยคสุดซึ้ง
"รถพอร์ช ขอบคุณที่รักที่ให้ความเมตตาเเละรักตั๊กกับลูก ในชีวิตไม่เคยมีรถพอร์ชขับเลย เเละไม่เคยฝันว่าจะได้ด้วย พี่เป็นผู้ชายที่รักลูกทุกคน รักเมีย รักพี่ค่ะ เพราะพี่รักผู้หญิงจริงจัง พี่เป็นคนดี"
ส่องรถพอร์ช ป้ายแดงของ ตั๊ก บงกช 