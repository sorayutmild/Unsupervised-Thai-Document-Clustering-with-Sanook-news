ศึกมวยไทยระดับโลก รายการ "ออล สตาร์ ไฟต์" ครั้งที่ 6 ประเดิมศักราชใหม่ปี 2019 ที่สนามชั่วคราว ตรงข้าม อิลูชั่น ถนนบางลา จังหวัดภูเก็ต เมื่อคืนวันอาทิตย์ที่ 27 มกราคม 2562 คู่เอกของรายการ รุ่นน้ำหนัก 70 กิโลกรัม "ดำดอทคอม" บัวขาว บัญชาเมฆ ยอดนักชกขวัญใจชาวไทย ขึ้นสังเวียนพบกับ นิคลาส ลาร์เซ่น นักชกสูงยาวเข่าดีชาวเดนมาร์ก กติกามวยไทย 3 ยก โดยคู่นี้ก่อนการชกในวันชั่งน้ำหนัก เกิดเรื่องวุ่นเมื่อทางฝ่ายจัดได้เชิญนักมวยทั้งสองถ่ายรูปร่วมกัน ปรากฎว่า นิคลาส ลาร์เซ่น นักชกชาวเดนมาร์กกลับท้าทาย ยอดนักชกขวัญใจชาวไทย ด้วยการจ้องหน้าก่อนเอาหัวโขกแล้วไถไปมาเปิดฉากมายกแรก บัวขาว เดินลุยทันทีออกหมัดสาดแข้งต่อเนื่อง ขณะที่ นิคลาส ลาร์เซ่น เน้นอาวุธหมัดมีซ้ายนำแล้วตามด้วยขวาแต่ก็ยังไม่ค่อยเข้าเป้ามากนักยกที่สอง บัวขาว ยังเดินบดต่อสาดแข้งขวาเข้าเป้าจังๆ หลายครั้งจนสีข้างของ กำปั้นแดนโคนม เป็นรอยแดง ก่อนรัดคอตีเข่าเรียกเสียงเฮลั่นสนามยกที่สาม ยอดนักชกขวัญใจชาวไทย มาโหดหวังปิดบัญชี เดินออกหมัดซ้ายขวาเข้าปลายคางส่งคู่ชกลงไปกองกับพื้นให้กรรมการนับถึง 8 ก่อนลุกขึ้นมาสู้ต่อบัวขาว ไม่รอช้าปรี่เข้ารัวหมัดชุดใหญ่ทำเอา นิคลาส ลาร์เซ่น ออกอาการให้กรรมการต้องนับอีกครั้ง แต่ลุกขึ้นมาก็โดนหมัดขวาเข้าหน้าทำท่าถอดใจ กรรมการจึงตัดสินใจยุติการชกในท้ายที่สุด 
ข่าวอื่นๆ ที่น่าสนใจเกี่ยวกับ "บัวขาว"

เบื้องหลังชัยชนะ! ไปดู "บัวขาว" ทำอะไรก่อนขึ้นสังเวียน (คลิป)


คำรามลั่น! "บัวขาว" โพสต์โซเชียลหลังคว่ำ "ลาร์เซ่น" กองยก 3 (คลิป)


ยอมแล้วจ้า! "ลาร์เซ่น" โพสต์ถึง "บัวขาว" หลังพ่ายน็อกหมดสภาพ (คลิป)


ประเดิมศักราชใหม่! "บัวขาว" ฟาดปาก "กำปั้นแดนโคนม" ศึกออลสตาร์ไฟต์ภูเก็ต


กำปั้นสาวเบลารุสดีกรีแชมป์โลกที่เคยมีข่าวกับ "บัวขาว" (อัลบั้ม)
