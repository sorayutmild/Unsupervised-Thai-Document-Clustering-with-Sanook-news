ราศีกุมภ์ 13 ก.พ. – 13 มี.ค.
ดวงชะตาเดือนมกราคม ความกล้าหาญชาญชัยของคุณในเดือนนี้จะทำให้คุณได้รับการยอมรับ หรือผลงานของคุณได้รับคำชมเชย หรือได้รับรางวัลจากผู้ทรงคุณวุฒิ จะได้ทำงาน หรือต้องรับผิดชอบงานสองอย่างในเวลาเดียวกัน ทำให้คุณยุ่งมากๆ อาจจะมีการเดินทางเนื่องด้วยหน้าที่การงานอย่างเด่นชัด ในเดือนนี้ค่ะ
ดวงชะตาเดือนกุมภาพันธ์ คุณได้รับความไว้วางใจให้ดำเนินการในงานสำคัญ และได้พบผู้ใหญ่ใจดี มีลักษณะสตรีผู้มีลักษณะที่ดีรูปร่างสมบูรณ์ผิวขาว สวยงามฐานะดี เป็นคนมีเมตตาอารี จะให้โอกาสที่ดี  และความก้าวหน้ากับคุณค่ะ
ดวงชะตาเดือนมีนาคม ในเดือนนี้ขอให้คุณระวังภัยในที่มืด หรือยามค่ำคืน ระวังการสึกหรอของยวดยานพาหนะ หรือต้องเสียค่าใช้จ่ายสุรุ่ยสุร่ายไม่จำเป็นกับผู้อื่น ระมัดระวังด้านอารมณ์ของตนเอง เป็นเดือนที่คุณหงุดหงิดฉุนเฉียวง่ายหาเหตุผลไม่ได้  ระวังจะถูกหลอกลวงจากคนแปลกหน้า คุณอาจจะพบมิตรที่เป็นคนจิตใจไม่ดีใส่หน้ากากหลอกคุณค่ะ
ดวงชะตาเดือนเมษายน ในเดือนนี้คุณจะได้รับเครดิตมีโชคลาภด้านการเงินเด่นชัด ในบางกรณีอาจจะได้สินทรัพย์ที่สัมผัสได้ไม่ว่าจะเป็นรถ บ้าน หรือคอนโดมิเนียมขนาดย่อม หากคุณติดต่อขอความช่วยเหลือ หรือขอกู้เงินจากสถาบันการเงินจะได้รับความสำเร็จค่ะ
ดวงชะตาเดือนพฤษภาคม ในเดือนนี้คุณจะได้พบมิตรรูปงาม ผิวขาว อัธยาศัยดี ใจดี น่ารัก เป็นมิตรมาก อาจจะเป็นคนต่างชาติ หรือลูกครึ่ง นำพาความสุขสมบูรณ์ทางใจ และทางด้านการงาน ความสำเร็จมาให้คุณ เป็นเดือนที่คุณเด่นเรื่องของการพบมิตรภาพที่ดีงามมาก ๆ ค่ะ
ดวงชะตาเดือนมิถุนายน เป็นที่แน่แท้แล้วว่าคุณจะได้พบมิตรที่ถูกใจหากคุณยังไม่มีคนรู้ใจ  ในบางกรณีอาจจะมีข่าวดีเป็นมงคล มีงานหมั้น มีงานแต่งชนิดที่เรียกว่า เพื่อนฝูงตกใจ  มีความสุขสมหวังสมบูรณ์   อิ่มเอิบใจมากเป็นพิเศษในเดือนนี้ค่ะ
ดวงชะตาเดือนกรกฎาคม ในเดือนนี้คุณหวังอะไรไว้ไม่เป็นไปตามที่คาดไว้แต่สิ่งที่คุณไม่ได้คาดหวังเลยกลับปรากฏให้เห็นเด่นชัด ทางด้านสุขภาพระบบความเครียด กระเพาะอาหาร ลำไส้ ไม่ปกติขอให้ระมัดระวังรักษาสุขภาพให้มากเป็นพิเศษค่ะ
ดวงชะตาเดือนสิงหาคม คุณมีเกณฑ์ดีที่จะได้พบมิตรที่ดี คนดี ๆ จะเข้ามาในชีวิตของคุณในเดือนนี้ จะมีความสมหวังในคำอธิษฐานขอพรเกี่ยวกับความรักที่คุณได้ภาวนาไว้ เป็นเดือนที่มีความอุดมสมบูรณ์มากค่ะ
ดวงชะตาเดือนกันยายน ในเดือนนี้คุณจะได้รับลาภผลเงินทองจากความสามารถของคุณเอง แต่ขอแนะนำให้คุณระมัดระวังในด้านของค่าใช้จ่ายไว้ก่อนนะคะ ขอให้คุณได้รับเงินก่อนค่อยใช้ค่ะ ไม่ควรที่จะใช้จ่ายในสิ่งฟุ่มเฟือยจนลืมนึกถึงค่าใช้จ่ายที่จำเป็นก่อน ถึงแม้ว่าคุณจะมีโชคเรื่องเงินในเดือนนี้ แต่ถ้าคุณไม่จัดระบบให้ดีก็ไม่สามารถกักเก็บไว้ได้ค่ะ
ดวงชะตาเดือนตุลาคม คุณจะเหนื่อยกับการทำงานชนิดไม่มีเวลาเหลือให้ใคร แต่ผลที่ได้ตามมาค่อนข้างจะดีมีความสำเร็จ ผู้ชายรูปร่างสันทัด ทำงานเก่งมาก ผิวขาวมากกว่าคล้ำจะนำข่าวดี และความสำเร็จมาให้คุณในเดือนนี้ค่ะ
ดวงชะตาเดือนพฤศจิกายน เป็นเดือนที่คุณจะต้องใช้ความสามารถเฉพาะตัวมากเป็นพิเศษ ไม่ว่าจะเป็นทางด้านศิลปะ หรือวิชาการแขนงต่าง ๆ ล้วนแล้วแต่จำเป็นในเดือนนี้  คุณจะยุ่งจนไม่มีเวลาให้กับคนรอบข้าง อย่าลืมดูแลตัวเองด้วยนะคะ
ดวงชะตาเดือนธันวาคม ในเดือนนี้คุณจะมีเรื่องของการเสียเงินมากเป็นพิเศษ ไม่สามารถหลีกเลี่ยงได้เลยค่ะ จะมีเกณฑ์ต้องเสียในเรื่องไม่จำเป็น และไม่เกี่ยวกับตัวเอง แต่คุณก็ต้องเสียค่าภาษีสังคมตรงนี้ค่ะ   คุณจะได้รับความช่วยเหลือทางด้านการเงินอย่างทันท่วงทีจากผู้อาวุโส อาจจะเป็นเพื่อนรุ่นพี่ หรือพี่ชาย หรือบิดาของคุณเองค่ะ สวัสีดีปีใหม่ค่ะ
 