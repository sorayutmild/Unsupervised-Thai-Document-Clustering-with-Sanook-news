ตรงใจใครหลายคนเลยทีเดียวเมื่อ ดีเจต้นหอม ศกุนตลา เทียนไพโรจน์ อัดคลิปบ่นแท็กซี่เมืองหลวง ที่มีพฤติกรรมไม่รับผู้โดยสารชาวไทย เน้นรับแต่ผู้โดยสารชาวต่างชาติ โดยใช้ข้ออ้างต่างๆ นาๆ เช่น ต้องส่งรถ แก็สใกล้หมด เป็นต้น โดยดีเจต้นหอมประชดประชันไว้อย่างถูกใจใครหลายคนว่า "ถ้าอยากรับแต่ฝรั่งทำไมไม่ไปวิ่­งที่อเมริกาล่ะคะคุณพี่" ซึ่งเชื่อว่าคนในเมืองหลวงหลายคนคงเคยเผชิญชะตากรรมเช่นนี้มาก่อนเช่นกัน
อย่างไรก็ตาม ปัญหาแท็กซี่ไม่รับผู้โดยสาร เป็นปัญหาที่ได้รับการร้องเรียนมานาน แต่ไม่เคยได้รับการแก้ไขอย่างจริงจัง โดยเฉพาะบริเวณจุดใหญ่ๆ เช่นหน้าห้างเซ็นทรัลเวิลด์ พารากอน เป็นต้น ซึ่งแม้ว่าจะมีการออกกฏหมายว่าหากเจอแท็กซี่ปฏิเสธไม่รับผู้โดยสาร สามารถแจ้งต่อเจ้าหน้าที่ตำรวจที่ยืนจัดการจราจรอยู่บริเวณดังกล่าวให้จับปรับได้ทันที โดยมีโทษปรับไม่เกิน 1,000 บาท แต่หากไม่มีตำรวจอยู่แถวนั้น ให้แจ้งข้อมูลทะเบียนรถ เวลาและสถานที่ที่เกิดเหตุไปที่หมายเลข 1197 หรือแจ้งที่จราจรตาเพชร www.trafficpolice.go.th ก็จะมีการเก็บรวบรวมข้อมูลไว้ แต่ปัญหาแท็กซี่ไม่รับผู้โดยสารก็ยังคงมีให้เห็นอยู่เหมือนเดิม 




