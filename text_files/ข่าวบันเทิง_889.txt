เปิดตัวให้ขนลุกกันไปได้หลายสัปดาห์ รายการ "คนอวดผี" สานต่อความน่ากลัวในวันที่ 1 ธ.ค.นี้ กับเรื่องราวที่ยากเกินพิสูจน์ของ สีดา พัวพิมล คุณแม่ของพระเอกดัง อ๊อฟ-อภิชาติ ที่เสียชีวิตไปแล้ว
โดยการบันทึกเทปวันนั้นทีมงานรายการขออนุญาตเชิญวิญญาณ อ๊อฟ มาในรายการ โดยเชิญ อาจารย์เจน คนรู้กรรม ที่มีความถนัดด้านการเชิญดวงวิญญาณมาพูดคุย เมื่อเริ่มพิธีจุดธูปเชิญวิญญาณไม่นาน อ.เจน ก็หันมาบอกคุณแม่สีดาว่า อ๊อฟมาแล้ว ยืนอยู่  ข้าง ๆ ใส่เสื้อสีเหลือง สวมกางเกงยีน เขามาด้วยอาการหนาวสั่นและอ่อนแรง มีคน คุมมาด้วย 2 คน ทำเอาทั้งเหล่าพิธีกรและทีมงานพากันขนลุก แล้วที่ทำให้คุณแม่อึ้ง เมื่อคุณเจนบอกต่ออีกว่า "คุณอ๊อฟฝากบอกคุณแม่ว่า ขอบคุณมาก สำหรับนมสดที่คุณแม่ทำบุญไปให้เสมอ ๆ อ๊อฟได้ รับแล้ว" จากนั้นคุณเจนถามอ๊อฟว่า  เป็นอะไรถึงเสีย แต่อ๊อฟ ไม่ตอบ แต่เอามือจับหน้าอก ก่อนจะ   บอกว่า "วูบแรกก่อนเสียชีวิตคิด  ถึงลูก เป็นห่วงลูกมาก อยากฝากให้ คุณแม่ช่วยดูแลลูกสาวอ๊อฟด้วย" ได้   ฟังเท่านั้นแหละ คุณแม่สีดา ถึงกับปล่อยโฮร้องไห้อย่างสะอึกสะอื้น ก่อนจะพูดว่า      "อ๊อฟ ถ้าอ๊อฟอยู่ที่นี่จริง แม่อยากบอกอ๊อฟว่าแม่คิดถึงอ๊อฟมาก ๆ อ๊อฟช่วยกอดแม่หน่อย แม่เหงาและอ้างว้าง ทำไมลูกรีบมาทิ้งแม่ไปแบบนี้" งานนี้ทำเอาสามพิธีกรและทีมงานในสตูดิโอถึงกับน้ำตาไหลไปตาม ๆ กัน เรื่องราวทั้งหมดจะจบลงอย่างไร ติดตามชมเรื่องราวได้ในรายการ "คนอวดผี" ห้าทุ่มคืนวันพุธนี้ทางช่อง 7
อภิชาติ พัวพิมล เสียชีวิตเมื่อ วันที่ 16 พฤศจิกายน 2549 ชื่อเล่น อ๊อฟ เป็นนักแสดงที่มีฉายาว่า "คีอานู รีฟเมืองไทย" หรือ "คีนู อ๊อฟ" เป็น บุตรของนายอมรจักร วิญญทาน และ นางสีดา พัวพิมล มีพี่น้อง 2 คน อภิชาติ เสียชีวิต ด้วยโรคหอบหืด และมีอาการเส้นเลือดหัวใจตีบแทรกซ้อน รวมอายุ 30 ปี 3 เดือน