ประธานคณะกรรมการกลางฯ (FAT NC) พล.ร.อ. สุรวุฒิ มหารมณ์ "เสธโต" ออกมาให้สัมภาษณ์กับสื่อมวลชน เรื่อง อนงค์ ล่อใจ ประธานสโมสรสุราษฎร์ เอฟซี คนล่าสุดยื่นฟ้องศาลปกครองให้ระงับการเลือกตั้ง 30 เสียง มีโอกาสสูงที่ฟีฟ่าจะลงดาบแบนฟุตบอลไทยหลังจาก อนงค์ ล่อใจ ประธานสโมสรสุราษฎร์ เอฟซี ได้รวบรวม 4 สโมสรคือ สุราษฎร์ เอฟซี, พังงา เอฟซี,ยะลา ยูไนเต็ด และ ปัตตานี เอฟซีทั้ง 4 สโมสรมอบอำนาจให้ อนงค์ ล่อใจ เป็นผู้ไปแจ้งดำเนินคดีต่อศาลปกครอง จ.นครศรีธรรมราช ดำเนินคดีหลายเรื่องขอให้ศาลไต่สวนฉุกเฉินเรื่องที่เป็นประเด็นคือ ขอให้มีคำสั่งระงับการเลือกตั้ง วันที่ 22 มกราคมนี้ พร้อมทั้งฟ้อง การกีฬาแห่งประเทศไทย, FAT NC และ สมาคมฟุตบอลแห่งประเทศไทยศาลปกครอง จ.นครศรีธรรมราช ให้ผู้ถูกฟ้องไปแก้คำร้อง ณ ที่ศาล ในวันที่ 21 มกราคม เวลา 9.00 น. "เสธ.โต" กล่าว "ปฏิเสธที่แก้คดีเรื่องนี้เพราะคงไปไม่ได้พร้อมสั่ง กกท.ทำเรื่องดำเนินการว่าไม่สามารถไปได้ ขณะที่ นายกสมาคมกีฬาจ. สุราษฎร์ธานี ที่ไม่ใช่มาจากกลุ่มของ อนงค์ ล่อใจ เดินมาพบกับ "เสธ.โต" กังวลว่าประชาชนชาวสุราษฎร์ธานี จะเป็นตัวก่อเหตุให้ฟุตบอลไทยถูกแบน และจะเป็นจำเลยต่อสังคมของคนทั้งประเทศนี้ อ้างว่า ตนมีสิทธิ์ ส่วนทางด้าน อนงค์ ไม่มีสิทธิ์ จะไปยื่นคัดค้านต่อศาลพรุ่งนี้"ประธาน FAT NC ยังกล่าวอีกว่า "ได้รายงานให้ฟีฟ่ารับทราบแล้วว่ามีการดำเนินการอย่างนี้เกิดขึ้น ทางฟีฟ่าบอกว่าขั้นแรกจะส่งหนังสือให้ผู้ฟ้องถอนคดีแต่ถ้าหากไม่ถอนคดี แล้วถ้าศาลมีการดำเนินการไต่สวนต่อไป ฟีฟ่าจะแบนฟุตบอลไทยทันที"
นาที 3.43 มาฟัง "เสธ.โต" พูดถึงประเด็นเรื่องฟ้องร้อง

เครดิตคลิป : V-Feint[You Tube]