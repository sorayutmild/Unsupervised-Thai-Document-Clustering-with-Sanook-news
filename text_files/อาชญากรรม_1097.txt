วันนี้ 28 ก.ค. 59 จากกรณีไฟไหม้ห้างเมเจอร์ ปิ่นเกล้า เมื่อเวลาประมาณ 11.33 น. พบผนังอาคารด้านนอกของห้างสรรพสินค้าเมเจอร์ ซีนีเพล็กซ์ สาขาปิ่นเกล้า พังถล่มลงมา หลังจากเกิดเพลิงไหม้ และตัวอาคารเริ่มร้าว ซึ่งล่าสุดเวลาประมาณ 14.00 น.เจ้าหน้าที่สามารถควบคุมเพลิงได้แล้ว
ล่าสุด เจ้าหน้าที่พบชั้น 3 อาจทรุดตัว ผอ.เขตบางพลัดเผยสาเหตุเกิดจากป้ายไฟในโรงภาพยนตร์ช็อตเกิดประกายไฟ และยังไม่มีรายงานผู้เสียชีวิต
ขอบคุณภาพจาก คุณนิติการณ์ บินกาซัน อาสาสมัครบรรเทาสาธารณภัย ใต้ 39-00 ฐานวิษณุ