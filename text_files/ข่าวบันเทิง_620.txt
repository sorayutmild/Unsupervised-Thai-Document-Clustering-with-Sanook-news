อีกหนึ่งอดีตดาราเด็กที่หายหน้าหายไปจากวงการ "น้องแพร ณัฏฐธิดา" ที่ย้อนกลับไปเมื่อสิบปีก่อน ยังคงวนเวียนบนหน้าจอโทรทัศน์ นับเป็นอีกหนึ่งดาราเด็กเจ้าบทบาท โดยเฉพาะฉากร้องไห้ ที่ใครเห็นก็สงสารไปตามๆ กัน ถ้าจำไม่ผิด ละคร "เงาอโศก" เมื่อปี 2551 น่าจะเป็นผลงานล่าสุด
ปัจจุบัน "แพร ณัฏฐธิดา ดำรงวิเศษพาณิชย์" โตเป็นสาวเต็มตัว อายุ 18 ปีบริบูรณ์ สวยวิ้งค์!! "ตาใสแป๋ว" ยังคงเป็นเอกลักษณ์เด่น นอกจากนี้ "น้องแพร" ยังเรียนเก่งมากๆ ด้วย เพราะกำลังศึกษาอยู่ คณะสถาปัตยกรรมศาสตร์ (หลักสูตรนานาชาติ) จุฬาลงกรณ์มหาวิทยาลัย แต่เห็นสวยๆ แบบนี้ แถมยังมีพื้นฐานการแสดง ไม่แน่อาจจะได้เห็น "น้องแพร" หวนคืนวงการ กลับมาเป็นนางเอกละครอีกครั้งก็ได้