หากคุณผู้ชายอยากให้คู่รักมีอารมณ์ร่วมขณะมีเพศสัมพันธ์ คุณอาจจำเป็นต้องเรียนรู้จุดสำคัญอย่าง คลิตอริส ในผู้หญิง ที่อาจช่วยกระตุ้นอารมณ์ทางเพศฝ่ายตรงข้ามให้รู้สึกเดียวกับคุณได้ยามดำเนินกิจกรรมบนเตียง Hello คุณหมอ จึงขอพามารู้จักกับคลิตอริสนี้ให้มากขึ้น พร้อมเผยเทคนิคที่ทำให้คู่รักไปถึงจุดสุดยอดมาฝากทุกคนกัน
คลิตอริส (Clitoris) คืออะไร
คลิตอริส (Clitoris) หรือ ปุ่มกระสัน เป็นส่วนหนึ่งของอวัยวะเพศที่อยู่เหนือปากช่องคลอด มีลักษณะเป็นตุ่มนูนวงรีเล็กๆ คล้ายไข่มุก ถึงแม้การสัมผัสภายนอกคลิตอริสจะดูเหมือนมีขนาดค่อนข้างเล็ก แต่หากมีการตรวจสอบที่ลึกลงไปคลิตอริสอาจมีโครงสร้างที่ใหญ่ถึง 7-9 เซนติเมตรเลยทีเดียว
ในส่วนของคลิตอริส หรือปุ่มกระสันนี้มีความรู้สึกไวต่ออารมณ์ทางเพศอย่างมาก เมื่อถูกสัมผัสเพื่อกระตุ้นให้เกิดอารมณ์ทางเพศ ที่สำคัญคลิตอริส มีเส้นปลายประสาทจำนวนมากอยู่ภายใน ทำให้เมื่อได้รับการถูกสัมผัสเพื่อกระตุ้นให้เกิดอารมณ์ทางเพศจึงก่อให้เกิดความอ่อนไหวทางด้านอารมณ์ได้อย่างง่ายดาย และนำพาให้ทั้งฝ่ายไปถึงจุดสุดยอด โดยไม่จำเป็นต้องเล้าโลมคู่รักให้เปลืองเวลามานัก อีกทั้งยังเป็นการสร้างความสุขในขณะทำกิจกรรมได้เพิ่มมากขึ้นอีกด้วย
สภาวะทางสุขภาพที่อาจเกิดขึ้นกับคลิตอริส
คลิตอริสค่อนข้างมีพื้นผิวบอบบางเป็นอย่างมาก ทำให้บางครั้งเมื่อได้รับการกระตุ้นที่รุนแรงจนเกินไป ก็อาจก่อให้เกิดอาการ หรือสัญญาณความเจ็บปวด เหล่านี้ ขึ้นมาได้

รู้สึกปวดบริเวณปากช่องคลอด หรืออวัยวะเพศ
เกิดอาการคันระคายเคืองจากการติดเชื้อในช่องคลอด เช่น การติดเชื้อจากยีสต์ หรือโรคติดต่อทางเพศสัมพันธ์ อาการคันที่เชื่อมโยงกับมะเร็งปากมดลูก
อาการปวดจากการบีบรัดอวัยวะเพศของผู้หญิง

เมื่อเกิดอาการดังกล่าวขึ้น คุณสามารถขอเข้ารับคำปรึกษาได้จากแพทย์ผู้เชี่ยวชาญในเบื้องต้น หากเป็นในกรณีที่ไม่รุนแรงมากนัก แพทย์อาจแนะนำการรักษาด้วยการทาครีม หรือยาปฏิชีวนะสม่ำเสมอ แต่หากเป็นในกรณีที่รุนแรง เช่น เนื้องอก หรือมะเร็ง ที่เผยลักษณะเป็นก้อน คุณอาจจำเป็นต้องได้รับการวินิจฉัยอย่างละเอียดเพิ่มเติมอย่างทันท่วงที เพื่อได้รับการรักษาที่เหมาะสมในลำดับถัดไป
วิธีกระตุ้นคลิตอริส ให้คู่รักถึงจุดสุดยอด
สิ่งที่คุณควรทำเป็นอันดับแรกเพื่อให้กระตุ้นคลิตอริสให้คู่รักของคุณอย่างได้ผล นั่นก็คือเช็กอารมณ์คู่รักของคุณ หรือหาวิธีเอาใจคู่รักให้หายจากความเหน็ดเหนื่อยเสียก่อน จากนั้นค่อยๆ สร้างอารมณ์ และใช้เทคนิคการกระตุ้นคลิตอริส ดังต่อไปนี้

ใช้มือหรือนิ้วสัมผัสคลิตอริสขึ้น-ลง ช้าๆ อย่างอ่อนโยน
ใช้วิธีการแตะเบาๆ ที่คลิตอริส โดยอาจเน้นเป็นจังหวะ ช้า หรือเร็ว แต่ควรอยู่ในระดับเบา เพื่อป้องกันการบาดเจ็บของบริเวณช่องคลอดคู่รักคุณ
นำมือ หรือนิ้วของคุณสัมผัสวนรอบๆ คลิตอริสเป็นวงกลมอย่างช้าๆ
เริ่มเข้าสู่ภายในช่องคลอดช่องอย่างนุ่มนวล ด้วยการใช้นิ้วมือ หรืออุปกรณ์ช่วยอย่างเซ็กส์ทอย เข้ามาร่วมกระตุ้น

ที่สำคัญสิ่งที่คุณพึงระวังในการกระตุ้นอารมณ์ทางเพศของฝ่ายตรงข้ามก่อนเริ่มมีเพศสัมพันธ์นั้น อาจจำเป็นอย่างมากในการทำความสะอาดอวัยวะต่างๆ ก่อนเกิดการสัมผัสกันขึ้น อีกทั้งคุณผู้ชายควรสวมใส่ถุงยางอนามัยร่วมด้วยทุกครั้งก่อนการมีเพศสัมพันธ์ เพื่อเป็นการป้องกันเชื้อโรค และโรคติดต่อทางเพศสัมพันธ์ที่อาจตามมาในอนาคตได้