22 กันยายน  พ.ต.ท.พิสิฐ  อุ่นใจ พนักงานสอบสวน(สบ.3)สภ.พรหมพิราม จ.พิษณุโลก รับแจ้งเหตุมีคนถูกฆ่าถูกฝังดินไว้ที่ใต้ต้นมะม่วงหลังบ้านเลขที่ 4 หมู่ 12 ต.พรหมพิราม   หลังรับแจ้งรุดไปตรวจสอบที่เกิด 
โดยที่เกิดเหตุมีชาวบ้านอีกประมาณ 50 คนช่วยกัน ขุดดินใต้ต้นมะม่วงกว้าง 1 เมตร ลึก ลงไป 1.5 เมตร จนพบโครงกระดูกของมนุษย์ ในสภาพนอนหงายกะโหลกศีรษะด้านหน้าแตกคล้ายถูกทุบด้วยของแข็ง เนื้อตัวเปื่อยยุ่ยจนเหลือแต่โครงกระดูก คาดว่าชีวิตมาแล้วไม่ต่ำกว่า 3 เดือน  สันนิษฐานในเบื้องต้นศพดังกล่าวน่าจะเป็น นางราตรี  ทองดี อาย 21 ปี อยู่บ้านดังกล่าว ที่ทางญาติได้แจ้งความหายไว้เมื่อ 4 เดือนที่ผ่านมา ต่อมาได้ประสานของเจ้าหน้าที่ตำรวจวิทยาการเขต 33 พิษณุโลก เพื่อเก็บหลักฐานเพิ่มเติม 
จากการสอบถามนางสมจิตร จิตรประจักษ์ อายุ 55 ปี แม่ของผู้เสียชีวิตทราบว่า นางราตรี บุตรสาวของตนเองได้แต่งงานกับนายเสนี  ทองดี อายุ 27 ปี ซึ่งเป็นเจ้าของบ้านพักหลังดังกล่าวจนมีบุตรด้วยกัน 1 คน ก่อนเกิดเหตุประมาณ 2 เดือน ตนแวะมาหาบุตรสาว แต่ทราบจากลูกเขยว่า บุตรสาวหนีออกจากบ้านไปสองเดือนแล้ว ตอนแรกไม่ได้เอะใจ คิดว่าบุตรสาวได้ทะเลาะกับสามีและหนีออกจากบ้านไปไม่นานก็กลับมา หลังจากนั้นนายเสนี  ได้ไปแจ้งความคนหายไว้ที่ สภ.พรหมพิราม  จนเวลาผ่านไปนานถึง 4 เดือน
"ลูกสาวมาเข้าฝันว่าถูกฆ่าตายและนำศพมาฝั่งไว้ที่ใต้ต้นมะม่วงหลังบ้าน ดิฉันกับญาติจึงได้มาขุดบริเวณดังกล่าวแต่ก็ไม่พบ และกลับไปที่บ้านที่พิจิตรและปรึกษากับญาติพี่น้องช่วยกันตามหาบุตราสาว จนเมื่อคืนที่ผ่านมาบุตรสาวได้มาเข้าฝันอีกว่าตนเองถูกฝังอยู่ที่เดิมที่แม่เคยไปขุดครั้งก่อนแต่ให้ขุดลึกลงไปกว่าเดิม ในเช้าวันนี้จึงย้อนกลับมาขุดลึกลงไปจนพบโครงกระดูกมนุษย์ดังกล่าว คาดว่าจะเป็นศพของนางราตรี บุตรสาวที่หายไปเมื่อ 4 เดือนตอน ต้องรอผลพิสูจน์ทางนิติวิทยาศาสตร์อีกเพื่อยืนยันว่าเป็นใคร" นางสมจิตร ทั้งนี้เจ้าหน้าที่ตำรวจจะได้เรียกตัวผู้ที่เกี่ยวข้องมาสอบสวนเพิ่มเติมหาคนร้ายรายนี้และผู้ร่วมกระทำความผิดรายอื่นๆมาดำเนินคดีตามกฎหมายโดยเร็ว
 