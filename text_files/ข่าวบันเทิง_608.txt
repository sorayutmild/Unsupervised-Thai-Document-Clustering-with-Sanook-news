
งานวันเกิดเมย์ เฟื่องอารมย์ เจ้าตัวเชิญสื่อร่วมยินดีพร้อมแก๊งเพื่อนดาราคนสนิท ประกาศข่าวแต่งงาน
เมย์ เฟื่องอารมย์ หลังจากมีข่าวหลุดออกมาว่าเจ้าตัวกำลังจะมีข่าวดีมีทายาทตัวน้อย ๆ ให้กับ หนุ่ม กรรชัย ได้ชื่นชม ซึ่งข่าวดังกล่าวคนในวงการบางคนที่รู้และอยากแสดงความยินดีแบบออกสื่อ ความเลยแตกเรื่องสาวเมย์ กำลังตั้งครรภ์แล้ว แต่ทั้งหมดยังถูกเก็บเป็นความลับ!!
ล่าสุดวันนี้ (21 พ.ค.) เป็นวันเกิด "เมย์ เฟื่องอารมย์" โดยปีนี้สาวเมย์มาแปลกกว่าปีก่อน ๆ เนื่องจากมีการเชิญสื่อมวลชนมาร่วมทำข่าวด้วย นอกจากนี้เพื่อน ๆ ในวงการบันเทิงต่างขึ้นรูปของ เมย์ และ หนุ่ม พร้อม ๆ กับโพสต์ข้อความว่า "ขอแสดงความยินดี"
ล่าสุด เมย์ และ หนุ่ม ทำเซอร์ไพรส์ประกาศแต่งงาน พร้อมกับโชว์ภาพทะเบียนสมรส ที่ทั้งคู่ได้ทำพิธีแต่งงานตามแบบประเพณีไทยภายในครอบครัว พร้อมกับเผยเรื่องราวความในใจทั้งหมดว่าได้แต่งงานกันมาแล้วประมาณปีครึ่ง ตอนนี้ท้องได้ 3 เดือนแล้ว
เมย์ - อยู่วงการมานาน วันนี้เป็นวันที่ดีของเมย์ เมย์ก็เลยอยากมอบสิ่งดี ๆ ให้กับทุกคน"
หนุ่ม - วันนี้ต้องแจ้งข่าวดีว่าเมย์กำลังมีน้อง ตอนนี้ 3 เดือนแล้ว ซึ่งเราใช่วิธีทางวิทยาศาสตร์ ก็เลยทำให้เมย์ไม่สามารถออกมารับงานในช่วงก่อนหน้านี้ได้
หนุ่ม - จริง ๆ เรื่องแถลงข่าววันนี้เป็นเรื่องรองนะครับ เพราะความตั้งใจของเราก็คืออยากให้พี่ ๆ สื่อมวลชนทุกคนมาร่วมรับประทาอาหารร่วมแสดงความยินดีกับเมย์ในงานวันเกิดในวันพิเศษของเขา
หนุ่ม - ท้องก่อนแต่งหรือเปล่าอันนี้เราต้องแจ้งว่าเราจดทะเบียนกันไปแล้ว และจัดงานกันไปแล้ว เมื่อประมาณปีครึ่ง ซึ่งผู้ใหญ่ก็รับรู้ทุกอย่าง
เมย์ - ขอโทษด้วยสาเหตุที่เราไม่บอกใครเพราะเราถือเคล็ดเรื่องนี้คือเราแต่งปี 2555 ซึ่งหมอดูทุกคนบอกว่าถ้าจะแต่งปีนี้ห้ามประกาศเด็ดขาด เราก็เลยไม่ได้บอกใคร จนมาถึงวันนี้ค่ะ
หนุ่ม - จะมีฉลองแน่นอนครับ แต่อาจจะเป็นช่วงหลังคลอด เนื่องจากเราอยากจูงมือน้องเข้าไปร่วมในงานแต่งด้วย
เมย์ - คือเมย์ได้ไข่น้อย เลยไม่ได้เลือกเพศ ไม่กล้าเลือกด้วย เพราะไม่อยากเสี่ยง
หนุ่ม - ไม่ใช่ว่าผมไม่มีน้ำยานะ เพียงแต่ว่าคุณเมย์เขาเคยผ่าซีส เราก็เลยต้องใช้วิธีผสมไข่แทน (หัวเราะ)
เมย์ - กำหนดคลอดปลายเดือนพฤศจิกายน ซึ่งตอนนี้เมย์ต้องระมัดระวังตัวเป็นพิเศษ แต่ก็คิดนะว่าเดือนหน้าอาจจะต้องเริ่มทำงานบ้าน เพื่อให้ร่างกายมันแอคทีฟ
หนุ่ม - เรื่องสินสอดก็คงต้องมีบ้าง แต่ว่าขอไม่บอกดีกว่า ส่วนแหวนที่ใส่มาในวันนี้ก็เป็นแหวนที่เรามอบให้กันเมื่อวันงาน
เมย์ - วันแต่งงานของเราก็เป็นงานเล็ก ๆ มีญาติผู้ใหญ่ประมาณ 50 คน ไม่มีเพื่อนเลย อีกอย่างตอนนี้เมย์เปลี่ยนชื่อด้วยเป็น "ปทิดา กำเนิดพลอย" เพราะหมอดูบอกว่าชื่อเก่าไม่ค่อยโอเคกับนามสกุลพี่หนุ่ม
1 ปีที่ผ่านมาสำหรับชีวิตคู่เป็นยังไงบ้าง ?
หนุ่ม - ตั้งแต่แต่งงานก็ต้องเลิกแรดครับ เพราะเรามีคนให้ต้องดูแลแล้ว
เมย์ - พี่หนุ่มดีมากเลยค่ะ เขาเป็นห่วงเมย์ตลอด ดูแลเมย์ทุกอย่าง จนเมย์รู้สึกว่าถ้าหากว่าพี่หนุ่มป่วยเมย์คงดูแลเขาได้ไม่ดีเท่าที่เขาดูแลเมย์
หนุ่ม - เครียดครับ แต่พอรู้ว่าเขาโอเคเราก็แฮปปี้ หายเครียด หายกังวล
เมย์ - ตอนแรกก็ร้องไห้เครียดเหมือนกันค่ะ เพราะอย่างที่บอกเรามีลูกยาก แต่ว่าตอนนี้เราได้ยินเสียงหัวใจเขาแล้ว ก็แฮปปี้ขึ้น แต่คุณหมอก็บอกว่ายังต้องตรวจเช็คเรื่อย ๆ เพราะเมย์อายุเยอะแล้ว
มีคำสัญญาให้กันและกันหรือเปล่า
หนุ่ม - ตอนที่แต่งงานผมก็บอกกับผู้ใหญ่ครับว่า ถึงช่วงที่ผ่านมาผมจะมีข่าวนู่นนั่นนี่กับใครเยอะแยะมแต่นับจากันนี้ไปผมจะดูแลเมย์คนเดียว รักเขาคนเดียว ไปตลอด
เมย์ - เมย์ไม่ได้ให้คำสัญญาอะไรกัลพี่หนุ่มเลยค่ะ เพราะใจเมย์อยู่กับเขาอยู่แล้ว อย่างทุกวันนี้เวลาเมย์มองหน้าเขาเมย์ก็ยังรู้สึกรักเขาไม่เคยเสื่อม
ถ้าหากน้องคนนี้เกิดแล้วจะมีน้องอีกสักคนไหม ?
หนุ่ม - ก็คงต้องดูกันก่อนครับ เรายังไงก็ได้อยู่แล้ว
ฮันนีมูนกันที่ไหน ?
หนุ่ม - ไปแล้วครับที่ มาเก๊า ฮ่องกง ไปไหว้พระ (หัวเราะ) ประมาณ 10 วันครับ
อย่างวันนี้วันเกิดเมย์เราได้ให้อะไรเขาเป็นพิเศษบ้างไหม ?
หนุ่ม - ไม่ได้ให้อะไรครับ เพราะในท้องเขาก็คือของขวัญที่ดีที่สุดสำหรับเราสองคนแล้ว
ทีมข่าวบันเทิง Sanook! News ขอแสดงความยินดีด้วยนะจ๊ะ