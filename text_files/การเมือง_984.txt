นายเสข วรรณเมธี อธิบดีกรมสารนิเทศ กล่าวว่า กรณีการได้วีซ่าของนายเอกภพ เหลือรา หรือ ตั้ง อาชีวะ ที่โพสต์ลงเฟซบุ๊กถึงสถานะว่า ได้รับอนุญาตให้อาศัยอยู่ในประเทศนิวซีแลนด์
โดยกระทรวงต่างประเทศได้เชิญอุปทูต Shannon austin นิวซีแลนด์ในไทย มาสอบถามถึงสถานะของตั้ง อาชีวะ ซึ่งทราบว่าอุปทูตจะขอกลับไปตรวจสอบข้อมูลที่ด่านตรวจคนเข้าเมืองนิวซีแลนด์ ซึ่งกระทรวงต่างประเทศห่วงกังวลต่อประเทศนิวซีแลนด์ เนื่องจากนายเอกภพ ได้ประโยชน์จากรัฐบาลนิวซีแลนด์ในการพำนักและเคลื่อนไหวทางการเมือง ส่งผลต่อความมั่นคงของไทย ในขณะที่กำลังนำประเทศเข้าสู่ความสมานฉันท์ จึงอยากให้นิวซีแลนด์พิจารณาตามสมควร
อีกทั้งกระทรวงต่างประเทศยังได้รับรายงานว่ามีคนไทยในนิวซีแลนด์ และคนนิวซีแลนด์ไม่พอใจกับการกระทำของนายเอกภพ และทำหนังสือไปยังนายกรัฐมนตรีนิวซีแลนด์ และ ส.ส. จึงอยากให้เพิกถอนสถานะนายเอกภพ
ทั้งนี้ กระทรวงต่างประเทศจะประสานขอความชัดเจนกับเอกอัครราชทูตนิวซีแลนด์ในประเทศไทยเพื่อขอความชัดเจนเรื่องสถานะของนายเอกภพอีกครั้ง