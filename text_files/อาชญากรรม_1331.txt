ตำรวจแม่เมาะ จ.ลำปาง รวบ หนุ่มก่อสร้าง วัย 26 ปี หลังบุกข่มขืนยาย วัย 86 ปี เมื่อกลางดึกที่ผ่านมา
นายดิษฐร แวงภูลา อายุ 26 ปี เป็นชาวกำแพงเพชร และเป็นคนงานของบริษัทรับเหมาก่อสร้างแห่งหนึ่ง ในอำเภอแม่เมาะ จ.ลำปาง ถูกเจ้าหน้าที่ตำรวจชุดสืบสวน สภ.แม่เมาะ ลำปาง จับกุมตัว หลังก่อเหตุข่มขืน นางแก้ว (นามสุมมุติ) วัย 86 ปี ราษฎรบ้านห้วยคิง อ.แม่เมาะ
โดย ยายแก้ว ให้การว่า เมื่อเวลา 01.00 น. ที่ผ่านมา ขณะที่กำลังนอนหลับอยู่ในบ้านเพิงไม้ ท้ายหมู่บ้าน ต้องตื่นมากลางดึก หลังถูก นายดิษฐร ขึ้นมาคร่อมตัว แล้วใช้กำลังปลุกปล้ำ ทั้งที่พยายามดิ้นหนีและขัดขืน แต่ไม่มีแรง ประกอบกับตนเป็นหญิงชราและพิการสายตา 1 ข้าง กระทั่งถูก นายดิษฐร ข่มขืนสำเร็จความใคร่ไป 1 ครั้ง หลังก่อเหตุแล้ว นายดิษฐร ก็ได้หลบหนีและทิ้งหลักฐานสำคัญ เป็นสร้อยข้อมือหล่นไว้
จากนั้น ยายแก้ว นำสร้อยข้อมือไปให้ผู้ใหญ่บ้านห้วยคิง และเล่าเหตุการณ์ทั้งหมดให้ฟัง จนกระทั่งไปแจ้งความไว้ที่ สภ.แม่เมาะ และนำยายแก้ว ไปตรวจร่างกายที่ ร.พ.แม่เมาะ ไม่นานนัก ตำรวจได้ สืบเสาะจนทราบว่า สร้อยข้อมือเป็นของ นายดิษฐร จึงตามจับกุมต้วมา
ด้าน นายดิษฐร ให้การรับสารภาพตลอดข้อกล่าวหาว่า ทำไปเพราะอารมณ์เปลี่ยว หลังตื่นขึ้นมากลางดึก โดยตนทราบว่า ยายแก้ว นั้น อยู่บ้านคนเดียว จึงบุกเข้าข่มขืนดังกล่าว
 
 
 