ผมได้รับข่าวจากสภาเยาวชนกทม.ว่ากระทรวงวัฒนธรรมจะจัดงานสัมมนาเรื่อง  “การส่งเสริมการใช้อินเทอร์เน็ตและเกมเชิงบวก สำหรับเด็กและเยาวชน”  พร้อมกันนี้จะมีการเปิดตัว โปรแกรมป้องกันเด็กติดเกมเชิงบวก (GamerGuard)  ที่พัฒนาร่วมกับสถาบันเทคโนโลยีพระจอมเกล้าเจ้าคุณทหารลาดกระบังด้วยครับ  ซึ่งผมได้รับลิงค์ดาวน์โหลดโปรแกรมมาด้วยเลยนำมารีวิวครับ
คุณสมบัติที่น่าสนใจของโปรแกรม GamerGuard

ตั้งค่าเพื่อเฝ้าดูการใช้งานเกม และอินเทอร์เน็ต
ดูข้อมูลสถิตการใช้งานเกม และอินเทอร์เน็ต
ดูข้อมูลความรู้เกี่ยวกับการเล่นเกม และใช้อินเทอร์เน็ตอย่างปลอดภัย

การติดตั้ง และการใช้งานโปรแกรม GamerGuard
GamerGuard สามารถติดตั้งเหมือนโปรแกรมอื่นทั่วไป เมื่อจบการติดตั้งแล้วจะมีหน้าต่างให้ตั้งรหัสผ่านสำหรับเข้าโปรแกรม
GamerGuard สามารถเข้าถึงโปรแกรมได้ทาง System Tray ในหน้าจอหลักต้องใส่รหัสผ่านทุกครั้ง
GamerGuard เมื่อเข้าไปแล้วจะพบ 3 ส่วนหลักคือ การตรวจตราเกม (ตั้งค่าโปรแกรมที่ให้เฝ้าติดตาม), รายงานสถิติ และข้อมูลความรู้
ลองใช้โปรแกรม GamerGuard อยู่พักใหญ่ๆ แล้วพบว่า
GamerGuard หน้าต่างล็อกอิน และหน้าต่างสรุปผลจะแสดงผลเพื้ยนเมื่อไม่ได้ตั้งค่าหน้าจอตามที่แนะนำ
GamerGuard โปรแกรมไม่มีฐานข้อมูลเกม (แม้แต่เกมไพ่ของ Windows) ผู้ใช้เพิ่มการตั้งค่าสำหรับเกมเข้าไปเอง
GamerGuard โปรแกรมรู้จักเว็บเบราว์เซอร์ชื่อดัง (IE , Firefox ,Google Chrome และ  Opera)  ทำให้สามารถเริ่มบันทึกสถิตได้ทันทีแต่ถ้าเป็นเว็บเบราว์เซอร์ที่ไม่เป็นที่ นิยมเช่น Maxthon จะต้องตั้งค่าเพิ่มเข้าไปเอง  และไม่สามารถตั้งค่าให้ตรวจนับสถิตเป็นรายเว็บได้  (ถึงจะเปิดหาข้อมูลทำรายงานมันก็ยังนับสถิตอยู่ดีครับ)
GamerGuard โปรแกรมสรุปข้อมูลให้เป็นรายวัน (ย้อนหลังได้สูงสุด 14 วัน)
GamerGuard เมื่อเปิดเกม หรือเว็บเบราว์เซอร์ไปครบ 1 ชั่วโมงจะมีป็อบอัพขึ้นมาแจ้งเตือน พร้อมแสดงเคล็ดลับการใช้งานคอมพิวเตอร์อย่างปลอดภัย
สรุป
โปรแกรมนี้สมชื่อครับ ว่าเป็นการป้องกันเด็กติดเกมเชิงบวก  เพราะไม่มีคุณสมบัติการบล็อคโปรแกรม หรือเว็บตามที่ผมวาดฝันไว้  (เข้าใจว่านั้นเป็นการหักดิบ) มีแต่เพียงการเก็บข้อมูลสถิต  แต่ในแง่ของผู้ปกครองที่อาจต้องออกไปทำงานในช่วงที่ลูกหลานอยู่บ้านก็สามารถ ดูสถิตคร่าวๆ ได้ว่า ระหว่างที่เราไม่อยู่นั้นมีการใช้งานเกม  และอินเทอร์เน็ทมากแค่ไหน ตัวโปรแกรมใช้งานง่าย ไม่ซับซ้อน  ซึ่งผมประทับใจมากสำหรับการเป็นเวอร์ชั่นแรกที่ให้ประสบการณ์การใช้งานที่ดี ครับ สนใจก็ลองดาวน์โหลดจากเว็บโครงการได้ครับ
http://www.c-me.go.th/Front/PublishRelations.aspx?ID=5609170001
สำหรับท่านที่สนใจงานสัมมนาเรื่อง  “การส่งเสริมการใช้อินเทอร์เน็ตและเกมเชิงบวก สำหรับเด็กและเยาวชน”  ที่จัดโดยกระทรวงวัฒนธรรม  และสถาบันเทคโนโลยีพระจอมเกล้าเจ้าคุณทหารลาดกระบัง  งานจัดที่โรงแรมเอส.ดี.อเวนิว วันที่ 23 กันยายน นี้ครับ
 