เกมส์ PS1
      นับว่าเป็นช่วงเวลาที่ติดตรึงอยู่ในใจเหล่าเกมเมอร์ไม่ใช่น้อยล่ะครับ  สำหรับยุคของเครื่อง PlayStation ซึ่งเป็นยุคแห่งเกม 3D ยุคแรก  หลายคนก็พยายามที่จะหามาจับของเป็นเจ้าของ  ใครที่งบไม่ถึงก็อาจจะต้องใช้วิธีการเช่าเล่นเอา ในสมัยนั้นก็มีเกมสนุกๆ  ออกมาให้เล่นกันมากเลยทีเดียว วันนี้ผมก็เลยจะมาทำการดักแก่ซักเล็กน้อย  เอาเกมที่ฮิตกันสุดๆ ในสมัยนั้นมาให้ชมกันว่ามีอะไรบ้าง  
Biohazard (Resident Evil)
เกมส์ PS1
      เกม Action Survivor สยองขวัญจาก Capcom  ที่เรียกได้ว่าแทบทุกคนต้องเคยเล่น  ไปร้านขายเกมร้านไหนก็เปิดให้ดูมันทุกร้าน (แล้วเด็กๆ  ก็จะไปมุงด้วยความตื่นเต้น)  ไขปริศนาหาทางออกพร้อมต้องต่อกรกับเหล่าซอมบี้น่าสยองในบรรยากาศที่ชวนขนลุก  จะเปิดประตูทีก็ต้องมีฉากให้ลุ้นว่าในห้องจะต้องเจออะไรบ้าง  
Twisted Metal
เกมส์ PS1
      เกมขับรถบ้าระหํ่าหลุดโลก ไม่ใช่การแข่งกันวิ่งให้เร็วที่สุด  แต่เป็นการทำลายชาวบ้านด้วยอาวุธตะบักตะบวยไม่ว่าจะเป็นระเบิดกระโหลกไปยัน ไอติมสีชมพูบินลัลลั่า จากเหล่ารถมากมายหลากหลาย  ซึ่งบางคันก็ไม่คิดว่ามันจะขับได้ด้วยซํ้า แถมกระโดดได้อีกต่างหาก  (แล้วทุกคนก็จะกดสูตร ปึ๊งง เอา Minion ออกมาใช้ โกงหลาย 555) 
Tomb Raider
เกมส์ PS1
      สาวสะบึมปืนคู่ ผู้กำเนิดมาพร้อมกับเครื่อง PlayStation กับเกม Action  Adventure บุกตะลุยไปตามที่ต่างๆ พร้อมปริศนาให้แก้ชวนปวดหัว  โดยมีฉากที่บีบหัวใจผู้เล่นสุดๆ เลยก็คือฉากที่ต้องว่ายนํ้านี่เอง  (เล่นเอ๋อๆ มีจมนํ้าบุ๋งๆ ม่องเท่งกันหมด 555+) 
Crash Bandicoot
เกมส์ PS1
      น้องหมาจอมป่วน Crash Bandicoot เกม Action แบบ side-scrolling  ออกแนวแฟนตาซี ซึ่งมีลูกเล่นเป็นฉาก 3D มีมุมกล้องหลากหลาย  เล่นสนุกจนเรียกว่าต้องมีแผ่นเกมติดบ้านกันหลายคน  (พอตอนโตกลับมาเล่นทำไมมันรู้สึกยากจังฟะ ม่องกันรัวๆ)  
Gran Turismo
เกมส์ PS1
      สุดยอดเกมแนว Racing  ที่ทำให้เกมเมอร์ต้องตะลึงกับระบบเกมที่ทำออกมาสมจริงโคตรๆ  ไม่ว่าจะเป็นการปรับแต่งจูนต่างๆ  แถมยังได้ลิขสิทธิ์ถูกต้องจากผู้ผลิตรถยนต์และสำนักแต่งต่างๆ  งานนี้ไม่ใช่เหล่าเกมเมอร์เล่นกันอย่างเดียว  แต่เหล่าบรรดาผู้ที่ครํ่าหวอดกับวงการรถยนต์ก็มาเล่นกันเป็นแถว  จนปัจจุบันนี้ทาง Sony ถึงกับบอกว่าเจ้า Gran Turismo ไม่ใช่เกม แต่เป็น  Real Driving Simulator ต่างหาก  
Ridge Racer 
เกมส์ PS1
      สำหรับผู้ที่เบื่อหน่ายกับความสมจริงจนหมดสนุก ก็หันมาดริฟท์สะท้านฟ้ากับ  Ridge Racer เกมแนว Racing ที่กำเนิดมาจากตู้ Arcade  จนกลายมาเป็นซีรี่ย์เกม Racing ที่ดริฟได้สะบั้นหั่นแหลก 
Tenchu
เกมส์ PS1
      ฉีกโลกเกมนินจา Action กับ Tenchu ที่มาในรูปแบบ Stealth Action  แตกต่างจากเกม Shinobi หรือ Ninja Gaiden  โดยผู้เล่นจะต้องลอบเข้าสังหารอย่าให้ใครจับได้  เรีบกว่าเป็นเกมแนวนินจาที่ทำได้ตื่นเต้นทีเดียว  
Silent Hill
เกมส์ PS1
      Bio Hazard ไม่ใช่เกม Action Survivor หลอนๆ เพียงเกมเดียว เพราะว่าทาง  Konami ก็ได้ทำเกมเข้ามาร่วมแจมด้วยกับ Silent Hill  เมืองหมอกที่เป็นกระแสดังมากๆ ในสมัยนั้นว่า "เกมแม่งโคตรหลอน"  
Castlevania: Symphony of the Night
เกมส์ PS1
      เรียกว่าเป็นสิ่งที่ "ปฏิวัติวงการแส้" กันสุดๆ กับ Castlevania: Symphony  of the Night ที่เปลี่ยนจากเกม Action ผ่านด่านแบบเดิมๆ  มาผสมผสานกับความเป็น RPG บุกตะลุยในปราสาท Dracula กับพ่อหนุ่มยาว Alucard  ในช่วงแรกๆ แฟนๆ  อาจจะไม่ค่อยชินเพราะว่าตัวเกมเปลี่ยนสไตล์ไปค่อนข้างเยอะมาก แต่ทว่าเจ้า  Castlevania: Symphony of the Night  ก็ถือว่าเป็นภาคที่ประสบความสำเร็จเป็นอย่างมากจนเป็นแนวทางให้แก่ภาคหลังๆ  อยู่หลายภาคเลยทีเดียว  
Final Fantasy VII
เกมส์ PS1
      การกลับมาอีกครั้งของซีรี่ย์เกม RPG ในตำนาน ที่มาบุกโลก 32 bit  เป็นครั้งแรก สำหรับ Final Fantasy VII  ซึ่งตัวเกมก็ทำออกมาได้ไม่ผิดหวังแฟนๆ  และกลายเป็นภาคที่ดีที่สุดในใจของหลายๆ คนเลยทีเดียว  
Metal Gear Solid
เกมส์ PS1
      ป๋าสเนคกลับมาโลดแล่นอีกครั้ง หลังจากสมัย Famicom และ MSX กับเกม Stealth  Action  แบบสุดติ่งที่สร้างชื่อเสียงจนเป็นซี่รี่ย์ดังถึงทุกวันนี้และแทบจะเป็น เครื่องหมายการค้าของ Konami เลยทีเดียว  
Xenogears
เกมส์ PS1
      อีกหนึ่งเกม RPG ที่ดังเป็นพลุแตกสมัย PlayStation ก็หนีไม่พ้นเจ้า  Xenogears จาก Square นี่แหละ ด้วยความสนุกของตัวเกมทำให้เจ้า Xenogears  นั้นติดอันดับ 16 ของการจัดอันดับเกมยอดเยี่ยมตลอดกาลของ Famitsu เมื่อปี  2006 เลยล่ะ  
      จริงๆ แล้วก็ยังมีอีกมากมายหลายเกมเลยล่ะ  แต่จะให้กล่าวหมดก็คงมีพื้นที่ไม่พอเขียนแหงมๆ เพื่อนๆ คนไหนที่ชอบเกมอื่นๆ  นอกเหนือจากนี้ก็มาเล่าสู้กันฟังได้จ้า 