หลังจากที่ปล่อยให้แฟนคลับต้องลุ้นอยู่นานว่าเมื่อไหร่นักร้องหนุ่มมาดเท่ อย่าง แบงค์-ปรีติ บารมีอนันต์ หรือที่หลายคนรู้จักกันในชื่อ แบงค์ วงแคลช จะยอมใจอ่อนโพสต์รูปถ่ายล่าสุดของตัวเองลงบนอินสตาแกรม @bankclash2019 ให้ได้ส่องกันสักที
ทั้งนี้ก็เป็นเพราะตลอดหลายเดือนที่ผ่านมาไม่เพียงแต่เจ้าตัวจะไม่เปิดเผยหน้าตาให้แฟนๆ ได้ส่องได้ชื่นใจเท่านั้น แต่ แบงค์ วงแคลช ยังโพสต์ภาพถ่ายและข้อความซึ่งคล้ายกับว่าตอนนี้เจ้าตัวได้กลับมาไว้ผมยาวอีกครั้งด้วย
อาทิ ภาพไดร์เป่าผม และแคปชั่น "ไม่เคยคิดเลยว่าวันนึงจะต้องใช้อุปกรณ์นี้" หรือ ภาพของบัตตาเลียน ที่เล่าถึงความผูกพันยาวนาน "พี่เลี่ยนมาเหม่อมองฟ้ายืนเศร้าอะไรตรงนี้ แค่ต้องห่างกันซักพักใหญ่เท่านั้นเอง เรายังรักนายเหมือนเดิมนะ ปะ…เข้าบ้าน #บีบมือ #อยู่กันมา7ปี ไม่มีวันจืดจาง"
กระทั่งล่าสุดหลังจากที่ปล่อยให้ลุ้นกันมาได้สักพักใหญ่ๆ แบงค์ วงแคลช ก็ยอมโพสต์ภาพแรกอวดลุคใหม่ที่ทั้งหล่อและเท่ให้ได้ส่องอย่างเป็นทางการ และที่สำคัญครั้งนี้เจ้าตัวก็ยังไว้หนวดไว้ผมยาวอย่างที่หลายคนคาดเดาจริงๆ 
ขณะเดียวกันคอมเมนต์จากแฟนเพลงที่เขียนส่งเข้ามาก็ดูจะกรี๊ดกับลุคนี้ที่ชวนให้นึกถึงสมัยแรกๆ ที่เข้าวงการของ แบงค์ วงแคลช อย่างมาก ถึงขนาดมีการเรียกร้องให้เจ้าตัวรีบปล่อยภาพชุดใหม่ออกมาเร็วๆ กันเลยทีเดียว


สวนบอนไซของ “แบงค์ วงแคลช” ที่ขอใช้ชื่อว่า “สวนบอนไซเล็กๆ ของปรีติ”
"แบงค์ วงแคลช" สร้างห้องสไตล์ญี่ปุ่นชมสวนบอนไซในบ้าน พร้อมเปิดเพจ และอินสตาแกรมสวนโดยเฉพาะ
