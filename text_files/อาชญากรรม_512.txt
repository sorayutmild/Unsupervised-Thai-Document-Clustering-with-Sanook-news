เผยผลชันสูตรศพ "ลันลาเบล" อย่างไม่เป็นทางการ พบช่องคลอดฉีกขาด มีสารคัดหลั่งตกค้าง
ผู้สื่อข่าวได้รับรายงานผลการตรวจชันสูตรศพ ของ น.ส.ธิติมา หรือ ลันลาเบล พริตตี้สาว ที่เสียชีวิตปริศนา เมื่อวันที่ 16 ก.ย. ที่ผ่านมา ว่า ผลการตรวจชันสูตรศพอย่างไม่เป็นทางการ ในเบื้องต้นทางแพทย์นิติเวชตรวจพบว่า ช่องคลอดของผู้ตายมีการฉีกขาด และพบมีสารคัดหลั่งตกค้างอยู่ภายในช่องคลอด
ซึ่งขั้นตอนต่อไปอยู่ระหว่างการนำสารคัดหลั่งที่พบไปตรวจสอบว่าเป็นของผู้ใด ส่วนสาเหตุของการเสียชีวิตขณะนี้ระบุได้เพียงว่า สาเหตุเกิดจากหัวใจเต้นผิดจังหวะและมีภาวะหัวใจวายเฉียบพลัน
ทั้งนี้ ต้องรอผลการพิสูจน์ทราบสารพิษ สารเคมี อาหาร และอื่นๆในอยู่ในระบบย่อยอาหารภายในร่างกายมาประกอบอีกครั้ง ซึ่งอาจจะต้องใช้ระยะเวลาในการตรวจสอบประมาณ 15-45 วัน จึงจะทราบผลที่แน่ชัด
