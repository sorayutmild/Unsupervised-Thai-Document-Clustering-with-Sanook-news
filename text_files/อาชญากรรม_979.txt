(4 มิ.ย.) เจ้าหน้าที่ตำรวจ สน.ตลิ่งชัน ได้รับแจ้งเหตุ แท็กซี่มิจฉาชีพลวงหญิงสาวไปข่มขืนภายในรถ เบื้องต้นหญิงสาวที่เป็นผู้เสียหายให้การว่า ได้เรียกแท็กซี่ หมายเลขทะเบียน มจ 5351 กทม. สีเขียว-เหลือง มาจากสนามหลวง เพื่อไปบางโพ โดยผู้เสียหายเพิ่งเข้ามาใน กทม. ได้ไม่นาน เพียง 1 เดือน จึงไม่ค่อยทราบเส้นทาง แท็กซี่จอมหื่น จึงลวงว่าจะไปทางลัด และไปเส้นถนนกาญจนาภิเษก มุ่งหน้าไปบางแค
พอมาถึงกลางทางก็บอกว่าจะเติมน้ำมัน แต่ยังไม่ทันถึงปั๊มน้ำมัน ก็จอดรถแล้วข้ามเบาะมาทำการข่มขืนผู้เสียหายจนสำเร็จความใคร่ 1 ครั้ง ระหว่างที่แท็กซี่หื่นกำลังใส่เสื้อผ้า ผู้เสียหายได้หนีออกมาขอความช่วยเหลือ ทางแท็กซี่โจรจึงขับรถหนีมุ่งหน้าไปทางถนนพระราม 2 โดยรูปพรรณของคนร้ายทราบว่าอายุประมาณ 60 ปี รูปร่างผอมคล้ายคนติดยา ซึ่งขณะนี้ตำรวจได้สกัดการหลบหนีแล้ว แต่ยังไร้วี่แวว