จากเหตุการณ์ช่วงท้ายเกมเมื่อวานนี้ในฟุตบอลโลก 2018 รอบคัดเลือก โซนเอเชีย กลุ่มเอฟ ที่ทีมชาติไทยเสมอทีมชาติอิรักไปอย่างสุดมันส์ 2-2 ที่สนามราชมังคลากีฬาสถานซึ่ง "มาซาอากิ โทมะ" ผู้ตัดสินชาวญี่ปุ่นเป่านกหวีดจบเกม หลังจากทดเวลามากว่า 4 นาที ในจังหวะที่ทีมชาติไทยได้ฟาล์วบริเวณริมเส้นด้านขวา มีโอกาสโยนบอลเข้าไปลุ้นทำประตูชัยทำให้ "อุ้ม-ธีราทร บุญมาทัน" แบ็กซ้ายกัปตันทีมช้างศึกถึงกับปรี๊ดแตก เดินเข้าไปโวยเชิ้ตดำแดนปลาดิบด้วยความไม่พอใจ จนโดนใบเหลืองไปในที่สุดซึ่งภายหลัง ธีราทร ได้ยอมรับว่าเขาไม่พอใจผู้ตัดสิน ที่ไม่ยอมให้ทีมเตะฟรีคิกในช่วงวินาทีสุดท้าย เพราะมันอาจจะทำให้ทีมพลิกกลับมาชนะได้"จังหวะนั้นมันเป็นจังหวะต่อเนื่องพอดี เราได้ฟาวล์แล้ว น่าจะให้เราได้เล่นก่อน ตอนนั้นโมเมนตั้มของเรากำลังมาด้วย ถ้าผมได้เตะ แล้วมันเข้าจุดพอดี มันอาจจะเป็นประตูชัยก็ได้ ผมเลยเข้าไปถามกรรมการว่าทำไมถึงเป่าหมดเวลาเลย ทำไมไม่ให้เราเล่นจังหวะสำคัญนี้ก่อน แล้วค่อยเป่าหมดก็ได้" ธีราทร กล่าวนอกจากนี้ ยังได้พูดถึงจังหวะซัดลูกโทษตีไข่แตกด้วยว่า "ตอนยิงจุดโทษ ผมกดดันมาก ความจริงแล้วพี่โก้(โค้ชซิโก้-เกียรติศักดิ์ เสนาเมือง) วางพี่มุ้ย(ธีรศิลป์ แดงดา) ยิงเป็นคนแรก ส่วนผมเป็นคนที่สอง แต่จังหวะนั้นพี่มุ้ยเดินมาบอกว่า 'เอ็งยิงเลย พี่เป็นตะคริว' ผมก็เลยได้ยิง"

เครดิตบทสัมภาษณ์นี้ จาก "โกลไทยแลนด์" (http://www.goal.com/th/ 