เมื่อเวลาประมาณ 16.00 น. นพ.มารุต จันทรา ภาควิชากุมารเวชศาสตร์ ผู้เชี่ยวชาญเวชบำบัดวิกฤต ได้เข้าไปตรวจอาการของ "ปอ ทฤษฎี" โดยมี "โบว์ แวนด้า" เข้าไปฟังคำวินิจฉัยของแพทย์ และในเวลาต่อมา โบว์ แวนด้า พร้อมด้วยครอบครัวของเธอ ได้เดินออกมาพูดคุยกันเล็กน้อยด้วยสีหน้าไม่สู้ดีนัก อีกทั้งยังมีน้ำตาซึมออกมาเล็กน้อย จากนั้น โบว์ แวนด้า และครอบครัวได้พากันลงไปที่ชั้นแปดซึ่งเป็นห้องพักของครอบครัว ขณะที่ อาน้ำอ้อย ผู้จัดการส่วนตัวของ ปอ ก็รีบตามลงไป
ความคืบหน้าล่าสุด เมื่อเวลา  17.37 น. อาน้ำอ้อยได้ออกมาเผยว่า อีกสักพักอาจจะมีประกาศออกมาอีกหนึ่งฉบับ คาดว่าตอนนี้กำลังพิมพ์อยู่ ให้รอสักครู่ ส่วนที่โบว์ แวนด้า มีน้ำตานั้น อาจจะเพราะเธอเป็นคนเซนซิทีป ฟังอะไรนิดหน่อยก็เลยทำให้น้ำตาไหลได้ ด้านอาการปอ ยังคงเดิม อยากให้รอดูจากประกาศฉบับใหม่อีกที