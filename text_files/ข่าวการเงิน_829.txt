ยุคนี้ถือได้ว่าเป็นยุคแห่งการแข่งขัน ด้านการให้บริการ และโปรโมชั่นส่วนลดจากบัตรเครดิต นับวันก็ยิ่งมากขึ้น และแน่นอน ว่าย่อมทำให้เกิดข้อเปรียบเทียบมากมายSanook Money จึงนำ 7 วิธี ให้คุณคิดง่ายๆ ก่อนที่จะตัดสินใจสมัครบัตรเครดิต มาฝากกัน
1.กิจกรรมที่ทำบ่อยๆ คุณลองถามตัวเองก่อนว่าเราทำกิจกรรมไหนบ่อยๆ เช่น เดินทาง รักสุขภาพ ท่องเที่ยว ช้อปปิ้ง รับประทานอาหาร ฯ เพราะถ้าเราชอบทำ หรือทำกิจกรรมไหนบ่อยๆ เราควรเลือกบัตรเครดิต ที่มีโปรโมชั่นร่วมกับ สายการบิน โรงพยาบาล คลินิก โรงแรม ห้างสรรพสินค้า ร้านอาหาร นั้นๆ เพราะจะมีโปรโมชั่น ส่วนลดให้เป็นพิเศษ อย่างส่ำเสมอ ยกตัวอย่างเช่น :  -ช้อปปิ้งที่ Central ก็ควรมีบัตรเครดิต เซ็นทรัลการ์ด -ช้อปปิ้งที่ Robinson ก็ควรมีบัตรเครดิต กสิกรไทย โรบินสัน -เดินทางกับ การบินไทย บ่อยๆ ก็ควรมีบัตรเครดิต อิออน รอยัล ออร์คิด  -เดินทางกับ แอร์ เอเชีย บ่อยๆ ก็ควรมีบัตรเครดิต แอร์ เอเชีย กสิกรไทย -ใช้บริการด้านสุขภาพกับ โรงพยาบาลกรุงเทพ ก็ควรมี บัตรเครดิต โรงพยาบาลกรุงเทพ-กสิกรไทย เป็นต้น
2.สิทธิ์ประโยชน์ ส่วนลด
บัตรที่เหมาะสมกับการใช้ชีวิตของเรา เช่นการให้ส่วนลดต่างๆ การให้เงินสด Cash Back คืนเข้าบัญชี การนำคะแนนสะสม มาชำระค่าสินค้า และบริการเพิ่มได้
หรือการให้สิทธิพิเศษ ที่จอดรถ ฟรี ในที่ๆ ที่เราไปบ่อยๆ หรือการนำคะแนนสะสม มาแลกเป็นไมล์สะสมกับสายการบิน ซึ่งจะทำให้เราอาจได้เดินทางฟรีๆ
3.ค่าธรรมเนียมรายปี
ควรเลือกสมัคร ทำบัตรเครดิต และใช้บัตรเครดิต ที่ไม่มีค่าธรรมเนียมรายปี เช่น บัตรเครดิต KTC ฟรีค่าธรรมเนียม แรกเข้า และรายปี ตลอดชีพ ฯ
หรือมีเงื่อนไขง่ายๆ ในการขอยกเว้นการเก็บค่าธรรมเนียมรายปี เช่นการ สมัครทำบัตรเครดิตผ่านเว็บไซต์ อิออน จะไม่เสียค่าธรรมเนียมรายปี ตลอดชีพ เป็นต้น
4.ดอกเบี้ยต่ำที่สุด เผื่อไว้ ในกรณี ที่เราไม่สามารถชำระเงินเต็มจำนวน ตามยอดที่ใช้จ่ายผ่านบัตรเครดิต โดยเลือกชำระตามยอดขั้นต่ำ ที่บัตรเครดิตที่กำหนดไว้ แทน ซึ่งจะช่วยให้เราเสียดอกเบี้ย น้อยลง ซึ่งในยุคนี้ เกือบเท่ากันทุกเจ้าแล้ว
5.วงเงินบัตรเครดิต
วงเงินบัตรเครดิต ที่มีควรเพียงพอกับกำลังเงินที่เราสารถจะชำระได้ ไม่ควรขอวงเงิน หรือ ขอเพิ่มวงเงิน ให้สูงขึ้นกว่าเดิม เพื่อป้องกันการใช้จ่ายอย่างสุรุ่ยสุร่าย ตามวงเงินบัตรเครดิต ที่เพิ่มขึ้น
อีกทั้งหากบัตรเครดิต หาย หรือถูกขโมยไป ใช้งาน การมีวงเงินบัตรเครดิตสูงๆ อาจจะก่อปัญหา ให้เราได้อย่างมาก
6.บริการแจ้งข้อมูล
บัตรเครดิตควรจะมีบริการ แจ้งข้อมูล ข่าวสาร หรือแจ้งยอดการใช้จ่าย ทาง SMS หรือ E-mail เพื่อให้เรารู้ได้ทันที ที่มีการใช้บัตรเครดิต
เพื่อความปลอดภัย และสามารถตอบสอบความถูกต้องได้ ซึ่งบางธนาคาร จะมีบริการ SMS Alert ฟรี เช่น บัตรเครดิต กสิกรไทย เป็นต้น
7.ช่องทางการชำระเงิน
ควรเลือกทำบัตรเครดิต กับสถาบันการเงินที่ มีจุดให้บริการ ที่มาก และสะดวกที่สุด เช่น Counter ธนาคาร, Internet Banking, Mobile Banking, ตู้ ATM โดยใช้ Barcode
ซึ่งจะทำให้เราชำระเงินได้โดยไม่เสียค่าธรรมเนียม แทนการไปชำระที่จุดให้บริการ Bill Payment เช่น ร้าน 7-11, Tesco Lotus, Big C ฯ ซึ่งจะมีค่าธรรมเนียมตั้งแต่ 5 - 35 บาท/ครั้งเลยทีเดียว