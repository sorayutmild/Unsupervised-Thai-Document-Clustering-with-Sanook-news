ไปชมเหตุการณ์สุดพิลึกที่หนุ่มๆหลายคนหากไม่รู้เรื่องราวมาก่อนคงไม่เข้าใจ เมื่อนักสู้ MMA ชาวเกาหลีใต้รายนี้ วิ่งหนี "ริงเกิร์ล" สาวสวยสุดเซ็กซี่ที่เข้ามาร่วมแสดงความยินดีกับชัยชนะอย่างเอาจริงเอาจัง ผิดวิสัยของชายหนุ่มอย่างเราๆ
 
ที่เป็นเช่นนี้ ต้องย้อนความไปเมื่อเดือนธ.ค.ปีที่แล้ว นักสู้แดนกิมจิที่ชื่อ "พาร์ค แด-ซอง" คนนี้ แกเคยโดนกระแสโซเชี่ยลถล่ม หลังถ่ายรูปคู่ริงเกิร์ลสาวระดับตัวท็อปของวงการพริตตี้นางแบบเกาหลี "ชอย ซอล-ฮวา" ที่เคยสร้างความฮือฮาในการขว้างลูกเบสบอลมาแล้ว (คลิกที่นี่เพื่ออ่าน โฟกัสตรงไหนดี! "ชอย ซอล-ฮวา" ขว้างลูกเบสบอลทีสะเทือนทั้งโซเชี่ยล)เลยกลายเป็นดราม่าระดับวาระแห่งชาติอยู่พักใหญ่ ที่นักสู้หน้าตี๋ถูกเนื้อต้องตัวสาวซอล-ฮวา จนเกินงาม จนบางคนวิจารณ์ว่าเข้าขั้นรุกล้ำทางเพศเลยทีเดียวและนั่นจึงเป็นที่มาของไฟต์ล่าสุดที่เจ้าตัวเอาชนะคู่แข่งได้สำเร็จ ก็เลยแสดงกิริยาแบบนี้ใส่น้องริงเกิร์ลสาวสวยผู้โชคร้าย เพื่อประชดประชันพวกขาเม้าท์โซเชี่ยลซะเลย สงบเสงี่ยมและหวงตัวมากๆ ฮาาาาา
 