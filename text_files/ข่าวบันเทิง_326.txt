แจน จิตติมา พี่สาวของ โจ เจ วรรธนะสิน เข้าสู่ประตูวิวาห์เป็นที่เรียบร้อย ท่ามกลางเพื่อนนางแบบร่วมแสดงความยินดี 
ต้องบอกว่าเป็นโค้งสุดท้ายบนเส้นทางรักที่ถูกบรรจบได้อย่างงดงามมาก สำหรับ "แจน จิตติมา วรรธนะสิน" พี่สาวสุดที่รักของ โจ และ เจ วรรธนะสิน ที่ล่าสุดวันนี้ (15 มิ.ย.) เจ้าตัวได้เข้าพิธีแต่งงานตามหลักศาสนาคริสต์ กับเจ้าบ่าว "เอก อติชาต รักษะจิตร" หลังทั้งคู่ศึกษาดูใจกันมากว่า 8 ปีเต็ม
บรรยากาศการแต่งงาน ณ คริสตจักรวัฒนา เต็มไปด้วยความโรแมนติกและชื่นมื่นท่ามกลางครอบครัว เพื่อนนางแบบที่มาร่วมแสดงความยินดี อาทิ หมิว ลลิตา, แหม่ม คัทลียา, หน่อย บุษกร ฯลฯ  
งานนี้เพื่อนๆ พร้อมใจกันติดแฮชแท็ก #janfinally2015 ต้องบอกว่าเป็นการสละโสดในวัยเฉียด 50 กะรัตของ "พี่แจน" ถือเป็นการอำลาความโสดได้อย่างสวยงาม 
ทีมข่าวบันเทิง Sanook! News ขอแสดงความยินดีด้วยนะคะ 
ขอบคุณภาพจาก IG: amatyai, mcintoch, joejirayut, kajmanee, kun_jun, icetalllatte, kookkai_thelounge 