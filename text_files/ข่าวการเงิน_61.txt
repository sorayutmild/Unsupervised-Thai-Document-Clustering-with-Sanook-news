Miss Universe 2019 ฟ้าใส-ปวีณสุดา ดรูอิ้น เข้ารอบ 5 คนสุดท้ายได้เงินรางวัล 1,000 เหรียญดอลลาร์สหรัฐฯ 
ทำเอาคนไทยลุ้นกันทั้งประเทศสำหรับการแข่งขันในวงการนางงาน สำหรับ “Miss Universe 2019” แม้ว่างานนี้ฟ้าใสจะสามารถคว้ามงกุฎที่ 3 กลับบ้านมาได้ แต่เธอก็เข้าสู่รอบ 5 คนสุดท้าย หรือรอบไฟนอลซึ่งมีเพียง “ฟ้าใส” คนเดียวเท่านั้นที่เป็นสาวเอเชีย
การประกวดนางงามในเวที Miss Universe 2019 ในครั้งนี้ ฟ้าใสไม่ได้กลับบ้านมือเปล่า เพราะเธอยังได้รับเงินรางวัลจากการแข่งขันในครั้งนี้ด้วย ซึ่งในรอบ 5 คนสุดท้ายนี้ “ฟ้าใส ปวีณสุดา” ได้รับเงินรางวัลเท่าไหร่? Sanook Money มีข้อมูลดีๆ มากฝากกัน
ข้อมูลจากเว็บไซต์ Sashes&ScriptsOfficial ซึ่งรวบรวมข้อมูลเกี่ยวกับนางงามในเวทีต่างๆ เรียกว่าเป็นอีกหนึ่งกูรูที่มีความเชี่ยวชาญในวงการนางงาม ระบุว่า เวที Miss Universe จะมอบเงินรางวัลให้กับผู้ที่ผ่านเข้ารอบ 5 คนสุดท้ายซึ่งเป็นรอบไฟนอลมูลค่ากว่า 1,000 ดอลลาร์สหรัฐฯ หรือราว 30,350 บาท ขณะที่รอบเซมิไฟนอล จะได้รับเงินรางวัลมูลค่า 500 ดอลลาร์สหรัฐฯ หรือราว 15,175 บาท
ดังนั้น สันนิษฐานได้ว่า ฟ้าใส-ปวีณสุดา ดรูอิ้น ที่ผ่านเข้ารอบ 5 คนสุดท้าย น่าจะได้เงินรางวัล 1,000 ดอลลาร์สหรัฐฯ หรือ 30,350 บาท
ฟ้าใส-ปวีณสุดา ดรูอิ้น Miss Thailand Universe
สำหรับผู้ชนะการประกวด Miss Universe นอกจากจะได้รับมงกุฎจากแบรนด์จิวเวลรีชั้นนำระดับโลกอย่าง Mouaward มงกุฎใหม่ของ Miss Universe มูลค่ากว่า 150 ล้านบาทแล้ว ยังได้รับเงินเดือนตลอด 1 ปีเต็มที่ราว 250,000 ดอลลาร์สหรัฐฯ และยังได้รับสิทธิพิเศษจากสปอนเซอร์ทั้งเครื่องสำอาง เสื้อผ้าสุพดหรู อพาร์ทเม้นต์กลางกรุงนิวยอร์ก เบี้ยเลี้ยงชีพประจำวันและสิทธิประโยชน์อื่นๆ อีกมากมาย
Zozibini Tunzi  Miss South Africa 2019
ส่วนรองชนะเลิศอันดับที่ 1 จะได้รับเงินรางวัล 3,000 ดอลลาร์สหรัฐ หรือราว 91,050 บาท และรองชนะเลิศอันดับที่ 2 จะได้รับเงินรางวัล 2,000 ดอลลาร์สหรัฐฯ หรือราว 60,700 บาท
นอกจากนี้ ผู้ที่ได้รับรางวัลพิเศษจะได้รับเงินรางวัลมูลค่ากว่า 1,000 ดอลลาร์สหรัฐฯ หรือราว 30,350 บาท
ส่วนผู้เข้าประกวดที่ไม่ผ่านเข้ารอบนั้น ทุกคนจะได้รับสิทธิพิเศษจากสปอนเซอร์ ได้แก่ ชุดว่ายน้ำ เดรส เครื่องสำอาง และบริการสิทธิพิเศษต่างๆ

"South Africa" คว้ามงกุฎ มิสยูนิเวิร์ส 2019 "ฟ้าใส ปวีณสุดา" เข้ารอบ 5 คนสุดท้าย
ย้อนดูโพสต์ซึ้งก่อนขึ้นเวทีของ “Zozibini Tunzi” ผู้คว้ามงกุฎ Miss Universe 2019
ประวัติการศึกษา "ฟ้าใส ปวีณสุดา" เจ้าของตำแหน่ง "มิสยูนิเวิร์สไทยแลนด์ 2019"
ทำความรู้จัก "Zozibini Tunzi" มิสยูนิเวิร์ส 2019 สาวผิวสีคนสวยจากแอฟริกาใต้
