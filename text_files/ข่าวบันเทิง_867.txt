หลังจากที่ "คุณพ่อโสภณ" พ่อของแตงโม ภัทรธิดา ออกมาโพสต์ชื่มชม โตโน่ ภาคิน ว่าแมนกับการออกมาให้สัมภาษณ์ และภูมิใจแทนแม่น้อย แม่ของโตโน่
ล่าสุด คุณพ่อโสภณ ได้ออกมาโพสต์ข้อความซึ้งถึงความรักที่มีต่อลูกสาวคนเดียว แตงโม ภัทรธิดา บ้าง โดยคุณพ่อได้พูดย้อนไปตั้งแต่แตงโมยังเด็ก ตั้งแต่หย่ากับแม่ และครอบครัวก็เหลือกันพียงสองคน และต้องใช้ชีวิตที่ลำบากมาด้วยกัน
"9ก.ค.58 ครอบครัวที่มีกันสองคน ที่บอกว่าครอบครัวเรามีกันเพียงสองคนเพราะได้หย่ากับคุณแม่เขาตั้งแต่น้องโมมีอายุประมาณสามขวบหลังจากนั้นสองคนพ่อลูกก็ตระเวณอาศัยเช่าอพาร์ทเมนท์อยู่บ้างเช่าทาวน์เฮาส์หลังรามอยู่บ้างตามประสาพ่อลูกลำพังสองคน 
ชีวิตที่ผ่านมาทุลักทุเลพอสมควรด้วยคนเป็นพ่อต้องออกไปทำงานตามเวลาปกติกลับบ้านเย็นบ้างค่ำบ้างแล้วแต่งานในความรับผิดชอบจะแล้วเสร็จ ซึ่งแปลว่าระหว่างวันน้องโมต้องอยู่ให้ได้ด้วยตนเองอาศัยเพื่อนบ้านมาเป็นเพื่อนบ้างไม่มีใครเป็นเพื่อนบ้าง 
ด้วยความรักที่มีให้แก่กันเกินร้อยเราก็ผ่านวันเวลาที่ยากลำบากเหล่านั้นมาได้ด้วยดีพอสมควร ด้วยสภาพข้อเท็จจริงดังกล่าวผมมีความสามารถเลี้ยงลูกได้ดีเพียงแค่นี้ครับที่เหลือเป็นพระพรจากพระเจ้าที่ให้น้องโมแข็งแกร่งและเป็นเด็กมีความคิดดีจึงมีวันนี้ที่เป็นแตงโมภัทรธิดาที่ท่านทั้งหลายได้รู้จัก ก็โตจากเด็กที่ไม่เคยได้รับการถักเปียไปโรงเรียนจากคุณพ่อเพราะพ่อถักไม่เป็นจนทุกวันนี้"
โดยมีเหล่าแฟนคลับเข้าไปให้กำลังใจทั้งคุณพ่อโสภณและแตงโม ภัทรธิดา