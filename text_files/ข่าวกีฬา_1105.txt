กลายเป็นโมเมนต์ที่ได้รับเสียงชื่นชมอย่างล้นหลามสำหรับ ลิโอเนล เมสซี่ ดาวยิงตัวเก่งทีมชาติอาร์เจนติน่า ของ ปารีส แซงต์-แชร์กแมง ในงานประกาศรางวัล บัลลง ดอร์ 2021 จากนิตยสาร ฟร้องซ์ ฟุตบอล เมื่อคืนวันจันทร์ที่ 29 พฤศจิกายน ที่ผ่านมาโดยในช่วงที่ครอบครัวของ ดาวเตะวัย 34 ปี กำลังเดินพรมแดงเข้างาน ได้มีการแวะถ่ายภาพที่บริเวณทางเข้า ซึ่งเจ้าหน้าที่ได้มีการมาแจ้งให้ อันโตเนลล่า ร็อคคูซโซ่ ภรรยาสาวของเขาออกจากเฟรม เพื่อที่จะได้ถ่ายภาพ เมสซี่ ตามลำพังกับลูกๆ ของเขาอย่างไรก็ตาม เจ้าของบัลลงดอร์ 7 สมัย ได้หันไปบอกกับเจ้าหน้าที่รายนั้นที่พยายามแจ้งให้แฟนสาวของเจ้าตัวออกไปจากเฟรมว่า "ไม่ๆ" พร้อมกับบอกภรรยาของเขาว่า "ไม่ต้องออกไปกลับมา" ก่อนถ่ายภาพร่วมเฟรมกันเหมือนเดิม ซึ่งเหตุการณ์ทั้งหมดมันถูกบันทึกเอาไว้ได้จากกล้องของบรรดาสื่อก่อนถูกเผยแพร่ออกมา งานนี้ทำเอาบรรดาแฟนคลับต่างออกมาชื่นชมเจ้าตัวกันอย่างมาก บ้างก็ว่า "เขาเป็นคนที่ยอดเยี่ยม เป็นทั้งสามีที่ดี และราชาในโลกลูกหนัง" , "นี่คือเหตุผลที่เรารักเมสซี่" และ "มันเป็นเรื่องที่อบอุ่นหัวใจจริงๆ" สำหรับเรื่องราวความรักของ เมสซี่ ต้องบอกว่าเป็นความรักที่ยั่งยืนทีเดียว เพราะทั้งคู่นั้นรู้จักกันที่เมืองโรซาริโอ บ้านเกิด ตั้งแต่อายุเพียงแค่ 5 ขวบ ก่อนคบหาดูใจกันมาอย่างยาวนานมีพยานรักด้วยกัน 3 คน ได้แก่ ติอาโก้, มาเตโอ และ ชิโร่ และไม่เคยข่าวฉาวเรื่องสาวๆ เลย
 
