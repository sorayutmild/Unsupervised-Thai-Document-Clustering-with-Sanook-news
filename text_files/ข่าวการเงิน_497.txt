ผู้สื่อข่าวรายงานว่า ในโลกสังคมออนไลน์ทางเฟซบุ๊ก และทางโซเชียลมีเดียต่างๆ ได้มีการขุดประวัติของ นายวรวิทย์ ชัยลิมปมนตรี ผู้อำนวยการธนาคารออมสิน โดยมีการระบุว่า
ผอ.ออมสิน "วรวิทย์ ชัยลิมปมนตรี" อดีต กก.ผจก.ธนาคารอาคารสงเคราะห์ เคยถูกศาลสั่งจำคุก 1 ปี ปรับ 10,000 บาท รอลงอาญา 2 ปี เมื่อ 8 มิ.ย. 2551 คดีทำผิดระเบียบพนักงานในองค์กรหรือของรัฐ
ต่อมาเข้ารับตำแหน่ง ผอ.ออมสิน ปี 2555 แต่ระเบียบออมสินห้ามคนต้องคดีรับตำแหน่งภายใน 5 ปี ซึ่งพนักงานออมสินก็เคยรวมตัวต้าน...แต่ไม่สำเร็จ วรวิทย์รับเงินเดือน 6.5 แสน/เดือน
ที่น่าสนใจคือ นายวรวิทย์ ได้รับแต่งตั้งจากบอร์ดธนาคารออมสินเมื่อวันที่ 13 ธันวาคม 2555 โดยก่อนหน้านั้น 2 วัน คือวันที่ 11 ธันวาคม 2555 นายปริญ ปริญกระแส แกนนำกลุ่มผู้รักความเป็นธรรม ได้เข้ายื่นหนังสือต่อนายกิตติรัตน์ ณ ระนอง รองนายกรัฐมนตรี และ รมว.คลัง รวมถึงผู้ตรวจการแผ่นดิน เพื่อคัดค้านการเข้ามาดำรงตำแหน่ง ผอ.ธนาคารออมสิน ของนายวรวิทย์ ชัยลิมปมนตรี อดีตกรรมการผู้จัดการ ธนาคารอาคารสงเคราะห์ หรือ ธ.อ.ส. ซึ่งจะเริ่มปฏิบัตงานตั้งแต่วันที่ 13 ธ.ค.เป็นต้นไป เนื่องจากเห็นว่าขาดคุณสมบัติในการสรรหาเป็น ผอ.ธนาคารออมสิน
เนื่องจากนายวรวิทย์เคยถูกศาลอุทธรณ์พิพากษา เมื่อวันที่ 8 มิ.ย.2551 ให้จำคุก 1 ปี และปรับ 10,000 บาท โทษจำคุกให้รอลงอาญาไว้ 2 ปี ในความผิด ตามพ.ร.บ.ว่าด้วยความผิดของพนักงานในองค์การ หรือหน่วยงาสของรัฐ พ.ศ.2502 เป็นเหตุให้นายวรวิทย์ขาดคุณสมบัติ และมีลักษณะต้องห้ามในการเป็น ผอ.ธนาคารออมสิน ซึ่งข้อมูลนี้กรรมการสรรหาไม่ทราบ
ทั้งนี้ ตามประกาศของคณะกรรมการสรรหา ผอ.ธนาคารออมสิน ในข้อ 1.6 ที่ระบุว่า ผู้เข้ารับการสรรหาจะต้องไม่เคยต้องคำพากษาถึงที่สุดให้จำคุก ไม่ว่าจะได้รับโทษจำคุกจริงหรือไม่ เว้นแต่เป็นโทษสำหรับความผิดที่ได้กระทำโดยประมาท หรือความผิดลหุโทษ หรือพ้นโทษ หรือพ้นระยะเวลาการรอการลงโทษ หรือรอการกำหนดโทษ แล้วแต่กรณีเกิน 5 ปี แต่ปรากฏว่า ศาลอุทธรณ์พิพากษาจำคุกนายนายวรวิทย์เมื่อวันที่ 5 มิ.ย.2551 และนายวรวิทย์จะเข้ารับตำแหน่งในวันที่ 13 ธ.ค.2555 จึงยังไม่ถึง 5 ปีตามประกาศดังกล่าว
อย่างไรก็ตามนายวรวิทย์ ได้เข้าทำหน้าที่ผอ.ธนาคารออมสินมาจนถึงปัจจุบัน และยังออกมาให้สัมภาษณ์สนับสนุนการกู้เงิน 2 ล้านล้านบาทของรัฐบาล เนื่องจากไม่มีความเสี่่ยง
เมื่อเข้ามายังแก้ระเบียบเปิดช่องให้กระทรวงคลังกู้อันลิมิตไม่จำกัดวงเงิน เพื่อรองรับสร้างหนี้ให้ประชาชน 5.16 ล้านล้าน (กู้ 2.2 ล้านล้านพร้อมดอกเบี้ย มีการวางแผนไว้ตั้งแต่ปี 2555)
นายวรวิทย์ ชัยลิมปมนตรี ยังมีสายสัมพันธ์แนบแน่นกับคนพรรคเพื่อไทย พ่อตาชื่อ "ณอคุณ" ปลัดกระทรวงพลังงาน เป็นคนเชียงใหม่ที่ใกล้ชิด ทักษิณ และเยาวภา แต่งงานกับ พนิตพิมพ์ สิทธิพงศ์ หรือ ''หน่อย'' อดีตนางสาวไทย ปี 2545 เมื่อ 9 พ.ค. 2555 ณ ห้องแอทธินี คริสตัล ฮอลล์ โรงแรมพลาซ่า แอทธินี รอยัล เมอริเดียน โดยภายในงานสมรสมีแขกเหรื่อมาร่วมแสดงความยินดีจำนวนมาก ส่วนใหญ่เป็นแขกระดับวีไอพี อาทิ นายสนั่น ขจรประศาสน์ อดีตรองนายกรัฐมนตรี, สุวัจน์ ลิปตพัลลภ อดีตรองนายกรัฐมนตรีและอดีรัฐมนตรีว่าการกระทรวงหลายกระทรวง, นายปองพล อดิเรกสาร