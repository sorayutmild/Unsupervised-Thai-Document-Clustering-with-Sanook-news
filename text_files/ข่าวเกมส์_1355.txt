สวัสดีเพื่อน ๆ ชาว Genshin Impact ที่น่ารักทุกคน การที่มีตัวละครใหม่ ๆ ในเกมนี้คงเป็นสีสันที่ใครหลายคนรอคอย แม้ว่าหลายคนจะรู้ในการมาของ Yae Miko และก็ตามแต่ว่าตัวละครที่รอคอยการเข้าหลังจากเธอ ยังมีอีกหลายตัว ซึ่งผมก็ได้นำเบาะแสที่น่าสนใจเกี่ยวกับตัวละครทั้งหลาย รวมถึงรูปแบบแนวทางที่ miHoYo จะจัดสร้างมาให้ทุกคนนั้นได้รับรู้กัน

Heizou (ภาพ Fan Art ยังไม่ได้รับการยืนยัน)
มาดูกันที่ตัวแรกกับ Heizou ซึ่งผมได้นำเสนอไปก่อนหน้านี้แล้ว ด้วยความที่ตัวเขานั้นจะมาเป็นตัวละครเด็กผู้ชาย ไซส์เดียวกับ Bennette ในฐานะนักสืบจาก Inazuma ผู้ทำงานร่วมกับสำนัก Tenryou ของ Sara แน่นอนว่าตัวเขานั้น กำลังจะมาในอีกไม่กี่ Patch นี้แล้ว

Kuki Shinobu (ภาพ Fan Art ยังไม่ได้รับการยืนยัน)
ตัวน้องมีข่าวหลุดมาหลายแนวทาง ไม่ว่าตัวเธอจะเป็นตัวละคร Support สายฟ้า,ไฟ, ยันธาตุพืชก็ยังไม่เป็นที่สรุปแน่ชัด แต่บอกได้เลยว่าตัวน้องนอกจากน่ารักแล้ว ยังมีเนื้อหาบางส่วนที่เกี่ยวข้องกับ Arataki Itto ด้วย

Ayato (ภาพ Fan Art ยังไม่ได้รับการยืนยัน)
สำหรับ Ayato เป็นชายหนุ่มนักดาบที่หลายคนนั้นรอคอย ซึ่งตัวเขาจะมาเป็นตัวละครผู้ใหญ่ธาตุน้ำ ผู้เป็นพี่ชายของ Kamisato Ayaka และเขาจะมาในครึ่งแรกของ Patch 2.6 ด้วยซึ่งรายละเอียดที่หลุดมาตัวเขามีแนวโน้มในการเป็น DPS โดยตัวเขาจะใช้ทักษะที่เรียกว่า Kendo (ศิลปะการในการพิชิตศัตรูด้วยดาบ แปลตรงตัวคือวิถีแห่งดาบ) ตัวเขามีลือว่าจะมาพร้อม Venti, Kazuha

Collie
มาถึงตัว Collie กันบ้างกับการที่ตัวเขา ได้มีบทบาทในฉบับมังงะของการ์ตูน Genshin Impact ซึ่งแน่นอนว่าตัวเขานั้นค่อนข้างเป็นที่ได้รับความสนใจอยู่ โดยตัวเขามีแนวโน้มที่จะถูกบรรจุเข้ามาในตัวเกมหลักด้วย แม้ว่าเบาะแสของเขานั้นจะถูกลบออกไปจาก Patch 2.5 ก็ตาม..เพราะจากข้อมูลที่หลุดมาท่าไม้ตายของ Collie ได้ถูกบรรจุอยู่ใน Data ที่ถูกลบออกไปด้วย

Yelan (ภาพ Fan Art ยังไม่ได้รับการยืนยัน)

ภาพหลุดธนูตอนนี้มันมีชื่อว่า Kirin Bow
ตัวละคร Yelan เป็นอีก 1 ตัวละครที่หลุดออกมาในช่วงของภารกิจเทพเจ้าเตาไฟ ซึ่งก่อนหน้านี้หลายคนได้คาดเดาว่าเธอคือมาดาม Ping แต่แท้จริงแล้วไม่ใช่ ซึ่งตัวเธอจะเป็นตัวละครให้เรานั้นได้เล่นกันอย่างแน่นอน ส่วนรายละเอียดนั้นเธอจะใช้ธนูธาตุน้ำ ซึ่งธนูใหม่ก็ได้หลุดออกมาแล้วด้วย ซึ่งตัวเธอจะมาเป็นตัวละคร 5 ดาวครับ

Varka (ภาพ Fan Art ยังไม่ได้รับการยืนยัน)
ตัวเขาจะมาเป็นตัวละครสายจี๊ดมีกล้ามเหมือน Arataki Itto ที่จะมาพร้อมกับการเปิดแผนที่ใหม่ของ Mondstadt โดยตัวเขาก็คือจอมอัศวินตัวจริงในฐานะผู้บัญชาการที่มีฝีมือแข็งแกร่งเป็นอย่างมาก โดยเบาะแสในตัวเกมเขาก็เป็นผู้ฝึกสอนการต่อสู้ให้กับ Razor อีกด้วย ซึ่งเขาได้ออกไปทำภารกิจนอกพื้นที่ และฝากเมืองไว้ให้รักษาการณ์อย่าง Jean ดูแลแล้วบอกได้เลยอีกไม่นาน ข้อมูลของเขาจะเป็นที่เปิดเผยเร็ว ๆ นี้แล้วไว้พบกันครับสวัสดี