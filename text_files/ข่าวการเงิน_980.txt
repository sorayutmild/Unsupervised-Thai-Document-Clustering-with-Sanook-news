กู้เงินออมสิน 200,000 บาท กับสินเชื่อประชาชนสุขใจ ปลอดค้ำประกัน ธนาคารออมสิน ตอบชัดเจนแล้วว่ามีจริงหรือเปล่า
จากกรณีที่มีการบอกต่อข้อมูลโดยระบุว่าออมสิน ให้ยืมเพื่อการลงทุน สินเชื่อประชาชนสุขใจ วงเงินกู้ 200,000 บาท ดอกเบี้ยร้อยละ 1 ต่อเดือน ยื่นกู้ 10,000 ได้เงินเลย ไม่ต้องใช้คนค้ำ ทางธนาคารออมสิน กระทรวงการคลัง ได้ตรวจสอบข้อมูลและชี้แจงว่า เพจดังกล่าวได้แอบอ้างนำตราสัญลักษณ์ของธนาคารออมสินไปตั้งชื่อเพจโดยไม่ได้รับอนุญาต ซึ่งเป็นการละเมิดต่อธนาคารออมสิน มีความผิดตามกฎหมาย และยังได้นำแอดโฆษณาสินเชื่อประชาชนสุขใจ ของธนาคารออมสินไปเผยแพร่เชิญชวนให้คลิ๊กลงทะเบียนใช้บริการ
แต่เนื่องจากธนาคารได้มีการชะลอการให้บริการสินเชื่อประชาชนสุขใจ มาตั้งแต่เดือนมิถุนายน 2564 ที่ผ่านมา ดังนั้น การนำผลิตภัณฑ์ที่ธนาคารไม่ได้มีให้บริการในปัจจุบันมาเผยแพร่ จึงเป็นการเผยแพร่ข่าวสารอันเป็นเท็จ การกระทำดังกล่าวทำให้เกิดความเสื่อมเสียชิ่อเสียงกระทบต่อภาพลักษณ์อันดีของธนาคาร ทำให้ประชาชนเข้าใจผิดและหลงเชื่อคลิกแอดไลน์เข้าลงทะเบียน อาจถูกหลอกลวงเข้าถึงข้อมูลสำคัญส่วนบุคคล อันจะเกิดความเสียหายต่อทรัพย์สินต่อไป ซึ่งธนาคารอยู่ระหว่างดำเนินการทางกฎหมาย
ดังนั้นขอให้ประชาชนอย่าหลงเชื่อข้อมูลดังกล่าว และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่างๆ อีกทั้งขอให้ใช้ความระมัดระวังพิจารณาและตรวจสอบข้อมูลที่ถูกต้องจากธนาคารออมสินก่อนทุกครั้ง จากเว็บไซต์ www.gsb.or.th หรือ เพจเฟซบุ๊ก GSBsociety หรือโทร. 1115
บทสรุปของเรื่องนี้คือ : เพจดังกล่าวได้แอบอ้างนำตราสัญลักษณ์ของธนาคารออมสินไปตั้งชื่อเพจโดยไม่ได้รับอนุญาต และยังได้นำแอดโฆษณาสินเชื่อประชาชนสุขใจ แต่เนื่องจากธนาคารได้มีการชะลอการให้บริการสินเชื่อประชาชนสุขใจ มาตั้งแต่เดือนมิถุนายน 2564 ที่ผ่านมา ดังนั้น การนำผลิตภัณฑ์ที่ธนาคารไม่ได้มีให้บริการในปัจจุบันมาเผยแพร่
