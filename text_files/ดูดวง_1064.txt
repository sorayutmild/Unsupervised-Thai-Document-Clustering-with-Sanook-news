หลังจากที่ หลวงพ่อคูณ ปริสุทโธ ได้มรณภาพไป ทำให้เรื่องราวต่างๆ ของท่านเป็นที่กล่าวถึงกันมากมาย…วันนี้เราจึงมีเรื่องราวของหลวงพ่อคูณมาให้ชาวสนุก!ได้ทราบกัน
หลายคนจะรู้จักชื่อเสียงของหลวงพ่อคูณผ่านวัตถุมงคลต่างๆ แต่บางคนอาจจะยังไม่ทราบว่าท่านนี้เป็นพระที่เผยแพร่คำสอนเอาไว้มากมาย และแต่คำสอนก็เป็นสิ่งที่ลึกซึ้งกินใจ สะท้อนให้เรามีสติ จนได้ฉายาว่า "ปราชญ์แห่งที่ราบสูง"
 หลวงพ่อคูณ ปริสุทโธ
"อนิจจัง ไม่เที่ยงทุกขัง เป็นความทุกข์อนัตตา ไม่ใช่ของเรา ไม่ใช่ของเขา สักแต่ว่าเป็นรูป เป็นนาม จึงมิใช่ของเราและของเขา”
และท่านจึงให้แนวทางพิจารณา 5 ประการ คือ
พิจารณาว่า ความเกิดเป็นเรื่องธรรมดา หาล่วงความเกิดนี้ได้พิจารณาว่า ความแก่เป็นเรื่องธรรมดา หาล่วงความแก่นี้ได้พิจารณาว่า ความเจ็บเป็นเรื่องธรรมดา หาล่วงความเจ็บนี้ได้พิจารณาว่า ความตายเป็นเรื่องธรรมดา หาล่วงความตายนี้ได้พิจารณาว่า เรามีกรรมเป็นเรื่องธรรมดา เรามีกรรมเป็นของตนเอง เรากระทำความดี จักได้ดี เรากระทำความชั่ว จักได้ชั่ว
 หลวงพ่อคูณ ปริสุทโธ
"คนเรา เมื่อมีเมตตาให้กับผู้อื่น ผู้อื่นเขาก็จะ ให้ความเมตตาตอบสนองต่อเรา ถ้าเราโกรธเขา เขาก็จะโกรธเราตอบเช่นกัน ความเมตตานี่แหละ คืออาวุธ ที่จะปกป้องตัวเราเอง ให้ไปได้ตลอดรอดฝั่ง เป็นอาวุธที่ใคร ๆ จะนำเอาไปใช้ก็ได้ จัดว่าเป็นของดีนักแล"
 หลวงพ่อคูณ ปริสุทโธ
นอกจากนี้แล้ว ยังมีพระคาถาที่หลายคนนำไปท่องแล้วเกิดปาฏิหาริย์กับตัวเอง อย่างเช่นคาถาแคล้วคลาด หรือคาถาเรียนเงิน ถือว่าเป็นคาถายอดฮิตของเหล่าลูกศิษย์เลยก็ว่าได้
คาถาแคล้วคลาด ของหลวงพ่อคูณ ปริสุทโธ
ตั้งนะโมฯ สามจบ น้อมจิตถึงคุณพระรัตนตรัย ครูบาอาจารย์พุทธัง นพไกรเข้ามาอยู่ในตัวกู ให้แคล้วคลาดศัตรู วินาสสันติธัมมัง นพไกรเข้ามาอยู่ในตัวกู ให้แคล้วคลาดศัตรู วินาสสันติสังฆัง นพไกรเข้ามาอยู่ในตัวกู ให้แคล้วคลาดศัตรู วินาสสันติ
คาถาเรียกเงิน (ของหลวงพ่อคูณ ปริสุทโธ)
พุทธังโหม ธัมมังโหม สังฆังล้อม อันตะรายาวินาศสันติ(ภาวนาทุกวันดีนักแล)
อย่างไรก็ตาม แม้ท่านจะมรณภาพไปแต่สิ่งที่ท่านทิ้งไว้ ไม่ว่าจะเป็นคำสอน หรือวัตถุมงคลต่างๆ แต่ท่านก็ได้เตือนและคอยบอกกับเหล่าลูกศิษย์เสมอว่า 
"หากห้อยวัตถุมงคลของท่านเต็มคอ แต่ใจไม่เป็นธรรม หากห้องวัตถุมงคลของท่านเต็มคอ แต่ไม่เคยกราบพ่อกราบแม่ ไม่เคยกราบพระสงฆ์องค์เจ้า พระที่คอก็ช่วยไม่ได้"
 หลวงพ่อคูณ ปริสุทโธ