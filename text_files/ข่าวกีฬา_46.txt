แม่ "เจ้าแหลม" ศรีสะเกษ นครหลวงโปรโมชั่น เผยเหตุลูกชายแยกทางแฟนสาว เพราะน้องเก๋เข้าใจว่าแชมป์โลกขวัญใจชาวไทย มีหญิงคนใหม่และขอเข้าไปมีชื่อร่วมในบัญชีธนาคารและรถหรู  แต่แชมป์โลกยืนยันว่า ไม่มีเรื่องผู้หญิงคนใหม่  ส่วนที่ไม่ให้มีชื่อในบัญชีธนาคารด้วย  เนื่องจากให้น้องเก๋ไปมากแล้วจากกรณีที่มีข่าวว่า "เจ้าแหลม" ศรีสะเกษ นครหลวงโปรโมชั่น  แชมป์โลกขวัญใจชาวไทย ได้แยกทางกับน้องเก๋  แฟนสาวแล้ว   เพื่อเป็นการพิสูจน์ข้อเท็จจริงในเรื่องนี้ ผู้สื่อข่าวจึงได้เดินทางไปที่บ้านม่วง ต.แต้ อ.อุทุมพรพิสัย จ.ศรีสะเกษ  ซึ่งเป็นบ้านของนางหนูรัตน์  วังเอก แม่ของเจ้าแหลม  พบว่า  นางหนูรัตน์ พร้อมด้วยป้าของเจ้าแหลมนั่งเลี้ยงหลานอยู่หน้าบ้าน  โดยนางหนูรัตน์  กล่าวว่า เรื่องนี้  "ตนได้โทรศัพท์ไปสอบถามข้อเท็จจริงกับเจ้าแหลมแล้วทราบว่า  เรื่องดังกล่าวเป็นเรื่องจริง เจ้าแหลมบอกว่า ไม่สามารถที่จะรับน้องเก๋ได้อีกแล้ว  ซึ่งสาเหตุที่แยกทางกันกับน้องเก๋ เนื่องจากว่า น้องเก๋ จะขอมีชื่อเป็นเจ้าของบัญชีเงินฝากธนาคาร  และขอมีชื่อร่วมเป็นเจ้าของรถยนต์โตโยต้า ฟอร์จูนเนอร์ด้วย  แต่ว่า เจ้าแหลมไม่ยอม  เนื่องจากว่า ได้ให้เงินทองและทรัพย์สินต่าง ๆ ให้แก่น้องเก๋มากแล้ว"" เจ้าแหลมได้ให้เงินน้องเก๋ จำนวนประมาณ  150,000  บาท ไปซื้อวัวพันธุ์ขนาดใหญ่ จำนวน 4 ตัวมาเลี้ยงที่บ้านพ่อแม่ของน้องเก๋  อีกทั้งให้เงินน้องเก๋ ประมาณ  1,200,000  บาท เพื่อให้ไปซื้อที่นาจำนวน 2 แปลง  8 ไร่ ที่ อ.ราษีไศล จ.ศรีสะเกษ""นอกจากนี้แล้ว ยังได้ซื้อคอนโดมีเนี่ยมเขตธนบุรี จำนวน 1 ห้องเป็นเงิน  3 ล้านบาทเศษ ให้เป็นชื่อของน้องเก๋อีกด้วย"  "ขณะที่น้องเก๋ ได้บอกว่า เจ้าแหลมไปมีผู้หญิงคนใหม่ และล้อแม๊กสำรองของรถโตโยต้า รุ่นฟอร์จูนเนอร์ ที่เจ้าแหลมได้รับมา ได้หายไปที่หน้าร้านอาหารแห่งหนึ่ง  คาดว่า เป็นการหายไปเพราะว่า นำเอาไปขายเพื่อเลี้ยงผู้หญิงคนใหม่ของเจ้าแหลม ซึ่งตนได้สอบถามเจ้าแหลมในเรื่องนี้แล้วแจ้งว่า ไม่เป็นความจริงแต่อย่างใด"นางหนูรัตน์  กล่าวต่อด้วยว่า  "ตนเห็นว่า  หากคน 2 คนไม่สามารถที่จะอยู่ร่วมกันได้  ก็ควรที่จะแยกทางกันด้วยดี  ไม่ควรที่จะไปเขียนข้อความอะไรในโซเชี่ยลทำให้เป็นข่าวครึกโครมกันไปมากกว่านี้  ตนรักน้องเก๋เหมือนกันลูกสาวแท้ๆของตน  ไม่อยากให้ทะเลาะเบาะแว้งกัน  รักกันมานานกว่า 15 ปี  ควรที่จะถนอมจิตใจกัน  หากมีเรื่องอะไรกันก็ควรที่จะมาพูดจากันที่บ้านจะเป็นการดีที่สุด  แต่ว่าตนก็เสียดายที่ทั้ง 2 คนมาแยกทางกันในครั้งนี้"
 
