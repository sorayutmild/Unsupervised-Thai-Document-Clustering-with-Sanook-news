     Honda HR-V 2019 ใหม่ เพิ่มทางเลือกด้วยห้องโดยสารภายในสีแดง และสีภายในเพิ่มจากเดิมอีก 2 สี เคาะราคาจำหน่าย 949,000 - 1,119,000 บาท

     Honda HR-V 2019 ถูกปรับปรุงเพิ่มความสปอร์ตด้วยห้องโดยสารสีแดง Oxblood ในรุ่น RS และสีทูโทน ไอเวอรี่/ดำ ในรุ่น EL พร้อมสีภายนอกใหม่ 2 สี ได้แก่ สีขาว Platinum White Pearl และสีเทา Modern Steel Metallic

     ทั้งนี้ ห้องโดยสารภายในสีแดง Oxblood ในรุ่น RS จะมีเฉพาะตัวถังภายนอกสีแดง Passion Red Pearl, สีขาว Platinum White Pearl และ สีดำ Crystal Black Pearl เท่านั้น ขณะที่ตัวถังสีเงิน Lunar Silver Metallic และสีเทา Modern Steel Metallic จะมาพร้อมห้องโดยสารภายในสีดำ

     ขณะที่รุ่น EL จะมาพร้อมห้องโดยสารภายในสีทูโทน ไอเวอรี่/ดำ ส่วนรุ่น E เป็นห้องโดยสารสีดำทั้งหมด
     สำหรับ Honda HR-V RS พร้อมภายในห้องโดยสารสีแดง Oxblood จะเริ่มลงโชว์รูมตั้งแต่วันที่ 10 กรกฎาคม 2562 เป็นต้นไป
 
ราคาจำหน่าย Honda HR-V 2019 ใหม่ มีดังนี้

รุ่น E ราคา 949,000 บาท
รุ่น EL ราคา 1,059,000 บาท
รุ่น RS ราคา 1,119,000 บาท

 