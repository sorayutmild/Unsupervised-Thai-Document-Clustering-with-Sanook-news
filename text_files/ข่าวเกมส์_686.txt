Kingdom Hearts III
เกมส์ซีรี่ย์ Kingdom Hearts เป็นเกมส์แนว Action RPG ที่ร่วมมือกันระหว่างทาง Square-Enix กับทาง Walt Disney โดยการนำเอาตัวละครจากเกมส์ Final Fantasy มาผสานกับตัวละครจากการ์ตูนวอลท์ดิสนี่ย์ สร้างเป็นเรื่องราวเกมส์ใหม่ ในแบบการ์ตูนแฟนตาซีขึ้นมา ที่ผ่านมาในแต่ละภาคนั้น ทาง Kingdom Hearts ก็มีการเพิ่มการ์ตูนจากดิสนีย์จากตัวละครเกมส์ใหม่ๆ จาก Square-Enix เข้าไปเรื่อยๆ แต่ก็ยังมีบางเรื่อง ที่เกมส์ซีรี่ย์ Kingdom Hearts ยังไม่เคยเอามาใช้ โดยเฉพาะเรื่องใหม่ๆที่เพิ่งเข้าโรงไปเมื่อปี 2013 และปีก่อนๆที่ผ่านมา เนื่องจากแฟนๆเบื่อพวกการ์ตูนประจำอย่างทาร์ซาน เฮอร์คิวลิส ปีเตอร์แพน ฯลฯ เต็มทีแล้ว ขอเรื่องใหม่ๆบ้างเหอะ ก็เลยมีการจัดอันดับเรื่องใหม่ๆ ที่แฟนๆอยากให้เพิ่มเข้ามาใน Kingdom Hearts III กัน ซึ่งเรื่องที่แฟนๆอยากได้มีดังนี้
 
อันดับ 10 Wreck-It Ralph
Kingdom Hearts III
หนึ่งในภาพยนตร์การ์ตูนของดิสนีย์ที่น่าสนใจ เรื่องราวของ Ralph ผู้ผจญภัยข้ามมิติไปยังโลกของเกมส์ต่างๆ ซึ่งเหมาะมากที่จะเอาเข้ามาผสมกับเกมส์ Kingdom Hearts III ด้วย แต่ปัญหาคือพวกเจ้าของตัวละครเกมส์อื่นๆ จะคิดค่าลิขสิทธิ์ตัวละครจากเหลี่ยมไหมเนี่ยสิ ถ้าไม่งั้นก็คงมาแต่ Ralph ตัวเดียว เป็นมินิเกมส์ข่ามมิติไปอาลาะวาดโลกอื่นๆของ KH แทน และอาจเพิ่มตัวละคร Felix เข้ามาอีกตัวเป็นคนคอยฮีลเพิ่มพลัง
 
อันดับ 9 DuckTales/Darkwing Duck
Kingdom Hearts III
หนึ่งในภาพยนตร์การ์ตูนตอนพิเศษของเหล่าการ์ตูนเป็ดๆของดิสนี่ย์ โดยภาคนี้จะเน้นไปที่การผจญภัยของลุง Scrooge McDuck เป็ดที่รวยสุดในโลกกับหลานสุดแสบอีก 3 ตัวคือ Huey, Dewey, และ Louie เห็นแก่ๆแบบนั้นแต่ลุง Scrooge แกมีฝีมือใช้ไม้เท้าหวดได้ไม่แพ้หนุ่มๆเชียว แต่ที่แฟนๆไม่ชอบเห็นจะเป็นเสียงพากย์ของพวกตัวละครเป็ดที่ฟังไม่ค่อยจะรู้เรื่อง
 
อันดับ 8 The Muppet
Kingdom Hearts III
อันนี้ไม่ใช่การ์ตูน แต่ก็เป็นภาพยนตร์ของดิสนี่ย์เหมือนกัน เกี่ยวกับโรงละครหุ่น เมื่อเหล่าพวกพ้องหุ่นในโรงละครพยายามร่วมมือกัน หาทางยับยั้งแผนร้ายของมหาเศรษฐีน้ำมัน ที่ต้องการทำลายโรงละครเพื่อขุดเจาะน้ำมันที่อยู่ข้างใต้
 
อันดับ 7 The Sword in the Stone
Kingdom Hearts III
ภาพยนตร์การ์ตูนที่สร้างจากตำนานดาบเอกคาลิเบอร์ และกษัตริย์อาเธอร์แห่งอังกฤษ ในเรื่องนี้เราจะเจอพ่อมดเมอร์ลิน (อีกแล้ว) เพราะลุงแกรับจ๊อบการ์ตูนดิสนี่ย์หลายเรื่องก็เลยเห็นบ่อยหน่อย เรื่องราวของการ์ตูนเรื่องนี้ก็เหมาะกับ Kingdom Hearts ดี โดยอาจจะให้ Sora ไปช่วย Arthur ฝึกฝนและหาทางดึงดาบ เพื่อก้าวเป็นราชาแห่งอังกฤษ
 
อันดับ 6 The Princess and the Frog
Kingdom Hearts III
เจ้าชายกบเวอร์ชั่นใหม่ ที่มีเนื้อเรื่องไม่เหมือนกับต้นตำรับที่ผ่านมา เรื่องนี้เป็นการ์ตูนดิสนี่ย์เรื่องแรกที่มีเจ้าหญิงเป็นคนผิวสี ลูกครึ่งแอฟริกันและอเมริกัน ออกแนวตลกเฮฮา ถ้าใส่เพิ่มมาใน KH3 ก็จะมีสีสันมากขึ้น
 
อันดับ 5 The World Ends With You
Kingdom Hearts III
อันนี้ไม่ใช่การ์ตูนของดิสนี่ย์ แต่เป็นเกมส์ซีรี่ย์หนึ่งของ Square-Enix เอง จริงๆแล้วเรื่องนี้ก็เคยเพิ่มมาใน Kingdom Hearts 3D: Dream Drop Distance ของ 3DS แล้ว แต่ว่ามาเฉพาะตัวละคร ที่แฟนๆอยากได้เป็น World หรือโลกของเกมส์นี้เลย เพราะ The World Ends With You เป็นเกมส์ที่จำลองโลกจริงของเมืองชิบูย่า มาใส่ไว้ในเกมส์ได้อย่างลงตัว
 
อันดับ 4 The Jungle Book
Kingdom Hearts III
ไม่เชื่อก็ต้องเชื่อว่าการ์ตูนโคตรเก่าแก่อย่าง The Jungle Book หรือเมาคลีลูกหมาป่า (ที่หลายคนได้เรียนในวิชาลูกเสือ) จะไม่เคยถูกใส่ไว้ในเกมส์ Kingdom Hearts เลย โดยที่ผ่านมานั้นก็เกือบจะถูกนำไปใส่หลายภาคแล้วล่ะ แต่สุดท้ายก็โดนเอาออกไป เพราะมีเรื่องที่ฉากคล้ายๆกันอย่าง ทาร์ซาน และไลอ้อนคิง ไปแล้ว
 
อันดับ 3 Tangled
Kingdom Hearts III
หรือที่คนไทยรู้จักในชื่อเรื่องว่า ราพันเซล เจ้าหญิงผมยาวกับโจรซ่าจอมแสบ โดยเดิมทีเรื่องนี้ชื่อ Rapunzel ซึ่งสร้างจากนวนิยายชื่อเดียวกันของเยอรมัน แต่พอฉายกลับเปลี่ยนชื่อเป็น Tangled ซะงั้น แต่คนดูก็รู้อยู่ดีแหละ ว่าทำจากนิยายเรื่องอะไร
 
อันดับ 2 Frozen
Kingdom Hearts III
ภาพยนตร์การ์ตูนของดิสนี่ย์ที่มาแรงสุดในช่วงนี้ สร้างจากเทพนิยายเรื่อง ราชินีหิมะ The Snow Queen ของประเทศเดนมาร์ก สเหตุความดังของเรื่องนี้เพราะเป็นการ์ตูนที่สนุก มีหลายรสชาติในเรื่องเดียว เรื่องเรื่องตลก เศร้า ความรัก และการทรยศหักหลัง
 
อันดับ 1 Toy Story
Kingdom Hearts III
การผจญภัยของเหล่าของเล่นที่บ้านแอนดี้ นำโดยวูดดี้และบัซไลท์เยียร์  ทั้งคู่เคยมีแผนจะนำเข้ามาเป็นตัวละครในภาค Kingdom Hearts II: Final Mix อยู่แล้ว แต่สุดท้ายกลับถูกถอดออกไปและไม่มีการคิดเอาใส่เข้ามาเลย ทั้งๆที่เป็นซีรี่ย์ดังและแฟนๆชื่นชอบกันมาก ซึ่งถ้าภาค KH3 เพิ่มทั้งคู่เข้ามาจริงล่ะก็จะเป็นคู่หูที่เก่งกาจไม่น้อยเลยเชียว
 
สำหรับ 10 เรื่องที่แฟนๆอยากให้มีในเกมส์ Kingdom Hearts III ก็มีดังที่เห็น แต่ลืมไปอีกเรื่องหนึ่ง ที่ดิสนี่ย์อาจให้ใส่มาใน KH3 ได้นั่นก็คือ Star Wars ที่ทางดิสนี่ย์ได้ลิขสิทธิ์มาจาก Lucas นั่นเอง ถ้าเพิ่มมาใน KH3 จริงก็ขอให้พลังจงอยู่กับท่านก็แล้วกัน