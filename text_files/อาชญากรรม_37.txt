(15 เม.ย.) ความคืบหน้าเหตุพบศพหญิงสาวถูกฆาตกรรมอย่างโหดเหี้ยมภายในโรงแรมแห่งหนึ่ง ใจกลางเมืองเชียงใหม่ แพทย์ชันสูตรพลิกศพพบว่ามีขวดแก้วอยู่ในช่องท้อง คาดว่าเสียชีวิตเพราะอาการบาดเจ็บจากอวัยวะภายในเสียหาย ล่าสุดชุดสืบสวนพบเบาะแล้วว่า เหยื่อสาวเป็นใคร
เจ้าหน้าที่ชุดสืบสวน สภ.เมืองเชียงใหม่ เปิดเผยว่า หลังจากลงพื้นที่ตามหาเบาะแสว่า เหยื่อสาวที่ถูกฆาตกรรมเสียชีวิตดังกล่าวเป็นผู้ใด กระทั่งพบข้อมูลจากสาวบาร์เบียร์แห่งหนึ่ง ย่านถนนลอยเคราะห์ พบว่าเป็นเพื่อนร่วมงานกัน เมื่อนำเอารูปภาพและรอยสักรูปนกฟินิกซ์ด้านหลังมาเปรียบเทียบ ก็สามารถยืนยันได้ชัดเจนว่า ผู้เสียชีวิตคือ น.ส.สมร อายุ 33 ปี เป็นชาว จ.ร้อยเอ็ด
จากการสอบถามเพื่อนของ น.ส.สมร ผู้เสียชีวิต เปิดเผยว่า ก่อนหน้านี้ได้ไปเที่ยวสถานบันเทิงแห่งหนึ่ง ย่านตลาดสมเพชร ก่อนที่ผู้เสียชีวิตจะขอแยกตัวไปเที่ยวอีกร้าน และหายตัวไปไม่มาทำงานอีกเลย ตนพยายามโทรศัพท์ติดต่อแต่ก็ไม่มีใครรับสาย จนกระทั่งล่าสุดพบว่าโทรศัพท์ไม่มีสัญญาณแล้ว
นอกจากนี้ เจ้าหน้าที่ตำรวจยังได้สอบสวนพยานชาวต่างชาติคนหนึ่ง ซึ่งพักห้องติดกับจุดเกิดเหตุที่โรงแรมดังกล่าว โดยระบุว่า วันเกิดเหตุผู้เสียชีวิตกับชายคนหนึ่งมาเคาะประตูเรียก ให้ไปช่วยดูไฟฟ้าที่ห้อง แต่ปรากฏว่าทั้งคู่ยังไม่ได้เสียบการ์ดเข้าช่อง ก่อนที่ไฟฟ้าจะติดตามปกติ ผู้เสียชีวิตมีท่าทางมึนเมาเล็กน้อย กระโดดกอดขอบคุณที่ช่วยเหลือ ทำให้ผู้ชายที่มาด้วยรู้สึกไม่ค่อยชอบใจ
ชายชาวต่างชาติที่พักอยู่ห้องติดกัน ยังเล่าอีกว่า ไม่นานนักก็ได้ยินเสียงคล้ายคนกำลังมีเพศสัมพันธ์กัน รุนแรงขึ้นเรื่อยๆ เสียงผู้หญิงกรีดร้องลั่น เหมือนกับเจ็บปวดทรมาร จนต้องตะโกนบอกให้เบาๆ เสียงหน่อย ก่อนจะที่เสียงนั้นจะเงียบลงไป กระทั่งต่อมาพบว่าหญิงสาวคนดังกล่าวเป็นศพเสียชีวิตในที่สุด