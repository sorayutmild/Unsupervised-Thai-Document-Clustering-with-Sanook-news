
แม่หมอนิ่ม และ หมอนิ่ม เดินทางเข้ามอบตัวแล้ว โดยติดต่อผ่านทางมูลนิธิปวีณา เผยที่ต้องฆ่าเพราะทนเห็นลูกสาวโดนทำร้ายไม่ได้อีกต่อไปแล้ว
(11 พ.ย.) ผู้สื่อข่าวรายงานจากกระทรวงพัฒนาสังคมและความมั่นคงของมนุษย์ หลังจากที่ แม่หมอนิ่ม นางสุรางค์ ดวงจินดา และ หมอนิ่ม แพทย์หญิงนิธิวดี ภู่เจริญยศ ถูกออกหมายจับคดีจ้างวานฆ่า เอ็กซ์ จักรกฤษณ์ ซึ่งทั้งคู่ได้ติดต่อผ่านทางมูลนิธิปวีณาจะเข้ามอบตัว
ทั้งนี้ แม่หมอนิ่ม ได้เปิดเผยต่อสื่อมวลชนเหตุผลที่ต้องฆ่าเพราะทนเห็นลูกสาวคนเดียวโดนทำร้ายซ้ำ ๆ ไม่ไหวแล้ว ก่อนหน้านี้เคยห้ามปรามแล้วแต่ก็ถูกข่มขู่ และได้บอกอีกว่ากระทำเพียงคนเดียวเท่านั้นลูกสาวไม่มีส่วนรู้เห็นด้วย ก่อนจะปิดท้ายว่าหัวอกคนเป็นแม่ใครไม่เจอไม่รู้ อยากให้คดีที่เกิดขึ้นกับครอบครัวเป็นคดีตัวอย่างและอยากให้เป็นคดีสุดท้ายกับการใช้ความรุนแรงในครอบครัว 
ด้าน หมอนิ่ม ให้สัมภาษณ์สื่อโดยบอกว่า เข้าใจสิ่งที่แม่ทำลงไปเพราะแม่รักลูกมากจริง ๆ อยากขอโทษแม่ที่ผ่านมาทำให้แม่เสียใจ 
อ่าน >>> "แม่หมอนิ่ม" เปิดเหตุจ้างวานฆ่า "เอ็กซ์ จักรกฤษณ์"
ขอบคุณภาพหมอนิ่มก้มกราบแม่จาก สถานี RTV1 สำนักข่าวออนไลน์ 24 ชั่วโมง