LCD หรือ LED ซื้ออะไรดี?
 ถาม: ดิฉันกำลังตัดสินใจอยู่ค่ะว่า จะเลือกซื้อทีวีแบบไหนดี ระหว่าง LCD กับ  LED พนักงานขายบอกว่า LED เป็นเทคโนโลยีใหม่ แต่ราคามันสูงกว่า  ก็เลยไม่แน่ใจว่า มันจะคุ้มค่ากับการลงทุนหรือไม่? LED มันมีอะไรดีกว่า LCD คะ?
ตอบ : ก่อนหน้านี้ ทางกองบรรณาธิการเว็บไซต์ เอ.อาร์.ไอ.พี ก็เพิ่งจะตอบคำถามเกียวกับเรื่องนี้ไป โดยเฉพาะประเด็นความแตกต่างของจอสองชนิดนี้ ซึ่ง คำตอบอาจจะดูเป็นเทคนิคไปสักหน่อย เท่าที่ทราบผู้ใช้ส่วนใหญ่ก็ยังสับสน ระหว่างจอ LED กับ LCD อยู่ดี ทั้งนี้เข้าใจว่า ฝ่ายการตลาดเรียก LED TV ก็เพื่อทำให้มันแตกต่างจาก LCD TV นั่นเอง

 
LED ย่อมาจาก Light-emitting-diode ซึ่งมันไม่ได้หมายถึง  "ชนิด" ของทีวี แต่มันหมายถึงชนิดของ "เทคโนโลยีที่ใช้ส่องสว่างด้านหลังจอ"  หรือ backlight ต่างหาก ในขณะที่ TV  ทั้งสองชนิดยังคงเป็น LCD เหมือนเดิม ทั้งนี้ LCD จะย่อมาจาก  Liquid-crystal display ซึ่งมันคือชนิดของเทคโนโลยีทีวี และมอนิเตอร์  โดยทั่วไป LCD จะใช้แสงสว่างส่องด้านหลัง (backlight) เป็น CCFL (Cold  Cathode Fluorescent Lamp) เพื่อให้ความสว่างกับภาพในจอ LCD นั่นเอง แต่  LED TV จะแทนที่ CCFL ด้วย LED ทำให้ได้ภาพที่มีสว่าง-คม-ชัด-ลึกมากกว่า  เรียกว่า คอนทราสของมันให้ความ "สว่างไสว-มึดสนิท" อย่างแท้จริง  รวมถึงสีสันที่สมจริงมากขึ้นอีกด้วย ขออนุญาตอธิบายความแตกต่างอย่างสั้นๆ  อีกครั้งตรงนี้นะครับ

 
กลับมาที่คำถามว่า LED ดีกว่า LCD อย่างไร?  นอกจากเรื่องของความสว่างคมชัด-คอนทราสสุดๆ แล้ว  การใช้เทคโนโลยีดังกล่าวทำให้ผู้ผลิตสามารถออกแบบจอ LED TV ได้บางกว่า LCD  TV มาก ส่วนข้อดีข้อต่อไปก็คือ LED TV เป็นมิตรกับธรรมชาติ  เนื่องจากไม่ได้ใช้ CCFL ที่มีสารปรอท (สารพิษอันคราย)  แถมยังใช้พลังงานได้อย่างมีประสิทธิภาพอีกด้วย ที่สำคัญ  มันมีอายุการใช้งานที่นานกว่าจอ LCD อีกต่างหาก (โดยทั่วไปจะนานกว่าประมาณ 2  เท่า) ฟังข้อดีมาเยอะแล้ว ข้อเสียของ LED TV ก็คือ มันแพงกว่ามาก  โดยผู้ผลิตให้เหตุผลว่า ราคาที่สูงขึ้นเกิดจากการออกแบบให้บางลง  และคุณภาพของความคมชัด  ซึ่งคุณสมบัติทั้งสองอย่างนี้เกิดจากการเปลี่ยนมาใช้เทคโนโลยีส่องสว่างด้าน หลังจอด้วย LED โดยแท้ นอกจากนี้ LED TV รุ่นใหม่ยังมีการเพิ่มคุณสมบัติให้แพงเว่อร์ขึ้นไปอีกด้วย เทคโนโลยี 240Hz  ที่ำให้ได้ชมการแสดงผลภาพเคลื่อนไหวที่นุ่มนวลยิ่งขึ้น

หากพิจารณาจากข้อดีข้อเสียแล้ว LED TV หรือทีวีแอลซีดีที่ใช้แบคไลท์เป็น"แอลอีดี"เป็นตัวเลือกที่คุ้มค่ากว่าอยู่ ดี โดยเฉพาะคุณภาพที่ได้ แม้มันจะมีราคาที่แพงกว่า  แต่คุณก็ได้อายุการใช้งานคืนมา ดังทีได้กล่าวไปแล้วข้างต้น ก่อนจบคำถาม  (ที่ไม่รู้ว่าตอบยาวไป หรือเปล่า?) มีทิปเล็กๆ น้อยๆ ก่อนชอปมาฝากด้วยครับ  โดยหากคุณตัดสินใจที่จะซื้อเป็น LED TV แนะนำให้เลือกรุ่นทีมาพร้อมกับ  Local dimming ซึ่งมันสามารถปิดกลุ่ม LED สำหรับพิกเซลของภาพที่เป็นสีดำ  (ไม่มีประโยชน์ที่จะส่องสว่างพิกเซลที่ต้องมึดสนิท)  ด้วยวิธีนี้นอกจากจะได้คอนทราสเพิ่มขึ้นแล้ว  มันยังช่วยประหยัดพลังงานอีกด้วย หวังว่า  คำแนะนำเหล่านี้คงจะเป็นประโยชน์กับคุณผู้อ่านอีกหลายๆ  ท่านที่กำลังเลือกซื้อ LED TV กันอยู่นะครับ
ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com