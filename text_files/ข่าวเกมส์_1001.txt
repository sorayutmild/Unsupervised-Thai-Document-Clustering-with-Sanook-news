Funcom เผย! เหตุผลที่ทำอวัยวะเพศ ใส่ในเกม Conan Exiles ของ PC
Conan Exiles
Funcom บริษัทเจ้าของผลงานเกม Conan Exiles ที่เพิ่งปล่อยให้เล่นช่วง Early Access ใน Steam ไปไม่นานมานี้ จนโด่งดังไปทั่วโลกเพราะจัดหนักจัดเต็ม ใส่รายละเอียดอวัยวะเพศให้เห็นกันจะๆ แบบไม่มีเซ็นเซอร์ ทำเอาเกมเมอร์ทั่วโลกอยากรู้อยากเห็นต่างลองหามาเล่นกันคับคั่ง แต่น่าเสียดายนักที่เกมนี้ในเครื่อง Xbox 1 ไม่ปล่อยให้มีอิสระในการทำแบบนั้น เพราะทางไมโครซอฟท์ขอให้เอารายละเอียดส่วนนี้ออกไป ก่อนที่เกมตัวพรีวิวจะออกมาในปลายปี 2017
Joel Bylos ครีเอทีฟไดเรคเตอร์ของทาง Funcom เปิดเผยจากการให้สัมภาษณ์ในงาน GDC 2017 ว่า เขาได้ไปพูดคุยเกี่ยวกับเรื่องเกมของเขากับทาง Microsoft และโดนคำขาดว่าไม่ให้มีเนื้อหาโป๊เปลือย “partial nudity” ในเกมนี้ เขาจึงต้องตัดส่วนที่เป็นอวัยวะเพศชายในเกมออกไป อย่างไรก็ตามเขาบอกว่ายังไม่รู้ถึงขอบเขตของการจำกัดเรื่องโป๊เปลือยนี้ว่าครอบคลุมถึง "หน้าอก" ของผู้หญิงด้วยหรือเปล่า ยังให้มีหน้าอกเปลือยแล้วเอาผ้าคลุมส่วนล่างยังทำได้ไหม เดี๋ยวเขาจะลองไปคุยกับไมโครซอฟท์อีกที
ส่วนเวอร์ชั่นเครื่อง PS4 ของเกม Conan Exiles ทาง Joel Bylos ตอบว่าน่าจะมีมาตรการไม่ต่างไปจากของ Xbox1 เท่าไหร่หรอก น่าจะใส่รายละเอียดเจ้าโลกเข้าไปในเกมไม่ได้เช่นกัน
ในช่วงต้นของการสัมภาษณ์ Joel Bylos ยังเปิดเผยถึงเหตุผลที่ทางบริษัท ใส่รายละเอียดของอวัยวะเพศลงในเกมด้วย เพราะมันเหมาะกับเกม Conan Exiles เป็นเกมคนเถื่อน การไม่ใส่เสื้อผ้าโชว์เจ้าโลก จึงเป็นเรื่องธรรมดาและมันก็น่าสนุกดีด้วย แถมมันก็มีระบบจัดการง่ายๆ ให้ขึ้นกับผู้เล่นเองด้วย ว่าอยากจะเปิดหรือปิดรายละเอียดส่วนนี้ ทั้งแบบปิดหมดทั้งเกม หรือแบบปิดเป็นบางส่วน ก็สามารถเลือกได้
Joel Bylos กล่าวต่อว่าพวกเขาไม่เคยคิดถึงเรื่องการทำเจ้าโลกใส่เข้าไปในเกมเลย จนกระทั่งเขาได้ไปบอกกับดีไซน์เนอร์  Jenni Saarinen ว่าให้เธอเตรียมดีไซน์เจ้าโลกในอีกสามสัปดาห์ ซึ่งช่วงนี้หน้าจอคอมพิวเตอร์ของเธอเต็มไปด้วยภาพเจ้าโลกมากมายเอามาใช้เป็นข้อมูล นึกแล้วก็ทำให้เขาขำ และดูเหมือนทุกคนก็สนุกกับงานนี้ด้วย และเขาก็ประหลาดใจมากที่เรื่องนี้ทำให้เกมของเขาได้รับความสนใจเพิ่มมากขึ้น
 
ปิดท้ายกันด้วย Trailer คอนเท้นต์ใหม่ๆของเกม Conan Exiles ที่ทาง Funcom นำไปเปิดตัวในงาน GDC 2017




Source:

http://www.dualshockers.com/2017/03/06/conan-exiles-wont-full-nudity-xbox-one-funcom-explains-genitals-included-pc/
