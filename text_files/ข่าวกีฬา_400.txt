หลังจบการแข่งขันฟุตบอลโลก 2018 รอบคัดเลือกโซนเอเชียรอบ 2 นัดสุดท้ายของทีมชาติไทย ที่เสมอกับทีมชาติอิรัก ไป 2-2 ทีมชาติไทยได้สร้างความประหลาดใจและหลายๆชาติในเอเชียต่างหันมาจับตาดูทีมชาติไทยทันที รวมไปถึงสื่อมาเลเซีย ที่ #TeamThailand กำลังจะหยิบเอามาเล่าให้ฟังเช่นกันครับโดยผู้เขียนคือ Patrick Kinghorn ผู้คร่ำหวอดในวงการข่าวกีฬา เคยทำงานให้ Talksport ของอังกฤษ และ Fox Sports เอเชียโดยบทความของ Patrick Kinghorn ได้บอกว่าตัวเขาอยู่ที่ไทย กับ Gary Stevens เพื่อนเก่าของเค้า และเค้าก็มีโอกาสได้ชมเกมการแข่งขันของทีมชาติไทยที่กำลังทำสร้างความสำเร็จครั้งยิ่งใหญ่ ด้วยการเข้ารอบไปเล่นฟุตบอลโลก 2018 รอบคัดเลือก โซนเอเชีย รอบ 3 และผ่านเข้าไปเล่นเอเชียน คัพ 2019 ไปในตัวด้วยเช่นกัน

“ผลเสมอ 2-2 กับทีมชาติอิรัก ณ ประเทศอิหร่าน ทำให้ทีมชาติไทยได้ 1 แต้มสำคัญ ที่จะทำให้ไทยได้เป็นตัวแทนของกลุ่มเอฟ การแข่งขันเมื่อคืนที่ผ่านมาเป็นที่ประทับใจมาก ดุเดือดสุดๆ แม้ไทยจะดูเพลี่ยงพล้ำในช่วงต้น แต่ก็สามารถทำประตูขึ้นนำได้ถึงสองครั้ง และรับมือกับการโจมตีของทีมชาติอิรักได้ดี แม้จะมาพลาดในช่วงท้ายของเกมก็ตาม”
“กลับมาดูกันที่กรุงเทพ ผมเชื่อว่า ซิโก้ จะทำให้สนามศุภชลาศัยฯกลายเป็นนรกทีมเยือนในเกมที่ทีมชาติไทยจะทำการแข่งขันกระชับมิตรกับทีมชาติเกาหลีใต้ เพราะนักเตะผู้ซึ่งเปรียบได้กับวีรบุรุษของพวกเค้าได้ลงแข่งขันต่อหน้าแฟนๆของตน

ซิโก้เรียกนักเตะกว่า 31 คนเพื่อทำการแข่งขันกับเกาหลีใต้ นั่นอาจจะเป็นเพราะเพื่อความปลอดภัย เพราะนักเตะหลายคนลงแข่งขันกับทีมชาติอิรักเมื่อคืนที่ผ่านมา เกาหลีใต้จะเป็นอีกบทพิสูจน์ของทีมชาติไทย เพราะถือเป็นอีกชาติที่เป็นศูนย์กลางฟุตบอลของเอเชีย และเป็นชาติมหาอำนาจทางด้านฟุตบอลของเอเชีย บอกเลยนะ ปกติผมไม่ค่อยชอบดูฟุตบอลนัดกระชับมิตรหรืออุ่นเครื่องอะไรพวกนี้หรอก แต่สำหรับการแข่งขันนัดนี้ มันแตกต่างจากการอุ่นเครื่องอื่นๆไทยควรได้รับคำชื่นชมนะ เพราะพวกเค้าพัฒนากันอย่างพิถีพิถัน มีแคมป์ฝึกเยาวชน พวกเค้าเคยหยุดลีกในประเทศเกือบสามสัปดาห์เพื่อลีกทางให้ทีมชาติ ซึ่งนี่อาจจะเป็นอีกเหตุผลที่ทำให้ทีมชาติของพวกเค้าประสบความสำเร็จก็ได้
พวกเค้าเป็นอีกชาติที่มีการเล่นฟุตบอลได้น่าสนใจมาก และการที่ได้แข่งขันกับทีมชาติเกาหลีใต้ไม่ใช่โอกาสที่จะหาดูได้ง่ายๆเลย ดังนั้นเกมการแข่งขันนี้จึงเป็นแมทช์ที่คุ้มค่าแก่การเข้าชมมากจริงๆ

สำหรับเกาหลีใต้เอง ใน 13 นัดที่ผ่านมา เสียไปเพียงแค่ 1 ประตู ส่วนไทยนั้นอุ่นเครื่องครั้งล่าสุดที่เจอเกาหลีเหนือแพ้ไป 0-1 แต่ผมมั่นใจเลยว่าจะต้องมีประตูเกิดขึ้นในสุดสัปดาห์นี้แน่นอนการพบกันของไทยและเกาหลีใต้เป็นเกมที่คุ้มค่าแก่การชมเป็นอย่างมาก ผมยังเสียดายตอนที่มาเลเซียเข้าชิง AFF SUZUKI CUP 2014 กับทีมชาติไทยไม่หาย หากทีมชาติมาเลเซียสามารถคว้าแชมป์มาได้ ชาวมาเลเซียคงมีความสุขเหมือนกับคนไทยในตอนนี้”สำหรับ ทีมชาติไทย มีโปรแกรมลงแข่งขันแมตช์ฟุตบอลกระชับมิตรกับ ทีมชาติเกาหลีใต้ ณ สนามศุภชลาศัย ในวันที่ 27 มีนาคม 2559 เวลา 19.30 น. ถ่ายทอดสดทางช่อง ไทยรัฐทีวี