Candy Crush Saga
      ยังเป็นดราม่าไม่จบไม่สิ้นจริงๆ สำหรับ Candy Crush Saga ที่ก่อนหน้านี้มีความพยายามจะจดทะเบียนเครื่องหมายการค้าแม้กระทั่งคำว่า  Candy จนใครๆ ก็ต่างคิดว่าเจ้า Candy Crush Saga นั่นคือต้นตำหรับ  แต่แท้จริงแล้วมันไม่ใช่ครับ เพราะว่า Candy Crush Saga นั้นแหละ  ไปก๊อบเกมชาวบ้านเขามา ซึ่งเกมที่ถูกก๊อบมานั้นก็คือเจ้า CandySwipe ครับ
Candy Crush Saga
      Candy Swipe เป็นเกมที่พัฒนาโดยบริษัท Runsome App ซึ่งมีมาตั้งแต่ปี 2010 แล้ว ก่อนหน้า Candy Crush Saga ลืม ตาอ้าปากขึ้นมาบนโลกเสียอีก จากความพยายามของ King.com บริษัทพัฒนาเกม  Candy Crush Saga ในการจดทะเบียนเครื่องหมายการค้า ทำให้  Albert Ransom  ผู้พัฒนาของ Runsome App ออกมาคัดค้าน เนื่องจาก Candy Crush Saga  ต่างหากที่เป็นฝ่ายก๊อบไปแม้กระทั้งคำว่า Sweet ยังเอาไปเหมือนกันเป๊ะ
Candy Crush Saga
       ล่าสุดด้วยความอัดอั้นตันใจเกินกว่าจะทน Albert จึงตัดสินใจส่งจดหมายถึง  King.com ที่พยายามจดทะเบียนเครื่องหมายการค้าและปลด CandySwipe ออก  ซึ่งเขาก็ได้โพสข้อความในจดหมายในได้อ่านกันด้วย โดยเนื้อหาในจดหมายคร่าวๆ  มีดังต่อไปนี้
 
ถึง King.com
 
 
      ยินดีด้วย คุณชนะแล้ว! ผมพัฒนาเกม CandySwipe  ขึ้นมานั้นก็เพื่อเป็นที่ระลึกถึงคุณแม่ของผมที่เสียชีวิตในวัย 62  อันเกิดจากโรคลูคีเมีย ผมปล่อยให้ดาวน์โหลดเกม CandySwipe ในปี 2010  หลังจากที่เธอเสียชีวิต 5 เดือน  และที่ผมพัฒนาขึ้นมาก็เพราะว่าแม่ของผมชอบเกมแนวนี้  ซึ่งใครที่เล่นเกมตัวเต็มจนจบก็จะพบข้อความที่ผมเขียนไว้ว่า  "เกมนี้พัฒนาเพื่อเป็นที่ระลึกถึง Layla แม่ของผม" ผมมีภรรยาและมีลูกชาย 2  คน หวังว่าเกมนี้จะช่วยเหลือจุนเจือครอบครัวผม แต่ว่า 2  ปีต่อมาคุณได้เปิดเกม Candy Crush Saga ซึ่งไอคอน, ภาพลูกกวาด  หรือแม้แต่คำว่า Sweet ก็ทำใกล้เคียงกับผมมาก 
 
      การที่คุณจะมายกเลิกเครื่องหมายการการค้า CandySwipe  จะทำให้ผมไม่สามารถใช้ชื่อนี้ได้อีกทั้งๆ ที่ผมสร้างมากับมือ  คุณไปจดทะเบียนเครื่องหมายการค้า Candy Crusher ว่าสร้างขึ้นมาก่อนปี 2010  ทำให้เกมที่ผมสร้างขึ้นมากลายเป็นเกมที่สร้างทีหลังทันที  ผมหวังว่าคุณคงสนุกในการที่ขโมยอาหารไปจากครอบครัวผม  ขอแสดงความยินดีกับความสำเร็จในครั้งนี้ 
Candy Crush Saga
      หลังจากที่จดหมายฉบับนี้ได้ถูกเผยแพร่ในโลกอินเตอร์เน็ต คราวนี้ King.com  ถึงกับเงิบ โดนรุมสวดรุมประนามกันอย่างยกใหญ่ ทั้งด่าใน comment ของ App  แล้วก็กดเรตติ้งเป็น 1 ดาว บางคนก็ลบเกมกันเลยทีเดียว ส่วนเกม CandySwipe  ก็มีคนเข้าไปซื้อเกมเวอร์ชั่นเต็มและให้กำลังใจเป็นจำนวนมาก งานนี้  King.com มีเหนื่อย ต้องรอดูกันต่อไปว่าจะออกมาตอบโต้อะไรบ้างหรือเปล่า
ข้อมูลจาก www.tickld.com/