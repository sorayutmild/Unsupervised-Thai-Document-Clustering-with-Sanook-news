"มาดามแป้ง" นวลพรรณ ล่ำซำ ผู้จัดการทีมฟุตบอลหญิงทีมชาติไทย กระโดดดีใจ พร้อมกับหลั่งน้ำตาทันทีที่ทีมสามารถยิงประตูแรกในฟุตบอลโลก ในครั้งนี้ได้สำเร็จ


เงื่อนไขการผ่านเข้ารอบ 16ทีม ของทีมชาติไทย


พร้อมกันนี้ยังทำให้ กาญจนา สังข์เงิน แข้งสาวจากจังหวัดสุรินทร์  จารึกชื่อว่าเป็นแข้งชบาแก้วคนแรก ที่ทำประตูทีมที่มีอันดับสูงกว่าทีมชาติไทยได้ในฟุตบอลโลกรอบสุดท้าย
โดยทันทีที่จบเกมการแข่งขันที่ทีมชาติไทย จะแพ้ต่อ สวีเดนไป 1-5 ในเกมที่สองของรอบแบ่งกลุ่ม มาดามแป้งได้ออกมาโพสต์ข้อความผ่านอินสตาแกรมส่วนตัว ว่า "วันนี้ คนไทยได้เห็นว่า ทีมชาติฟุตบอลหญิงไทย มาถึงจุดนี้ได้อย่างงดงาม ในเกมส์เเพ้ชนะ สำคัญ เเต่...ไม่สำคัญที่สุด"เพราะ สิ่งสำคัญที่สุดคือ เราได้หัวใจของเรากลับคืนมา ขอภาคภูมิใจกับ ฟุตบอลหญิงทีมชาติไทย" นอกจากนี้ มาดามแป้งยังได้โพสต์ว่า "ถึงแม้เราจะแพ้ในเกมส์นี้ แต่หนึ่งลูกที่เรายิงได้ในวันนี้ สำหรับพวกเรา เป็นลูกที่ล้ำค่า เป็นลูกที่รอคอย และเป็นลูกที่จะอยู่ในความทรงจำ ของฟุตบอลหญิงทีมชาติไทยตลอดไป ขอบันทึกไว้ในความทรงจำ  กราบสำหรับทุกกำลังใจ ของแฟนบอลคนไทย"ทั้งนี้ฟุตบอลหญิงทีมชาติไทย จะทำการแข่งขันฟุตบอลหญิงชิงแชมป์โลก รอบแบ่งกลุ่ม กลุ่ม เอฟ นัดสุดท้ายของรอบแบ่งกลุ่ม พบกับ ชิลี ที่สนาม โรอาซอง ปาร์ค ในเมือง แร็งส์ ในวันที่ 21 มิถุนายน 2562 (คืนวันพฤหัสบดีที่ 20 มิถุนายน 2562) เวลา 02.00 น. ตามเวลาประเทศไทย
 