 

ถ้าคุณมีเครื่อง Xbox360 อยู่ที่บ้าน แต่ยังไม่มี Kinect แล้วล่ะก็ นี่เป็นโอกาสดีของคุณแล้ว ถ้ากำลังคิดจะซื้อ Kinect อยู่พอดี เพราะในที่สุดทาง Microsoft ก็ตัดสินใจลดราคาอุปกรณ์ Kinect เสียที หลังจากปล่อยขายมานานนับสองปี โดยจะลดราคาขาย Kinect ทั่วโลกกันเลย แต่ว่าจะเริ่มที่โซนอเมริกาก่อน โซนอื่นๆรอทีหลัง
 
ราคาของ Kinect ตอนนี้ที่โซนอเมริกา อยู่ที่ตัวละ $149.99 ทางไมโครซอฟต์ประกาศลดราคาลงเหลือเพียง $109.99 หรือลดลงไปประมาณ 27% คิดเป็นเงินไทยคือจากเดิมประมาณ 4,800 บาท ลดเหลือ 3,500 บาท ราคาที่ลดนี้จะเริ่มขายที่อเมริกา เป็นที่แรก ส่วนโซนอื่นๆทั่วโลก ทางไมโครซอฟต์ยืนยันว่าจะลดราคาด้วยเช่นกัน แต่ยังไม่กำหนดวันที่แน่นอนให้ทราบตอนนี้ ลำดับการลดราคาที่ไมโครซอฟต์กำหนดไว้คร่าวๆก็คือ อเมริกาเหนือ ตามด้วย อเมริกาใต้, และ เอเชีย แต่เนื่องจากแต่ละโซนนั้น ราคาขายไม่เหมือนกัน จึงไม่ยืนยันว่าแต่ละโซนนั้นจะลดราคาลงเท่าไหร่บ้าง ปิดท้ายที่โซนออสเตรเลีย นิวซีแลนด์ เป็นที่สุดท้ายที่จะลดราคา ในช่วงเดือนตุลาคม 2012นี้
 
ส่วนโซนอื่นๆนอกจากนี้อย่าง ญี่ปุ่น ยุโรป และ แอฟริกา ทางไมโครซอฟต์ ยังไม่มีแผนจะลดราคา Kinect คงต้องรอกันอีกนานหน่อย
 
 
ข้อมูลอ้างอิงจาก
http://www.theverge.com/2012/8/22/3260409/microsoft-kinect-price-drop-109-99-US