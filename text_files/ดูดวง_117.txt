ปีเถาะ : กระต่ายผู้อ่อนโยนและไม่มักใหญ่ใฝ่สูงจะได้ใช้ชีวิตอย่างอิ่มอกอิ่มใจในปีนี้ เพราะเจ้าแม่สุนัขผู้บงการนักษัตรมีความเห็นอกเห็นใจเป็นพิเศษต่อกระต่าย สุนัขรังเกียจความอยุติธรรม และจะไม่นิ่งดูดายเมื่อเห็นผู้ที่แข็งแรงกว่าแสดงความโลภและเอาเปรียบผู้ไม่มีทางสู้ เรื่องดีๆ จะเกิดขึ้นตั้งแต่สิบวันแรกของปี 2018 และจะเข้าใกล้ความสำเร็จมากขึ้นเรื่อยๆ
ทุกอย่างที่ชาวกระต่ายเคยใฝ่ฝันและปรารถนาจะเข้ามาในปีสุนัขเหลืองนี้ เรื่องหลักที่กระต่ายต้องทำคือเชื่อมั่นในตัวเองอย่างจริงใจ กล้าหาญและไม่กลัวการเริ่มต้นทำสิ่งใหม่ แม้การริเริ่มเหล่านี้อาจไม่ก่อให้เกิดการตอบรับทันทีจากบุคคลที่คุณให้ความสำคัญ แต่อย่าได้หวั่น ปีนี้จะเป็นปีที่สวยงามของคุณ สุนัขเหลืองจะคอยหนุนหลังและมอบพลังไร้ขีดจำกัดให้ พลังนี้จะนำความมหัศจรรย์มาสู่ชีวิต เป็นรางวัลให้กับความนุ่มนวลและขยันขันแข็งของชาวกระต่าย
ชาวกระต่ายจะใช้ช่วงเวลาครึ่งปีแรกเพื่อตระหนักว่าความสำเร็จอันยิ่งใหญ่กำลังจะเข้ามา คุณอาจไม่เห็นผลเป็นชิ้นเป็นอันในทันที แต่หลังจากได้รับชัยชนะย่อมๆ สองสามครั้งในที่ทำงาน หรือในเรื่องความสัมพันธ์ส่วนตัว ซึ่งทั้งหมดมาจากสิ่งที่คุณแสนจะไม่คุ้นเคย คือความกดดันและการตัดสินใจอย่างเด็ดเดี่ยว คุณจะเริ่มรู้สึกว่า ทำแบบนั้นก็ไม่เห็นมีใครมาตัดสินเรานี่ และจะตั้งคำถามต่อไปว่า แล้วทำไมไม่ต่อสู้ฟาดฟันเพื่อความสำเร็จในอนาคตด้วยล่ะ? จากนั้น โลกจะรู้จักกระต่ายที่พลิกบทบาทของตัวเอง ไม่มีคนเงียบหงิมติ๋มอาย ไม่มีคนที่คอยแต่จะหลบมุมเมื่อคนอื่นโชว์พาวอีกต่อไป สิ่งสำคัญคือคุณจะต้องเริ่มต้นใหม่ในทุกที่ ทุกเรื่องในชีวิต เพื่อให้ทุกคนเห็นตัวตนของคุณ
ทุกคนที่รู้จักคุณดีจะรู้สึกได้ถึงการเปลี่ยนแปลงนี้ แน่นอนว่าในช่วงแรกคุณอาจรู้สึกว่าการทำตัวเก่งกล้าเป็นการเสแสร้ง และบางครั้งก็ถอดใจ ไม่อยากเล่นบทนั้น แต่โชคดีที่เจ้าแม่คอยประคับประคองชีวิตกระต่าย ไม่ให้การมองโลกในแง่ร้ายหรือความไม่มั่นใจในตัวเองมาทำลายบุคลิกใหม่ของคุณ คุณจะต้องไม่ละทิ้งการตัดสินใจเด็ดเดี่ยวและการเริ่มต้นทำสิ่งใหม่ๆ ซึ่งเป็นส่วนหนึ่งที่จะนำไปสู่ชัยชนะและความสำเร็จ
ในท้ายที่สุดแล้ว ด้วยความหนักแน่นและการตัดสินใจเด็ดเดี่ยวจะทำให้ชาวกระต่ายลิขิตชีวิตใหม่ได้เอง คุณจะไม่เป็นเบี้ยล่างอีกต่อไป คุณจะลุกขึ้นมามีสิทธิ์มีเสียงกับทุกคน ซึ่งแน่นอนว่าคนรักหรือคู่ครองของคุณไม่อาจปรับตัวได้ในทันที และก็มีความเสี่ยงที่การเปลี่ยนแปลงครั้งนี้จะทำให้เกิดรอยร้าวในครอบครัว ข่าวลือและเรื่องไร้สาระทั้งหลายจะหมดสภาพเมื่อคนรักของคุณเข้าใจว่านี่เป็นเพียงการเรียกความเชื่อมั่นในตัวเองกลับมา คุณจะไม่ให้ใครมาเชิดหรือจูงจมูกได้อีกต่อไป และคนรักของคุณจะเห็นดีกับคุณอย่างเต็มอกเต็มใจ
ปีนี้ ชาวกระต่ายที่เป็นโสดจะมีเสน่ห์ร้อนแรงกับคนรอบข้าง หลายคนจะนึกไม่ถึงว่า นอกจากคุณจะทำตัวจี๊ดจ๊าด เปิ๊ดสะก๊าดเป็นแล้ว ยังสามารถเข้าไปแทรกกลางคู่รักคู่อื่นได้ด้วย นี่คือบุคลิกภายนอกที่แสนจะหวือหวาของคุณ แต่ไม่ใช่แค่เรื่องความรักเท่านั้นที่ชาวกระต่ายจะได้แต้ม เรื่องการงานก็หรู ชาวกระต่ายที่เพิ่งเริ่มจับธุรกิจของตัวเองจะประสบความสำเร็จมากในปีนี้ แต่เพื่อหลีกเลี่ยงความพลาดพลั้ง ควรให้ความสำคัญกับคำแนะนำของผู้มีประสบการณ์มากกว่า จะเหมาะสมมากถ้าคุณเชื้อเชิญนักธุรกิจมือเก๋ามาเป็นที่ปรึกษาให้ธุรกิจของคุณ อาจเป็นเพื่อนหรือเครือญาติก็ได้
ด้วยความพยายามยิ่งยวดและการสร้างปาฏิหาริย์ด้วยตัวเอง ชาวกระต่ายจะไม่ผ่านปี 2018 ไปแบบคนกระเป๋าแห้งอย่างแน่นอน ยิ่งรายได้เพิ่มขึ้น เรื่องราวใหม่ๆ ก็จะเข้ามา อย่างแรกคือ จะบริหารเงินอย่างคนมองการณ์ไกลได้อย่างไร คุณจะพบคำตอบด้วยตัวเอง ซึ่งไม่ใช่วิธีเดิมๆ ที่เคยทำ เป็นสิ่งที่คุณเคยคิดถึงมันมาก่อนแล้ว แต่ด้วยความไม่มั่นใจที่ผ่านมาทำให้ผัดผ่อนไปทุกครั้งนั่นเอง
 