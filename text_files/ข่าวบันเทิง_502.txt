ชาวเน็ตแห่วิจารณ์ ไม่เหมาะสม รูปพวงหรีด สาว "แตงโม ภัทรธิดา" หันคนละทางกับงานศพ "สิงห์ สควีซ แอนิมอล"
 ก่อนหน้านี้ สาวแตงโม ภัทรธิดา ได้โพสต์ข้อความไว้อาลัยให้กับหนุ่มสิงห์ สควีซ แอนิมอล ด้วยถ้อยคำที่ไม่สุภาพ จนหลายคนเข้าใจว่าทั้งสองคงสนิทกัน แถมสาวแตงโมยังโต้ตอบด้วยวาทะเผ็ดมันส์ กับเหล่าบรรดานักเลงคีย์บอร์ดที่เข้ามาโจมตี ถึงการกระทำที่ไม่เหมาะสมของสาวแตงโม เพราะเหมือนเป็นการไม่ให้เกียรติผู้ตาย อีกทั้งเรื่องยังพูดถึงเรื่องอาการของตนและนำไปเปรียบกับหนุ่มสิงห์ แต่แล้วเพื่อนของหนุ่มสิงห์ก็ออกมาโพสต์ ยืนยันว่า สาวแตงโมกับหนุ่มสิงห์ไม่ได้สนิทกันอย่างที่หลายคนเข้าใจ และชี้แจงถึงเรื่องอาการว่า ไม่สามารถเอามาเปรียบกันได้ ทำเอาสาวแตงโมถึงกับเกิดอาการเงิบแบบฉับพลันไปเลยทีเดียว
ล่าสุด (2 ส.ค.) มีคนแชร์ภาพในงานศพของหนุ่มสิงห์ โดยเป็นรูปพวงหรีดที่ระบุชื่อ ภัทรธิดา พัชรวีระพงษ์ โดยพวงหรีดที่ถูกอ้างว่าเป็นของสาวแตงโมได้หันไปคนละทางกับงานศพ โดยถูกแอบไว้หลังพวงหรีดของคนอื่น ๆ งานนี้ชาวเน็ตเลยวิจารณ์กันอย่างมากมาย มีทั้งบอกว่าเป็นการกระทำที่ไม่เหมาะสม ไร้วุฒิภาวะ
แต่บางเสียงก็ให้ความเห็นว่าอาจจะเป็นเพราะมีผู้ส่งพวงหรีดมาร่วมไว้อาลัยเป็นจำนวนมาก จนทำให้ไม่มีที่วางต้องแขวนซ้อน พร้อมทั้งตั้งคำถามถึงเจ้าของโพสต์ว่าต้องการอะไรจากเรื่องนี้ เพราะดูเหมือนเป็นการจงใจสร้างประเด็นให้เกิดความร้าวฉาน โดยผู้โพสต์ อ้างว่าเจ้าภาพเป็นคนสั่งให้เจ้าหน้าที่จัดการเรื่องพวงหรีด
หลังจากที่มีการเผยแพร่ภาพดังกล่าวออกไป ก็ยังไม่ได้รับการยืนยันพวงหรีดเป็นของสาวแตงโมหรือไม่ และการหันวางพวงหรีดแบบนั้นเป็นการถูกจัดฉากจากคนไม่หวังดีหรือเปล่า

อ้างอิงจาก http://pantip.com/topic/33998386
ภาพจาก: ชะนีงาม นามเพราะพริ้ง