My Little Pony: Friendship Is Magic
My Little Pony: Friendship Is Magic หรือในชื่อภาษาไทยว่า  “มิตรภาพอันแสนวิเศษ” เป็นอีกหนึ่งซีรี่ย์แอนิเมะจากอเมริกาที่ดังไปก้องโลก  (ปัจจุบันออกอากาศซีซั่นที่ 4 กำลังจะจบแล้ว และกำลังจะมีซีซั่นที่ 5 ต่อ)  แม้ว่าจะเป็นการ์ตูนที่เน้นกลุ่มเด็กผู้หญิง  แต่กลุ่มคนดูส่วนใหญ่นั้นเป็นผู้ชายวัยทำงานซะงั้น และทำให้เกิดแฟนๆ  การ์ตูนเรื่องนี้อย่างมากมาย จนก่อให้เกิดทั้งแฟนอาร์ต แฟนฟิตมากมาย  แต่ใครจะนึกหละว่าจะจะมีคนที่คลั่งไคล้จนทำออกมาเป็นเกมด้วย! ซึ่ง Fighting  Is Magic เองก็เป็นหนึ่งในนั้นครับ
 
My Little Pony: Friendship Is Magic
 
ก่อนที่จะเข้าสู่เนื้อหารีวิวเกมนั้น ต้องเกริ่นก่อนว่า จริงๆ  แล้วตัวเกม Fighting Is Magic นั้นควรจะได้เล่นกันเมื่อปี 2012 – 2013 แล้ว  แต่เนื่องจากทีมพัฒนาเกมซึ่งไม่เคยมีประสบการณ์ในการทำเกมมาก่อน ถูกทาง  Hasbro ซึ่งเป็นเจ้าของลิขสิทธิในการจัดจำหน่าย My Little Pony  นั้นฟ้องเรียกค่าลิขสิทธิทั้งๆ ที่เกมของพวกเขาไม่ได้ทำออกมาขาย  และไม่ได้รับการระดมทุนใดๆ ทั้งสิ้น (เหตุที่เรื่องมันแดง  เพราะตัวเกมนั้นได้รับเชิญให้ไปโปรโมทในงาน Evolution Championship Series  ซึ่งเป็นงานแข่งขัน E-Sport ของเกมไฟติ้งของทางอเมริกานั่นเอง  และนั่นแหละที่ทำให้ Hasbro มาเอาเรื่องได้)
 
My Little Pony: Friendship Is Magic
 
แน่นอนว่าสิ่งที่ทาง Hasbro ยื่นข้อเสนอมาก็คือ  ต้องลบตัวโปรเจคที่อุตส่าห์ทำมาทั้งหมดจนทางทีมพัฒนาพยายามที่จะต่อสู้ใน ชั้นศาล เพราะผลงานนี้เป็น Fan-made และไม่ได้ทำขาย (มีแฟนๆ  การ์ตูนที่ติดตามเป็นทนายความมาช่วยด้วย)  แต่สุดท้ายในที่สุดเรื่องนี้ก็รู้ไปถึง Lauren Faust  ซึ่งเป็นผู้ให้กำเนิดการ์ตูนเรื่อง My Little Pony ตัวจริง  เธอจึงได้เข้ามาช่วยเหลือและช่วยทีมพัฒนาเกมในการออกแบบตัวละครในเกมให้อีก ด้วย และนอกจากนี้ ทาง Lab Zero Games ทีมพัฒนาเกม Skullgirls  ซึ่งเป็นเกมแนวไฟติ้ง 2D เหมือนกัน  ได้เข้ามาช่วยสนับสนุนทั้งในส่วนของแองจิ้นในการพัฒนาเกมอีกด้วย  จึงทำให้ในที่สุด ตัวเกมก็สามารถปล่อยตัวออกมาได้ซะที
 
My Little Pony: Friendship Is Magic
 
ทีนี้กลับมาสู่เนื้อหาตัวเกมกันนะครับ  ตัวเวอร์ชั่นที่เราจะได้เล่นกันนี้จะเป็นเวอร์ชั่นที่สมบูรณ์ระดับหนึ่ง  กล่าวคือ จะมีตัวละครมาให้เราเล่นทั้งหมด 6 ตัวหลักในเบื้องต้นก่อน  นั่นก็คือ ทไวไลท์ สปาร์คเคิล ยูนิคอร์นสาว นางเอกของเรื่อง , แอปเปิ้ลแจ็ค  ม้าคาวบอยสีส้ม , เรนโบว์แดช เพกาซัสสีรุ้ง , ฟลัทเทอร์ชาย เพกาซัสขี้อาย ,  พิงค์กี้พาย ม้าสีชมพูสุดรั่ว และ แรริตี้ ยูริคอร์นดีไซเนอร์สาว  ส่วนตัวละครอื่นๆ นั้นมีปรากฎให้เห็นในเกม แต่ยังเล่นไม่ได้  ซึ่งคิดว่าคงจะได้เล่นกันในอนาคตเมื่อตัวเกมมีการพัฒนาเวอร์ชั่นใหม่แล้ว
 
My Little Pony: Friendship Is Magic
 
ตัวเกมนั้นจะเป็นแนว 2D fighting game โดยใช้แองจิ้นเดียวกับเกม  Skullgirls  ดังนั้นแล้วไม่ต้องห่วงคุณภาพของกราฟฟิกตัวเกมเลยว่าจะทำออกมาดีไม่ดี  เพราะทั้งการเคลื่อนไหวและความรื่นไหลในการบังคับนั้นทำออกมาได้ดีมาก  โดยเฉพาะเมื่อผู้ให้กำเนิดการ์ตูนอย่าง Lauren Faust  เองก็ลงมาช่วยออกแบบตัวละครให้ด้วย  ดังนั้นท่าทางตัวละครในเกมนั้นจะทำออกมาได้ถูกต้องตรงตามต้นฉบับทุกอย่างจน เหมือนเป็นเกมที่ทางผู้ผลิตสร้างมาด้วยตนเองเลยหละครับ  แต่แน่นอนว่าถึงตัวเกมจะเป็นแนวไฟติ้ง  ตัวเกมก็ยังไม่ลืมภาพที่น่ารักของตัวละครเอาไว้ด้วย
 
My Little Pony: Friendship Is Magic
 
จึงทำให้ตัวเกมนี้ทำออกมาไม่ได้ดูรุนแรงอะไรมากมายนัก  เหมาะสำหรับให้เด็กๆ มาเล่นได้ แต่ถึงภาพจะน่ารัก  แต่ระบบปะทะการต่อสู้ทำออกมาฮาร์คคอร์มาก  โดยทีมพัมนาเองได้ใช้แบบอย่างมาจากเกมอย่าง Street Fighter IV และ Ultimate  Marvel vs. Capcom 3 มาเป็นต้นแบบในการออกแบบท่าทางการต่อสู้  และสำคัญคือขุมพลังของ Z-Engine  ทำให้การเคลื่อนไหวในการต่อสู้ทำออกมาได้ดีและเป็นธรรมชาติมาก  ทำให้ตัวเกมค่อนข้างฮาร์คคอร์สำหรับคอเกมไฟติ้งกันเลยทีเดียว  แน่นอนว่ายิ่งถ้าใช้จอยในการเล่นก็จะเล่นได้สนุกขึ้น
 
My Little Pony: Friendship Is Magic
 
เพราะตัวเกมนั้นจะเน้นให้คนเล่นต้องใช้ท่าในการโจมตีต่างๆ  เป็นคอมโบไม่อย่างนั้นจะไม่สามารถจัดการกับศัตรูได้ (โดยเฉพาะ AI  ในเกมนี้ที่ทำออกมาโหดใช้ได้) ซึ่งคนเล่นนั้นก็ต้องไปจำท่า Commend List  หรือปุ่มกดท่าโจมตีของตัวละครเอง  แต่ในเกมนี้ไม่ได้มีท่าที่จำยากอะไรนักเพราะหลักๆ จะใช้ปุ่มโจมตีอยู่ 2  ปุ่มหลัก (อีกปุ่มนึงคือของแถม)  และใช้ปุ่มเคลื่อนที่ในการทำเป็นท่าโจมตีต่างๆ แทน  และตัวละครแทบทุกตัวจะมีปุ่มโจมตีหลักๆ  และการใช้ท่าที่ไม่ต่างกันมากนักแม้ว่าจะเป็นตัวละครที่มีรูปแบบการโจมตีคน ละแบบก็ตาม
 
My Little Pony: Friendship Is Magic
 
ด้วยการออกแบบตัวละครที่ทำออกมาเป็นอย่างดี  ทำให้ตัวละครทุกตัวจะมีท่าการโจมตีและการโต้กลับที่แตกต่างกัน  แต่จะไม่มีตัวละครไหนที่เก่งกว่าใคร  (ถึงแม้ว่าตัวทไวไลท์น่าจะโหดที่สุดก็เหอะ)  เพื่อรักษาความสมดุลของตัวเกมเอาไว้นั่นเอง  ในการเล่นนั้นคนเล่นจะสามารถปรับแต่งปุ่มกดบนคีย์บอร์ดได้อย่างอิสระ  ส่วนจอยนั้นจะไม่สามารถเปลี่ยนปุ่มบังคับได้  แต่คนเล่นจะสามารถใช้งานทั้งปุ่มบนคีย์บอร์ดและจอยเกมตอนไหนก็ได้  แน่นอนว่าสามารถเล่นปะทะกัน 2 คนในเครื่องเดียวกันได้ด้วย (จริงๆ  แล้วมันเอามาเล่นออนไลน์ได้ แต่ต้องลงโปรแกรมเพื่อเชื่อมต่อ IP กันต่างหาก)
 
My Little Pony: Friendship Is Magic
 
แม้ว่าตัวเกมจะไม่มีเนื้อเรื่องอะไรเลย (และคิดว่าคงทำไม่ได้  เพราะคอนเชปของการ์ตูน My Little Pony  นั้นไม่เหมาะทำเป็นเกมไฟติ้งแต่แรกแล้ว)  ทำให้เป็นเกมที่เอาตัวละครในเรื่องมาไฝว้กันเสียมากกว่า  ซึ่งนอกจากจะออกแบบตัวเกมออกมาถูกใจชาว Brony  (กลุ่มแฟนการ์ตูนที่เป็นเพศชาย) แล้ว  ตัวเกมยังออกแบบมาสำหรับคอเกมไฟติ้งระดับฮาร์คคอร์ได้อีกด้วย  และยิ่งคนไหนที่อยากรู้ว่าตนเองจะถนัดเกมแนวไฟติ้งไหม  ลองดาวโหลดเกมนี้มาลองเล่นก่อนได้เลย  เพราะเกมนี้สามารถดาวโหลดมาเล่นกันได้ฟรีๆ ไม่เสียค่าใช้จ่ายใดๆ  ทั้งสิ้นครับ
 
My Little Pony: Friendship Is Magic
 
สรุป
จุดเด่น
- เป็นเกมที่ผู้ให้กำเนิด Lauren Faust เองลงมาช่วยออกแบบ รับประกันความถูกต้องของตัวละครในเกม
- ขุมพลังของแองจิ้นและการสนับสนุนของทีมพัฒนา Skullgirls ทำให้เกมไฝว้มันส์มาก
- กินสเปคน้อยมากๆ คอมสเปคเก่าเล่นได้สบาย (อันที่จริงต้องบอกว่า ถ้าเล่น Skullgirls ได้ ก็ต้องเล่นเกมนี้ได้)
- ในเมื่อเจ้าของลิขสิทธิไฟเขียวในการสร้างเกมแล้ว รอรับการอัพเดตในอนาคตได้เลย
 
ข้อเสีย
- ในเกมแอบมีบั๊กอยู่บ้าง แต่ไม่ค่อยเจอนัก
- ดูเหมือนว่าเกมจะยังมีปัญหากับ Windows 8 อยู่บ้าง
 
คนไหนที่สนใจ สามารถดาวโหลดตัวเกมได้ ที่นี่เลยครับ – chrome://mega/content/secure.html#!R05FAJrT!lnF8VnACxAN_9ZRP1Aw2iAmk7OgyYzalB3KDwMZfj4s




