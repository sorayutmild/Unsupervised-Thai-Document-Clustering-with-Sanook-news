ศึกฟุตบอลโลก 2018 รอบคัดเลือก กลุ่มเอฟ นัดสาม  ที่สนามราชมังคลากีฬาสถาน เมื่อวันที่ 8 กันยายนที่ผ่านมา ทีมชาติไทย โชว์พลังหัวใจอันแข็งแกร่ง หลังไล่ตีเสมอ อิรัก ไปแบบสุดมันส์ 2-2  ท่ามกลางเสียงเฮลั่นสนาม วันนี้ "บ.ส้มซิ่ง" มีคะแนนนักเตะ ทั้ง 11 คนแรก และ 3 ตัวสำรองมาฝากกันเหมือนเช่นเคยครับ กวินทร์ ธรรมสัจจานันท์- นี่คือนายทวารที่โชว์ฟอร์มได้อย่างโดดเด่นจริงๆ  "2 ประตู" ที่เสียให้กับอาคันตุกะอย่างอิรัก มันเกินจะเซฟได้ แต่หากดูการเซฟในช็อตต่างๆ ตลอดทั้งเกม ต้องบอกว่า "เจ้าตอง" คือคนสำคัญที่ทำให้ทีมชาติไทยมีแต้มในเกมนี้ นี่ซินะที่แฟนบอลไทยตั้งฉายาให้เขาว่า "เทพกวินทร์บินได้"! *คะแนน 9/10ธีราทร บุญมาทัน- "กัปตันอุ้ม" คือ 1 ในนักเตะที่ระเบิดฟอร์มได้ดีที่สุดคนหนึ่งในเกมเมื่อวาน ความมุ่งมั่นในการเป็นหัวหน้าทีม ผสมกับประสบการณ์และการเล่นในสไตล์ที่ตัวเองถนัด คือสิ่งที่เราเห็นจากเขาในเกมที่สุดกดดันแบบนี้ และแน่นอนว่าจุดโทษจุดประกาย ไล่มา 1-2  คือประตูที่ทำให้ไทย กลับมาได้อย่างน่าทึ่ง *คะแนน 9/10
กรวิทย์ นามวิเศษ-  เซ็นเตอร์ฮาล์ฟตัวเก่งจากบุรีรัมย์ ยูไนเต็ด พยายามสุดกำลังที่จะหยุดลูกกลางอากาศของ "ยูนิส มาห์มูด" แบบเต็มกำลัง แม้จะทำไม่ได้ดั่งใจหวัง แต่การทำให้ดาวเตะวัย 32 ปี ของอิรักเล่นลำบาก "กรวิทย์" ก็น่าจะได้รับคำชมไม่น้อย *คะแนน 7/10สุทธินันท์ พุกหอม- เป็นวันที่ "เจ้าเอ็ม" ฟอร์มหลุดแบบไม่น่าเชื่อ การเริ่มต้นที่ไม่ดี ทำให้เขาเล่นแทบไม่ออก การตัดสินใจผิดพลาดในหลายๆจังหวะ คือสิ่งที่เขาต้องรีบกลับไปเรียกความมั่นใจกลับมาให้เร็วที่สุด *คะแนน 5/10ทริสตอง โด- "น้องโด" ได้รับโอกาสออกสตาร์ทเป็นตัวจริงในทีมชาติชุดใหญ่อย่างเป็นทางการ ในการแข่งขันแบบเน้นผล แม้ร่างกายของเขาเมื่อเทียบกับอิรัก จะดูจิ๋วไปทันตา แต่ด้วยความขยันของเขา ยังพอช่วยทีมได้ แม้จะพลาดในบางจังหวะก็ตาม *คะแนน 7/10สรรวัชญ์ เดชมิตร-  ไม่ใช่วันที่ดีของ "สรรวัชญ์"  ลูกทีเด็ด จ่ายบอลแบบได้-เสีย แทบจะไม่มีให้เห็น โอกาสส่องครั้งเดียวจากครึ่งแรก คือผลงานที่ชัดเจนที่สุดของเขาในเกมนี้  *คะแนน 6/10
สารัช อยู่เย็น-  มิดฟิลด์พลังไดนาโมขวัญใจสาวๆ พลาดมหันต์ จาการส่งบอลพลาด จนเป็นที่มาของการเสียประตูที่ 2 ให้อิรัก ชนิดที่เขาต้องรับไปเต็มๆ แรงกดดันจากความผิดพลาดทำให้ "เจ้าตังค์ "โชว์ฟอร์มไม่ได้ดั่งใจทั้งตัวเองและแฟนบอล แต่นี่คือสิ่งที่เขาต้องเร่งพัฒนาตัวเอง เมื่อต้องเล่นในสภาวะกดดัน และเจอทีมของจริงอย่าง อิรัก  *คะแนน 6/10ปกเกล้า อนันต์- ได้ยิงเน้นๆ จากครึ่งแรก และ ฟรีคิก แต่ "เจ้าปก" ยังทำได้ไม่ดีพอ แต่ภาพรวมเขายังมีประโยชน์ต่อทีม ด้วยการเป็นตัวเชื่อมเกมจากตรงกลางสนามสู่แดนหน้า และประตูตีเสมอ 2-2 เขาก็มีส่วนร่วม จนทำให้ทีมไทย มีแต้มติดมือ *คะแนน 7/10เกริกฤทธิ์ ทวีกาญจน์- เป็นวันที่ "เจ้าก้อง" ของขวัญใจสาวๆ โชว์ฟอร์มไม่ออกจริงๆ เกมรุกด้านซ้ายที่เขาถนัด กลับทำอะไรได้ไม่เป็นชิ้นเป็นอัน จนสุดท้ายต้องถูกถอดออกจากสนาม *คะแนน 6/10
ธีรศิลป์ แดงดา- กองหน้าตัวความหวังของทีมชาติไทย ทำงานหนักตลอด 90 นาที เขาลงมาพักบอล รับบอล และทำทุกอย่างเพื่อทีม "เจ้ามุ้ย" ในเกมเมื่อวาน แม้จะไม่มีชื่อบนสกอร์บอร์ด แต่เขาคือผู้ที่น่าได้รับคำชม  ลูกจ่ายให้ศราวุฒิ นำมาซึ่งจุดโทษ คือคำตอบว่าเขายังเหมาะสมกับการเป็นกองหน้าเบอร์หนึ่งทีมชาติไทย *คะแนน 8/10มงคล ทศไกร- ความเร็ว และการวิ่งแบบลืมตาย  ของ "มงคล ทศไกร" ในเกมเมื่อวาน ทำให้ไทยดูมีพิษสงขึ้นมาในครึ่งหลัง และลูกยิงตีเสมอ 2-2 ของเขา พร้อมวิ่งไปยืนตะเบะ แบบนายทหารหาญ! ต่อหน้าแฟนบอลที่กำลังเฮลั่นในสนาม ขอบอกว่า "มันเท่ห์จริงๆครับลูกเพ่!" *คะแนน 9/10
ตัวสำรอง ประทุม ชูทอง- แม้ร่างกายจะเล็กไปหน่อย  แต่ "ประทุม" ตอบแทนความไว้วางใจของ "ซิโก้" ได้อย่างน่าปรบมือให้  การมีความเร็ว และสภาพร่างกายที่ฟิตปั๋ง ต้องถือว่าเขาลงมาช่วยเกมรับของไทยให้เหนียวแน่นขึ้นกว่าครึ่งแรกเยอะ *คะแนน 8/10ธนา ชนะบุตร- ฟอร์มของกองหน้าวัย 31 ปี คือ "คำตอบ" ที่ว่า ทำไม "ซิโก้" ถึงเลือกเขากลับมาติดทีมชาติอีกหน การลากบอลจี้ใส่คู่แข่ง และ ทำทางให้เพื่อนร่วมทีม คือสิ่งที่เขาทำได้อย่างยอดเยี่ยมในเกมเมื่อวาน    *คะแนน 8/10ศราวุฒิ มาสุข-  ถูกส่งมาเป็นจิกซอร์ตัวสุดท้าย และต้องถือว่า "เจ้าหนุ่ย" โชว์ผลงานสะเด่าทรวงจริงๆ เรียกจุดโทษ บวกด้วยการ เปิดบอลมาให้ มงคล ซัดประตูตีเสมอ 2-2 คือสิ่งที่ "ซูเปอร์ซัป" คนนี้แสดงให้เห็นว่า เขาพร้อมเสียบแทน "เจ้าก้อง" ในตำแหน่งปีกซ้ายก็เป็นได้   *คะแนน 9/10
"ซิโก้" เกียรติศักดิ์ เสนาเมือง -  ในเกมที่มีความระทึกระดับ 10 ริกเตอร์ ต้องบอกว่าเป็นอีกหนึ่งวันที่ลูกทีมโชว์ผลงานได้ไม่ดีเอาซะเลยในครึ่งแรก แต่ครึ่งหลังเล่นยังกะคนละทีม ที่สำคัญ "เครดิตทั้งหมด" จากการเปลี่ยนตัวทั้ง 3 ครั้ง ของอดีตหัวหอกจอมตีลังกา เป็นสิ่งที่เป๊ะโดนใจแฟนๆ ที่สำคัญ 3 คนที่ส่งลงไป คือปัจจัยที่ทำให้ไทยมีแต้ม และนำจ่าฝูงของกลุ่ม เอฟ แบบสง่าผ่าเผยซะด้วย  *คะแนน 9/10
เรื่องโดย บ.ส้มซิ่ง"
 
 