มดดำ คชาภา ยอมรับแฉมาเกือบค่อนวงการ แต่มีแค่คนเดียวที่ มดดำ ไม่กล้าแตะ ลั่น "ไม่มีเขา ไม่มีมดดำ" ในวันนี้
เรียกได้ว่าเป็นครั้งแรกของการมาเยือนรายการตีสิบเดย์ ในฐานะแขกรับเชิญที่จะโดนสัมภาษณ์ชีวิตส่วนตัว สำหรับพิธีกรฝีปากจัดจ้าน มดดำ-คชาภา ตันเจริญ ที่ไม่ว่าจะสัมภาษณ์ดาราคนไหน มักจะยิงคำถามแรงๆ หรือถามตรงๆ ไปเสมอ 
มาครั้งนี้ มดดำ คชาภา โดน 2 พิธีกร วิทวัจน์ สุนทรวิเนตร์ และ แพท-ณปภา ตันตระกูล ล้วงความลับแฉกลับไม่ยั้ง แถมยังมีเซอร์ไพรส์ ให้เพื่อนในวงการออกมาแหกวีรกรรมเด็ด ของมดดำ กันรัวๆ แต่ถึงจะจัดจ้านในวงการบันเทิงมากแค่ไหน แต่มีหนึ่งคนที่ มดดำ ยอมศิโรราบไม่กล้าแตะต้อง คือ พี่ฉอด-สายทิพย์ มนตรีกุล ณ อยุธยา 
"พี่ฉอด เป็นเจ้านายที่ดุ เป็นเจ้านายที่เราไม่กล้าไปแตะ อันนี้ขอยกไว้ 1 คน มีอยู่ช่วงนึงติดนายแบบ เราโทรไปขอลาออก ตอนตี 3 บอกว่าไม่ไหวแล้วขอลาออก เพราะว่ามดดำต้องตื่นไปจัดรายการทุกเช้าทุกวัน จนทำให้มีปัญหาความรัก เลยอยากลาออก"
"พี่ฉอดกลับบอกให้เราใจเย็นๆ สงบสติอารมณ์ก่อน แล้วค่อยมาทำงาน  บอกกันตรงๆ เลย ถ้าไม่มี สายทิพย์ มนตรีกุล ก็ไม่มีมดดำ พี่ฉอดเป็นคนสร้างมดดำขึ้นมา ไม่มีผู้บริหารคนไหนในประเทศไทย ที่จะทนมดดำได้ขนาดนี้ ไม่เคยได้บอกที่ไหนมาก่อน ไม่เคยบอกเขาด้วย ไม่มีเขา ก็ไม่มีมดดำในวันนี้" มดดำ คชาภา กล่าว
นอกจากนี้ ยังมีความสนุกอีกมากมายของ มดดำ คชาภา ที่จะมาบอกเล่าในรายการตีสิบเดย์ เคล็ดลับขอพรความเฮงในเรื่องการเงิน การงาน มดดำบอกหมดไม่มีกั๊ก นับถืออะไร บูชาที่ไหน สายมูห้ามพลาด ติดตามชมรายการตีสิบเดย์ วันเสาร์ที่ 8 สิงหาคม 2563 เวลาบ่ายสามโมง ทางช่อง 3HD หมายเลข 33
