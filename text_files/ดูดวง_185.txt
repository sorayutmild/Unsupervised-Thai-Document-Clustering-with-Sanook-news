ดูดวงปี 2558 ราศีพฤษภ 14พ.ค.-13มิ.ย.
 ราศีพฤษภ
มกราคม ในเดือนนี้คุณจะได้เข้าไปเกี่ยวข้องกับคนในระดับสูง หรือคนที่อยู่ในหน้าที่การงานที่สูงกว่าคุณมีบางท่านอาจจะได้รับความช่วยเหลือจากผู้ใหญ่ที่มียศศักดิ์ หรือถ้าหากคุณต้องเกี่ยวข้องกับหน่วยงานของรัฐมีแนวโน้มว่าจะได้รับความช่วยเหลือจากคนที่มีอำนาจ มีเกียรติทำให้การติดต่อราบรื่นเป็นอย่างดี สำหรับคนที่ยังโสดจะได้พบมิตรภาพต่างเพศที่น่าคบหากันมากที่เดียวค่ะ
กุมภาพันธ์ ขอให้ระมัด ระวังสุขภาพของคุณให้มาก ๆ ในเดือนนี้ จะเจ็บป่วยแบบไม่ส่อเค้าล่วงหน้า อย่างน้อยที่สุดคุณจะรู้สึกเบื่อหน่าย อยากที่จะเปลี่ยนแปลงอะไรหลายอย่างที่เกี่ยวกับตัวเองค่ะ
มีนาคม ในเดือนนี้คุณจะได้รับข่าวจากต่างชาติ ต่างแดน ต่างถิ่นมีความสำเร็จดีค่ะ ผู้หญิงผิวขาวมีอาวุโสสูงกว่าคุณจะให้โอกาสที่ดีในการทำงาน คุณมีเกณฑ์การเดินทางไกล ได้รับการแต่งตั้งให้รับหน้าที่สำคัญ หรือได้รับเงินเดือนขึ้น มีข่าวดีทางด้านการงานเป็นพิเศษค่ะ
เมษายน ในเดือนนี้สิ่งที่เด่นที่สุดคือ เรื่องของการเงินที่เคยติดขัด หรือต้องหมุนจนตัวเป็นเกลียวในเดือนนี้จะผ่านฉลุยมีความราบรื่นดีมากในเรื่องเงินทอง และคุณจะมีโชคลาภแบบไม่ได้คาดคิดมาก่อน อย่าลืมแบ่งไปทำบุญบ้างนะคะ
พฤษภาคม ในเดือนนี้ความคิดที่สร้างสรรค์จะทำให้คุณมีเกียรติ หรือได้รับการยกย่องสนับสนุน คนอ่อนวัยกว่า จะนำลาภ หรือนำความสำเร็จมาสู่คุณ ในเดือนนี้ลางสังหรณ์คุณช่างแรง และแม่นยำ จนคนรอบข้างแปลกใจ และแม้แต่ตัวคุณเองก็ยังงง ๆ บุตรบริวารจะทำให้คนในบ้านสุขใจ หรือรู้สึกยินดี
มิถุนายน ในเดือนนี้สิ่งที่คุณรอคอยได้บรรลุแล้วค่ะ มีความสมหวังสำเร็จเกิดขึ้นเป็นอย่างมาก ไม่ว่าจะเป็นการงาน รายได้ จากการค้า หรือจากความสามารถพิเศษก็แล้วแต่ คุณจะได้พบกับการเริ่มต้นอะไรใหม่ ๆ ในชีวิต และที่เห็นว่าจะต้องชี้แจงคือ คุณจะได้พบกับคนดี และจะนำพาความสำเร็จมาให้คุณในอนาคตอันใกล้ด้วยค่ะ
กรกฎาคม คุณจะรู้สึกไม่สมหวังในบางสิ่งที่คุณได้ตั้งความหวังไว้ แต่สิ่งที่คุณไม่ได้คาดคิดกลับได้รับเข้ามาฉะนั้นในเดือนนี้คุณอย่าตั้งความหวังอะไรมากเกินไป ระวังสุขภาพระบบกระเพาะ และลำไส้ไว้บ้างค่ะ
สิงหาคม ในเดือนนี้จะมีอุปสรรคมากมาย แต่จะเกิดจากตัวคุณเองเป็นหลักให้ระวังการขัดใจกับเพื่อนสนิทมิตรสหาย ระวังด้านอารมณ์ของคุณให้มาก เพราะจะไม่เป็นผลดีกับตัวคุณเอง ทำใจให้สงบนะคะจะได้ผ่านเรื่องราวร้ายๆ ไปได้ในเดือนนี้ค่ะ
กันยายน คุณจะได้พบกับผู้ใหญ่ใจดี อาจจะเป็นเจ้านายคุณที่ทำงาน หรือเพื่อนรุ่นพี่ จะมาสนับสนุนให้แนวทาง ที่ดีในการงาน และอาชีพให้กับคุณ จะมีการเริ่มต้นในธุรกิจการค้าเกี่ยวกับการติดต่อกับคนต่างแดน หรือคุณจะมีการเดินทางไปในต่างแดนในเดือนนี้ค่ะ
ตุลาคม คุณจะได้รับสิ่งใหม่เข้ามาในชีวิต ไม่ว่าจะเป็นงานใหม่ เพื่อนใหม่ หรือคนรู้ใจ แต่ว่าที่เด่นมากจะเป็นในด้านของการงานมากกว่า มีโอกาสที่ดีในการรับหน้าที่ใหม่ หรือได้รับผิดชอบงานเพิ่มขึ้น มีความก้าวหน้าที่ดีมากค่ะ
พฤศจิกายน คุณจะมีการเปลี่ยนแปลงบางอย่างที่เป็นไปในทางที่ดีขึ้น ทั้งทางด้านการงาน สังคม หรือชีวิตส่วนตัว รวมถึงครอบครัวจะมีการพัฒนาไปในทางที่ดีขึ้นกว่าที่เป็นอยู่ คุณอาจจะได้พบมิตรที่ดี เป็นคนมีความจริงใจให้กับคุณมานำพาชีวิตคุณให้พบกับสิ่งที่ดีในอนาคตค่ะ
ธันวาคม คุณจะเกิดการตัดสินใจต้องเลือกทางใด ทางหนึ่งในชีวิต ไม่ว่าจะเป็นด้านการงาน หรือด้านของความรัก ความเป็นอยู่จะมีการเปลี่ยนแปลงไปในทิศทางที่ดีขึ้น แต่คุณจะรู้สึกสับสนเป็นอย่างมาก ขอให้ปรึกษาผู้ใหญ่ไว้นะคะ เพราะจะได้เกิดความผิดพลาดน้อยที่สุดค่ะ ขอให้โชคดีปีใหม่นะคะ

 
