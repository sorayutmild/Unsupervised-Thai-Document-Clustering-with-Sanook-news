ที่ประชุม ครม. เคาะเพิ่มวงเงินคนละครึ่งเฟส 3 อีกคนละ 1,500 บาท เริ่มใช้สิทธิได้ตั้งแต่ เดือน พ.ย.-ธ.ค. 64
นายธนกร วังบุญคงชนะ โฆษกประจำสำนักนายกรัฐมนตรี ระบุ ที่ประชุม ครม. อนุมัติเพิ่มวงเงินโครงการคนละครึ่งเฟส 3 จากเดิมที่รัฐบาลให้ 3,000 บาท ตลอดทั้งโครงการ โดยจะเพิ่มให้อีก 1,500 บาท ใน 2 เดือน (เดือน พ.ย.-ธ.ค. 64) รวมเป็น 4,500 บาท หรือจนกว่าสิทธิจะเต็ม โดยใช้งบประมาณ 42,000 ล้านบาท
นอกจากนี้ ยังได้เพิ่มวงเงินให้กับโครงการยิ่งใช้ยิ่งได้ จากเดิมวงเงินคำนวณ e-Voucher ได้ที่ 60,000 บาท หรือไม่เกินคนละ 7,000 บาท จะได้รับการปรับเพิ่มวงเงิน e-Voucher เป็น 80,000 บาท หรือไม่เกินคนละ 10,000 บาท ใช้งบประมาณ 3,000 ล้านบาท

ครม. เคาะเติมเงินบัตรคนจน-คนละครึ่งเฟส 3-ยิ่งใช้ยิ่งได้ วงเงินกว่า 5.4 หมื่นล้านบาท
