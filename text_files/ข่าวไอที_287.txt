ใกล้ผ่านเดือนกรกฎาคมเข้าไปทุกที ก็ต้องมีอัปเดตราคามือถือซึ่งในครั้งนี้ถ้ารวมมือถือทั้งตลาดคงจะเยอะเกินไป วันนี้เลยนำมือถือที่ถือว่าเป็นรุ่นใหม่แต่ประกาศลดราคาอย่างเป็นทางการและไม่เป็นการมาฝากถึง 5 รุ่นด้วยกัน
Sony Xperia XZs
 
เปิดมาด้วยมือถือที่เพิ่งประกาศลดราคาอย่างเป็นทางการ ลดครั้งนี้ไม่ธรรมดาเพราะ Sony Xperia XZs ปกติจะมีราคาอยู่ที่ 21,990 บาท ตอนนี้เหลือ 17,990 บาท ถือว่าลงเยอะพอสมควร คาดว่า เพราะความที่มีคุณสมบัติใกล้กับ Sony Xperia XZ Premium รุ่นใหม่ล่าสุดเกินไป โดยเฉพาะกล้องหลังทำให้เป็นเหตุที่ลดราคาลง
แต่ก็เป็นข่าวดีสำหรับคนที่อยากได้มือถือรุ่นใหม่ล่าสุด ที่ขนาดเครื่องกำลังดี CPU แรงพองามเพราะใช้ Qualcomm Snapdragon 821, RAM 3GB, ความจำในตัว 64GB กล้องหลังความละเอียด 19 ล้านพิกเซล พร้อมกับ LED Flash ที่ทำได้ดีใช้ได้ แต่เด่นเรื่องของการถ่ายภาพแบบ Super Slowmotion ช้าสุดที่ 960 FPS เลยล่ะครับ
Samsung Galaxy S8
 
แม้ว่าจะเป็นมือถือเรือธงรุ่นล่าสุดที่มีแคมเปญร่วมกับผู้ให้บริการตั้งแต่วินาทีแรกที่มีขายในประเทศไทยและทำให้ราคาซื้อได้ง่ายขึ้น แต่ต้องจ่ายค่าบริการรายเดือน แต่สำหรับคนที่ไม่อยากมีสัญญาผูกมัด ร้านค้าออนไลน์ก็สามารถเป็นทางเลือกที่ทำให้ซื้อมือถือรุ่นนี้ได้ราคาถูก ชนิดว่าหายไปเกือบหมื่น (เจอถูกสุดที่ 20,900 บาท)
แต่ความสามารถของมือถือรุ่นนี้ถือว่าไม่ธรรมดา เพราะได้หน้าจอไร้กรอบตัวแรกของ Samsung พร้อมกับฟีเจอร์อัดแน่นทั้งระบบสแกนใบหน้า, ม่านตา, สแกนลายนิ้วมือ และมีกล้องหลัง 12 ล้านพิกเซล F1.7 และมีฟีเจอร์ Dual Pixel ที่ทำให้ถ่ายภาพเร็วที่แสงน้อยดี
Huawei P10 / P10 Plus
 
เรียกได้ว่าใกล้เวลาที่เรือธงของ Huawei Mate 10 ตัวใหญ่และแรงกว่าแล้ว ทำให้มือถืออย่าง Huawei P10 ที่มีกล้องหลังที่พัฒนาขึ้นกว่า Mate 9 เล็กน้อย ปรับราคาลงนิดหน่อย แต่หน้าร้านจะไม่ค่อยเห็นนอกจากซื้อติดสัญญา ถ้าเป็นออนไลน์จะค่อนข้างชัดเจน จนทำให้หลายคนสนใจมือถือรุ่นนี้อย่างมาก
และถามว่ามันดีหรือเปล่า สำหรับ Huawei P10 นั้นเป็นมือถือขนาดหน้าจอ 5.2 – 5.5 นิ้วที่มีการออกแบบที่บางกว่าเดิม และมีกล้องหลังที่พัฒนาร่วมกับ Leica เป็นรุ่นที่ 3 ถ้าเป็น Huawei P10 Plus จะได้เลนส์ SummaritLUX ที่รับแสงได้ F1.8 ซึ่งจะดีกว่า P10 ปกติและ Mate 9 ส่วนราคาออนไลน์อยู่ระหว่าง 17,900 – 19,900 บาท หน้าร้านจริงไม่ต่างกันมากเท่าไหร่
iPhone 7 / iPhone 7 Plus
 
จะเรียกได้ว่าลดแล้วลดอีกก็ว่าได้สำหรับมือถืออีกรุ่นที่ยอดนิยมอย่าง iPhone 7 และ iPhone 7 Plus กับรุ่นที่มีความจุเยอะอย่าง 256GB หรือสีดำเงา Jet Black ที่สามารถซื้อแบบติดสัญญาได้ถูก และบางโปรโมชั่นหั่นราคาเครื่องหายไปครึ่งหนึ่ง ก็ถือว่าน่าสนใจสำหรับคนที่อยากได้ไอโฟนตัวจริง