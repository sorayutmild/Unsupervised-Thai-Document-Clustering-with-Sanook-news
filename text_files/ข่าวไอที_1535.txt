Best Buy เริ่มแคมเปญ นำ iPhone 4 หรือ iPhone 4S แลก iPhone 5 ได้ฟรี รอบสอง
[20-มิถุนายน-2556] หลังจากเมื่อวันที่ 1 มิถุนายนที่ผ่านมา Best Buy ร้านค้าไอทีในสหรัฐฯ ได้เปิดแคมเปญ นำ iPhone 4 หรือ iPhone 4S แลก iPhone 5 ได้ฟรี และได้รับกระแสตอบรับที่ดีเป็นจำนวนมาก ทำให้ล่าสุด Best Buy ได้เปิดแคมเปญดังกล่าวอีกครั้ง โดยจะเริ่มวันแรก ในวันศุกร์ที่ 21 มิถุนายนนี้ จนถึงวันที่ 29 มิถุนายน รวมทั้งสิ้น 9 วันครับ

ภาพประกอบข่าว
โดยแคมเปญดังกล่าวก็คือ iPhone 4 หรือ iPhone 4S จะมีมูลค่า $150 เมื่อนำมาแลกซื้อ iPhone 5 แต่ทางร้านได้ปรับลดราคา iPhone 5 ลงอีก $50 (ราคาปกติ iPhone 5 ของ Best Buy อยู่ที่ $199 ครับ แต่เป็นแบบติดสัญญา 2 ปี) ทำให้เสมือนกับ นำ iPhone 4 หรือ iPhone 4S มาแลก iPhone 5 ฟรีๆ นั่นเอง
ภาพประกอบข่าว
สำหรับสัญญาการลดราคา iPhone 5 ของ Best Buy ในครั้งนี้ น่าจะเป็นการสื่อว่า iPhone 5S (ไอโฟน 5S) อาจจะเปิดตัวในเร็วๆ นี้ครับ
รายละเอียดเพิ่มเติม : phonearena.com
สนับสนุนเนื้อหา:  www.techmoblog.com