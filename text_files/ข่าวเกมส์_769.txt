ทุ่มทุนสร้าง! จีนเปิดมหาวิทยาลัยสอนเล่น League of Legends
League of Legends
ยุคนี้ถ้าถามว่าเกมอะไรที่ได้รับความนิยมมากที่สุดในโลก เชื่อว่าเกมเมอร์ส่วนมากคงจะตอบกันได้ว่าเป็น LoL หรือ League of Legends เกมส์แนว MOBA ที่คนเล่นในแต่ละวันทั่วโลกสูงถึง 27 ล้านคน แม้ว่าในไทยจะไม่ค่อยนิยมมากนักแต่สำหรับประเทศอื่นๆทั่วโลกแล้ว LoL นับว่าเป็นเกมที่มีผู้เล่นมากที่สุด ซึ่งเป็นผลให้วงการแข่งเกมส์ eSports นั้นนิยมเลือกเกม LoL มาแข่งมากตามไปด้วย ซึ่งในแต่ละปีนั้น มีการแข่งขันเกม LoL หลายรายการ รวมเงินรางวัลทั้งสิ้นมูลค่านับร้อยล้านดอลล่าห์สหรัฐฯ
ด้วยเหตุนี้การแข่งขัน LoL ในวงการ eSports จึงค่อนข้างจริงจังกันมาก มีเกมเมอร์เทพๆจากทั่วโลกเข้าชิงชัยกัน ซึ่งนอกจากอเมริกาแล้ว ก็ยังมีประเทศทางยุโรปอย่างสวีเดน นอร์เวย์ และประเทศแถบเอเชีย อย่างจีน ไต้หวัน และเกาหลีใต้ เป็นประเทศตัวเก็งในการแข่งแต่ละครั้ง มีทีมฝีมือเทพๆเข้าร่วมการแข่งขันเสมอๆ แต่ที่เห็นจะจริงจังสุดๆเลยตอนนี้ก็คงหนีไม่พ้นประเทศจีน เพราะเขามีการเปิดมหาวิทยาลัยสอนเล่นเกม League of Legend กันเลยทีเดียว
League of Legends
League of Legends university มหาวิทยาลัยสอนเล่น LoL แห่งแรกของโลกสร้างขึ้นที่บริเวณใกล้ๆกับมหาวิยาลัยซงเจียง ในเมืองเซี่ยงไฮ้ ประเทศจีน ซึ่งจะว่าไปแล้วมันก็น่าจะเป็นเพียงคณะหนึ่งของมหาวิทยาลัยซงเจียงซะมากกว่า ที่มหาวิทยาลัย LoL นี้จะมีการสอนการเล่น LoL ทุกระดับ ตั้งแต่ระดับคนเริ่มเล่นไปจนถึงระดับโปรเฟสชั่นแนล เพื่อจะเป็นตัวแทนไปแข่งขัน eSports ตามงานต่างๆทั่วโลก ซึ่งผู้สอนก็คือเกมเมอร์ LoL ที่มีประสบการณ์การเล่นมาอย่างโชกโชน ซึ่งที่นี่เขาถือเป็นบุคลากรมืออาชีพ ระดับเดียวกับผู้ฝึกสอนกีฬาในต่างประเทศกันเลยทีเดียว
นอกเหนือจากการฝึกสอนการเล่นเกมส์ LoL ที่นี่ก็ยังมีเอเจนซี่จัดการฝึกแข่ง มีสถานีโทรทัศน์เกี่ยวกับ LoL เป็นของตัวเอง และมีสอนกฎหมายต่างๆเกี่ยวกับเกมส์ของจีนด้วย อย่างเช่นกฎหมายการพนันในเกมที่รัฐบาลจีนประกาศออกมาล่าสุด ช่วยให้ผู้เข้าเรียนได้รู้ทั้งทักษะการเล่นเกม LoL และได้ความรู้เกี่ยวกับกฏหมาย และมารยาทในการเล่นด้วย โดยผู้ที่มาเรียนนั้นจะได้รับสิ่งอำนวยความสะดวกครบครันในมหาวิทยาลัยแห่งนี้เหมือนในมหาวิทยาลัยทั่วไปเลย คือมีทั้งหอพัก ศูนย์อาหาร ฟิตเนส สนามกีฬา และอื่นๆ ประมาณว่าไม่ได้ให้เล่นเกมอย่างเดียว ต้องออกกำลังกาย ทานอาหาร และพักผ่อนเพียงพอด้วย แถมยังเปิดให้คนนอกเข้าเยี่ยมชมได้อิสระ
League of Legends
ตอนนี้มหาวิทยาลัยเกม LoL เพิ่งเปิดเท่านั้น ก็เลยทำให้รับสมัครผู้สนใจเข้าเรียนไม่มาก เพราะห้องฝึกสอนและอุปกรณ์ก็ยังมีไม่เยอะ ทำให้ต้องจำกัดจำนวนผู้เข้าสมัคร แต่ที่นี่อุปกรณ์เขาทันสมัยทุกอย่าง ขนาด PC ที่ใช้ ยังใช้ของ Alienware และ Razor เลย เน้นใช้เกมมิ่งเกียร์ระดับเทพๆด้วย
ว่าแต่ว่าถ้าเกิด LoL เลิกฮิตขึ้นมา มหาวิทยาลัยนี้จะเปลี่ยนชื่อเป็นเกมอะไรแทนล่ะ ?
League of Legends