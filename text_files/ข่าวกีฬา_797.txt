กลายเป็นข่าวใหญ่ที่ประเทศเกาหลีใต้ทันที เมื่อสำนักข่าวดังพร้อมใจกันเสนอข่าวช็อกว่า อี ดา-ยอง นักวอลเลย์บอลสาวทีมชาติเกาหลีใต้ ที่โดนโทษแบนไม่มีกำหนดจากเหตุการณ์ในอดีตที่พวกเธอกลั่นแกล้งเพื่อนร่วมชั้นสมัยที่พวกเขายังเรียนอยู่ชั้นประถม และมัธยมต้น ไปเมื่อต้นปีที่ผ่านมาแต่หนนี้ต้องบอกว่าช็อกกว่าเดิมเมื่อมีการออกมาแฉจาก นายโช (นามสมมติ) ว่าได้แต่งงานจดทะเบียนสมรสกับ นักตบลูกยางสาววัย 24 ปี ตั้งแต่ปี 2018 และอยู่กินด้วยกันฉันสามีภริยา แต่ถูกทำร้ายร่างกายทั้งทางวาจา และร่างกายอย่างหนัก จนต้องเข้ารับการรักษาทางจิตเวชโดย นายโช (นามสมมติ) ได้เผยผ่านช่อง News 9 ของ TV Chosun เมื่อวันศุกร์ที่ 8 ตุลาคม ที่ผ่านมา ว่าได้แต่งงานกับ อี ดา-ยอง และอยู่กินด้วยกันไม่ถึง 1 ปี เนื่องจากทนกับพฤติกรรมรุนแรงของฝ่ายหญิงไม่ไหว ที่มักจะโมโหร้ายทำร้ายเขาทางวาจา และทางร่างกายอยู่เป็นประจำพร้อมกันนี้เขายังเผยว่าแพทย์วินิจฉัยว่าเขาเป็นโรคซึมเศร้า โรคตื่นตระหนก และนอนไม่หลับจากผลกระทบทั้งทางร่างกาย และจิตใจ ซึ่งกำลังอยู่ในขั้นตอนของการรักษา ซึ่งตอนนี้เขาได้จ้างทนายความเพื่อฟ้องร้องเรื่องของการหย่าร้าง แต่ก็มาถูกระงับชั่วคราวเนื่องจากปัญหาที่เธอโดนโทษแบนจากเรื่องราวในอดีตขณะที่ สำนักงานกฎหมายตัวแทนของ อี ดา-ยอง ได้ออกแถลงการณ์เมื่อวันเสาร์ที่ 9 ตุลาคม ที่ผ่านมาว่า อี ดา-ยอง แต่งงานกับ นายโช เมื่อเดือนเมษายน ปี 2018 และใช้ชีวิตอยู่ด้วยกัน 4 เดือนก่อนตัดสินใจแยกทางกัน ซึ่งตอนนี้กำลังอยู่ในขั้นตอนของการดำเนินเรื่องฟ้องร้องหย่า เนื่องจากฝ่ายชายต้องการเงินสดจำนวน 500 ล้านวอน และอสังหาริมทรัพย์ที่ฝ่ายหญิงเป็นเจ้าของก่อนการแต่งงานพร้อมกันนี้ในโลกออนไลน์ ได้มีการแชร์ภาพของทั้งคู่ที่เคยถ่ายด้วยกันในอินสตาแกรมของนายโช และข้อความการพูดคุยหวานกันสมัยยังเป็นแฟน รวมถึงหลังมีปัญหากันถึงขั้นฟ้องหย่า แม้ในภายหลังบัญชีดังกล่าวจะถูกลบออกไปแล้ว แต่ก็ยังมีแฟนบางส่วนเซฟรูป และข้อความเอาไว้สำหรับ อี ดา-ยอง และ อี แจ-ยอง ที่ถูกโทษแบนห้ามยุ่งเกี่ยวกับวงการลูกยางในประเทศ จากเรื่องฉาวในวัยเด็ก ได้เซ็นสัญญากับ พีเอโอเค เทสซาโลนิกิ สโมสรในกรีซ และมีกำหนดจะเดินทางไปเล่นในวันที่ 16 ตุลาคม ที่จะถึงนี้ โดยมีรายงานว่าทั้งคู่จะจัดงานแถลงข่าวที่กรุงโซล ก่อนเดินทางไปยังประเทศกรีซ
