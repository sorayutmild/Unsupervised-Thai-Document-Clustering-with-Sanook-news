หน้าฝนชุ่มฉ่ำแบบนี้ ตามต่างจังหวัดอาจมีเหล่าชาวบ้านออกไปเก็บเห็ดมาทำอาหารกัน แต่เห็ดแสนอร่อยไม่ได้ทานได้ทุกชนิด คุณอาจจะเจอ "เห็ดพิษ" ที่ทานแล้วเป็นโทษต่อร่างกายได้ บางคนอาจจะทราบว่าเห็ดที่มีพิษมักมาพร้อมกับสีสันที่ฉูดฉาดอย่างแดง ส้ม หรือเหลืองสด แต่ความจริงแล้วอาจไม่ได้เป็นเช่นนั้นเสมอไป เรามาทราบชนิดของเห็ดมีพิษที่เราควรหลีกเลี่ยงกันดีกว่าค่ะ
15 เห็ดมีพิษ ที่ห้ามทาน

เห็ดระโงกเหลืองก้านต้น
เห็ดกระโดงตีนตัน
เห็ดคล้ายเห็ดโคน
เห็ดข่า
เห็ดขี้ควาย
เห็ดตอมกล้วยแห้ง
เห็นระโงกหิน
เห็ดไข่
เห็ดมันปูใหญ่
เห็ดดอกกระถิน
เห็ดแดงก้านแดง
เห็ดเผาะ (มีราก)
เห็ดขี้วัว
เห็ดไข่หงษ์
เห็ดโคนส้ม

เห็ดพิษ ที่ห้ามทาน
** ข้อสังเกต : เห็ดที่มีลักษณะใกล้เคียงกันมาก

เห็ดไข่ ทานไม่ได้ แต่เห็ดไข่เหลือง ทานได้
เห็ดระโงกหิน ทานไม่ได้ แต่เห็ดระโงกขาว ทานได้
เห็ดมันปูใหญ่ ทานไม่ได้ แต่เห็ดมันปู ทานได้
เห็ดเผาะที่มีราก ทานไม่ได้ แต่เห็ดเผาะที่ไม่มีราก ทานได้
เห็ดโคน ทานได้ แต่มีเห็ดที่มีลักษณะคล้ายเห็ดโคน แต่ไม่ใช่เห็ดโคน ที่ทานไม่ได้ 

อาการเมื่อทานเห็ดมีพิษ
เมื่อทานเห็ดที่มีพิษเข้าไป จะมีอาการคือ คลื่นไส้ อาเจียน ปวดท้อง ถ่ายอุจจาระเหลว หากมีอาการรุนแรงมาก การทำงานของตับ และไตอาจล้มเหลว จนถึงขั้นเสียชีวิตได้
วิธีปฐมพยาบาลเบื้องต้น หากทานเห็ดมีพิษเข้าไป
พยายามทำให้ผู้ป่วยอาเจียนโดยการล้วงคอ หรือให้ทานไข่ขาว จากนั้นรีบพาผู้ป่วยส่งโรงพยาบาลให้เร็วที่สุด
หากไม่แน่ใจว่าเห็ดที่เราได้มา ทานได้หรือไม่ ควรเลือกซื้อเห็ดจากร้านค้า เลือกเฉพาะเห็ดที่นิยมทานกันทั่วไปอย่างเห็ดฟาง เห็ดหูหนู เห็ดออรินจิ เห็ดนางฟ้า เห็ดเข็มทอง เห็ดหอม จะดีกว่าค่ะ อย่าเอาชีวิตไปเสี่ยงกับของฟรีของถูกเลยเนอะ
 เห็ดพิษ