เป็นช็อตที่ดูแล้วก็อมยิ้มตามไม่ได้จริงๆ เพราะเกมเมื่อคืนที่ผ่านมาในเกมที่ ทีมชาติไทย พ่าย สาวดัตช์ 0-3 เซต ของศึกวอลเลย์บอลเวิลด์กรังด์ปรีซ์ นัดที่ 2 สนามที่ 2  ณ ประเทศอิตาลี โดยจังหวะดังกล่าวเกิดขึ้นในช่วงต้นเกมของเซตที่ 3 "น้องเพียว" อัจฉราพร คงยศ ตัวทำแต้มสูงสุดของทีมชาติไทยเวอร์ชั่นใหม่ พยายามขึ้นตบบอลจากเส้น 3 เมตร แต่ทว่ากลับโดนไม่เต็มบอล ทำให้บอลไปตกโดนที่บริเวณหลังรุ่นพี่อย่าง "ซาร่า" นุศรา ต้อมคำ จนทั้งคู่ถึงกับต้องยิ้มหวานใส่กัน ก่อนที่ "น้องเพียว" จะรีบยกมือไหว้ "ขอโทษค่ะพี่นุช" ทั้งนี้นักตบลูกยาวสาวไทย ยังเหลือเกมนัดตกค้างกับ  "เจ้าภาพ" อิตาลี ที่แข่งไม่จบเมื่อคืนวันศุกร์ที่ผ่านมา ซึ่งจะแข่งขันกันใหม่ (นับแต้มใหม่ทั้งหมด) ในวันจันทร์ที่ 20 มิ.ย.นี้ เวลา 14.10 น.
*ถ่ายทอดสดทางช่อง 7 สี ,ทรูสปอร์ต HD3 และ ทรูสปอร์ต 7

คลิปจากยูทูป ชาแนล :  วอลเลย์บอล ช็อตเด็ด 2
 
