“ฟ้าทะลายโจร” เป็นยาสมุนไพรที่ใช้รักษาโรคในคนไทยมาอย่างช้านาน หากใช้อยากถูกต้องสามารถรักษาโรคได้อย่างปลอดภัยจริง และที่กำลังเป็นกระแสคือการซื้อฟ้าทะลายโจรมากินเพื่อความมุ่งหวังจะรักษาโควิด-19 สามารถรับประทานอย่างไรถึงจะปลอดภัย Sanook Health มีข้อมูลดีๆ จาก นพ.นันทพล พงศ์รัตนามาน อาจารย์ที่ปรึกษา แผนกศัลยศาสตร์หลอดเลือด ร.พ.พระมงกุฎเกล้า หรือ หมอท็อป มาฝากกัน
ยาฟ้าทะลายโจร แบ่งออกเป็น 2 ชนิดใหญ่ๆ คือชนิดผงบด และสารสกัด โดยทั้ง 2 ชนิดมีทั้งรูปแบบของแคปซูล และยาเม็ด สามารถรับประทานได้ทั้ง 2 แบบ สิ่งที่ควรต้องสังเกตคือ สังเกตที่ฉลาดของยาว่ามีสารออกฤทธิ์ที่ชื่อ แอนโดรกราโฟไลด์ เท่าไร

ยาฟ้าทะลายโจรสกัดแบบผง 1 เม็ด อาจมีสารแอนโดรกราโฟไลด์ 10-15 มิลลิกรัม
ยาเม็ดสกัดสาร อาจมีสารแอนโดรกราโฟไลด์ราว 20 มิลลิกรัม

หากมีอาการหวัดธรรมดา ควรกินยาฟ้าทะลายโจรที่มีสารแอนโดรกราโฟไลด์เพียง 60 มิลลิกรัม ต่อวัน
หากติดเชื้อโควิด-19 ที่มีอาการไม่รุนแรง แนะนำให้กินยาฟ้าทะลายโจรที่มีสารแอนโดรกราโฟไลด์ไม่เกิน 180 มิลลิกรัมต่อวัน แต่ไม่ควรซื้อมารับประทานเอง ควรอยู่ภายใต้การดูแลของแพทย์เท่านั้น

“ฟ้าทะลายโจร” กินถูกวิธี เสริมภูมิคุ้มกันร่างกายได้

ใครที่สามารถรับประทานยาฟ้าทะลายโจรได้

คนทั่วไป ที่มีอาการเป็นหวัด มีไข้ ไม่สบาย
ผู้ป่วยติดเชื้อโควิด-19 ที่มีอาการไม่รุนแรง การรับประทานยาฟ้าทะลายโจรอาจจะช่วยให้อาการดีขึ้น และไม่เป็นหนัก โดยหลักการพิจารณาว่าจะต้องรับประทานยาฟ้าทะลายโจรเท่าไร ให้อยู่วิจารณญาณของแพทย์เท่านั้น

ใครที่ไม่แนะนำให้รับประทานยาฟ้าทะลายโจร

ผู้ที่ร่างกายปกติทุกอย่าง ไม่เป็นหวัด ไม่มีไข้ ไม่มีความเสี่ยงติดเชื้อโควิด-19 แต่อย่างใด
ผู้ที่รับประทานเพื่อหวังผลป้องกันการติดเชื้อโควิด-19 เพราะยาฟ้าทะลายโจรไม่สามารถป้องกันโควิด-19 ได้
ผู้หญิงตั้งครรภ์ และคุณแม่ให้นมบุตร
กลุ่มผู้ป่วยที่มีโรคประจำตัว และต้องได้รับการดูแลจากแพทย์ประจำตัวเป็นพิเศษ เช่น ผู้ป่วยโรคตับเรื้อรัง ไตเรื้อรัง กินยาละลายลิ่มเลือดอยู่ เช่น Warfarin, Aspirin, Clopidogrel หรือยากลุ่มใหม่ๆ เช่น กลุ่มโนแอค เป็นต้น ต้องปรึกษาแพทย์ก่อนกินยาฟ้าทะลายโจรเสมอ


แพทย์แนะ "ฟ้าทะลายโจร" กินเพื่อ "รักษา" มากกว่า "ป้องกัน"
5 อันตรายที่อาจเกิดขึ้นจากการกิน “ฟ้าทะลายโจร”

วิธีเลือกยาฟ้าทะลายโจร
เลือกยาฟ้าทะลายโจรที่ผลิตไม่เกิน 2 ปี เพราะหากรับประทานไปอาจเกิดผลข้างเคียงมาก และแนะนำให้กินยาฟ้าทะลายโจรที่ผลิตต่ำกว่า 6 เดือน
ข้อควรระวังในการรับประทานยาฟ้าทะลายโจร

ไม่ควรรับประทานติดต่อกันเกิน 5 วัน หากอาการที่เป็นอยู่ไม่ดีขึ้น ควรหยุดรับประทานแล้วไปพบแพทย์
มีโรคประจำตัวที่ต้องได้รับความดูแลอย่างใกล้ชิดจากแพทย์ ควรปรึกษาแพทย์ก่อนกิน
รับประทานยาฟ้าทะลายโจรเกินกว่าที่กำหนดบนฉลาก หรือรับประทานมากเกินไป อาจเสี่ยงอาการแทรกซ้อน เช่น คลื่นไส้ อาเจียน ถ่ายเหลว แน่นหน้าอก ใจสั่น เวียนหัว การทำงานของตับและไตแย่ลง
