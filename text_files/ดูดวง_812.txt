7 วอลเปเปอร์ พลังจักรวาล ที่ควรตั้งหน้าจอมือถือปี 2562 เคล็ดลับดี ๆ จาก แมน การิน นักพยากรณ์ตัวเลขชื่อดัง ที่ช่วยเสริมดวงปัง โชคลาภ บอกเลยว่าแรงกว่าที่คิด! 
 
ดูดทรัพย์ รับแต่โชค
ให้เลือกใช้รูป "แสงพระอาทิตย์ยามเช้า" จะตื่นมาถ่ายเอหรือเชฟจากเน็ตก็ได้ไม่ว่ากัน ขอให้เป็นพระอาทิตย์ตอนเช้า รับรองว่าดูดทรัพย์ รับโชคแน่นอน  ใครที่เงินช็อต ชักหน้าไม่ถึงหลัง บางทีอ้อมหลังกลับมาหน้าอีกรอบแล้ว ยังหมุนไม่ทันเลย เฮ้อ! หรือกิเลสอยากได้เยอะ อยากได้ไปหมด อดใจไม่อยู่ เอางี้นะ วอลเปเปอร์ดูดทรัพย์ รับแต่โชค ดีดั่งยันต์กันเงินออก แถมใช้ปุ๊บรับเงินปั๊บ สบายใจทุกงวดแน่ ไม่ต้องเอาแป้งไปทาต้นไม้ ไม่ต้องไปไหว้จอมปลวกขอเลขแล้ว

เติมหวาน น้ำตาลยังแพ้
ให้เลือกใช้รูป "รูปคู่คนรัก ใส่ชุดสีขาว" ขอเป็นอิริยาบถน่ารัก ๆ ซีนหวาน ๆ ไม่เอาบึ้งตึง ใช้รูปนี้แล้วนอกจากเอาไว้ดูแก้คิดถึง ยังช่วยเพิ่มความรักให้หวานฉ่ำอีกด้วย ความรักที่มีอยากให้ดีกว่าเดิม ต้องเติมน้ำตาลเพิ่มความหวานปานแหกตูดดม ด้วยวอลเปเปอร์นี้ แล้วจะแฮปปี้ อย่างที่ไม่เคยรู้สึกมาก่อน

เรียกหาคู่ มีผู้ทันวาเลนไทน์
ให้เลือกใช้รูป "สตรอว์เบอร์รีแดงสด" ขอผลสตรอว์เบอร์รีแบบสด ๆ เลยนะ ขอแดงแป๊ด ๆ เรียกความรักได้ดีเลย ใครเลือกที่เฉา ๆ ไม่สด รักหด ไม่รู้ด้วยนะ ใครอยู่ในสภาวะไร้คู่ เพิ่งจะอกหัก รักคุดตุ๊ดเมิน หรือโสดมานานเกลียดคานที่สุด ต้องหยุดที่วอลฯนี้ โหลดมาตั้งกันให้ไว ถ้าอยากได้คู่ด่วนทันใจ ไม่ต้องพึ่งคิวบิคมายิงธนูใส่ วาเลนไทน์ไม่เหงาแน่..รับรอง มันส์
 
มีพลังวังชา ราวม้าคึก
ให้เลือกใช้ "รูปเสือดุ น่าเกรงขาม" เสือเป็นสัตว์นำโชค ตั้งรูปเสือไว้เป็นการเพิ่มพลังให้กับตัวเอง อย่าเผลอเลือกเสือแบ๊ว ๆ ล่ะ เดี๋ยวพลังหมดนะจ๊ะ  แรงหดถดทอย ขนาดนกกระจอกยังตกใจ บ้าบอที่สุด วอลเปเปอร์นี้ทำให้กระปรี้กระเปร่า เอาการเอางาน ขยันอดทน เหมาะกับคนที่ต้องการประสบความสำเร็จให้ไวที่สุด ใช้ได้ทั้งหญิงและชาย วอลฯเพิ่มพลัง วังชา ดั่งม้าคึก ฟิตจัดอย่างกับโด๊ปมา

นางกวัก ตักเงินรัว ๆ
ให้เลือกใช้รูป "ท้องทะเล มีเรือ" รูปท้องทะเลที่มีเรือ 1 ลำ กำลังล่องลอยอยู่ในท้องทะเล จะช่วยเสริมโชคในการเรียกเงิน แม่ค้าออนไลน์ไม่ควรพลาดลายนี้ มีติดไว้ เงินไหลเข้ารัว ๆ มาเอาใจพ่อค้าแม่ค้า เซลขายประกันยันเครื่องกรองน้ำกันบ้างดีกว่า รีบไปหามาตั้งหน้าจอด่วนเลย วอลเปเปอร์นางกวัก จะกวักทุกสิ่ง รูปท้องทะเล มีเฮยังไง พูดเลยว่า ค้าขายจะดีเป็นเทน้ำเทท่า ขายดีเหมือนแจกฟรี ลูกค้าเข้าจนนับเงินไม่ทัน แพ็คของส่งกันโคตรมันส์สำหรับร้านค้าออนไลน์ ส่วนเรือหนึ่งลำจะนำความเป็นที่ 1 เจ้าตลาดต้องเป็นคุณเท่านั้น

รักเรียน เซียนข้อสอบ
ให้เลือกใช้รูป "ต้นไม้ใหญ่" เน้นว่าต้นใหญ่ เห็นลำต้น และใบไม้ปกคลุมร่มรื่น นอกจากช่วยให้สบายตาเวลามอง ยังเสริมโชคเรื่องความรู้จำเก่ง ตั้งหน้าจอนี้เข้าห้องสอบที่อ่านมานั้นจำได้หมด สอบรอบนี้ได้เกรดดี ๆ ไปฝากพ่อแม่ ชื่นใจตั้งแต่ต้นปียันท้ายปี สอบติดทุกมหาวิทยาลัย สมองแล่นปร๋อด้วยวอลเปเปอร์สำหรับเด็กเรียน เปลี่ยนร่างเป็นเซียนตอนสอบ ใครต้องสอบ ต้องสมัครงาน อยากผ่านวิทยานิพนธ์ เลื่อนขั้นข้าราชการ ใช้วอลเปเปอร์นี้ดีแน่นอน

สร้างไอเดีย เคลียร์สมอง
ให้เลือกรูป "แสงเหนือ" รูปแสงเหนือ ช่วยเสริมดวงเรื่องไอเดีย ทำให้สมองโลดแล่น ความคิดบรรเจิด นักออกแบบควรมีไว้ จะช่วยเสริมให้งานออกมาโดดเด่นสุด ๆ ครีเอทีฟอย่างเราต้องไม่ตัน สมองต้องคิดงานมันส์ ๆออกมาให้กระฉูดด้วยวอลเปเปอร์กระตุ้นไอเดีย เคลียร์สมอง ปล่อยของอย่าง Unlimited ลูกค้าเห็นก็ชอบ เจ้านายเห็นก็บอก “ใช่เลย!”