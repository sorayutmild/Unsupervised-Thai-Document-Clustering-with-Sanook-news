(10 ธ.ค.) เมื่อวันที่ 9 ธ.ค. สำนักข่าวเอพี สหรัฐอเมริกา รายงานวิกฤตการณ์ทางการเมืองไทยที่ตึงเครียดยิ่งขึ้น แม้น.ส.ยิ่งลักษณ์ ชินวัตร นายกรัฐมนตรีจะประกาศยุบสภา และเดินหน้าจัดการเลือกตั้ง แต่ผู้ชุมนุมที่พยายามจะโค่นล้มน.ส.ยิ่งลักษณ์ กลับประกาศจะสู้ต่อไป โดยกล่าวว่า พวกตนไม่มีทางชนะการเลือกตั้งเพราะการคอร์รัปชั่น
ขณะที่นายสุเทพ เทือกสุบรรณพูดถึงนายกรัฐมนตรีคนใหม่ และสภาประชาชนที่ไม่ได้มาจากการเลือกตั้ง และไม่มีบัญญัติในรัฐธรรมนูญ ว่าจะยุติการคอร์รัปชั่นได้ และหยุดพ.ต.ท.ทักษิณ ชินวัตร ไม่ให้หวนกลับสู่อำนาจได้
เอพีรายงานว่า พระบาทสมเด็จพระเจ้าอยู่หัวฯ ทรงโปรดเกล้าฯ พระราชกฤษฎีกายุบสภาลงมาแล้ว เพื่อกำหนดให้มีการเลือกตั้งวันที่ 2 ก.พ.2557 และระบุให้น.ส.ยิ่งลักษณ์เป็นนายกรัฐมนตรีรักษาการ แต่ผู้ประท้วงก็ยังเรียกร้องต่อให้น.ส.ยิ่งลักษณ์ลาออกจากการเป็นนายกฯ รักษาการ ทั้งปฏิเสธวันเลือกตั้ง ทำให้การเคลื่อนไหวของกลุ่มรอยัลลิสต์ที่มีต่อพระราชกฤษฎีกาดูแปลก  การวิเคราะห์ของนายเควิน ฮิววิสัน นักวิชาการด้านการเมืองไทย มหาวิทยาลัยเมอร์ด็อก ออสเตรเลีย ระบุว่า "ข้อสงสัยของผมก็คือ ทหารไม่เตรียมทำอะไรสักอย่างเพื่อช่วยรักษารัฐบาลไว้ ดังนั้นน.ส.ยิ่งลักษณ์มีทางเลือกน้อยมาก การยุบสภาอาจบีบให้เธอทำ แต่กลุ่มสุดโต่งก็จะยังเรียกร้องอีก และเธอก็ไม่มีอะไรจะให้แล้ว"
"My suspicion is that the military was not prepared to do anything to save the government," said Kevin Hewison, a senior scholar of Thai politics at Australia′s Murdoch University. "Hence, Yingluck had little choice, and the dissolution may have been forced on her. But the hard-liners will now demand more, and she has nothing to give."
(ที่มาจาก ข่าวสดออนไลน์)