สวัสดีเพื่อน ๆ ชาว RoV ที่น่ารักทุกคนและผู้ติดตาม Esports ทุกท่านก็มาต่อกันกับประเด็นเดือด ที่ผมได้ชี้แจงไว้ก่อนหน้านี้ที่ Link นี้ -->RoV นักพากย์ งง !! Talon เดือดมาจากไหน ฟาดบราซิลยับ ปิดเกม 4 นาที ซึ่งเป็นเกมที่ Dtac Talon นั้นได้ถล่ม Overclock Esports ของทางบราซิลไปอย่างยับเยินด้วยสกอร์ 2-0 เกม แน่นอนว่าเบื้องหน้าเบื้องหลังย่อมต้องมีอยู่ เดี๋ยวคราวนี้เราจะมาลงลึกในฝั่งมุมของผู้เล่นบราซิลกันบ้าง ว่าพวกเขาประสบปัญหาอะไร แล้วเรื่องราวโดยรวมนั้น จะสรุปไปในทิศทางไหนเราไปดูพร้อมกันครับ

สืบเนื่องจากผลการแข่งขัน ที่ทุกคนได้ทราบกันไปแล้ว แม้ว่าจะไม่ใช่ความผิดของทาง Dtac Talon ที่พวกเขาจะต้องแสดงสปิริตนักกีฬาเล่นอย่างเต็มที่ โดยอีกภาคส่วนของปัญหานั้นอยู่ในทางฝั่งของบราซิล จะมีอย่างชัดเจนเลยแบ่งได้เป็น 2 ประเด็นคือ 1 ปัญหา Ping Delay ที่นักแข่งของทางฝั่งบราซิล ได้แคปหน้าจอมาโชว์ให้เราได้เห็นกัน โดยผู้โพสต์นั้นเป็นกัปตันของทีม Overclock Esports

ผู้เล่นบราซิลของ Overclock Esports โพสต์เล่นไปได้ Ping 455

และในส่วนของประเด็นที่ 2 ที่แฟน ๆ ต่างถกกัน เกี่ยวกับเรื่องของแผนการเล่นว่าการ Draft Hero ของทางฝั่งบราซิลนั้น เหมือนกับว่าจะไม่มีประสบการณ์ หรือมีความคุ้นเคยกับเกมของ RoV เลยมันจึงสะท้อนให้เห็นว่า META ของพวกบราซิลนั้นออกมาแปลก ๆ แล้วผลของการ Ping Delay นั้นก็ทำให้การเล่นโดยรวมของพวกเขานั้นดูขัด ๆ จนคนดูสังเกตเห็นได้ชัดเลยว่า เล่นเหมือนโยนเกมเลยทั้งที่จริง ๆ แล้วมันมีปัญหาในเชิงของทางเทคนิคด้านอินเทอร์เน็ตครับ

Ping แกว่งไปที่ 491 !!
โดยในช่วงหลายเดือนก่อนศึกนานาชาติที่ทาง Garena ได้ประเมินว่าจะจัดแข่งออนไลน์ แรกเริ่มเดิมทีต่างชาติที่อยู่ในทวีปอื่นนั้น ก็ออกอาการไม่อยากเข้าร่วมด้วย เพราะปัญหาตรงนี้เป็นจุดสำคัญ ซึ่งหากมองตามจริงทางบราซิลนั้นถือว่าอยู่กันคนละทวีปและแม้จะมีการเข้าเล่นผ่านระบบ Server กลางและการตั้งค่า Delay เพื่อลดปัญหาเพียงใด ภาพก็เป็นตัวชี้ให้เห็นว่า ปัญหาที่เกิดขึ้นนั้นฝั่งบราซิลนั้นมีผลกระทบจริง ๆ ซึ่งแฟน ๆ ชาวไทยก็ดีใจที่ Dtac Talon ชนะและอดสงสาร Overclock Esports ไม่ได้ไปตามกันทั้งในด้าน Ping และฝีมือที่ห่างกันพอสมควร ซึ่งก็คงต้องดูว่าทางผู้จัด จะแก้ปัญหาหรือจะออกมาชี้แจงตรงนี้อย่างไรต่อไปครับ