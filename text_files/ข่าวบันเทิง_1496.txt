ไม่รู้ว่าจะมีใครออกมา "แฉ" อีกหรือเปล่า..? หลังข่าวน่าตกใจของสาวเซ็กซี่ "เอมมี่ อมลวรรณ" ที่โป๊ะแตก..ถูกเปิดโปงว่า ติดยา-ทิ้งลูก 2 คนไปเล่นหนังอีโรติกอีก จนเจ้าตัวต้องออกมาร้องไห้กับสื่อ พร้อมกับสารภาพความจริงทั้งหมด
แต่เรื่องราวที่เหมือนจะจบแบบเคลียร์ๆ ยังตามมาด้วยข้อความน่าสงสัย บางฝ่ายออกมาแฉอย่างเป็นปริศนา รวมทั้งล่าสุดกับ "หมวย แม็กซิม" หรือ "หมวย พิลาวรรณ" อดีตแฟนสาวคนก่อนหน้านี้ของ "ฮาเวิร์ด หวัง" ที่เคยเป็นประเด็นเรื่องทำร้ายร่างกายและทำแท้ง
สาวหมวย โพสต์ข้อความผ่านทางอินสตาแกรม ทำนองแฉพฤติกรรมก่อนหน้านี้ของ สาวเอมมี่ ที่อ่านดูแล้ว ประเด็นนี้น่าจะยังไม่จบลงง่ายๆ ยิ่งต่อความยิ่งแซ่บ...
"เห็นใจและเข้าใจพี่เปิ้ล (เปิ้ล ไอริณ) จริงๆ หมวยก็ไม่เคยรู้จักพี่เปิ้ลเป็นการส่วนตัว แต่อยากมาให้กำลังใจนะคะ ในอดีตหมวยเคยมีเรื่องกับ ผญ. คนนั้น สมัยที่หมวยยังเป็นแฟนฮาเวิร์ด ผญ. คนนั้นเป็นคนน่ากลัวมากนะคะ ทำทุกอย่างเพื่อให้ได้สิ่งที่ตัวเองต้องการ เค้าไม่สนว่าฮาเวิร์ดมีแฟนอยู่แล้ว ไม่สนว่าหมวยท้อง แค่เค้าอยากได้"
"โทร. ราวีหมวยสารพัด เอารถตัวเองมาทิ้งไว้ให้อดีตแฟนหมวยใช้ พา ผช. ไปเล่นยา แอบย่องมาหา พอ ผช. จะเลิกก็ให้เพื่อนโทรหาบอกว่านางกรีดข้อมือ ฮาเวิร์ดก็ไม่สนใจ นางเลยขู่จะบอกนักข่าว พูดว่าต่อไม่นี้จะไม่มี ฮาเวิร์ด หวัง อีกต่อไป ทำให้ฮาเวิร์ดกลัว และอีกหลาย ๆ เรื่องราว จนในที่สุดเราก็ต้องเลิกรากันไป แต่มันไม่จบแค่นั้น
"เวลาผ่านไปเกือบปี นางติดต่อมา ขอโทษขอโพยหมวย ขออโหสิกรรม ขอเป็นน้องสาวหมวย หมวยก็อโหสิกรรมให้นาง เพราะเรื่องมันผ่านมานานแล้ว แต่จริง ๆ นางวางแผนจะชวนหมวยไปแก้แค้นฮาเวิร์ดเพราะ มันไปนอนกับ ผญ. อีกคน และจะเลิกกับนาง มาเล่าให้ฟังว่า ผช. ด่าหมวยสารพัด นางอยากจะแก้แค้น"
"เค้าวางแผนจะล่อมันออกมาเล่นยาแล้วแจ้งตำรวจจับ หรือจะจ้างคนที่ป่วยมามีเซ็กส์เพื่อให้มันติดโรค นางคิดจะทำถึงขนาดนี้ หมวยรับฟัง เออ ออ ตามเค้า พอสุดท้ายเตือนให้เค้าคิด ๆ เผื่อในอนาคตเค้ากลับไปดีกัน แต่นางบอกนางมีแฟนใหม่แล้ว นางจะแก้แค้นเพราะ ผช. ขู่จะปล่อยคลิปนาง หมวยบอกเค้าไม่ขอยุ่งกะ ผช. คนนี้อีก ไม่อยากสร้างเวรสร้างกรรมต่อกันอีก"
"ผ่านไป 2-3 วันเพื่อนสนิท โทร. บอกว่าอดีตแฟนโดนรุมกระทืบหน้าบ้านมันเอง ผช. คงมาดักหลายวัน หน้าโดนสนับต่อยแผลลึกเห็นกระดูก ผช. โทร. มายืมตังค์หมวยก็โอนให้เค้า และเตือนเค้าตลอดให้เลิกทำอะไรไม่ดีซะ พอ ผญ. คนนั้นรู้ก็หาว่าเราหักหลังนาง หลังจากนั้นนางก็หันมาแว้งกัดหมวยตลอด หมวยมีรูปมีหลักฐานการแชททุกอย่าง"
"ใครไม่โดนทำกับตัวไม่รู้หรอกค่ะ เพราะฉะนั้นคนที่ไม่รู้ไม่เห็นจริงก็วางตัวเป็นกลางเถอะค่ะ แต่หมวยเป็นคนนึงที่ถูกกระทำ ทุกวันนี้ไม่โกรธหรอกค่ะที่เค้าแย่งแฟนเราไป ชีวิตเราดีขึ้นหลุดพ้นจาก ผช. คนนั้น ถือว่าบุญ ทั้งซ้อม ตบตี ไถเงินสารพัด แต่ที่มาพิมพ์ยาวก็เพราะโดนจิกกัดแขวะจากนางมาหลายปีจนถึงปัจจุบันนี้"