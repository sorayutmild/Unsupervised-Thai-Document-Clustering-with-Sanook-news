จากกรณี นายอดิเรก หรือ ฉายา ”โย ลาย” อายุ 36 ปี ผู้ต้องหาคดีจำหน่ายยาบ้า 2,000 เม็ดและยาไอซ์ หลบหนีจากห้องขังใต้ถุนศาลจังหวัดน่าน ขณะที่เจ้าหน้าที่นำตัวมารอขึ้นศาลฟังคำตัดสินคดี เหตุเกิดเมื่อวันที่ 8 มี.ค.ที่ผ่านมา

ล่าสุด (12 มี.ค.) มีรายงานว่าชุดสืบ สวนของ บก.ภ.จว.น่าน แกะรอยทราบว่านายอดิเรกใช้ยานพาหนะเป็นรถยนต์ จึงออกติดตามและพบตัวนายอดิเรก ขับรถเก๋งมาสด้า สีแดง ทะเบียนป้ายแดง พ-7221 กทม. พยายามหลบหนีและต่อสู้ ทำให้ชุดสืบสวนวิสามัญฆาตกรรมนายอดิเรก บริเวณหน้าวัดพญาวัด ต.ดู่ใต้ อ.เมือง จ.น่าน เสียชีวิตบริเวณที่นั่งคนขับ ตรวจสอบพบอาวุธปืนไทยประดิษฐ์ลูกซองสั้นตกอยู่ที่เท้า 1 กระบอก