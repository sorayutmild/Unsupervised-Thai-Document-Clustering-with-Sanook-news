ใครที่กำลังมีปัญหาตกอยู่ในภาวะเงินทองขาดมือ Sanook! Horoscope มีวิธีดีๆ ที่จะช่วยให้คุณๆ มีการเงินที่ดีขึ้นด้วยการแก้เคล็ดเสริมดวงการเงินง่ายๆ ดังนี้ รับรองว่าคุณจะมีเงินไหลเข้ามาอย่างตั้งตัวแทบไม่ทันเลยทีเดียวค่ะ

แก้เคล็ดดวงการเงิน

เงินทองไม่เข้าบ้าน มีปัญหาเงินทองขาดมือ ทำมาค้าไม่ขึ้น คนสมัยโบราณมีความเชื่อว่าสาเหตุมาจากการอยู่ผิดที่ผิดทาง หรือมีจุดไม่ดีภายในบ้านที่คุณอยู่อาศัยนั่นเอง
วิธีแก้เคล็ด วิธีแก้กรรม หาตำแหน่งทรัพย์ของบ้านหรือห้องทำงาน ร้านค้า คือ ตำแหน่งที่เป็นเส้นทแยงมุมกับประตู แล้วตั้งชั้นที่มุมนั้น วางรูปปั้น ฮก ลก ซิ่ว หรือ แมวกวัก หรือตั้งกระถางต้นวาสนา ต้นว่านกวนอิม หรือจะตั้งแจกันดอกไม้ธรรมดาก็ได้ แต่ต้องดูแลปัดกวาดมุมนี้ให้สะอาดอยู่เสมอ
ไม่มีลาภลอย ส่วนใหญ่มักเกิดจากการที่คุณไม่เคยทำบุญเกินจิตที่ตั้งไว้ และเวลาบริจาคหรือทำบุญก็มีความเสียดายทรัพย์ทั้งๆ ที่ตนมีเงินมากมายพอที่จะทำได้ เกิดความตระหนี่ไม่ให้ทานด้วยความเต็มใจ หรือไม่ช่วยเหลือผู้อื่นด้วยความเต็มใจ และยังอยากโลภได้เงินมากๆ โดยมิชอบ
วิธีแก้เคล็ด วิธีแก้กรรม พยายามตั้งจิตทำบุญกุศลด้วยความบริสุทธิ์ใจ และตั้งมั่นที่จะช่วยเหลือศาสนาโดยไม่หวังสิ่งตอบแทน หมั่นทำบุญใหญ่ ขอพรด้านลาภลอยและให้ฝังลูกนิมิตรปีละครั้ง คำอธิษฐานขอพรจะทำให้สมหวัง

เสริมดวงการเงิน

มักมีเหตุให้ต้องสูญเสียเงินทองตลอด โดยส่วนใหญ่มักเกิดจากการที่คุณเคยเอาเงินเขามาในอดีตชาติแล้วไม่คืน ปล่อยกู้คิดดอกเบี้ยแพง คดโกงคนอื่น หรือยุยงให้คนเสียเงิน
วิธีแก้เคล็ด วิธีแก้กรรม พยายามทำบุญอุทิศส่วนกุศลทุกวันเกิด ให้ผู้ที่เคยล่วงเกินกันมาตั้งแต่อดีตชาติ ปัจจุบันชาติ ให้ได้รับกุศลและอโหสิกรรมซึ่งกันและกัน หากคนที่ล่วงเกินยังมีชีวิตอยู่ หาเงินไปคืนและขออโหสิกรรม เพื่อชีวิตเราจะได้ดีขึ้นต่อไป หมั่นตักบาตรอุทิศให้เจ้ากรรมนายเวรและวิญญาณเด็กที่ตามมาให้ได้รับกุศล และเปิดทางให้ชีวิตดีขึ้น
นอกจากนี้แล้วยังควรหมั่นทำกุศลกับผู้มีพระคุณที่เคยช่วยคุณเอาไว้ เมื่อยามทุกข์ยากจะได้มีคนมาเหลียวแลและดูแลเราบ้าง หมั่นสวดมนต์ทุกวันเกิดและแผ่เมตตาให้เจ้ากรรมนายเวร ให้ได้รับกุศลและอโหสิกรรมซึ่งกันและกัน

>>>อ่านเรื่องการเสริมดวงการเงินต่อ คลืกที่นี่!
ขอบคุณข้อมูลจาก FW Mailขอบคุณภาพประกอบจาก Photos.com