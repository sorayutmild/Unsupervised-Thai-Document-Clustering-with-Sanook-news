อาร์เต็ม โลบอฟ ยอดนักสู้ MMA ชาวรัสเซีย ที่เพิ่งจะหมดสัญญากับ UFC รายการศิลปะการต่อสู้แบบผสมผสานชื่อดังของสหรัฐฯ ที่มีความคิดคิดจะย้ายไปลุยในรายการคิกบ็อกซิ่ง และกีฬาการต่อสู้อื่นๆโดยยอดนักสู้วัย 32 ปี ได้ทวิตข้อความประกาศพร้อมเข้าร่วมการต่อสู้ทั่วโลก ไม่ว่าจะเป็น เบลาเตอร์, ไรซิน หรือ วันแชมเปี้ยนชิพ สามค่ายยักษ์ใหญ่ระดับโลกในวงการ MMAก่อนที่เจ้าตัวจะเปรยว่าก็สนใจในการย้ายไปต่อสู้แบบคิกบ็อกซิ่ง ในรายการ K-1 หรือ ศึกกลอรี่ พร้อมกันนี้ยังได้ประกาศท้าทาย "ดำดอทคอม" บัวขาว บัญชาเมฆ และ แสนชัย พี.เค.แสนชัยมวยไทยยิม สองยอดนักชกขวัญใจชาวไทยอีกด้วยสำหรับเจ้าของฉายา "ไอ้ค้อนจอมโหด" เจ้าของสถิติชกชนะ 13 แพ้ 15 เสมอ 1 ครั้ง และเซ็นสัญญาร่วมต่อสู้ทั้งหมดในรายการ UFC ทั้งหมด 7 ไฟต์ ในรุ่นไลต์เวต และเวลเตอร์เวต นอกจากนี้เจ้าตัวยังเป็นเพื่อนซี้กับ คอเนอร์ แม็คเกรเกอร์ ยอดนักสู้ชื่อดัง ชาวไอริชส่วนสาเหตุที่เจ้าตัวคิดจะโยกมาต่อสู้แบบคิกบ็อกซิ่ง เพราะมั่นใจในพลังหมัดของตัวเองว่าสามารถคว่ำคู่ชกได้ทุกราย ซึ่งการต่อสู้แบบคิกบ็อกซิ่งจะไม่ต้องพะวงกับท่าล็อก และท่านอนในระหว่างการต่อสู้