มาถึงคิวของ "หมอปลาย พรายกระซิบ" ที่ก็ออกมาพูดถึง ถึงคำทำนายของดวงชะตาคนแต่ละเดือนในปี 2558 ในรายการ บอกเล่าเก้าสิบ Sanook! Horoscope ได้รวมคำทำนายเอาไว้ให้ได้ทราบกัน ใครเกิดเดือนไหน ลองมาดูคำทำนายกัน
แต่ก่อนที่เราจะทราบคำทำนายของคนแต่ละเดือนเกิด หมอปลายได้ทำนายถึงเหตุการณ์ต่างๆ ที่จะเกิดขึ้นในปี 2558 ว่าเป็นดังนี้
หมอปลาย พรายกระซิบ
"ปี 2558 เป็นปีที่มีอิทธิพลในเรื่องของอากาศจะทำให้เกิดภัยพิบัติหรือเหตุร้ายๆ ได้ประเทศที่อากาศหนาวจะกลายเป็นร้อน ประเทศที่ร้อนจะกลายเป็นหนาว มีผลกับเรื่องน้ำขึ้นน้ำลงในทะเล น้ำจะขึ้นมาเป็นพิเศษ โดยให้สังเกตว่า หาทานอาหารทะเลแล้วรสชาติเปลี่ยนเป็นจืดมากกว่าปกติ"
ส่วนที่เกิดกับประเทศไทยสิ่งที่เห็นคือเป็นเหมือนน้ำไหลเป็นเส้นจากทางภาคเหนือลงด้านภาตะวันตก ไม่มั่นใจว่าจะเป็นน้ำป่าหรืออย่างไร
ในเรื่องของเศรษฐกิจ จะมีการผันผวนอาทิเช่นอสังหาริมทรัพย์ที่ดินจะหยุดอยู่กับที่ แต่ธุรกิจอื่นๆ จะกลับขึ้นมาแทน เช่น ธุรกิจของเก่า โบราณวัตถุ จะมีการชายอย่างแพร่หลายมากๆ
"ส่วนเรื่องที่คาดว่าจะเกิดขึ้น คือ จะมีคนเสียชีวิตเป็นร้อยๆ บริเวณตึกเก่าที่ทำใหม่ใจกลางเมือง โดยก่อนหน้านั้นจะมีเหตุการณ์แผ่นดินไหวในกรุงเทพมหานครสามารถสัมผัสได้ ส่งผลในตึกที่ว่านี้มีการร้าวบริเวณเสาและพัง จะเกิดประมาณเดือนมีนาคม - เมษายน"
หมอปลาย
และมาถึงเรื่องราวที่หลายคนรอคอย คือ เดือนไหนดวงจะเป็นเช่นไร
คนเกิดเดือนมกราคม สำหรับคนที่เกิดเดือนมกราคมไม่มีอะไรมากชีวิตราบรื่นแต่ถ้าหากจะเปลี่ยนงานหรือปรับตำแหน่งให้ดำเนินเรื่องในช่วงปลายปี 2559
คนเกิดเดือนกุมภาพันธ์ เป็นเดือนที่ต้องระวังกันมากหน่อย แต่จะมีเรื่องดีๆ คือเรื่องของความรักจะมีคนเข้ามา แต่ต้องระวังความสัมพันธ์ที่จะเกิดขึ้น เพราะอาจจะเสียใจได้
คนเกิดเดือนมีนาคม สิ่งที่ต้องระวังคือ เรื่องญาติผู้ใหญ่โดยเฉพาะญาติผู้ชายจะเจ็บป่วยและมีปัญหาเรื่องค่าใช้จ่ายเยอะ
คนเกิดเดือนเมษายน ในปีนี้จะเป็นปีที่พยายามเข้าวัด ทำบุญเพื่อเสริมดวงหรือแก้ไขสิ่งที่ไม่ดีในอดีต ควรหาอะไรทำที่ถูกใจอย่าตามชาวบ้าน ระวังการเดินทางขึ้นเหนืออาจจะเกิดอันตราย
คนเกิดเดือนพฤษภาคม ให้ระวังของมีคมบาดรวมไปถึงเข็มฉีดยา เจาะเลือด มีเรื่องจะต้องเลือดออก ส่วนเรื่องดีๆ ที่มีเข้ามา คือ จะได้ของที่อยากได้
คนเกิดเดือนมิถุนายน มีเรื่องเสียใจเยอะ ไม่ใช่คนในครอบครัวหรือเพื่อนสนิท อาจจะเป็นเพื่อนร่วมงาน เป็นคนภายนอกทำให้เสียใจ เนื่องจากการหักหลัง แทงข้างหลัง
คนเกิดเดือนกรกฎาคม เป็นปีที่ดีเหมาะแก่การเริ่มลงทุน เหมาะกับการทำอะไรเกี่ยวกับของมีค่า หากมีโอกาสทำจะส่งเสริมทำให้รวย แต่ระวังเรื่องความคิดที่ผิดพลาด ตัดสินใจที่ผิดพลาด
คนเกิดเดือนสิงหาคม ถือว่าเป็นปีที่เย็นๆ สบายๆ ไม่มีอะไรมาก ถือว่าเป็นปีที่ดีในระดับนึง
คนเกิดเดือนกันยายน ถ้าใครเดินทางไปต่างประเทศระวังเรื่องของหาย ส่วนคนที่คอยช่วยเหลือก็จะมีการโยกย้าย ดังนั้นควรวางแผนให้ดี
คนเกิดเดือนตุลาคม จะได้รับผลกระทบเรื่องการเงิน ทำให้มีปัญหาในเรื่องของการเงินที่ติดขัด
คนเกิดเดือนพฤศจิกายน ให้ระวังอุบัติเหตุ โดยเฉพาะคนที่ขับรถยนต์สีดำ ควรระวังเป็นพิเศษ
คนเกิดเดือนธันวาคม เป็นปีที่ดี เน้นเรื่องการทำบุญ ทำเท่าไหร่ได้กลับเท่านั้น

พระศิวะ พระกฤษณะ
ขอบคุณภาพจาก http://th.wikipedia.org/wiki/
ส่วนคำแนะที่หมอปลายฝากทิ้งท้ายเอาไว้คือ ในปี 2558 เป็นปีของพระศิวะ พระกฤษณะ หากมีโอกาสควรไหว้โดยการ จุดธูป 16 ดอก ถวายเครื่องดื่มชูกำลัง น้ำมะพร้าว ดอกดาวเรือง