ประเด็นหนึ่งของผู้ใช้งาน Smart Phone มีข้อสงสัยกันว่าทำไมเราควรจะต้อง Restart หรือ บางเครื่องจะเป็นการปิด / เปิดเครื่องใหม่ทุกเช้า หรือเริ่มต้นใหม่ของวัน วันนี้ทีม Sanook Hitech จะมาไขคำตอบเรื่องนี้กัน
จะทำให้เครื่องกลับมาเร็วขึ้น
การ Restart จะเป็นการปิดโปรแกรมทั้งหมดจริงๆ เมื่อเครื่องกลับมาพร้อมใช้งานสิ่งแรกที่สังเกตคือเครื่องจะทำงานไวขึ้นอย่างทันที และยังมีผลกับเรื่องความจำในลำดับถัดไป
เป็นการความจำภายในเครื่องให้เป็นระเบียบ

นอกจากการทำงานที่เร็วแล้ว เมื่อมีการเริ่มต้นใหม่เครื่องจะมีการจัดการความจำให้เหมาะสมและคล้ายกับตอนที่คุณซื้อมือถือมาใหม่ๆ
เครื่องมีการตรวจสอบว่าส่วนไหนผิดปกติ
การ Restart เครื่องมักจะเป็นการเริ่มต้นใหม่เสมอ มือถือก็มีการทบทวนและเช็คว่าตัวเครื่องมีอะไรทำงานผิดปกติหรือไม่ การที่ Restart ก็จะทำให้มือถือสามารถดูระบบภายในเหมือนกับคนเราที่ต้องการนอนและพักผ่อน การ Restart ก็เท่ากับเป็นการทำให้มือถือได้รับความสดชื่นก่อนที่เราจะใช้งานหนักๆ ได้
เป็นการทวนความจำเกี่ยวกับรหัสเข้าเครื่อง

เมื่อมีการ Restart เครื่องแล้วสิ่งแรกที่คุณต้องทำคือการปลดล็อคด้วยรหัสผ่าน สำหรับคนที่ตั้งไว้ โดยรหัสผ่านบางคนตั้งตัวเลขหรือ Patten เมื่อเครื่องกลับมาเปิดอีกครั้งแล้ว คุณต้องปลดล็อคด้วยรหัสที่คุณตั้งไว้ นี่ก็เพื่อว่าเป็นการทบทวนความจำว่าคุณตั้งรหัสอะไรไว้เช่นเดียวกัน
Restart สามารถเช็คอาการแบตเตอรี่เสื่อม

สุดท้ายกับเรื่องของอายุการใช้งาน หากมีการทำ Restart ครั้งแรกหลังจากชาร์จไฟเต็มแล้ว ถ้าเกิดเครื่องเปิดใหม่แล้วพบว่าแบตเตอรี่ลดปริมาณลง ก็เท่ากับเป็นสัญญาณว่าแบตเตอรี่มือถือเครื่องนี้แบตฯ กำลังจะมีปัญหา แนะนำให้เปลี่ยนแบตเตอรี่ได้เลย
หมายเหตุ : การ Restart สำหรับ Android จะมีปุ่ม Restart อยู่ให้กดหรือผลักขึ้นแล้วแต่ UI แต่สำหรับระบบปฏิบัติการ iOS หรือ iPad OS นั่นคือการปิดเครื่อง และ เปิดเครื่องใหม่ 
เรียกได้ว่าประโยชน์ของการ Restart มีประโยชน์กับมือถือที่ไม่แพ้คอมพิวเตอร์เลยครับ ทำให้มือถือบางรุ่นก็มีฟีเจอร์ตั้งเวลา Restart เองก็มีเช่นเดียวกัน
สำหรับครั้งหน้าจะมี Tips และ เทคนิคดีๆ อะไรมานำเสนออย่าลืมติดตามที่ Sanook Hitech กันครับ