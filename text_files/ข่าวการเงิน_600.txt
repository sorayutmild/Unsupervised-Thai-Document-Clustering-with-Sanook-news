ปฏิเสธไม่ได้ว่าทุกวันนี้ใครๆ ก็อยากมีรายได้มากขึ้น มีธุรกิจส่วนตัวเป็นของตัวเอง นอกเหนือจากเงินเดือนจากงานประจำที่ทำอยู่ในแต่ละวัน  วันนี้ “สนุก!มันนี่” มีตัวอย่างธุรกิจเล็กๆ ของมนุษย์เงินเดือน ที่ใช้เวลาว่างจากงานประจำ มาบุกเบิกและสร้างธุรกิตขนาดย่อมในครอบครัว ซึ่งสามารถสร้างรายได้อย่างงดงาม เพื่อเป็นไอเดียให้คุณผู้อ่านนำไปปรับใช้กัน
“มนตรี แหนมห่อใบตองสด” ธุรกิจเล็กๆ แบบครอบครัวของสองพี่น้อง คือ คุณมนตรี ศุภพล กับพี่สาว โดยคุณมนตรีเล่าให้ฟังว่า “เราเปิดขายมานานพอมสมควรแล้ว แต่ยังไม่มีหน้าร้าน ใช้วิธีรับมาเป็นออร์เดอร์และส่งขายตามหน้าร้านที่สั่งเข้ามา สำหรับจุดเริ่มต้นการทำแหนมห่อใบตองสดเกิดจากพี่สาวของผม ซึ่งมีฝีมือการในทำอาหาร ชอบชิม ชอบกินตามประสาแม่บ้าน และได้รับการถ่ายทอดฝีมือการทำของหมักของดองจากคุณแม่ ซึ่งเป็นคนอีสานมาตั้งแต่เด็ก เราก็คิดว่าเรานำจะนำฝีมือที่เรามีมาลองทำขายเป็นธุรกิจเล็กๆ ของครอบครัวกัน  โดยผมก็ใช้หลังจากการทำงานประจำเป็นช่างภาพทีวี มาช่วยพี่สาว ซึ่งใช้เวลาจากการทำงานส่วนตัวและงานบ้านมานั่งทำด้วย แรกๆ เราทำไปขายกันที่บริษัทของพี่เขย ต่อมาก็มีร้านค้าร้านอาหารสั่ง ไปขายต่ออีกทอดหนึ่ง” 
“เคล็ดลับความอร่อยของแหนมห่อใบตองสดของร้านนี้ผมที่หลายกินแล้วติดใจก็คือ สะอาด อร่อย ปลอดภัย มั่นใจว่ากินแล้วปลอดภัยจากสารพิษชัวร์ เพราะเราทำเองกับมือ เราก็อยากให้ลูกค้าได้กินของอร่อย ปลอดภัย เหมือนกับที่เราทำกินเอง” 
“ขั้นตอนการทำแหนมห่อใบตองสด ก็คือ นำส่วนผสมทั้งหมด  อาทิ เนื้อหมูบด (หรือสับ) ล้างให้สะอาด หนังต้มสุกและหั่นบางแบบฝอยๆ กระเทียมแกะเปลือกแล้วตำพอละเอียด และข้าวเหนียวนึ่งสุกแล้วล้างน้ำให้สะอาด พริกขี้หนูสวนสดๆ แล้วปรุงรสด้วย เกลือ น้ำตาลทราย ซึ่งสูตรของเราก็ไม่ได้ตวงวัดแบบเป๊ะเว่อร์ แต่คำนวนเอา และชิมเอาตามความพอดี จากนั้นคลุกเคล้าให้เข้ากัน ห่อด้วยใบตองที่เช็ดน้ำจนสะอาด”
“เงินลุงทุนต่อครั้งก็ใช้ประมาณ 5,000 บาท ได้แหนมประมาณ 600 ชิ้น ส่วนกำไรก็ประมาณ 1,000-2,000 บาท ซึ่งขึ้นอยู่กับว่าออร์เดอร์ที่สั่งมามากน้อยแค่ไหน ถ้าสั่งมากกำไรจะยิ่งมากขึ้นเป็นทวีคูณ โดยแหนมใบตองสดของเรา เมื่อทำเสร็จแล้ว สามารถสั่งกินได้ใน 3-5 วัน หลังจากวันทำ โดยขายราคาห่อละ 10 บาท รับรองสด อร่อย สะอาด โดนใจนักชิมอย่างแน่นอน”   
สำหรับเพื่อนๆ ที่สนใจอยากลองกินแหนมห่อใบตองสดของคุณมนตรี บอกก่อนนะครับว่าไม่มีหน้าร้าน แต่สามารถสั่งล่วงหน้าได้ทุกวัน ทั่วประเทศ ตั้งแต่วันจันทร์-ศุกร์ โดยเรากันที่บ้านทุกวันอาทิตย์ และส่งให้ลูกค้าได้วันจันทร์ เป็นต้นไป โดยต้องเริ่มต้นสั่งตั้งแต่ 10 ห่อเป็นต้นไป (และคิดราคาตามระยะทางและน้ำหนักที่จัดส่งทางไปรษณีย์ หรือถ้าสั่งเป็นจำนวนมาก ก็สามารถโทร.สอบถามกันได้) หรือหากเพื่อนๆ ท่านไหนสนใจจะนำไปลองทำก็ได้นะครับ เพราะด้วยสินค้าราไม่แพง และเป็นอาหารการกิน ซึ่งใช้เงินลงทุนไม่มาก แต่ถ้าทำอร่อย ก็ขายได้ไม่ยากจริงๆ นะ
สนใจสอบถามรายละเอียดเพิ่มเติม หรือสั่งสินค้า โทร. 08 5507 8730 (คุณมนตรี) หรือ 08 8612 9982 (คุณหญิง) 
 