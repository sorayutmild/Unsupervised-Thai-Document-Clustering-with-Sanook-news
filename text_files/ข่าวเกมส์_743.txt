เมื่อช่วงสัปดาห์ที่ผ่านมา มีสื่อบางที่และทาง Twitter เผยภาพโลโก้เกมส์ Resident Evil 7 ซึ่งอ้างว่าเป็นภาพที่หลุดออกมาจาก Capcom ซึ่งกำลังจะเตรียมเปิดตัวอย่างเป็นทางการในงาน E3 2013 วันที่ 11-13 มิถุนายน 2013 นี้ ซึ่งบริเวณโลโก้มีคำว่า "The War Ends Now" ติดเอาไว้ด้วย ซึ่งว่ากันว่า Resident Evil 7 จะเป็นภาคสุดท้ายของซีรี่ย์นี้
เกมส์ Resident Evil 7
ล่าสุดทาง Capcom ได้ออกมาเปิดเผยว่า ภาพโลโก้เกมส์ Resident Evil 7 ดังกล่าวไม่เป็นความจริง ทาง Capcom ยังไม่มีโปรเจคใดๆเกี่ยวกับเกมส์ Resident Evil ภาคใหม่ทั้งสิ้น ทั้งนี้แฟนๆเกมส์ Resident Evil คงเห็นว่าทาง Capcom ได้ประกาศเกมส์ Resident Evil มาทุกๆปีในช่วงหลัง จึงคาดว่ามีปี 2013 นี้อาจจะเปิดตัว Resident Evil 7 ออกมาให้เห็นกันด้วย แต่ Capcom ยืนยันว่าปีนี้ยังไม่มีแน่นอน เพราะ Resident Evil สองภาคหลังสุดที่ Capcom สร้างออกมาขายนั้นไม่ค่อยประสบความสำเร็จเท่าที่ควร โดยเฉพาะ Resident Evil Operation Raccoon City นั้นมียอดขายที่น่าผิดหวังมาก ส่วน Resident Evil 6 นั้น ทาง Capcom ทุ่มทุนสร้างกับภาคนี้มาก โดยมีเนื้อหาที่เยอะที่สุดในบรรดา Resident Evil ทุกภาคที่ผ่านมา แต่ยอดขายก็ทำได้ไม่น่าประทับใจอีกเช่นเคย แม้ว่าจะทำได้ดีกว่า Operation Raccoon City เยอะก็ตาม
Capcom เปิดเผยเพิ่มเติมว่า พวกเขากำลังรอดูกระแสตอบรับของ Resident Evil Revelations ที่ย้ายจากเครื่องพกพาอย่าง 3DS มาลงเครื่องคอนโซล PS3, Xbox360 และ PC ว่าเป็นอย่างไรบ้าง และจะนำผลตอบรับที่ได้ มาพิจารณาถึงอนาคตของซีรี่ย์ Resident Evil ต่อไปในอนาคต
Capcom ยืนยัน ภาพปกอันนี้เป็นของปลอม
เกมส์ Resident Evil 7