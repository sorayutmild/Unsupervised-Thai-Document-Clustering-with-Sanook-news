PS VITA Slim
วันที่ 7 กุมภาพันธ์ 2014 นี้ ทางโซนี่ยุโปรจะเริ่มนำเอา PS VITA 2000 หรือ PS VITA Slim รุ่นใหม่ออกขายยังประเทศแถบยุโรป โดยเริ่มกันที่ประเทศอังกฤษ แต่ตรงจุดนี้ก็มีสิ่งหนึ่งที่ทางโซนี่ยุโรปเป็นกังวลเกี่ยวกับยอดขายว่าจะทำได้ไม่ดี เพราะข่าวที่ว่า PS VITA Slim เปลี่ยนจอภาพจากเดิมใช้จอ OLED เป็นแค่จอ LCD เท่านั้น ทำให้คนอาจคิดว่ามันห่วยกว่ารุ่นเก่า และจะพาไม่ซื้อกัน ซึ่งตรงจุดนีี้ทางคุณ Fergal Gara ผู้จัดการฝ่ายการตลาดของโซนี่จึงออกโรงแถลงสาเหตุ ถึงการเปลี่ยนแปลงจอ OLED เป็น LCD ของเครื่อง PS VITA Slim
คุณ Fergal Gara กล่าวว่าการที่ PS VITA Slim เปลี่ยนจอภาพจาก OLED มาเป็น LCD ทำให้คนส่วนมากคิดว่าภาพและกราฟฟิกของเครื่องจะด้อยลง นั่นเป็นความรู้สึกำแเอง ทางเขาได้มีการทดสอบการใช้งานและเปรียบเทียบระหว่างจอภาพทั้งสองแบบดูอย่างถี่ถ้วนแล้ว ซึ่งภาพที่ได้ออกมาจากจอ LCD นั้นมีคุณภาพใกล้เคียง ไม่ต่างจาก OLED มากนัก ที่ต่างกันก็เพียงแค่สีและความคมเล็กน้อย (รู้สึกจะไม่น้อยนะพี่) ซึ่งทางโซนี่จำเป็นต้องเปลี่ยนมาใช้ LCD เพื่อที่จะให้เครื่อง PS VITA มีขนาดที่บางและเบาลงได้ ซึ่งไม่สามารถทำได้หากใช้จอ OLED ต่อ อีกทั้งจอ LCD ยังกินไฟน้อยกว่าจอ OLED อีกด้วย ทำให้เล่นได้นานกว่า
สรุปโดยรวมคุณ Fergal Gara อ้างว่าการเปลี่ยนเป็นจอ LCD นั้นให้ข้อดีมากกว่าข้อเสีย ไม่ว่าจะเป็นเรื่องจอภาพที่ทำให้เครื่องเบาและบางลง กินไฟน้อย ทำให้เครื่องทนทานยาวนาน (ไม่บอกว่าลดต้นทุนด้วยอีกอย่างล่ะครับ) ในขณะที่ข้อเสียมีแค่ภาพที่ด้อยลงเพียงเล็กน้อย




