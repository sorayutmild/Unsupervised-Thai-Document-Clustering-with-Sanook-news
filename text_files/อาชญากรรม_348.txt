(22 มี.ค) นายกนกพงศ์ อนุรักษ์จรรยง หรือ แม็ก ชวนชื่น ดาราตลกชื่อดัง น้องชายของ จิ้ม ชวนชื่น ถูกตำรวจสน.ห้วยขวางจับกุมตัวได้ ภายในรัชดาซิตี้คอนโด ซอยรัชดาภิเษก 18 พร้อมของกลาง ยาไอซ์
โดยทางเจ้าหน้าที่ตำรวจ สน.ห้วยขวาง ได้รับแจ้งจากสายลับว่า เคยติดต่อซื้อ ยาไอซ์ จากตลกดัง แม็ก ชวนชื่น ตำรวจจึง วางแผนล่อซื้อ ด้วยการส่งสายลับติดต่อ กับแม็ก ชวนชื่นเพื่อขอซื้อยาไอซ์ จำนวน 2 จี ในราคา 5700 โดยการโอนเงินเข้าบัญชีธนาคาร
จากนั้น แม็ก ชวนชื่น บอกกับ สายลับว่าจะออกไปทำงานร้องเพลงก่อน แล้วจะกลับมาและนำยาไอซ์มาให้และเมื่อประมาณเที่ยงคืนที่ผ่านมา แม็ก ชวนชื่น กลับมาที่คอนโดและโทรศัพท์ให้สายลับเข้าไปรับยาไอซ์ที่คอนโด เมื่อไปถึงก็พบยาไอซ์วางอยู่บนโต๊ะ เจ้าหน้าที่จึงแสดงตัวเข้าจับกุมพร้อมคุมตัวมาสอบสวน
โดยแม็ก ชวนชื่น ให้การยอมรับว่า ซื้อยาไอซ์มาจากเพื่อน ในซอยมหาดไทยย่านรามคำแหงและซื้อมาเสพเองบางครั้งก็แบ่งขายให้เพื่อน ทำมาแล้ว 3-4 ครั้ง อย่างไรก็ตาม หลังสอบสวนแล้วเสร็จเจ้าหน้าที่จะได้คุมตัวส่ง สน.สุทธิสาร เจ้าของพื้นที่ดำเนินคดีต่อไป
ปัจจุบัน แม็ก ชวนชื่น อายุ 31 ปี  เจ้าของฉายา แม็กก้า ที่ใช้ในวงการเพลง เป็นดาราตลกมีผลงานเพลงแร็ปอัลบั้มแรก ชื่อเพลง "ไม่เป็นถั่วแระ" และผลงานด้านการแสดงมากมาย 
ขอบคุณภาพจาก รภัสสิทธิ์ RAPHATSIT