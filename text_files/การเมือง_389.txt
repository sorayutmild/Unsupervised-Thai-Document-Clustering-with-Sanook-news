ด่าสนั่นเฟซบุ๊กเพจต้านนายกฯยิ่งลักษณ์ โพสต์รูปมั่ว อ้างเป็นภาพปูแลกลิ้นหนุ่ม แฟนเพจยังรับไม่ได้จวกให้ลบทิ้ง
ผู้สื่อข่าวรายงานว่า (8 ก.ย.) ในโลกสังคมออนไลน์กำลังมีกระแสร้อนแรง สืบเนื่องมาจากเฟซบุ๊กเพจกลุ่มต่อต้าน น.ส.ยิ่งลักษณ์ ชินวัตร นายกรัฐมนตรี ซึ่งมีสมาชิกเกือบ 3 หมื่นคน โพสต์ภาพหญิงสาวคนหนึ่งกำลังจูบปากคล้ายกำลังมีสัมพันธ์ทางเพศกับผู้ชาย พร้อมขึ้นข้อความว่า "อั๊ยยะ "ปั๊ก ยิ่งรู" รึ !!" (อัํยยะ ปู ยิ่งลักษณ์ รึ)
ซึ่งหลังจากนั้น ได้มีสมาชิกเข้าไปเขียนแสดงความคิดเห็นจำนวนมาก ขณะที่บางคนขอร้องให้ลบรูปดังกล่าวออก เพราะหญิงสาวในภาพไม่มีส่วนคล้าย น.ส.ยิ่งลักษณ์ เลยแม้แต่น้อย โดยในช่วงค่ำวันเดียวกันแอดมินฯก็ลบภาพดังกล่าวไปแล้ว 