                กำลังกลายเป็นที่พูดถึงกันมาท่ามกลางควันหลงจากกระแสข่าวรถยนต์คันแรก หลังจากเริ่มมีข่าวคราวพูดถึงความเป็นไปได้ที่จะเจอหนี้เสียจากรถคันแรกที่กำลงจะมาปั่นป่วนภาคเศรษฐกิจของไทย อย่างหนักหน่วง 
                ปัญหาที่หนักอกหนักใจคนทำงานทางด้านการเงินไม่เว้นกระทั่งบรรดาเจ้าของรถที่น่าชื่นตาบานที่กำลังจมสู่วังวนของความบอบช้ำในการหาเงินมาจ่ายค่างวดรถยนต์ที่วันนี้ใครที่ยังไม่มีทางออกให้กับชีวิตดีๆ เรามีทางออกที่อาจจะช่วยให้คุณผ่านพ้นไปได้

                2 ลด 1 เปลี่ยน  2 เพิ่ม น่าจะเป็นทางออกที่เราควรเร่งปรับปรุงตัวโดยด่วน ยิ่งใครที่มีรายได้น้อย บางทีการหาทางออกที่เหมาะสมก็เป็นเรื่องที่น่าลอง ซึ่งจะต้องทำอย่างไร ปรับตัวอะไรบ้าง มาดูวิธีการแก้ปัญหากันเลยดีกว่าสำหรับคนที่คิดไม่ตกวังวนรถคันแรก
ลด
                1.ลดการใช้รถ ข้อแรกที่ทำได้ทันทีเมื่อคุณเจอปัญหาคือเริ่มต้นด้วยการลดการใช้รถลง ซึ่งจะทำให้คุณจ่ายค่าน้ำมันน้อยลงตามไปด้วยอย่างแน่นอน การลดการใช้รถนั้นไม่ได้หมายความว่าเมื่อคุณมีเงินน้อยไม่ควรใช้รถ แต่ให้ดูความเหมาะสมในการใช้รถมากขึ้น ไม่ขับไปอย่างพร่ำเพรื่อ แต่จงใช้เมื่อยามจำเป็น เช่นต้องกลับบ้านดึก ,ต้องเดินทางไปในที่ซึ่งรถสาธารณะไม่ผ่าน ซึ่งแรกๆอาจจะรู้สึกอึดอัด แต่เมื่อคุ้นชินจะพบว่าบางครั้งการขับรถไปทุกที่ในเมืองก็ไม่ได้หมายความว่ามันจะสะดวกสบายเสมอไป
                2.ลดเรื่องการใช้เงินฟุ่มเฟือย เราไม่ได้ไม่ให้คุณเที่ยวเล่น เพราะ เงินคือหนทางหนึ่งในการซื้อความสุข แต่ถ้าคุณกำลังมองอะไรที่เป็นสารพันปัญหาในการใช้จ่าย ลองปรับลดให้สอดคล้องมากขึ้น แม้ต้องยอมรับว่าบางครั้งอาจจะต้องแลกความสุขออกไปบ้างแต่ก็ช่วยให้คุณมีเงินจ่ายค่ารถได้คล่องตัวมากขึ้นด้วย  

เปลี่ยน 
 
                1.เปลี่ยนพฤติกรรมการใช้น้ำมัน หลายคนมักไม่คุ้นชินกับการเลือกน้ำมันที่เติมในการใช้งานทางด้านการขับขี่ แต่ทั้งที่จริงการเลือกเติมน้ำมันที่ใช้ในการขับขี่จะช่วยได้มากในการเลือกขับขี่ให้ถูกต้องตามสภาวะ เช่นถ้ารถคุณรองรับน้ำมัน E20 จะเติมแก๊สโซฮอลธรรมดาทำไม ในเมื่อสามารถประหยัดได้มากกว่า ตั้งแต่เริ่มเดินทาง
 ที่สำคัญหยุดเติมน้ำมันแบบทีละน้อยๆเพราะ จะคุ้มกว่าถ้าเติมเต็มถังแล้วขับจนหมด ดีกว่าการเติมทีละน้อยๆบ่อยๆครั้ง จะให้ความคุ้มกว่าอย่างชัดเจน ที่สำคัญลดความกังวลเรื่องการขึ้นลงของราคาน้ำมันได้ด้วย
เพิ่ม 
 
                1.เพิ่มรายได้ การหารายได้เพิ่มน่าจะเป็นทางออกที่ดีที่สุด สำหรับการลดข้อความกังวลเกี่ยวกับเงินที่ใช้จ่ายในรถยนต์คันแรก และการทำงานล่วงเวลา หรือ การเข้าช่วยโครงการพิเศษของบริษัท ก็คือทางออกที่ดีที่สุด ในการรับเงินเข้ากระเป๋าของคุณ
                แม้บางครั้งที่ทำงานจะไม่มีงานเพิ่มให้ คุณก็สามารถเพิ่มรายได้ด้วยการหาความถนัดส่วนตัว อาจจะเป็นงานอดิเรก แล้วสร้างรายได้จากมัน ซึ่งบางทีนี่อาจจะเป็นจุดเริ่มต้นของการเปลี่ยนอาชีพจากลูกจ้างสู่เจ้าของธุรกิจก็ได้ใครจะรู้
                2.เพิ่มโอกาสทำรายได้ เวลาคือสิ่งที่มีเท่ากัน ดังนั้นการเพิ่มรายได้ที่ดี มาจากการบริหารเวลาที่ดี ซึ่งการจะทำรายได้เพิ่มนั้น คุณต้องมีเวลาที่สามารถแบ่งอย่างชัดเจน ดังนั้นอย่าลืมที่จะเพิ่มโอกาสทำรายได้ โดยการแบ่งเวลาที่เหมาะสมด้วย เพราะมิเช่นนั้น คุณจะค้นพบว่ามันเหนื่อยเป็นสองเท่าจากเดิม สุดท้ายมันจะไม่สนุก และจะท้อในท้ายที่สุด
 
                แม้การมีรถคันแรกอาจจะกลายเป็นภาระที่มากขึ้นของใครหลายๆคน ที่ทำเอาปวดหัวกันมากขึ้น แต่ท้ายที่สุด ภาระที่ดูเหมือนจะหนักอึ้งสามารถผ่อนหนักเป็นเบาได้ ถ้ารู้ว่า เราจะต้องจัดการอย่างไร เพื่อให้รถคันแรกอยู่คู่กับเราไปอีกนานเท่านาน
 