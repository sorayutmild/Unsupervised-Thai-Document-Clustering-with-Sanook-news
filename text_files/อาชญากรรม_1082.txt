จับแล้วไอ้หื่นวิปริตข่มขืนสาวพิการจนตั้งท้องที่สระบุรี ที่แท้เป็นคู่ขาของพี่ชายที่เป็นรักร่วมเพศ ไปซื้อยาปลุกเซ็กซ์มากินจนเกิดอารมณ์ไร้สติ พี่ชายไปอุ้มสาวพิการเคราะห์ร้ายมาให้ข่มขืน แถมยังแสดงอาการโรคจิตถ่ายคลิปไว้ทุกขั้นตอนโดยไม่รู้สึกรู้สา ก่อนจะร่วมเพศวิตถารกับคู่ขาอีก จนน้องสาวตั้งท้องหลายเดือน กรรมตามสนองจนได้หลังเอาโทรศัพท์มือถือไปขายให้น้าชาย เลยเจอคลิปเป็นหลักฐานมัด ตร.ออกหมายจับ แฉยังมีอีกหลานชายของแม่อีกคนที่เคยร่วมก่อกรรมกับสาวรายนี้ด้วย ตร.เร่งล่าตัวมาดำเนินคดีแล้ว
จากเหตุการณ์นางปวีณา หงสกุล ประธานมูลนิธิปวีณาหงสกุล เพื่อเด็กและสตรี พร้อมด้วยนายชาคร วัฒนสินธุ์ นายอำเภอบ้านหมอ จ.สระ บุรี พ.ต.ท.ณรงค์ แสวงจิตต์ รองผกก.สส. ตรวจสอบบ้านที่หมู่ 3 ต.หรเทพ อ.บ้านหมอ จ.สระ บุรี หลังได้รับจดหมายร้องเรียนจากชาวบ้านว่า ที่บ้านหลังดังกล่าวมีหญิงพิการซ้ำซ้อน เป็นใบ้ ตาบอด หูหนวก สติไม่สมประกอบ ถูกรุมโทรมข่มขืนจนตั้งครรภ์ จึงรีบช่วยเหลือส่งร.พ.บ้าน หมอ เมื่อวันที่ 27 ก.ย.ที่ผ่านมานั้น
ความคืบหน้าเรื่องนี้ เมื่อเวลา 15.40 น. วันที่ 29 ก.ย. นางปวีณา หงสกุล เดินทางมาที่สภ. บ้านหมอ เข้าประชุมร่วมกับพ.ต.อ.กฤษณะ คุณากร ผกก. พ.ต.ท.นรงค์ รองผกก.สส. พ.ต.ท.นที สิริวรวัชร์ รองผกก.ปป. นำคลิปวิดีโอหลักฐานมาเปิดดูประกอบคดี จับกุมตัวนายนพดล ศรีนุช อายุ 24 ปี พี่ชายน.ส.เอ (นามสมมติ) สาวพิการที่ถูกข่มขืน และนายอานุช วงษ์เหมือน อายุ 32 ปี แฟนหนุ่มรักร่วมเพศของนายนพดล
จากนั้นนางปวีณาและเจ้าหน้าที่ตำรวจนำ ผู้ต้องหาแถลงข่าวว่า เมื่อวันที่ 28 ก.ย. น้าชายของน.ส.เอ นำโทรศัพท์มือถือโนเกีย รุ่น N 70 มามอบให้เจ้าหน้าที่ตำรวจ โดยในโทรศัพท์มีคลิปวิดีโอ ขณะที่นายอานุชกำลังข่มขืนน.ส.เอ ความยาว 7 นาที เจ้าหน้าที่จึงใช้เป็นหลักฐานขอออกหมายจับนายอานุชและนายนพดลในฐานะคนถ่าย คลิปวิดีโอ
จากการสอบสวนทราบว่า ก่อนเกิดเหตุประมาณเดือนก.พ.ที่ผ่านมา นายนพดลและนายอานุชซื้อยาปลุกเซ็กซ์มาจากตลาดอ.ท่าเรือ จ.พระนครศรีอยุธยา นำมากินเพื่อปลุกเซ็กซ์ เนื่องจากนายอานุชเสื่อมสมรรถภาพทางเพศ เมื่อกินยาแล้วมีอาการมึนงง เกิดอารมณ์ทางเพศ นายนพดลไปอุ้มน.ส.เอน้องสาวมาให้นายอานุชข่มขืนต่อหน้าต่อตา โดยนึกสนุกใช้โทรศัพท์มือถือถ่ายคลิปไว้ด้วย หลังข่มขืนน.ส.เอเสร็จแล้ว นายอานุชยังมีเพศสัมพันธ์แบบวิตถารร่วมเพศกับนายนพดลซ้ำอีก
ต่อมานาย นพดลขายโทรศัพท์ให้กับน้าชายในราคา 2,000 บาท เมื่อน้าชายเปิดโทรศัพท์พบว่ามีคลิปดังกล่าว จึงนำมามอบให้ตำรวจจนจับกุมทั้งสองคนได้ อย่างไรก็ตามจากการสอบพยาน ยังมีหลานชายอีกคนที่ข่มขืนน.ส.เอด้วย ซึ่งจะได้ติดตามมาดำเนินคดีต่อไป สำหรับนายอานุชและนายนพดล เจ้าหน้าที่ตั้งข้อหาร่วมกันข่มขืนกระทำชำเราผู้อื่น โดยขู่เข็ญด้วยประการใดๆ โดยผู้อื่นนั้นอยู่ในภาวะที่ไม่สามารถขัดขืนได้
จาก นั้นนางปวีณาเดินทางมาที่ร.พ.บ้านหมอ เพื่อเยี่ยมอาการน.ส.เอ โดยพูดคุยกับแพทย์พยาบาลให้ดูแลอย่างใกล้ชิด ซึ่งแพทย์แจ้งว่าน.ส.เอมีกำหนดคลอดประมาณวันที่ 17 พ.ย. นี้ แต่จำเป็นต้องผ่าตัดเอาเด็กออกก่อนกำหนดประมาณวันที่ 4 พ.ย. จากนั้นนางปวีณาประ สานงานกับนางนภา เศรษฐกร รองปลัดกระ ทรวงการพัฒนาสังคมฯ เพื่อให้นำตัวน.ส.เอไปอยู่ที่สถานสงเคราะห์คนพิการและทุพพลภาพบ้านเกร็ด จ.นนทบุรี ในวันที่ 30 ก.ย. เวลา 10.00 น.
ด้านพ.ต.อ.กฤษณะเปิดเผย ว่า การที่จับคนร้ายได้ในครั้งนี้ เพราะทางมูลนิธิปวีณาฯ ลงมาช่วยเหลือจนเป็นข่าวเกรียวกราว ขณะที่ชาวบ้านในพื้นที่สนใจคดีนี้เป็นอย่างมาก จนทำให้น้าชายผู้ต้องหา นำคลิปในโทรศัพท์มือถือส่งให้ตำรวจ จึงนำมาขยายผลและจับกุมตัวผู้กระทำผิดได้อย่างทันที นอกจากนี้ยังมีพยานปากสำคัญอีกคนหนึ่งให้การว่า เคยเห็นนายจง ไม่ทราบนาม สกุลหลานชายของแม่น.สเอเคยข่มขืนน.ส.เอด้วย ซึ่งเจ้าหน้าที่จะออกหมายจับต่อไป
 