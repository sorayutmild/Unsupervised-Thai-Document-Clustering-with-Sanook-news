วันนี้ ( 24 พ.ค.) ผู้สื่อข่าวรายงานว่า เมื่อเวลาประมาณ 17.00 น. เจ้าหน้าที่ตำรวจและทหาร บุกเข้าควบคุมตัว นายพานทองแท้ ชินวัตร หรือ "โอ๊ค" บุตรชายของอดีตนายกฯ ทักษิณ ชินวัตร ขณะที่รอขึ้นเครื่องบินจากสนามบินเชียงใหม่ เพื่อไปกรุงเทพมหานคร โดยเจ้าหน้าที่ทหารได้นำตัว นายพานทองแท้ ขึ้นเครื่องบินเล็ก เพื่อไปลงยังสนามบินดอนเมือง
ทั้งนี้ยังไม่ทราบจุดหมายปลายทางที่แน่ชัด.
ล่าสุด มติชน ออนไลน์ รายงานว่า วันที่ 24 พ.ค. อย่างไรก็ตาม พ.อ.วินธัย สุวารี รองโฆษกกองทัพบก ยืนยันว่า ไม่มีการควบคุมตัว นายพานทองแท้ ชินวัตร เพราะไม่มีคำสั่งให้รายงานตัว ขณะที่คนใกล้ชิดยืนยัน นายพานทองแท้ ชินวัตร ไม่ได้ถูกควบคุมตัวอย่างที่ปรากฏเป็นข่าว โดยภาพที่เดินมาพร้อมทหาร เป็นเพียงการมาอำนวยความสะดวกที่สนามบินเท่านั้น
เช่นเดียวกับ อินสตาแกรมของ นางพินทองทา คุณากรวงศ์ และนางสาวแพทองธาร ชินวัตร น้องสาวนายพานทองแท้ ที่ระบุเหมือนกันว่า "พี่โอ๊คไม่ได้โดนรวบตัวนะคะ ปลอดภัยดีค่ะ ขอบคุณทุกคนที่เป็นห่วงและให้กำลังใจครอบครัวเราค่ะ"