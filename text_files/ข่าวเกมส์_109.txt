Far Cry 4 เตือนคนโหลดเถื่อน เราวางยาไว้เพียบแล้ว
Far Cry 4
ณ บัดนี้หลายท่านอาจกำลังเล่น Far Cry 4 กันไปแล้ว เราไม่ทราบหรอกว่าท่านทั้งหลายซื้อแท้เล่นหรือโหลดเถื่อนกัน แต่มีอยู่อย่างหนึ่งที่เราแน่ใจว่า ถ้าหากคุณเป็นคนที่โหลดเถื่อนเกมส์ Far Cry 4 ล่ะก็ จะต้องเจอกับปัญหามากมายเหล่านี้แน่ แม้ว่าทางคนทำ Crack จะพยายามแก้ปัญหาไฟล์เกมแค่ไหนอยู่ตอนนี้ก็ตาม
แรกเริ่มเดิมทีนั้นมีคน Cracked เกมส์ Far Cry 4 ปล่อยออกมาตามอินเตอร์เน็ตในช่วงต้นเดือน พฤศจิกายน 2014 ที่ผ่านมา พร้อมกับปัญหาที่ทาง Ubisoft แฝงตัวมาให้อย่างมากมาย ไม่ว่าจะเป็นเรื่องบั๊กของตัวเกม ปัญหาเรื่อง Direct X เล่นเกมแล้วหลุด จอดำ แผนที่มองไม่เห็น และปัญหา FOV (field of view) ซึ่งทั้งหมดนี้ไม่ใช่ปัญหาที่เกิดจากการที่ตัวเกมไม่สมบูรณ์ แต่เป็นการวางยาที่ทาง Ubisoft เตรียมไว้แล้ว เพราะถ้าคุณเล่นเกมแท้ตามปกติ คุณจะได้รับการโหลดแพทช์แก้ไขปัญหาพวกนี้ใน Day 1 patch ทำให้สามารถเล่นเกมได้อย่างปกติโดยที่ไม่มีปัญหาอะไร แต่สำหรับคนที่โหลดเถื่อนเล่นนั้น ก็จะเจอปัญหาต่างๆตามที่ว่ามานี้ แม้ว่าทางทีมงานที่ทำ Crack นั้นจะพยายามอัพเดตตัว Cracked เกมมาเท่าใด ก็ยังคงมีปัญหาอยู่บ้าง
Far Cry 4
ทางคุณ Alex Hutchinson ครีเอทีฟไดเรคเตอร์ได้ฝากข้อความผ่านทาง Twitter และฟอรัมของเกม Far Cry 4 ถึงเหล่าโจรสลัดที่โหลดเถื่อนเกม Far Cry 4 ทั้งหลายว่า เขารู้ดีว่าใครซื้อแท้เล่น และใครโหลดเถื่อนเล่น โดยเฉพาะคนที่มีปัญหาการควบคุมและตั้งค่า FOV (field of view) ซึ่งทำให้เรารู้ได้เลยว่า หากออนไลน์มาบ่นเรื่องปัญหา FOV ล่ะก็ แสดงว่าคุณโหลดเถื่อนมาเล่นแน่นอน พร้อมกับเหน็บทิ้งท้ายด้วยการหัวเราะเยาะ
หากคุณต้องการที่จะเล่น Far Cry 4 อย่างสมบูรณ์ที่สุดล่ะก็ เราขอแนะนำให้ซื้อเกมแท้เล่นซะ อย่างทำร้ายคนทำเกมด้วยการโหลดเถื่อนอีกเลย แม้ว่าตอนนี้คนทำ Cracked น่าจะตามแก้ไปได้เกือบหมดแล้ว
 
Far Cry 4