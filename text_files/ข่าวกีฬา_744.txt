
เครดิตคลิป Sport Singapore
- คลิกชมประตูขึ้นนำ 1-0 ของเมียนมา นาที 1.30.05- คลิกชมจังหวะประตูปัญหา 1-1 ตั้งแต่นาที 1.40.20- คลิกชมสองประตูดราม่าช่วงทดเจ็บ นาที 1.52.15
พาไปชมการแข่งขันฟุตบอลกีฬามหาวิทยาลัยอาเซียน ครั้งที่ 18 ณ ประเทศสิงคโปร์ ที่ฟาดแข้งกันไปเมื่อวานนี้ทีมชาติไทย แชมป์เก่า 13 สมัย อยู่ในกลุ่มเอ ลงสนามนัดสุดท้ายพบ เมียนมา โดยสองนัดที่ผ่านมา ไทยชนะลาว 7-1 และอัดติมอร์ 3-1 เข้ารอบรองชนะเลิศแน่นอนแล้วโดยผลการแข่งขันนัดนี้จบลงด้วยชัยชนะของเมียนมาเหนือไทย 3-2 ซึ่งมีจังหวะดราม่าในเกมถึงสองเหตุการณ์ นั่นคือการยิงกันถึง 2 ประตูในช่วงทดเวลาบาดเจ็บแต่จังหวะที่ถูกพูดถึงมากกว่าเกิดขึ้นในนาทีที่ 80 ของเกม เมื่อ อนุศักดิ์ เหล่าแสงไทย แนวรุกทีมชาติไทยยิงประตูตีเสมอ 1-1 เข้าไป แต่ฝั่งเมียนมาโวยว่าทำไมไม่ส่งบอลคืน เพราะก่อนหน้านั้นเมียนมาเป็นคนเตะบอลทิ้งเพราะมีนักเตะบาดเจ็บในสนามอย่างไรก็ดี ในการเริ่มเล่นใหม่ ทางทีมไทยก็ยิงเข้าประตูตัวเองคืนให้ ทำให้เมียนมาพลิกกลับมานำ 2-1 อีกครั้ง ท่ามกลางเสียงปรบมือในสปิริตและเสียงโห่ประปรายจากผู้ชมในสนามอนึ่ง แม้ไทยจะแพ้ในนัดนี้ แต่ก็ยังเข้ารอบในฐานะแชมป์กลุ่มเอ มีคะแนน 6 คะแนนเท่าเมียนมาแต่ลูกได้เสียดีกว่า ผ่านเข้าไปพบสิงคโปร์ในรอบรองชนะเลิศต่อไป