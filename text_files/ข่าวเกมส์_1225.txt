PES หรือ Pro Evolution Soccer เกมฟุตบอลจาก Konami ที่มีมายาวนาน นับตั้งแต่ยุคเครื่อง Super Famicom (ตอนนั้นใช้ชื่อ Perfect Eleven) แล้วพัฒนาต่อยอดกันมาเรื่อยๆ อัพเดตระบบ ลูกเล่นและความสมจริงต่างๆมากมาย แต่เนื่องจากว่า PES นั้นไม่ใช่เกมส์ฟุตบอลอย่างเป็นทางการของสหพันธ์ฟุตบอล FIFA แบบที่ค่ายคู่แข่งเป็น ดังนั้น PES จึงมีปัญหาในเรื่องของการได้รับลิขสิทธิ์ทีมฟุตบอลสโมสรต่างๆ รวมไปถึงรายชื่อนักเตะด้วย ทำให้ผู้เล่นต้อง Mod ชื่อผู้เล่น ชุดนักเตะ และตราสโมสรเอาเองทุกๆภาค อย่างไรก็ตามทาง Konami ก็ยังพยายามที่จะขอลิขสิทธิ์ทีมฟุตบอลต่างๆเพิ่มขึ้นทุกภาคอยู่เสมอๆ ล่าสุดก็ได้ทีมลีคบราซิลเพิ่มมาอีก 20 ทีม
 
 





รายชื่อสโมสรฟุตบอล ลีคบราซิลที่ PES 2013 ได้ลิขสิทธิ์ Copa Libertadores license

Flamengo
Corinthians
São Paulo
Santos
Portuguesa
Internacional
Palmeiras
Fluminense
Ponte Preta
Coritiba
Grêmio
Vasco
Atlético Mieiro
Bahia
Atlético Goianiense
Sport
Figueirense
Náutico
Botafogo
Cruzeiro

บอลลีคบราซิลเป็นอีกลีคหนึ่งของโลก ที่ได้รับความนิยม และเป็นลีคฟุตบอลที่มีผู้ชมมากที่สุดในโซนละตินอเมริกา (อเมริกาใต้) อีกด้วย ที่ลีคนี้เราจะได้พบกับนักฟุตบอลดาวรุ่งของบราซิล ที่ได้เล่นโชว์ฝีเท้าให้เราชมกัน ก่อนที่จะโดนแมวมองทีมใหญ่ๆในยุโรป มาซื้อตัวไปเล่น ซึ่งหากจะดูฝีเท้าความสามารถเฉพาะตัวของนักเตะแล้วล่ะก็ บอลลีคบราซิลตอบโจทย์นี้ได้ดี
 

PES 2013 มีการพัฒนาระบบการเล่นต่างๆต่อจากภาคเก่า อย่างเช่นระบบ PES Fullcontrol ที่ทำให้ควบคุมนักเตะได้อิสระมากกว่าเดิม ไม่ว่าจะเป็นการจับบอล การส่งบอล  ที่สามารถทำได้ทุกสนานการณ์ ไม่ว่าจะจะลูกบนพื้นและลูกกลางอากาศ  ซึ่งตัวนักเตะจะมีแอคชั่นการจับบอลที่ต่างกันตามสถานการณ์อย่างสมจริง  และผู้เล่นสามารถเลือกที่จะเล่นต่อแบบไหนได้ตามใจ เช่นเดียวกับการเลี้ยง  การยิง และเกมรับ ที่ผู้เล่นเลือกได้อิสระมากขึ้นเช่นกัน
 
ข้อมูลอ้างอิงจาก

http://worthplaying.com/article/2012/8/23/news/86874/
