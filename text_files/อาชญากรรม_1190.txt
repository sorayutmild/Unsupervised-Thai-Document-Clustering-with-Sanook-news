คล้ายเป็นลางบอกเหตุ ส่องโพสต์สุดท้ายของ "น้องปอย" ก่อนถูกกระสุนปืนลูกหลงยิงดับ แชร์ภาพรูปปั้นมีเลือดไหลออกจากตา 
กรณีการเสียชีวิตของนางสาวณัฐนิชา หรือ น้องปอย นักเรียนชั้น ม.4 ซึ่งมีกำหนดจะขึ้นเวทีประกวดนางงามผ้าไหมในคืนนี้ (26 ก.ย.) แต่ถูกกระสุนปืนลูกหลง ยิงใส่ขณะนั่งซ้อนท้ายรถจักรยานยนต์ของเพื่อนชายรุ่นพี่อายุ 19 ปี
โดยผู้ขับขี่รถจักรยานยนต์เปิดเผยว่าเคยมีปัญหาขัดแย้งกับกลุ่มผู้ก่อเหตุมาก่อน กระทั่งถูกตามไล่ยิง จนเป็นเหตุให้ นางสาวณัฐนิชาเสียชีวิต ส่วนตนเองได้รับบาดเจ็บ
ด้านเพจเฟซบุ๊กของโรงเรียนนาโพธิ์พิทยาคม จ.บุรีรัมย์ โพสต์ข้อความแสดงความอาลัยต่อการจากไปของสาวณัฐนิชา พร้อมระบุข้อความว่า "นี่คงเป็นรอยยิ้มสุดท้ายที่พวกเราจะจดจำหนูไว้ตลอดไปนะ ขอแสดงความเสียใจกับครอบครัว ที่ต้องสูญเสียลูกสาวอันเป็นที่รัก (นางสาวณัฐนิชา ม.4/1) และขอเป็นกำลังใจให้ครอบครัวด้วยครับ สู้ๆ ครับ #น้องปอย"
นอกจากนี้ เมื่อตรวจสอบที่เฟซบุ๊กส่วนตัวของผู้ตาย พบว่าเมื่อวานนี้ (25 ก.ย.) เวลาประมาณ 14.57 น. น้องปอย แชร์ภาพรูปปั้นมีผ้าก๊อซพันรอบดวงตา และมีเลือดไหลอาบแก้มทั้ง 2 ข้าง คล้ายเป็นลางบอกเหตุร้ายที่จะเกิดขึ้นกับตัวเอง ด้านมารดาของนางสาวณัฐนิชา ยังตกอยู่ในอาการเศร้าเสียใจ พร้อมวิงวอนให้เจ้าหน้าที่ตำรวจเร่งติดตามจับกุมคนร้ายมาดำเนินคดีให้ได้

ช็อก! สาว ม.4 เตรียมขึ้นประกวดนางงามผ้าไหม เจอกระสุนลูกหลงอริเพื่อนไล่ยิงจนดับก่อน
