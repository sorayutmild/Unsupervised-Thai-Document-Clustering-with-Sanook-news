เชื่อว่ามีหลายคนที่มีปัญหาท้องผูก และขับถ่ายไม่เป็นเวลา ซึ่งวันนี้เรามี 5 ตัวช่วยที่จะทำให้คุณขับถ่ายได้สะดวก และเป็นเวลามากขึ้นในตอนเช้า ซึ่งถือเป็นสิ่งที่ดีต่อสุขภาพและร่างกาย ดังนั้นเราไปดูกันเลยว่ามีอะไรบ้าง


ดื่มน้ำเปล่าทันทีเมื่อตื่นนอน


การดื่มน้ำเปล่าอย่างน้อย 1-2 แก้ว เมื่อตื่นนอนทันที ซึ่งเป็นขณะที่ท้องว่าง จะช่วยกระตุ้นให้ระบบขับถ่ายทำงานได้ดีขึ้น เพราะเมื่อเราดื่มน้ำเปล่าเมื่อท้องว่าง ลำไส้ก็จะทำงานได้ดีขึ้น และส่งผลให้เราขับถ่ายเป็นเวลา แถมยังช่วยในเรื่องของไม่ทำให้ท้องผูก นอกจากนี้อย่างที่ทราบกันดีว่า น้ำเปล่ายังช่วยบำรุงผิวพรรณให้เปล่งปลั่งอีกด้วย ดังนั้นเราจึงควรดื่มน้ำเปล่าอย่างน้อยวันละ 8 แก้วต่อวัน เพื่อสุขภาพที่ดี


ดื่มกาแฟตอนท้องว่าง


การดื่มกาแฟในตอนเช้าขณะที่ท้องว่าง จะช่วยกระตุ้นการขับถ่ายได้ เนื่องจากกาแฟจะไปช่วยเพิ่มกรดในกระเพาะอาหาร ทำให้เร่งกระบวนการย่อยอาหาร และส่งผลให้ลำไส้ทำงานเร็วขึ้น กระทั่งทำให้คุณรู้สึกอยากเข้าห้องน้ำ แล้วขับถ่ายออกมาในที่สุดนั่นเอง แต่ทั้งนี้การดื่มกาแฟในปริมาณที่มากเกินไป อาจส่งผลให้นอนไม่หลับ ใจสั่นและใจเต้นเร็วปกติ รวมถึงความดันโลหิตสูงขึ้น และอาจถึงขั้นเสียชีวิตกะทันหันได้เลยทีเดียว


นมเปรี้ยวหรือโยเกิร์ตก็ช่วยได้


หากคุณตื่นขึ้นมาแล้วรู้สึกอยากขับถ่ายในตอนเช้า ลองหาตัวช่วยอย่างนมเปรี้ยวหรือโยเกิร์ตกินดูก็ได้ เพราะนมเปรี้ยวและโยเกิร์ต มีจุลินทรีย์ที่มีประโยชน์ต่อลำไส้ ซึ่งจะไปช่วยกระตุ้นระบบขับถ่าย ให้คุณสามารถขับถ่ายได้ง่ายขึ้น เหนืออื่นใด นมเปรี้ยวและโยเกิร์ตยังมีคุณค่าทางโภชนาการอีกมาก และยังช่วยสร้างภูมิคุ้มกันโรค รวมถึงเพิ่มอัตราการดูดซึมแคลเซียมด้วย


ดื่มน้ำผลไม้ เช่น น้ำส้ม น้ำมะนาว


น้ำส้มและน้ำมะนาว มีวิตามินซีสูงมาก ยิ่งถ้าคั้นสดๆ แล้วดื่มในตอนเช้า ขณะท้องว่างด้วยแล้ว รับรองเลยว่ามันจะไปช่วยกระตุ้นการขับถ่ายได้เป็นอย่างดี เนื่องด้วยคุณสมบัติของผลไม้ทั้งสองชนิด ซึ่งส้มก็มีกากใยอาหารเยอะ ส่วนมะนาวก็มีส่วนช่วยกระตุ้น การทำงานของระบบขับถ่ายด้วย แถมแก้อาการท้องผูกได้ จึงถือเป็นอีกหนึ่งตัวช่วยที่ดีเลย


กินผลไม้ เช่น กล้วย ส้ม มะละกอสุก


อย่างที่ทราบกันดีว่าผลไม้นั้นมีประโยชน์มากมายต่อร่างกายอยู่แล้ว แถมยังช่วยให้การขับถ่ายดีขึ้น เช่น การกินกล้วยเมื่อท้องว่าง จะช่วยกระตุ้นและทำให้การขับถ่ายสะดวกขึ้น ส่วนส้มที่มีวิตามินซีและกากใย ก็ถือเป็นผลไม้อีกอย่าง ที่จะไปช่วยในเรื่องของการขับถ่ายได้ รวมถึงมะกอสุกเอง ที่มีฤทธิ์เป็นยาระบายอ่อนๆ ซึ่งรับรองว่าถ้ากินผลไม้เหล่านี้เข้าไปในตอนเช้า จะช่วยทำให้คุณรู้สึกอยากจะเข้าห้องน้ำได้เลยล่ะ
ไม่ขับถ่ายตอนเช้า จะเกิดอะไรขึ้นบ้าง
การไม่ขับถ่ายในช่วงเวลา 05.00 – 07.00 น. นานเข้าเป็นระยะเวลาหลายปี เลือดที่ไม่สะอาดจะไหลผ่านไปเลี้ยงสมอง และหัวใจ ทำให้ไม่สดชื่น ก่อนเที่ยงถึงบ่ายก็จะรู้สึกง่วงนอน แถมมีกลิ่นตัว มีกลิ่นปาก ก็มาจากเลือดที่ไม่สะอาดไปเลี้ยงปอด ปอดก็จะขับออกมาทางผิวหนังและลมหายใจ ซึ่งตัวเองจะไม่ค่อยได้กลิ่น แต่คนอื่นได้กลิ่น รวมถึงอาจรู้สึกปวดเข่า และเมื่ออายุมากขึ้น ก็มีโอกาสเป็นริดสีดวงทวาร