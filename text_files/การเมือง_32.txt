(4 พ.ย.) เวลาประมาณ 10.20 น. ผู้สื่อข่าวรายงานว่าหลังจากที่ น.ส.ยิ่งลักษณ์ ชินวัตร อดีตนายกรัฐมนตรี เดินทางมาที่ศาลฎีกาแผนกคดีอาญาของผู้ดำรงตำแหน่งทางการเมือง เพื่อมาร่วมฟังการเบิกความของพยานจำเลย คือ นายกิตติรัตน์ ณ ระนอง อดีต รมว.คลัง แต่วันนี้มีการเลื่อนนัดสืบพยาน เนื่องจากนายกิตติรัตน์ ไม่ได้เดินทางมาที่ศาล เนื่องจากมารดานายกิตติรัตน์ป่วย โดยศาลได้นัดสืบพยานใหม่ในวันที่ 18 พ.ย. 2559
ผู้สื่อข่าวรายงานว่า เมื่อ น.ส.ยิ่งลักษณ์ ออกมาจากห้องพิจารณาคดี ได้มีประชาชนจำนวนหนึ่งได้รอให้กำลังใจ แต่มีมือลึกลับกระชากผม น.ส.ยิ่งลักษณ์ จนเกือบหงายหลัง ทำให้ น.ส.ยิ่งลักษณ์ มีสีหน้าบูดเบี้ยว ก่อนพูดว่า "โอ๊ย! เดี๋ยวล้ม เดี๋ยวล้ม"