     โตโยต้า ประเทศไทย ประกาศเตรียมเปิดตัวกระบะ 'ไฮลักซ์' โมเดลใหม่ล่าสุด ในวันพฤหัสบดีที่ 21 พฤษภาคมนี้ คาดเปลี่ยนชื่อใหม่ไม่ใช่ 'วีโก้' อีกต่อไป

     บริษัท โตโยต้า มอเตอร์ ประเทศไทย จำกัด ร่อนจดหมายเชิญสื่อมวลชนเพื่อเชิญเข้าร่วมการแถลงข่าวเปิดตัว Toyota Hilux รุ่นใหม่ล่าสุด หลังจากมีข่าวลือรวมไปถึงภาพหลุดของ 'ไฮลักซ์' ใหม่ ถูกเผยแพร่บนโลกอินเตอร์เน็ต
     ไฮลักซ์ ใหม่ ที่กำลังจะเปิดตัวนี้ นับเป็นเจเนอเรชั่นที่ 8 แล้ว มาพร้อมดีไซน์ที่เปลี่ยนไปจากเดิมอย่างชัดเจน ซึ่งสอดคล้องกับแนวโน้มการออกแบบรถกระบะทั่วโลกที่ต้องการให้มีความเป็นรถเก๋งมากยิ่งขึ้นทั้งภายนอก-ภายใน รวมไปถึงข่าวลือว่าจะไม่มีการใช้ชื่อ 'วีโก้' พ่วงท้ายอีกต่อไป แต่คาดว่าจะใช้ 'รีโว' ในการทำตลาดแทน
 

     อย่างไรก็ดี ขณะนี้โตโยต้ายังไม่เผยแพร่รายละเอียดใดๆของ 'ไฮลักซ์' ใหม่ ออกมา แต่นอกจากจะได้รับการปรับปรุงใหม่หมดจดทั้งภายนอก-ภายใน ยังมาพร้อมเครื่องยนต์บล็อกใหม่ที่ให้ความแรงและประหยัดเพิ่มขึ้นอีกด้วย
     ของจริงจะสวยขนาดไหนต้องติดตามให้ดี วันที่ 21 พ.ค.นี้
 
 
     ขอบคุณภาพจาก ResponseJP
 
 