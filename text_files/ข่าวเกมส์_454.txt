8 เกมโหดเล่นโคตรยากในปัจจุบัน
8 เกมโหดเล่นโคตรยากในปัจจุบัน
เราเคยมีบทความเกี่ยวกับ 6 เกมสุดโหดเล่นโคตรยากในอดีต กันไปแล้ว คราวนี้เราจะพาไปรู้จักกับ 8 เกมสุดโหดเล่นโคตรยาก ที่เป็นเกมในยุคปัจจุบันกันบ้าง ว่ามีเกมอะไรบ้างที่คุณจะรู้สึกปวดตับมากหากไปหยิบมันมาเล่นดู แต่ถ้าคุณแน่จริงก็ลองหาเกมเหล่านี้มาเล่นกันดูได้เลย และหากคุณสามารถเล่นมันจนจบได้ล่ะก็ถือว่าคุณแน่จริง
 
1. ซีรี่ส์ Dark Soul
(PlayStation 3, Xbox 360, PC)
เกมแอคชั่นผจญภัย Open World ที่ขึ้นชื่อเรื่องความโหดไปทั่วโลก อันเป็นผลมาจากการที่ตัวละครผู้เล่น "ตายง่าย" แถมเมื่อตายแล้ว ตัวละครผู้เล่นก็จะกลายเป็นซากศพมีชีวิตที่เรียกกันว่า Hallow ซึ่งความสามารถต่างของผู้เล่นจะลดลง ยิ่งตายบ่อย พลังก็ยิ่งลดลงเรื่อยๆ (ลดสูงสุด 50% ไม่ใช่ลดราคานะ) แถมไอเทมคืนชีพก็หาได้ยากมาก แม้ว่าเกมนี้จะไม่จำกัดจำนวนการตาย สามารถตายได้เรื่อยๆ แต่มันก็ยากที่จะใช้ร่างศพเน่าๆไปตีบอส เพราะความสามารถที่ลดลงของตัวเรานั่นเอง หากเล่นจนจบเกมได้แล้ว ก็อย่าลืมเช็คด้วยนะ ว่าคุณตายไปกี่ครั้ง เหอๆ





 
2.Super Meat Boy
(Xbox 360, PC)
ก้อนเนื้อผจญภัย เกมแอคชั่นแบบ 2D ที่ดูภาพอาจไม่น่าเล่นแต่เกมสนุกกว่าที่คิด มาพร้อมกับฉากการตายสุดโหดสารพัด พร้อมกับเลือดแดงฉานทุกๆที่ที่นายก้อนเนื้อนี้เคลื่อนที่ไป สาเหตุที่เกมนี้ยากก็เพราะมันเป็นเกมแอคชั่นแบบเน้นความเร็วมากในการเคลื่อนที่ กระโดดจากจุดหนึ่งไปยังจุดหนึ่ง เพื่อหลบกับดักหรือแพรตฟอร์มตามฉากอย่างรวดเร็ว หากช้าหรือพลาดนิดเดียว จากก้อนเนื้อ ก็จะกลายเป็นเศษเนื้อทันที





 
3.1001 Spikes
(PlayStation 4, Xbox One, Wii U, PS Vita, Nintendo 3DS, PC)
เกมแอคชั่นแบบ 2D เช่นเดียวกับก้อนเนื้อ เพราะจงใจทำออกมาให้มีกับดักเต็มฉาก เพิ่มความปวดตับเวลาเล่นให้กับผู้เล่น ตัวละครเกมนี้ดูไม่โหดมาก เป็นนักล่าสมบัติคล้ายอินเดียน่าโจนส์ แต่จุดที่โหดของเกมนี้คือ แต่ละฉากของเกมนั้น เวลาเล่นแต่ละครั้งมันจะไม่เหมือนกัน เพราะตำแหน่งของกับดักมันเปลี่ยนแปลงได้ และไม่มีการเตือน จู่ๆหอกหรือหินมันอาจจะพุ่งมาเสียบผู้เล่นได้ทุกเมื่อ คุณจะรู้ก็อาจเมื่อคุณตายไปแล้ว





 
4. Spelunky
(Xbox 360, PlayStation 3, PS Vita, PC)
เกมผจญภัยสไตล์อินเดียน่าโจนส์อีกเกม ที่ดูแล้วไม่น่ายาก แต่จุดที่ยากของเกมนี้คือ คุณห้ามตาย! เพราะหากตายทุกอย่างจบ เริ่มใหม่หมด แถมเกมนี้ทางของเกมจะใช้การ Random ทุกครั้งที่เล่นฉากจะไม่เหมือนเดิม บางทีกว่าจะเล่นไปให้ถึงบอสใหญ่ได้ ทำเอารากเลือด





5. Hotline Miami
(PlayStation 4, PlayStation Vita, PlayStation 3, PC)
เกมแนวโหดคล้ายๆกับ GTA ภาคแรกๆ คือใช้มุมมองแบบมุมสูง ตัวเกมมีทั้งความโหดของเนื้อหาเหมือน GTA และความโหดของความยากด้วย ในเกมนี้ผู้เล่นจะรับบทนักฆ่าที่จะรับงานทางโทรศัพท์ บอกให้ว่าคุณไปฆ่าใคร แต่มันไม่ง่ายเพราะเป้าหมายมีเยอะ แถมตัวผู้เล่นก็ตายง่าย โดนโจมตีทีเดียวก็ตายแล้ว ยังดีที่เกมนี้มี Save Point ทำให้เวลาตายไม่ต้องเริ่มใหม่ยาวมากนัก





 
6. Donkey Kong Country Tropical Freeze
(Wii U)
สองคู่หูกอริลล่าอารมณ์ดีจากนินเทนโด ที่ปกติมักเป็นเกมแพรตฟอร์เมอร์แนวเฮฮา แต่ภาคของ Wii U กลับยากกว่าที่คิด ซึ่งความยากของมันนี่ไม่ใช่เหมาะสำหรับวัยเด็กๆเล่นเลย แต่ละแพรตฟอร์มกระโดดค่อนข้างยาก แถมยังมีพวกอุปกรณ์ตามฉากแบบใหม่เพิ่มเข้ามาบ่อยๆ พลาดนิดเดียวก็ตาย





 
7. VVVVVV
(PC, Nintendo 3DS, iOS)
อ่านว่า Six Vs ซิกส์วี อีกเกมอินดี้ที่ทำเป็นแนว 2D ดูแล้วอาจเหมือนเกมทั่วไปที่กดเดินซ้ายขวาไปตามฉาก แต่จุดไม่ปกติของเกมอยู่ที่ตอนกระโดด เพราะเกมนี้มันไม่สามารถกระโดดได้ แต่ใช้การสลับแรงดึงดูดของฉากแทน คือปกติตัวละครจะเดินไปตามพื้นด้านล่าง แต่หากคุณกดสลับแรงดึงดูด ตัวละครคุณจะลอยขึ้นไปเดินบนเพดานแทน ซึ่งมันจะสร้างความเวียนหัวและปวดตับให้คุณอยา่งมาก หากคุณยังไม่ชิน





 
8.Cloudberry Kingdom
(Wii U, Xbox 360, PlayStation 3, PC)
เกมแอคชั่นแบบ 2D เดินด้านข้างอีกเกม ที่ใช้ระบบแรนดอมฉาก ซึ่งเวลาเล่นแต่ละครั้งฉากก็จะเปลี่ยนไปเรื่อย ตัวเกมว่ายากแล้วในการกระโดดข้ามไปให้ถึงเส้นชัย แต่ที่ปวดตับกว่าคือ คุณต้องอาศัยดวงด้วย เพราะแต่ละครั้งไอ้พวกกับดักหรือศัตรูตามฉาก มันสุ่มออกมาไม่เหมือนกัน บางทีเจอมันวางติดๆกันชนิดที่ต้องโวยในใจว่า (ตูจะโดดไปยังไงวะ)




