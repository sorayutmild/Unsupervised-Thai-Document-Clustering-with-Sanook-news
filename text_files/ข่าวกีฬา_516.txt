เข้าสู่วันที่ 10 ของการแข่งขัน โอลิมปิกเกมส์ 2016 โดยทัพนักกีฬาไทย ทำไปแล้ว 2 เหรียญทอง, 1 เหรียญเงิน และ 1 เหรียญทองแดง ซึ่งยังเหลือการแข่งขันอีกหลายชนิดกีฬาให้แฟนๆได้ร่วมลุ้นและร่วมเชียร์กันเริ่มกันที่ เวลา 17.00 น. กอล์ฟประเภทชาย ที่จะลงทำการแข่งขันกันในวันสุดท้าย โดยสองโปรขวัญใจชาวไทย อย่าง ธงชัย ใจดี และ กิรเดช อภิบาลรัตน์ แม้จะตามหลัง จัสติน โรส ผู้นำอยู่หลายสโตรก แต่วันสุดท้ายอะไรก็เกิดขึ้นได้ โดย กิรเดช อภิบาลรัตน์ ทำไป 4 อันเดอร์พาร์ รั้งอันดับ 12 ขณะที่ ธงชัย ใจดี ตีได้ดีเหลือเกินเมื่อวานขยับขึ้นมาอยู่ที่ 26 ทำไป 1 อันเดอร์พาร์ ไฮไลต์สำคัญของวัน เวลา 18.30 น. แฟนๆนักตบลูกขนไก่ เตรียมชมและเชียร์ "น้องเมย์" รัชนก อินทนนท์ ที่มีคิวจะพบกับ ยิป ปุย ยิน คู่แข่งจาก ฮ่องกง ในการแข่งขัน แบดมินตัน หญิงเดี่ยว รอบแรก กลุ่มแอลต่อกันด้วย มวยสากลสมัครเล่น มีกำปั้นชาวไทยลงสังเวียน 2 คน รุ่นแบนตั้มเวทชาย (56 กก.) รอบ 16 คน ฉัตรชัย บุตรดี จะพบกับ วลาดิเมียร์ นิกิติน นักชกจากรัสเซีย ในเวลา 21:30 น. ส่วนใน รุ่นไลท์เวลเตอร์เวทชาย (64 กก.) รอบ 16 คน วุฒิชัย มาสุข จะลงแข่งขันครั้งแรก พบ แกรี่ อองตัวเน่ รัสเซล จาก สหรัฐฯ ในเวลา 23:30 น.
นอกจากนี้กีฬาที่ถือว่าเป็นไฮไลต์ คือการแข่งขันกรีฑา ในรายการวิ่ง 100 เมตรชาย จะแข่งขันรอบชิงชนะเลิศในเวลา 08.25 ของเช้าตรู่ของวันจันทร์ที่ 15 สิงหาคม แฟนๆห้ามพลาด และมารอดูกันว่า ยูเซน โบลต์ ลมกรดจากจาไมก้า เจ้าของเหรียญทอง 2 สมัยซ้อน จะป้องกันแชมป์ไว้ได้อีกสมัยหรือไม่ โปรแกรมนักกีฬาไทย รายการอื่นๆมีดังนี้17.00 น. กอล์ฟชาย รอบสุดท้าย // ธงชัย ใจดี, กิรเดช อภิบาลรัตน์18.30 น. แบดมินตัน หญิงเดี่ยว รอบแรก กลุ่มแอล // รัชนก อินทนนท์ พบ ยิป ปุย ยิน (ฮ่องกง)19.00 น. ยิงปืน ประเภท ปืนยาว 3 ท่า 50 ม. ชาย รอบคัดเลือก // นภิศ ต่อตั้งพานิช19:30 น. กรีฑา ประเภท มาราธอนหญิง รอบชิงชนะเลิศ // เจน วงษ์วรโชติ, ณัฐธยาน์ ธนรณวัฒน์21:30 น. มวยสากลสมัครเล่น รุ่นแบนตั้มเวทชาย (56 กก.) รอบ 16 คน // ฉัตรชัย บุตรดี พบ วลาดิเมียร์ นิกิติน (รัสเซีย) 23:30 น. มวยสากลสมัครเล่น รุ่นไลท์เวลเตอร์เวทชาย (64 กก.) รอบ 16 คน // วุฒิชัย มาสุข พบ แกรี่ อองตัวเน่ รัสเซล (สหรัฐฯ)07.05 น. แบดมินตัน หญิงเดี่ยว รอบแรก กลุ่มแอล // พรทิพย์ บูรณะประเสริฐสุข พบ เคท ฟู คูเน่ (มอริเชียส)*ถ่ายทอดสดทางช่อง 7 และ ช่องโมเดิร์นไนน์ทีวี