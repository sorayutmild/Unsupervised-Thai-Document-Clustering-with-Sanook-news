"น้องพัน" หรือ น.ส.ปิยะพันธ์ ตั้งใจ นักตะกร้อชายหาดสาวทีมชาติไทยวัย 31 ปี ได้เข้ารับการรักษาตัวที่ โรงพยาบาลศูนย์อุดรธานี ตั้งแต่เมื่อปี 2558 โดยเบื้องต้นเจ้าตัวรู้สึกมีอาการเหนื่อยหอบ จึงไปหาหมอที่โรงพยาบาลนครพนม เมื่อเจาะเลือดตรวจพบว่ามีเม็ดเลือดขาวมาก แพทย์จึงบอกจะส่งตัวมารักษาที่โรงพยาบาลศูนย์อุดรธานี ก่อนที่จะมาเสียชีวิตในวันที่ 13 พฤศจิกายน 2559สำหรับ ปิยะพันธ์ ตั้งใจ นักตะกร้อชายหาดสาวทีมชาติไทย เล่นในตำแหน่งตัวเสิร์ฟ และเป็นกัปตันทีมชาติ โดยปฏิบัติตัวเป็นแบบอย่างที่ดีให้กับน้องๆ ในนามทีมชาติที่ผ่านมาได้เป็นอย่างดีโดยผลงานของ "น้องพัน" ติดทีมชาติไทยลงแข่งขันกีฬาเอเชียนบีชเกมส์มาแล้ว 3 ครั้ง กวาดมาได้ทั้งหมด 6 เหรียญทอง โดยได้จาก 2 เหรียญทอง ประเภททีมเดี่ยว-ทีมชุด เอเชียนบีชเกมส์ ครั้งที่ 2 ที่ประเทศโอมาน, 2 ทอง จากทีมเดี่ยว-ทีมชุด เอเชียน บีชเกมส์ ครั้งที่ 3 ที่ประเทศจีน และ 2 ทอง จากเอเชียน บีชเกมส์ ครั้งที่ 4 ที่ จ.ภูเก็ต เมืองไทยเป็นเจ้าภาพ