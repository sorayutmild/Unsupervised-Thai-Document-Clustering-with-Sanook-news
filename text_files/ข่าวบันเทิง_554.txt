กรณีภาพหลุดดารา ค. อ้างว่าเป็นอดีตนักแสดงช่อง 7  เป็นภาพชายรักชายที่อีกคนถูกระบุว่าเป็นอาจารย์ มหาวิทยาลัยแห่งหนึ่ง ทั้งคู่คบกันแบบคนรัก ซึ่งกลายเป็นประเด็นอื้อฉาวในโลกไซเบอร์อยู่ในขณะนี้ 
ล่าสุดในรายการแฉแต่เช้า 94 EFM. ซึ่งมีดีเจมดดำทำหน้าที่ดำเนินรายการ ได้ติดต่อสัมภาษณ์บุคคลที่อ้างว่าสนิทกับทั้งอดีตนักแสดงและอาจารย์ผ่านทางโทรศัพท์ เมื่อช่วงเช้าของวันนี้ (28 ส.ค.)  โดยบอกว่าภาพที่หลุดออกมานั้น จากที่มีข่าวว่าอาจารย์เป็นคนปล่อยเพื่อต้องการทำลายชื่อเสียงของอดีตนักแสดงนั้นไม่เป็นความจริงแต่อย่างใด นอกจากนี้ยังบอกอีกว่าคนที่ปล่อยภาพคือแฟนเก่าของอาจารย์ ซึ่งขณะนี้กำลังอยู่ในระหว่างดำเนินคดีีข้อหาข่มขู่ทำร้ายร่างกายกันอีกด้วย 
"ภาพหลุดนี้ถูกถ่ายไำว้เมื่อเดือนสิงหาคม ปี 2007 แต่คนที่โำพสต์นั้นคาดว่าน่าจะเป็นการล้างแค้นอะไรกันหรือเปล่าเลยนำมาปล่อยในเดือนสิงหาคมปี 2012 ซึ่งบอกได้เลยว่าคนที่ปล่อยคลิปนั้นไม่ใช่อาจารย์เหมือนอย่างที่หลายคนเข้าใจ แต่เป็นแฟนเก่าของอาจารย์ซึ่งไม่ใช่นักศึกษาแต่เป็นคนทำงานทั่วไป ตอนนี้กำลังมีคดีกันอยู่เนื่องจากแฟนเก่าอาจารย์คอยตามราวีตลอด มีการข่มขู่ด้วยการนำน้ำกรดมาราดหน้าบ้าน มีการบุกเข้ามาทำลายข้าวของ ซึ่งตัวอาจารย์ได้ไปแจ้งความไว้่เรียบร้อยแล้ว" 
"สภาพจิตใจของอาจารย์ตอนนี้ก็แย่เหมือนกัน ตอนนี้ก็ยังสอนหนังสืออยู่เหมือนเดิม ด้านของน้องนักแสดงตอนนี้ไปเรียนต่อต่างประเทศตั้งแต่เดือนพฤษภาคมแล้วไม่แน่ใจว่ารู้ข่าวหรือยัง แต่คาดว่าน่าจะทราบบ้าง"
"อยากจะบอกคนที่ปล่อยว่าอย่าทำตัวเป็นหมาลอบกัด อยากให้เห็นใจคนอื่นบ้าง คงไม่ต้องบอกว่านรกคืออะไรนะกับการกระทำของคุณ"
งานนี้ไม่รู้จะการแบล็กเมล์กันอีกระลอกหรือไม่ต้องติดตามกันต่อไป  