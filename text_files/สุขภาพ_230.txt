หัวนมของผู้หญิงมีหน้าที่หลักคือการเป็นช่องทางส่งผ่านน้ำนมเพื่อใช้เลี้ยงทารก ใต้หัวนมแต่ละข้างมีท่อน้ำนมข้างละ 15-20 ท่อ นอกจากนี้หัวนมยังเป็นจุดรวมของเส้นประสาทจำนวนมาก
มีหลายเรื่องราวเกี่ยวกับหัวนม ที่จะช่วยบอกให้เรารู้ได้ว่า หัวนมของเราเป็นปกติดีหรือเปล่า หรือหัวนมแบบไหนที่กำลังส่งสัญญาณว่าอาจมีความผิดปกติเกิดขึ้นกับร่างกายของเราโดยเฉพาะบริเวณ เต้านม

ขนาดของหัวนมเปลี่ยนแปลงได้เกินคาด หัวนมโดยทั่วไปมีขนาดประมาณ 10 มิลลิเมตร (ไม่นับรวมฐานหัวนม) อย่างไรก็ตามหัวนมของแต่ละคนมีลักษณะที่แตกต่างกัน เช่น หัวนมยาว หัวนมหลบใน หรือหัวนมบอด ไม่ถือเป็นความผิดปกติแต่อย่างใด

 
ขณะตั้งครรภ์และหลังการคลอดบุตร หัวนมมักขยายใหญ่ขึ้นเกือบเท่าตัว อันเป็นผลมา จากการเปลี่ยนแปลงฮอร์โมน

สีของหัวนมแตกต่างกัน หัวนมอาจมีสีน้ำตาลอ่อน น้ำตาลเข้ม จนถึงเกือบดำ ทั้งนี้ขึ้นอยู่กับ ชาติพันธุ์และครอบครัว ส่วนหัวนมชมพูดูน่ารักนั้น เป็นคำโฆษณาจากคลินิกเสริมสวยเสียเป็นส่วน ใหญ่การตั้งครรภ์อาจมีผลให้หัวนมมีสีเข้มคล้ำขึ้นด้วยเช่นกัน
หัวนมมีพื้นผิวขรุขระ ไม่ต้องกังวลถ้าหัวนมและฐานหัวนมของคุณจะมีพื้น ผิวไม่เนียนเรียบ แต่มีความหยาบ ขรุขระ ถือเป็นเรื่องธรรมดา เนื่องจากบริเวณหัวนมมีทั้งท่อรูขุมขน และต่อมน้ำเหลืองที่ผลิตน้ำนม

 
แต่หากสังเกตว่าหัวนมเกิดการเปลี่ยนแปลงโดยมีพื้นผิวขรุขระเพิ่มขึ้นผิดจากที่เคยเป็นมา อาจเป็นสัญญาณของโรคผิวหนังบางชนิด หรือ “มะเร็งเต้านม” ควรไปพบแพทย์เพื่อตรวจเช็คอาการ

หัวนมกับอารมณ์ทางเพศ เนื่องจากบริเวณหัวนมเป็นจุดรวมของเส้นประสาทจึงไวต่อการ กระตุ้นเร้า ซึ่งจะส่งสัญญาณไปยังสมอง ทำให้ต่อมใต้สมองหลั่งฮอร์โมนอ็อกซิโตซิน (Oxytocin) ฮอร์โมนที่ว่านี้ทำหน้าที่หลักในการคลอดและให้นมบุตร อ็อกซิโตซินยังถูกเรียกว่าเป็นฮอร์โมนแห่ง ความรักความผูกพัน ทำให้แม่ผูกพันกับลูก และทำให้เกิดความรู้สึกผูกพันไว้วางใจขณะมีเซ็กซ์ มีผลวิจัยที่พบว่า การกระตุ้นที่หัวนมเพียงอย่างเดียวสามารถทำให้ผู้หญิงถึงจุดสุดยอดได้ โดยเฉพาะในช่วงระหว่างการมีประจำเดือน ช่วงประจำเดือนใกล้จะมา  หรือเพิ่งจะหมดไป

 
หัวนมผู้หญิงจะไวต่อการกระตุ้นเร้ามากที่สุด เพราะธรรมชาติออกแบบให้เลือดมาเลี้ยงบริเวณนี้ มากเป็นพิเศษเพื่อเตรียมไว้เผื่อเกิดการตั้งครรภ์

น้ำเหลือง/ของเหลวไหลซึมจากหัวนม ตามที่ว่าไว้ตอนต้น ว่าเต้านมทั้งสองข้างมีท่อน้ำนมมาเปิดที่หัวนมข้างละ 15-20 ท่อ ถ้าพบน้ำเหลือง หรือของเหลวใดๆ ไหลจากหัวนม แต่ไม่ใช่น้ำนมขณะให้นมบุตร อย่านิ่งนอนใจเพราะสาเหตุส่วนใหญ่ มาจากการมีก้อน เนื้อในท่อน้ำนม หรือเกิด การเปลี่ยนแปลงของซีสต์ที่เต้านมและอาจมีสาเหตุจากมะเร็งเต้านมก็เป็นได้

 
หากพบความผิดปกติลักษณะนี้ จึงควรไปพบแพทย์เพื่อตรวจเช็คอาการ หากมีโรคร้ายจะได้เร่งเยียวยารักษาอย่างทันท่วงที