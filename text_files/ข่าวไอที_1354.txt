     4 สุดยอดสมาร์ทโฟนเรือธงรุ่นใหม่ที่น่าสนใจที่สุด ณ ชั่วโมงนี้! มาพร้อมสเปคไฮเอนด์จัดเต็มขนาดไหน ฟีเจอร์โดดเด่นในด้านใด ดีไซน์สวยสะดุดตาอย่างไร เราสรุปมาให้ท่านแล้ว!
     ในช่วงไม่กี่วันที่ผ่านมานี้ นับเป็นช่วงเวลาที่ข่าวคราวของวงการสมาร์ทโฟนมีความร้อนแรงมากที่สุดช่วงหนึ่ง เพราะแต่ละค่ายแต่ละแบรนด์ต่างพากันเปิดตัวสมาร์ทโฟนเรือธงรุ่นล่าสุดภายใน งาน Mobile World Congress 2016 ซึ่งแต่ละรุ่นก็มีจุดเด่น และจุดขายที่แตกต่างกันออกไป
     แต่สิ่งหนึ่งที่เหมือนกันก็คือสมาร์ทโฟนรุ่นใหม่ที่เปิดตัวนั้นมาพร้อมกับ การพัฒนาต่อยอดให้มีความสมบูรณ์แบบยิ่งกว่าเดิม ไม่ว่าจะในด้านของคุณสมบัติตัวเครื่อง หรือฟีเจอร์สุดเด็ดต่างๆ จนผู้ใช้หลายคนอาจตัดสินใจได้ลำบากว่าจะเลือกสมาร์ทโฟนรุ่นใดมาเป็นอุปกรณ์ คู่กาย       วันนี้ทีมงาน Thaimobilecenter จึงได้ทำการสรุปข้อมูลสุดยอดสมาร์ทโฟนเรือธงในช่วงสัปดาห์ที่ผ่านมา และรวมไว้ในบทความนี้ เพื่อเป็นข้อมูลประกอบการตัดสินใจสำหรับท่านผู้อ่านที่อาจจะยังเลือกไม่ได้ ว่าสมาร์ทโฟนรุ่นใดจะตอบโจทย์การใช้งานของท่านมากที่สุด หากทุกท่านพร้อมแล้ว ขอเชิญติดตามชมไปพร้อมกันได้เลยครับ
 สรุปข้อมูล Samsung Galaxy S7 และ Galaxy S7 edge สุดยอดสมาร์ทโฟนเรือธงระดับไฮเอนด์รุ่นล่าสุด!

      เรียกได้ว่า Samsung Galaxy S7 และ Galaxy S7 edge เป็นสมาร์ทโฟนเรือธงสุดฮอตในเวลานี้เลยก็ว่าได้ เพราะคุณสมบัติตัวเครื่องที่จัดเต็ม และพัฒนาขึ้นมาในทุกๆ ด้าน และยังมีฟีเจอร์เด่นให้ได้ใช้งานอีกมากมาย โดยจุดเด่นที่สุดของ Samsung Galaxy S7 และ Galaxy S7 edge อยู่ในส่วนของกล้องถ่ายภาพที่มีความละเอียด 12 ล้านพิกเซล พร้อมใช้เทคโนโลยี Dual Pixel ที่สามารถจับโฟกัสภาพได้อย่างฉับไว และแม่นยำ รวมไปถึงรูรับแสงขนาดกว้างสูงสุดที่ f/1.7 ก็ยิ่งช่วยให้ผู้ใช้ได้สัมผัสกับประสบการณ์การถ่ายภาพด้วยกล้องมือถือที่ดียิ่งขึ้นด้วย       นอกจากนี้ Samsung Galaxy S7 และ Galaxy S7 edge ยังมาพร้อมกับฟีเจอร์เด็ดอื่นๆ เช่น Always-On Display, ฟีเจอร์ป้องกันน้ำ-ป้องกันฝุ่นตามมาตรฐาน IP68, Hybrid Slot หรือ Fast Charging เป็นต้น โดยคุณสมบัติตัวเครื่องเบื้องต้น มีรายละเอียดดังนี้

 สรุปคุณสมบัติของ Samsung Galaxy S7  - ตัวเครื่องมีขนาด 142.4x69.6x7.9 มิลลิเมตร น้ำหนัก 152 กรัม ตัวเครื่องด้านหลังเป็นกระจก 3D Glass - จอแสดงผลแบบ 2K Quad HD Super AMOLED ขนาด 5.1 นิ้ว กระจกหน้าจอแบบ 2.5D พร้อมฟีเจอร์ Always-On Display - ชิปเซ็ตประมวลผล Octa-Core Samsung Exynos 8890 - จีพียู (GPU) Mali-T880 - หน่วยความจำแรม (RAM) แบบ LPDDR4 ขนาด 4GB - หน่วยความจำภายในขนาด 32GB และ 64GB พร้อมรองรับหน่วยความจำเสริมแบบ microSD สูงสุด 200GB - กล้องดิจิทัลด้านหลังความละเอียด 12 ล้านพิกเซล ขนาดรูรับแสงกว้างสุดที่ f/1.7 พร้อมระบบป้องกันภาพสั่นไหว (OIS) - กล้องด้านหน้าความละเอียด 5 ล้านพิกเซล ขนาดรูรับแสงกว้างสุดที่ f/1.7 - รองรับการเชื่อมต่อ WiFi 802.11 a/b/g/n/ac, MU-MIMO, Bluetooth 4.2, USB 2.0 และ NFC - รองรับการใช้งานอินเทอร์เน็ตบนเครือข่าย 4G LTE - รองรับการใช้งาน 2 ซิมการ์ด (Dual-SIM) - ฟีเจอร์ป้องกันน้ำ-ป้องกันฝุ่นตามมาตรฐาน IP68 - เซ็นเซอร์สแกนลายนิ้วมือ - แบตเตอรี่ความจุ 3000 mAh พร้อมระบบ Fast Charging และรองรับการชาร์จแบตเตอรี่แบบไร้สาย (Wireless Charging) - ทำงานอยู่บนระบบปฏิบัติการ Android 6.0 Marshmallow ซึ่งถูกครอบทับด้วย TouchWiz UI  ข้อมูลเพิ่มเติมเกี่ยวกับ Samsung Galaxy S7  

 
สรุปคุณสมบัติของ Samsung Galaxy S7 edge  - ตัวเครื่องมีขนาด 150.9x72.6x7.7 มิลลิเมตร น้ำหนัก 157 กรัม ตัวเครื่องด้านหลังเป็นกระจก 3D Glass - จอแสดงผลแบบ 2K Quad HD Super AMOLED ขนาด 5.5 นิ้ว กระจกหน้าจอขอบโค้ง (Dual-Edge Curved Glass) พร้อมฟีเจอร์ Always-On Display - ชิปเซ็ตประมวลผล Octa-Core Samsung Exynos 8890 - จีพียู (GPU) Mali-T880 - หน่วยความจำแรม (RAM) แบบ LPDDR4 ขนาด 4GB - หน่วยความจำภายในขนาด 32GB และ 64GB พร้อมรองรับหน่วยความจำเสริมแบบ microSD สูงสุด 200GB - กล้องดิจิทัลด้านหลังความละเอียด 12 ล้านพิกเซล ขนาดรูรับแสงกว้างสุดที่ f/1.7 พร้อมระบบป้องกันภาพสั่นไหว (OIS) - กล้องด้านหน้าความละเอียด 5 ล้านพิกเซล ขนาดรูรับแสงกว้างสุดที่ f/1.7 - รองรับการเชื่อมต่อ WiFi 802.11 a/b/g/n/ac, MU-MIMO, Bluetooth 4.2, USB 2.0 และ NFC - รองรับการใช้งานอินเทอร์เน็ตบนเครือข่าย 4G LTE - รองรับการใช้งาน 2 ซิมการ์ด (Dual-SIM) - ฟีเจอร์ป้องกันน้ำ-ป้องกันฝุ่นตามมาตรฐาน IP68 - เซ็นเซอร์สแกนลายนิ้วมือ - แบตเตอรี่ความจุ 3600 mAh พร้อมระบบ Fast Charging และรองรับการชาร์จแบตเตอรี่แบบไร้สาย (Wireless Charging) - ทำงานอยู่บนระบบปฏิบัติการ Android 6.0 Marshmallow ซึ่งถูกครอบทับด้วย TouchWiz UI  ข้อมูลเพิ่มเติมเกี่ยวกับ Samsung Galaxy S7 edge
สรุปข้อมูล vivo Xplay 5 สุดยอดสมาร์ทโฟนเรือธงที่อาจมาพร้อม RAM 6GB เป็นรุ่นแรกของโลก!

(ภาพตัวเครื่อง vivo Xplay 3s)
      แม้ว่าจะยังไม่ถึงเวลาเปิดตัวอย่างเป็นทางการในวันที่ 1 มีนาคมนี้ แต่ด้วยข้อมูลที่หลุดออกมา พร้อมกับภาพโปสเตอร์โปรโมตที่อาจยืนยันได้ว่าสมาร์ทโฟนเรือธงรุ่นต่อไปจากค่าย vivo ในชื่อรุ่น vivo Xplay 5 จะมาพร้อมกับหน่วยความจำแรม (RAM) ขนาด 6GB เป็นรุ่นแรกของโลก พร้อมใช้งานชิปเซ็ตประมวลผล Qualcomm Snapdragon 820 รุ่นล่าสุด 
     นอกจากนี้ยังมีข้อมูลเกี่ยวกับคะแนนการทดสอบประสิทธิภาพตัวเครื่องจาก AnTuTu หลุดออกมาด้วยว่า vivo Xplay 5 กวาดคะแนนไปกว่า 1.6 แสนคะแนน ซึ่ง อาจเป็นเพราะตัวเครื่องสามารถคำนวณข้อมูลได้รวดเร็วยิ่งขึ้นจากหน่วยความจำ แรม (RAM) ขนาด 6GB โดยคาดว่าคุณสมบัติตัวเครื่องเบื้องต้นจะมีรายละเอียดดังต่อไปนี้  - จอแสดงผลแบบขอบโค้งสองด้าน (Dual-Curved) ขนาด 6 นิ้ว - ชิปเซ็ตประมวลผล Qualcomm Snapdragon 820 - หน่วยความจำแรม (RAM) ขนาด 6GB - กล้องด้านหลังความละเอียด 16 ล้านพิกเซล - กล้องด้านหน้าความละเอียด 8 ล้านพิกเซล - แบตเตอรี่ความจุ 4300 mAh  ข้อมูลเพิ่มเติมเกี่ยวกับ vivo Xplay 5
 สรุปข้อมูล LG G5 สุดยอดสมาร์ทโฟนเรือธงที่มาพร้อมชิ้นส่วนถอดเปลี่ยนได้ตามสไตล์การใช้งาน!

      หลังจากปล่อยให้แฟนๆ เฝ้ารอกันเป็นเวลาค่อนข้างนาน ล่าสุด LG ก็ได้ทำการเปิดตัวสมาร์ทโฟนเรือธงรุ่นล่าสุดของค่ายในชื่อ LG G5 อย่างเป็นทางการเรียบร้อยแล้ว ซึ่ง LG G5 ถือเป็นการพลิกโฉมดีไซน์ตัวเครื่องแบบใหม่ โดยบริเวณส่วนล่างของตัวเครื่องสามารถถอดเปลี่ยนโมดูลเพื่อให้เหมาะสมกับการ ใช้งานได้ ซึ่ง LG ได้เปิดตัวออกมา 2 แบบด้วยกัน คือ Camera Module ที่มีปุ่มฟังก์ชันการถ่ายภาพเพิ่มเข้ามา เพื่อให้ผู้ใช้สามารถถ่ายภาพได้สะดวกมากยิ่งขึ้น และ LG HiFi+ 
     ซึ่งเป็นโมดูลสำหรับผู้ที่ชื่นชอบการฟังเพลงโดยเฉพาะ โดย LG HiFi+ มาพร้อมกับชิปประมวลผลเสียงแบบ 32-bit DAC รองรับไฟล์เสียงความถี่สูงสุดที่ 384KHz เหมาะสำหรับผู้ที่ต้องการฟังเสียงดนตรีอย่างเต็มอรรถรส       นอกจากนี้ LG G5 ยังมีฟีเจอร์เด่นอีกจุดหนึ่งก็คือ กล้องถ่ายภาพแบบคู่ (Dual-Camera) โดยกล้องตัวแรกมีความละเอียด 16 ล้านพิกเซล ส่วนกล้องตัวที่สองมีความละเอียด 8 ล้านพิกเซล พร้อมเลนส์รับภาพมุมกว้างอีกด้วย สำหรับ LG G5 มาพร้อมคุณสมบัติตัวเครื่องเบื้องต้น ดังนี้  - ตัวเครื่องผลิตจากโลหะ (Metal Body) พร้อมทั้งสามารถถอดตัวเครื่องส่วนล่างที่เชื่อมต่อกับแบตเตอรี่ออกมาได้ด้วย - จอแสดงผลแบบ 2K Quad HD IPS LCD ขนาด 5.3 นิ้ว พร้อมฟีเจอร์ Always-On Display - ชิปเซ็ตประมวลผล Qualcomm Snapdragon 820 - หน่วยความจำแรม (RAM) ขนาด 4GB - หน่วยความจำภายในขนาด 32GB รองรับหน่วยความจำเสริมแบบ microSD - กล้องด้านหลังแบบคู่ Dual-Camera กล้องตัวที่หนึ่งความละเอียด 16 ล้านพิกเซล พร้อมระบบป้องกันภาพสั่นไหว (OIS) และเลนส์รับภาพในมุมมอง 78 องศา, กล้องตัวที่สองความละเอียด 8 ล้านพิกเซล พร้อมเลนส์รับภาพมุมกว้าง 135 องศา - กล้องด้านหน้าความละเอียด 8 ล้านพิกเซล - เซ็นเซอร์สแกนลายนิ้วมือ - รองรับการเชื่อมต่อ USB Type-C - แบตเตอรี่ความจุ 2800 mAh และรองรับระบบ Quick Charge - ทำงานอยู่บนระบบปฏิบัติการ Android 6.0 Marshmallow ซึ่งถูกครอบทับด้วย LG UI เวอร์ชันล่าสุด (ไม่มี App Drawer)  ข้อมูลเพิ่มเติมเกี่ยวกับ LG G5
 สรุปข้อมูล Xiaomi Mi5 สุดยอดสมาร์ทโฟนเรือธงเลือดมังกรรุ่นล่าสุด!

      ย้อนกลับไปในช่วงปี 2014 ที่ Xiaomi ได้เปิดตัวสมาร์ทโฟนเรือธงในชื่อ Xiaomi Mi4 อย่างเป็นทางการ และได้รับความนิยมจากผู้ใช้อย่างท่วมท้น จนแฟนพันธุ์แท้แบรนด์ Xiaomi ต่างเฝ้ารอว่า Xiaomi Mi5 จะเปิดตัวออกมาให้ได้ยลโฉมกันในช่วงใด
     ซึ่งล่าสุดบรรดาแฟนๆ Xiaomi ก็คงสมหวังกันแล้ว เพราะ Xiaomi Mi5 ได้เปิดตัวอย่างเป็นทางการไปเมื่อวานนี้สดๆ ร้อนๆ โดย Xiaomi Mi5 มาพร้อมกับการพัฒนาคุณสมบัติตัวเครื่องให้มีประสิทธิภาพในการใช้งานที่ยอด เยี่ยม และรูปลักษณ์ดีไซน์ที่ดูสวยหรูลงตัวมากยิ่งขึ้น สำหรับคุณสมบัติตัวเครื่องเบื้องต้นของ Xiaomi Mi5 มีรายละเอียดดังนี้  - ตัวเครื่องมีขนาด 144.5x69.2x7.25 มิลลิเมตร น้ำหนัก 129 กรัม พร้อมดีไซน์ตัวเครื่องแบบ 3D Ceramic Body - จอแสดงผลแบบ Full HD 1080p ขนาด 5.15 นิ้ว ความละเอียด 1080x1920 พิกเซล - ชิปเซ็ตประมวลผล Qualcomm Snapdragon 820 - หน่วยความจำแรม (RAM) ขนาด 3GB และ 4GB - หน่วยความจำภายในขนาด 32GB, 64GB และ 128GB - กล้องด้านหลังความละเอียด 16 ล้านพิกเซล พร้อมเซ็นเซอร์รับภาพ Sony IMX298 และระบบป้องกันการสั่นไหวแบบ 4-Axis OIS - กล้องด้านหน้าความละเอียด 4 ล้านพิกเซล พร้อมขนาดเม็ดพิกเซล 2 ไมครอน - รองรับการใช้งานอินเทอร์เน็ตบนเครือข่าย 4G LTE Cat 12 (ความเร็วในการดาวน์โหลดสูงสุดที่ 600 Mbps) - รองรับการเชื่อมต่อ USB Type-C - รองรับการใช้งาน NFC - เซ็นเซอร์สแกนลายนิ้วมือ - แบตเตอรี่ 3000 mAh พร้อมเทคโนโลยีการชาร์จแบตเตอรี่ความเร็วสูงแบบ Quick Charge 3.0 - ทำงานอยู่บนระบบปฏิบัติการ Android 6.0 Marshmallow  ข้อมูลเพิ่มเติมเกี่ยวกับ Xiaomi Mi5
     เป็นอย่างไรกันบ้างครับกับสุดยอดสมาร์ทโฟนเรือธงที่น่าสนใจมากที่สุดใน ขณะนี้ เรียกได้ว่าทุกแบรนด์ต่างพัฒนาให้สมาร์ทโฟนเรือธงของตนเองก้าวล้ำไปอีกขั้น และถือเป็นการสร้างมาตรฐานใหม่ๆ ให้กับวงการมือถืออีกด้วย โดยแต่ละรุ่นก็มีจุดเด่นในการใช้งานที่แตกต่างกันออกไป บางรุ่นอาจจะเหมาะกับผู้ที่ใช้งานประเภทหนึ่ง แต่อีกรุ่นอาจเหมาะกับผู้ที่ใช้งานอีกประเภทหนึ่ง ซึ่งผู้ที่จะตัดสินใจเลือกได้ดีที่สุดก็คือตัวผู้ใช้เอง
     ดังนั้น ก่อนจะเลือกซื้อสมาร์ทโฟนระดับไฮเอนด์ราคาแพงๆ สักหนึ่งเครื่อง ผู้ใช้ควรทดลองจับถือ และทดสอบการใช้งานเบื้องต้นดูเสียก่อนว่าสมาร์ทโฟนรุ่นนี้เหมาะกับท่านจริง หรือไม่ ไม่เช่นนั้นหากท่านซื้อมาแล้วไม่ถูกใจก็คงไม่ใช่เรื่องดีเป็นแน่ สำหรับวันนี้ทีมงาน Thaimobilecenter ขอลาไปก่อน แล้วพบกันใหม่ในบทความหน้า สวัสดีครับ
 
นำเสนอข่าวโดย : thaimobilecenter.com