มีแพลนตั้งแต่ก่อนสงกรานต์ว่าจะยกครอบครัว พร้อมชวนหวานใจ เอ๊ย! สาวที่สนิทที่สุด ไปเที่ยวด้วยกัน สำหรับพระเอกหนุ่ม หมาก ปริญ โดยงานนี้เจ้าตัวบอกว่า คิม คิมเบอร์ลี่ ขอเป็นคนเลือกว่าจะไปพักผ่อนคลายร้อนกันที่ทะเล
ล่าสุดในช่วงวันหยุดยาว หนุ่มหมาก ก็ได้ควงสาวคิม พร้อมคุณพ่อคุณแม่ของตนเอง และกลุ่มเพื่อนสนิท ไปเที่ยวพักผ่อนแบบส่วนตั๊วส่วนตัวที่ศรีพันวา จ.ภูเก็ต โดยงานนี้นอกจากจะได้เห็นหนุ่มหมากถอดเสื้อโชว์หุ่นล่ำๆแล้ว ยังได้เห็นสาวคิมแอบเซ็กซี่ ท่อนบนใส่บิกินี่ ส่วนท่อนล่างเป็นกางเกงยีนส์สั้นกุด โชว์เบาๆแค่นี้ก็ละลายใจหนุ่มๆได้ทั้งเมือง บอกเลยว่าทริปนี้ดูทั้งหมากและคิมจะแฮปปี้มีความสุขมาก เพราะทะเลสวย บรรยากาศดี แถมได้พักผ่อนกับคนรู้ใจ แหม น่าอิจฉาจริงๆ นะจ๊ะ...
ภาพจากอินสตาแกรม mark_prin ,kimmy_kimberley ,opallis ,pumipang