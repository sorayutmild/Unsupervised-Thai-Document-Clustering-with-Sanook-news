กองบังคับการปราบปรามการกระทำผิดเกี่ยวกับการค้ามนุษย์ (บก.ปคม.) แถลงข่าวจับกุม นายชลอลักษณ์ ศรเดช อายุ 23 ปี  และ นายสุนทร แสงราชบุตร  สืบเนื่องจากทางบก.ปคม.ได้รับร้องเรียนว่ามีการลักลอบเสนอค้าบริการทางเพศผ่านเว็บไซด์ www.siamsideline.com  www.sidelinethai.com และเว็บไซด์ 

เจ้าหน้าที่สืบทราบว่าเว็บไซด์ดังกล่าวมี นายชลอลักษณ์ เป็นผู้ดูแล ผู้สมัครเข้าใช้บริการจะต้องเสียเงินค่าธรรมเนียมในการเป็นสมาชิก 800 บาทต่อปี โดยโอนเงินไปยังบัญชีซึ่งเป็นชื่อของ นายสุนทร เมื่อเจ้าหน้าที่ทดลองสมัครและซื้อบริการทางเพศ พบว่าในเว็บไซด์ดังกล่าวมีจำนวนสมาชิกอยู่นับหมื่นราย  จึงได้ติดต่อซื้อบริการจากหญิงสาว 4 ราย อายุระหว่าง 17-27 ปี โดยแลกหมายเลขโทรศัพท์นัดหมาย เมื่อทั้งหมดเดินทางมาตามนัด เจ้าหน้าที่จึงแสดงตัวเข้าจับกุมทั้งหมดไว้ดำเนินคดีในความผิดฐาน ติดต่อ ชักชวน แนะนำตัวในที่อื่นใด เพื่อการค้าประเวณีอันเป็นการเปิดเผยและน่าอับอาย
จากการสอบสวน นายชลอลักษณ์ ให้การปฏิเสธโดยอ้างว่าเป็นเพียงผู้รับออกแบบเว็บไซด์เท่านั้น ได้รับงานจากผู้ว่าจ้างที่รู้จักกันทางอินเตอร์จ้างเป็นเงิน 5,000 บาทเท่านั้น ไม่มีส่วนเกี่ยวข้องกับการเป็นธุระจัดหาให้หญิงสาวไปขายบริการทางเพศแต่อย่างใด ขณะที่ นายสุนทร ให้การว่าเป็นเพียงเจ้าของบัญชีธนาคารซึ่งมีผู้ว่าจ้างให้เปิดบัญชีดังกล่าวเป็นเงิน 500 บาท โดยไม่ทราบว่าถูกนำไปใช้กระทำความผิด
ทั้งนี้ ชุดจับกุมได้ควบคุมตัวผู้ต้องหาทั้งสองส่งพนักงานสอบสวน บก.ปคม.รับไว้ดำเนินคดี พร้อมกับขยายผลติดตามจับกุมผู้ร่วมกระทำความผิดที่เหลือต่อไป
