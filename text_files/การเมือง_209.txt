ตามที่มีการเผยแพร่ภาพทหารคนหนึ่งกำลังร้องไห้ ขณะตรึงกำลังในพื้นที่ราชประสงค์  โดยต้นตอมาจากทวิตเตอร์ Stone_SkyNews ของผู้สื่อข่าวต่างชาติที่ชื่อ มาร์ค สโตน หลังโพสต์ภาพดังกล่าว พร้อมข้อความว่า
"Thai soldier in tears as he maintains his position with protesters berating him" (ทหารไทยร่ำไห้ขณะกำลังปฏิบัติหน้าที่ ท่ามกลางเสียงก่นด่าของกลุ่มผู้ประท้วง)
ล่าสุด เฟซบุ๊กกองพันทหารม้าที่หนึ่ง รักษาพระองค์ฯ ได้โพสต์แจ้งข้อเท็จจริง โดยระบุว่า  ภาพที่มีมีการแชร์ผ่านเฟซบุ๊กระบุว่า ทหารโดนด่าจนทนไม่ไหวน้ำตาไหล ความจริง คือ เกิดจากผู้ชุมนุมดสเปรย์พริกไทยใส่ทำให้น้ำตาไหล
นอกจากนี้ เฟซบุ๊ก กองพันทหารม้าที่หนึ่ง รักษาพระองค์ฯ ระบุด้วยว่า ผลจากการรักษาความสงบที่ แยกราชประสงค์ เมื่อวันที่ 25 พ.ค.57 เหตุชุลมุนบริเวณร้านแมคโดนัลด์ทำให้ทหารได้รับบาดเจ็บบริเวณเบ้าตาขวา