กุ๊บกิ๊บ แจงภาพปลดสายบิกินี่ริดหาด หลังถูกติงในอินสตาแกรม บอกเป็นงานศิลปะ
สาวร่างเล็ก กุ๊บกิ๊บ สุมณทิพย์ แอบเซ็กซี่นุ่งบิกินี่ริมหาดในวันว่างแบบชิลๆ ซึ่งใครที่เป็นแฟนคลับในอินสตาแกรมของ กุ๊บกิ๊บ ส่วนใหญ่จะได้เห็นภาพถ่ายที่ออกแนวศิลปะ ผ่านมุมมองของเธอเอง เน้นแสง สี ถ่ายทอดอารมณ์ของภาพได้เป็นอย่างดี จนหลายคนเข้าไปชื่นชมกดไลค์เป็นจำนวนมาก
ล่าสุด ในภาพถ่ายของ กุ๊บกิ๊บ เป็นภาพชุดบิกินี่ริมหาดทรายและที่เธอกำลังปลดสายบิกินี่ และเธอโพสต์ว่า "Let Your Imagination...Run Wild ปลดปล่อยจินตนาการในการใช้ชีวิตของคุณ..ให้เป็นอิสระ"
ซึ่งรูปดังกล่าวแอบมีดราม่าเล็กน้อยจากบุคคลที่ได้เข้ามาเห็นภาพในอินสตาแกรมของเธอ โดยบอกว่าค่อนข้างจะไม่เหมาะสม
งานนี้ กุ๊บกิ๊บ ได้โพสต์แจกแจงให้ทำความเข้าใจว่าคือศิลปะ "อยู่ที่มุมมองของแต่ละบุคคลนะคะขอบคุณนะคะที่หวังดีแต่หนูโอเคค่ะ เพราะหนูก็โตพออายุจะ 27 บรรลุนิติภาวะแล้ว และสำหรับหนูคืองานอาร์ตไม่ว่าจะอยู่บนแพงหนังสือหรืออยู่ที่ไหนจะจุดประสงค์ยังไง แต่ศิลปะก็คือศิลปะ อยู่ที่คนมองและเข้าใจ...ส่วนประเด็นอื่นหนูว่าคงไม่จำเป็นต้องพูดมั้งคะ นานาจิตตัง ขอบคุณที่อุตสาห์เขียนซะเยอะเลยนะคะ คงเหนื่อยแย่เลย"
หลายคนเข้ามาให้กำลังใจ กุ๊บกิ๊บ กันอย่างล้นหลาม  