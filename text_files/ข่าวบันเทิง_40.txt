หลังให้กำเนิดลูกน้อยฝาแฝดชาย-หญิง ได้เกือบ 20 วัน ล่าสุด โอปอล์ ปาณิสรา ได้เผยโฉมแรกของลูกๆ ทั้ง 2 คน น้องอลิน และ น้องอรัญ ที่อยู่ในอ้อมกอดของผู้เป็นแม่ โดยได้ฝีมือการถ่ายภาพจากคุณพ่อมือใหม่ หมอโอ๊ค สมิทธิ์ ที่ได้รับคำยืนยันว่า ตาเด็กเป็นขีดๆ แบบว่าสำเนาเดียวกับคุณพ่อเป๊ะๆ
ก่อนหน้านี้ สาวโอปอล์ เคยเล่าให้ฟังว่า ตอนนี้ได้กลับมาพักฟื้นอยู่ที่บ้านแล้ว แต่เด็กๆ ทั้ง 2 คนยังคงต้องอยู่ที่โรงพยาบาล เนื่องจากคลอดก่อนกำหนดและตัวยังเล็กอยู่นิดหน่อย แต่ก็ยังทำหน้าที่ปั๊มนมไปให้ลูกๆ ได้ทานทุกวัน กลายเป็นวิถีชีวิตพ่อแม่มือใหม่ที่มีความสุข..แค่ได้เห็นหน้าลูก
ทางทีมข่าวบันเทิง Sanook! News ต้องเป็นกำลังใจให้และขอให้น้องๆ ฝาแฝดเติบโตแข็งแรงสมวัย พี่ป้าน้าอาแทบจะอดใจรอไม่ไหวที่จะได้ยลโฉมหนูทั้ง 2 คน แบบตัวเป็นๆ
ขอบคุณภาพจากอินสตาแกรม @opalpanisara