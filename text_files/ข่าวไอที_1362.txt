รายงานข่าวทีมีการเปิดเผยออกมาล่าสุด ตัวแทนจาก AT&T อ้าง Apple ได้แจ้งให้กับทางโอเปอเรเตอร์ยักษ์ใหญ่ทราบว่า ทางบริษัทยังไม่มีแผนเปิดตัว  iPhone เวอร์ชันใหม่ในช่วงเดือนมิถุนายน หรือกรกฎาคม ศกนี้ ทั้งๆ  ที่ปกติจะเป็นรอบการเปิดตัวผลิตภัณฑ์ใหม่ โดยเฉพาะ iPhone

เมื่อวันพุธที่ผ่านมา ตัวแทนฝ่ายบริการลูกค้าสัมพันธ์ของ AT&T อ้างว่า ได้รับข้อมูลมาโดยตรงจากทาง Apple เกี่ยวกับการเปิดตัว iPhone 5 ที่ไม่เป็นไปตามกรอบเวลาปกติที่มักจะเป็นช่วงต้นซัมเมอร์ (มิ.ย.  หรือ ก.ค.) "Apple แจ้งเราว่า พวกเขาไม่มีแผนที่จะออก  iPhone  ในช่วงเดือนมิถุนายน หรือกรกฎาคม  แต่ทางบริษัทจะมีรุ่นใหม่กว่าออกมาในอนาคตอย่างแน่นอน" ตัวแทน AT&T  กล่าว "น่าเสียดายที่เราไม่ได้ออก   iPhone  รุ่นใหม่ อย่างไรก็ตาม  เราจะแจ้งกำหนดการบนเว็บไซต์ของเราให้ทราบอีกทีหนึ่ง"

อย่าง ไรก็ตาม หากติดตามรายงานข่าวก่อนหน้านี้ทีมีการเปิดเผยโดย Ming-Chi Kuo  นักวิเคราะห์จาก Concord Securities ก็ระบุค่อนข้างชัดเจนแล้วว่า Apple  จะยังไม่ผลิต iPhone 5 จนกว่าจะถึงเดือนกันยายน ซึ่งตรงกับสำนักข่าวรอยเตอร์ โดยตามปกติแล้ว Apple  จะปิดตัว iPhone รุ่นใหม่ในงาน WWDC ที่ในปีนี้จะจัดให้มีขึ้นวันที่ 6 -  10 มิถุนายน เมื่อไม่มีข่าวว่า Apple จะไม่เปิดตัว iPhone 5 ในงาน ดังนั้น นวัตกรรมที่น่าจะมีการเปิดเผยในงานนี้ก็คงหนีไม่พ้นเรื่องของซอฟต์แวร์เป็น หลักโดยเฉพาะอนาคตของ iOS และ Mac OS  สำหรับคลิปข้างล่างไม่ได้เป็นเรื่องของ iphone 5 โดยตรง  แต่เป็นไอเดียทีน่าสนใจสำหรับคอนเซปต์ใหม่ของ Notification  ที่ผู้ออกแบบมองว่า น่าจะทำเป็น app  ที่รองรับการแจ้งเดือนจากทุกแอพฯให้ทราบในคราวเดียว จะว่าไปแล้ว ถ้าใน  iPhone 5 หรือ iOS เวอร์ชันใหม่มีฟังก์ชันแบบนี้ให้ใช้ก็ไม่เลวเลยทีเดียว
 

เว็บไซต์ในข่าว: Apple
 ร่วมเป็นแฟนเพจเรา บน Facebook..ได้ที่นี่เลย!! 

