เปิดวิธีสมัคร LINE BK ยืมเงินออนไลน์ได้สูงสุดถึง 800,000 บาท ผ่อนขั้นต่ำ 200 บาท เช็กเลยใครกู้เงินได้บ้าง
LINE BK มีผลิตภัณฑ์ทางการเงิน เป็นสินเชื่อหมุนเวียนเพื่อนำไปใช้ประโยชน์ตามที่ผู้กู้ต้องการ เช่น เพื่อการบริโภคและการใช้จ่ายในชีวิตประจำวัน โดยพิจารณาหลักเกณฑ์จาก รายได้ อาชีพ รวมถึงประวัติการชำระหนี้เครดิตบูโร ส่วนผู้ที่ไม่ได้เป็นพนักงานประจำสามารถสมัครวงเงินให้ยืมได้ แค่ใช้รายการเดินบัญชีย้อนหลัง 6 เดือน
สำหรับจุดเด่นของ LINE BK มีดังนี้

วงเงินให้ยืมพร้อมใช้ เบิกถอนเงินสดได้สะดวกสบายทุกที่ทุกเวลาไม่มีค่าธรรมเนี่ยม ได้วงเงินคืนทันทีเมื่อชำระคืน
วงเงินให้ยืมผ่อนชำระ เปลี่ยนวงเงินคงเหลือของคุณเป็นเงินก้อนเข้าบัญชีได้ง่ายๆ โดยสามารถเลือกผ่อนชำระได้นานสูงสุดถึง 60 เดือน
อนุมัติไว รู้ผลทันที ใช้วงเงินได้เลยหลังได้รับอนุมัติ (เงื่อนไขเป็นไปตามที่บริษัทกำหนด)
ไม่มีรายได้ประจำก็ยืมได้ ไม่ต้องใช้สลิปเงินเดือน ใช้เพียงรายการเดินบัญชี
เลือกรูปแบบการเบิกถอนที่เหมาะกับคุณ จะเลือกแบ่งจ่ายเป็นงวด หรือจ่ายคืนเป็นรายครั้งตามที่สะดวก
ฟรี! ค่าธรรมเนียม ไม่มีค่าธรรมเนียมการเบิกใช้วงเงิน และค่าธรรมเนียมรายปี

วงเงินพร้อมใช้

จ่ายต่ำสุดแค่เดือนละ 2% หรือ 200 บาท
คิดดอกเบี้ยรายวัน ใช้เท่าไหร่ จ่ายเท่านั้น
เบิกถอนเงินได้ง่าย แค่โอนผ่านไลน์
ยอดขั้นต่ำในการกดเงิน 200 บาท

วงเงินผ่อนชำระ

รับเงินก้อน ผ่อนสบาย จ่ายเป็นงวด
ลดต้นลดดอก จ่ายโปะเมื่อไหร่ก็ได้ ไม่คิดค่าปรับ
ยิ่งผ่อนเยอะ ดอกยิ่งลดไว ไม่มีค่าธรรมเนียมแฝง
ยอดขั้นต่ำในการกดเงิน 6,000 บาทอัตราดอกเบี้ย และระยะเวลาผ่อนชำระ

วงเงินสูงสุดของวงเงินให้ยืมไม่เกิน 5 เท่าของรายได้ สูงสุด 800,000 บาท

ผู้มีรายได้ต่ำกว่า 30,000 บาทต่อเดือน จะได้วงเงินไม่เกิน 1.5 เท่าของรายได้
ผู้มีรายได้ตั้งแต่ 30,000 บาทต่อเดือน จะได้วงเงินไม่เกิน 5 เท่าของรายได้

*วงเงินที่ผู้สมัครได้รับอนุมัติจะขึ้นอยู่กับนโยบาย และหลักเกณฑ์ของบริษัท
อัตราดอกเบี้ยปกติ สูงสุด 25% ต่อปี
คุณสมบัติยืมเงินออนไลน์ ผ่าน LINE BK

เฉพาะบุคคลธรรมดา ที่มีอายุระหว่าง 20 - 60 ปี
สัญชาติไทย
มีบัญชีเงินฝาก LINE BK
รายได้ขั้นต่ำ

เอกสารประกอบการสมัคร

เพียงเป็นลูกค้าบัญชีเงินฝาก LINE BK ไม่ต้องยื่นเอกสารเพื่อยืนยันตัวตน
ใช้เพียงเอกสารเพื่อยืนยันรายได้ในกรณีเป็นลูกค้าใหม่ธนาคารกสิกรไทย
สำเนาบัญชีธนาคารย้อนหลัง 6 เดือน ธนาคารใดก็ได้ ได้สูงสุดถึง 5 บัญชี

วิธีสมัครยืมเงิน LINE BK











ที่หน้าหลัก LINE BK เลือกแถบเมนูด้านซ้ายบนแล้วเลือก "วงเงินให้ยืม"
รับทราบและยอมรับข้อมูลผลิตภัณฑ์ แล้วกดปุ่ม "สมัคร"
ตรวจสอบและกรอกข้อมูลต่างๆสำหรับการขอสินเชื่อ เช่น ข้อมูลส่วนบุคคล, ข้อมูลเพิ่มเติม, ข้อมูลเกี่ยวกับสินเชื่อที่มีกับสถาบันการเงินอื่นๆ
ยืนยันข้อมูลการขอสินเชื่อ
อ่านและยอมรับข้อกำหนดและเงื่อนไขต่างๆ
ระบุวงเงินที่ต้องการขอกู้ และบัญชีเพื่อการหักชำระ หากระบบไม่สามารถตรวจสอบรายได้ของผู้สมัครได้ หรือผู้สมัครต้องการวงเงินที่มากขึ้น ผู้สมัครจะต้องแนบ Bank Statement 6 เดือนล่าสุด (JPG, PNG, HEIC เท่านั้น)
ยืนยันการสมัครสินเชื่อ
สัญญาสินเชื่อเสร็จสมบูรณ์

การเบิกถอนเงิน LINE BK


เลือกบัญชีวงเงินให้ยืม และเลือกเมนู "เบิกเงิน"
เลือกประเภทการเบิกเงินที่ต้องการ ระหว่าง "วงเงินให้ยืมผ่อนชำระ" หรือ "วงเงินให้ยืมพร้อมใช้"
ระบุจำนวนเงินที่ต้องการ
เลือกบัญชีที่ต้องการรับเงิน (กรณีเป็นการเบิกเงินประเภทวงเงินให้ยืมผ่อนชำระ จะต้องเลือกจำนวนงวดด้วย)
ตรวจสอบรายละเอียดและกดปุ่ม "เบิกเงิน" ใส่รหัส PIN เพื่อยืนยันการทำรายการ
ทำรายการเบิกถอนเงินสำเร็จ

*สามารถเบิกถอนเงินได้ตลอด 24 ชั่วโมง ผ่านแอปพลิเคชัน LINE BK โดยไม่ต้องใช้บัตร