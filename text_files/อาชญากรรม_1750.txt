ตำรวจพลับพลาไชยได้ทำการสอบปากคำ "รณชิต" ผู้ต้องหาพรากผู้เยาว์ รับสารภาพพา "น้องโยโย่" ไปเชียงใหม่จริง จ่อนำฝากขัง-ค้านประกันตัว อุบรายละเอียดกรณีพบกล่องนม ชี้ละเอียดอ่อนไป
(11 ม.ค.) พ.ต.อ.เกียรติณรงค์ เฉลิมสุข ผู้กำกับการสถานีตำรวจนครบาลพลับพลาไชย 1 เปิดเผยภายหลังการสอบปากคำ นายรณชิต ผู้ต้องหาในความผิดฐานพรากเด็กอายุต่ำกว่า 15 ปี ไปจากพ่อแม่ เบื้องต้น นายรณชิต รับสารภาพว่าเป็นผู้ที่พาน้องโยโย่หลบหนีไปจริง เนื่องจากเด็กมีปัญหาภายในครอบครัว
นายรณชิต กล่าวต่อว่า น้องโยโย่ได้มาขอคำปรึกษากับตนอยู่เป็นเดือนๆ ก่อนจะร้องขอให้พาหลบหนีไปจากพ่อแม่ เมื่อเจ้าหน้าที่ตำรวจได้รับหลักฐานภาพถ่ายพบว่า นายรณชิตได้พาตัวน้องโยโย่ไปจริง จึงเข้าข่ายความผิดฐานพรากผู้เยาว์ทันที โดยระหว่างที่ได้ขออนุมัติศาลออกหมายจับ ก่อนจะพบตัวเด็กอยู่ที่ห้างสรรพสินค้าแห่งหนึ่ง
>> พ่อ "น้องโยโย่" เปิดใจรับเข้มงวดลูก แม่ลั่นเอาผิด “รณชิต” หลงไว้ใจแต่พาหนี
หลังจากนั้นได้ประสานงานไปให้หน่วยงานที่เกี่ยวข้องในท้องที่ไปรับตัวเด็กไว้ในการดูแลและปลอดภัยดี ส่วนสาเหตุที่ตำรวจดำเนินงานล่าช้านั้น ได้มีการวางแผนค่อนข้างนาน อีกทั้งตัวผู้ต้องหาเป็นคนที่เด็กไว้วางใจมากด้วย
ส่วนประเด็นที่มีการแชร์ภาพถ่ายกล่องนมภายในห้องพักนั้นอยู่ร่วมกันนั้น ถือเป็นเรื่องละเอียดอ่อน และยังอยู่ในสำนวนการทำคดี ทางเจ้าหน้าที่จึงยังไม่ขอกล่าวถึง ส่วน น้องโยโย่ จะได้พบกับพ่อแม่ได้เมื่อไหร่นั้น ขึ้นอยู่กับความพร้อมของน้อง
พ.ต.อ.เกียรติณรงค์ กล่าวว่า ในวันพรุ่งนี้ (12 ม.ค.) พนักงานสอบสวนจะนำตัวผู้ต้องหาไปฝากขังที่ศาลอาญากรุงเทพใต้ พร้อมคัดค้านการประกันตัว เนื่องจากผู้ต้องหาไม่ได้เข้ามอบตัวเอง สำหรับข้อหาอื่นๆ ก็จะต้องตรวจสอบว่ามีความผิดหรือไม่ต่อไป
>> "น้องโยโย่" กับเส้นทางโรดทริป พยานบอก "รณชิต" อ้างเป็นพ่อลูกมาเที่ยวกัน>> เริ่มต้นจากเป็นพ่อเพื่อน "รณชิต" ปัดตอบสัมพันธ์กับ "น้องโยโย่" ตร.หิ้วตัวบินเข้ากรุง>> "น้องโยโย่" ปลอดภัยดี หลังโรดทริปกับ "รณชิต" ส่งตรวจร่างกาย-แจ้งข้อหาหนัก>> เจอ "น้องโยโย่" แล้ว! พบตัวที่เชียงใหม่ ชาวเน็ตแห่ยินดี ขอให้กลับบ้านปลอดภัย>> โซเชียลยังระดมแชร์ตามหา "น้องโยโย่" เด็กหญิงหายตัวไปตั้งแต่ก่อนปีใหม่