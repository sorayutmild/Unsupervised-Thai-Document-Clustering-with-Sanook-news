ร้อนถึงหวานใจมาดเข้ม "ดีเจแมน พัฒนพล กุญชร ณ อยุธยา" ต้องรีบออกมาเคลียร์ประเด็นแรงแบบด่วน ๆ กันเลยทีเดียว หลังชาวเน็ตพร้อมใจกันจับผิดภาพถ่ายในอินสตาแกรมของเจ้าตัวและแฟนสาว "ใบเตย สุธีวัน ทวีสิน" ที่ดูคล้ายว่าจะนอนอยู่บนเตียงเดียวกัน จนเกิดเสียงวิพากษ์วิจารณ์อย่างหนาหูถึงความไม่เหมาะสม!!
ซึ่งงานนี้ทางด้านของดีเจแมนก็ได้ออกมาชี้แจงให้เราฟังว่า ปกติตนมักจะเดินทางไปเยี่ยมแฟนสาวและครอบครัวที่บ้านเป็นประจำอยู่บ่อยๆ แต่ไม่เคยค้างคืนอย่างที่หลายคนสงสัย ก่อนออกปากขอโทษหากทำให้ใครรู้สึกไม่สบายใจกับภาพถ่ายดังกล่าว...
เห็นหรือยังภาพที่ชาวเน็ตจับผิดว่าเรานอนเตียงเดียวกับใบเตย ?"เอ่อ... อันนี้แล้วแต่ความคิดใครเลยนะครับ เพราะสำหรับผม ผมต้องอธิบายก่อนว่าบางครั้งที่ผมไปหาคุณพ่อคุณแม่เขาที่บ้าน มันก็จะต้องมีบ้างที่แบบขึ้นไปข้างบนห้อง ไปเล่นกับน้องหมาของผม ซึ่งถ้าหากภาพตรงนั้นมันทำให้เยาวชนหรือใครที่เห็นเขาคิดไปไกลจนรู้สึกไม่สบายใจผมเองก็ต้องขอโทษไว้ด้วยครับ"
เราคุยกับใบเตยเกี่ยวกับข่าวนี้บ้างไหม ?"ไม่นะครับ เราทั้งคู่เหมือนกับชินชาไปหมดแล้ว"
หลายคนสงสัยว่าเราอยู่ด้วยกันเลยหรือเปล่า ?"ไม่มีทางครับผม เป็นไปไม่ได้อยู่แล้ว เพราะว่าน้องเขาอยู่กับคุณพ่อคุณแม่"
ที่ผ่านมาเคยแวะเวียนไปนอนที่บ้านเขาบ้างไหม ?"ไม่มีครับ น้องเขาอยู่กับคุณพ่อคุณแม่ ถ้าผมจะไปหาก็คือมีแต่ตั้งใจไปนั่งเล่น ไปรับไปส่งแค่นั้นเอง ไม่มีอะไรมากกว่านี้เลย"
รู้สึกยังไงบ้างพอมีข่าวแฟน ๆ หลายคนก็ออกมาปกป้องคู่เรา ?"ก็ดีครับผม ยังไงก็ต้องขอบคุณทุกคนมากครับที่เป็นกำลังใจให้เราปกป้องเรา (ยิ้ม)"
สรุปก็คือเราทั้งคู่ไม่ซีเรียสกับข่าวที่ออกมา ?"ใช่ครับผม ไม่ได้ซีเรียสหรือนอยด์อะไรเลย"
อัพเดทนิดนึงรู้สึกยังไงบ้างกับแฟชั่นเซ็กซี่ของใบเตย ?"เฉยๆ ครับผม ไม่ได้พิเศษอะไร คือภาพมันก็ดูเป็นศิลปะน่ารักดี (ยิ้ม)"
หวงไหมเพราะใบเตยเขาก็จัดเต็มพอสมควร ?"ไม่มีครับผม เพราะมันก็แค่หนังสือ"
ในอนาคตคิดว่าจะมีโอกาสถ่ายคู่ไหม ?"ตอนนี้ยังไม่มีติดต่อมาครับ แต่ถ้ามีจริงต้องไปถามฝั่งน้องเขาก่อนว่าน้องเขาตัดสินใจยังไง เพราะส่วนตัวผมเองจะทำอะไรก็ได้ ชิวชิวอยู่แล้วครับ"