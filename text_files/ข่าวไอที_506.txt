สำหรับคนที่ใช้มือถือไม่ว่าจะกี่เครื่องก็ตาม ก็คงเป็นห่วงและระแวงว่าถ้าเกิดมือถือของตัวเองถูกขโมย หรือ สูญหายขึ้นมา หรือ ถูกโจรจี้ไปนั้น ควรทำอย่างไรก่อน วันนี้ทีมงาน Sanook! Hitech จะพาคุณมาตั้งค่ามือถือเพื่อป้องกันการสูญหาย และคุณสามารถรู้ตำแหน่งและควบคุมเครื่องได้ง่ายดายมาฝากกัน
ตั้งล็อครหัสเครื่อง
เป็นขั้นตอนเริ่มต้นที่ง่ายที่สุดและทำให้คนขโมยเครื่องไปปวดหัวกับการปลดล็อคเพราะไม่ว่าจะเป็นรหัสทั้งแบบ 4 – 6 โดยใช้ตัวเลข หรือ การพิมพ์ Password นั้นจะทำให้เครื่องของคุณปลอดภัยจากขโมยได้ในรูปแบบหนึ่ง หรือบางคนใช้ระบบสแกนลายนิ้วมือ หรือ ม่านตาก็ควรตั้งไว้
รู้จักเปิดตั้งค่า และ รู้ Apps หรือ เว็บไซต์ติดตามเครื่อง


สำหรับมือถืออย่าง iPhone ฟีเจอร์ติดตามมือถือระยะไกลนั้นคุณสามารถใช้บริการจาก Find My iPhone ซึ่งสามารถเปิดตั้งค่าได้ใน Setting (ตั้งค่า) > iCloud > Find My iPhone เลือกเปิด ให้เป็นสีเขียว เท่านี้ก็สามารถตามเครื่องได้ ส่วนการตามหานอกจากลง Apps Find My iPhone จากเครื่องอื่น สามารถค้นหาผ่าน iCloud.com ได้เช่นกัน

สำหรับ Android นั้น พื้นฐานคุณสามารถเปิดการตั้งค่าติดตามเครื่องผ่านโปรแกรม Android Device Manager ซึ่งลงจาก Android เครื่องอื่น หรือใช้ play.google.com ในการเข้าถึงได้แต่สำหรับการเปิดตั้งค่านั้น เครื่องจะเปิดตั้งค่าตั้งแต่ลงทะเบียน Google Account มาอยู่แล้ว
เพิ่มตามสำหรับ Android Device Manager หากรู้ว่ามือถือคุณหรืออุปกรณ์ระบบปฏิบัติการ Android หาย คุณสามารถกำหนดเปลี่ยนรหัสภายใน Apps และตั้งค่าบอกให้โทรเฉพาะเบอร์มือถือของเราได้ โดยเครื่องจะไม่สามารถใช้งานฟีเจอร์อื่นได้เช่นกัน


แต่สำหรับมือถือ Samsung คุณสามารถเปิด Fine My Mobile เพิ่มได้ใน Setting (ตั้งค่า) > Lock Screen and Security (ล็อคหน้าจอและระบบความปลอดภัย) > Find My Mobile ซึ่งต้อง Login ด้วย Samsung Account
โดยคุณสามารถตามเครื่องได้ผ่านเว็บไซต์ findmymobile.samsung.com ความสามารถของมันนั้นสามารถสั่งไม่ให้ล็อคเครื่อง ไม่ให้เปลี่ยนรหัส รวมถึงไม่ให้ปิดเครื่องได้ใน Apps นี้จนกว่าเราจะเจอมือถือ ถือว่าปลอดภัยระดับหนึ่ง
นำข้อมูลส่วนตัวเก็บไว้บน Cloud แทนที่จะอยู่ในเครื่อง
ข้อมูลความลับทั้งเลขบัตร, บัญชีธนาคาร รวมไปถึง ข้อมูลการจ่ายเงินต่าง ๆ ถือว่าเป็นความลับส่วนบุคคล ดังนั้นการเก็บในมือถือแม้จะสะดวกแต่ก็มีอันตราย ดังนั้นการดึงไปเก็บบนพื้นที่จัดกับที่เรียกว่า Cloud Storage เช่น Microsoft One Drive, Dropbox, Google Drive เป็นต้น ก็ว่าเป็นอีกทางเลือกที่ให้ข้อมูลสามารถเปิดได้ ตราบใดที่คุณไม่ลืมรหัส
อย่าไว้ใจ SMS หรือ ข้อความเพื่อขอ Password จากแหล่งที่ไม่ทราบมาก่อน
อีกสิ่งที่หลายคนมองข้ามเมื่อมือถือหายไปแล้ว อาจจะมีข้อความแปลกมายังมายังมือถืออีกเครื่องเพื่อตามหาเครื่องหลักของเรา ดังนั้น การตอบรับข้อความเหล่านั้น จะเป็นการดีที่สุดเพราะทำให้ข้อมูลของเราไม่รั่วไหลออกไป
หากอยู่ในสถานที่ไม่น่าไว้วางใจ ไม่ควรนำมือถือออกมาเล่น
แม้คุณอาจจะหลีกภัยใกล้ตัวเช่นขโมยหรือโจรไม่ได้ แต่การที่เดินหรือนั่งรออยู่ในสถานที่เปลี่ยว ไม่มีคน หรือสถานที่ไม่คุ้นเคยทำให้ไม่สามารถวางใจอะไรได้นั้น การไม่หยิบมือถือออกมาเล่น ล่อตาล่อใจ โจร หรือผู้ไม่หวังดีก็เป็นอีกแนวทางหนึ่งที่สามารถป้องกันโจรได้ระดับหนึ่งครับ
สุดท้ายการตั้งค่าเหล่านี้เป็นเพียงการป้องกัน แต่ถ้าเกิดเหตุไม่คาดฝัน กับโจรที่มีอาวุธนั้น เราควรจะหาทางแจ้งตำรวจ หรือเรียกร้องขอให้คนช่วยเหลือจะเป็นทางดีต่อการต่อสู้ซึ่งอาจจะเสียทรัพย์ และ ชีวิตอันมีค่าของคุณครับ