"ร.ต.อ.ปุระชัย" แนะเปิดเผยข้อมูล ร่าง พ.ร.ฎ.อภัยโทษ บอก "ทักษิณ" ควรมีความสง่างาม เดินทางกลับแบบสุภาพบุรุษ
ร.ต.อ.ปุระชัย เปี่ยมสมบูรณ์ ส.ส.บัญชีรายชื่อ พรรครักสันติ กล่าวถึง กรณีพระราชกฤษฎีกาอภัยโทษที่คณะรัฐมนตรี เป็นผู้ผ่านความเห็นชอบว่า เรื่องนี้ตนยังไม่ทรายรายละเอียดแต่เห็นว่าหากเป็นเรื่องที่คนส่วนใหญ่ได้รับประโยชน์ ก็สมควรที่จะมีการเปิดเผยข้อมูล ส่วนเรื่องการถูกจำคุกก่อนแล้วค่อยอภัยโทษหรือไม่นั้นเห็นว่าอยู่ที่ดุลพินิจของแต่ละบุคคล แต่เห็นว่าอดีตผู้นำสมควรที่จะมีความสง่างาม ยิ่งเป็นนายร้อยตำรวจแล้วได้ทุนไปเรียนต่อด้วย ก็ยิ่งไม่สมควรที่จะหลบหนีความผิด พ.ต.ท.ทักษิณ ชินวัตร อดีตนายกรัฐมนตรี สมควรที่จะเดินทางในแบบฉบับของสุภาพบุรุษ 
นอกจากนี้ ร.ต.อ.ปุระชัย ยังกล่าวอีกว่า ในครั้งที่เคยดำรงตำแหน่งเป็น รัฐมนตรีว่าการกระทรวงมหาดไทยได้ปรากฏมีบุตรสาวของนักโทษคนหนึ่งขอพระราชทานอภัยโทษให้กับผู้เป็นบิดา ผ่านกระทรวงแต่เห็นว่าได้หลบหนีคดีไม่มีสามัญสำนึกจึงเห็นว่าไม่สมควรอภัยโทษให้
 