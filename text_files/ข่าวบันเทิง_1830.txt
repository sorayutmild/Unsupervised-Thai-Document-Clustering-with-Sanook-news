เป็นการแสดงความมีน้ำใจของคนในวงการบันเทิงด้วยกันอีกครั้ง ไม่ว่าจะเป็นดาราสาว บุ๋ม ปนัดดา และ เก๋ ชลลดา ที่ออกมาโพสต์ข้อความขอความช่วยเหลือให้กับ ยีนส์ ภควัต อดีตนายแบบ ที่ตอนนี้กำลังป่วยหนัก เป็นโรคเนื้องอกในสอง และขอความช่วยเหลือให้สื่อมวลชนช่วยกันแชร์ข่าว เพราะครอบครัวอยากพาน้องยีนส์กลับบ้าน หลังจากที่คุณแม่ใช้เงินรักษาจนหมด และต้องการเครื่องช่วยหายใจ
"ขอความช่วยเหลือ อดีตนายแบบป่วยหนักเนื้องอกในสมอง. คุณแม่น้องใช้เงินในการรักษาจนหมด ตอนนี้หวังแค่พาน้องกลับบ้านต้องใช้เครื่องช่วยหายใจเพราะน้องมีปัญหาการหายใจ แม่อยากให้น้องเห็นบ้านเป็นช่วงสุดท้าย(ความหวังในการรักษามีน้อยมาก) คงต้องพึ่งมวลชนช่วยกันพาน้องกลับบ้าน น้องชื่อ ภควัต ขันธ์ละ น้องยีนส์. อดีตน้องเป็นนายแบบ พิธีกร ผลงาน มีทั้งออนแอร์ คือ โฆษณา AIS เอ็มเปย์ เข้าประกวดเดอะสตาร์ เข้าประกวดชานอลทรี ของช่อง3 และตอนก่อนป่วย กำลังจะได้เล่นละคร น้องป่วยตอนอายุ 22 ด้วยอาการปวดศรีษะ ตรวจเช็คเจอว่าเป็นเนื้องอกที่สมอง ขนาดค่อนข้างใหญ่ พอมาผ่าตัดจึงรู้ว่าเป็น น้องงอกที่ผนังของโพรงสมอง มีชื่อทางแพทย์ว่า ependymoma (อีเพนเดโม่มา) อัตราที่พบไม่มาก ปัจจุบัน น้องผ่าตัดไปทั้งหมด 14 ครั้ง นอกจากเนื้องงอกที่ผนังของโพรงสมองแล้ว น้องยังเป็นเส้นเลือดโปร่งพองในสมอง และมีปัญหาเรื่องถุงซีส ได้ทำการฉายแสงแบบเข้มข้น ไป2 รอบ รอบแรก 35ครั้ง รอบที่สอง10ครั้ง เนื้องอกชนิดนี้ ไม่ใช่มะเร็ง เพราะน้องเป็นเกรด2 แต่เป็นเนื้องอกพันธ์ดุกว่ามะเร็ง มีการแพร่กระจายอย่างรวดเร็ว ที่สร้างปัญหามากคือ เนื้องอก ไปกดทับระบบการหายใจ การทรงตัว การกลืน ทำให้มีปัญหาโดยเฉพาะการหยุดหายใจ ในตอนที่น้องหลับลึก ปัจจุบันน้องยังแอดมิทอยู่ที่โรงพยาบาลพระมงกุฎ ชั้น12/2 เพราะ ยังมีปัญหาเรื่องการหายใจเองไม่ได้ ร่วมช่วยเหลือน้องโอนเงินตามบัญชีนี้056-223-2402 ธนาคารกสิกรนางกีรติญา จันทรัตน์ บช.คุณแม่"
ทีมข่าวบันเทิง Sanook!News ขอเป็นกำลังใจให้ และขอให้ปาฏิหาริย์เกิดขึ้นด้วยนะคะ
ขอบคุณรูปภาพจากอินสตาแกรม @ boompanadda,kaechollada