สภ.พระนครศรีอยุธยา รับแจ้งเหตุจากชาวบ้านว่ามีึคนถูกขังอยู่ในบ้านนานเป็นเดือนส่งเีสียงร้องโหยหวน เจ้าหน้าที่จึงนำกำลังไปตรวจสอบยังบ้านที่เกิดเหตุ ต.หอรัตนชัย อ.พระนครศรีอยุธยา จ.พระนครศรีอยุธยา
เมื่อเ้จ้าหน้าที่มาถึงพบบ้านถูกใส่กุญแจอย่างแน่นหนา พบว่าผู้เป็นแม่ขังตัวเองอยู่ในบ้าน ไม่ยอมให้เจ้าหน้าที่เข้าไปตรวจสอบ จนเจ้าหน้าที่ต้องปีนเข้าทางกำแพงด้านหลัง บุกเข้าไปช่วยเหลือ สภาพที่พบเห็นลูกสาวถูกล่ามโซ่ใส่กุญแจจนเลือดคั่งตามต้นขา สภาพร่างกายและจิตใจบอบช้ำ ทันทีที่เจ้าหน้าที่แก้โซ่พันธนาการออกแล้วได้นำตัวลูกสาวขึ้นรถไปฟื้นฟูที่ยังศูนย์ประชาบดี ส่วนแม่นำตัวไปสอบสวนที่ สภ.พระนครศรีอยุธยา
เบื้องต้นทราบชื่อลูกสาวคือ น้อยโหน่ง อายุ 21 ปี เปิดเผยว่า แม่มีอาชีพขายล๊อตเตอร์รี่ ขาพิการทั้งสองข้างและมีอาการทางประสาท พ่อเสียชีวิตไปนานแล้ว ตนเองและแม่ได้เช่าบ้านหลังนี้เป็นที่พักอาศัย ขณะนี้ตนกำลังเรียนหนังสืออยู่ที่ชั้น ปวช.ปี 3 กำลังใกล้จะจบ ช่วงเวลาว่างจะช่วยเข็นแม่ออกขายล๊อตเตอรี่ แต่แม่มักจะมีอาการเครียดทางจิต ชอบคิดมากกลัวจะไม่มีใครเลี้ยง และเวลาที่ตนเองออกไปเที่ยวนอกบ้าน พอกลับบ้านมักจะโดนแม่ต่อว่าและพยายามกักขังมาโดยตลอด จนกระทั่งครั้ืงสุดท้ายเมื่อประมาณต้นเดือนที่ผ่านมาแม่ได้จับล่ามโซ่จนปวดขาทนไม่ไหว ตนจึงร้องขอความช่วยเหลือจากชาวบ้าน จนเ้จ้าหน้าที่เข้ามาช่วยเหลือดังกล่าว 
 