     เวียนมาอีกครั้งสำหรับงานมอเตอร์โชว์ หรือ บางกอกอินเตอร์เนชั่นแนลมอเตอร์โชว์ 2016 (Motorshow 2016) ซึ่งถือเป็นงานแสดงรถยนต์ครั้งใหญ่ที่สุดในรอบปี ที่รวบรวมเอารถใหม่เปิดตัวล่าสุดมาไว้ในงานนี้ พร้อมกับโปรโมชั่นเด็ดๆเพียบ Sanook! Auto จึงไม่พลาดที่จะนำไฮไลท์รถใหม่น่าซื้อในงานมอเตอร์โชว์มาฝากกัน จะมีรุ่นอะไรบ้างนะ?

1.Honda Civic
     แม้ว่าจะถูกเปิดตัวไปแล้วก่อนหน้านี้ แต่ Honda Civic ก็ยังถือเป็นไฮไลท์ของงานเลยก็ว่าได้ ซึ่งซีวิคเจเนอเรชั่นที่ 10 นี้ ถูกออกแบบให้มีรูปลักษณ์ภายนอกเปลี่ยนไปอย่างชัดเจน จนแทบจะลืมภาพความเป็นซีวิครุ่นก่อนๆไปเลย อีกทั้งยังมีจุดเด่นที่เครื่องยนต์เบนซินเทอร์โบ 1.5 ลิตร ที่ให้ทั้งความแรงและประหยัด
 





>>ดูรายละเอียด Honda Civic ใหม่ กดที่นี่<<
 

2.Nissan Juke Color Studio
     Nissan Juke เป็นรถในกลุ่ม B-Crossover เจ้าแรกๆที่เปิดตัวในประเทศไทย และก็ทำยอดขายมาได้เรื่อยๆจนถึงทุกวันนี้ ซึ่งล่าสุดนิสสันก็ปล่อยเวอร์ชั่น Juke Color Studio ใหม่ มาจัดแสดงในงานดังกล่าวด้วย จุดเด่นอยู่ที่ลูกค้าสามารถจับคู่สีภายนอก-ภายใน ที่ต้องการได้ตามใจชอบ โดยไม่มีค่าใช้จ่ายเพิ่มเติม
 





>>ดูรายละเอียด Nissan Juke Color Studio ใหม่ กดที่นี่<<
 
 

3.Subaru Forester
     หลังจากที่ซูบารุเก็บเกี่ยวยอดขายได้เป็นกอบเป็นกำจากครอสโอเวอร์รุ่นเล็ก 'XV' คราวนี้ก็ส่งเอสยูวีรุ่นใหญ่ขึ้นมาอีกนิดอย่าง 'Forester' ลุยตลาดอย่างจริงจังเช่นกัน ซึ่งได้สิทธิพิเศษทางภาษีจากการขึ้นไลน์ประกอบที่ประเทศมาเลเซียเป็นครั้งแรก ช่วยให้สามารถทำราคารุ่นไมเนอร์เชนจ์ใหม่ได้ต่ำกว่าเดิม โดยมีราคาเริ่มต้นอยู่ที่ 1.398 ล้านบาทเท่านั้น
 





>>ดูรายละเอียด Subaru Forester ไมเนอร์เชนจ์ใหม่ กดที่นี่<<
 

อัพเดททุกราคา ราคา รถใหม่ปี 2016 / 2559
4.TR Transformer II
     ค่ายรถยนต์เก่าแก่สัญชาติไทยอย่างไทยรุ่งปีนี้ก็ไม่น้อยหน้า ส่ง 'TR Transformer II' รุ่นใหม่ลงตลาดด้วยเช่นกัน โดยใช้พื้นฐานมาจาก 'Toyota Hilux Revo' ใหม่ล่าสุด มาพร้อมหน้าตาที่ดูทันสมัยขึ้น ช่วยให้ดูน่าขับขึ้นแยะ แถมยังได้ความอเนกประสงค์แบบสุดๆ เพราะมีให้เลือกตั้งแต่รุ่น 5 ที่นั่ง ไปจนถึง 11 ที่นั่งตามการใช้งานเลยทีเดียว
>>ดูรายละเอียด TR Transformer II ใหม่ กดที่นี่<<
 

5.Mazda CX-5
     หลังจากที่มาสด้าลุยตลาดรถยนต์รุ่นใหม่ชนิดเต็มสูบกันไปแล้ว ทั้ง Mazda2, Mazda3, CX-3 และ MX-5 คราวนี้จึงขอปรับความสดใหม่ให้กับคอมแพ็คเอสยูวี CX-5 กันบ้าง ที่แม้รูปลักษณ์อาจจะดูไม่เปลี่ยนไปมากนัก แต่ภายในก็เพิ่มเทคโนโลยีล้ำๆมากมาย ทั้งระบบความบันเทิงและความปลอดภัย ชนิดที่คู่แข่งได้แต่มองตาปริบๆกันเลย
>>ดูรายละเอียด Mazda CX-5 ใหม่ กดที่นี่<<
 

6.Toyota Hilux REVO TRD Sportivo
     แม้ว่าจะครองแชมป์กระบะขายดีอยู่แล้ว แต่โตโยต้าก็ไม่ลดละปล่อยเวอร์ชั่นสปอร์ตมากระตุ้นตลาดขึ้นไปอีก โดย Revo TRD Sportivo มาพร้อมชุดแต่งภายนอก-ภายในแบบเต็มพิกัด มีให้เลือกทั้งรุ่น Smart Cab และ Double Cab ตามใจชอบ
 





>>ดูรายละเอียด Toyota Hilux REVO TRD Sportivo ใหม่ กดที่นี่<<
 

7.Toyota Yaris TRD Sportivo
     Toyota Yaris TRD Sportivo มาพร้อมชุดแต่งสปอร์ตทั้งภายนอก-ภายใน มีจุดเด่นที่ชุดแต่งถูกออกแบบให้เป็นสีดำตกแต่งด้วยสีเงินตัดกับสีตัวถังรถ เพิ่มความดุดันมากขึ้น
 





>>ดูรายละเอียด Toyota Yaris TRD Sportivo ใหม่ กดที่นี่<<
 

8.Nissan Almera NISMO 
     เป็นครั้งแรกในประเทศไทยที่แบรนด์ NISMO จากค่ายนิสสัน เริ่มเข้ามาทำตลาดอย่างจริงจัง ประเดิมด้วยอีโคคาร์ซีดาน 'Almera' ที่มีให้เลือกทั้ง Almera Aero Package สำหรับใครที่อยากแต่งหล่อสไตล์นิสโม และ Almera Performance Package ที่มาพร้อมชุดช่วงล่าง ล้ออัลลอย และท่อไอเสีย เรียกว่าจัดเต็มจริงๆ
 





>>ดูรายละเอียด Nissan Almera NISMO ใหม่ กดที่นี่<<
 

9.MG GS
     MG GS เป็นรถเอสยูวีขนาดคอมแพ็ครุ่นใหม่ล่าสุด ที่เพิ่งเปิดตัวก่อนหน้านี้ไปได้ไม่นาน ซึ่งมีจุดเด่นอยู่ที่เครื่องยนต์เบนซินเทอร์โบ 2.0 ลิตร 218 แรงม้า แถมยังมีฟีเจอร์ความปลอดภัยมาเพียบตามสไตล์เอ็มจี
 





>>ดูรายละเอียด MG GS ใหม่ กดที่นี่<<
 

10.Ford Focus EcoBoost
     แม้ว่าจะเปิดตัวตามหลังตลาดโลกเขาพอสมควร แต่ Ford Focus ไมเนอร์เชนจ์ใหม่คราวนี้ก็มาพร้อมเครื่องยนต์เทอร์โบเทคโนโลยี EcoBoost ที่เคยสัมผัสกันใน Fiesta EcoBoost 1.0 ลิตรมาแล้ว คราวนี้ขุมพลัง 1.5 ลิตรเทอร์โบในโฟกัสใหม่จะแรงสักแค่ไหน เดี๋ยวก็คงได้รู้กันอีกไม่นาน
>>ดูรายละเอียด Ford Focus EcoBoost ใหม่ กดที่นี่<<
 

 

 
 