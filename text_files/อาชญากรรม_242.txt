ตำรวจ พบศพแล้ว! ที่เขาจิงโจ้ จ.พัทลุง รอพิสูจน์ DNA ตรง ''เอกยุทธ'' หรือไม่ ขณะที่ "ร.ต.อ.เฉลิม" ปัด เสธ.คนดัง ฆ่า "เอกยุทธ" ย้ำ ปมชิงทรัพย์ 5 ล้าน ระบุ ไม่ใช่เรื่องการเมือง พร้อมรับฟังข้อมูลจากทนายหากมีเพิ่ม
ความคืบหน้า คดีสังหาร นายเอกยุทธ อัญชันบุตร หลังจากเจ้าหน้าที่ตำรวจระดมกำลังขุดบริเวณ หมู่ที่ 10 บ้านเขาจิงโจ้ อ.ชัยบุรี จ.พัทลุง นานกว่า 2 ชั่วโมง ขณะนี้เจ้าหน้าที่ขุดจนพบศพแล้ว แต่ยังไม่สามารถระบุได้ว่าเป็นร่างของ นายเอกยุทธหรือไม่ เพราะต้องรอพนักงานพิสูจน์หลักฐานเก็บรายละเอียดเนื้อเยื่อ เพื่อนำไปตรวจว่าดีเอ็นเอตรงกับของนายเอกยุทธหรือไม่ รวมไปถึงต้องให้ทางญาติยืนยันในเรื่องเสื้อผ้าของ นายเอกยุทธ ที่ใส่ในวันที่หายตัวไปด้วย ขณะที่ทางด้าน น้องสาวของนายเอกยุทธ ที่ได้้เดินทางไปตรวจสอบและยืนยันว่า ศพที่ถูกค้นพบเป็นพี่ชายอย่างแน่นอน ซึ่งทางเจ้าหน้าที่จะนำไปตรวจสอบผลทางดีเอ็นเอต่อไป
ด้าน ร.ต.อ.เฉลิม อยู่บำรุง รองนายกรัฐมนตรี กล่าวว่า คดีฆาตกรรม นายเอกยุทธ อัญชันบุตร นักธุรกิจชื่อดัง ไม่เกี่ยวข้องกับ นายทหารระดับเสนาธิการชื่อดัง ตามที่มีกระแสข่าว ทั้งนี้หากนายสุวัตร อภัยภักดิ์ ทนายความส่วนตัวของนายเอกยุทธ มีข้อมูลเพิ่มเติม ตนยินดีไปรับฟังด้วยตัวเอง ยืนยันไม่มีใครอยู่เหนือกฎหมายและไม่ใช่เรื่องการเมือง
ทั้งนี้ รองนายกฯ ยืนยันว่าการเสียชีวิตของ นายเอกยุทธ เป็นการวางแผนปล้นชิงทรัพย์ โดยมีผู้ต้องหา 3 คน และไม่มีเหตุซับซ้อน มั่นใจไม่ใช่การสร้างสถานการณ์ โดย นายสันติภาพ เพ็งด้วง คนขับรถที่รับสารภาพว่า ฆ่า นายเอกยุทธ มีแรงจูงใจจากเงิน 5 ล้านบาท และพ่อของนายสันติภาพ ก็ได้ยอมรับแล้วว่า ได้เงินมาจากลูกชาย 2 ล้านบาทจริง
เปิดชีวิต เอกยุทธ อัญชันบุตร นักธุรกิจพันล้าน ตายน้ำตื้นเพราะคนขับรถ?
สารภาพ! คนขับรถเปิดปากฆ่า เอกยุทธ อัญชันบุตร
ขอบคุณภาพจาก @ VeerapornW,FB Thaiinside,FB กู้ภัยพัทลุง! FB RKU News