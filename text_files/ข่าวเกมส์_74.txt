เกมส์ League of Legend หรือ LOL นับว่าเป็นเกมส์ MOBA ที่มีคนนิยมเล่นมากที่สุดในโลกขณะนี้ โดยเฉพาะทางฝั่งอเมริกาและเกาหลีใต้นั้น ชื่นชอบเล่น LOL กันมาก แต่ว่าไทยนิยมเล่น HON กันมากกว่าอันนี้ก็แล้วแต่รสนิยมของคนที่ไม่เหมือนกัน จุดเด่นของเกมส์ LOL ที่ทำให้คนนิยมเล่นกันก็คือเรื่องของภาพและดีไซน์ตัวละคร ที่ทำออกมาได้ถูกใจ รวมไปถึงระบบการเล่นที่มีการเพิ่มระบบใหม่บางอย่างเข้าไปทำให้ไม่เหมือนเกมส์ MOBA อื่นๆ ซึ่งเกมเมอร์ MOBA คนไทยบางคนไม่ชอบเล่น LOL ก็เพราะคิดว่าระบบการเล่นที่เพิ่มมานั้นยุ่งยากเกินไป แถมตัวละครเดินช้า จึงชอบเล่น HON ที่สู้กันเร็วและจบเร็วกว่า  และสาเหตุที่ต่างชาติชอบเล่น LOL ก็เพราะระบบสมดุลในเกมส์ทำออกมาดี และต้องเล่นกันเป็น Teamwork มากกว่าเกมส์อื่นๆ
พูดประเด็นความต่างของ LOL กับ HON จบไว้แค่ข้างบนพอแล้ว มาเข้าเรื่องกันต่อกับอีกสาเหตุที่คนชอบ LOL ก็เพราะตัวละครมันน่ารักนั่นเอง ก็เลยนิยมเล่นกันทุกเพศทุกวัย โดยเฉพาะตัวละครสาวๆในเกมส์ LOL นั้นมีมากถึง 38 ตัว มากที่สุดในบรรดาเกมส์ MOBA ทั้งหมดเลยก็ว่าได้ (ปัจจุบันผมไม่แน่ใจแล้วว่ามันเพิ่มมากกว่า 38 ตัวไปหรือยัง) ซึ่งตัวละครสาวๆของ LOL ก็มีหลายแบบ ทั้งเด็กแสบอย่าง Annie ทั้งสาวทรงเล็ก สาวทรงใหญ่ หลากหลายเผ่า มีทั้งมนุษย์ เอลฟ์ ดาร์คเอลฟ์ สาวหูแมว และอื่นๆ ทีนี้ก็เลยมีการโหวตกันเล่นๆว่า ตัวละคร Champion สาวๆตัวไหน เป็นที่ชื่นชอบของเหล่าผู้เล่นชายมากที่สุด 10 อันดับ และัผลออกมาดังด้านล่างนี้ แล้วคุณแฟนๆเกมส์ LOL ชาวไทยล่ะเห็นด้วยกันหรือไม่? พอดีว่าอันนี้เป็นผลการจัดลำดับของเมืองนอกเค้า พวกฝรั่งมักชอบตัวละครหญิงที่ Big Boob พูดง่ายๆคือสาวๆนมใหญ่นั่นเอง ก็ดูแต่สาวๆแต่ละคนใน LOL สิหน้าอกเป็นลูกๆทั้งนั้น
10. Battle Bunny Riven
นักดาบสาว Riven ที่ถูกจับมาแต่งสกิน Battle Bunny ให้ดูน่ารักเซ็กซี่มากขึ้นกว่าเดิม เป็นแชมเปี้ยนสายกายภาพที่โจมตีได้ทั้งใกล้และไกล ถ้าเป็นชุดเก่าของเธอจะไม่ค่อยได้รับความนิยมเท่าไหร่ ต้องสกินบันนี่เกิร์ลนี่แหละที่ได้รับความนิยมมาก
เกมส์ LOL
9. Frostblade Irelia
แชมเปี้ยนที่เป็นนักดาบหญิงอีกตัวหนึ่ง แต่วิชาดาบของเธอเป็นแบบดาบบิน และยังแถมด้วยดีบัพลดป้องกันสถานะผิดปรกติอีก สกินที่คนชอบใช้ที่สุดของเธอคือชุดดาบน้ำแข็ง Frostblade
เกมส์ LOL
8. Wildifre Zyra
Zyra เป็นนางไม้ที่เกิดจากต้นไม้และมีรูปร่างคล้ายมนุษย์ สามารถเปลี่ยนร่างเป็นต้นไม้ได้ แต่ถึงจะเป็นต้นไม้เธอก็มีรูปร่างเซ็กซี่ไม่แพ้พวกมนุษย์เลย Wildifre Zyra เป็นสกินที่นิยมที่สุด เป็นแชมเปี้ยนสายเวทย์ที่มีทั้งเวทย์โจมตีและช่วยเหลือ
เกมส์ LOL
7. Prestigious LeBlanc
นักเวทย์สาวสุดเอ๊กซ์ที่ได้รับความนิยมมากตัวหนึ่ง สกินที่นิยมของเธอก็คือ Prestigious LeBlanc ที่เป็นชุดเหมือนนักมายากล ท่าของ LeBlanc เป็นเวทย์สายคอมโบ มีท่าแดชใช้โจมตีรวดเร็วหรือใช้หนีก็ได้ สคิลเอาตัวรอดค่อนข้างเยอะเลย
เกมส์ LOL
6. Blacktorn Morgana
นางฟ้าตกสวรรค์ที่ถึงจะกลายเป็นนางมารไปแล้ว แต่ก็ยังคงความสวยเซ็กซี่อยู่ แม้บางลีลาจะดูน่ากลัวไปหน่อยก็ตาม สคิลของเธอจะเป็นเวทย์สายมืด ตรงข้ามกับ Kayle พี่สาวของเธอซึ่งยังเป็นอัศวินนางฟ้าอยู่ สกินที่สวยที่สุดของ Morgana ก็คือ Blacktorn
เกมส์ LOL
5. Officer Caitlyn
มือปราบสาวที่ใช้ปืนเป็นอาวุธ หนึ่งในตัวละครหญิงยอดนิยมของ LOL เลย สกินชุดปกติของเธอก็น่ารักอยู่แล้ว แต่ฝรั่งยิ่งชอบเมื่อใส่สกินชุดตำรวจให้กับเธอ เพราะว่าอาวุธของเธอเหมาะกับตำรวจมากกว่าชุดเดิมที่เหมือนชุดแม่มดหรือพวกมายากล
เกมส์ LOL
4. Woad Ashe
นักธนูสาวจากชนเผ่าโบราณที่เหลืออยู่น้อยนิดในเรื่องราวของ LOL แชมเปี้ยนสายโจมตีไกลที่ได้รับความนิยมของตัวละครหญิง เพราะยิงก็ไกลแถมไวด้วย สกินที่นิยมคือ Woad Ashe ที่เป็นเหมือนชุดนักธนูคนป่า
เกมส์ LOL
3. Muse Sona
นักดนตรีสาวสวยผู้เป็นที่รักของคนในปาร์ตี้ เธอเป็นแชมเปี้ยนสาย Stance ที่ใช้เวทย์ช่วยเหลือเพื่อนในทีมได้เป็นกลุ่มๆพร้อมกัน มีทั้งฮีลเลือด เพิ่มความเร็ว และอื่นๆ โจมตีก็ได้เหมือนกัน สกินยอดนิยมคือ Muse Sona ที่เป็นชุดเหมือนเทพธิดากรีกโบราณ
เกมส์ LOL
2. Frost Queen Janna
สกินชุดราชินีน้ำแข็งของ Janna เป็นหนึ่งในชุดเซ็กซี่ที่สุดของ LOL เลย แถมสกินชุดอื่นๆของ Janna ก็เซ็กซี่ไม่แพ้กัน จึงไม่แปลกที่เธอจะเป็นแชมเปี้ยนหญิงสายเวทย์ที่ท่านชายชื่นชอบ เพราะชุดของเธอนั่นเอง เวทย์ของเธอจะเป็นธาตุลม สามารถเรียกลมเรียกพายุทอร์นาโดได้ ชื่อเล่นของเธอคือ บร๊ะแม่ทอร์นาโด! แถมหุ่นก็เซ็กซี่ทอร์นาโดด้วย
เกมส์ LOL
1. Mafia Miss Fortune
นักล่าเงินรางวัลที่สวยเซ็กซี่ที่สุดแห่ง LOL นักแต่งคอสเพลย์จะนิยมแต่งเป็น Miss Fortune กันมากที่สุด เพราะชุดออกสไตล์ยุคปัจจุบันจึงแต่งไม่ยากนัก แถมยังสวยด้วย จริงๆแล้วสกินชุดโจรสลัดของเธอก็ได้รับความนิยม แต่ที่ฝรั่งชอบเป็นชุดมาเฟีย
เกมส์ LOL
สุดท้ายเรามีอัลบั้มภาพรวมฮิตคอสเพลย์สาวๆจาก LOL มาให้ชมกันที่ด้านล่าง
 