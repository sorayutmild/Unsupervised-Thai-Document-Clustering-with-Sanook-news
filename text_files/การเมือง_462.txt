พ.ต.ท.ทักษิณ แถลงการณ์ ปัด ประมุขของรัฐไทยใหม่ ขอประณามคนที่ออกป้ายสติกเกอร์ ฉบับนี้ออกมา
พ.ต.ท.ทักษิณ ชินวัตร อดีตนายกรัฐมนตรี ออกแถลงการณ์ ระบุว่า ตามที่มีบุคคลผู้ไม่ปรารถนาดีต่อบ้านเมือง ขึ้นป้ายในบริเวณถนนสีลม ในทำนองว่า ผมคือประมุขของรัฐไทยใหม่ และเป็นประธานาธิบดี นั้น ผมขอประณามการกระทำนี้ ว่าเป็นการใช้ความเท็จ จงใจใส่ร้ายป้ายสีทางการเมืองที่เลวร้ายที่สุด การกระทำดังกล่าวนี้เป็นการกระทำของผู้ไม่ปรารถนาดีต่อบ้านเมือง และต้องการสร้างความแตกแยกในแผ่นดิน ให้ขยายวงกว้างออกไปอีก บุคคลดังกล่าวนี้ กำลังเพลิดเพลินกับการทุจริตเงินภาษีของประชาชน ซ้ำร้ายยังตอกลิ่มสร้างความแตกแยกในชาติอีก ผมขอเรียกร้องให้บุคคลเหล่านี้ ยุติการกระทำเช่นนี้เสีย เพราะนอกจากจะไม่มีคนไทยเชื่อสิ่งที่พวกท่านกำลังทำ ท่านกำลังทำบาปและสร้างความแตกแยกในชาติ
คนไทยทุกคนรวมทั้ง ตัวผม และครอบครัว เทิดทูนในสถาบันชาติ ศาสนา พระมหากษัตริย์ และมีความจงรักภักดีต่อพระบาทสมเด็จพระเจ้าอยู่หัวและสมเด็จพระนางเจ้าฯพระบรมราชินีนาถ ดังนั้น ไม่มีวันที่จะมีใครคิดไปดำเนินการดังที่ระบุในข้อความใส่ร้ายดังกล่าว และขอเรียกร้องให้เจ้าหน้าที่สืบสวนหาตัวกลุ่มบุคคลที่อยู่เบื้องหลังการ กระทำดังกล่าวและนำตัวผู้กระทำผิดมาลงโทษอย่างเฉียบขาดต่อไป
 
สติ๊กเกอร์
ขอบคุณภาพ : NightMango จาก http://tweetphoto.com