เกิดเรื่องเศร้าขึ้นในวงการมวยบ้านเรา "ธนูทอง เกียรติเจริญชัย" หรือ นายนัฐพงษ์ ภูมิศรี นักมวยไทยชื่อดังวัย 21 ปี ประสบอุบัติเหตุทางรถยนต์เสียชีวิตในระหว่างเดินทางกลับบ้านที่ สงขลา เมื่อช่วงกลางดึกวันเสาร์ที่ 8 เมษายน ที่ผ่านมาสภ.คลองแงะ รับแจ้งเหตุจากศูนย์ 191 สงขลา ว.40 บริเวณโค้ง บ้านระตะ ม.3 ต.พังลา อ.สะเดา จ.สงขลา รถยนต์กระบะ สองตอนยี่ห้อ โตโยต้า หลุดโค้ง ไปชนกับ รถกระบะติดหลังคาสูงขนของ ตรวจสอบเบื้องต้นมีผู้เสียชีวิต 1 ราย บาดเจ็บ 2 ราย ทราบชื่อผู้เสียชีวิตคือ นายนัฐพงษ์ ภูมิศรี เมื่อเวลาประมาณ 22.04 น. ของวันเสาร์ที่ 8 เม.ย. ที่ผ่านมาจากการสอบสวน นายรอฝีน กาจรัตน์ คนขับรถปิกอัพ ให้การว่าขณะที่ตัวเองขับขี่รถกลับบ้านเพื่อมุ่งหน้าไปทางหาดใหญ่ จู่ๆ รถคันดังกล่าว แหกโค้งชนเกาะกลางก่อนหมุนหลายตลบ ข้ามเกาะมาพุ่งชนรถตนอย่างจัง จนทำให้รถคู่กรณีเสียหายหนักและมีคนเสียชีวิตติดคาซากรถดังกล่าวสำหรับ ธนูทอง เกียรติเจริญชัย เป็นนักมวยดาวรุ่งของ เกียรติเพชร ที่เพิ่งจะได้ชิงแชมป์ 112 ปอนด์ ของเวทีมวย ช่อง 7 สี กับ ขุนศึกน้อย ศิษย์แก้วประพล ก่อนเป็นฝ่ายแพ้คะแนนไปอย่างน่าเสียดาย เมื่อวันที่ 2 เมษายน ที่ผ่านมา ด้าน "บ่าววี" วีรยุทธิ์ นานช้า นักร้องลูกทุ่งชื่อดังที่ชื่นชอบวงการหมัดมวย ได้ออกมาโพสต์รูปพร้อมข้อความผ่านเฟสบุ๊กของตัวเอง แสดงความเสียใจของการจากไปธนูทอง เกียรติเจริญชัย พร้อมข้องความว่า “ไม่ใช่ศตรูแต่คือคู่ต่อย ..ที่มีแต่มิตรภาพ...# แพ้ชนะลงมาคุยกันตลอด เพราะเขากับวรวุฒิโตในสายมวยมาพร้อมๆกัน แต่น้องได้จากไปแล้วด้วยอุบัติเหตุ ธนูทอง เกียรติเจริญชัย ขอแสดงความเสียใจด้วย #ธนูทองเพิ่งต่อยกับวรวุฒิและเขาแพ้แต่ทำฟอร์มดี2ไฟต์หลัง และเพิ่งชิงช่อง7อาทิตย์ก่อนเอง แพ้ขุนศึกน้อย #วันนี้เขาจากไปแล้ว เสียดายฝีมือ อนาคต แต่นี่แหละชีวิต สู่สุขติน้องชาย”
ขอบคุณภาพจาก : วีรยุทธิ์ นานช้า บ่าววี