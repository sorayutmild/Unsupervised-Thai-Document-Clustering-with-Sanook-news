    สิ่งที่ผู้ใช้งาน Smart Phone ส่วนใหญ่กลัวที่สุดคือระหว่างที่ตนใช้งานอยู่แล้วมือถือเกิดค้างไม่สามารถใช้งานต่อไปได้ เมื่อเกิดเหตุแบบนี้เราควรทำอย่างไร วันนี้ Sanook! Hitech มีคำแนะนำเมื่อมือถือค้างควรจะทำอย่างไร
ใช้วิธีการ Restart หรือ Soft Reset มือถือ
 
    เป็นปกติถ้าเกิดมือถือค้างคนส่วนใหญ่มักจะใช้วิธีการ Restart เครื่อง ซึ่งถ้าเป็นเครื่องที่สามารถ ถอดแบตเตอรี่ได้ก็ไม่มีปัญหา แค่ถอดแบตฯแล้วก็เปิดเครื่องใหม่ได้ แต่ถ้า เครื่องของคุณแบตเตอรี่ถูกฝั่งในเครื่องไม่สามารถถอดได้คงต้องกดปุ่มดังต่อไปนี้

    สำหรับ Android ให้กดปุ่ม Power ค้างไว้ 10 - 20 วินาที เท่านี้เครื่องก็จะ Restart เองได้
    สำหรับวิธีการดังกล่าว มือถือบางยี่ห้ออาจจะไม่สามารถ Restart ได้ ให้กดปุ่มปรับระดับเสียง ขึ้น หรือ ลง ค้างไว้ช่วยก็จะแก้ปัญหานี้ได้เช่นกัน (มือถือ Samsung ให้กด Power + ปุ่มลดระดับเสียง ครับ)
 
    สำหรับ iPhone ให้กดปุ่ม Power และ Home ค้างไว้ 10 วินาทีเครื่องจะ Restart เอง
 
ภาพจาก wikihow.com
    ส่วน Windows Phone 8.1 หรือ Windows 10 Mobile ใช้วิธีการคือกดปุ่ม Power พร้อมกับปุ่มเพิ่มระดับเสียง
    แต่การแก้ปัญหาก่อนที่เกิดการค้างที่ง่ายที่สุด หมั่นปิดโปรแกรมของเครื่อง หรือ Restart เครื่องตอนเช้าทุกครั้งก่อนเริ่มใช้งานก็เป็นอีกวิธีหนึ่งที่จะทำให้เครื่องของคุณกลับทำงานได้ราบรื่นอีกครั้งครับ