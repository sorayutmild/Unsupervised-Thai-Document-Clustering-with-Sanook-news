10 เรื่องแปลก ที่ตัวละครเกมส์ทำเหมือนเรื่องปรกติ
อย่างที่เกริ่นไปนั่นแหละครับว่า "เกมส์ไม่ใช่ชีวิตจริง" ดังนั้นเราจึงไม่ควรเลียนแบบการกระทำบางอย่างแบบในเกมส์ เพราะว่าตัวละครในเกมส์นั้นมักจะทำจนเป็นเหมือนเรื่องปรกติไปแล้ว แต่ถ้าทำเลียนแบบเกมส์ในชีวิตจริงล่ะก็ อาจมีเรื่องมีราวไม่เหมาะสมขึ้นได้ ซึ่งในวันนี้เรามี 10 เรื่องราวการกระทำในเกมส์ 10 อย่าง ที่ตัวละครในเกมส์หลายๆเกมส์ ทำกันเหมือนเป็นเรื่องปรกติ แต่ผู้เล่นไม่ควรเลียนแบบในชีวิตจริงมาบอกกัน ดังนี้
 
1. หยิบของกินที่ตกตามพื้นมากิน
ผัวะ! พลั่ก! ตุ่บตั่บ! หลังจากตีศัตรู มอนสเตอร์ หรือทุบหม้อไหตามทางแล้ว บางทีเราก็จะเจอของกินกระเด็นออกมาและตกอยู่บนพื้น ถ้าเป็นในเกมส์ เราเห็นก็ต้องรีบไปหยิบมาแทะกินอย่างรวดเร็ว ช่วยฟื้นฟูพลังชีวิตที่เสียไป แต่ถ้าเป็นในชีวิตจริง มีใครสักคนไหม ที่เห็นอาหารตกอยู่บนพื้นถนนแล้วไปหยิบมากิน นอกจากจะดูพิลึกแล้ว คนยังมองว่ามันอดอยากที่ไหนมาวะ แถมยังสกปรกอีกต่างหาก นี่ยังดีแค่ตกมาจากศัตรูหรือหม้อไห บางเกมทุบถังขยะหรือกำแพง แล้วดันมีน่องไก่โผล่ออกมาได้อีก มันยังกินลงไปได้ ไม่เน่าแล้วหรืออย่างไร
10 เรื่องแปลก ที่ตัวละครเกมส์ทำเหมือนเรื่องปรกติ
กล้ากินป่ะล่ะ
 
2. ช่วยเหลือคนแปลกหน้าที่เพิ่งจะเจอกันทันที
ในชีวิตจริงเวลามีคนแปลกหน้ามาไหว้วานให้ช่วยทำอะไรสักอย่าง เราก็กลัวที่จะช่วยเพราะไม่ไว้วางใจ (ยกเว้นกรณีฉุกเฉิน) แต่ถ้าเป็นในเกมส์ เวลาเดินไปคุยกับตัวละครแปลกหน้า แปบเดียวก็ทำความรู้จักและช่วยเหลือกันแล้ว โดยตัวละครจะให้ช่วยทำอะไรสักอย่าง และจะมอบของตอบแทนให้ (เรียกกันว่า Quest) ทั้งๆที่ไม่ได้สนิทกัน แถมไม่รู้ด้วยว่ามันจะให้ของตอบแทนเราจริงไหม แต่ตัวละครเกมส์ก็ตบปากรับคำช่วยเหลืออย่างดี ถ้าเป็นในชีวิตจริงใครจะกล้า เพราะโอกาสโดนหลอกสูง ขนาดเป็นคนรู้จักกันบางทียังไม่อยากจะช่วยเลย เหอๆ
10 เรื่องแปลก ที่ตัวละครเกมส์ทำเหมือนเรื่องปรกติ
คุยกันครั้งแรก ก็สั่งให้ตูทำนั่นนี่แล้ว
 
3. ฆ่าคนฆ่าสัตว์ราวกับมดแมลง
การฆ่ากันในเกมส์นั้นเป็นเรื่องปรกติมากๆ เกมส์ส่วนมากเราจะฆ่าศัตรูทิ้งเป็นเข่งเหมือนไม่ใช่เรื่องใหญ่อะไร แถมฆ่าแล้วยังได้ Exp เพิ่มความสามารถและเงินมาไว้ซื้อของต่างๆอีก แล้วศัตรูก็ยังมีออกมาให้ฆ่ากันเรื่อยๆ ฆ่าเสร็จศพก็หายไปราวกับไม่มีอะไรเกิดขึ้น ถ้าเป็นในชีวิตจริง การจะฆ่าอะไรสักตัวมันไม่ใช่เรื่องเล็กๆ ขนาดแค่ฆ่าหมาแมวข้างถนนยังถือว่าเป็นความผิดเลย ที่พอจะฆ่าได้แบบไม่ผิดอะไรก็มีแค่พวกมดและแมลงเท่านั้น แต่มันก็บาปอยู่ดี
10 เรื่องแปลก ที่ตัวละครเกมส์ทำเหมือนเรื่องปรกติ
ฆ่าแล้วก็เอาไปซ่อน ไม่มีใครรู้
 
4. โชว์เลวเต็มที่ เผยนิสัยที่แท้จริง
ข้อนี้เป็นพฤติกรรมที่เกมเมอร์บางคนจะแสดงธาตุแท้ของตัวเองออกมา เวลาที่เล่นเกมออนไลน์เท่านั้น แต่จะไม่แสดงออกเวลาอยู่ในชีวิตจริงๆ บางคนชีวิตจริงเป็นคนเรียบร้อยนิสัยดี แต่พอเล่นเกมออนไลน์เท่านั้นแหละ เกรียนแตก หยาบคาย พวกแมนๆก็โชว์แต๋วเล่นเป็นหญิง เผยนิสัยที่ไม่เคยแสดงให้ใครรู้มาก่อนออกมาเต็มที่ เพราะในเกมออนไลน์คนอื่นไม่มีใครรู้ตัวจริงของกันและกัน ก็เลยโชว์ความเลวออกมาได้เต็มที่แบบไม่กลัวใคร
10 เรื่องแปลก ที่ตัวละครเกมส์ทำเหมือนเรื่องปรกติ
เจอกันตัวจริง กล้าปากดีแบบนี้เปล่าเหอะ
 
5. กินยามั่วซั่วโดยไม่กลัวอะไร
จะมียาอะไรเป็นยาวิเศษเท่ากับยาในเกมส์อีกล่ะ กินปุ๊ปหายปั๊ป ไม่มีผลข้างเคียงใดๆ กินเท่าไหร่ก็ได้ กินเยอะๆก็ไม่มีผลเสียอะไร ถ้าในชีวิตจริง แค่กินยาผิดประเภทก็ไม่ดีแล้ว ยิ่งกินเยอะเกินไปอาจตายเอาได้ง่ายๆ แถมกินแล้วก็ใช่ว่าจะหายทันที ยาบางตัวมีผลข้างเคียงอีก ดังนั้นในชีวิตจริงการกินยาเยอะไม่ใช่ว่าดี ออกกำลังกาย รักษาสุขภาพดีกว่าเยอะ
10 เรื่องแปลก ที่ตัวละครเกมส์ทำเหมือนเรื่องปรกติ
อันนี้ไม่ได้กิน แต่ฉีดเข้าเส้นเลย
 
6. ใส่ชุดแต่งกายไม่เหมาะกับสภาพอากาศ หรือสถานที่
เกมเดี๋ยวนี้ โดยเฉพาะตัวละครหญิง มักจะนุ่งน้อยห่มน้อยเอาใจเกมเมอร์ชาย แต่ถ้าวัดกันตามความจริง ใครมันจะนุ่งน้อยห่มน้อยไปได้ทุกที่ แต่ในเกมทำได้ เราจะเห็นตัวละครเกมนุ่งน้อยๆไปสู้ในเขตหนาวๆเป็นน้ำแข็งอุณหภูมิติดลบ โดยไม่หนาวเลย ส่วนบางเกมส์ก็ใส่เกราะซะเต็มยศ แต่ไปสู้กันทะเลทรายไม่ก็ภูเขาไฟ โดยที่ไม่ร้อนเลย ถ้าเป็นชีวิตจริง ใครจะทำ?
10 เรื่องแปลก ที่ตัวละครเกมส์ทำเหมือนเรื่องปรกติ
หนาวคืออะไร? ผมไม่รู้จัก
 
7. รื้อถังขยะ ทุบหม้อไห ค้นและขโมยของตามที่ต่างๆ
โดยเฉพาะพวกเกมแนว RPG หรือแอคชั่นผจญภัยต่างๆ ตัวเอกของเกมส์เที่ยวไปรื้อหาไอเทมตามจุดต่างๆ ไม่ว่าจะเป็นหม้อไห กล่อง ลัง ชั้นวางของ และแม้แต่ถังขยะ ตามบ้านคนอื่น ไม่ก็สถานที่ราชการ โดยที่ไม่มีใครว่าไม่มีใครจับ (มีแค่บางเกมที่โดนจับ) บางทีเข้าบ้านคนอื่นรื้อตู้เสื้อผ้าเจอชุดเกราะ ก็เอามาใส่ต่อโดยไม่คิดอะไร แล้วชีวิตจริงล่ะ ใครจะทำ แค่ก้าวเท้าเข้าบ้านคนอื่นโดยไม่ขออนุญาตก็โดนข้อหาบุกรุกแล้ว
10 เรื่องแปลก ที่ตัวละครเกมส์ทำเหมือนเรื่องปรกติ
ชีวิตจริง แค่เข้าบ้านเขาก็โดนถีบออกมาแล้ว
 
8. รับของจากคนแปลกหน้า
มีเกมแนว RPG หลายเกมไม่น้อย ที่เวลาไปคุยกับ NPC ต่างๆก็ได้ของมาแล้ว โดยที่ยังไม่ได้ช่วยเหลือหรือทำอะไรให้เลยด้วยซ้ำ โดยเฉพาะตอนเริ่มเกมใหม่ๆ มักจะได้ของจาก NPC ต่างๆเยอะ เอาเข้าจริงๆในชีวิตจริง คนอื่นๆจะรู้เหรอว่าเราเป้นพระเอกกำลังไปปราบมาร แล้วให้ของกับเราง่ายๆและตัวเราก็ใช่ว่าจะกล้ารับของจากคนอื่นๆๆเหมือนกัน บางทีมันอาจเป็นของโจรหรือไม่ก็วางยาพิษเราก็ได้ ใครจะไปรู้
10 เรื่องแปลก ที่ตัวละครเกมส์ทำเหมือนเรื่องปรกติ
มันให้ของกันง่ายเกินไปรึเปล่าเนี่ย
 
9. เดินทางสำรวจไปทั่ว เผื่อเจอของน่าสนใจ
เวลาเราเล่นเกมส์ RPG หรือเกมส์ผจญภัย คนเล่นมักจะมีนิสัยแบบว่าต้องสำรวจเส้นทางให้ทั่ว เผื่อจะเจอความลับหรือไอเทมอะไรซ่อนอยู่ ซึ่งมันก็มีแค่ในเกมเท่านั้นแหละ ในชีวิตจริง เวลามีภารกิจอะไรสักอย่าง ใครมันจะเดินออกนอกเส้นทางไปที่อื่นก่อนล่ะ เขาก็ต้องมุ่งหน้าไปจุดหมายเลย จะมีใครไปนอกเส้นทางเพื่อหวังไอเทมลับ หรือเหตุการณ์ลับกัน นอกจากจะไม่เจออะไรดีๆแล้ว อาจเจอดราม่าไปไม่ทันเวลาอีกต่างหาก
10 เรื่องแปลก ที่ตัวละครเกมส์ทำเหมือนเรื่องปรกติ
ชีวิตจริงมันจะมีเหรอ เดินผิดทางแล้วเจอของวางไว้หราแบบนี้
 
10. ยอมตายดีกว่าใช้ของเปลือง
ไอเทมนั้นหายาก แต่ตายแล้วเริ่มใหม่ได้ตลอด นี่คือความคิดของคนเล่นเกมส่วนใหญ่ ที่ยินดีที่จะให้ตัวละครตามมากกว่ายอมสิ้นเปลืองใช้ไอเทมฟื้นพลังให้กับตัวเอง เพราะตายแล้ว มันกด Continue เริ่มเกมใหม่ได้ตลอดไง แต่พวกไอเทมต่างๆ ใช้ไปแล้วก็เอากลับมาไม่ได้แล้ว นอกจากหาใหม่ซื้อใหม่ คนเล่นก็เลยมักจะงกไม่ยอมใช้ของกันนั่นเอง แต่ในชีวิตจริงๆ เงินทองของนอกกายใช้เต็มที่ เพราะเรามีชีวิตเดียว ตายแล้วเอาไปด้วยไม่ได้
10 เรื่องแปลก ที่ตัวละครเกมส์ทำเหมือนเรื่องปรกติ
ยาไม่ใช้เฟ้ย! เปลือง ตายแล้วเดี๋ยวเริ่มใหม่ได้
 