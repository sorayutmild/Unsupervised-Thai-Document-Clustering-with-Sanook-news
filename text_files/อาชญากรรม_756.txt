จับดาราสาว 7 สี อดีตดาวมหาวิทยาลัย เจอยาอี 5 เม็ดซุกในกระเป๋า "น้องแนน" ตร.จับดาราตัวประกอบได้ขณะกดเอทีเอ็มย่านลาดพร้าว ค้นตัวเจอยาอีซ่อนอยู่ในกระเป๋า เจ้าตัวอ้างไม่รู้ยาอีมาอยู่ได้ยังไง พร้อมทั้งขอร้องอย่าทำข่าวเลยเพราะหนูไม่ใช่ดาราดัง เมื่อเวลา 00.01 น. วันที่ 12 ส.ค. ชุดจู่โจม สน.โชคชัย ได้เข้าจับกุมตัว น.ส.ปรียา หรือแนน บุญฉลวย อายุ 26 ปี อยู่บ้านเลขที่ 170/120 ถ.พหลโยธิน แขวงสายไหม เขตสายไหม กทม. ขณะกำลังกดเงินที่ตู้เอที เอ็ม ธนาคารกรุงเทพ จำกัด ใกล้สำนักงานเขตลาดพร้าว ถ.นาคนิวาส แขวงและเขตลาดพร้าวจากการตรวจค้นในกระเป๋าถือพบยาอี จำนวน 5 เม็ด ซุกซ่อนอยู่ในกระเป๋าถือจึงควบคุมตัวนำส่ง ร.ต.ท.ยุทธชาญชัย เดชพุดชา ร้อยเวรสอบสวนสน.โชคชัย ดำเนินคดีในข้อหามียาเสพติดประเภท 1 ไว้ในครอบครอง โดยในเบื้องต้นผู้ต้องหาให้การปฏิเสธว่ายาเสพติดดังกล่าวไม่ใช่ของตนเอง ซึ่งเจ้าหน้าที่จึงได้ควบคุมตัวไว้ในห้องขังเพื่อนำส่งศาลต่อไป
จากการสอบสวนเบื้องต้นน.ส.ปรียาให้ การปฏิเสธ อ้างว่ายาเสพติดดังกล่าวไม่ใช่ของตน และไม่ทราบว่ายาอีมาอยู่ในกระเป๋าถือของตนได้อย่างไร เจ้าหน้าที่จึงแจ้งข้อหามียาเสพติดประเภท 1 (ยาอี) ไว้ในครอบครอง ก่อนควบ คุมตัวไว้ดำเนินคดี และส่งฟ้องศาลต่อไปผู้สื่อข่าวรายงานว่า จากการตรวจสอบที่สน.โชคชัย พบน.ส.ปรียายังคงถูกควบคุมอยู่ในห้องขังบนโรงพัก เมื่อสอบถามรายละเอียดการจับกุมจากเจ้าหน้าที่ตำรวจ กลับด้รับการปฏิเสธที่จะให้ข้อมูลในการจับกุม โดยอ้างว่าผู้ต้องหาให้การปฏิเสธ จึงไม่สามารถให้ข้อมูลได้ขณะที่สิบเวรนำบันทึกจับกุมให้น.ส. ปรียาเซ็นรับทราบข้อหาภายในห้องขังนั้น เมื่อน.ส. ปรียาเห็นผู้สื่อข่าวพยายามหลบหน้าหลบตา พร้อมทั้งตะโกนออกมา "หนูไม่ใช่ดาราดัง อย่าทำข่าวหนูเลย"รายงานข่าวแจ้งว่า สำหรับน.ส.ปรียา หรือแนน บุญฉลวย เคยได้รับตำแหน่งดาวมหา วิทยาลัย ปี 2543 สถาบันการศึกษาแห่งหนึ่ง และเป็นดาราตัวประกอบละครทีวีของช่อง 7 สี ด้วย