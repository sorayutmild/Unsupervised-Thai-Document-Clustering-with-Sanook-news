ถูกจับตามาโดยตลอดตั้งแต่มีกระแสข่าวลือของคู่นางเอกสาว แมท-ภีรนีย์ คงไทย กับพ่อหม้ายป้ายแดง สงกรานต์ เตชะณรงค์ ถึงความสัมพันธ์ ซึ่งก่อนหน้านี้ทางด้านฝ่ายชายได้ออกมายอมรับแล้วว่ากำลังศึกษาดูใจกันอยู่จริง พร้อมยืนยันว่านางเอกสาวไม่ได้เป็นมือที่สามทำให้ต้องหย่าขาดจากอดีตภรรยา แอฟ-ทักษอร ภักดิ์สุขเจริญ แน่นอน
ล่าสุด วันนี้ (7 พ.ย.) แมท ภีรนีย์ ได้ออกมาเปิดใจถึงเรื่องราวทั้งหมดให้ฟังเป็นครั้งแรกใน งานเปิดตัวศูนย์การค้า เดอะ มาร์เก็ต แบงคอก พร้อมชี้แจงถึงทุกข้อสงสัยที่หลายคนยังคงคาใจให้ฟังชัดๆ อีกด้วย
 "วันนี้แมทตั้งใจมาพูดทุกอย่าง ครั้งเดียวและครั้งสุดท้าย ก่อนหน้านี้ที่ไม่ออกมาพูด เพราะไม่มีอีเว้นต์จ้างแค่นั้นเอง ไม่ได้แอบซ่อนอะไร และที่คนว่าเยอะๆ คงเป็นเรื่องที่ว่าทำไมต้องโกหก ในการสัมภาษณ์ครั้งนั้นว่าไม่รู้จักพี่เขาเป็นการส่วนตัว ยังยืนยันคำเดิมว่าไม่รู้จักเป็นการส่วนตัวจริงๆ แต่ไม่ได้พูดออกไปหมด เพราะตอนนั้นเราไม่พร้อมและกลัว เรากลัวว่ามันจะเกิดเรื่องเหมือนตอนนี้แหละ ถ้าตอนนั้นข่าวมันออกไป หรือเล็ดลอดออกไปก็รู้ว่าต้องซวยแน่ๆเลย พี่เขายังไม่เสร็จธุระของพี่เขา เราก็เลยไม่ได้บอกว่าพี่เขาเข้ามา
รู้จักกันจริงๆ ตอนไหน ?
"ช่วงหลังๆ มาแล้ว ที่เขาบอกว่าไปฟิตเนส แมทไม่อยากแก้ตัวว่ามันเป็นเรื่องบังเอิญ แต่แมทรู้สึกว่า แมทก็คุยกับพี่เขาว่าวันนี้คุยกันตรงๆ ไปเลย แมทว่าพี่เขามีความสามารถพอที่จะไปตามหาว่าเราอยู่ที่ไหน เราไม่ได้ตั้งใจว่าเราจะต้องคบกันคนนี้แล้ว พูดคุยกับคนนี้ อย่างที่ให้สัมภาษณ์ไป แมทพูดทุกอย่าง ไม่เคยโกหกว่าไม่มีใครเข้ามา มีคนเข้ามาเยอะมากมาย และที่บอกว่าจะจับพี่เขารวย แมทถามพี่เขาแล้วว่ามีหมื่นล้านเหมือนในข่าวจริงรึเปล่า เขาก็บอกว่าไม่จริง เลยไม่คิดจะจับเพราะเขารวย"
ความสัมพันธ์กับสงกรานต์ตอนนี้คือระดับไหน ?
"เหมือนที่พี่เขาให้สัมภาษณ์ล่าสุดค่ะ ว่าตกลงว่าจะลองดูกันว่าเป็นยังไง ยังไม่ได้เป็นแฟนค่ะ แต่ยอมรับว่าให้โอกาสพี่เขา คืออย่างที่บอกไป หลังจากนั้นเขาก็ทำให้แมทรู้ว่าเขาทำธุระของเขาเรียบร้อยแล้ว ส่วนเรื่องที่นอร์เวย์ คือคุณย่าเพิ่งเสียช่วงต้นปี และแมทต้องไปจัดการเอกสารที่นั่น และไม่ได้มีเวลาว่างทุกวันนะ แต่ก็มีเวลาว่างและพี่เขาจะมานอร์เวย์ ซึ่งตอนนั้นพี่เขาก็บอกว่าเสร็จธุระของเขาแล้ว แมทอาจจะคิดตื่นไปตรงที่ว่า พี่เขาเรียบร้อยทุกอย่างแล้ว แต่คนทั้งประเทศไม่รู้ มีคนรู้แค่คนส่วนตัว หรือคนภายในเราก็เลยรู้สึกว่าเราไม่ได้ทำผิดเท่านั้นเอง ก็รู้สึกว่าถ้าเกิดอยากจะมา แมทรู้สึกว่าตัวเองคือผู้หญิงที่ยืนอยู่สวยๆ ไม่ได้เกาะขาร้องขอพี่มาหาหนูหน่อย"
ประโยคที่พูดว่าเสร็จธุระของพี่เขาแล้วหมายถึงเรื่อง ทะเบียนสมรสใช่ไหม ?
"ทุกคนน่าจะทราบอยู่แล้วค่ะ ว่ามันหมายถึงยังไง"
หลายคนมองว่า ไทม์ไลน์ของเราเป็นสาเหตุหนึ่งที่เขาจดทะเบียนหย่าเร็วขึ้น ?
"ตรงนี้อยู่ที่วิจารณญาณของทุกคนเลยค่ะ แมทไม่มีสิทธิ์ทำให้ใครเชื่อหรือไม่เชื่ออะไร"
ในช่วงนั้นเขายังไม่เสร็จธุระแต่ทำไมเรายอมพูดคุย ?
"ก็ไม่ได้พูดคุยจริงจัง ลึกซึ้ง บ่อยครั้งอะไรทั้งสิ้นค่ะ"
ตอนเขาจีบเรา ถามไหมว่าหย่ารึยัง ?
"รู้เท่าทุกคนเลยค่ะ ไม่เคยถามหรือก้าวก่ายเรื่องส่วนตัวของพี่เขา คือ แมทเป็นสาวห้าวสาวแสบอยู่แล้ว แมทรู้สึก ณ ตอนนั้นว่า ถ้าพี่เขาจะหน้าด้านพอที่จะเข้ามา แมทก็ไม่สน เพราะแมทก็เป็นคนห้างเป้งของแมทอยู่แล้ว แมทไม่ได้รู้สึกว่าแมท ทำผิด อีกอย่างนึงคือเรื่อง พี่แพท มันค่อนข้างกระทบกระเทือนจิตใจแมทมาก ค่อนข้างเป็นห่วงความรู้สึกของพี่แพท ไม่อยากให้ทุกคนพูดว่า แมทเลิกกับใครเพราะใคร ส่วนทางฝั่งพี่สงกรานต์ ที่คนจะคิดว่าแมทไปเป็นมือที่3 หรือไม่ แมทไม่แก้ตัวแล้ว แล้วแต่ทุกคนจะพิจารณาเลยค่ะ คนอคติ ต่อให้แมทพูดยังไงก็ดูเป็นคนเลวอยู่ดี เลยไม่ขอพูดถึงตรงนั้นแล้ว แต่แมทจะพูดแมทจะเคลียร์ เพื่อให้ทุกคนเข้าใจ"
"แมทมีปัญหากับพี่แพท ก่อนจะเจอพี่สงกรานต์แล้ว ถ้ามันเป็นวาระแห่งชาติ ก็อยากจะเชิญชวน เพื่อนๆ ทุกคนทั้งทางฝั่งพี่แพทและแมท มาให้สัมภาษณ์ ถ้ามันเป็นไปได้ แต่มันเป็นไปไม่ได้ คือแมทมีปัญหากับพี่แพท ก็ปรึกษาเพื่อนเขา และเพื่อนแมท แต่มันไปต่อไม่ได้จริงๆ ไม่ใช่ว่าไม่เสียใจ มันไปต่อไม่ได้ ผู้หญิงทุกคนก็มีจุดมุ่งหมายไม่เท่ากัน"
"ทุกคนอาจจะอยากเป็นผู้บริหาร แต่เป้าหมายของแมท พอแล้ว มาไกลเกินฝันในอาชีพของแมท มีเงินพอแล้ว และแมทก็เป็นที่รู้จักพอแล้ว คนไม่ได้ชอบแมทที่หน้าหวาน หน้าสวยทุกคนเห็นแล้วเอ็นดู เป็นคนแมนๆ ห้าวเป้ง ลุยๆ เท่านั้นเขาถึงจะรู้สึก ก็พยายามพิสูจน์ตัวเองด้วยผลงาน แมทคิดว่าแมทไม่เคยทำอะไรไม่ดี ทีนี้ เรื่องของพี่แพทไม่ใช่เรื่องมือที่สาม ไม่ใช่พี่สงกรานต์ ไม่มีใครเกี่ยวเลย เป็นเรื่องคนสองคนแมทเดินมาถึงขนาดนี้แล้ว มันไม่สามารถกลับไปได้แล้วค่ะ"
อะไรทำให้เราเปิดหัวใจคุยกับสงกรานต์ ตอนเขามาคุย ?
"แม่ก็ถาม คนรอบข้างก็ถาม แมทก็ตอบไม่ได้จริงๆ เหมือนมันถูกใจ เป็นเรื่องที่เราไม่ต้องมีเหตุผลอะไร ที่มันต้องมีเป็นข้อๆ แม่ก็ถามประโยคไหนที่แมทไปประทับใจพี่เขา แมทเสพข่าวเท่าทุกคนที่มองว่าเขาไม่ดีอย่างนั้นอย่างนี้ แต่คือแมท รับฟังแต่ไม่ได้ตัดสินไงคะ เขาอาจจะไม่ดีกับคนอื่น แต่เขาดีกับเราทำไมเราจะต้องไม่ดีกับเขา"
ไม่กลัวอนาคตข้างหน้าใช่ไหม ?
"ไม่กลัวอนาคตข้างหน้า เพราะแมทไม่ได้ยึดติดไงคะ คนแต่งงานมา 20-30 ปีสุดท้ายเลิกก็มี คนเจอกัน 2-3 เดือนแต่งงานไปอยู่กันจนแก่เฒ่าก็มี แมทคบมา 14 ปีไม่เคยคิดเลยว่าจะเลิก แมทคิดเสมอว่านี่แหละคือเป้าหมายครอบครัวของแมทแล้ว แต่สุดท้ายมันก็ไม่ใช่"
สาเหตุเลิกกับแพทเพราะเรื่องแต่งงานด้วยรึเปล่า ?
"ก็มีส่วนค่ะ พูดตรงๆ เลยว่ามีส่วน"
เรามองกับสงกรานต์ ถึงขั้นแต่งงานเลยไหม ?
"ไม่มองถึงขั้นแต่งงานแน่นอนค่ะ"
อะไรที่ทำให้รู้สึกว่าเขาจีบเราแล้ว ?
"อันนี้ต้องถามเขารึเปล่าคะ"
เราเล่นฟิตเนสก่อนเขาจะเข้ามาใช่ไหม ?
"แน่นอนค่ะ แมทก็คิดเข้าข้างตัวเองไปอย่างนี้เพราะเราไม่ได้เป็นคนวิ่งไปหาเขา"
ที่เขาโพสต์ข้อความขอโทษเรา ?
"แมทตื่นมาก็ตกใจเหมือนกันค่ะ"
คุณแม่ว่ายังไงบ้าง ?
"ตั้งแต่พี่เขาเข้ามาแรกๆ ก็ได้บอกทุกคนเลย ผู้ใหญ่ที่ช่อง แม่ เพื่อนๆ ที่สนิท เพราะเรารู้อยู่แล้วว่าถ้าเกิดอะไรขึ้นมาเราเป็นผู้หญิงมีแต่ซวยกับซวย เสียกับเสีย มีคนรู้เห็นมาตลอด แต่อย่างที่บอกไม่มีอะไรจะแก้ตัวจริงๆ นอกจากมั่นใจว่าพี่เขา เรียบร้อยแล้ว"
เรียกว่ารักครั้งนี้ขัดใจแม่เลยรึเปล่า คุณแม่สนับสนุนหรือเตือนสติยังไงบ้าง ?
"แม่เขารู้อยู่แล้วว่าเรื่องราวมันเป็นยังไง แม่เขาก็เป็นห่วง แม่รู้สึกว่าทุกคนทั้งประเทศ ถ้าเรื่องนี้ถ้ามันไม่ใช่พี่สงกรานต์ เตชะณรงค์มันก็คงจะไม่ออกมารูปแบบนี้หรอกค่ะ พูดตรงๆ ทุกคนมองเขาเป็นคนแย่"
“สรุปเลยได้ไหมคะเพราะมันไม่มีอะไรจะพูดแล้ว ตอนนี้ยังไม่ได้คบกันเป็นแฟน แต่ว่าศึกษาดูใจกันอยู่อย่างที่พี่เขาพูด อนาคตข้างหน้าจะเป็นยังไง ก็ขอบคุณทุกคนที่เป็นห่วง สำหรับคนที่เสียดาย ที่บอกว่าแมทไม่เคยทำเรื่องเสียๆมา แต่จะมาเสียตอนนี้ ก็คือน้อมรับทุกคำเตือน คำเป็นห่วง แมทไม่ได้ปล่อยมันทิ้งขว้าง แมทเก็บมันมาใส่ใจ แมทก็ต้องให้พี่เขาพิสูจน์ว่าพี่เขาเป็นคนยังไงที่ตอนนี้เรายอมรับแล้วว่าเรายอมเปิดใจกับพี่เขาแล้วฉะนั้นมันเป็นหน้าที่ของเราที่เราจะดูเขาว่าเขาจะพิสูจน์ตัวเองยังไง หลังจากนี้ถ้าแมทเสียใจก็ให้มายำแมทตอนนั้นแล้วกัน แมทน้อมรับ ก็ปล่อยให้น้ำตาเช็ดหัวเข่าของแมทไปเอง ถ้าแมทจะมีความสุขก็ช่วยกันดีใจกับแมทด้วยนะคะ แค่นี้พอแล้วข้างหน้าแมทไม่รู้ว่าอนาคตจะเป็นยังไง"
ได้มีโอกาสเจอครอบครัวของสงกรานต์หรือยังเหมือนมีข่าวว่าได้เจอกันแล้ว ?
"ไปโบนันซ่าก็ไม่จริงค่ะ ยังไม่เคยไป"
กับข่าวว่าเราควงกันไปไหนมาไหนด้วยกันบ่อย คนโซเชียลไปเจอที่นั่นที่นี่ ?
"ใช่ๆ เรื่องที่เจอเป็นจริงหมดเลยค่ะ หมายถึงว่าตอนที่พี่เขาเสร็จธุระของพี่เขาเรียบร้อยแล้ว เราไปไหนมาไหนแบบธรรมชาติมาก ไม่เคยปิดบัง ไม่เคยหลบซ่อน ใส่แว่น ใส่หมวก ไปรับที่คอนโด ไปเที่ยวโบนันซ่าไม่เคยเป็นอย่างนั้นเลย"
ไปเจอครอบครัวสงกรานต์เป็นยังไงบ้าง ?
"ผ่านไปสวัสดีคุณพ่อเฉยๆ ค่ะ”

คุณพ่อท่านว่าอย่างไรบ้าง ?
"ก็ไม่มีอะไรค่ะ"
มิ้นต์โดนกระแสโจมตีว่าเป็นแม่สื่อให้เรา ?
"ขอโทษน้องมิ้นต์ด้วย (ยกมือไหว้) ถึงคราวซวยของน้องจริงๆ ขอโทษน้องกับขอโทษแม่เมย์นะคะ แมทเป็นคนทำให้น้องซวยจริงๆ ยอมรับเลย ขอโทษน้องแล้วขอโทษน้องอีก ขอพูดตรงนี้ครั้งสุดท้ายแล้วเลิกด่าน้องได้แล้ว น้องไม่เคยแม้แต่จะพาไปบอกว่าแมท นี่พี่สงกรานต์นะคะ พี่สงกรานต์คะนี่แมทนะคะ แม้แต่แค่นี้ก็ยังไม่เคย จะมาเป็นแม่สื่อแม่ชักไม่ใช่เลย ไม่เคยเจอกัน พร้อมกัน ไม่เคยเลยค่ะ"
แต่เราเล่าให้มิ้นต์ฟังตลอดใช่ไหม ระหว่างที่สงกรานต์เขาเข้ามา ?
"ไม่เล่าค่ะ ไม่มีใครรู้"
เพื่อนแก๊งเฟอร์บี้ไม่รู้เรื่อง ?
“ไม่รู้เรื่องค่ะ เพื่อนที่แมทพูดคือเพื่อนนอกวงการ แมทมีเพื่อนนอกวงการที่สนิทกันมาก แก๊งเฟอร์บี้ก็สนิทประมาณหนึ่ง เพียงแต่ว่าอันนี้เป็นเรื่องส่วนตัวมากๆ ก็จะบอกกับผู้ใหญ่แล้วก็เพื่อนที่สนิ๊ท สนิทจริงๆ"
ทำไมเราถึงเลือกบอกผู้ใหญ่กับเรื่องรักครั้งนี้ เพราะมันแค่เริ่มต้น หรือว่าเราคาดการณ์อยู่แล้วว่ามันจะเป็นอย่างนี้ ?
"ก็ให้เหตุผลไปแล้วไงค่ะว่าคนมันจะซวย เราก็ต้องบอกไว้ก่อน เราต้องกันตัวเองไว้ก่อนให้ผู้ใหญ่ทุกคนช่วยกันเรา ไม่ใช่ว่าอยู่ดีๆ พี่ๆ ทุกคนขา พี่สงกรานต์มาจีบค่ะ อย่างนี้เหรอจะให้แมทพูดอย่างนี้เหรอ"
เรารู้สึกยังไงบ้างที่เหตุการณ์แบบนี้เกิดขึ้นกับเรา ?
"เสียใจมากค่ะ ร้องไห้ทุกคืนทุกวันบอกเลย"
คอมเมนต์แรงมาก ?
"คอมเมนต์แรงมาก อยากด่ากลับมากค่ะ"
แต่เราก็มีตอบกลับเหมือนกัน ?
"อย่างที่บอกเลยคือเขามาด่าแมทว่าเป็นมือที่ 3 มาด่าหยาบๆ คายๆ เอ้า... มาด่ากันคุณรู้เรื่องจริงอะไรบ้าง ถ้ารู้เรื่องจริงนี่แมทหงอแน่นอน เรื่องจริงแมทจะไปตอกกลับเขาได้ยังไง พูดแล้วขึ้นเลยเนี่ย เดี๋ยวเอาอารมณ์ลงก่อน (หัวเราะ)"
ที่ผ่านมาเราก็ร้องไห้มาตลอดทุกคืน เสียใจกับสิ่งที่เกิดขึ้น ?
"อันนั้นจริงๆ พูดเล่นค่ะ พูดเวอร์ใส่ไข่ให้สนุกเฉยๆ ก็ต้องไห้จริงๆ ก็แบบเสียใจ"
กระแสต่างๆ ที่ผ่านมา จริงๆ แล้วเราก็เตรียมรับมือไว้แล้วว่ามันจะเกิดขึ้นแบบนี้ ?
"ไม่ได้เตรียม เพราะอย่างที่บอกว่าเราเป็นคนอย่างนี้ แค่รู้สึกว่าเรารู้สึกไม่ผิด เราก็อาจจะคิดตื้นไป พอรู้สึกไม่ผิดเราก็เลยไม่ใส่ใจอะไร"
อยากจะพูดอะไรถึงคนที่วิจารณ์เราแรงๆ ?
"ไม่มีอะไรจะพูดแล้วค่ะ พูดกันไปเลยค่ะ ไม่เป็นไรแมทเข้าใจ"
มันมีผลกระทบกับภาพลักษณ์หรือเรตติ้งละครเราไหม ?
"ไม่กระทบค่ะ เพราะได้คุยกับที่ช่อง และพี่หน่อง ไว้แล้ว ทุกคนก็เข้าใจว่า เราคือผู้บริสุทธิ์"
ละครจะเลื่อนไหมพอมีกระแสเราแบบนี้ ?
"ไม่เลื่อนค่ะ แมทเห็นข่าวก็ตกใจ แมทเพิ่งคุยกับพี่หน่องไป ฝากด้วยอีกอย่างคือที่มันเห็นข่าวโหมให้ไฟลุกด้วย ก็คือเล่นข่าวกันไม่หยุดเสียที ข่าวเก่าๆก็ขุดกันมาอยู่ได้ ก็เข้าใจแหละว่ามันขายได้ คนเข้ามาด่ากันเป็นพันๆ เรื่องอะไรที่จะไม่เอามาเล่นล่ะ มันเป็นเรื่องปกติอยู่แล้ว ละครก็จะถ่ายคิวสุดท้าย 23 ธันวาคมนี้ มันมีซีจีเยอะมาก เราวางไว้อยู่แล้วว่าจะออกอากาศช่วงเดือน 3-4 มันไม่ได้มีการเลื่อน ทุกอย่างเป็นไปตามแพลนที่วางไว้"
ถ้าย้อนเวลากลับไปได้เราก็ยังจะคุยกับสงกรานต์ไหม เรารู้สึกไหมว่าเราพลาด ?
"เราเลือกแล้วเราต้องรับผิดชอบในสิ่งที่เราทำต่อ"
เพื่อนๆ ในแก๊งมีการให้กำลังใจกันยังไงบ้าง ?
"แมทขอโทษน้องมิ้นต์คนเดียว แต่เพื่อนคนอื่นๆ ไม่ เราอยู่ในวงการนี้มันเลี่ยงไม่ได้ที่เขาจะโดนถามไปด้วย แต่ทุกคนเข้าใจ ส่วนใหญ่ทุกคนก็จะให้กำลังใจกัน"
จะลำบากใจไหมจากนี้เวลาที่เจอแอฟ ?
"ไม่หรอกค่ะ"
คุณแม่มีอะไรจะพูดไหม ?
"แม่ไม่พูดดีกว่าค่ะ แม่ไม่เกี่ยว ทุกอย่างมาลงที่แมทเลยค่ะ"
ได้ออกมาพูดวันนี้เราสบายใจขึ้นไหม ?
"สบายใจมากค่ะ เมื่อวานไม่ได้เตรียมตัวมาพูดอะไร ให้พูดอีกกี่ครั้งก็พูดแบบนี้ค่ะ"
ยังไงก็จะขอเดินหน้าต่อ ?
"ค่ะ แต่ว่ายังไม่ได้คบกันนะคะ ยังต้องรอดูพี่เขาก่อนว่าพี่เขาโอเคหรือเปล่า ไม่ใช่อยู่ดีๆ จะให้แมทไปคบกับใครก็ได้"
เท่าที่คุยกันอยู่พี่เขาโอเคไหม ?
"เรายังไม่ได้สนิทสนมกันจนถึงขั้นที่จะตัดสินได้ ก็ขอดูแปบนึง ต่อไปถ้าจะเสียใจก็ แมทเลือกแล้วนะ ตัวเองเป็นคนเลือกเอง เสียใจเองนะ ยอมรับเองนะ แค่นี้จบ พอ"
ทำไมวันนั้นถึงบอกว่าไม่รู้จักสงกรานต์ ยืนยันว่าไม่รู้จักจริงๆ ใช่ไหม ?
"จ้าาาา (ลากเสียง) บอกไปแล้วจ้า ไปย้อนดูที่ต้นคลิปจ๊ะ"
อ่านข่าว สงกรานต์-แมท คลิกเลย!
 