ผู้ประกันตนมาตรา 33 ลงทะเบียนกับสำนักงานประกันสังคมทางออนไลน์เพื่อขอเงินชดเชยกรณีว่างงานจากเหตุสุดวิสัย และการแพร่ระบาดของไวรัสโควิด-19 รับเงินสูงสุด 8,000 บาท
หลังจากที่สำนักงานประกันสังคมมีมติเยียวยาผู้ประกันตนมาตรา 33 ที่ได้รับผลกระทบจากการแพร่ระบาดของไวรัสโควิด-19 จนต้องหยุดงาน และว่างงานเป็นจำนวนมากจากกิจการต่างๆ โดยจะได้รับ 62% ของค่าจ้างนำส่งเงินสมทบ เฉลี่ยได้รับคนละ 7,000 – 8,000 บาท เป็นเวลา 90 วัน ส่วนเงื่อนไขที่จะได้รับสิทธิ์กรณีว่างงานผู้ประกันตนมาตรา 33 นั้นจะต้องจ่ายเงินสมทบมากกว่า 6 เดือนภายใน 15 วัน และสถานะการเป็นสมาชิกประกันสังคมยังไม่สิ้นสุด

สำหรับขั้นตอนการลงทะเบียนของลูกจ้างที่เป็นผู้ประกันตนมาตรา 33 ที่ได้รับผลกระทบจากวิกฤตโควิด-19 จะได้รับเงินชดเชย 62% ทุกคน ซึ่งรายละเอียดที่ต้องกรอกข้อมูลผ่านเว็บไซต์ของสำนักงานประกันสังคมนั้น นายดวงฤทธิ์ เบ็ญจาธิกุล ชัยรุ่งเรือง ได้โพสต์แจกแจงทีละสเต็ปดังนี้

1. เข้าไปที่ www.sso.go.th
2. คลิกที่ “กรอกแบบฟอร์มขอรับประโยชน์ทดแทน คลิกที่นี่!!”
3. คลิกที่ข้อ 1 “กรณีว่างงาน (สำหรับผู้ประกันตน)” แบบฟอร์มขอรับประโยชน์ กรณีว่างงาน (สำหรับลูกจ้าง/ผู้ประกันตน)

4. คลิกลิงก์แบบฟอร์มด้านล่าง

5. ติ๊กช่อง “รับทราบ”

6. กรอกข้อมูลให้ครบถ้วน

ชื่อ-นามสกุล
เลขบัตรประจำตัวประชาชน
บ้านเลขที่
หมู่ที่
ชื่ออาคาร-หมู่บ้าน
ซอย



ถนน
ตำบล-แขวง
อำเภอ-เขต
จังหวัด
รหัสไปรษณีย์
เบอร์มือถือ



อีเมล
ชื่อของสถานประกอบการสุดท้ายที่ทำงาน
วันที่ออกหรือหยุดจากงาน
สาเหตุการออกจากงาน (ข้อ 3-6 เท่านั้น)



ชื่อธนาคารเพื่อใช้สำหรับขอรับเงิน
เลขบัญชีธนาคารเพื่อใช้สำหรับขอรับเงิน
ประสงค์ยื่นเรื่องกับสำนักงานประกันสังคมที่ใด
อ่านรายละเอียดให้ครบถ้วนก่อนติ๊กที่ช่องรับรองและยินยอมตามข้อความข้างต้นทั้งหมด จากนั้นกด Submit


หากผู้ลงทะเบียนลืมใส่ข้อมูลส่วนไหน จะขึ้นข้อความแจ้งเตือนตามรูปนี้ แต่ไม่ต้องตกใจ ให้กลับไปใส่ข้อมูลให้เรียบร้อยแล้วกด Submit ใหม่


ประกันสังคม ตอบคำถามสุดฮิต แบบไหนถึงได้เงิน "ชดเชย" ว่างงานจากพิษโควิด-19
