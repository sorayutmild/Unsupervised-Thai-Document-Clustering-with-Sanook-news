จากกรณีที่ชาวเน็ตวิพากษ์วิจารณ์รูปพวงหรีดของดาราสาว "แตงโม ภัทรธิดา" ที่ส่งไปร่วมไว้อาลัยในงานศพของ "สิงห์ มุสิกพงศ์" ถูกแขวนในลักษณะหันออกจากงานต่างจากพวงหรีดอื่นๆในภาพที่หันหน้าเข้าไปทางงาน
ทำให้มีการตั้งข้อสังเกตว่า อาจเกี่ยวข้องกับประเด็นที่สาวแตงโม โพสต์ข้อความไว้ลาลัยสิงห์ ด้วยการใช้คำว่า กู-มึง ในขณะที่เพื่อนๆ ของสิงห์ยืนยันว่า แตงโมกับสิงห์ไม่ได้สนิทกัน
ล่าสุดเพื่อนของสิงห์ ซึ่งเป็นคนไปช่วยงานศพและจัดการเรื่องพวงหรีดในงาน ออกมาโพสต์ข้อความชี้แจงถึงประเด็นที่เกิดขึ้นแล้ว ระบุข้อความว่า...
"ผมกับเพื่อนนี่หละเป็นคนเอาไปแขวนไว้เอง ไอ้พวกด่าก็ด่ากันไปถามสักคำสิครับ ตอนมีงานไปช่วยผมทำงานไหมครับ ในวันงาน คนเยอะมาก เหล็กแขวนพวงหรีดไม่มีจะให้ใช้แล้ว งานศพถูกขยายพื้นที่เป็น 5 ศาลา ผมต้องหาที่แขวนทุกที่ๆจะทำได้ เมื่อวานผมก็วุ่นวายอยู่กับพวงหรีดจนสวดเสร็จ วันแรกของทักษิณผมยังเอาไปวางรวมๆกันไว้ข้างหลังเลย ของสุเทพก็เช่นกัน เมื่อวานก็ได้จัดย้ายแยกเป็นของเพื่อน ของนักการเมือง ศิลปิน ของแฟนคลับ ของใครอีกหลายๆสาขาอาชีพ กรุณาเข้าใจใหม่นะครับ - พวงหรีดเยอะมากๆ หลายร้อยอัน เข้าใจนะครับ ให้เกียรติญาติและสิงห์ด้วยครับ #RIPsingha"
ขอบคุณภาพจากพันทิป pantip.comขอบคุณที่มาจากอินสตาแกรม arzuzux