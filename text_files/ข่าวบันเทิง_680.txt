ทำเอานักร้องสาวอารมณ์ดีอย่าง ลาล่า อาร์สยาม ถึงกับแอบปรี๊ดขึ้นมาทันที หลังถูกชาวเน็ตเข้ามาบูลลี่ภาพถ่ายสุดเซ็กซี่ต้อนรับวันวาเลนไทน์ที่ผ่านมา
โดยมีชาวเน็ตได้เข้ามาคอมเมนต์วิพากษ์วิจารณ์ถึงเรื่องความสวยของเธอ ไม่ว่าจะเป็นการบอกว่าไม่สวย ทุเรศหน้าขาวมาก ปลาร้าก็คือปลาร้า อยู่ในแนวตลกโปกฮาดีแล้ว หรือ สมัยนี้หนังหน้าแบบไหนก็โชว์ได้ เป็นต้น
ซึ่งเมื่อ ลาล่า ได้เห็นข้อความดังกล่าวก็ไม่ทนนิ่งเฉย โดยเจ้าตัวได้พิมพ์ตอกกลับเป็นข้อๆ แบบที่คนวิจารณ์ต้องเงิบไปเลย
“เมื่อคุณดูถูกคนแล้วสนุกไม่เป็นไรค่ะ แต่ถ้ามีเอกสารอะไรใดๆ ถึงบ้านคุณ ขอให้คุณสนุกกับเอกสารที่ได้รับด้วยนะ เชิญสนุกตามสบายค่ะอ่าๆๆ ก่อนอื่น ขอบคุณสำหรับคำติชมนะคะ ขอบคุณคะ ขอบคุณจากใจจริงค่ะ และลาล่าขออธิบายเป็นข้อๆไปนะคะ

กรณี ที่คุณบอกลาล่าไม่สวย มี 2 มุมนะคะ คุณอาจจะมองว่าลาล่าไม่สวย เพราะลาล่าไม่ใช่สเปกผู้หญิงของคุณ ต่อให้ควักลูกกะตาคุณมาเปลี่ยนใหม่ คุณก็จะบอกลาล่าไม่สวย และเราก็ไม่รู้ว่า คุณมองผู้หญิงสวยคือแบบไหนสไตล์ไหน ... และในกรณีนี้ ลาล่าขอเถียงใจขาดค่ะ ขอชมตัวเองนะคะ ลาล่าสวยค่ะ สวยจากภายในสู่ภายนอกด้วย สวยทั้งกายและใจ สวยในแบบของลาล่า55


ทุเรศหน้าขาวมาก55 ขออธิบายนะคะ ลาล่า ถ่ายรูปเปิดไฟค่ะ ไม่ได้ปิดไฟถ่าย ถ้าปิดไฟถ่ายก็หน้าดำสิคะ ถ้าคุณมองคนหน้าขาวทุเรศ งั้นเวลาคุณถ่ายรูปก็เอาถ่านทาหน้าลองดูไหมคะ จะได้ไม่ทุเรศ อย่าดูถูกคนเพียงเพราะอยากพิมพ์ แต่ใช้สมองคิดนิดนึงนะก่อนพิมพ์ เดี๋ยวเขาจะหาว่าไม่มีสมองนะคะ ok?!


ปลาร้าก็คือปลาร้า ..55 อันนี้ยิ่งขำหนัก เอาจริงนะ ลาล่าไม่เคยเปลี่ยนสัญชาติเลยค่ะ เป็นคนอีสานตั้งแต่กำเนิด และภูมิใจด้วย ไม่เคยเถียงสักคำเลยว่าเป็นปลาร้า แถมยังชอบกิน ทำขายด้วย และบอกเลยว่าปลาร้าคืออาหารหลักค่ะ ไม่เคยลืมกำพืชของตัวเองเลย .. แต่จะขอพูดให้คนที่เส้นหยักในสมองไม่มีฟังนะคะ คือลาล่าเป็น ศิลปิน นักแสดง ฉะนั้น งานที่ทำ หรือรูปที่ถ่าย มันจะมีหลากหลายสไตล์ตามแบบนั้นๆ หรือตามงานจ้างที่เราได้รับมอบหมายมา ฉะนั้นสิ่งที่เราทำคือ รับผิดชอบงานของตัวเองให้ดีที่สุดคะ #สิ่งที่เปลี่ยนไม่ได้คือความเป็นลูกอีสานของลาล่า ลาล่าภูมิใจค่ะ


อยู่ในแนวตลกโปกฮาดีแล้ว .. คุณจ๋า จะไม่ให้ทำแนวอื่นบ้างเหรอคะ ศักยภาพลาล่ามันไม่ได้ทำเป็นอย่างเดียวอ่าสิ เผอิญว่าเป็นคนเก่งและทำได้หลายอย่าง หรือทั้งชีวิตคุณ เอาข้าวเข้าปากแล้วหายใจทิ้งไปวันๆ คะ คิดนิดนึงนะ


สมัยนี้หนังหน้าแบบไหนก็โชว์ได้.. อ้าววว ไม่น่าพิมพ์ ก็ใช่สิคะ เฟซบุ๊ก, IG, Tiktok เป็นของลาล่าเอง ลาล่าไม่ได้ยืมคุณมาเล่นนะ ขนาดคุณอยากโพสต์รูปคุณ คุณก็โพสต์ในช่องของคุณ ใครห้ามคุณ ส่วนลาล่า ก็โพสต์ในช่องทางตัวเอง อีกอย่างหนังหน้าลาล่าดี ผิวสวย เอางี้ เรานัดกันไหม เอาหนังหน้ามาโชว์กัน ใครผิวดีกว่ากัน กล้าป่ะล่ะ ท้าให้เอาหนังหน้าสดๆ มาโชว์เลย555

หมายเหตุ! การที่ลาล่าถ่ายรูปเซ็ทนี้ มันอาจจะดูเยอะและวาบหวิวสำหรับหลายๆ คน แต่.. สำหรับลาล่า เราไม่ได้มีเจตนา จะโชว์เซ็กซี่ โชว์โป๊เปลือย ..เพียงแต่เจตนา อยากบันทึกความทรงใจในความพยายามของตัวเอง อยากขอบคุณตัวเอง ที่ลบคำสบประมาทของคนอื่นได้ ด้วยการลดน้ำหนัก”
