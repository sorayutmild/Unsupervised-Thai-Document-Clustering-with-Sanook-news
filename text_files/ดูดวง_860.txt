อิทธิพลแห่งดวงดาวและลัคนาราศีเกิดของคุณนั้นทรงอิทธิพลอย่างมากต่อเส้นทางแห่งอาชีพการงานของคนทุกราศี ด้วยอิทธิพลของดวงดาวที่บางครั้งก็ช่วยเกื้อหนุนและส่งผลดีต่อตัวเจ้าชะตา แต่บางครั้งกลับกลายเป็นอุปสรรคที่เป็นตัวฉุดรั้งความก้าวหน้า
คงจะดีไม่น้อยหากเรารู้ล่วงหน้าได้ก่อนว่าสายงานใดที่คุณทำแล้วจะรุ่งเรือง ประสบความสำเร็จ และส่งเสริมให้การงานของคุณเจริญก้าวหน้า และถ้าคุณได้รู้ถึงแนวทางการเลือกสายอาชีพที่เหมาะกับอุปนิสัยของคนแต่ละราศี  ได้รู้ว่าช่วงไหนคุณจะมีโอกาสที่ดีในการเริ่มต้นธุรกิจใหม่หรือเมื่อไหร่โชคจะเข้าข้างคุณ ดวงเรื่องการงานของคุณจะเป็นอย่างไร หรืออะไรที่คุณทำแล้วจะรวย อย่าได้รอช้าเลือกราศีประจำตัวคุณแล้วไปดูคำทำนายกันเลย
 
ดวงการงานของชาวราศีกรกฎ เหมาะกับอาชีพแบบไหนกันนะ
ด้านอาชีพการงานของชาวกรกฎ ค่อนข้างจะมีความสลับซับซ้อนตรงข้ามกับธรรมชาติโดยทั่วไปอยู่สักหน่อย เป็นสิ่งมีชีวิตที่เปราะบาง รู้สึกได้ถึงความอ่อนแอ แท้จริงแล้วชาวกรกฎนั้นขึ้นชื่อทางด้านขี้อาย ไม่มั่นใจ แต่ในขณะเดียวกันก็แสนจะเอาการเอางาน ทำงานเก่ง
หากต้องการจะประสบความสำเร็จในหน้าที่การงาน ชาวกรกฎต้องเอาชนะความกลัวและความสับสนของตัวเองในทุกๆ วันให้ได้ ชาวกรกฎนั้นพยายามอย่างเต็มที่ที่จะเลือกงานที่เหมาะสมกับตัวเอง มิฉะนั้นชีวิตจะดำเนินไปพร้อมความสงสัย (ว่าตกลงตัดสินใจถูกมั้ยนะ) โหราศาสตร์เกี่ยวกับอาชีพการงานนี้จะช่วยให้ชาวกรกฎสามารถเข้าใจสภาวะภายในจิตใจและการตัดสินใจจากแรงกระตุ้นในการกระทำบางอย่างได้ดียิ่งขึ้น โดยจะช่วยให้พร้อมในการตัดสินใจที่ถูกต้องในแง่ของการเลือกอาชีพการงาน และจะช่วยเผยให้เห็นถึงเคล็ดลับในการประสบความสำเร็จในหน้าที่การงานของชาวกรกฎด้วย
 ทัศนคติของชาวกรกฎในเรื่องการทำงาน
ชาวกรกฎนั้นได้ชื่อว่าเป็นราศีที่อ่อนไหวและไม่มั่นคงที่สุดแล้วในบรรดาจักรราศี ในด้านการแสดงออกนั้น พื้นฐานทางด้านอารมณ์มีความสำคัญมาก ชาวกรกฎไม่สามารถทำงานได้ภายใต้บรรยากาศของความไม่เป็นมิตรและความกลัว ชาวกรกฎมีสัญชาตญาณที่แข็งแกร่ง ทำอะไรด้วยความระมัดระวังเป็นอย่างมากเพราะไม่ต้องการเข้าไปอยู่ในสถานการณ์ต้องสงสัยใดๆ  ชาวกรกฎนั้นแสดงออกถึงความขยันหมั่นเพียรและมีความรับผิดชอบต่องานสูงมาก หากชาวกรกฎสามารถเอาชนะความขี้อายของตัวเองได้ (หมายถึงกล้าแสดงออกมากขึ้นน่ะ) ก็จะสามารถประสบความสำเร็จในหน้าที่การงานเป็นอย่างดีเลยเชียวล่ะ
ชาวกรกฎส่วนใหญ่แล้วเป็นผู้นำที่ดี ธรรมชาตินั้นสรรค์สร้างให้มาพร้อมกับคุณสมบัติที่จำเป็นทั้งหมด ไม่ว่าจะเป็นความฉลาดเฉลียว การมองการณ์ไกล และความรับผิดชอบ ชาวกรกฎที่เป็นหัวหน้าหรือผู้นำนั้น มีความเป็นผู้นำสูง ทั้งดูแลและทั้งยังพยายามที่จะเป็นมิตรกับผู้ใต้บังคับบัญชา แม้จะต้องอยู่ท่ามกลางผู้คนที่ไม่น่าไว้ใจก็ไม่ได้รู้สึกอึดอัดอะไร มักเลือกใช้บุคลากรจากความรู้สึกภายใน ผู้นำชาวกรกฎชอบผู้ใต้บังคับบัญชาที่มีความกระตือรือร้นและพร้อมรับฟังข้อคิดเห็น ข้อเสนอแนะเสมอ ชาวกรกฎจะทนไม่ได้กับคนที่ขาดความรับผิดชอบในการทำงาน
ชาวกรกฎมีความเป็นมืออาชีพสูงมาก จะมักคิดอยู่เสมอว่าจะต้องทำอย่างไรให้งานประสบความสำเร็จ ชาวกรกฎทำงานหนักเยี่ยงทาสโดยมุ่งเน้นที่ประสิทธิภาพและประสิทธิผลของงาน พวกเขามีความสามารถในการใช้พรสวรรค์ที่ได้รับโดยธรรมชาติในการทำงาน จัดว่าเป็นผู้เชี่ยวชาญเฉพาะทางในระดังสูงเชียวล่ะ ชาวกรกฎจะไม่ทำงานอะไรที่ไม่ชอบ
โดยเฉพาะอย่างยิ่งงานที่ทำลายความสัมพันธ์ในทีมยิ่งไม่อยากทำ สภาพแวดล้อมที่วุ่นวาย การไม่ให้ความเคารพผู้หลักผู้ใหญ่ ค่าตอบแทนต่ำ ล้วนแล้วแต่เป็นสาเหตุให้ชาวกรกฎอยากจะเปลี่ยนงานแทบทั้งสิ้น เหตุผลหลักที่ผลักให้ชาวกรกฎอยากจะเปลี่ยนงาน ความแน่วแน่ในการทำงานนั้นต่างออกไป หากอยากจะลาออกจริงๆ นั้นจะต้องมีเหตุผลที่สมควรจริงๆ แม้ว่าจะได้รับการปรับค่าตอบแทนที่ให้สูงขึ้นตามความยากลำบากแล้วก็ตาม
 
ชาวราศีกรกฎกับวิชาชีพ
หนุ่มกรกฎที่ไม่มั่นคงมักสงสัยการกระทำของตัวเอง เมื่อมาถึงขั้นตอนที่ต้องตัดสินใจเด็ดขาด หนุ่มกรกฎจะเปลี่ยนการตัดสินใจกลับไปกลับมาทันที ดังนั้นอาชีพการงานที่เหมาะกับหนุ่มกรกฎควรสอดคล้องกับสภาพจิตใจเพื่อที่จะไม่ต้องกังวลสงสัยใดๆ หนุ่มกรกฎชอบทำงานที่ไม่มีกำหนดระยะเวลาตายตัว ซึ่งจะทำให้มีเวลาคิดตรึกตรองได้มากตามแต่ใจต้องการเพราะไม่ต้องเร่งร้อนใดๆ  อาชีพของหนุ่มกรกฎควรเป็นอาชีพที่ถูกต้องตามทำนองคลองธรรมและให้ค่าตอบแทนสูง
หนุ่มกรกฎมักชอบประกอบอาชีพที่เกี่ยวข้องกับความคิดสร้างสรรค์ ต้องเดินทางบ่อยๆ เช่น ศิลปิน นักเขียน นักดนตรี นักแสดง
พวกเขามักถูกโฉลกกับอะไรก็ตามที่โบราณๆ อดีตอันลึกลับที่ซ่อนอยู่ช่างน่าสนใจ ซึ่งแน่ล่ะว่าพวกเขาต้องเข้าใจได้ง่ายแน่นอน ดังนั้นลองเลือกอาชีพ นักประวัติศาสตร์ นักโบราณคดี หรือนักจัดเก็บเอกสาร อีกทั้งชาวกรกฎค่อนข้างประสบความสำเร็จในการทำงานเกี่ยวกับค้าขายหรือด้านการเงิน อาจจะเป็นตัวแทนฝ่ายขาย นักการเงิน หรือนายธนาคาร หนุ่มกรกฎบางคนก็ถูกโฉลกกับงานบริการสาธารณะ พวกเขาเก่งเรื่องงานเอกสาร และยังมีความสามารถในการติดต่อสื่อสารกับคนอื่นๆ
สาวกรกฎส่วนใหญ่ถูกโฉลกกับอะไรที่เกี่ยวกับเรียนการสอน ซึ่งมีคุณสมบัติที่ควรจะเป็นรวมไว้หมดแล้ว ไม่ว่าจะเป็นความอดทนอดกลั้น ความเชื่อมสัมพันธ์ ความจริงใจ ความสามารถในการหาวิธีการที่เหมาะสมในการเข้าถึงเด็กๆ
สาวกรกฎพยายามที่จะบรรเทาทุกข์ให้ผู้อื่น ไม่ว่าจะเป็นความเจ็บปวดทางด้านร่างกายหรือจิตใจ ส่วนใหญ่เลือกอาชีพที่เกี่ยวข้องกับทางการแพทย์ เช่น กุมารแพทย์ พยาบาล หรือนักจิตวิทยา สาวๆ ราศีนี้เต็มไปด้วยจินตนาการ สามารถพัฒนาจินตนาการนั้นและแบ่งปันความฝันที่เป็นรูปเป็นร่างนี้แก่ผู้อื่นได้ด้วย จะเห็นได้ชัดว่า นักเขียน ศิลปิน และกวีชื่อดังนั้นส่วนมากเป็นชาวกรกฎ และชาวกรกฎบางคนก็เป็นนักออกแบบแฟชั่น ช่างภาพ และนักออกแบบยอดนิยมด้วย
 
ชาวราศีกรกฎกับการงาน
ชาวกรกฎไม่ใช่คนกล้าได้กล้าเสีย แต่ค่อนข้างจะมีฐานะอันเกิดมาจากการมุ่งมั่นทำมาหากิน คติประจำใจในการเลือกงานมีอยู่สองประการหลัก คือ ต้องเป็นงานที่ให้ค่าตอบแทนสูง และเป็นงานที่เติมเต็มความต้องการในการใช้ชีวิตในด้านต่าง ๆ ได้ ชาวกรกฎจะเลือกงานที่ตรงกับความความสามารถของพวกเขา ไม่ใช่งานที่ไม่เปิดโอกาสให้สร้างสรรค์อะไร ได้ทำงานที่ตัวเองรักแล้วก็ยังได้ทำอะไรอื่น ๆ ที่ตนสนใจได้ด้วย แต่ก็บ่อยครั้งอยู่นะที่ชาวกรกฎไม่สามารถตัดสินใจเกี่ยวกับการเลือกงาน
พวกเขาใช้เวลาตัดสินใจเป็นเวลานานว่าอาชีพไหนเหมาะสมกับพวกเขาที่สุด ชาวกรกฎสอบถามความรู้สึกของตัวเองอย่างถ้วนถี่ แต่ความคิดเห็นของคนใกล้ชิดก็มีความสำคัญมากเช่นกัน ทันทีที่หาคำตอบได้ ชาวกรกฎก็จะตั้งเป้าหมายทันที ไม่ชะงักทักท้วงใด ๆ เมื่อพิจารณาเลือกงานอย่างถ้วนถี่แล้วชาวกรกฎแทบจะไม่เปลี่ยนงานอีก แม้จะได้อยู่ในตำแหน่งที่ไม่สำคัญก็ตาม ชาวกรกฎจะเน้นทำงานที่ไม่ส่งผลกระทบกับร่างกายและจิตใจอย่างสุด ๆ เลยล่ะ
 
ชาวราศีกรกฎกับธุรกิจ
ท่ามกลางความไม่แน่นอนและข้อสงสัยต่าง ๆ ชาวกรกฎสามารถแยกแยะการตัดสินใจต่าง ๆ ได้ดีทีเดียว ชาวกรกฎสามารถคาดเดาแนวโน้มต่าง ๆ ในอนาคตได้อย่างง่ายดาย จึงทำให้ประสบความสำเร็จในด้านการลงทุน ดังนั้นชาวราศีนี้จัดว่าเป็นนักธุรกิจที่ประสบความสำเร็จเลยทีเดียวเชียว พวกเขาไม่ได้มีแนวโน้มที่จะดำเนินการอะไรที่มีความเสี่ยงเลย มีการวิเคราะห์แนวทางการดำเนินการทางธุรกิจอย่างรอบคอบ มีความรับผิดชอบมากและมีความเป็นผู้บริหารสูง
ชาวกรกฎเป็นคนไม่เอาเปรียบใครและเชื่อถือได้ ให้เกียรติหุ้นส่วน ส่วนใหญ่ธุรกิจมักเติบโตจากมิตรภาพ ชาวกรกฎส่วนใหญ่ทำงานแบบกงสีจึงพยายามที่จะจัดระเบียบธุรกิจของครอบครัว เป้าหมายหลักของการทำงานคือเพื่อสถานภาพทางการเงินที่ดี แต่ชาวราศีนี้ต้องเชื่อมั่นในสิ่งที่ตัวเองทำด้วยนะ ถ้าเชื่อมั่นในตัวเองได้ก็จะประสบความสำเร็จ ประเภทธุรกิจที่แนะนำ เช่น การเงิน การธนาคาร สินค้าและบริการ ของเก่า อาหาร โรงเรียนติว และการท่องเที่ยว
 
ชาวราศีกรกฎกับการเงิน
ชาวกรกฎผู้มัธยัสถ์จะสามารถบริหารจัดการด้านการเงินได้ดี เพราะเงินคือความหมายของการมีชีวิตที่อยู่ดีมีสุข มีบ้างที่วิตกกังวลอยู่บ่อยๆ แน่ล่ะที่บางทีก็ไม่มีเหตุไม่มีผลเอาซะเลย มันเป็นนิสัยของชาวกรกฎน่ะ ชาวกรกฎส่วนใหญ่กลัวที่จะตกอยู่ในสถานการณ์ล่อแหลม ดังนั้นจึงเก็บเงินเผื่อไว้ในกรณีที่เจ็บไข้ได้ป่วยหรือต้องออกจากงาน
ชาวกรกฎมักเป็นคนส่วนน้อยมาก ๆ ที่พยายามฝากเงินไว้ในธนาคารหรือเอาเงินไปลงทุนทางศิลปะและเครื่องประดับต่าง ๆ แต่ไม่ได้ใช้จ่ายเพื่อตัวเอง จริง ๆ แล้วบางครั้งชาวกรกฎนี่จัดว่าเป็นพวกฟุ่มเฟือยอยู่นะ จับจ่ายใช้สอยอย่างบ้าบิ่นแล้วแต่อารมณ์เลยเชียวล่ะ แต่ถ้าพิจารณาดี ๆ จะเห็นว่าของทั้งหลายที่ซื้อไปน่ะ ส่วนมากไม่จำเป็นทั้งนั้นเลย
หนุ่มกรกฎจริง ๆ แล้วชอบซื้ออะไรแพง ๆ ดี ๆ มีคุณภาพ พวกเขาใช้ชีวิตด้วยความตระหนี่ ไม่ค่อยหยิบยืมใคร จะใช้จ่ายเงินเท่าที่หามาได้เท่านั้น เงินในบัญชีเข้าขั้นว่าดี ไม่มีนิสัยชำระค่าสาธารณูปโภคล่าช้า แต่ไม่ควรลงทุนในโครงการที่น่าสงสัยถึงแม้จะมีคนบอกว่าจะได้รับผลกำไรที่ดีมากก็ตาม หนุ่มกรกฎสามารถมอบของขวัญสุดหรูหรือพวกเครื่องประดับราคาแพงได้นะ เพียงแต่ผู้ที่ได้รับนี่ต้องพิเศษมากหน่อย คือให้แต่เฉพาะกับคนที่เขารักเท่านั้นน่ะ
แต่สาวกรกฎกลับตรงกันข้าม ในทางปฏิบัตินั้นถือว่าเป็นศรีภรรยาเลยเชียว แต่ก็สามารถใจอ่อนกับสิ่งยั่วยุได้ง่าย ชนิดที่สามารถใช้เงินเดือนทั้งเดือนให้หมดได้ภายหนึ่งวันเลยล่ะ แล้วหลังจากนั้นค่อยมาประณามตัวเองที่พ่ายแพ้ต่อช่วงเวลาอ่อนแอนั้นทีหลัง สาวกรกฎชื่นชอบในการครอบครองสิ่งของราคาแพง ชอบการท่องเที่ยว ดังนั้นเวลาไปเที่ยวนี่มือเติบอย่างไม่ต้องคิดมากเลย แต่กับเรื่องอื่นนี่คือประหยัดอยู่นะ สาวกรกฎเป็นสาวที่ทำงานหนัก ก็ทำงานหนักเพื่อชดเชยในส่วนที่มือเติบไปนั่นแหละ
 
ชาวกรกฎกับความเข้ากันได้ในหน้าที่การงาน
ชาวกรกฎที่ซื่อสัตย์และรับผิดชอบนับเป็นหุ้นส่วนที่ไว้วางใจได้ นอกจากนั้นยังเป็นพวกที่ง่าย ๆ สบาย ๆ แทบจะไม่ได้ขัดแย้งอะไรกับใครเขา สิ่งเดียวที่ทำให้ชาวกรกฎรู้สึกไม่มั่นคงก็คือเวลาที่ต้องตัดสินใจอะไร ต้องให้กำลังใจและสรรเสริญเยินยอกันบ้างหากต้องการให้ชาวกรกฎตัดสินใจอะไรให้เด็ดขาดหากชาวกรกฎและชาวพฤษภร่วมมือกันล่ะก็นะ จะมีโอกาสประสบความสำเร็จอย่างแน่นอนเพราะจุดแข็งของทั้งคู่คือการวิเคราะห์หาสาเหตุและปัจจัย
สำหรับชาวกรกฎและชาวกรกฎด้วยกันเองจะเข้าอกเข้าใจซึ่งกันและกันเป็นอย่างดี แม้ว่าจะต้องอาศัยความกล้าที่จะเอาชนะความกลัวอยู่สักหน่อย ชาวกรกฎกับชาวกันย์จะช่วยกันสร้างผลกำไรให้กับธุรกิจ คนขยันทั้งคู่จะไม่มัวเสียเวลาไปกับอะไรที่ไร้สาระหรอก ส่วนคู่ที่มีไอเดียสร้างสรรค์สุดๆ ในการทำธุรกิจก็คือชาวกรกฎกับชาวพิจิก เข้าคู่กันได้ก็พากันเจ๋งไปเลย
ความรัก หากเป็นเรื่องแต่งงานของชาวเมษกับชาวกรกฎล่ะก็ ไม่ประสบความสำเร็จเอาเสียเลย แม้ว่าทั้งคู่จะตกลงกันได้ก็ตาม แต่ความอยากรู้อยากเห็นที่มากเกินไปอย่างไม่มีขอบเขตของชาวเมษทำให้ชาวกรกฎรู้สึกกดดันและต้องระมัดระวังตลอด การร่วมงานกันระหว่างชาวกรกฎกับชาวเมถุนนั้นถือว่าเจริญงอกงามใช้ได้ แต่ด้วยความอ่อนไหวด้วยกันทั้งคู่ ถ้ายอมรับฟังความคิดเห็นซึ่งกันและกันได้โดยไม่ทะเลาะกันนี่รุ่งแน่ ๆ
ชาวกรกฎและชาวสิงห์มักคุยกันคนละภาษา ความกระตือรือร้นและเป็นคนอารมณ์ขึ้นง่ายของชาวสิงห์นี่แทบจะทำให้ชาวกรกฎคอยจู้จี้ไม่จบไม่สิ้นเลยเชียว ชาวธนูผู้คล่องแคล่วพยายามที่จะครอบงำชาวกรกฎ อยากให้ชาวกรกฎเป็นหัวหน้าทีม แต่ก็ไม่ประสบความสำเร็จนักหรอกเพราะชาวกรกฎอดทนกับพวกที่ไม่ให้เกียรติคนไม่ได้น่ะ