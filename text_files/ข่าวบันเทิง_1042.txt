งานหมั้นเนย โชติกา นางร้ายหน้าสวย อาร์ม จันทร์สิริ แฟนหนุ่มเจ้าของสำนักพิมพ์ ได้ฤกษ์แห่ขันหมากสู่ขอกันอย่างชื่นมื่น
ได้ฤกษ์อย่างเป็นทางการในวันที่ 3 กันยายน 2559 สำหรับพิธีรดน้ำสังข์ของดาราสาว เนย โชติกา ที่ควงคู่ชายหนุ่มนอกวงการ อาร์ม จันทร์สิริ มณีฉาย เจ้าบ่าวสุดหล่อ นักธุรกิจสำนักพิมพ์ภูมิบัณฑิต
โดยพิธีหมั้นจัดขึ้นอย่างเป็นกันเอง เน้นผู้ใหญ่ภายในครอบครัวและเพื่อนเจ้า สาวเจ้าบ่าว งานจัดขึ้นที่ ห้องคันธวาส Plaza Athenee Hotel Bangkok เริ่มตั้งแต่เวลา 8.00 น. โดยมีเพื่อนสนิทในเดอะแก๊งของ เนย ซึ่งนำโดย มิ้นท์ ณัฐวรา ฝ้าย นิชานันท์ เบนซ์ ปุณยาพร ไอซ์ อามีนา ฐิสา วริฐิสา มิเชล เบอร์แมน มาร่วมเป็นเพื่อนเจ้าสาว
ทางฝ่ายเจ้าบ่าว อาร์ม และครอบครัว ได้ฤกษ์แห่ขั้นหมากสู่ขอเจ้าสาวคนสวย บรรยากาศในงานอบอุ่นไปด้วยบรรดาญาติมิตรของทั้งสองฝ่าย
ทั้งนี้ เนย โชติกา มาในชุดไทยสี Pink Gold ปักเลื่อมงดงาม และทางฝั่งเจ้าสาวมีเพื่อนๆ เจ้าสาว อาทิ มิ้นท์ ณัฐวรา ฝ้าย นิชานันท์ เบนซ์ ปุณยาพร ไอซ์ อามีนา สวยงามในชุดชมพูทองคอยกั้นประตูเงินประตูทองเพื่อรอรับฝ่ายเจ้าบ่าวและเถ้าแก่อย่างสนุกสนาน
จากนั้นในเวลา 09.49 เริ่มเข้าสู่พิธีการหมั้นโดยเจ้าบ่าวได้สวมแหวนหมั้นเพชร 5 กะรัตให้เจ้าสาว ก่อนเข้าสู่พิธีหลั่งน้ำสังข์เจ้าสาวคนสวยได้เปลี่ยนมาอยู่ในชุดไทยสีสวยสดในโทนสีชมพูทอง
ทั้งนี้ เส้นทางความรักของทั้งคู่เริ่มต้นมาจากการพบกันครั้งแรกงานเปิดร้านอาหารเพื่อน ได้รับการแนะนำผ่านเพื่อนๆ จากนั้นทั้งคู่ก็ค่อยๆ ใช้เวลาสะสมความสัมพันธ์อันดีอย่างสม่ำเสมออยู่ตลอดเวลา โดย หนุ่มอาร์ม อยู่ในสถานะเพื่อนสนิทที่คอยให้กำลังใจตลอดมา ทั้งคู่ค่อยๆ พัฒนาความสัมพันธ์ เรียนรู้และเติมเต็มซึ่งกันและกันจนเปลี่ยนแปลงจากเพื่อนธรรมดากลายเป็นความรักที่ยิ่งนานวันก็ยิ่งมั่นคง
ทีมข่าวบันเทิง Sanook! News ขอแสดงความยินดีด้วยนะคะ 
ภาพจาก IG: janet581 , gorgai ,mayuko99 , keaw_jung , poppie065 , a_supachai1 , mairatchada1 , i_kaidow , noeychotikaofficial  , nnnnickkkk77 , khem_makeup

