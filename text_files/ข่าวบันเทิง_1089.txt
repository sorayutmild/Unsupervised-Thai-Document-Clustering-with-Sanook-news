
ว่าที่คุณแม่ที่ใกล้จะได้ยลโฉมลูกน้อยเร็วๆ นี้แล้ว "แอน อลิชา" ที่ตอนนี้อุ้มท้องลูกคนแรกได้ 25 สัปดาห์ หรือราวๆ 6 เดือนแล้ว กำหนดคลอดอยู่ช่วงกลางปีนี้ ทำให้คุณสามีหนุ่ม "ภูริ หิรัญพฤกษ์" ทำหน้าที่ดูแลภรรยาสาวแบบอยู่ไม่ห่างเลยทีเดียว
ล่าสุดเห็นควงแขนพากันไปพักผ่อนอยู่ที่ เกาะนาคาน้อย จ.ภูเก็ต เกาะส่วนตัวที่เหมาะกับการพักในช่วงฤดูร้อนแบบนี้ งานนี้ สาวแอน เลยได้มีโอกาสชิมลางลงน้ำทะเลว่ายน้ำครั้งแรกในรอบ 6 เดือน พร้อมกับลูกน้อยในครรภ์ เป็นประสบการณ์ที่แสนอบอุ่น
ส่วนประสบการณ์และวิชาคุณแม่ของสาวแอน คงไม่ต้องไปพึ่งคำปรึกษาจากที่ไหนไกล เพราะได้เพื่อนซี้ ทาทา ยัง คุณแม่มือใหม่คอยเป็นเทรนเนอร์ แนะนำอยู่ใกล้ๆ แบบหมดห่วง อดใจรอนิดเดียว..ประเดี๋ยวก็ได้เห็นผลผลิตของ แอนกับภูริ แล้ว
ขอบคุณภาพจากอินสตาแกรม @ann_laisuthruklai @puri99