หัวข้อบทวันนี้คงทำเอาสาวๆ กรี๊ดสลบ  เพราะมันช่างเป็นคำถามที่พวกเราอยากรู้ยิ่งนัก  แต่ไม่รู้จะไปถามเจ้าตัวคู่กรณีได้ยังไง  ครั้นจะเด็ดกลีบกุหลาบทีละกลีบ  เขารักฉัน...เขาไม่รักฉัน...  เราคงบ้าตายซะก่อนะรอคำตอบจากเจ้ากลีบดอกสุดท้าย

ไอ้ครั้นจะไปหาหมอดู  หมอดูก็เบื่อตอบคำถามเราแล้ว  เพราะเราเล่นถามรายวัน  ตกลงเขารักหนูใช่มั้ยคะหมอ? แล้วคาดหวังว่าหมอจะตอบว่า  รัก ถ้าหมอดูไม่ตอบว่ารัก  เราจะเคือง  หากว่าหมอ(แม่น) ไม่แม่น  แต่ถ้าหมอตอบว่า  รัก เราก็จะลังเลสงสัยอีก  หมอตอบเอาใจหนูหรือเปล่าคะ  เอ๊ะ...แต่ทำไมเขาไม่ยักกะแสดงให้หนูรู้เลยล่ะ? ซะงั้น  	สรุปคือจะตอบว่ารักหรือไม่รัก  เราก็  self-doubt  สงสัยแหลกอยู่วันยังค่ำ  ฮึ...ฮึ....ฮึ
อีเมล์จากแฟนนักอ่านฉบับนี้แหละค่ะที่มาจุดประกาย  ทำให้ฉันเขียนบทนี้ขึ้นมาเอาใจเพื่อนสาวผู้ร่วมลงเรือลำที่ชื่อว่า...สงสัยใจจะขาด สวัสดีค่ะพี่โจ  ติดตามคอลัมน์ของพี่ในหนังสือเปรียวแล้วชอบมาก  ต้องเปิดอ่านเป็นอย่างแรกเลยเชียว  มีเรื่องอยากจะรบกวนถามค่ะ  คือว่าเวลาเราแอบชอบใคร  แล้วฝันว่าได้กุมมือเขาบ่อยๆ  และความรู้สึกในฝันก็เข้มข้นมากนะคะ  ว่าเราสองคนรักกันอะไรทำนองนี้  ฝันนี้เกิดขึ้นหลังจากที่เมลไปบอกคนที่แอบรักอ่ะค่ะ  แต่เขาก็ไม่ได้ตอบอะไรมานะคะ  เลยอยากรู้ว่าฝันแบบนี้บอกอะไรในความสัมพันธ์ได้บ้างไหมคะ  รอคำตอบอย่างใจจดใจจ่อคะ  ชอบมาก  เรื่องจิตวิญญาณหรือสัมผัสที่  6  อะไรทำนองนี้ค่ะ 	ขอบคุณมากนะคะ 	Rin  	ฉันละดีใจจนเนื้อเต้นเลยค่ะที่ได้อีเมล์ของแฟนๆ  ที่สนใจเรื่อง  Dream  Analysis เพราะฉันเองก็ปาดเหงื่อเหมือนกันกว่าจะเขียนเรื่องนี้ออกมาได้  เป็นห่วงเปรียวเขามากๆ  	  ว่าคนอ่านจะรู้สึกว่าเอาอะไรมาสอนมาบอกกันก็ไม่รู้
เพราะเรื่อง  วิชาวิเคราะห์ความฝัน ยังถือว่าเป็นเรื่องแปลกใหม่ที่แทบไม่มีใครพูดถึง  หรือถ่ายทอดความรู้สู่กันในสังคมไทยอย่างเป็นเรื่องเป็นราวเลย  แม้แต่ในการบำบัดจิตหรือ  Psychotherapy บ้านเราเองก็ยังหาจิตแพทย์หรือนักบำบัดน้อยรายมาก  ที่จะใช้การบันทึกความฝัน  (dream  journal)  มาช่วยให้เข้าถึงปัญหาของคนไข้ในขณะที่ฝั่งตะวันตกและญี่ปุ่นเอง  วิชาวิเคราะห์ความฝันนั้นแพร่หลายในหมู่ประชาชนเดินดินจนเป็นเรื่องธรรมดาไปแล้ว  	อีเมล์ของหนูรินจึงเป็นหยาดน้ำชโลมใจจริงๆ  เลยค่ะว่า  ความรู้นี้จะมีประโยชน์สำหรับคนอีกหลายคน  	วิธีการตีความฝันว่าเขาชอบเราบ้างหรือเปล่านะ อย่างที่เคยเกริ่นไปแล้วค่ะ  ว่าเวลาฝันอะไรแล้ว  ตื่นขึ้นมาให้จดบันทึกและขีดเส้นใต้นัยสำคัญที่ปรากฏในฝัน/การกระทำในความฝัน/ตัวบุคคลในฝัน/อารมณ์ในฝัน/สัญลักษณ์ในฝัน  และจุดสรุปของความฝันไว้  จากนั้นเอาที่ขีดเส้นใต้ทั้งหมดมาตีความตามกฏนี้  คือ
1.  ตีความตามความหมายในพจนานุกรมความฝัน  (draem  dictionary)
2.  ตีความตามความสำคัญที่นัยนั้นๆ  มีต่อตัวเจ้าของฝันเอง  (เพราะแต่ละคนจะมีความผูกพันธ์  มีประสบการณ์ตรง  หรือมีทัศนคติต่อสัญลักษณ์หรือความหมายต่างๆ  เฉพาะตน  ไม่มีใครลอกเลียนใครได้) 	ตามตัวอย่างฝันของหนูรินหน่วยหน้ากล้าตายของเรา  บรรทัดที่ฉันขีดเส้นให้คือตามกฏกติกาข้างบนที่ว่า  กุมมือ  คือการกระทำ  ความรู้สึกเข้มข้นมาก  คืออารมณ์ในฝัน  เขา  คือตัวบุลคล  และ  เรารักกัน  คือนัยสำคัญในฝันค่ะ  	
แปลความหมายฝันตามพจนานุกรมว่า การกุมมือหมายถึงความผูกพัน  ความเชื่อใจถึงกัน  และความอ่อนโยน  มีนัยบอกถึงการสื่อสารทางใจที่ดี  แต่ดีและลึกซึ้งน้อยกว่าการ  กอด  เพราะการกุมมือมักจะเป็นช่วงเริ่มต้น  ชอบพอกัน  ถือว่าเป็นฝันบอก
beginning  of  relationship ที่ดี  	ทีนี้  การกุมมือ อาจมีความลึกซึ้งส่วนตัวกับเจ้าของฝันก็ได้  เช่น  ถ้าฉันเองเป็นคนชอบการกุมมือเอามากๆ  มากที่สุดกว่าการกอดซาบซึ้งเสียอีก  เรียกว่าโดนใจเต็มๆ  ถ้างั้นฝันกุมมือจะมีความหมายดีกว่าการกอดซาบซึ้งสำหรับฉัน  แต่ถ้าส่วนตัวฉันรู้สึกว่าการกุมมือเป็นสัญญาณของรักหวานแหววอ่อนโยน  จูงมือกันแกว่งไปมาแบบหนูมาลีมีลูกแมวเหมียวมากกว่าจะซาบซึ้งตรึงอารมรณ์ทุกอณูหัวใจ  ถ้างั้นฝันกุมมือ็จะไม่ลึกซึ้งมากเท่าการกอด  	ข้อสังเกตที่เราต้องไม่พลาดคือ  การกุมมือนั้นปรากฏในฝันแล้วว่าเป็นภาพเรากุมมือกันอยู่แล้ว  หรือว่า
เขาเป้นฝ่ายดึงมือเราไปกุม  ถ้าเขาเป็นฝ่ายดึงมือเราไปกุม  แสดงว่าในความเป็นจริง  แม้เขาจะไม่ตอบอีเมล์หนูรินมา  หลังจากเวลาผ่านไปสักพัก  เดี๋ยวเขาน่ะแหละจะเป็นฝ่ายเริ่มเข้าหารินเอง  ถ้ารินเป็นฝ่ายดึงมือเขามากุม  เราเองจะเป็นฝ่ายมนไม่ไหว  ขอเริ่มก่อน  แต่การกุมมือกัยอยู่แล้วทั้ง  2  คน  จะเป็นนัยบอกว่าสองคนนี้จะมีความสัมพันธ์ที่อบอุ่มและอ่อนโยนแบบ  mutual  relationship ค่ะ  ไม่ว่าในรูปแบบใดก็ตาม  	แต่ฝันของหนูรินไร้สัญลักษณ์ฝัน  (dream  symbols  เช่น  ท่าเรือ/น้ำตก/พระจันทร์/การเดินทาง  ฯลฯ)  ไร้จุดสรุป  (ending  หรือ  outcome  ในฝัน  เช่น  จบที่  2  คนเดินไปด้วยกัน  หรือฝ่ายชายบอกว่า  รอผมนะ  เดี๋ยวผมกลับมา  แล้วเขาก็กลับมาจริงๆ  ฯลฯ)  	ฝันใดๆ  ที่ไร้จุดสรุป  หมายความว่าเราอาจรู้แค่แนวทางความสัพันธ์  เช่น  จะกลายเป็นเพื่อนกัน/รักเขาข้างเดียว/รักแบบคู่รัก ฯลฯ  แต่เราจะยังกำหนดไม่ได้แน่นอนว่าที่สุด  แล้วความสัมพันธ์นี้จะจบลงตรงไหน  เช่น  จะจบลงที่  แล้วพระเอกนางเอกก็สมหวัง  หรือ  พระเอกนางเอกต้องจากกัน  เนื่องจากบทสรุปมันยังไม่ปรากฏนั่นเอง  ก็  to be continued  แล้วกันค่ะ
แล้วฝันอะไรบ้าง  ที่บอกล่วงหน้าได้ว่าเขาชอบคุณนะ  หรือเราจะได้คู่กัน ฉันสอบถามคู่รักหลายคู่ว่าก่อนจะมาพบรักกับคู่ชีวิตคนปัจจุบัน  (หมายถึงคู่สมรสหรือแฟนจริงจังชนิดที่เข้ามาเปลี่ยนแปลงชีวิตเราครั้งสำคัญ  แฟนแบบคบผ่านไปผ่านมาไม่นับนะคะ)  พวกเขาฝันถึงอะไรเป็นพิเศษบ้างหรือไม่  คำตอบมีทั้งฝันถึงงูกับไม่เห็นฝันบอกเหตุอะไรเลยสักอย่างเดียว  คนที่ไม่ฝันอะไรเลยมักให้เหตุผลว่าเป็นเพราะพวกเขาไม่ได้หมกหมุ่นกับความสัมพันธ์มั้ง  จึงไม่ฝัน
ทำไมบางคนถึงฝันบอกเหตุ  แต่บางคนไม่ฝันอะไรเลย? ใครที่ตามอ่านวิชาวิเคราะห์ฝันมาตลอดคงจะรู้แล้วนะคะว่า  การหมกหมุ่นคิดมากกันเรื่องใดเรื่องหนึ่งไม่ได้หมายความว่าคุณจะเก็บเรื่องนั้นไปฝันเสมอไป  เพราะฝันสำคัญๆ  และฝันสังหรณ์หลายครั้งเกิดขึ้นตามธรรมชาติ  และเกิดในช่วงเวลาที่เจ้าตัวไม่ได้นึกถึงหรือคาดคิดมาก่อนเลยด้วยซ้ำ  เพราะฉะนั้นเหตุผลว่า  ไม่ฝันเพราะคงไม่ได้คิดมากเรื่องนี้  เป็นอันตกไป  	คำตอบหนึ่งที่ฉันได้จากการศึกษาเรื่อง  Psychic ability-ความสามารถทางญาณ  พบว่าหากพลังของการพบเจอ  (energy  of  encounter)  ได้รับการระบายออกหรือมีการแสดงออกมาทางอื่นแล้ว  คุณก็ไม่จำเป็นต้องฝันถึงมัน  เช่น  รุ่นน้องผู้ชายของดิฉัน  ก่อนเขาเจอแฟนที่คบกันมาตั้ง  3  ปี  เขาฝันว่างูเหลือมเลื้อยมาหาตัวเขาและเลื้อยผ่านไป  (ท้ายที่สุด  2  คนเลิกคบกัน)  แต่กับแฟนคนปัจจุบันเขาไม่ได้ฝันเลย  เพราะตอนที่เขาเจอเธอครั้งแรก  เขารู้สึกเลยว่า  มีแรงปะทะบางอย่างมาที่ผม  วูบขึ้นมาแรงมากเลยครับพี่  เมื่อดวงวิญญาณจำกันได้  (soul recognition)  ผ่านการพบเจอหน้ากันแล้วการระบายออกทางจิตใต้สำนึกหรือทางฝันสังหรณ์ก็เลยไม่จำเป็นอีกต่อไป
ถ้าฝันว่าได้แต่งงาน  กับฝันร้ายสุดๆ  ว่าเขาไม่รัก  หมายถึงอะไร? ตามหลักวิชาทำนายฝันทั้งโลก  มักบอกว่า  ฝันดีสุดๆ  แบบชื่นมื่นหวานแหววมักหมายถึงเรื่องร้ายในชีวิตจริง  และฝันร้ายสุดๆ  ชนิดร้องไห้ร้องห่มหมอนเปียกชุ่มหมายถึงสมหวังโชคดีในชีวิตจริง  ฝันเกี่ยวกับคู่ก็เช่นกันค่ะ  สาเหตุเพราะ  	
ฝันดีสุดๆ  แบบเวอร์เกินจริง เป็นการบอกถึงการมองโลกในแง่ดีจนเกินไป  กับความปรารถนาจะได้สิ่งนั้นมา  (เพราะในชีวิตจริงเราไม่มี)  ซึ่งพอเราฝันดีสุดๆ  แล้ว  เราอดไม่ได้ที่จะคาดหวังสูง  (high  expectation)  ว่าเราต้องสมหวังในชีวิตจริงสิ!  อาการเพ้อฝันและมองโลกดีเกินจริงนี้แหละค่ะที่ทำให้ฝันดีเปลี่ยนเป็นฝันร้าย  	
ในขณะที่ฝันร้ายสุดๆ  แบบโกรธจนคลั่งตายหรือร้องไห้จนเหนื่อย คือ  ฝันระบายอารมณ์ที่เก็บกดไว้และความกลัวที่อัดอั้นฝังลึกในใจ  ตามหลักวิชาว่าด้วยการบำบัดจิตแล้ว  เมื่อเรามี  soppressed  feeling  อะไรก็ตาม  ทางแก้คือการปลดปล่อย  หรือ  release  มันออกมา  และเมื่อปลดปล่อยแล้วก็เท่ากับเราได้เกิด  awareness  การรับรู้ต่อปัญหานั้น  เมื่ออารมณ์ด้านลบหรือ  native feeling  ที่ถูกกดไว้ได้รับการปลดปล่อยและเยียวยาแล้ว  (เช่น  ร้องไห้ออกมา  โกรธตะโกนออกมาในฝัน ฯลฯ)  ความฝันฝังลึกและอารมณ์ที่เก็บกดนั้นก็เลยถูกชำระล้างออกไปจากจิตของเรา
เมื่อจิตเคลียร์โล่งปลอดโปร่ง  พลังงานในโลกชีวิตจริงของเราก็จะคลี่คลายตามไปด้วย (ตามหลักการ  change  the  inner  and  the  outer  will  follow-โลกภายในเราเปลี่ยนโลกภายนอกก็จะเปลี่ยนตามเรา)  อันเป็นตัวทำให้ฝันร้ายกลายเป็นฝันดีน่ะเองค่ะ
ฝันที่บอกว่าเขามีใจให้คุณ 1.  ฝันว่ามีการสัมผัสกันอย่างอ่อนโยน  ไม่ใช่แยกกันอยู่คนละมุมหรือคนละที่  (เช่น  กุมมือกันตามตัวอย่าง) 	2.  ฝันว่าเขาสื่อสารบอกความในใจต่อคุณชัดเจน  ไม่ใช่นิ่งๆ  เงียบๆ  เฉยๆ  หรือห่างเหิน 	3.  ในการสัมผัสหรือสื่อสารต้องเห็นหน้าเขาชัดๆ  โดยเฉพาะดวงตา  (สัญลักษณ์ของการเปิดใจ)  ไม่ใช่หน้าเลือนราง  ไร้หน้า  หรือหันหลังให้  (สัญลักษณ์ของการปิดบังความจริง) 	4.  ฝันว่าเขามอบเครื่องประดับที่เป็นสัญลักษณ์ของความรัก  ประเภทของหมั้นหมาย  ให้คุณ  คือแหวน/สร้อยมุก/หรือช่อดอกไม้แสดงว่าเขาชอบคุณ  หากเขาสวมใส่ให้คุณแสดงว่าเขารักคุณ  หากเขามอบหรือสวมเครื่องประดับอื่นเช่นกำไล  กิ๊บประดับผม  น้ำหอม  ฯลฯ  ที่ลึกซึ้งน้อยกว่า  แสดงว่าเขาแค่สนใจคุณ 	5.  ฝันว่าคุณกับเขาเดินจับมือหรือเคียงกันกลางสายฝนพรำสดชื่น  (shower  rain)  คุณได้รักกันแน่นอน   
ฝันว่าคุณกับเขาได้เป็นคู่กัน 1.  ฝันถึงคุณกับเขาแล้วมีสัญลักษณ์ของความสมหวังร่วมด้วย  สัญลักษณ์ของ  wish  fulfillment  ได้แก่  สายรุ้ง  ดวงดาวดารดาษบนทท้องฟ้า  ฝนโปรย  (ห้ามฝนกระหน่ำ  น้ำท่วม)  พระอาทิตย์ขึ้น  (ห้ามตก)  จันทร์เพ็ญงามผ่อง  (ห้ามจันทร์เสี้ยวหรือจันทรคราส)  เดินทางถึงจุดหมายอย่างมีความสุขและสวัสดิภาพ  ได้อยู่บนยอดเขา 	2.  ฝันถึงคุณกับเขาแล้วมีวัญลักษณ์ของการครองคู่อย่างสมบูรณ์พูนสุขร่วมด้วย  สัญลักษณ์ของ  prosperous  marriage  นี้ไม่ใช่  wedding  party  หรือพิธีแต่งงานนะคะ  เพราะเคยบอกไปแล้วว่าฝันถึงงานแต่งงานกลับเป็นนัยเรื่องการค้าขาย  ไม่ใช่ความรักค่ะ  สัญลักษณ์โบราณที่บอกว่าหากแต่งงานไปจะสมบูรณ์พูนสุขแน่นอนได้แก่  ไข่มุก  ช่อดอกไม้งาม  และนกเป็ดน้ำ-หงส์  หรือสัตว์ที่เป็นสัญลักษณ์ของการครองคู่ผัวเดียวเมียเดียว 	3.  ฝันว่าเขาสวมแหวนหมั้นหรือใส่สร้อยเจ้าสาวให้  หากท้ายที่สุดของนั้นหายไป  แตกหัก  หรือหล่น  แสดงว่าจะมีการยกเลิกในภายหลัง  	พอหอมปากหอมคอแค่นี้ก่อน เอาเป็นว่าอ่านไปแล้วก็อย่างมงายมากจนเดินพอดีล่ะ 
 
ขอบคุณภาพประกอบจาก อินเตอร์เน็ต