กานต์ อดีตเมียเสก โลโซ ปรี๊ดแตกฉะ อ้อ พรรทิรา เมียสุดสวยของติ๊ก ชีโร่ หลังแชะภาพคู่เสก โลโซ 
กลายเป็นเรื่องศึกน้ำลายบนเฟซบุ๊คสำหรับ กานต์ วิภากร อดีตภรรยา เสก โลโซ ที่อารมณ์พุ่งปรี๊ดหลังเห็นภาพของ อ้อ พรรทิรา ภรรยาสาวของ ติ๊ก ชีโร่ ถ่ายภาพคู่กับ เสก โลโซ โดยได้เขียนข้อความระบุว่า "เรื่องครอบครัวและส่วนตัวไม่ขอไปก้าวก่าย หรือแสดงความคิดเห็นอะไร เพราะเป็นสิ่งละเอียดอ่อน อีกอย่างเราก็เป็นบุคคลภายนอก แค่อยากเป็นกำลังให้พี่เสกเฉยๆ ขอให้พี่สร้างผลงานดี ๆ ออกมาให้แฟนเพลงได้รับฟังรับชมเรื่อย ๆ มีเงินดูแลครอบครัวและลูก ๆ ตลอดไปนะคะ Concert 40 ปี ขอให้มีคนไปดูกันเยอะ ๆ นะคะ"
ซึ่งหลังจากที่ อ้อ พรรทิรา ได้โพสต์ข้อความดังกล่าวไป กานต์ อดีตเมียเสก จึงได้เข้ามาแสดงความคิดเห็นไม่เชิงไม่ค่อยพอใจนัก ซึ่งข้อความเขียนคือ "คุณ อ. คุณจงรู้ไว้ด้วยนะว่าคนที่คุณกำลังให้กำลังเค้านั่นแหละเป็นคนที่สั่งให้ฉันทำกะคุณแบบนั้น แค่อยากบอกให้คุณดูคนให้ดี ๆ อย่ามองแค่เปลือกเค้าเลือดเย็นฆ่าได้ทุกคนแม้แต่พวกฉันกับลูก จำคำฉันไว้ ไม่นานหรอก ธาตุแท้ก็เปิด"
กลายเป็นศึกตอบโต้กันไปมาสุดท้าย อ้อ พรรทิรา ได้โพสต์ข้อความด้วยอารมณ์ดุเดือดเช่นกัน "กรุณาอย่ามายุ่งกับฉัน!!! เรื่องตัวเองก็เยอะมากพอแล้วไม่ใช่เหรอ???? ต่างคนต่างอยู่เหอะ นึกถึงความสัมพันธ์ดี ๆ ที่เคยมีให้กัน(หรือป่าว?)ขอบใจที่เตือนกัน โง่ย่อมมาก่อนฉลาดเสมอ เธอเองก็ผ่านจุดตรงนั้นมาแล้ว คนเราล้มก็อย่าข้าม อันนี้เห็นด้วยนะ จำคำพูดไว้ด้วยนะ แล้วก็ช่วยตักน้ำใส่กะโหลกอันน้อยนิดชะโงกดูเงาตัวเองด้วย คนอย่างฉันไม่เคยคิดซ้ำเติมใคร ใครกันแน่วะที่เหยียบจมดิน แล้วอย่าได้ดึงคนอื่นที่ไม่รู้เรื่องเข้ามาเกี่ยวข้อง อย่ามาลามปามคนของฉัน แถวบ้านเรียกว่าเลวนะ!!! 
"คุณมึงยังไม่ชอบเลยเวลาใครด่าคนของมึง ฉันยังไม่เคยดึงครอบครัวคุณเธอเข้ามาเกี่ยวข้องหรือไปสะกิด ใครในครอบครัวเธอเลยนะ ให้เกียรติเสมอแล้วไปอ่านเจออะไรมาผิด ๆ แล้วไปตีความคิดเองเออเองอ่ะขอเหอะ หยุดเห่ากัดสักที รำคาญ เรื่องใครจะดีหรือไม่ดี ไม่ต้องมาแฉ แฉคนของคุณมึงพอแล้ว อีกอย่าง ไม่อยากรับรู้ เรื่องไร้สาระจะขึ้นช้างลงม้าที่ไหนก็เชิญเหอะ ไม่สน ถ้าไม่หยุดก็ลองดู!!!เดี๋ยวจะแฉบ้าง เอาเรื่องอะไรดีล่ะ" 
"แล้วฝากบอกหมาที่ชอบคาบข่าวไปรายงานด้วยนะ ว่าอ่านเจอไรมาให้อ่านดี ๆ ช่วยกรองนิดนึงนะว่า หมายถึงใคร อย่ากินปูนร้อนท้องนะ อย่าหูเบาหลับหูหลับตาเชื่อทั้งหมดคนแบบนี้เขาเรียกว่าไม่เป็นตัวของตัวเอง ไม่มีสติสิ่งที่เกลียดที่สุดคือพวกถ่มน้ำลายแล้วกลืนเข้าไปใหม่ปวดตับกับคนแบบนี้ อย่ามาเผือก ไม่งั้นเจอดี!!!"
เป็นเกาเหลาชามโตไปโดยปริยาย 
อ่านข้อความของ อ้อ และ กานต์ ที่โพสต์ตอบโต้กันไปมา 