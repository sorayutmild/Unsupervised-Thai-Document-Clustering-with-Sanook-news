ไมโครเวฟเป็นเครื่องใช้ไฟฟ้าภายในบ้าน ที่เรียกได้ว่ากลายเป็นอุปกรณ์ในครัวที่สำคัญมากชิ้นหนึ่ง บางบ้างไม่มีเตาแก๊สเพราะอยู่ที่คอนโด อาจมีเตาไฟฟ้า และไมโครเวฟเอาไว้ทำอาหาร หรืออุ่นอาหารทานเล็กๆ น้อยๆ แต่เชื่อหรือไม่คะว่า ไม่ใช่อาหารทุกอย่างที่สามารถทำให้สุกด้วยไมโครเวฟได้แล้วจะดีต่อร่างกายเหมือนปกติ เพราะอาหารบางอย่างแย่ลง หรืออันตรายเพียงชั่วไม่กี่นาที
 
6 อาหารที่ไม่ควรนำเข้าไมโครเวฟ1. ไข่
iStockไม่เชื่อก็ต้องเชื่อว่าไข่ห้ามนำเข้าไมโครเวฟ เราหมายถึงนำเข้าไปทั้งฟองทั้งเปลือก โดยไม่ได้ตอกไข่ใส่ภาชนะนะคะ เพราะคลื่นไมโครเวฟจะทำให้ของเหลวภายในไข่ร้อน สุก หรือเดือด เมื่อเรานำออกมาตอกข้างนอก ไข่จะระเบิดปะทุออกมา ทำให้เกิดอาการบาดเจ็บได้ มีไปตั้งแต่ไข่ลวกมือ ลวกหน้า ไปจนถึงเศษเปลือกไข่กระเด็นเข้าตา ดังนั้นหากจะปรุงอาหารด้วยไข่ ให้ตอกไข่ออกมาจากเปลือกก่อนเสมอค่ะ
2. น้ำเปล่า
iStockใช่แล้วค่ะ น้ำเปล่าใสสะอาดธรรมดาๆ เนี่ยแหละค่ะ อันตรายกว่าน้ำอื่นๆ อีกต่างหาก เพราะไมโครเวฟจะทำให้น้ำมีความร้อนสูงขึ้น จนทำให้เกิดการเปลี่ยนเป็นไอน้ำพร้อมๆ กันแล้วพุ่งระเบิดขึ้นจากแก้วได้ วิธีแก้ง่ายๆ เพียงใส่ตะเกียบลงไปในแก้ว เพื่อให้ไอน้ำเกาะ และกลายสภาพเป็นไอน้ำโดยไม่ทำให้น้ำระเบิดพุ่ง หรือหากต้องผสมอะไรลงไปในน้ำ ก็ใส่ส่วนผสมลงไปในน้ำก่อนนำเข้าไมโครเวฟค่ะ
3. นมแม่
iStockใครที่กำลังเลี้ยงดูลูกตัวเล็ก แล้วอยากอุ่นนม ห้ามนำมาอุ่นในไมโครเวฟเด็ดขาด เพราะไมโครเวฟจะทำให้เชื้อแบคทีเรียอีโคไลในน้ำนมเติบโตขึ้นถึง 18 เท่า อาจจะเป็นอันตรายต่อสุขภาพของเด็กได้
4. ผักต่างๆ
iStockไม่ว่าจะเป็นต้ม ผัด แกง หรือทอด ความร้อนทั้งหลายทำให้คุณค่าทางสารอาหารของผักลดลงอยู่แล้ว แต่จากผลวิจัยพบว่า หากนำผักมาปรุงผ่านความร้อนจากเตาไมโครเวฟ จะทำให้สูญเสียคุณค่าทางอาหารไปสูงมาก โดยเฉพาะอย่างยิ่ง บร็อคโคลี่ ที่จะสูญเสียคุณค่าทางอาหารไปมากถึง 97% เลยทีเดียว
5. ผลไม้แช่แข็ง
iStockอันนี้น่ากลัวกว่าที่คิด เคยเห็นผลไม้แช่แข็งตามซุปเปอร์มาเก็ตไหมคะ ไม่ว่าจะเป็นสตอเบอร์รี่ ราสเบอร์รี่ เชอร์รี่ หรือตระกูลผลไม้ฝรั่งที่นำเข้าจากต่างประเทศ ผลการวิจัยรายงานว่า หากนำผลไม้แช่แข็งไปอุ่น หรือปรุงอาหารผ่านไมโครเวฟ น้ำตาลในผลไม้ที่ดูจะมีประโยชน์ต่อร่างกาย จะเปลี่ยนสภาพกลายเป็นสารก่อมะเร็งได้ในทันที
6. เนื้อสัตว์แช่แข็ง
iStockไม่ใช่แค่ผลไม้ หากนำเนื้อสัตว์จากช่องแช่แข็งมาอุ่นในเตาไมโครเวฟ อุณหภูมิอุ่นๆ ของไมโครเวฟจะเร่งการเจริญเติบโตของเชื้อโรคที่เป็นอันตรายต่อร่างกาย นอกจากนี้ยังสูญเสียคุณค่าทางสารอาหาร อย่างวิตามิน B12 ลงลงไปครึ่งหนึ่ง จากการอุ่นเนื้อสัตว์ในไมโครเวฟเพียง 6 นาทีเท่านั้น เพราะฉะนั้นควรอุ่น หรือละลายน้ำแข็งจากเนื้อสัตว์แช่แข็ง ด้วยการนำลงมาวางในช่องธรรมดาในตู้เย็น 1 คืนก่อนทำอาหารค่ะ
จริงๆ แล้วไมโครเวฟมีประโยชน์มากนะคะ หากใช้ให้ถูกวิธี เรายังสามารถใช้ไมโครเวฟอุ่นอาหารอย่างปลอดภัยได้ (อ่าน “ความจริงของไมโครเวฟ...ปลอดภัย-ใช้ได้-ไม่อันตราย” ที่นี่) เพราะฉะนั้นอย่าเพิ่งยกไมโครเวฟไปทิ้งซะล่ะ
 
ขอบคุณเนื้อหาจาก girlfriendclub.com ภาพประกอบ istockphoto