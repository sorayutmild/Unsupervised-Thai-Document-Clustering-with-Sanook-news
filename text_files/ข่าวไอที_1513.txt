เปรียบเทียบ สเปค iPhone 5S vs iPhone 5C ซื้อรุ่นไหนดี ??
[12-กันยายน-2556] เปิดตัวอย่างยิ่งใหญ่ไปแล้ว สำหรับ iPhone รุ่นใหม่ประจำปี 2013 ที่ในปีนี้ เปิดตัวพร้อมกันถึง 2 รุ่นเลยทีเดียว นั่นก็คือ iPhone 5S (ไอโฟน 5S) สมาร์ทโฟนระดับพรีเมียม และ iPhone 5C (ไอโฟน 5C) สมาร์ท โฟนพลาสติกสีสันสดใส แน่นอนครับว่า คำถามที่เกิดขึ้นหลังจากนี้ก็คือ จะซื้อรุ่นไหนดี


ระหว่าง iPhone 5s กับ iPhone 5c? เนื่องจาก ไอโฟน (iPhone) ทั้ง 2 รุ่นนี้ ต่างก็มีจุดเด่นที่แตกต่างกันไป ทั้งในเรื่องของ การออกแบบ, ฟังก์ชั่นการใช้งาน และที่สำคัญ ราคา ของทั้ง iPhone 5S กับ iPhone 5C ก่อนจะมาวิเคราะห์ในส่วนอื่นๆ เรามาดู เปรียบเทียบสเปค iPhone 5S vs iPhone 5C กันก่อนครับ
เปรียบเทียบ สเปค iPhone 5S vs iPhone 5C














ยี่ห้อ - รุ่น 

iPhone 5S


iPhone 5C



ขนาดตัวเครื่อง (มม.)

123.8 x 58.6 x 7.6


124.4 x 59.2 x 8.97



น้ำหนัก

112 กรัม


132 กรัม



ขนาดหน้าจอ

4 นิ้ว


4 นิ้ว



ความละเอียดหน้าจอ

1136 x 640 พิกเซล


1136 x 640 พิกเซล



เทคโนโลยีบนหน้าจอ

IPS LCD Retina display


IPS LCD Retina display



ชิปเซ็ต

Apple A7 พร้อม ชิป M7 motion coprocessor และรองรับการประมวลผล แบบ 64-bit


Apple A6



พิกเซลต่อนิ้ว (ppi)

326 ppi


326 ppi



RAM

ยังไม่ระบุ


1 GB



หน่วยความจำภายใน

16GB, 32GB, 64GB


16GB, 32GB



รองรับ microSD card

ไม่รองรับ


ไม่รองรับ



ระบบปฏิบัติการ

iOS 7


iOS 7



กล้องด้านหน้า

1.2 ล้านพิกเซล


1.2 ล้านพิกเซล



กล้องด้านหลัง

8 ล้านพิกเซล


8 ล้านพิกเซล



ไฟแฟลช

True Tone Flash (Dual LED)


LED Flash



รูรับแสงกว้าง

F/2.2


F/2.4



เครือข่าย 2G

รองรับ


รองรับ



เครือข่าย 3G

รองรับ


รองรับ



เครือข่าย 4G

รองรับ


รองรับ



วัสดุตัวเครื่อง

อะลูมิเนียม


โพลีคาร์บอเนต



แบตเตอรี่

รองรับสูงสุด 10 ชั่วโมง


รองรับสูงสุด 10 ชั่วโมง



สีตัวเครื่อง

Space Gray, Gold และ Silver


สีเหลือง, สีขาว, สีเขียว, สีชมพู และ สีฟ้า



ฟีเจอร์พิเศษ

Touch ID sensor


-




iPhone 5S vs iPhone 5C : อะลูมิเนียม หรือ พลาสติก ?

สิ่งแรกที่ทำให้ iPhone 5S (ไอโฟน 5s) และ iPhone 5c (ไอโฟน 5c) มีความแตกต่างกัน ก็คือ วัสดุที่ใช้ผลิตตัวเครื่องนั่นเอง โดยบอดี้ของ iphone 5s นั้น ทำมาจาก อะลูมิเนียม ในขณะที่ บอดี้ของ iphone 5c เป็นพลาสติกแบบโพลีคาร์บอเนต ซึ่งถ้าหากมองใน ภาพรวมแล้ว จริงอยู่ที่ iPhone 5S ดูหรูหรากว่า แต่ถ้าพูดถึง ความน่าสนใจ ต้องบอกว่า iPhone 5C น่าสนใจกว่า เพราะว่าเป็นครั้งแรกที่ Apple มี iphone พลาสติกนั่นเอง ซึ่งการ เปิดตัว iPhone 5C ในครั้งนี้ ไม่ใช่แค่การเปลี่ยนแปลงครั้งใหญ่เท่านั้น แต่เป็นจุดที่เราจะต้อง วิเคราะห์กันต่อไปว่า iphone 5c จะสร้างความสำเร็จให้กับ Apple ได้เท่ากับ iPhone 5S หรือ iPhone รุ่นที่ผ่านๆ มาหรือไม่
ส่วนคำถามที่ว่า จะเลือกอะลูมิเนียม หรือ โพลีคาร์บอเนตดี? คำตอบอยู่ที่ผู้ซื้อครับว่า ชอบสีสันสดใส หรือความหรูหรามากกว่า เพราะทั้ง 2 รุ่น หน้าจอเท่ากันที่ 4 นิ้ว ความละเอียดหน้าจอเท่ากัน ต่างกันที่วัสดุเท่านั้นเอง
iPhone 5S vs iPhone 5C : การประมวลผลแบบ 64-bit สำคัญไฉน ?

สิ่งที่สร้างความฮือฮา ในช่วงการเปิดตัว iPhone 5S (ไอโฟน 5s) ก็คือ ชิปเซ็ต Apple A7 บน iphone 5s นั้น รองรับการประมวลผลแบบ 64-bit และถือว่า เป็นสมาร์ทโฟนรุ่นแรกของโลกที่รองรับอีกด้วย ไม่เพียงเท่านั้น Apple A7 ยังทำงานร่วมกับชิปเซ็ตอีกตัว ที่มีชื่อว่า M7 motion coprocessor ซึ่งเป็นชิปที่ทำหน้าที่เกี่ยวข้องกับการเคลื่อนไหว ผ่านทางเซ็นเซอร์ต่างๆ ไม่ว่าจะเป็น accelerometer, compass รวมไปถึง gyroscope ซึ่งนำไปใช้ประโยชน์ด้านการออกกำลังกาย และด้านสุขภาพเป็นหลัก และที่สำคัญ ชิป M7 นี้ ทำงานแยกต่างหากจาก Apple A7 ฉะนั้น หมดห่วงเรื่องพลังงาน ไม่สิ้นเปลืองแบตเตอรี่อย่างแน่นอน
ถ้าหากเปรียบเทียบ ความเร็วในการประมวลผลระหว่าง ชิป Apple A7 บน iPhone 5S กับ ชิป Apple A6 บน iPhone 5C ทาง Apple ได้อธิบายไว้แล้วในงานเปิดตัวว่า เร็วกว่าทั้งในด้าน CPU และ GPU ถึง 2 เท่า ฉะนั้น ท่านที่ชอบการประมวลผลเร็วๆ คงต้องเล็ง iPhone 5S เอาไว้ แต่ถ้าถามว่า Apple A6 บน iPhone 5C หรือบน iPhone 5 ประมวลผลการทำงานได้แย่กว่ามากหรือไม่ คำตอบคือ ไม่ครับ ซึ่งท่านที่ใช้ iPhone 5 อยู่ คงจะทราบกันดีว่า iPhone 5 เองก็ทำงานได้รวดเร็วในระดับหนึ่งเช่นกัน
iPhone 5S vs iPhone 5C : กล้องละเอียดเท่ากัน แต่ฟีเจอร์ต่างกัน
ทั้ง iPhone 5s กับ iPhone 5c มาพร้อมกล้องด้านหลัง ความละเอียด 8 ล้านพิกเซลเท่ากัน แต่บน iPhone 5S (ไอโฟน 5S) ได้ปรับปรุง ฟีเจอร์การใช้งานกล้องให้ดีกว่าเดิมมาก ไม่ว่าจะเป็น รูรับแสงขนาด F/2.2 ทำให้ถ่ายภาพในที่แสงน้อยได้ดีขึ้น, เซ็นเซอร์ขนาดใหญ่กว่าเดิม และความละเอียดต่อพิกเซล อยู่ที่ 1.5 ไมครอน ฉะนั้น ต่อให้เซ็นเซอร์เท่ากันที่ 8 ล้านพิกเซล แต่ภาพที่ได้จาก iPhone 5S จะเก็บรายละเอียดได้คมชัดมากกว่า นอกจากนี้ iPhone5s ยังมี Burst mode หรือโหมดถ่ายภาพรัว และ Slo-Mo สำหรับถ่ายภาพวีดีโอที่ 120fps อีกด้วย
ในส่วนของไฟแฟลชนั้น บน iPhone 5S เป็นไฟแฟลชแบบ True Tone flash ซึ่งประกอบด้วยไฟ 2 สี นั่นก็คือ ไฟแฟลชสีขาว และไฟแฟลชสีเหลือง ซึ่งภาพที่ถ่ายโดยใช้แฟลชแบบนี้ จะทำให้ได้สีสันที่ใกล้เคียงกับความเป็นจริง ดูเป็นธรรมชาติ มากกว่าไฟแฟลชแบบเดิม
สำหรับท่านที่ชื่นชอบการถ่ายรูปโดยใช้ iPhone เป็นหลัก น่าจะชอบฟีเจอร์กล้องบน iPhone 5S ครับ
iPhone 5S vs iPhone 5C : เซ็นเซอร์สแกนลายนิ้วมือ

ความแตกต่างที่เห็นได้เด่นชัด ระหว่าง iPhone5s กับ iPhone5c ก็คือ เซ็นเซอร์สแกนลายนิ้วมือ หรือ Touch ID ที่ฝังอยู่ตรงปุ่ม Home มีให้ใช้งานเฉพาะบน iphone 5s นั่นเอง ซึ่งเซ็นเซอร์ Touch ID นี้ นอกจากจะทาบนิ้วมือลงไป เพื่อปลดล็อค แทนการใช้ swipe to unlock หรือ passcode แบบเดิมๆ แล้ว ยังสามารถใช้ซื้อ แอพพลิเคชั่น บน App Store หรือซื้อเพลงบน iTunes Store โดยไม่ต้องใส่รหัสผ่านอีกต่อไป ซึ่งในส่วนนี้ จะช่วยเพิ่มความปลอดภัยให้กับผู้ใช้มากขึ้น เนื่องจากลายนิ้วมือ ลอกเลียนแบบได้ยากนั่นเองครับ
ส่วนบน iPhone 5C ไม่มีเซ็นเซอร์สแกนลายนิ้วมือ หรือ Touch ID ครับ
iPhone 5C (ไอโฟน 5C) น่าซื้อหรือไม่ ?
ก่อน iPhone 5c เปิดตัว ผมเชื่อว่า หลายๆ คนคาดหวังกับรุ่นนี้ไว้มาก เนื่องจากได้ชื่อว่า เป็น ไอโฟนรุ่นประหยัด และคาดว่า ราคาน่าจะอยู่ที่หมื่นต้นๆ แต่สุดท้ายแล้ว ราคา iphone 5c เครื่องเปล่า กลับอยู่ที่หมื่นปลายๆ เกือบ 2 หมื่น (ราคา iPhone 5C เครื่องเปล่าในสหรัฐฯ เริ่มต้นที่ 18,900 บาท) แน่นอนครับ หลายๆ คนผิดหวังกับเรื่อง ราคา iphone 5c มากพอสมควร เนื่องจากแพงเกินคาด ต่อ ให้ Apple คาดหวังจะให้ iPhone 5C บุกตลาดจีน ผมเชื่อว่า คนจีนเองก็มองว่าแพงเหมือนกันครับ เว้นเสียแต่ว่า โอเปอร์เรเตอร์ในประเทศจีน จะจัดโปรโมชั่นแบบเดียวกับในสหรัฐฯ ที่สามารถซื้อเครื่องได้ในราคาถูก แต่ต้องซื้อแบบติดสัญญา 2 ปี (จดทะเบียน) ถ้าเป็นแบบนี้ เชื่อได้เลยว่า iPhone5c ไปรอดในตลาดจีนแน่นอน
ส่วนผู้ใช้ในไทย ตอนนี้หลายคนลังเลครับ (รวมถึงตัวผมเอง) ว่า จะขาย iPhone 5 เพื่อไปซื้อ iPhone 5C หรือ iPhone 5S ดีหรือไม่ เนื่องจาก iPhone 5 กลายเป็น iDevice ที่ตกกระป๋องไปแล้ว ถ้าเก็บไว้นานๆ อาจจะขายได้ในราคาที่ไม่ดี และถ้าเกิดตัดสินใจขาย iphone 5 ก็จะเกิดคำถามหลายๆ ข้อตามมา ส่วนตัวแล้ว ผมเองไม่ได้อยากซื้อ iPhone 5S มากเท่าไหร่ครับ เพราะว่าถ้าเทียบความแตกต่างกับ iPhone 5 แล้ว ต่างกันไม่มากจริงๆ แต่สิ่งที่ทำให้อยากขาย iPhone 5 เป็นเพราะ "กลัวราคาตก" เสียมากกว่า
ถ้าหากถามผมว่า iPhone 5C น่าซื้อหรือเปล่า ? ผมขอมองที่ว่า iphone 5c เป็นรุ่นที่น่าสนใจดีกว่าครับ ถ้า หากเปรียบเทียบกับ iPhone 4S แล้ว แน่นอนว่า iPhone 5C ดีกว่าเกือบทุกอย่าง โดยเฉพาะเรื่องของ สเปค ที่จะตอบสนองกับการใช้งาน iOS 7 ได้ดีกว่า ส่วนเรื่องของสีสัน อันนี้ยกให้เป็นความชอบส่วนบุคคล iPhone 5C ตัวเครื่องหลากสี เปลี่ยนสีได้ทุกวันตามใจ (ถ้าใส่เคส) ก็ดูดีไปอีกแบบครับ
 เรียบเรียงข้อมูลโดย : ทีมงาน techmoblog.com
 
 Facebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

Facebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

