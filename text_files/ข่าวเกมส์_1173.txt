




เกิดเหตุเพลิงไหม้ห้างสรรพสินค้า Xilongduo ทางตอนใต้ของกรุงปักกิ่ง เมืองหลวงของประเทศจีน เมื่อประมาณเดือนตุลาคม ปี 2013 ที่ผ่านมา จากการสืบสวนเบื้องต้นพบว่าสาเหตุของเพลิงไหม้มาจากไฟฟ้าลัดวงจร ซึ่งต้นเพลิงมาจากร้าน McDonald ฟังดูแล้วก็เหมือนเรื่องจะจบลงเท่านี้ แต่หลังจากมีการสืบสวนสอบสวนเพิ่มเติม ก็ทำให้ทราบว่าสาเหตุที่เพลิงไหม้ลุกลามอย่างรวดเร็วนั้น เป็นเพราะพนักงานรักษาความปลอดภัยของห้างดังกล่าว มัวแต่อู้นั่งเล่นเกมส์ใน Tablet ของตัวเอง จนลืมเปิดสัญญาณเตือนภัย ทำให้กว่าจะรู้ตัวไฟก็ลามไปทั่วห้างแล้ว
หนังสือพิมพ์ Beijing Times รายงานว่าสาเหตุทางอ้อมของเพลิงไหม้ห้างดังกล่าว มาจากพนักงานของห้างที่ไม่ปฏิบัติหน้าที่ดูแลความปลอดภัยของห้างในช่วงนั้น โดยมีหลักฐานมาจากกล้องวงจรปิดของห้างว่าพนักงานของห้างมัวแต่นั่งเล่นเกมในแท็บเล็ต ทั้งๆที่ไฟในห้างเริ่มลามไปทั่วแล้ว แต่เขาก็ยังไม่รู้ตัว แม้ว่าต้นเหตุของเพลิงไหม้จริงๆนั้นจะมาจากร้าน McDonald ที่ชาร์จจักรยานไฟฟ้าสำหรับบริการส่งอาหาร จนเกิดไฟฟ้าลัดวงจร แต่ก็เป็นความรับผิดชอบของพนักงานห้างด้วย ที่ละเลยหน้าที่ทำให้ไฟลุกลามไปทั่วห้าง เช่นเดียวกับพนักงานร้าน McDonald ก็มีส่วนผิดที่พยายามดับไฟเลย ซึ่งในช่วงนั้นจากภาพวีดีโอวงจรปิดพบว่าพนักงานห้างยังคงมัวแต่นั่งเล่นเกมส์อยู่เฉยๆ
ปกติแล้วทุกๆห้างสรรพสินค้า หรือห้างร้านใหญ่ต้องมีระบบตรวจจับควันไฟไหม้อยู่แล้ว แต่ซวยซ้ำซ้อนที่ในวันนั้นพนักงานดูแลความปลอดภัยของห้าง ดันไปปิดระบบตรวจจับไฟไหม้พอดี แถมปิดระบบเสร็จก็ดันไปนั่งเล่นเกมจนไม่รู้ตัวว่าไฟไหม้ด้วย