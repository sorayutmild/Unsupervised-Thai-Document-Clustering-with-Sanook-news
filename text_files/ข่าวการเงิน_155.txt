กรุงไทยตอบคำถาม ลงทะเบียนเว็บไซต์ www.เราไม่ทิ้งกัน.com ขอรับเงินเยียวยา 5,000 บาท อย่างไรให้ผ่านฉลุย หลังชาวเน็ตหลายคนเริ่มท้อแท้
การลงทะเบียนออนไลน์อย่าง www.เราไม่ทิ้งกัน.com เพื่อรับเงินเยียวยา 5,000 บาท สำหรับผู้ที่ได้รับผลกระทบจากพิษโควิด-19 อาจทำให้หลายคนเกิดคำถามล้านแปดเลยก็ว่าได้ เนื่องจากผู้ลงทะเบียนบางคนเจอปัญหาที่แตกต่างกันออกไป เช่น SMS แจ้งว่าลงทะเบียนไม่สำเร็จลงทะเบียนใหม่ได้มั้ย หรือแก้ไข-ยกเลิกการลงทะเบียนได้หรือเปล่า? 
ซึ่งคำถามทั้งหมดนี้ ทางธนาคารกรุงไทยได้สรุปมาตอบผ่านทางเพจเฟซบุ๊กให้ทุกคนเข้าใจกันแล้ว Sanook Money เชื่อว่าปัญหาที่ทุกคนกำลังเผชิญอยู่ตอนนี้ น่าจะได้รับคำตอบสุดเคลียร์เลยทีเดียว ถ้าพร้อมแล้วไปไล่เช็กกันได้เลยจ้าา!

คำถาม: ใส่หมายเลขบัญชีผิดจะแก้ไขอย่างไร?

คำตอบ: กรณีผู้ลงทะเบียนได้รับสิทธิ์ จะมี SMS แจ้งผลการโอนเงินไม่สำเร็จ โดยผู้ลงทะเบียนสามารถดำเนินการผูกพร้อมเพย์บัตรประชาชนได้เพื่อรอรับการโอนเงินในรอบถัดไป

คำถาม: วิธีเช็กว่าลงทะเบียนเรียบร้อยแล้วหรือเปล่า ทำอย่างไร?

คำตอบ: ตรวจสอบได้ 3 อย่างดังนี้

1.บนหน้าเว็บไซต์ www.เราไม่ทิ้งกัน.com เมื่อลงทะเบียนสำเร็จจะระบุข้อความ 2 รูปแบบ

กรณีระบุเบอร์โทรศัพท์มือถือ ขึ้นข้อความ "ระบบได้รับข้อมูลการลงทะเบียนเรียบร้อยแล้ว โปรดรอการแจ้งยืนยันผลการได้รับสิทธิ์ตามมาตรการฯ ทาง SMS และ Email ที่ลงทะเบียนไว้
กรณีระบุเบอร์โทรศัพท์บ้าน ขึ้นข้อความ "ระบบได้รับข้อมูลการลงทะเบียนของท่านเรียบร้อยแล้ว โปรดรอการแจ้งยืนยันผลทางไปรษณีย์ หลังตรวจสอบข้อมูลเสร็จสิ้น"


2. SMS/Email (หากระบุไว้เมื่อลงทะเบียน) ตอบกลับกรณีลงทะเบียนข้อมูลบัตรประชาชนไม่ถูกต้อง กรณีนี้สามารถลงทะเบียนใหม่ได้
3. Call Center 02-111-1144 (กรณีไม่ได้รับ Email สามารถตรวจสอบสถานะได้หลังจากลงทะเบียนอย่างน้อย 1 วัน)



คำถาม: กรณีเลือกรหัสไปรษณีย์แล้ว แต่ไม่มีตำบลให้เลือกทำอย่างไร?

คำตอบ: ลงทะเบียนใหม่ได้อีกครั้ง วันที่ 1 เม.ย. 63 เวลา 06.00 น. เป็นต้นไป

คำถาม: เป็นผู้ประกันตนมาตรา 39 หรือ 40 ลงทะเบียนได้มั้ย?

คำตอบ: ลงทะเบียนเข้าร่วมโครงการได้

คำถาม: ถ้าลงทะเบียนไม่สำเร็จ แต่รู้ว่าบันทึกข้อมูลไม่ถูกต้อง แก้ไขหรือยกเลิกลงทะเบียนใหม่ได้มั้ย?

คำตอบ: ผู้ลงทะเบียนที่สามารถแก้ไขข้อมูลได้ มีเฉพาะกรณีได้รับ SMS แจ้งผลการลงทะเบียนไม่สำเร็จเท่านั้น ซึ่งประชาชนสามารถกลับไปลงทะเบียนใหม่ และระบุข้อมูลให้ถูกต้องได้ ถ้าข้อมูลการลงทะเบียนเรียบร้อยและเข้าสู่กระบวนการพิจารณาคุณสมบัติแล้วจะไม่สามารถกลับไปแก้ไขข้อมูลได้ และไม่สามารถลงทะเบียนซ้ำได้

คำถาม: อาชีพขับรถสาธารณะ และมีใบขับขี่ประเภท 2 ลงทะเบียนได้มั้ย?

คำตอบ: ลงทะเบียนเข้าร่วมโครงการได้ แต่การพิจารณาเป็นไปตามเงื่อนไขของมาตราการฯ

คำถาม: บัตรสวัสดิการแห่งรัฐ ลงทะเบียนได้มั้ย?

คำตอบ: ลงทะเบียนเข้าร่วมโครงการได้ แต่การพิจารณาเป็นไปตามเงื่อนไขของมาตราการฯ



บัตรสวัสดิการแห่งรัฐ ลงทะเบียนเราไม่ทิ้งกัน รับเงิน 5,000 บาท ไม่ได้จริงเหรอ



คำถาม: ถ้าได้รับ SMS แจ้งว่าการลงทะเบียนไม่สำเร็จ เพราะข้อมูลตามบัตรประชาชนไม่ถูกต้องทำอย่างไร?

คำตอบ: ให้ลงทะเบียนใหม่ได้ ระบุข้อมูลให้ถูกต้อง

คำถาม: ใช้เบอร์มือถือคนอื่นลงทะเบียนได้มั้ย?

คำตอบ: ใช้เบอร์มือถือคนใกล้ชิดลงทะเบียนได้ โดย 1 หมายเลข ใช้ลงทะเบียนได้ 5 คน

อ่านเรื่องเราไม่ทิ้งกันต่อที่นี่


ลงทะเบียนเราไม่ทิ้งกัน รับเงิน 5,000 บาท ทำตามได้ง่าย สะดวก รวดเร็ว


ลงทะเบียนเราไม่ทิ้งกัน รับเงินเยียวยา 5,000 บาท ผ่าน www.เราไม่ทิ้งกัน.com


เราไม่ทิ้งกัน ลงทะเบียนเสร็จแล้วอีกกี่วันถึงจะได้เงิน 5,000 บาท


ลงทะเบียน www.เราไม่ทิ้งกัน.com รับเงิน 5,000 บาท ใครมีสิทธิ์ได้รับบ้าง?

