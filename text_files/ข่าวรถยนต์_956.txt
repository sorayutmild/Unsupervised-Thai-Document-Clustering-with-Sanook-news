     Toyota Camry ESport 2015 (โตโยต้า คัมรี่ เอสสปอร์ต) ใหม่ ถูกเปิดตัวอย่างเป็นทางการแล้วเมื่อวันที่ 11 มิถุนายนที่ผ่านมา พัฒนาเอาใจคนรักความสปอร์ตโดยเฉพาะ เคาะราคาจำหน่าย 1.639 ล้านบาท

     มร.อากิโตะ ทาชิบานา รองกรรมการผู้จัดการใหญ่ และนายวุฒิกร สุริยะฉันทนานนท์ ผู้ช่วยกรรมการผู้จัดการใหญ่อาวุโส บริษัท โตโยต้า มอเตอร์ ประเทศไทย จำกัด ร่วมแถลงข่าวแนะนำรถยนต์นั่งขนาดกลางสายพันธุ์สปอร์ตใหม่ “คัมรี เอสสปอร์ต ใหม่” เพื่อเป็นการตอกย้ำความสาเร็จของ Camry และเพิ่มทางเลือกสู่กลุ่มลูกค้าให้ครอบคลุมยิ่งขึ้น
     นายวุฒิกร กล่าวว่า “ตระกูล ESPORT นี้ เป็น DNA ใหม่ของโตโยต้าที่เน้นเรื่องภาพลักษณ์ที่โดดเด่นของผู้ขับขี่ตาม Concept “Look at me now” โดย Camry Esport มีจุดเด่นที่การดีไซน์แบบสปอร์ตทั้งภายนอก และภายใน เน้นเส้นสายที่ดูเฉียบคมแตกต่างจากรถยนต์รุ่นอื่นๆ ยิ่งไปกว่านั้น โตโยต้าได้พัฒนาสมรรถนะในการขับขี่ของ Camry Esport ด้วยการออกแบบช่วงล่างใหม่แบบ Sport Suspension ที่มีเฉพาะในรุ่นนี้เท่านั้น เพื่อเพิ่มความสนุกและเพิ่มความมั่นใจในการขับขี่ให้มากขึ้น และเพียบพร้อมด้วยระบบความปลอดภัยอันเป็นจุดเด่นหลักของ Camry ”


     รูปลักษณ์ภายนอกของ Camry ESport ใหม่ ถูกยกมาจากเวอร์ชั่นสหรัฐฯ ติดตั้งกระจังหน้าโคมเมียมรมดำแบบ Sport Type, ไฟหน้าโปรเจคเตอร์รมดำ, ไฟ LED Day Time Running Lights, ไฟท้าย พร้อมสปอยเลอร์หลัง และท่อไอเสียแบบคู่ (Dual Muffler) ตัวถังมีความยาว 4,850 มิลลิเมตร กว้าง 1,830 มิลลิเมตร สูง 1,470 มิลลิเมตร ความยาวช่วงล้อ 2,775 มิลลิเมตร
 

     ติดตั้งเครื่องยนต์เบนซินรหัส 2AR-FE Dual VVT-i ความจุ 2.5 ลิตร ให้กำลังสูงสุด 184 แรงม้า ที่ 6,000 รอบต่อนาที แรงบิดสูงสุด 235 นิวตัน-เมตร ที่ 4,100 รอบต่อนาที ส่งกำลังด้วยเกียร์อัตโนมัติแบบ Super CVT-i 6 สปีด พร้อม Sequential Shift เพิ่มอารมณ์การขับแบบสปอร์ตมากยิ่งขึ้น แต่ยังคงไว้ซึ่งการประหยัดน้ำมันที่ดีเยี่ยม พร้อมติดตั้งแป้นเปลี่ยนเกียร์ที่พวงมาลัย (Paddle Shift) และช่วงล่างแบบสปอร์ตที่ออกแบบมาเฉพาะสำหรับ 'Esport' เท่านั้น
 

     ห้องโดยสารภายในติดตั้งพวงมาลัยหุ้มหนัง 3 ก้าน พร้อม Paddle Shift, เบาะคู่หน้าทรงสปอร์ต, ภายในสีดาแบบ Two tone, แผงตกแต่งสีเงินลายสปอร์ต, หลังคามูนรูฟ, เบาะนั่งด้านหลังแบบแยกพับ 60:40, ชุดแป้นเหยียบคันเร่งและเบรกแบบสปอร์ต และพรมปูพื้น พร้อมสัญลักษณ์ Esport
 

     ติดตั้งระบบความปลอดภัยเต็มพิกัดด้วยโครงสร้างนิรภัย GOA เพิ่มประสิทธิภาพการดูดซับแรงกระแทกจากการชน, ระบบเบรกป้องกันล้อล็อก (ABS), ระบบควบคุมการทรงตัว (VSC), ระบบป้องกันล้อหมุนฟรี (TRC), ระบบกระจายแรงเบรก (EBD), ระบบเตือนวัตถุเคลื่อนไหวด้านหลังรถ (Rear Cross Traffic Alert), ระบบเตือนมุมอับสายตา (Blind Spot Monitor), ถุงลมเสริมความปลอดภัย 7 ตำแหน่ง และเบาะนั่งคู่หน้าแบบ WIL (Whiplash Injury Lessening)
 

     Toyota Camry Esport มีให้เลือกทั้งหมด 7 สี รวม 5 สีใหม่ ได้แก่ Red Mica Metallic (สีใหม่), Light Blue Mica Metallic (สีใหม่), Dark Blue Mica Metallic (สีใหม่), Diamond White (สีใหม่), Silver Metallic (สีใหม่), Gray Metallic และ Attitude Black Mica
     ราคาจำหน่าย Toyota Camry Esport อยู่ที่ 1,639,000 บาท
 
 