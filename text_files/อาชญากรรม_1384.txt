จากกรณี ตำรวจ สภ.เมืองสุพรรณบุรี ได้รับแจ้งพบศพหญิงสาวถูกฆ่ายัดกล่องพลาสติกทิ้งอยู่ในพงหญ้าหลังบ้านพักคนงานแพล้นท์ปูน หมู่ 7 ต.ศาลาขาว อ.เมือง จ.สุพรรณบุรี สภาพศพท่อนล่างเปลือยมีรอยเขียวฟกช้ำ ตรวจสอบทราบชื่อคือ น.ส.สุมิตา (ขอสงวนนามสกุล) หรือ น้องเต็น อายุ 18 ปี โดยคนร้ายคือหนุ่มวัย 20 ปี ที่อยู่ห้องข้างเคียง และแอบมีสัมพันธ์กับผู้ตาย

เปิดคำสารภาพ หนุ่มฆ่าสาว 18 ยัดศพในกล่องดำ แฉมีอีกคนช่วยยกไปซุกซ่อน
พ่อใจสลาย ลูกสาววัย 18 ปี ถูกฆ่าตายปริศนา ยัดศพเปลือยใส่กล่องดำ ทิ้งดงหญ้า

ล่าสุด นายวีระ นุขระป้อม เจ้าหน้าที่รักษาความปลอดภัย เล่าว่า รู้ว่าผู้ตายหายไปตอนวันที่ 31 เนื่องจากพ่อของผู้ตายมาถามหา เชื่อว่าลูกโดนลักพาตัว เพราะในห้องนอน พบว่าทรัพย์สินมีค่าต่างๆ ไม่ได้หายไป แต่ผ้าห่มหายไป 1 ผืน และมีร่องรอยเหมือนถูกบุกรุก เพราะเห็นขวดน้ำล้มในห้อง
พ่อผู้ชายเชื่อว่า ลูกไม่ได้หนีตามผู้ชายไปอย่างที่คนอื่นคิดกัน เพราะหากเป็นแบบนั้นจะต้องเอาเงิน หรือทรัพย์สินมีค่าติดตัวไปด้วย แต่มีเพียงผ้าห่มที่หายไป เลยคิดว่าโดนอุ้ม
นายวีระ ยังบอกอีกว่า เห็นพ่อของผู้ตาย ออกเดินตามหาลูกสาว ตามป่า พงหญ้า จนมีคนได้กลิ่นที่บริเวณหลังที่พัก จนไปพบกล่องปริศนาถูกคลุมด้วยถุงดำ พอเปิดไปเจอมือคนก็ตกใจจึงรีบแจ้งตำรวจเมื่อเจ้าหน้าที่มาถึงก็พบว่าเป็นศพลูกสาวในที่สุด