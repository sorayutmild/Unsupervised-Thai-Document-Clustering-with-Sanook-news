ไขมันอุดตัน ไขมันในเลือดสูง เป็นสาเหตุของโรคร้ายต่างๆ มากมาย นอกจากนี้ยังมีปัญหาเรื่องไขมันส่วนเกิน หรือที่พูดง่ายๆ ก็คือ “อ้วน” นั่นเอง เพราะฉะนั้น Sanook! Health จึงขอแนะนำอาหารดีๆ ที่จะช่วยลดไขมันในเลือด ลดโอกาสเสี่ยงของภาวะไขมันอุดตันได้มาฝากกันค่ะ
1. กระเทียม
iStockกระเทียมช่วยลดระดับคอเลสเตอรอล และน้ำตาลในเลือด นอกจากนี้ยังช่วยลดโอกาสในการเกิดมะเร็งได้อีกด้วย นอกจากนี้กระเทียมยิ่งสด ยิ่งมีคุณค่าทางสารอาหารครบกว่ากระทียมที่สุก หรือผ่านความร้อนนะคะ
 
2. หอมหัวใหญ่
iStockช่วยรักษาโรคไขมันอุดตันในเส้นเลือดได้โดยตรงเลยล่ะ เพราะหอมหัวใหญ่จะช่วยลดระดับไขมันที่ไม่ดี และยังช่วยเพิ่มระดับไขมันที่ดีในร่างกายได้อีกด้วย นอกจากนี้ยังช่วยบรรเทาอาการหวัด คัดจมูกได้อีกด้วย
 
3. ขิง
iStockขิงถือว่าเป็นสมุนไพรชั้นดีที่มีกลิ่นฉุน ช่วยกลบความคาวของอาหารได้ดี แถมยังช่วยลดความอ้วน ลดคอเลสเตอรอล และยังช่วยปรับระดับความดันโลหิตให้อยู่เกณฑ์ปกติได้อีกด้วย
 
4. ถั่วเหลือง
iStockถั่วเหลืองมีกรดไขมันไม่อิ่มตัว ซึ่งจะช่วยลดคอเลสเตอรอลในร่างกายได้ ช่วยลดโอกาสในการเกิดโรคหัวใจ และหลอดเลือด นอกจากนี้ยังเหมาะกับผู้ป่วยโรคเบาหวาน เพราะช่วยลดระดับน้ำตาลในเลือดได้
 
5. มะเขือพวง
iStockคราวหน้าเห็นมะเขือพวงในแกงเขียวหวาน อย่าเขี่ยออกเด็ดขาด เพราะมะเขือพวงช่วยลดคอเลสเตอรอลในเลือดได้ นอกจากนี้ยังช่วยลดความดันโลหิต บำรุงตับ และช่วยขับถ่ายได้คล่องโดยไม่ต้องพึ่งยาถ่ายเลยล่ะ
 
เห็นพืชผักเหล่านี้แล้ว คราวหน้าจะทานอะไร ลองนึกถึงเมนูที่ใส่อาหารเหล่านี้ดูนะคะ เพราะนอกจากจะมีประโยชน์แล้ว ยังทำอาหารได้อร่อยไม่แพ้อาหารจากต่างประเทศเลยล่ะ