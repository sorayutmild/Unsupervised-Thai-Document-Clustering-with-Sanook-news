พยากรณ์รายปี มกราคม – ธันวาคม 2559 ราศีพิจิก  16 พ.ย.- 15 ธ.ค.
มกราคม   ในเดือนนี้คุณจะรู้สึกพึงพอใจในสิ่งที่คุณมีอยู่ หรือเป็นอยู่ จะได้รับลาภผลเป็นเงินก้อนซึ่งคุณไม่คาดคิด ผู้ใหญ่จะให้ความเมตตาคุณเป็นพิเศษในเดือนนี้ คุณที่คิดจะเปลี่ยนงานในช่วงเดือนนี้จะได้รับความสำเร็จ หรือได้ทำงานในองค์กรใหญ่ การเดินทางไกลจะทำให้คุณต้องวุ่นวายใจในเดือนนี้ค่ะ


กุมภาพันธ์  ในเดือนนี้คุณมีเกณฑ์ดีทางด้านลาภผลเงินทอง จะมีรายได้เข้ามามากกว่า หนึ่งทางทำให้คุณเก็บออมได้ และเริ่มจัดสรรการเงินได้ลงตัวขึ้นค่ะ 
มีนาคม  ในช่วงเดือนนี้ขอให้ระมัดระวังเรื่องของการใช้จ่ายเงินทองของตัวคุณเองให้ดีค่ะ จะมีการจ่ายเงินออกไปแบบไม่ทันคิด หรือไม่ทันตั้งตัว ส่วนมากจะหมดเปลืองไปกับผู้อื่น ส่วนตัวเองไม่ค่อยได้รับอะไรจากการจ่ายเงินออกไปซักเท่าไร ฉะนั้นระวังในการใช้จ่ายด้วยค่ะ ไม่เช่นนั้นเห็นทีจะติดลบแน่ ๆค่ะ
เมษายน  เป็นที่แน่แท้แล้วว่าคุณจะได้พบมิตรที่ถูกใจหากคุณยังไม่มีคนรู้ใจ  ในบางกรณีอาจจะมีข่าวดีเป็นมงคล มีงานหมั้น มีงานแต่งชนิดที่เรียกว่า เพื่อนฝูงตกใจ  มีความสุขสมหวังสมบูรณ์   อิ่มเอิบใจมากเป็นพิเศษในเดือนนี้ค่ะ 

พฤษภาคม   ในเดือนนี้คุณหวังอะไรไว้ไม่เป็นไปตามที่คาดไว้แต่สิ่งที่คุณไม่ได้คาดหวังเลยกลับปรากฏให้เห็นเด่นชัด ทางด้านสุขภาพระบบความเครียด กระเพาะอาหาร ลำไส้ ไม่ปกติขอให้ระมัดระวังรักษาสุขภาพให้มากเป็นพิเศษค่ะ

มิถุนายน  ในเดือนนี้คุณมีโชคดีไปทุกเรื่องไม่ว่าจะเป็นการทำงานที่ได้รับความสำเร็จ ในงานที่หวังไว้ ในบางท่านอาจจะรอข่าวดีเกี่ยวกับการเปลี่ยนแปลงด้านการงานคุณจะไดัรับคำตอบที่น่าพึงพอใจ ทางด้านการเงินก็เด่นมากค่ะคุณจะได้รับเงินก้อนในเดือนนี้ด้วยค่ะ
กรกฎาคม   คุณจะมีโชคดีอย่างมากในด้านการเงินจาก โชคลาภ หรือได้พบนายทุน หรือผู้สนับสนุนด้านการเงินที่ดีทำให้คุณมีกำลังใจที่จะคิด จะทำดำเนินการ ในการจัดแผนในการทำธุรกิจต่าง ๆ ได้ลงตัวมากขึ้น และมีความสำเร็จที่ดีรออยู่ข้างหน้า  หากคุณพยายามอย่างไม่ลดละคุณจะถึงเส้นชัยอย่างแน่นอนค่ะ
สิงหาคม   คุณมีเกณฑ์ได้รับโชคลาภ มีเงินทองไหลมาเทมาเด่นมากในเดือนนี้ จะได้รับความสนับสนุนจากคนรอบข้าง มีความสมหวังในสิ่งที่ปรารถนา มีเกณฑ์ได้ของมีค่าในเดือนนี้ค่ะ


กันยายน    เป็นเดือนที่คุณต้องทำงานหนัก หรือสะสางงานเก่าที่คั่งค้าง ใช้พลังสมองมากมายในทางสร้างสรรค์ ต้องรักษาการในหน้าที่ของตนเองอย่างรอบคอบที่สุด จะผ่านพ้นอุปสรรคต่าง ๆ ไปได้ มีความมั่นใจได้ในเดือนนี้ค่ะ

ตุลาคม   คุณจะได้รับทรัพย์ มีโชคด้านการเงิน เด่นชัด อาจจะได้ถอยรถใหม่ป้ายแดง หรือไม่เช่นนั้นคุณจะได้เงินก้อนมาอุ่น ๆ อยู่ในกระเป๋า หยิบจับอะไรเป็นเงินเป็นทองไปหมดในเดือนนี้ค่ะ


พฤศจิกายน  ความสำเร็จ สมหวัง ทั้งปวง การเริ่มต้นในสิ่งที่ดีในชีวิต  ความสนุกสนาน ความมีชีวิต ชีวา ความสุข สิ่งที่ปรารถนา จะสมหวังทุกประการ หากคุณเป็นโสดในเดือนนี้คุณมีเกณฑ์จะได้พบคนรู้ใจ หากคุณรอข่าวเรื่องการงานในเดือนนี้คุณจะได้รับข่าวดี ในบางกรณีคุณจะได้รับข่าวที่เป็นมงคลของคุณ หรือของผู้อื่นด้วยค่ะ
ธันวาคม   คุณมีเกณฑ์ที่จะต้องตัดสินใจเลือกทางเดินทางใดทางหนึ่ง ไม่ว่าจะเป็นทางด้านการงาน หรือการศึกษา และแม้แต่ความรัก  หากคุณทำการค้าเกี่ยวกับเครื่องมือสื่อสาร จะค้าขายดีมาก ในเดือนนี้สิ่งที่คุณต้องตัดสินใจจะเป็นสิ่งที่ได้รับความสำเร็จในอนาคตค่ะ