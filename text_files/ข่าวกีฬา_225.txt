ความเคลื่อนไหวของนักเตะทีมชาติไทย ชุดเตรียมลงทำศึก "เอเอฟเอฟ ซูซุกิ คัพ 2014" ที่จะเริ่มขึ้นในวันที่ 22 พ.ย. - 20 ธ.ค. นี้  ล่าสุด "ซิโก้" เกียรติศักดิ์ เสนาเมือง เฮ้ดโค้ชทีมช้างศึก ได้เรียกนักเตะมารายงานตัว เพื่อเก็บตัวลงลุ้นแชมป์ที่ห่างหายจากประเทศไทยไปนานถึง 14 ปี โดยนักเตะทีมชาติไทยทั้ง 25 คน เดินทางไปรายงานตัวกันพร้อมอย่างพร้อมเพียง โดยขาดเพียง "อาทิตย์ ดาวสว่าง" เท่านั้นที่ยังไม่ไปรายงานตัว ส่วนนักเตะของ ชลบุรี เอฟซี กับ บางกอกกล๊าส เอฟซี ที่แม้จะต้องเล่นฟุตบอลมูลนิธิไทยคมเอฟเอคัพ รอบชิงชนะเลิศ ในวันอาทิตย์ที่ 9 พ.ย. ก็มารายงานตัวกับทีมชาติก่อนที่จะแยกย้ายไปฝึกซ้อมกับสโมสรซึ่งระหว่างที่ "ซิโก้"กำลังจะแถลงข่าวกับสื่อ และพูดคุยกับนักเตะที่มารายงานตัว อดีตดาวยิงชื่อก้องของไทย เหลือบไปมองเห็นนักเตะรายหนึ่ง ใส่รองเท้าแตะมารายงานตัว ทำให้ซิโก้ถึงกับมีอารมณ์หงุดหงิดโดยสั่งลงโทษ พร้อมกับบอกว่า "มารายงานตัวทีมชาติ ใส่รองเท้าแตะมาได้ไง "! งานนี้ทำเอานักเตะรายดังกล่าว ถึงกับหน้าถอดสีเลยทีเดียว นอกจากนี้ เฮ้ดโค้ชทีมชาติไทยยังได้ประกาศแต่งตั้ง "อดุลย์ หละโสะ" กองกลางจอมขยันจาก ชลบุรี เอฟซี เป็นกัปตันทีมชาติไทยชุดนี้ ทั้งนี้ทีมชาติไทยจะเก็บตัวที่สนาม กิเลนวัลเล่ย์ จ.นครราชสีมา โดยจะลงอุ่นเครื่อง 3 นัด วันที่ 9 พ.ย.ไทย พบ ฟิลิปปินส์, วันที่ 12 พ.ย.ไทย พบ นครราชสีมา มาสด้า เอฟซี แชมป์ยามาฮ่าลีกวัน และ นัดสุดท้าย วันที่ 18 พ.ย.ไทย พบ นิวซีแลนด์ฟุตบอลรายการชิงแชมป์อาซียน เอเอฟเอฟ ซูซุกิ คัพ 2014 จะมีเจ้าภาพร่วมในรอบแรกคือ เวียดนาม(เจ้าภาพ กลุ่มเอ)  และ  สิงคโปร์ (เจ้าภาพ กลุ่มบี)โดยทีมไทย อยู่ร่วมกลุ่ม B กับ สิงคโปร์,มาเลเซีย และ เมียนมาร์ ซึ่งทีมไทยลงสนามนัดแรก พบกับ "เจ้าภาพ" สิงคโปร์ ในวันที่ 23 พ.ย. เวลา 19.00 น. ช่อง 7 สี ถ่ายทอดสด (*ช่อง7 ถ่ายทอดสด ทุกนัดที่ทีมชาติไทยลงสนาม)
---------------------------------------------------------

รายชื่อนักเตะทีมชาติไทยชุดนี้ประกอบด้วย :ผู้รักษาประตู : กวินทร์ ธรรมสัจจานันท์ (เมืองทอง ยูไนเต็ด), ชนินทร์ แซ่เอียะ (สิงห์ท่าเรือ)กองหลัง : ชยพัทธ์ กิจพงษ์ศรีธาดา, พีระพัฒน์ โน๊ตชัยยา, อดิศร พรหมรักษ์, ธนบูรณ์ เกษารัตน์ (บีอีซี เทโรศาสน), นฤบดินทร์ วีรวัฒโนดม (บุรีรัมย์ ยูไนเต็ด), อาทิตย์ ดาวสว่าง (เมืองทอง ยูไนเต็ด), สุทธินันท์ พุกหอม (ชลบุรี เอฟซี) และ ประวีณวัช บุญยงค์ (บางกอกกล๊าส)กองกลาง : อดุลย์ หละโสะ, เกริกฤทธิ์ ทวีกาญจน์ (ชลบุรี เอฟซี), สารัช อยู่เย็น, ศราวุฒิ มาสุข (เมืองทอง ยูไนเต็ด), ชาริล ชัปปุยส์ (สุพรรณบุรี เอฟซี), ปกเกล้า อนันต์, ภิญโญ อินพินิจ (เพื่อนตำรวจ), ประกิต ดีพร้อม (ทีโอที เอสซี) และ ชนาธิป สรงกระสินธ์ (บีอีซี เทโรศาสน)กองหน้า :   ชัยณรงค์ ทาทอง, มงคล ทศไกร (อาร์มี่ ยูไนเต็ด), สมปอง สอเหลบ (แบงค็อก ยูไนเต็ด), อดิศักดิ์ ไกรษร (บีอีซี เทโรศาสน), กีรติ เขียวสมบัติ (ปตท.ระยอง) และ นูรูล ศรียานเก็ม (ชลบุรี เอฟซี) 

 