(19 พ.ย.) รายงานข่าวแจ้งว่า  ร.ต.อ.เฉลิม อยู่บำรุง รองนายกรัฐมนตรี ประกาศลั่นกลางทำเนียบ โดยบอกว่าหาก "สมจิตต์" ผู้สื่อข่าวช่อง 7 อยู่ในกลุ่มนักข่าวขอใช้เอกสิทธิ์ไม่ให้สัมภาษณ์
รายงานระบุว่า ร.ต.อ.เฉลิม บอกว่า จากนี้ไปไม่ให้สัมภาษณ์กับสื่อมวลชน หากมี น.ส.สมจิตต์ นวเครือสุนทร ผู้สื่อข่าวสถานีโทรทัศน์ช่อง7 อยู่ในวงสัมภาษณ์นั้น ๆ เพราะไม่อยากทะเลาะด้วย พร้อมกับบอกอีกว่าตนเป็นขี้ข้า พ.ต.ท.ทักษิณ ชินวัตร มานานเเล้วไม่ทราบเหรอ"  
นอกจากนี้ยังให้สัมภาษณ์ต่ออีกว่า ในวันนี้จะส่ง พล.ต.อ.วรพงษ์ ชิวปรีชา รองผบ.ตร. กับ พล.ต.อ.ภาณุพงศ์ สีหรา ณ อยุธยา รองเลขาธิการนายกรัฐมนตรี ไปพบ พล.อ.บุญเลิศ เเก้วประสิทธิ์ เเกนนำกลุ่มองค์กรพิทักษ์สนาย ที่สนามม้านางเลิ้ง และจะไม่มีการเสนอใช้ พ.ร.บ.การรักษาความมั่นคงภายในราชอาณาจักร ในการควบคุมการชุมนุมวันที่ 24 - 25 พ.ย เพราะตนเชื่อในความเป็นชายชาติทหารของ พล.อ.บุญเลิศ ที่บอกว่าจะไม่บุกรุกสถานที่ราชการเเละชุมนุมโดยสงบ