My Club โหมดใหม่จาก PES 2015
PES 2015
อัพเดตข้อมูลเพิ่มเติมของเกม PES 2015 หลังจากที่ตอนแรกเปิดตัวไปยังไม่มีข้อมูลใดๆออกมามากนัก นอกจากทราบว่าภาคนี้ยังคงเน้นภาพกราฟิกที่สวยงาม จากพลังของ Fox Engine เช่นเคย และยังเป็นภาคแรกที่ทาง Konami ออกสู่โลกกว้าง ร่วมพัฒนาเกมกับทีมงานต่างประเทศที่ประเทศอังกฤษอีกด้วย เพื่อเพิ่มความสมจริงและน่าเล่นให้กับ PES มากขึ้นกว่าเดิม
ข้อมูลใหม่ของ PES 2015 ในวันนี้ก็คือ มีการเปลี่ยนหรือเพิ่มโหมดใหม่ที่ชื่อว่า My Club เข้ามาแทนที่โหมด Master League ของเดิม หรือจะพูดตรงๆเลยมันก็คือโหมด Master League เดิมนั่นแหละที่จับมาดัดแปลงให้ดีขึ้น แล้วตั้งชื่อใหม่เท่านั้นเอง คือให้ผู้เล่นเลือกสร้างทีมสโมสรที่ตัวเองชื่นชอบ จากนั้นก็แข่งสะสมเงินเพื่อซื้อนักเตะเก่งมาพัฒนาทีมต่อไป โดยสามารถเลือกใช้เงินจากที่เล่นได้ในเกม หรือเงินจริงเติมซื้อเอาก็ได้เช่นกัน คล้ายๆซื้อในเกมออนไลน์ เป็นตัวเลือกอีกแบบที่ให้ผู้เล่นซื้อนักเตะได้ โดยไม่ต้องใช้ค่า GP รวมถึงระบบจัดการทีมที่หลากหลายขึ้น ซึ่งมันก็ไม่ได้เป็นระบบใหม่อะไร เพราะ FIFA ก็มีในโหมด FIFA Ultimate Team
สำหรับใครที่กลับว่ามีระบบซื้อตัวด้วยเงินจริงแบบนี้แล้ว จะทำให้เกมไม่สมดุล กลัวจะมีเทพทรูชนะด้วยเงินจริง อันนี้ก็ไม่ต้องเป็นห่วง เพราะ Konami ก็มีการจำกัดการซื้อ รวมถึงมีระบบสมดุลของทีมด้วย ต่อให้มีผู้เล่นระดับโลกทั้งทีม ก็ใช่ว่าจะเอาชนะได้เสมอไป เพราะฟุตบอลต้องเล่นกันเป็นทีมนั่นเอง ทั้งนี้แพ้ชนะ นอกจากความสามารถของนักเตะแล้วก็ขึ้นกับแผนผู้เล่น รวมถึงระบบ Match Making ของออนไลน์ ก็จะมีแบ่งแยกระดับของทีมที่มีนักเตะเทพๆเยอะ ให้ไปเจอกันเองด้วย ส่วนทีมที่มีนักเตะอ่อนลงมาก็ให้ไปเจอกับทีมที่มีระดับเดียวกัน เพื่อความยุติธรรม
เพิ่มเติมในส่วนของกราฟิกนั้น เวอร์ชั่น PS4 จะรันได้ที่ 1080P และเฟรมเรต 60FPS ส่วน Xbox One และ PC ยังไม่รู้อนาคตตัวเอง
PES 2015