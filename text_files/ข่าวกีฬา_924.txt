ถือว่าเป็นควันหลง สำหรับ ศึกแบดมินตันทีมผสมชิงแชมป์โลก "สุธีรมาน คัพ 2015" ที่เมืองตงกวน ประเทศจีน ที่สหพันธ์แบดมินตันโลก (BWF) ยกให้การดวลของ "เจ้าอาท"บดินทร์ อิสสระ เป็นการเล่นยอดเยี่ยมประจำวันที่ 3 หรือเรียกว่า "เพลย์ ออฟ เดอะ เดย์"ซึ่งเกมดังกล่าวเป็นการแข่งขันประเภทชายคู่ ซึ่งลงแข่งขันเป็นคู่แรก ระหว่างคู่ไทย "อาท" บดินทร์ อิสสระ คู่กับ "ท็อป" ภควัฒน์ วิไลลักษณ์ พบกับ ไค่ หยุน/ฟู ไห่เฟง จากจีน โดยเหตุการณ์นี้เกิดขึ้นในเกมที่สอง ขณะที่คู่ของไทย ตามอยู่ 11-15 และในแต้มนี้เองที่มีการดวลกันถึง 40 ไม้ ก่อนที่ "เจ้าอาท" จะโชว์สเต็ปสลับขาตัดหยอดหน้าเนตอย่างเหนือชั้น ทำให้ ฟู ไห่เฟง เสียจังหวะเอื้อมตัวไปรับไม่ทัน ไล่มา 12-15 แต้มแต่อย่างไรก็ตามคู่ของไทย ก็ไม่สามารถทำแต้มไล่ทัน ก่อนพ่ายในเกมนี้ไป 14-21 แต้ม ทำให้กลับมาเสมอกัน 1-1 หลังจากไทยเอาชนะไปได้ก่อนในเกมแรก
สำหรับเกมที่สาม ซึ่งเป็นเกมตัดสิน ปรากฏว่าคู่ของไทยสู้ได้อย่างสูสี ก่อนพ่ายไปอย่างน่าเสียดาย 19-21 แต้ม จบการแข่งขันทีมชาติจีนเอาชนะทีมชาติไทยไป 2-1 เกม (21-14, 14-21 และ 19-21) ทำให้จีนออกนำไทย 1-0 จากนั้นอีก 4 คู่ถัดมาไทยแพ้รวด ทำให้ พ่ายจีน 0-5 คู่ ตกรอบไปอย่างน่าเสียดาย

คลิปจาก : BadmintonWorld.tv [youtube.com]
"ขนไก่ไทย" พ่าย "จีน" รวดร่วง "สุธีรมาน คัพ" | เดลินิวส์ „ 21-14, 14-21, 19-21“ 
อ่านต่อที่ : http://www.dailynews.co.th/sports/320840