เกมส์ผี
แนวเกมสยองขวัญนั้นเป็นแนวเกมส์ที่ไม่ค่อยได้รับความนิยมมากนัก เพราะเป็นแนวเกมแบบเฉพาะกลุ่ม คือต้องคนที่ใจกล้าจริงๆจึงจะเล่นได้ ส่วนคนกลัวผีพากันบอกลาไปหมด จึงทำให้มีผู้พัฒนาเกมแนวผีๆสยองขวัญออกมาน้อยลงเรื่อยๆ แต่โชคดีที่ปี 2013 นี้ผู้พัฒนาทั้งหลายเห็นว่าเกมสยองขวัญนั้นขายออก  ก็เลยทำเข็นออกมาวางจำหน่ายกันเยอะ เลือกเล่นกันไม่ถูกเลยทีเดียว และนี้คือ  5 อันดับเกมสยองขวัญของปี 2013 นี้ครับ
อันดับ 5 : Metro: Last Light
เกมส์ผี
สถานีต่อไป : แสงสุดท้าย เป็นเกมเดินหน้ายิงภาคต่อของ Metro 2033  ที่จะนำเราไปสู่โลกหลังการล่มสลายอันเนื่องมาจากสงครามนิวเคลียร์  ทำให้เราต้องเอาชีวิตรอดภายในสถานนีรถไฟใต้ดินของรัสเซีย  เวลาได้ยินเสียงพวกแมลงที่กลายพันธุ์จากผลกะทบของกัมมันตภาพรังสีที่ความ คลืบคลานข้างๆหูคงขนลุกน่าดู
อันดับ 4 : Among the Sleep
เกมส์ผี
หลายคนอาจจะรอวันวางจำหน่ายของเกมนี้อย่างใจจดใจจ่อ Among the Sleep  เป็นเกมมุมมองบุคคลที่หนึ่ง ที่เราจะสวบบทบาทเป็นหนูน้อยเดินเตาะแตะวัย 2  ขวบ ที่ตื่นขึ้นมาในระหว่างที่ทุกคนกำลังหลับ  และได้เห็นสิ่งที่น่ากลัวที่สุดในชีวิต(ก็น้องเขาเพิ่ง 2 ขวบน่ะครับ) เกมจะวางจำหน่ายในไตรมาส 4 ปีนี้ ใครอยากลอง demo คลิก แต่อย่าปิดไฟเล่นซะหล่ะ
อันดับ 3 : Amnesia: A Machine for Pigs
เกมส์ผี
ซีรี่ย์ Amnesia  ขึ้นชื่อในเรื่องการถ่ายทอดความหลอนให้แก่ผู้เล่นโดยใช้จิตวิทยาเป็นหลัก  ทำให้ผู้เล่น”หลอน”จากภายใน ถึงขั้นทำให้นอนไม่หลับฝันร้ายกันเลยทีเดียว  ตัวเกมภาคนี้จะส่งเราไปในโรงงานฆ่าสัตว์ในช่วงศตวรรษที่ 19  แต่เป็นโรงงานฆ่าสัตว์ที่จะมีหมูมาวิ่งไล่ฆ่าเราแทน ฮา
อันดับ 2 : Slender: The Arrival
เกมส์ผี
เกมพี่ก้างภาคนี้เป็นการรีเมคใหม่โดย Blue Isle Studios  รูปแบบการเล่นก็เหมือนเดิม ให้เราไปเดินเล่นหากระดาษ 8  แผ่นในป่ามืดๆคนเดียว  แล้วก็มีผีใส่สูทหุ่นผอมเพรียวไร้หน้าตาไล่ตามเราตลอดเวลา  ถ้าคุณเคยเล่นภาคก่อนๆมาอย่างโชกโชนจะรู้กฏของเกมดีว่า “อย่าหันหลัง”
อันดับ 1 : Outlast
เกมส์ผี
ไม่ต้องพูดอะไรกันมากแล้วครับ ยี่ห้อมันบ่งบอก Outlast เป็นเกมมุมมองบุคคลที่หนึ่งที่ให้ความ“สยองขวัญ”ได้ อย่างลงตัว ในมือเรามีแค่กล้องวิดิโอที่มองเห็นตอนกลางคืนได้  เราต้องวิ่งหาทางออกจากโรงพยาบาลบ้าที่ถูกโลกภายนอกทอดทิ้ง  เล่นเกมนี้ตอนปิดไฟแล้วใส่หูฟังอาจทำให้คุณกรี๊ดแต๊ดแตกได้ง่ายๆ
เป็นอย่างไรกันบ้างครับ สำหรับ 5 เกมนี้ คุณเล่นจบสักเกมในนี้หรือยัง ?  ถ้าเล่นจบแล้วมาเล่าให้ผมฟังด้วยนะครับ ฮา นอกจากนี้ยังมีเกมออกใหม่  Haunted Memories ซึ่งเปิดให้เล่นฟรีอีกด้วย เรียกได้ว่าปีนี้เป็นปีทองของเกมแนวสยองขวัญเลยก็ว่าได้




