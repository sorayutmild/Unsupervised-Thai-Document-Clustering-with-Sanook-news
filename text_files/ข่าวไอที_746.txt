     แม้ว่าทุกวันนี้ Smart Phone หรืออุปกรณ์ที่เกี่ยวข้องเช่น Smart Watch หรือ Tablet จะออกมาจำหน่ายมากมายแล้ว อีกสิ่งหนึ่งที่ไม่ควรมองข้ามคือ การรักษาสายชาร์จมือถือให้อยู่กับเรานานที่สุด Sanook! Hitech มีคำแนะนำในการดูแลรักษา และการเลือกซื้อสายชาร์จของอุปกรณ์ที่คุณรักมาให้ติดตามกันดังนี้

1.ควรม้วนสายชาร์จเป็นวงกลม
    หลายคนเข้าใจว่าการเก็บสายนั้นควรจะเป็นการดึงสายสุดแล้วพับมาได้ระดับหนึ่งแล้วม้วนปลายสาย ถ้าสิ่งที่พูดมาเข้าใจยาก ขอให้คิดถึงการเก็บเงื่อนลูกเสือในสมัยประถม จะเห็นภาพที่สุด วิธีนี้ไม่ถูกต้อง เพราะสายในมีโอกาสจะขาดในสูง การเก็บสายชาร์จที่ถูกต้อง สามารถใช้กับวิธีเก็บสายไฟด้วยคือ การม้วนเป็นวงกลมแล้วสอดหัวกับหางให้เข้าในสายตามรูปที่เห็น วิธีนี้จะทำให้สายในไม่ขาดง่าย และดูเรียบร้อยเวลาหยิบใช้ง่ายอีกด้วย
2.ไม่ควรเก็บสายชาร์จไว้ที่มีความร้อนสูง
    เนื่องจากฉนวนภายนอกของสายโดยเฉพาะของ iPhone แท้ มีสิทธิ์ที่จะกรอบจนแตกหักได้รวดเร็ว และไม่พร้อมต่อการใช้งาน ที่ถูกต้องควรจะเก็บในที่อุณหภูมิที่ไม่ร้อนหรือเย็นเกินไป จะเหมาะสมที่สุด
3.หยุดใช้สายชาร์จที่ชำรุดหรือขาด
    ไม่ดีแน่ถ้าสายชาร์จมือถือมีรอยขาดถึงแม้จะมีฉนวนหุ้มอยู่ก็ตาม วิธีการแก้ไขเบื้องต้น ให้หยุดใช้สายที่ชำรุด ถ้าเกิดขาดไม่มาก ให้หาเทปพันสายไฟมันพันเพื่อเป็นฉนวนกันไฟฟ้าแทน ส่วนถ้าสายเกิดขนาดด้านใน ควรหยุดใช้แล้วซื้อสายใหม่แทน
4.เลือกความยาวสายให้พอดีต่อการใช้งาน
    ในบางพื้นที่ ๆ สายสั้นนั้นจะมีปัญหาต่อการใช้ชาร์จไฟได้ หากยืดสายให้ตึงทุกครั้งเมื่อชาร์จไฟ สายข้างในย่อมมีโอกาสขาดง่ายขึ้นฉะนั้นบางพื้นที่เราควรเลือกสายชาร์จมือถือให้พอดีกับความยาว หากหย่อนสักหน่อยได้จะยิ่งดี
5.ควรเลือกสายชาร์จที่เหมาะสมกับอุปกรณ์ที่ใช้
    สายชาร์จมือถือส่วนมากจะมีความบางและหนาไม่เหมือนกัน การเลือกตามประเภทการใช้เช่น ถ้าชาร์จกับมือถือไม่ควรจะใช้หนาเกินไป หรือชาร์จกับ Tablet ควรเลือกที่เหมาะสมกับกำลังไฟที่มาก

    ที่ผ่านไปนี้คือวิธีการดูแลรักษาเพื่อให้สายชาร์จนั้นสามารถใช้ได้นาน อย่างไรก็ตามอย่าลืมทำความสะอาดสายให้สะอาดและตรวจสอบอยู่เสมอเพื่อให้สายชาร์จมือถืออยู่คู่กับมือถือไปตลอดจนกว่าจะถึงเวลาเปลี่ยนเครื่องใหม่ครับ