(9 ก.พ.63) จากกรณี จ.ส.อ.จักรพันธ์ อายุ 32 ปี ทหารสังกัดค่ายสุรธรรมพิทักษ์ จังหวัดนครราชสีมา ก่อเหตุกราดยิง ทำให้มีผู้เสียชีวิต 27 ราย และได้รับบาดเจ็บ 57 ราย ล่าสุดผู้ก่อเหตุถูกเจ้าหน้าที่วิสามัญแล้วนั้น
หลังจากสถานการณ์สงบลง เจ้าหน้าที่เข้าตรวจสอบรถฮัมวี่ ทะเบียน 25663 พบอาวุธปืนและเครื่องกระสุนไม่นับรวมที่คนร้ายนำติดตัว ไปทำร้ายประชาชนและยิงสู้กับเจ้าหน้าที่ตลอด 17 ชั่วโมง
พ.อ.วินธัย สุวารี โฆษกกองทัพบก เปิดเผยเบื้องต้นว่า อาวุธของทางราชการที่ถูก จ.ส.อ. จักรพันธ์ นำออกมาใช้ก่อเหตุจากค่ายสุรธรรมพิทักษ์ จังหวัดนครราชสีมา ได้แก่จากป้อมรักษาการณ์ ปืนเล็กยาว 11 (HK) จำนวน 1 กระบอก และกระสุน 5.56 จำนวน 40 นัดจากกองร้อย (คลังอาวุธ) ปืนเล็กยาว 11 (HK) จำนวน 1 กระบอก และปืนกล M60 จำนวน 1 กระบอกจาก บก.พันฯ รถยนต์บรรทุก 51บีจากคลังกระสุนกองพันฯ กระสุน 5.56 จำนวน 736 นัด
