หลังทดลองแยกกันอยู่มา 1 ปี ล่าสุด เว็บไซต์เดลินิวส์ รายงานว่า ดาราหนุ่มรุ่นใหญ่ "นีโน่ เมทนี บุรณศิริ" ได้ไปจดทะเบียนหย่ากับภรรยาสาวนอกวงการ "จอย ศรฤทัย อัครอิทธินันท์" แล้ว เมื่อวานนี้ (29 ก.ค.) เมื่อเวลา 11.00 น. ที่สำนักงานเขตราชเทวี โดยไม่ขอระบุถึงสาเหตุ เพราะเป็นเรื่องส่วนตัว แต่จบกันด้วยดี ไม่มีมือที่สามทั้งสองฝ่าย
อย่างไรก็ตาม เดลินิวส์ รายงานว่า สินสอดซึ่งเป็นเงินสด 1,440,000 บาท บาท ที่ดินใน จ.เพชรบูรณ์ 4 ไร่ ปิ่นทองคำหนักกว่า 20 บาท แหวนหมั้น 2.5 กะรัต และพระเครื่อง-ทรัพย์สินอื่น ๆ ที่ตีเป็นเงินสดไม่ได้ ตกเป็นของฝ่ายหญิงทั้งหมด โดยทาง จอย ศรฤทัย ก็ไม่ได้เรียกร้องค่าเลี้ยงดูใดๆ
ทั้งนี้ นีโน่ เมทนี และ จอย ศรฤทัย เข้ารับพระราชทานน้ำสังข์จากพระเจ้าวรวงศ์เธอ พระองค์เจ้าโสมสวลี พระวรราชาทินัดมาตุ เมื่อวันที่ 11 พ.ย. 2550
ขอขอบคุณข้อมูลจาก เดลินิวส์ / ภาพจากอินสตาแกรม @ninomaethanee