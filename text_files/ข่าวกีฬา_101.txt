สหพันธ์วอลเลย์บอลนานาชาติ หรือ เอฟไอวีบี (FIVB) ได้ประกาศอันดับโลกวอลเลย์บอลหญิงล่าสุด ผ่านเว็บไซต์ www.fivb.com เมื่อวันที่ 28 ส.ค. ที่ผ่านมา โดยทีมนักตบลูกยางสาวไทย ที่จบด้วยอันดับที่ 9 ของการแข่งขัน "วอลเลย์บอลหญิง เวิลด์ กรังด์ปรีซ์ 2015" ยังคงรั้งอยู่อันดับที่ 12 ของโลก เช่นเดิม โดยมี 91 คะแนน ตามหลัง ทีมชาติตุรกี ทีมอันดับ 11 ที่มี 104 คะแนน  ส่วนทีมอันดับ 1 ของโลก ยังคงเป็น สหรัฐอเมริกา อันดับ 2 เป็น สาว"แซมบ้า" บราซิล และอันดับ 3 เป็น จีน
อันดับโลกวอลเลย์บอลหญิง ล่าสุดจากสหพันธ์วอลเลย์บอลนานาชาติ1. สหรัฐอเมริกา 360 คะแนน    2. บราซิล 302 คะแนน    3. จีน 278 คะแนน    4. อิตาลี 268 คะแนน (*อันดับเดิม 5) 5. ญี่ปุ่น 261 คะแนน (*อันดับเดิม 4)6. รัสเซีย 183 คะแนน (*อันดับเดิม 7)7. โดมินิกัน 181 คะแนน (*อันดับเดิม 6) 8. เซอร์เบีย 148 คะแนน    9. เยอรมันนี 145 คะแนน    10. เกาหลีใต้  107 คะแนน    11. ตุรกี 104 คะแนน        12. ไทย 91 คะแนน    13. เบลเยียม 88 คะแนน                            14. อาร์เจนตินา 75 คะแนน        15. เปอร์โตริโก้ 70 คะแนน   
ทั้งนี้การขยับอันดับคะแนน ที่มีผลในอันดับโลกของแต่ละประเทศ ใช้การคิดคะแนนเฉพาะรายการ วอลเลย์บอลเวิลด์ กรังด์ปรีซ์ 2015 ที่เพิ่งแข่งขันจบไปเท่านั้นโดยยังไม่ได้คิดคะแนนในส่วนของรายการระดับทวีป และรายการชิงแชมป์โลก ที่กำลังแข่งขันอยู่ในขณะนี้
(อันดับที่ไม่มีเครื่องหมาย * คืออันดับโลกคงที่ อยู่ในอันดับเดิม)
 
