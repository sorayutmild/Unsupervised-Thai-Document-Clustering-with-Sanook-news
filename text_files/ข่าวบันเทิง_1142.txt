กรณีดราม่า "เบน 3 วิ" สืบเนื่องจากรายการ Thailand's Got Talent Season 5 ซึ่งออกอากาศในวันที่ 28 มิถุนายน 2558 ที่ผ่านมา มีผู้เข้าประกวดรายหนึ่งออกร้องเพลง "ยื้อ" ของ "เบน ชลาทิศ" แต่ออกมาร้องได้เพียง 3 วินาที เท่านั้น เจ้าของเพลงตัวจริง อย่าง เบน ชลาทิศ ก็กดไม่ให้ผ่านซะแล้ว จนกลายเป็นที่วิพากษ์วิจารณ์ว่า เบน ไม่ให้โอกาสผู้เข้าแข่งขัน
ล่าสุด เบน ชลาทิศ ได้โพสต์อธิบายเรื่องนี้ไว้ที่เฟชบุคว่า 
สำหรับรายการ thailand's got talent สัปดาห์ที่ผ่านมานะครับ พอทราบฟีดแบคมาจากเพื่อนหลายๆที่ส่งข้อความมาเป็นห่วง และหลายคนแสดงความไม่พอใจ ขอบคุณมากๆครับ ส่วนตัวไม่ได้อยากให้เกิดเป็นประเด็นอะไรผมมั่นใจว่าผมได้ใช้ศักยภาพและประสบการณ์ทั้งหมดที่ผมมีแล้วในการทำหน้าที่กรรมการเพื่อเลือกโชว์ที่ดีที่สุดมาให้คนดูทุกคน ในกรณีน้องหนุ่มมาร้องเพลงยื้อในรายการวันนั้น คำพูดของผมวันนั้นได้อธิบายความรู้สึกที่มีกับโชว์ของน้องเค้าวันนั้นไปหมดแล้ว ไม่นับว่าตัวผมกับน้องได้เคยเจอกันและรู้จักกันมาก่อนหน้าวันที่เราอัดเทปนั้นอยู่แล้วมีหลายคนอาจเข้าใจคลาดเคลื่อนเรื่องการที่ผมตัดสินคนจากภายนอก ผมมั่นใจว่าผมเป็นคนนึงที่ต่อสู้กับเรื่องนี้มาตั้งแต่เริ่มเข้ามาทำอาชีพนี้ ด้วยบุคลิคหน้าตาผมก็ไม่ใช่พิมพ์นิยมอยู่แล้ว ไหนจะเรื่องรสนิยมส่วนตัว เพราะฉะนั้นอยากให้ทุกท่านตัดเรื่องนี้ออกไป แล้วมาดูกันที่ตัวงานของน้องวันนั้นล้วนๆนะครับแต่หลายคนก็อาจจะพูดถึงว่าวันนั้นก็ก็ได้พูดถึงเรื่องรูปลักษณ์ของน้องไว้ด้วย ใช่ครับ นั่นเป็นความรู้สึกผิดหวังถ้านั่นจะเป็นรูปแบบโชว์ที่น้องเขาเตรียมไว้ แต่ก็อย่างที่พูดไว้แล้วนี้ว่าผมกับน้องเราเจอกันมาก่อนแล้วจากงานก่อนหน้านี้ ที่น้องใส่เสื้อผ้าเหมาะสมกับกาลเทศะดี เราจึงรู้สึกไม่ประหลาดใจกับชุดและสิ่งที่น้องเตรียมมาและคิดว่าน้องคงอยากทำเซอร์ไพรส์กับกรรมการท่านอื่นๆ ผมถึงมุ่งไปตั้งใจดูที่โชว์ความสามารถของน้องล้วนๆ ซึ่งทุกอย่างก็อย่างที่ปรากฏในคลิป (แต่ในคลิปไม่ใช่ทั้งหมดที่น้องแสดงรวมถึงที่ผมขึ้นไปร่วมแสดงด้วยกันน้องบนเวที) เท่านั้นนะครับ และหลังจากตอนท้ายโชว์ ผมก็ได้แสดงความคิดเห็นทั้งหมดอย่างจริงใจและตรงไปตรงมาไปหมดแล้วและไม่ขาดตกบกพร่องอะไรสุดท้ายแล้วผมก็ยังขอยืนยันในคำตัดสินของผมในวันนั้นทุกประการนะครับและแสดงความเสียใจหากการตัดสินใจของผมหรือคำพูดของผมอาจทำให้หลายๆคนไม่ชอบใจ หรือผิดหวังในตัวผมอย่างไรก็อยากให้ติดตามรายการต่อนะครับ เพราะยังมีโชว์ดีๆรอทุกท่านอยู่อีกมากครับ ขอให้มีความสุขกับการดูโชว์ครับ ขอบคุณครับ
