การเป็นเกมที่ฮิตที่สุดในตอนนี้ไปแล้วสำหรับเกมมือถือระดับตำนานที่กลับมาใหม่ในรูปแบบเกมโทรศัพท์มือถืออย่าง Ragnarok M: Eternal Love จากผู้พัฒนาดั้งเดิม Gravity ที่ตอนนี้เปิดให้บริการแล้วทั้งในระบบ Android และ iOS ที่ต้องบอกเลยว่าแฟนเกมเมอร์ชาวไทยของเราเป็นแฟนคลับเกมซีรี่ส์นี้เยอะมาก ด้วยตัวเกมเป็นเกมรุ่นแรกๆ ในรูปแบบเกมออนไลน์ที่มาเปิดตัวในประเทศไทยจึงทำให้มีฐานแฟนอย่างหนาแน่นจึงไม่แปลกใจว่าทำไม Ragnarok Mobile ถึงได้รับความนิยมมหาศาลขนาดนี้

ก่อนที่จะเข้าเรื่องกันมาทำความรู้จักเกมสักเล็กน้อยสำหรับเด็กรุ่นใหม่ที่เกิดไม่ทันความโด่งดังของเกมนี้ ตัวเกม Ragnarok Mobile: Eternal Love เป็นเกมมือถือที่ทำมาจากสุดยอดเกมออนไลน์ระดับตำนานอย่าง Ragnarok Online โดย Gravity ที่จริงๆ แล้วตัวเกมเปิดในเซิร์ฟเวอร์จีนมาก่อนหน้านี้แล้วประมาณ 2 ปี แต่ก็เป็นภาษาจีนทำให้เข้าถึง Content ต่างๆ ได้ยากจึงไม่ค่อยได้รับความนิยมจากเกมเมอร์ชาวไทยมากในช่วงนั้น จนล่าสุดเมื่อวันที่ 31 ตุลาคมที่ผ่านก็ได้มีการเปิดตัวเกมนี้ในรูปแบบเซิร์ฟเวอร์ SEA ที่รองรับภาษาไทยด้วยดังนั้นจึงตอบโจทย์ของเกมเมอร์ชาวไทยเป็นอย่างมากที่พื้นฐานเดิมแล้วเป็นประเทศที่ชื่นชอบเกม Ragnar ok มาอย่างยาวนาน

ต่อจากครั้งก่อนที่เรานำเสนอในหัวข้อทำอาหารไปซึ่งมันมีความเกี่ยวข้องกับระบบที่เรากำลังจะพูดถึงกันด้วยในครั้งนี้นั่นก็คือระบบ "สัตว์เลี้ยง"โดยระบบสัตว์เลี้ยงนี้ตัวแรกที่เราจะได้มาก็คือเจ้าเยลลี่สีชมพูน่ารัก Poring ซึ่งสัตว์เลี้ยงในเกมนี้มีอยู่มากมายหลายตัว โดยที่แต่ละตัวก็จะมีสกิลติดตัวที่จะช่วยเสริมพลังกำลังความสามารถให้กับเจ้าของอีกด้วย แถมเจ้าสัตว์น้อยแสนรักของเรายังช่วยโจมตีมอนสเตอร์ด้วยนะ ทำให้เราสามารถจัดการกับมอนสเตอร์ได้ไวยิ่งขึ้น แต่ตัวระบบสัตว์เลี้ยงจริงๆ ยังมีอย่างอื่นอีกเพียบที่จะมาพูดกันในครั้งนี้


อย่างแรกก็คือระบบที่สำคัญอย่างมากที่นักเล่นเกมหลายๆ คนมองข้ามไปก็ระบบส่งสัตว์เลี้ยงของเราไปทำงาน โดยระบบนี้จะต้องมีสัตว์เลี้ยงที่เลเวล 45 และความผูกพันหรือค่าความรู้สึกดีอยู่ที่เลเวล 5 ถึงจะสามารถสั่งสัตว์เลี้ยงของเราไปทำงานตามสถานที่ต่างๆ ได้นั่นเอง โดยผลตอบแทนที่เราส่งไปก็แล้วแต่ดวงของเราที่มี แต่ไอเทมที่หลายๆ คนคาดหวังไว้ก็คือ ยาเพิ่ม EXP ที่มีตั้งแต่ 100K จนถึง 2 M กันเลยทีเดียว แต่ไม่ใช้แค่ EXP หลอกนะยาเพิ่ม JOB ก็มีเหมือนกันดังนั้น ระบบส่งสัตว์เลี้ยงไปทำงานถือว่าเป็นระบบที่ดีมากๆ สำคัญอย่างยิ่งบอกเลย

โดยหลายๆ คนอาจจะงงว่าทำไมร้านที่เราสามารถส่งสัตว์ไปทำงานได้ถึงเปิดแค่หลังเดียว นั่นก็คือร้านอุปกรณ์ ผู้เล่นสามารถปลดล็อคบ้านหลังอื่นๆ ได้โดยดูจากแผ่นกระดาษตรงด้านล่างมันมีบอกอยู่ว่าต้องทำอย่างไรบ้างถึงจะเปิดสถานที่ทำงานของเหล่าสัตว์นั่นเอง


อีกหนึ่งอย่างที่สัตว์เลี้ยงของเราสามารถทำได้ก็คือการออกทำภารกิจผจญภัยถ้าจะให้พูดเข้าใจง่ายๆ ก็เหมือนใช้สัตว์เลี้ยงของเราไปเก็บเลเวลแทนให้สำหรับผู้เล่นที่ไม่มีเวลาในการนั่งฟาร์มด้วยตนเอง ซึ่งการส่งไปทำภารกิจนั้นจะได้ทั้งเลเวลและไอเทม โดยที่เราสามารถเลือกมอนสเตอร์ที่จะล่าได้ เพื่อหวังไอเทมจากมอนสเตอร์เหล่านั้น ซึ่งการที่จะส่งออกไปต้องใช้ค่าพลังงาน Combat 60 นาที หรือที่เรียกกัน Stamina

สุดท้ายเราจะมาพูดเคล็ดไม่ลับที่จะทำให้เหล่าสัตว์เลี้ยงของเรามีค่า "ความรู้สึกดีเพิ่มขึ้นอย่างรวด" คือการลูบหัวในบางครั้ง รวมถึงการให้อาหารมันเป็นระยะๆ สิ่งเหล่านี้ถือว่าเป็นปัจจัยที่จะทำให้สัตว์เลี้ยงของเราชอบเราอยากรวดเร็ว ดังนั้นผู้เล่นก็ต้องทำอาหารให้เป็นด้วยนะ สำหรับสายเปย์ ถ้ามีเงินสามารถซื้อไอเทมจับสัตว์ตัวนั้นๆมาให้เป็นของขวัญ ก็จะทำให้ค่าความสนิทเพิ่มไวขึ้นมาก

แล้วอยากจะขอแนะนำเพื่อนๆ ว่าพยายามมีสัตว์เลี้ยงให้มากที่สุด โดยปกติการจะซื้อสัตว์เลี้ยงก็ต้องเติมเงินเอาเหรียญแมวมาซื้อที่จับ แต่เอาจริงๆ เราสามารถไปซื้อที่จับได้ในตลาด Exchange ได้ที่มีผู้เล่นจำนวนมากนำที่จับมาขายเพื่อแลกเป็นเงินในเกมนั่นเอง