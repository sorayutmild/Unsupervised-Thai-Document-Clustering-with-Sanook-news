ซูเซน เทียดต์เค (Susen Tiedtke) อดีตนักกรีฑาหญิงทีมชาติเยอรมนี ออกมาเผยว่า การมีเซ็กซ์ภายในหมู่บ้านนักกีฬาระหว่างการแข่งขันโอลิมปิกนั้นเป็นเรื่องใหญ่และธรรมดามากหลังจากมีกระแสข่าวลือว่าฝ่ายจัดการแข่งขันโอลิมปิกเกมส์ 2020 ที่กรุงโตเกียว ประเทศญี่ปุ่น กังวลเรื่องโรคระบาดและใช้เตียงกระดาษมาเพื่อเป็นส่วนนึงของการลดระยะห่างความสัมพันธ์ของเหล่านักกีฬาและผู้เกี่ยวข้องภายในบริเวณหมู่บ้านนักกีฬา แต่ก็ดูเหมือนจะไม่ได้ผลอะไร เพราะเคยมีนักกีฬายิมนาสติกของไอร์แลนด์ได้ออกมารีวิวด้วยการกระโดดขึ้น-ลง เพื่อโชว์ให้เห็นถึงความแข็งแรงและไม่พังแน่นอนถ้าถูกกระแทกอย่างหนัก

รับรองว่าเอาอยู่! "นักยิมฯไอริช" ยืนยันเตียงกระดาษโอลิมปิกใช้จ้ำจี้ได้

ล่าสุด เทียดต์เค อดีตนักกีฬากระโดดไกล ที่ผ่านโอลิมปิกมา 2 สมัย เมื่อปี 1992 และ 2000 ได้ออกมายืนยันอีกเสียงผ่าน นิวยอร์ก โพสต์ สื่อดังของสหรัฐอเมริกาว่า การมีเพศสัมพันธ์ในหมู่บ้านนักกีฬาคือสิ่งที่ห้ามไม่ได้ โดยเฉพาะในมหกรรมกีฬาอย่าง โอลิมปิก ที่รวมตัวผู้คนจากทั่วทุกมุมโลก"เซ็กซ์ เป็นประเด็นที่ถูกพูดถึงตลอดภายในหมู่บ้านนักกีฬา""เมื่อโอลิมปิกมาถึง พวกเรา (นักกีฬา) ต่างอยู่ในจุดพีกของตัวเอง และเมื่อการแข่งขันจบลง ทุกคนก็ล้วนต้องการปลดปล่อยพลังงานเหล่านั้น""เราต้องมีปาร์ตี้ มีแอลกอฮอล์มาเกี่ยว จากนั้นคือเพศสัมพันธ์ ซึ่งฉันบอกเลยว่านักกีฬาหลายคนเฝ้ารอเรื่องนี้ด้วยซ้ำ""การห้ามมีเซ็กซ์เป็นเรื่องที่ตลกมาก มันไม่มีทางได้ผลหรอก มันคือเรื่องใหญ่ในหมู่บ้านนักกีฬามาตลอด"สำหรับ เทียดต์เค ปัจจุบันอายุ 52 ปี มีผลงานดีที่สุดในโอลิมปิกเมื่อปี 2000 ที่ออสเตรเลีย ด้วยการจบอันดับที่ 5 แต่เธอมีดีกรีเหรียญเงินชิงแชมป์โลก 1993 และเหรียญทองแดงรายการเดียวกันปี 1995 และเป็นแชมป์ในประเทศอีกมากมายหลายรายการด้านชีวิตส่วนตัว เทียดต์เคถือเป็นนักกีฬาสาวเซ็กซี่ที่เคยปรากฏตัวในนิตยสาร Playboy เมื่อเดือนกันยายน 2004 ในหัวข้อ "Women of the Olympics" มาแล้ว โดยเธอเคยแต่งงานกับ โจ กรีน นักกระโดดไกลชาวอเมริกันเมื่อปี 1993 ก่อนแยกทางเมื่อปี 1998 และแต่งงานอีกครั้งกับ เฮนดริก ดรีกมันน์ อดีตนักเทนนิสเพื่อนร่วมชาติตั้งแต่ปี 2005 จนถึงปัจจุบันทั้งนี้ เรื่องการมีเพศสัมพันธ์ในหมู่บ้านนักกีฬาโอลิมปิกเป็นประเด็นให้พูดถึงมาทุกสมัย เป็นธรรมเนียมที่ประเทศเจ้าภาพต้องอำนวยความสะดวกด้วยการแจกถุงยางอนามัยเพื่อความปลอดภัยเรื่องโรคติดต่อทั้งหลาย ซึ่งในโอลิมปิก 2016 ที่ประเทศบราซิล มีรายงานว่าแจกกันไปถึง 4.5 แสนชิ้นเลยทีเดียว
