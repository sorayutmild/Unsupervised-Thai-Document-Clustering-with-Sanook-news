การขาดแคลเซียมเป็นสาเหตุหลักของ "โรคกระดูกพรุน" แต่ทราบหรือไม่ว่า นอกจากการดื่มนมไม่เพียงพอแล้วนั้น ยังมีปัจจัยอื่นๆ อีกที่ทำให้เกิดภาวะขาดแคลเซียม
 
1. การสูบบุหรี่ : แคลเซียมรักษาความเป็นกรด – ด่าง ของเลือด แต่การสูบบุหรี่จะทำให้ร่างกายมีภาวะเป็นกรดสูงทำให้แคลเซียมละลายออกจากกระดูก
2. แอลกอฮอล์ : ลดประสิทธิภาพการกระตุ้นวิตามินดีไปดูดแคลเซียมจากตับ
3. กาเฟอีน : เครื่องดื่มที่มีกาเฟอีน เช่น ชา ช็อกโกแลต กาแฟ ทำให้ร่างกายขับแคลเซียมมากเกินจำเป็น
4. น้ำอัดลม : กรดฟอสฟอริกที่ทำให้เกิดฟองฟู่ชวนดื่ม ทำให้ร่างกายต้องสลายแคลเซียมจากคลังกระดูก เพื่อรักษาระดับฟอสฟอรัสในเลือดไม่ให้สูงเกินไปจนเป็นอันตราย
5. เกลือ : เมื่อเข้าสู่ร่างกายมากไปจะทำให้แคลเซียมสลายตัว
6. ยาเคลือบกระเพาะ : มักมีส่วนประกอบของอะลูมิเนียมที่ทำให้ร่างกายขับแคลเซียม ก่อนรับประทานควรปรึกษาแพทย์
7. ไม่ออกกำลังกาย : มีรายงานว่า การออกกำลังกายที่เกี่ยวข้องกับแรงโน้มถ่วงของโลก เช่น การวิ่ง จะช่วยเพิ่มมวลกระดูกส่วนการว่ายน้ำและฝึกโยคะจะช่วยรักษาปริมาณมวลกระดูก
8. ขาดวิตามินดีจากแสงอาทิตย์ : วิตามินดีจากแดดตอนเช้าจะช่วยดูดซึมแคลเซียมจากทางเดินอาหาร ลดความเสี่ยงโรคกระดูกพรุนก่อนวัยอันควรได้
 
ลองปรับการดำเนินชีวิตโดยหลีกเลี่ยงปัจจัยเสี่ยงทั้ง 8 ข้อ นี้ เพื่อความแข็งแรงของกระดูกและทำให้เราไม่เป็น โรคกระดูกพรุน อีกด้วย