หยามหน้าสุดๆ Samsung ไม่แคร์จ่าย Apple หนึ่งพันล้านเหรืยญ (แต่เป็นเหรียญ 5เซ็นต์เต็มคันรถ)[29-08-2012] จากรายงานเมื่อเช้าที่ผ่านมานี้ มีรถบรรทุกมากกว่า 30 คันมาจอดที่สำนักงานใหญ่ที่แอปเปิลที่แคลิฟอเนีย ซึ่งสร้างความสงสัยกับหน่วยรักษาความปลอดภัยเป็นอย่างมาก ประมาณว่า "เฮ้ยย นี่เอ็งส่งมาผิดที่รึปล่าว" แต่หลังจากนั้นไม่นาน ทิม คุก (Tim Cook) ผู้คุมบังเหียรคนใหม่ของ Apple ก็ได้รับสายตรงมาจากสำนักงานใหญ่ของ Samsung ซึ่งสายนั้นได้ใจความว่า "ทางเรา Samsung ที่แพ้เรื่องในศาลให้กับทาง Apple เรายินดีที่จะจ่ายให้กับคุณ 1 พันล้านเหรียญโดยไม่มีปัญหา ก็นี่ไง เราจะจ่ายเป็น เหรียญ 5 เซนต์ ให้คุณ หนึ่งพันล้านเหรียญ ตามกฏของบริษัทแม่เราทางเกาหลีใต้" (ถ้าไทยเราก็ประมาณว่าจ่ายเป็นเหรียญ 50 สตางค์)

ซึ่งทางหมายศาลที่ทางซัมซุงแพ้คดีนั้น ไม่ได้บอกว่าต้องจ่ายเป็นเงินสด หรือ เช๊ค แต่อย่างใด ซึ่งจ่ายด้วยวิธีนี้ก็ถือว่าไม่ผิด ซึ่งจะเรียกได้ว่าเป็นสงครามประสาทชั้นดีของ Samsung เลยก็ได้ นับว่าเป็นการเอาคืนได้อย่างที่ถือว่าอัจริยะไปเลยสำหรับการกวนประสาท Apple เพราะทาง Apple ต้องใช้เวลาที่เรียกได้ว่า "มากมาย" ในการตรวจนับจำนวนเหรียญ 5เซนต์ให้ครบ 1พันล้าน เพื่อไปแลกเปลี่ยนเป็นเงินสดกับธนาคาร และหวังว่าธนาคารคงจะทำการรับแลกเปลี่ยน

ทางด้าน ลี คุน ฮี (Lee Kun-hee) ผู้บริหารของทาง Samsung ได้ออกมาให้ข่าวกับนักข่าวว่า "เราไม่ได้เอาคืนทาง Apple เลยถ้าทางเราจะเอาคืนเราคงมีวิธีเจ๋งกว่านี้ ซึ่งในตอนนี้ เหรียญนับ 20ล้านเหรียฐ ได้ถูกส่งไปยัง Apple แล้ว และหวังว่า Apple จะนับให้เสร็จภายในสุดสัปดาห์นี้นะ"และในจุดนี้มาดูกันต่อดีกว่าว่าทาง Apple จะตอบโต้ยังไง แต่ทาง Sanook! Hitech คิดว่า ทาง Apple คงเตรียมการตอบแทนอย่างสาสมให้กับ Samsung ไว้อย่างแน่นอน 
อ้างอิงจาก : Paperblog, 9gag