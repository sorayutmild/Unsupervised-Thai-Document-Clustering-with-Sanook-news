เริ่มมาถึงครึ่งทางกันแล้วตอนนี้ผู้เล่นส่วนใหญ่เริ่มฉีกตัวมาฟาร์มหาพวกไอเทมหาของ หรือวัตถุดิบต่างๆ มากขึ้นเพื่อหวังที่จะไปคราฟไอเทมโหดแจ่มๆ เพื่อไว้ต่อสู้กับมอนสเตอร์ที่เลเวลสูงๆ จะได้ฆ่าสบายๆ แล้วอีกหนึ่งอย่างที่ผู้เล่นต้องทำควบคู่ไปกับการเก็บเลเวลก็คือการ เพิ่มค่าประสบการณ์ให้กับ "คู่มือการผจญภัย" ซึ่งคู่มือนี้เป็นอีกหนึ่งระบบหลักที่ไม่สามารถมองข้ามได้เด็ดขาดวันนี้เราจะมาพูดถึงเจ้าสิ่งนี้กัน มีเกมเมอร์อยู่ไม่น้อยที่มองข้ามไป

ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็นเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มาตีตลาดในประเทศไทย แล้วครั้งนี้มาในรูปแบบมือถือทำให้เหล่าแฟนคลับเกมเมอร์ หลายๆคนต่างดีอกดีใจกันเพราะได้สัมผัสเกมที่แสนคิดในรูปแบบเกมโทรศัพท์มือถือในชื่อเกมว่า Ragnarok M: Eternal Love

ซึ่งตัวระบบ  "คู่มือการผจญภัย" เป็นสิ่งที่สำคัญอย่างมากอีกหนึ่งอย่างของเกม Ragnarok M: Eternal Love เลย ทั้งช่วยเพิ่มความสามารถของตัวผู้เล่น เปิดใช้ทักษะรองอย่างสกิลนักผจญภัยรวมถึงการแสดงถึงความพยายามที่จะเก็บ Achievement ของผู้เล่นแต่ละคนด้วยแต่ประเด็นหลักๆ ไม่ได้อยู่ตรงนั้นหลอกแต่มันอยู่ที่ "เลเวลของนักผจญภัย" เป็นสิ่งที่สำคัญมากยิ่งสูง แล้วคลาสนักผจญภัยของเราเยอะก็จะสามารถปลดล็อคสกิลตัวช่วยได้เยอะขึ้น และมีหลายอันที่มีประโยชน์ต่อทีมเป็นอย่างมาก รวมถึงของบางชิ้นกำหนดคลาสของนักผจญภัยด้วยถึงจะสามารถสร้างออกมาได้ ดังนั้นแล้ววันนี้เราจะมาพูดถึงวิธีการเลื่อนอัพคลาสของนักผจญภัยภายในเกม ROM

โดยปกติแล้วการเลื่อนอัพเลเวลของการผจญภัยของเราจะเพิ่มให้ทุกการกระทำอยู่แล้ว ทั้งการเจอมอนสเตอร์ใหม่ แผนที่ใหม่ ถ่ายรูปสถานที่ต่างๆ ถ่ายรูปมอนสเตอร์รวมถึงการใช้เงินโน้นนี้นั้นอีกเพียบ ที่จะสามารถช่วยให้ผู้เล่น เพิ่มเลเวลการผจญภัยได้อย่างรวดเร็ว ซึ่งมีผู้เล่นไม่น้อยที่มองข้ามระบบนี้ไปเพราะคิดว่าไม่น่าจำเป็นแต่ผมจะบอกเทคเล็กๆ น้อยๆ ไว้ให้สำหรับคนที่ต้องการเพิ่มเลเวลการผจญภัยเร็ว

อย่างแรกเมื่อเจอมอนสเตอร์ใหม่ๆ ก็ให้ถ่ายรูปก่อนเลยเพื่อจะได้รับค่า EXP ในการถ่ายรูปมอนสเตอร์ไม่ใช้แค่นั้นเมื่อถ่ายแล้วยังสามารถดูรายละเอียดข้อมูลของมอนสเตอร์ตัวนั้นๆ ได้อีกด้วย


อย่างที่สองถ่ายรูป วิว ทุกรูปที่เราเห็นอยู่ในแผนที่ ซึ่งจะเป็นทั้งแผนที่เก่าหรือแผนที่ใหม่ก็ได้ที่มีสัญลักษณ์รูปกล้องอยู่ ถ้าเราไปถ่ายแล้วไปกด บวกที่อัลบั้มก็จะได้รับ EXP ที่เยอะในการถ่ายรูป

แล้วอีกอย่างที่แนะนำคือการทำอาหารเป็นการเพิ่ม EXP ของนักผจญภัยได้รวดเร็วที่สุดแล้วเพราะการที่เราทำอาหารแล้วค้นพบเจอสูตรใหม่ๆ มันจะบวกค่าประสบการณ์การผจญภัยเยอะมากกกกก แล้วเราสามารถผสมได้หลากหลายเมนู หลากหลายแบบซึ่งสามารถหาได้ดูจากเว็บทั่วไปเลย

แล้วเมื่อเรามีเลเวล การผจญภัยถึงขั้นที่กำหนดก็จะสามารถเลื่อนเป็นระดับ คลาสต่างๆ ได้ F E D C และ B ตอนนี้ระดับบีถือว่าเยอะที่สุด ซึ่งการที่จะเลื่อนเลเวลคลาสไม่ใช้เพียงแค่การคุยๆ แล้วก็ผ่านเควสจบการเลื่อน แต่สำหรับเกม ROM จะมีเควสในการผ่านยิ่งระดับสูงขึ้นก็จะยากขึ้นเรื่อย ยกตัวอย่างเช่น

การเลื่อนระดับเป็น F คลาส จะต้องไปถ่ายรูป Whisper และฆ่ามันดังนั้นก็ต้องเรียนสกิลอย่าง Ghost Camera ไปเพื่อฆ่ามันให้ได้ 10 ตัวรวมถึง จะมีเควสลูกโซ่ให้ไปฆ่า Pirate Skeleton 100 ตัว และ ฆ่า Skeleton อีก 50 ตัว
ราคาตอนนี้พุ่งไป 7 แสนแล้ว
หรือการเลื่อนระดับของคลาส E ที่ต้องถ่ายรูป Ghostring และหาไอเทมมามอบให้ได้แก่ 5 Magic Wand, 5 Camouflage Scroll และ Smokie Leaf อีก 2 ใบที่เราสามารถหาซื้อได้หรือไปล่าเองก็ได้แล้วแต่ความสะดวกของแต่ละคน และเพื่อนๆ สามารถเข้าไปดูรายละเอียดการเลือนขั้นและข้อมูลอื่นๆ ได้ที่ https://sites.google.com/view/spoonfeed/quests?fbclid=IwAR0LJ5gvWYwuqWWZx32MCBoZnaWNgnpkTIANk8bJzBvXdkYiT5qRvCbODuc