โหดจริง! เกมเอาตัวรอด Attack On Titan มีคนเล่นผ่านไม่ถึง 10%
เกมส์ Attack on Titan
เกมเอาตัวรอดหรือ “The Real Escape Game” เป็นเกมเสมือนจริงที่ผู้เล่นจะต้องเข้าไปร่วมเล่นเอง ไม่ได้เป็นการเล่นสวมบทบาทผ่านตัวละครในจอทีวี ซึ่งเป็นเกมที่ญี่ปุ่นจัดทำขึ้นเพื่อให้ได้ความสนุกและอรรถรสสมจริงมากขึ้น โดยที่ผ่านมานั้น มีการสร้างเกมเอาตัวรอดเลียนแบการ์ตูนดังไปแล้วหลายเรื่อง เช่น เอวานเกเรียน, นักสืบจิ๋วโคนัน, และล่าสุดก็นี่เลยการ์ตูนดังมาแรงตอนนี้อย่าง Attack on Titan นั่นเอง จัดทำโดย SCRAP ผู้ที่เคยทำเกมหนีเอาตัวรอดเสมือนจริงมาแล้วหลายเกม ซึ่งล่าสุดกำลังจัดให้เล่นกันที่ โยโกฮาม่า สเตเดี้ยม ในเมืองโยโกฮาม่า ประเทศญี่ปุ่น ซึ่งกำลังเปิดให้เล่นที่เมืองอื่นๆอย่าง โตเกียว , โอซาก้า , ฟุกุโอกะ, เซนได และอื่นๆทั่วญี่ปุ่น
เกมส์ Attack on Titan
การเล่นเกมเอาตัวรอดจากการ์ตูน Attack on Titan ผู้เล่นจะรับบทเป็นหน่วยรบฝึกหัด ที่กำลังฝึกเพื่อจะได้เข้าร่วมหน่วยสำรวจ แต่กลับถูกขัดขวางด้วย Titan เสียก่อน  และมีเวลาเพียงหนึ่งชั่วโมงในการหาทางออกมาเท่านั้น หากหมดเวลาหรือโดนติดกับก็ถือว่าจบชีวิตไม่รอดออกมา โดยจากสถิติการเล่นของผู้เล่นทั้งหมดประมาณ 1,600 คนตั้งแต่เปิดให้เล่นมา มีผู้หนีรอดชีวิตออกมาได้ไม่ถึง 10% หรือน้อยกว่า 160 คนเสียอีก นอกนั้นกลายเป็นอาหารยักษ์หมด เป็นเกมเอาตัวรอดที่โหดสุดจากทั้งหมดที่เคยทำมา
เกมเอาตัวรอด Attack on Titan จะเป็นอย่างไรลองไปชมคลิปตัวอย่างกันด้านล่าง




