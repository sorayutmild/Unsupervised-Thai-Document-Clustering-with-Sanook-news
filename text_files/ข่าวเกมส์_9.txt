ในปี 2020 เป็นปีที่มีเกมสนุกๆชื่อดัง กำหนดวางจำหน่ายให้เล่นกันมากมาย โดยเฉพาะในช่วงต้นปี ที่เกมออกแบบติดๆกัน แถมล้วนแล้วแต่เป็นเกมระดับ AAA ซะด้วย คอเกมที่เล็ง Day1 ไว้ก็คงต้องทรัพย์จางกันอย่างแน่นอน ซึ่งทาง Sanook Game ได้มีการรวบรวมรายชื่อเกมที่มีกำหนดวางจำหน่ายในแต่ละเดือนมาให้แล้ว สามารถเช็คกำหนดวางจำหน่ายของเกมแต่ละเดือนกันได้ที่ ลิงค์ ด้านล่างนี้

เกม PC ออกใหม่ ประจำเดือน มกราคม 2020
เกม PC ออกใหม่ ประจำเดือน กุมภาพันธ์ 2020
เกม PC ออกใหม่ ประจำเดือน มีนาคม 2020
เกม PC ออกใหม่ ประจำเดือน เมษายน 2020
เกม PC ออกใหม่ ประจำเดือน พฤษภาคม 2020
เกม PC ออกใหม่ ประจำเดือน มิถุนายน 2020
เกม PC ออกใหม่ ประจำเดือน สิงหาคม 2020
เกม PC ออกใหม่ ประจำเดือน กันยายน 2020
เกม PC ออกใหม่ ภายในปี 2020 ที่ยังไม่กำหนดวันวางจำหน่าย

สำหรับเพื่อนๆที่ยังไม่ทราบว่าจะเล่นเกมไหนดี ในปี 2020 นี้ ทาง Sanook Game เรามีเกมเด็ดๆ ตัว Top ที่สุดแห่งปี 2020 จะมาแนะนำกัน ว่าในปี 2020 มีเกมอะไรที่ห้ามพลาดบ้าง ลองดูรายชื่อด้านล่างนี้กันได้เลย

วีดีโอแนะนำ


 1  Monster Hunter World Iceborne

วันวางจำหน่าย - 9/1/2020แนวเกม - Action RPGผู้จัดจำหน่าย - Capcomภาคเสริม Expansion ของเกมนักล่าแย้ ที่เพิ่มเรื่องราวของการผจญภัยในโลกใหม่ เหล่านักล่าจะได้พบกับดินแดนในโลกใหม่ที่เพิ่มขึ้นมาจากภาคเดิม ซึ่งเต็มไปด้วยเหล่ามอนสเตอร์สายพันธุ์แปลกใหม่มากมาย ที่โหดกว่าเดิมในระดับ Master Rank โดยทางเหล่านักล่าทั้งหลายก็จะมีการเพิ่มพลังการล่าให้มากขึ้น เพื่อรับมือกับมอนสเตอร์สุดโหดเช่นกัน ไม่ว่าจะเป็นระบบการต่อสู้ ที่มีการเพิ่มท่าโจมตีใหม่ๆเข้าไป หรืออุปกรณ์ใหม่ที่ช่วยให้นักล่าโดดเกาะเพื่อโจมตีมอนสเตอร์ได้ง่ายขึ้น และที่ขายไม่ได้ก็คืออาวุธและชุดป้องกัน ในระดับ Master Rank ที่มีพลังสูงขึ้นอย่างมากอ่านข่าวเกม Monster Hunter World Iceborne เพิ่มเติมที่นี่
 2  Dragon Ball Z Kakarot

วันวางจำหน่าย - 17/1/2020แนวเกม - Action RPGผู้จัดจำหน่าย - Bandai Namco Gamesถึงดรากอนบอลจะมีสร้างเป็นเกมออกมาให้เล่นกันทุกๆปี แต่เกม Dragon Ball Z Kakarot จะเป็นเกมดรากอนบอล ที่เรียกว่ายิ่งใหญ่ที่สุดเท่าที่เคยทำมาเลยก็ว่าได้ เพราะเกมนี้จะเป็นการเล่าถึงตำนานการต่อสู้ของ โกคู หรือ Kakarot ตั้งแต่วัยเด็ก ไปจนถึงภาคจอมมารบู โดยมีการเก็บรายละเอียดทุกอย่างจากเรื่องดรากอนบอลอย่างครบถ้วน ออกมาเป็นเกมแนว Action RPG ในโลกกว้างใหญ่แบบโอเพ่นเวิลด์ ไม่ว่าจะเป็นเนื้อเรื่องหลัก หรือระบบย่อย อย่างการสะสมดรากอนบอล แข่งกิน ที่ผู้เล่นสามารถเลือกได้อิสระ ว่าถ้าเกิดเราดำเนินเรื่องต่างไปจากการ์ตูนจะเป็นอย่างไรก็สนุกไปอีกแบบ แถมเกมนี้ยังมีภาษาไทยให้เล่นด้วยนะอ่านข่าวเกม Dragon Ball Z Kakarot เพิ่มเติมที่นี่
 3  One Punch Man: A Hero Nobody Knows

วันวางจำหน่าย - 28/2/2020แนวเกม - Action Fightingผู้จัดจำหน่าย - Bandai Namco Gamesเกมต่อสู้จากการ์ตูนฮีโร่เรื่องดัง ที่มาแปลกเพราะปกติแล้วผู้เล่นจะต้องเล่นเป็นพระเอก แต่เกมนี้เขาไม่ให้เราเล่นเป็นไซตามะ เพราะพี่แกเก่งเกินไป 555+ ต่อยบอสหมัดเดียวตาย ราวกับโกงใช้ Action Replay ดังนั้นแม้ชื่อเกมจะเป็นเกม One Punch Man แต่ในเกมจะเน้นให้เราเล่นเป็นฮีโร่ตัวอื่นๆแทน ไม่ว่าจะเป็น Genos, Hellish Blizzard, Speed-o’-Sound Sonic และ Mumen Rider โดยโหมดเนื้อเรื่องคือให้เราสู้ถ่วงเวลาจนกว่าพี่โล้นจะมาช่วยนั่นเอง นอกจากโหมดเนื้อเรื่องก็มีโหมดอื่นๆอย่างโหมดสร้างฮีโร่ขึ้นมาเอง แล้วไต่ Rank ขึ้นไปเป็นฮีโร่ระดับสูง ส่วนโหมดต่อสู้ก็จะมีแบบจัดทีม 3vs3 ให้เลือกเล่นด้วยเช่นกันอ่านข่าวเกม One Punch Man เพิ่มเติมที่นี่
 4  Ori and the Will of the Wisps

วันวางจำหน่าย - 11/3/2020แนวเกม - 2D Action Platformerผู้จัดจำหน่าย - Microsoft Game Studiosไม่ใช่แค่เกม แต่มันคือศิลปะ Ori and the Will of the Wisps เป็นเกมแอคชั่นแบบ 2D ภาคต่อของเกม Ori and the Blind Forest ที่มีจุดเด่นอยู่ที่ภาพกราฟิกแบบภาพระบายสีน้ำที่งดงาม ซึ่งภาคแรกว่าสวยแล้ว แต่ภาคต่อนี่ยิ่งเพิ่มทั้งกราฟิก เทคเจอร์ แสงเงา และฉากหลัง ให้ดูสวยงามยิ่งใหญ่ขึ้นไปอีก ยิ่งบวกกับเนื้อเรื่องอันน่าติดตาม ยิ่งทำให้ไม่ควรพลาดที่จะเล่นเกมนี้ แต่แนะนำว่าถ้ายังไม่ได้เล่นภาคแรกให้ลองหามาเล่นก่อนจะดีกว่า เพราะจะได้สนุกกับเนื้อเรื่องตอนต่อและการผจญภัยในดินแดนแห่งใหม่มากขึ้นอ่านข่าวเกม Ori and the Will of the Wisps เพิ่มเติมที่นี่
 5  DOOM Eternal

วันวางจำหน่าย - 20/3/2020แนวเกม - FPS (First-Person Shooter)ผู้จัดจำหน่าย - Bethesda Softworksภาคใหม่ของเกมยิงรุ่นดึกดำบรรพ์ ที่ตอนแรกทางผู้พัฒนาจะทำเป็น Doom 2 แต่ว่าเพื่อไม่ให้สับสนกับชื่อเกมซีรี่ส์นี้อีกตัวหนึ่ง ก็เลยเปลี่ยนชื่อเป็น Doom Eternal แทน ตัวเกมยังคงความคลาสสิคคือเป็นเกมยิง FPS ที่มีอาวุธอยู่ตรงกลางหน้าจอ ต้องหมุนเป้าตรงกลางไปหาเป้าหมาย ได้อารมณ์ย้อนไปยุค 90 สมัยก่อนเป็นอะไรที่ตื่นตาตื่นใจมาก จนมีหลายๆ เกมนำไอเดียนี้ไปต่อยอด แต่ว่าหากไม่ชอบระบบนี้ก็สามารถปรับเป็นโหมดแบบเกมยิงสมัยใหม่ได้เช่นกัน และสำหรับผู้ที่ซื้อเกม Doom Eternal แบบสั่งจองล่วงหน้านั้น ยังจะได้รับเกม Doom 64 ภาคสุดคลาสสิคไปเล่นเพิ่มฟรีๆอีกเกมด้วยอ่านข่าวเกม Doom Eternal เพิ่มเติมที่นี่
 6  Half-Life: Alyx

วันวางจำหน่าย - มีนาคม 2020แนวเกม - FPS VRผู้จัดจำหน่าย - Valveจีนกล่าวไว้ว่า ล้างแค้น 10 ปียังไม่สาย แต่แฟนๆ Half-Life บอก รอ 12 ปี โคตรสายเลย ภาคใหม่ของเกมยิงจาก Valve ในที่สุดก็ประกาศทำภาคใหม่ซะทีหลังจากรอมานานมากถึง 12 ปี แต่บางคนก็อาจจะผิดหวัง เพราะ Half-Life Alyx ไม่ใช่เกมภาคต่อแต่เป็นภาคเสริม ที่ทำเป็นแนว VR เนื้อเรื่องระหว่าง Half-Life 1 กับ Half-Life 2 แต่ทาง Valve รับประกันว่า แม้จะเป็นภาคเสริม เนื้อเรื่องของ Half-Life Alyx ก็สนุกน่าติดตาม และเล่นได้ยาวๆไม่แพ้ Half-Life 2 แน่นอนอ่านข่าวเกม Half-Life Alyx เพิ่มเติมที่นี่
 7  Resident Evil 3

วันวางจำหน่าย - 3/4/2020แนวเกม - Horror Survival Action Adventureผู้จัดจำหน่าย - Capcomเวอร์ชั่นรีเมคของเกมผจญภัยสยองขวัญแนวเอาตัวรอดจากซอมบี้ ที่ฮิตถล่มทลายกลายเป็นตำนานมาตั้งแต่สมัย PS1 และทาง Capcom ตัดสินใจนำกลับมาทำใหม่อีกครั้ง หลังจากที่ลองทำรีเมคภาค Resident Evil 2 แล้วขายดีจัด ก็เลยบอกจะทำ Resident Evil 3 แบบรีเมคต่อ โดยยังคงใช้ RE Engine ในการพัฒนาเหมือนเช่นเคย ซึงก็จะได้ภาพกราฟิกและบรรยากาศสุดแสนระทึกเช่นเคย ใครที่เคยเล่นเวอร์ชั่นเก่ามาก็ยังคงสยองได้อยู่ เพราะทาง Capcom ยืนยันจะเปลี่ยนโครงสร้างพล็อตเรื่องและปริศนา ส่วนดีไซน์ชุดใครไม่ถูกใจ มีแบบเก่าให้นะ แต่ต้องสั่งจองเกมเอาล่วงหน้าอ่านข่าวเกม Resident Evil 3 เพิ่มเติมที่นี่
 8  Cyberpunk 2077

วันวางจำหน่าย - 17/9/2020แนวเกม - Action RPG Open Worldผู้จัดจำหน่าย - CD Projekt REDผลงานเกมใหม่จากค่าย CD Projekt Red ผู้สร้างเกม The Witcher โดยทำเป็นเกมแนว Action RPG แบบ Open World เหมือนกัน แต่ว่าเปลี่ยนธีมจากโลกแฟนตาซี ไปเป็นยุคอนาคตแบบ Sci-fi แทน เรื่องราวของเกมจะกล่าวถึงอเมริกาในยุคปี 2077 ที่ประเทศเกิดความแตกแยก สังคมเสื่อมโทรมลง ซึ่งผู้เล่นจะได้รับบทเป็น  “V” มือปืนรับจ้างครึ่งคนครึ่งจักรกลที่ต้องทำงานเสี่ยงอันตรายในโลกอันโหดร้ายนี้ แต่จุดต่างของเกมนี้ก็คือตัวละครเอกเราสามารถสร้างและกำหนดหน้าตาและเพศได้เองด้วยอ่านข่าวเกม Cyberpunk 2077 เพิ่มเติมที่นี่
 9  Trials of Mana

วันวางจำหน่าย - 24/4/2020แนวเกม - Action RPGผู้จัดจำหน่าย - Square Enixซีรี่ส์เกม RPG จาก Square Enix อีกเกมที่โด่งดังอย่างมากในยุคเครื่อง Super Famicom และได้นำมาทำใหม่แบบ Remake ให้สวยงามน่าเล่นขึ้นอีกในปัจจุบัน โดนเปลี่ยนจากกราฟิกแบบ 2D เป็น 3D และปรับรายละเอียดตัวละครให้ดูดีขึ้น เพราะจุดเด่นของเกมนี้อยู่ที่ตัวละครที่มีให้เลือกเล่นมากขึ้น 6 ตัว โดยผู้เล่นสามารถเลือกตัวดำเนินเรื่องหลัก 1 ตัวแรก และอีก 2 ตัวจะเป็นพรรคพวกในปาร์ตี้ไปจนจบเกม ซึ่งแต่ละตัวละครก็จะมี Job Class ให้เลือกเปลี่ยนมากจนเล่นได้หลากหลายรอบเชียว สุดท้ายจุดที่ปรับให้ดีขึ้นอีกก็คือระบบต่อสู้ ที่มีแอคชั่นต่างๆหลากหลายขึ้น อย่างการกระโดด การกลิ้งหลบ และอื่นๆอ่านข่าวเกม Trial of Mana เพิ่มเติมที่นี่
 10  Death Stranding

วันวางจำหน่าย - 2/6/2020แนวเกม - Action Adventureผู้จัดจำหน่าย - 505 Gamesผลงานเกมล่าสุดและเกมแรกของ Hideo Kojima หลังจากออกจาก Konami สังกัดเก่ามาเปิดบริษัทเกมของตนเอง ซึ่งเขาก็ได้ทำการลองเกมในรูปแบบใหม่ที่เขาอยากจะลองมานาน จนกลายมาเป็นเกมแนวผจญภัยส่งของแบบที่หลายคนแซว ซึ่งตัวเกมจะกล่าวถึงโลกในอนาคตที่ถูกคุกคามโดยสิ่งมีชีวิตลึกลับที่เรียกว่า BT รวมถึงฝนสีดำที่ทำให้คนและสิ่งต่างๆเสื่อมสภาพ ทำให้ผู้คนต้องหลบไปอาศัยอยู่ใต้ดินแทน และผู้เล่นจะต้องรับบทเป็น Sam นักส่งของ ที่มีภารกิจต้องนำสิ่งของต่างๆไปส่งยังจุดหมาย และระหว่างทางจะต้องสู้กับพวก BT หรือกลุ่มคนที่จะมาขโมยของด้วยอ่านข่าวเกม Death Stranding เพิ่มเติมที่นี่
 11  Watch Dogs Legion

วันวางจำหน่าย - เลื่อนแบบไม่มีกำหนด (อาจจะภายในปี 2020)แนวเกม - Action Adventureผู้จัดจำหน่าย - Ubisoftเกมสวมบทบาทเป็นแฮกเกอร์ภาคล่าสุด ที่โยกย้ายไปทำภารกิจใหม่กันที่กรุงลอนดอนประเทศอังกฤษ แถมภาคนี้เหล่าแฮกเกอร์เขาไม่ได้มาคนเดียว แต่มาเป็นกองทัพตามชื่อภาค ซึ่งตัวเกมจะให้ผู้เล่นสวมบทเป็นแฮกเกอร์คนไหนก็ได้จากหลายคนทั่วเมือง มีทั้งที่เป็นสายลับ MI6 หรือ นักซิ่งรถแข่ง หรือแม้แต่หญิงชราแก่ๆ แต่หากตัวละครที่เราเล่นตายไป ก็จะตายไปเลย ต้องเปลี่ยนตัวไปเล่นเป็นตัวละครอื่นแทน จึงทำให้ผู้เล่นเลือกตัวละครในแบบที่อยากเล่นได้ และยังสามารถปรับแต่งชุดและหน้ากากของตัวละครที่เราเล่นได้ เดิมทีเกมกำหนดจะออก มีนาคม 2020 แต่ล่าสุดประกาศเลื่อนไม่มีกำหนดอ่านข่าวเกม Watch Dogs Legion เพิ่มเติมที่นี่
 12  Dying Light 2

วันวางจำหน่าย - Q2 2020แนวเกม - FPSผู้จัดจำหน่าย - Techlandภาคต่อของเกม FPS แนวเอาตัวรอดจากซอมบี้ แบบโอเพ่นเวิลด์ ที่ตัวเกมจะมีระบบที่เป็นเอกลักษณ์ตามชื่อคือ เมื่อแสงสว่างสิ้นสุดลงในตอนกลางคืน เหล่าซอมบี้จะกลายพันธุ์และโหดร้ายมากขึ้น ในแบบที่รับมือลำบากมาก ด้วยเหตุนี้ในเกมตอนกลางคืนจึงแนะนำให้เน้นหนีเอาตัวรอดแทนจะดีกว่า ส่วนภาคที่สองนี้จะเป็นเนื้อเรื่องเหตุการณ์หลังจากภาคแรกประมาณ 15 ปี โดยผู้เล่นจะรับบทเป็น Aiden Caldwell ชายหนุ่มผู้ติดเชื้อไวรัส ที่ต้องต่อสู้และเอาชีวิตรอดจากเมืองที่เต็มไปด้วยกลุ่มโจร ผู้รอดชีวิตจากฝ่ายต่างๆ และฝูงซอมบี้จอมกระหายเลือดอ่านข่าวเกม Dying Light เพิ่มเติมที่นี่
 13  Rainbow Six Quarantine

วันวางจำหน่าย - ภายในปี 2020แนวเกม - FPSผู้จัดจำหน่าย - Ubisoftซีรี่ส์เกมยิงแบบเน้นปฏิบัติการเป็นทีม สร้างจากนิยายสงครามสุดฮิตของ Tom Clancys เจ้าเก่า โดยภาคนี้เป็นภาคใหม่ลำดับที่ 6 ของซีรี่ส์ แม้จะเป็นภาคใหม่แต่ระบบการเล่นยังคงไม่ต่างกับภาค Tom Clancy's Rainbow Six Siege มากนัก โดยผู้เล่นจะไม่ได้เล่นเป็นตัวละครใดตัวละครหนึ่ง แต่จะต้องเล่นเป็นทีม ทีมละ 4 คน แต่ละคนก็จะมีหน้าที่และความสามารถที่แตกต่างกัน ผู้เล่นจะสลับเปลี่ยนหรือสั่งการตัวละครในเกมให้มีประสิทธิภาพมากที่สุด เพื่อให้ภารกิจลุล่วงไปได้ โดยทีมหน่วยพิเศษในเกมก็จะมีหลายประเทศให้เล่น ทั้ง SAS ของอังกฤษ , FBI SWAT ของอเมริกา หรือ GSG 9 ของเยอรมนี และอื่นๆมากมายอ่านข่าวเกม Rainbow Six Quarantine เพิ่มเติมที่นี่
 14  Beyond Good & Evil 2

วันวางจำหน่าย - ภายในปี 2020แนวเกม - Action/Adventureผู้จัดจำหน่าย - Ubisoftเป็นอีกเกมซีรี่ส์ที่โลกแทบจะลืมไปแล้ว เพราะหายจากวงการเกมไปนานมากราวๆ 9-10 ปี นับตั้งแต่หลังจากภาคแรกวางจำหน่าย (ประมาณยุคเครื่อง PS2) แต่ว่าเนื้อเรื่องของเกมภาคสองนี้จะเป็นแบบ prequel หมายความว่าเป็นเนื้อเรื่องก่อนเกมภาคแรกที่ผู้เล่นจะได้ผจญภัยและท่องไปในอวกาศสุดกว้างใหญ่สู่ System 3 โดยผู้เล่นจะได้ต่อสู้เคียงบ่าเคียงไหล่กับพวกพ้องที่อยู่ใน new solar system เพื่ออิสรภาพและกำหนดชะตาชีวิตของตัวเอง ซึ่งเกมมีทั้งโหมดผู้เล่นคนเดียวหรือจะท่องอวกาศไปกับเพื่อนในโหมดออนไลน์ก็ได้อ่านข่าวเกม Beyond Good and Evil 2 เพิ่มเติมที่นี่
 15  Elden Ring

วันวางจำหน่าย - ภายในปี 2020แนวเกม - Action RPGผู้จัดจำหน่าย - FromSoftwareผลงานเกมซีรี่ส์ล่าสุดจาก From Software ผู้พัฒนาเกม Dark Souls ภายใต้การกำกับของ Hidetaka Miyazaki ร่วมกับการแต่งบทของนักเขียนนิยายชื่อดัง George R. R. Martin (ผู้แต่ง Game of Thrones) สร้างเป็นเกมแนว Action RPG แบบโอเพ่นเวิลด์สไตล์ดาร์คแฟนตาซีเช่นเคย รับประกันความสนุกและความยากแบบโหดหินอีกแน่นอน แต่จุดต่างของเกมนี้ก็คือโลกของเกมที่จะกว้างใหญ่ขึ้นกว่า Dark Souls ทำให้ผู้เล่นต้องเดินทางไกลขึ้น และมีพาหนะช่วยอย่างม้าหรืออื่นๆ และมีเมืองและเหล่าตัวละคร NPC เยอะขึ้นด้วยเช่นกันอ่านข่าวเกม Elden Ring เพิ่มเติมที่นี่