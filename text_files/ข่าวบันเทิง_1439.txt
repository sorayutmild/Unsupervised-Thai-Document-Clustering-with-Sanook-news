หายไปนาน กลับมาอีกครั้งกับกระแสบนโลกโซเชี่ยล ที่กำลังพูดถึงความสวยของ น้องแพร ณัฏฐธิดา อดีตดาราเด็กที่ถ้าได้เห็นคงจำหน้ากันได้ เพราะมีผลงานละครหลายเรื่องมาก เด็กน้อยตาโต ตัดผมหน้าม้า แต่ตอนนี้กลับมาสวยพริ้ง จนจำแทบไม่ได้
แต่เพราะความสวย ที่ผิดหูผิดตาไปกว่าแต่ก่อนเยอะ นี่แหละ เลยเจอข่าวเม้าท์ว่าน้องแพร ไปศัลยกรรมมา ทำเอาเจ้าตัวเครียด แอดมินแฟนเพจแพร ณัฏฐธิดา ดำรงวิเศษพาณิชย์ คลับ เลยต้องออกมาโพสต์ชี้แจงถึงเรื่องนี้
"ขอพูดเรื่องกระแสศัลยกรรม อีกครั้งละกันนะคะ น้องแพรโดนโจมตีและน้องเครียดมากค่ะ
น้องแพรโตมา หน้าตาเปลี่ยนไปจากตอนเด็กๆมากพอสมควร เหตุผลหลักคือเพราะน้องแพรผอมลงมากกกกกกกกกกก เลยทำให้คางที่แหลมอยู่แล้วดูยาวขึ้นมาผิดหูผิดตา สังเกตได้จากรูปที่ถ่ายหน้าตรง ยิ่งเวลายิ้มคางนางจะยาวมาก อีกส่วนคือจมูก เพราะว่าน้องผอมมากจมูกเลยดูโด่งขึ้นมา ทั้งหมดทั้งมวลนี้คือ"เครื่องหน้าแบบธรรมชาติ" ของน้องแพรจริงๆ ประกอบกับน้องแพรดัดฟันด้วยค่ะ (รู้สึกว่าดัด2-3 รอบเลย)
ที่แอดมินออกมาพูดแบบนี้เพราะว่าช่วงทีน้องแพรเริ่มกลับมามีกระแสในโลกออนไลน์ เมื่อ 1-2 ปีที่ผ่านมาเนี่ย มีคนเมาท์เยอะมากว่าแพรไปทำหน้ามา ทำคางมา ทำไมตาไม่โตเหมือนเดิม ทั้งหมดทั้งมวลแอดมินพอเข้าใจว่า เพราะในความทรงจำของคนเหล่านี้จะเห็นน้องแพรแค่ตอนเด็กๆ ตั้งแต่เริ่มเล่นละครคือ 6 ขวบ ไปจนถึงอายุประมาณ 11-12 ปี (ในช่วงละครบ้านนี้มีรัก หรือดอกโศก) แล้วก็ไม่เห็นอีกเลย
จนมาช่วงนี้ คนก็เลยคิดว่าหน้าน้องแพรเปลี่ยนไป ต้องไปศัลยฯมาแน่เลย แต่สำหรับแอดมินที่ติดตามน้องแพรมาตลอดไม่เคยขาดช่วง แอดมินเห็นพัฒนาการ "ใบหน้า" ของแพรมาตลอด มีช่วงที่น้องอวบๆ หน่อย ตอนม.ต้น-ม.ปลาย แล้วก็กลับมาผอมคือเข้ามหาลัย 
กล้าพูดเลยว่าหน้าน้องแพรเหมือนเดิมทุกประการค่ะ ไม่มีพึ่งมีดหมอที่ไหนแน่นอน สงสารน้องค่ะ ไม่อยากให้ใครมาว่าน้องทั้งที่น้องไม่ได้ทำ แค่นี้แหละ บาย!"
ถ้าน้องแพร ออกมาคอนเฟิร์มอีกครั้ง ว่าไม่ได้ศัลยกรรม ทีมข่าว Sanook! News จะรีบมาอัพเดทให้ฟังกันนะคะ ว่าเธอสวยขึ้นเพราะอะไร?
ขอขอบคุณรูปภาพประกอบจากอินสตาแกรม pearnattatida และ เฟซบุ๊กแฟนเพจ แพร ณัฏฐธิดา ดำรงวิเศษพาณิชย์ คลับ