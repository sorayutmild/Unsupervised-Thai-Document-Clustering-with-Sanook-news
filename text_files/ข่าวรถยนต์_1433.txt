                กรมการขนส่งทางบกเผย รถคันแรก ทำคนจดทะเบียนรถใหม่ทะลุเป้า ทะยานสู่ตัวเลข 5 หมื่นคัน/เดือน ทำป้ายแดงขาดแคลน จวกดีลเลอร์ช้าทำคนรอป้ายดำนาน
       นายอัฌษไธค์ รัตนดิลก ณ ภูเก็ต รองอธิบดีฝ่ายปฏิบัติการ กรมการขนส่งทางบก เปิดเผยว่า ปัจจุบันมีรถใหม่เข้ามาจดทัเบียนกับกรมการขนส่งทางบกเฉลี่ย 50000 คัน / เดือน หรือ ประมาณ 5 หมวด อักษร จากเดิมที่มีรถใม่เข้าจดทะเบียนเพียง 20,000 คัน หรือ 2 หมวดอักษร  โดยแต่ละหมวดอักษร จะสามารถรองรับรถยนต์ใหม่ ได้ 10,000 คัน  โดยสาเหตุหลักที่ทำให้มีการจดทะเบียนเพิ่มสูงขึ้นนั้นก้มาจาก นโยบายรถคันแรกของทางรัฐบาล

                "ที่ผ่านมาทางขนส่ง ได้มีการจัดสรรป้ายแดงให้แก่ตัวแทนจำหน่าย โดยพิจารณาจากยอดจำหน่ายจริงที่เกิดขึ้น และในการเปลี่ยนป้ายแดงเป็นป้ายดำนั้นจะใช้เวลาดำเนินการเพียง 3 วัน หากเอกสารครบถ้วนสมบูรณ์ ซึ่สาเหตุที่ไม่สามารถจดทะเบียนเนื่องมาจากการค้าของตัวแทนจำหน่ายโดยตรง เช่นการรอครบตามจำนวน รอโอนเงินจากบริษัทแม่เพื่อไปนำรถออกจากสต๊อก ทำให้ป้ายแดงที่มีอยู่จึงไม่เพียงพอบางคนอาจจะต้องรอนานถึง 5 เดือน จึงจะได้ป้ายดำ"

                ด้านนายจิรุตม์ วิศาลจิตร รองอธิบดีฝ่ายบริหาร กรมการขนส่งทางบก เปิดเผยว่า  ตอนนี้กรมการขนส่งได้สั่งทำป้ายทะเบียนไปแล้วกว่า 7 ล้านแผ่นป้าย และจะส่งมอบได้ช่วงปลายเดือนสิงหาคมนี้  โดยในส่วนรถยนต์ที่จดทะเบียนแล้วแต่ยังไม่ได้ป้ายดำ ได้ประสานเจ้าหน้าที่ตำรวจให้ระงับการจับกุมแล้ว โดยให้ผู้ขับขี่แสดงหลักฐานการจดทะเบียนแก่เจ้าหน้าที่และสามารถใช้รถยนต์ได้ตามปกติทั่วไป
 