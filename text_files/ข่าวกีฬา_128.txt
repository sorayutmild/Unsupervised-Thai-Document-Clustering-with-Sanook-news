
เครดิตคลิป Владимир Пак
เพจ Banchamek Gym ของ "บัวขาว บัญชาเมฆ" เอาใจแฟนคลับด้วยการแชร์คลิปพร้อมแคปชั่นประกอบว่า "ไฟต์ในตำนาน เมื่อ 7 ปีที่แล้ว "บัวขาว"โดนชกล้มทั้งยืน แต่ลูกขึ้นมาสู้ สุดท้ายเป็นฝ่ายชนะ"โดยเป็นการชกสมัย K-1 ซึ่ง บัวขาว พ่วงดีกรี แชมป์ K-1 เวิลด์ แม็กซ์ 2 สมัย 2004 และ 2006 ขึ้นปะหมัดกับ "อังเดร ดีด้า" นักชกสูงใหญ่ชาวบราซิล ที่มารีนเมสสะ ฟูกุโอกะ ประเทศญี่ปุ่น เมื่อ 21 เม.ย. 2552การชกยกแรก "ดำดอทคอม" เดินหน้าใส่อาวุธแบบเต็มสตรีม แต่กลับพลาดโดนหมัดดีด้าถึงกับร่วงให้กรรมการนับแปดไปก่อนชนิดแฟนมวยใจหายใจคว่ำทว่าพอขึ้นยก 2 และ 3 บัวขาวกลับอาวุธเตะต่อยได้จะแจ้งกว่า ครบ 3 ยกกรรมการจึงตัดสินให้เสมอกัน ต้องตัดสินกันในยกพิเศษ ยกที่ 4 ก่อนที่ บัวขาว จะเอาชนะคะแนนไปได้ในท้ายที่สุดนั่นเอง