สวัสดีค่ะเพื่อนๆชาวสนุก! หลังจากสัปดาห์ที่แล้วทาง  Sanook! Horoscope ใด้แนะนำเกี่ยวกับประวัติ อาจาร์ย ภิญโญ พงศ์เจริญ นายกสมาคมโหราศาสตร์นานาชาติให้เพื่อนๆทราบกันแล้ว มาถึงสัปดาห์นี้ อาจารย์ภิญโญ ได้ฝาก ดวงการงาน 6 ราศีแรก ให้เพื่อนๆชาว Sanook! Horoscope ได้ติดตามกัน อยากรู้ว่าราศีของเพื่อนๆในปีพุทธศักราช 2556 จะเป็นยังไงเชิญติดตามใด้ที่นี่เลยค่ะ

ดูดวงปี 2556

ราศีเมษ
การงานของชาวราศีเมษปี2556 เป็นไปอย่างหวือหวา เป็นราชาโชค จะส่งผลให้ทั้งด้านตำแหน่งหน้าที่การงานและภาระความรับผิดชอบตลอดจนผลประโยชน์ถือว่าดีมาก ในปีนี้ ชาวราศีเมษจะมีการแข่งขันมากขึ้นจึงจำเป็นต้องแสวงหาองค์กรหรือบุคคลมาเป็นพันธมิตรทางธุรกิจเพื่อต่อกรแข่งขันกับคู่แข่งที่เข้มแข็งและกำลังรวบรวมสรรพกำลังมาชิงชัยเพื่อเอาชนะ
ราศีพฤษภ
การงานของชาวราศีพฤษภปี2556 เป็นราศีคงที่ทำให้มีความเด็ดเดี่ยวมั่นคงไม่ค่อยเปลี่ยนแปลง กิจการของชาวราศีพฤษภค่อนข้างจะเน้นไปทางรับผลประโยชน์ ประสบความสำเร็จได้โชคลาภในหลายๆ ด้าน เช่น จากการเข้าเป็นหุ้นส่วนแสวงหาผลกำไรแล้วนำมาปรับปรุงกิจการของตนเองให้ดีขึ้น เพื่อให้ดำรงอยู่ได้ สำหรับผู้ที่เป็นผู้นำหรือนายจ้างที่ต้องเข้าไปดูแลเอาใจใส่ เอาอกเข้าใจในบริวารหรือพนักงานเหล่านั้น
ราศีเมถุน
การงานของชาวราศีเมถุนปี2556 จะเกิดการพลิกผันเปลี่ยนแปลงอยู่เสมอ เกิดความไม่แน่นอนในตำแหน่งหน้าที่การงาน แต่ในทางที่ดีนั้น การเปลี่ยนแปลงก็จะนำการพัฒนามาสู่การงานเช่นกัน แต่ก็ไม่ได้ทำให้ด้านการงานและอาชีพของท่านเกิดอาเพศทุกเวลาเพียงแต่จะวาดฝันโครงการอะไรไว้ก็เป็นอันสมองตื้อไปซะทุกโครงการ ทำให้ไม่คืบหน้าต้องหยุดชะงักลงไป
ราศีกรกฎ
การงานของชาวราศีกรกฎปี2556 ราศีที่มีใจรักในการบริการมากที่สุดในบรรดาทั้ง 12 ราศีซึ่งจะแสดงออกถึงความรู้สึกนี้ในทุกๆด้านของชีวิต ไม่เว้นแม้แต่การงานและอาชีพ ตลอดปีพุทธศักราช 2556 นี้ ดาวเสาร์และราหูโคจรจับคู่กุมสวนกันอยู่ในราศีตุลย์และเล็งทำร้ายราศีเมษซึ่งเป็นเรือนการงานและอาชีพของชาวราศีกรกฎซึ่งหมายความถึงบุคคลที่เป็นญาติสนิทคนสำคัญ บ้านเรือนหลักทรัพย์ของท่านนั่นเองจะเป็นเหตุทำให้การงานของท่านสะดุดไม่เจริญก้าวหน้าเท่าที่ควรจะเป็น โดยเฉพาะญาติผู้ใหญ่ที่เป็นเพศตรงข้ามกับท่านเองต้องระวังเป็นพิเศษ
ราศีสิงห์
การงานของชาวราศีสิงห์ปี2556 ความมั่นใจและการกล้าแสดงตนเองให้เป็นจุดเด่นในวงสังคมถือเป็นลักษณะเด่นของชาวราศีสิงห์ ซึ่งในปีนี้ชาวราศีสิงห์จะได้รับโอกาสที่จะแสดงความสามารถของตนเองให้เป็นที่ประจักษ์แก่สายตาของผู้บังคับบัญชา จะประสบความสำเร็จในตำแหน่งหน้าที่การงาน การศึกษาและกิจการที่ทำอยู่ ทำให้เกิดความมั่นคงถาวร นำไปสู่การได้รับโอกาสให้ไปศึกษาดูงานยังต่างประเทศหรือต่างจังหวัดที่ไกลออกไปจากถิ่นกำเนิดเพื่อเพิ่มพูนประสบการณ์และความรู้ให้ตนเอง
ราศีกันย์
การงานของชาวราศีกันย์ปี2556 คงเป็นปีที่เหมาะสมในการขยายธุรกิจของชาวราศีกันย์ที่สุดในรอบเกือบสิบปีเลยทีเดียว ท่านจะมีโชคลาภ ประสบความสำเร็จ ได้ทรัพย์สินเงินทอง ผู้ใหญ่ให้การอุปถัมภ์ช่วยเหลือเป็นอย่าง โดยชาวราศีกันย์ที่มีอาชีพในการรับซ่อมอุปกรณ์อิเล็กทรอนิคส์ต่างๆก็จะได้รับผลดีไปด้วย ท่านกำลังจะลงทุนลงแรงขนานใหญ่ ซึ่งยิ่งทำก็จะยิ่งมีผู้นิยมชมชอบในผลงานมากขึ้น ในขณะเดียวกันในช่วงนี้ควรระวังจะมีการขัดแย้งเรื่องการงาน
เพื่อนๆคนไหนอดใจรอไม่ไหวอยากรู้ดวงการงาน 6 ราศีที่เหลือของปี 2556 อย่างเจาะลึกพร้อมรับฟังวิธีเสริมดวงให้กับราศีตัวเองอย่างละเอียด สามารถโทรเข้ามาฟังกันใด้ตามเบอร์ข้างล่างนี้เลยค่ะ

อ. ภิญโญ พงศ์เจริญ