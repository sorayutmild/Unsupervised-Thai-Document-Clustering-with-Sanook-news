กว่าจะได้ชื่อว่า "นักแสดง" ที่ทุกคนยอมรับ ต้องฝ่าฟันอุปสรรคต่างๆ และไม่ใช่เรื่องง่าย บางคนอาจจะรู้สึกว่า เป็นดาราสมัยนี้..ง่ายมากๆ แต่ก็ยากที่จะอยู่รอด หากเป็นดาราไร้ฝีมือและไม่พิสูจน์ความสามารถของตัวเอง จนทำให้คนดูเชื่อในฝีมือ
โดยเฉพาะสมัยนี้ที่อยู่ในยุคผลัดเปลี่ยน นักแสดงรุ่นใหม่ มีดาวเด่นดวงใหม่ๆ เข้าสู่วงการเพียบ แต่ก็มีเพียงไม่กี่คนที่ประสบความสำเร็จ ทุกคนล้วนเริ่มต้นจากศูนย์ ต้องผ่านเสียงวิจารณ์ครหาต่างๆ นานา กลายเป็นแรงผลักดันทำให้ทุ่มเทกับการแสดงของตัวเอง และความตั้งใจนั้นก็ทำให้ผลงานออกมาเข้าตาคนดู กว่าจะได้รับการยอมรับ...ต้องใช้เวลาพอสมควร

จั๊กจั่น อคัมย์สิริแม้ว่าสาวคนนี้จะเข้าวงการบันเทิงมากว่า 10 ปีแล้ว แต่ก็ยังคงถูกครหาว่า "การแสดงไม่พัฒนา" อยู่ตลอดเวลา ภาพลักษณ์หวานๆ เรียบร้อยของเธอ หลายเป็นจุดแข็งที่กลบความหลากหลายในการแสดง แม้กระทั่งมารับบท "สะบันงา" ในละครรีเมค "คือหัตถาครองพิภพ" ก็ยังคงวิจารณ์หนัก แต่หลังจากเธอก็ขอท้าทายฝีมือตัวเอง ด้วยบท "รสสุคนธ์" จากละคร "สุสานคนเป็น" ที่ทำให้คนดูยอมรับและเชื่อในฝีมือการแสดงของเธอไปโดยปริยาย...
ไมค์ พิรัชต์จากเด็กหนุ่มนักร้อง..มีบุคลิกเฉพาะตัว ที่ไม่เห็นวี่แววการเป็นนักแสดงเลยแม้แต่น้อย กลายเป็นพระเอกดาวรุ่งที่ลบคำสบประมาทของใครๆ หนุ่มไมค์ เริ่มต้นอาชีพการแสดงแบบที่ใครคาดไม่ถึง จากบทนำในละคร "รากบุญ" ที่ทำให้ทุกคนประหลาดใจกับฝีมือการแสดง ก่อนจะกลายเป็นกระแส "คู่จิ้นฟีเวอร์" ไปทั่วเอเชีย กับผลงาน "Full House วุ่นนักรักเต็มบ้าน" ที่บทบาทเย็นชา..ช่างเหมาะเจาะเหลือเกิน ทำให้ หนุ่มไมค์ ถูกลบภาพนักร้องมาดขรึมไปอย่างสิ้นเชิง
ปุ๊กลุก ฝนทิพย์"นางงาม" จะมาเป็น "นางเอก" แค่เห็นแบบนี้ ใครๆ ก็ตั้งตาตั้งตาสบประมาทเอาไว้แล้ว สาวมั่นผู้นี้ที่สั่งสมประสบการณ์การแสดงเอาไว้ตลอดที่เข้าวงการ ไม่เคยอ่อนไหวกับคำวิจารณ์ใดๆ แต่เก็บเอาไว้พัฒนาตัวเอง แม้ผลงานเริ่มแรกจะไม่เข้าสายตาใครๆ เลย จนกระทั่งได้รับบทเด่นใน "เรือนกาหลง" ทุกคนเริ่มเห็นแวว..อดีตนางงามสาวคนนี้ และเมื่อได้รับบทหนักใน "เพื่อน-แพง" เธอก็สามารถพิสูจน์อาชีพการแสดงของตัวเอง ที่ผู้จัด-ผู้กำกับหลายๆ คน..ออกปากชื่นชม

พุฒ พุฒิชัยไม่รู้ว่า "หน้าตา" จะมีส่วนช่วยด้วยหรือไม่ แต่ถ้าหากพูดถึงฝีมือการแสดง หนุ่มพุฒิ ก็ไม่เป็นรองใคร เริ่มต้นจากการเป็นวีเจในรายการวัยรุ่นชื่อดัง ก่อนจะเริ่มเก็บเที่ยวบินอาชีพการแสดงจากการเล่นซิทคอม และได้รับโอกาสเป็น "พระเอก" เต็มตัวจาก "เล่ห์นางฟ้า" แต่มาฉายแววออร่าสุดๆ ใน "ฝันเฟื่อง" ที่ต้องยอมรับว่า เสน่ห์ที่เหลือล้นกับฝีมือการแสดง ทำให้ใครๆ ก็ชื่นชอบผลงานเขา เมื่อได้รับบทบาทดีๆ ก็ไม่ใช่งานยากอะไร ที่ หนุ่มพุฒิ จะเอาให้อยู่หมัด!
ทับทิม อัญรินทร์ดาราสาวหน้าหวานแห่งวิก 7 สี ที่เข้าวงการบันเทิงมาได้สักพัก แต่กลับไม่โดดเด่นในระดับแถวหน้าสักเท่าไหร่ แม้ว่าช่องจะยังไว้วางใจและป้อนงานในสม่ำเสมอ การตามหาบทบาทที่ใช่ของ สาวทับทิม กลายเป็นเรื่องยาก ไม่ว่าจะรับ บทคนดี หรือ บทตัวร้าย ก็ไม่ค่อยเข้าตา กระทั่งมาได้บทในละครชีวิต "ลีลาวดีเพลิง" เหมือนต้องมนต์ คล้ายบทนี้มีไว้เพื่อนเธอ ก่อนจะได้โชว์ความสามารถเต็มๆ ในละคร "เจ้านาง" ที่ได้ถูกกล่าวถึงอยู่ไม่น้อย
สน ยุกต์พระเอกหนุ่มที่มีจุดเริ่มต้นจากข้อครหามากมาย จากวันที่ยังไม่มีประสบการณ์มากมาย คนเปรียบเทียบว่า "แข็งโรบอท" บ้าง หนุ่มสน ก็ยังคงมุ่งมั่นพัฒนาฝีมือการแสดงของตัวเอง เพื่อลบคำสบประมาทเหล่านั้น กระทั่งได้โอกาสรับงานข้ามช่อง "แค้นเสน่หา" กับ "มาลีเริงระบำ" ที่ทำให้คนดูเริ่มเห็นพัฒนาการในตัวเขา การแสดงที่ลื่นไหลมากขึ้น ไม่กระด้างและจืดชืดอีกต่อไป โดยเฉพาะผลงานล่าสุด "ตะวันตัดบูรพา" ที่ล้างภาพเก่าๆ ของเขาไปได้หมด

ณเดชน์ คูกิมิยะแม้ความเป็น "ซุปตาร์" อาจจะทำให้ใครหมั่นไส้ เข้าวงการเพียงไม่กี่ปี ก็โด่งดังเกินหน้าเกินตารุ่นพี่ แต่ประสบความสำเร็จแบบทุกวันนี้ได้ ต้องยอมรับว่า "ความสามารถ" ของหนุ่มคนนี้ล้วนๆ คงจำได้กับผลงานแรก ในฐานะพระรอง..นั่งวีลแชร์ใน "เงารักลวงใจ" ก่อนจะเป็นพระเอกทะเล้นใน "ดวงใจอัคนี" เป็นคู่จิ้นกับนางเอกคู่ขวัญ และได้โชว์ฝีมือการแสดงมากมาย และได้รับการยอมรับจากมหาชนจากบท "พี่อาทิจ" ในละคร "ธรณีนี่นี้ใครครอง"
ใหม่ ดาวิกานางเอกหน้าสวย..ที่กว่าจะประกายแสงออกมา ก็ต้องสั่งประสบการณ์พอดู เริ่มต้นจากบทเรียบๆ ในละครหลายเรื่อง แต่ได้รับผลพ่วงจากความสำเร็จระดับพันล้านของหนัง "พี่มาก..พระโขนง" ขึ้นแท่นเป็น "ซุปตาร์" แม้จะโดนครหากับบท "อีเรียม" ใน "แผลเก่า" แต่ฝีมือก็พิสูจนให้เห็นว่า..เธอตัวจริง ยิ่งรับบทผีอาฆาตแค้น ในละคร "นางชฎา" ทำให้ สาวใหม่ ได้รับการยอมรับเป็นนางเอกแถวหน้าของวงการ
เจมส์ มาร์ได้แจ้งเกิดมาพร้อมกับโปรเจคที่หลายๆ คนแอบมองค้อน "สุภาพบุรุษจุฑาเทพ" คนดูยังไม่เชื่อฝีมือการแสดง บ้างก็หาว่า "เด็กเส้น" กระทั่งได้รับโอกาสครั้งยิ่งใหญ่จากละคร "ข้าบดินทร์" ที่โดนกระแสด่าเละ เพราะแคสติ้งหลักเป็นดาราลูกครึ่ง แต่เมื่อละครได้ออกอาการ บทบาทของ "พ่อเหม" ก็ลบข้อครหาไปทั้งหมด หนุ่มเจมส์ กลายเป็นดาวรุ่งมีพัฒนาการแบบก้าวกระโดด ถึงแม้จะเป็นผลงานละครเรื่องที่ 2 แต่ทำให้คนดูทั้งประเทศยอมรับ...