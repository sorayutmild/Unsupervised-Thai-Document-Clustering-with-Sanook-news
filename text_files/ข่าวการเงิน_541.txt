วิธีลงทะเบียนรับสิทธิส่วนลดค่าน้ำ-ค่าไฟฟ้า นาน 12 เดือน สำหรับผู้ถือบัตรสวัสดิการแห่งรัฐ บัตรคนจน
จากกรณีที่ประชุม ครม. เห็นชอบขยายมาตรการบรรเทาภาระค่าไฟฟ้า และค่าน้ำประปาให้กับผู้ถือบัตรสวัสดิการแห่งรัฐ บัตรคนจน ตั้งแต่เดือน ต.ค. 64-ก.ย. 65 รวม 12 เดือน นั้น ครั้งนี้ Sanook Money ได้รวบรวมหลักเกณฑ์และรายละเอียดเกี่ยวกับการขอส่วนลดค่าน้ำ-ค่าไฟฟ้า ของผู้ถือบัตรสวัสดิการแห่งรัฐ บัตรคนจน ไว้ดังนี้
เงื่อนไขส่วนลดค่าน้ำประปา


สนับสนุนค่าน้ำประปาวงเงิน 100 บาทต่อครัวเรือนต่อเดือน


หากใช้น้ำประปาเกิน 100 บาท แต่ไม่เกิน 315 บาท จะได้รับการสนับสนุนวงเงิน 100 บาท และจะต้องชำระส่วนเกิน 100 บาทด้วยตนเอง


หากใช้น้ำประปาเกิน 315 บาท จะไม่ได้รับการสนับสนุนวงเงินค่าน้ำประปาจำนวน 100 บาท และจะต้องชำระค่าน้ำประปาเต็มทั้งจำนวนด้วยตนเอง


เงื่อนไขส่วนลดค่าไฟฟ้า


หากใช้ไฟฟ้าไม่เกิน 50 หน่วยต่อเดือนติดต่อกัน 3 เดือน ให้ใช้สิทธิ์ค่าไฟฟ้าฟรีตามมาตรการที่มีอยู่ในปัจจุบัน


หากใช้ไฟฟ้าเกิน 50 หน่วยต่อเดือน ให้ใช้สิทธิ์ตามมาตรการในวงเงิน 315 บาทต่อครัวเรือนต่อเดือน


หากใช้ไฟฟ้าเกินวงเงิน ผู้ถือบัตรสวัสดิการแห่งรัฐ บัตรคนจน จะต้องเป็นผู้รับภาระค่าไฟฟ้าทั้งหมด


วิธีลงทะเบียนรับสิทธิลดค่าน้ำประปา 12 เดือน (เดือน ต.ค. 64-ก.ย. 65) มีดังนี้
การประปานครหลวง
การประปาส่วนภูมิภาค


เข้าเว็บไซต์การประปานครหลวง หรือ การประปาส่วนภูมิภาค


กรอกข้อมูลให้ครบถ้วน ชื่อ-นามสกุล ของผู้ลงทะเบียน (ตามบัตรสวัสดิการแห่งรัฐ)


กรอกเลขบัตรประชาชนของผู้ถือบัตรสวัสดิการแห่งรัฐของผู้ลงทะเบียน


กรอก E-mail ของผู้ลงทะเบียน (ถ้ามี) , เบอร์โทรศัพท์ของผู้ลงทะเบียน (ถ้ามี)


เลือกสาขาของบ้านที่จะใช้สิทธิสวัสดิการ


กรอกเลขที่ผู้ใช้น้ำ เลขที่ผู้ใช้น้ำของบ้านที่จะใช้สิทธิสวัสดิการ


เลือกรูปภาพที่ปรากฏให้ถูกต้อง และคลิกที่ปุ่ม “ตกลง”


วิธีลงทะเบียนรับสิทธิลดค่าไฟฟ้า 12 เดือน (เดือน ต.ค. 64-ก.ย. 65) มีดังนี้
การไฟฟ้านครหลวง (MEA)
การไฟฟ้าส่วนภูมิภาค


เข้าเว็บไซต์ การไฟฟ้านครหลวง (MEA) หรือ การไฟฟ้าส่วนภูมิภาค


กรอกข้อมูลรหัสเครื่องวัดหน่วยไฟฟ้า (เลขมิเตอร์ไฟฟ้า) ที่ต้องการเข้าร่วมโครงการ (เฉพาะหมายเลข 8 หลัก)


กรอกบัญชีแสดงสัญญา (เฉพาะหมายเลข 9 หรือ 10 หลัก)


กรอกชื่อ-นามสกุล (ระบบจะค้นหาข้อมูลจากรหัสเครื่องวัดหน่วยไฟฟ้า)


กรอกที่อยู่ (ระบบจะค้นหาข้อมูลจากรหัสเครื่องวัดหน่วยไฟฟ้า)


กรอกหมายเลขบัตรประชาชน ตามที่ระบุในบัตรสวัสดิการแห่งรัฐ


เบอร์โทรศัพท์ของผู้ลงทะเบียน


กรอก E-mail ของผู้ลงทะเบียน


กดปุ่ม ลงทะเบียน


ทั้งนี้ หากผู้ถือบัตรสวัสดิการแห่งรัฐ บัตรคนจน ไม่เคยใช้สิทธิค่าน้ำประปา รวมถึงค่าไฟฟ้ามาก่อน และต้องการขอรับสิทธิ์ สามารถไปลงทะเบียนเพื่อขอรับสิทธิได้ที่สำนักงานการประปานครหลวง, สำนักงานการประปาส่วนภูมิภาค, สำนักงานการไฟฟ้านครหลวง และสำนักงานการไฟฟ้าส่วนภูมิภาค พร้อมแสดงบัตรสวัสดิการแห่งรัฐเพื่อยืนยันตัวตน


บัตรสวัสดิการแห่งรัฐ บัตรคนจน ได้ลดค่าน้ำประปาเดือนละ 100 บาท เพิ่มอีก 1 ปี


บัตรสวัสดิการแห่งรัฐ บัตรคนจน เฮ! MEA ขยายเพิ่มวงเงินรับสิทธิค่าไฟฟ้าไม่เกิน 315 บาท อีก 1 ปี

