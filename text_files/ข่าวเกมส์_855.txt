เกมส์ GTA V
แม้ว่าจะไม่ใช่ข่าวอย่างเป็นทางการจากทาง Rockstar เอง แต่อย่างน้อยก็ยังพอเป็นข่าวดีให้กับเกมเมอร์ชาว PC กันบ้างล่ะ เพราะทาง Nvidia มีเผยแย้มๆมาว่า เกมส์ Grand Theft Auto V ภาคใหม่ล่าสุดมีกำหนดวางจำหน่ายคร่าวๆสำหรับชาว PC ในช่วงฤดูใบไม้ร่วงปลายปี 2013 นี้ ซึ่งอาจจะเป็นเดือนพฤศจิกายน โดยข่าวดังกล่าวนี้เผยมาจากงานแถลงเรื่องงบประมาณประจำปีของ Nvidia โดยคุณ Chris Evenden ซีเนียร์ไดเรคเตอร์ กล่าวว่า
"แม้ปัจจุบันตลาดของอุปกรณ์สมาร์ทโฟนและแท็บเล็ท จะมีแนวโน้มเติมโตสูง แต่ในด้านของตลาดเกมส์ PC เองก็มีการเติบโตขึ้นเรื่อยๆแบบไม่หยุดนิ่งเช่นกัน เพราะมีเกมส์ฟอร์มใหญ่ป้อนมาให้ชาว PC เล่นกันมากขึ้น ทำให้ตลาดการค้าอุปกรณ์คอมพิวเตอร์เองก็ยังคงเติบโตขึ้นไม่แพ้สมาร์ทโฟน แถมเกมส์ PC เองก็มีการพัฒนาด้านระบบและกราฟฟิกไปมาก ทำให้ผู้เล่นต้องอัพเกรดซื้ออุปกรณ์รุ่นใหม่เพิ่มเล่นเกมส์ใหม่ๆเหล่านั้น ซึ่งในช่วงฤดูใบไม้ร่วง ปลายปี 2013 นีก็มีเกมส์ PC ออกมาใหม่มากมายอย่าง Call of Duty: Ghosts, Grand Theft Auto V และ Assassin's Creed IV"
ซึ่งจากรายชื่อเกมส์นั้น ทาง Rockstar ยังไม่ประกาศเลยว่าจะมี Grand Theft Auto V ลง PC แต่ทาง Nvidia กลับประกาศว่าจะมีและออกปลายปี 2013 นี้ด้วย ซึ่งมีความเป็นไปได้ 2 กรณีด้วยกันคือ Grand Theft Auto V จะออกลง PC จริงๆปลายปีนี้ หรือไม่ก็คุณ Chris Evenden ประกาศชื่อเกมส์ผิด ไม่ก็เข้าใจผิดว่ามันออก PC ด้วย ทั้งที่จริงๆแล้วยังไม่กำหนดลง PC
นอกจากข่าว Grand Theft Auto V จะลง PC (ยังไม่เป็นทางการ) นี้แล้ว ก็ยังมีข่าว RockStar เตรียมเปิดตัว Grand Theft Auto Online ในวันพฤหัสบดีที่ 15 สิงหาคม 2013 นี้ด้วย ก็ยังไม่ทราบว่าจะเป็นเกมส์แบบไหน แต่ด้วยความรุนแรงของเกมส์นี้ มีความเป็นไปได้สูงว่า ประเทศไทยอาจจะไม่มีทางนำเข้าเกมส์ที่เคยมีคดีเกมส์นี้มาให้บริการในไทยแหงมๆ
GTA Online  GTA Online