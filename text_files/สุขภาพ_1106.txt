นับตั้งแต่มีการระบาดของ COVID-19 ตั้งแต่ระลอกที่ 1 จนถึงปัจจุบันที่ไทยเข้าสู่การระบาดระลอกที่ 5 จากเชื้อสายพันธุ์ใหม่อย่างโอไมครอนที่ทุกคนรู้จักกันดีอยู่ตอนนี้ ซึ่งในสถานการณ์ปัจจุบันยังคงพบผู้ติดเชื้อรายใหม่เพิ่มสูงขึ้นอย่างต่อเนื่อง เพราะโควิดสายพันธุ์โอไมครอนสามารถแพร่กระจายได้อย่างรวดเร็ว ถึงแม้อาการจะไม่รุนแรงเท่าสายพันธุ์อื่นๆ แต่คงไม่ใช่เรื่องดีแน่หากเราได้รับเชื้อ
หลายๆ คนจึงพยายามดูแลตัวเองอย่างเคร่งครัดเพื่อลดความเสี่ยงในการติดและแพร่เชื้อ หรือหาสิ่งที่ช่วยบรรเทาความรุนแรงที่อาจเกิดขึ้น ซึ่งที่ผ่านมาหลายๆ คนเองก็เลือกใช้สมุนไพรไทยเป็นหนึ่งทางเลือกในการช่วยป้องกัน และเสริมภูมิต้านทานร่างกายให้แข็งแรง เพื่อที่จะต่อสู้กับเชื้อโควิด-19 โดยกรมการแพทย์แผนไทยและการแพทย์ทางเลือก ได้ให้ข้อมูลไว้ว่า ขิง เป็นอีกหนึ่งสมุนไพรที่มีคุณค่าต่อการนำมาดูแลสุขภาพ 
ประโยชน์ของ “ขิง” สมุนไพรไทย เสริมภูมิคุ้มกันโรค

ขับลม แก้ท้องอืด จุกเสียด แน่นเฟ้อ

ขิง เป็นสมุนไพรที่มีรสเผ็ดร้อนและมีกลิ่นฉุน ซึ่งสรรพคุณของขิงนั้นโดดเด่นในการช่วยขับลม แก้ท้องอืด จุกเสียด แน่นเฟ้อ เนื่องจากสารสำคัญที่อยู่ในน้ำมันหอมระเหยของขิง จะออกฤทธิ์กระตุ้นการบีบตัวของกระเพาะอาหารและลำไส้

ลดอาการคลื่นไส้ อาเจียน
ลดอาการปวดไมเกรน
ลดอาการปวดและอักเสบในผู้ที่เป็นโรคข้อเสื่อม โรคข้ออักเสบรูมาตอยด์
ลดการปวดกล้ามเนื้อ
ต้านไวรัสไข้หวัดใหญ่ เสริมภูมิคุ้มกันโรค
ลดไข้
ขับเสมหะ

ประโยชน์ของขิงส่วนใหญ่มาจากสารต้านอนุมูลอิสระ (anti–oxidant) และสารต้านการอักเสบ (anti-inflammatory) หลายชนิดที่มีอยู่ในขิงนั่นเอง
สมุนไพรไทยของเราที่อยู่คู่ครัวมาตลอดนั้น เป็นภูมิปัญญาไทยที่ส่งต่อมารุ่นสู่รุ่นมีคุณสมบัติช่วยเสริมสร้างภูมิต้านทานและบรรเทาอาการต่างๆได้ดีอย่างไม่น่าเชื่อ ทั้งช่วยบำรุง รักษา ฟื้นฟู แต่การเสริมภูมิคุ้มกันก็ยังต้องมีปัจจัยอื่นๆร่วมด้วย เพราะนอกจากการทานสมุนไพรเสริมภูมิแล้ว การดูแลตัวเองด้วยการพักผ่อนให้เพียง ลดความเครียด และออกกำลังกาย ก็ยังไม่สิ่งที่ขาดไม่ได้และสำคัญไม่แพ้กัน