     ไม่ว่าจะสาวก iPhone หรือสาวก Android นั้นการจะให้ผู้ใช้ที่ใช้ระบบใดระบบหนึ่งมาเป็นเวลานานๆ เปลี่ยนไปใช้อีกระบบหนึ่งเป็นเรื่องที่ไม่มีสาวกคนไหนอยากทำ และหากมีใครไปบอกว่าระบบหนึ่งดีกว่าอีกระบบหนึ่งแล้วหล่ะก็ สงครามคีย์บอร์ดจะก่อตัวขึ้นมาและลุกลามไปในที่สุดครับ
     ซึ่งเหตุการณ์แบบนี้นั้นเกิดกับคนทุกเชื้อชาติทั่วโลก (ใครว่าเกรียนคีย์บอร์ดมีแค่ที่เมืองไทยอย่างเดียวคงต้องคิดใหม่ครับ)?
     จากการรวบรวมข้อมูลของเว็บ bgr เกี่ยวกับประสบการณ์ของผู้ที่ใช้งาน iPhone มาเป็นเวลานานแล้วเปลี่ยนไปใช้ Android แทนนั้นพบว่ามีจุดร่วมหนึ่งที่เหมือนกันครับ คือทุกรายจะประสบปัญหาการใช้งานที่ต้องเปลี่ยนแปลงตัวเอง รวมไปถึงในอดีต หลายๆ บริการที่มีให้ใช้ใน iPhone ก็ยังคงไม่มีบน Android ทำให้ผู้ใช้ iPhone ที่เปลี่ยนมาใช้ Android นั้นได้รับประสบการณ์การใช้ที่ไม่ดีเท่าไรนัก แต่นั่นไม่ใช่สิ่งที่เกิดขึ้นแล้วในยุคปัจจุบันนี้ครับ

     ล่าสุดมีผู้ใช้งาน iPhone ที่ใช้งานมาตั้งแต่ 3GS ได้ตัดสินใจเปลี่ยนไปใช้ Android แทนโดยคนผู้นี้มีใช้ชื่อว่า Luke?Westaway ได้เขียนบันทึกประสบการณ์การย้ายระบบจาก iPhone สู่ Android เป็นครั้งแรกของเขาลงใน CNET (ท่านใดสนใจสามารถตามเข้าไปอ่านได้ ที่นี่ ครับ) 
     สาเหตุที่เขาเปลี่ยนไปใช้ Android นั้นก็เนื่องจากว่า iPhone ของเขาถูกขโมยไปครับ โดยเขาเลือกที่จะใช้ Samsung Galaxy Note 3 โดยแรกสัมผัสนั้นเขาได้เขียนไว้ว่า Note 3 ใหญ่มากเกินไปกว่าที่จะทำให้เขาใช้ได้อย่างสะดวกสบาย แต่หลังจากใช้งานไป 48 ชั่วโมงผ่านไปเขาก็ไม่พบว่ามันเป็นปัญหาอีกต่อไป
     สิ่งที่ทำให้ Westaway แปลกใจก็คือทุกบริการ ทุกแอพที่เขาเคยใช้งานบน iPhone นั้นมีให้โหลดได้บน Android ทั้งหมดเช่นเดียวกัน ถึงแม้ว่าบางแอพจะมีใช้งานบน iPhone ก่อน แต่อีกไม่นานก็จะมีให้ใช้งานบน Android ตามมา เขาได้กล่าวทิ้งท้ายว่าทั้ง 2 ระบบต่างก็มีข้อดีข้อเสียแตกต่างกันไป เมื่อเปรียบเทียบกันแล้วนั้นก็ไม่ได้มีระบบไหนที่ดีกว่ากันอย่างชัดเจนจนเห็นได้ชัดครับ?
ที่มา : bgr

ขอบคุณเนื้อหา และภาพประกอบ

