ดร.ชาติชาย พยุหนาวีชัย ผู้อำนวยการธนาคารออมสิน เปิดเผยว่า ธนาคารฯ ได้นำนวัตกรรมทางการเงินครบวงจรเข้าร่วมงานมหกรรมการเงิน Money Expo 2019 ระหว่างวันที่ 16-19 พฤษภาคม 2562 ณ อาคารชาเลนเจอร์ 2-3 อิมแพคเมืองทองธานี ภายใต้แนวคิด GSB Way “เติมเต็มสร้างคุณค่าสังคมไทย คิดใหม่ก้าวไกลใฝ่สร้างสรรค์ มุ่งมั่นสานต่อเหนือขีดจำกัด”
โดยมีบริการทางการเงินทุกรูปแบบสำหรับลูกค้าทุกกลุ่มทุกไลฟ์สไตล์ด้วยโปรโมชั่นสุดพิเศษ พร้อมทั้งเงินฝาก สินเชื่อ โดยงานนี้เปิดพื้นที่ให้บริการ 3 โซน ได้แก่

โซน Enjoy GSB Experience พื้นที่หลักที่นำเสนอทุกผลิตภัณฑ์ ด้วยแนวคิด เติมเต็มความสุข ไร้ขีดจำกัด
โซน GSB Start up Business Matching เปิดพื้นที่พิเศษเฉพาะลูกค้ากลุ่ม SMEs และ Startup
โซน Good Living for Aging Society ต้อนรับผู้มีวัยวุฒิ ด้วยบริการทางการเงินเฉพาะกลุ่มผู้สูงวัย

โดยในงานมีผลิตภัณฑ์เงินฝากที่น่าสนใจ คือ เงินฝากเผื่อเรียกพิเศษ 106 ในโอกาสที่ธนาคารออมสินมีวาระครบ 106 ปี และเฉลิมฉลองเนื่องในโอกาสพระราชพิธีบรมราชาภิเษก รัชกาลที่ 10 ระยะเวลาฝาก 106 วัน อัตราดอกเบี้ย Step Up 

วันที่ 1-45 = 1% ต่อปี 
วันที่ 46- 78 = 3% ต่อปี 
วันที่ 79-106 = 10% ต่อปี คิดเป็นอัตราดอกเบี้ยเฉลี่ย 4% ต่อปี

สำหรับดอกเบี้ยยกเว้นภาษี รับฝากเฉพาะบุคคลธรรมดา อายุตั้งแต่15 ปีขึ้นไป เปิดได้คนละ 1 บัญชี เปิดบัญชีขั้นต่ำ 10,000 บาท ฝากสูงสุดไม่เกินรายละ 500,000 บาท ถอนหรือปิดบัญชีก่อนฝากครบ 106 วัน นับตั้งแต่วันที่ฝากจะได้รับดอกเบี้ยในอัตราดอกเบี้ยเงินฝากตามระยะเวลาที่ฝากจริง
ทั้งนี้ ผู้ฝากต้องมีใบจองสิทธิ์ซึ่งจะแจกภายในงาน 4 วัน วันละ 2 รอบๆ ละ 250 สิทธิ์ และต้องใช้บริการ Mobile Banking (MyMo) และบัตรเดบิตของธนาคารออมสินด้วย  สามารถเปิดบัญชีภายในงานได้ทันที หรือนำใบจองสิทธิ์ไปเปิดบัญชีได้ที่ธนาคารออมสินทุกสาขาระหว่างวันที่ 16-26 พฤษภาคม 2562 โดยธนาคารฯ ได้อำนวยความสะดวกให้ผู้ฝากที่มีอายุ 60 ปีขึ้นไป  สามารถฝากเงินเผื่อเรียกพิเศษ 106 ได้ ที่โซน Good Living for Aging Society โดยไม่ต้องรับใบจองสิทธิ์ จำกัดวันละ 100 สิทธิ์
นอกจากผลิตภัณฑ์ต่างๆ มากมายที่ธนาคารออมสินนำมาเสนอเหล่านี้แล้ว เมื่อใช้บริการหรือผลิตภัณฑ์ใดก็ตาม จะได้รับของที่ระลึกฟรี พร้อมกับกิจกรรมที่น่าสนใจและความบันเทิงหลากหลายไว้ให้ลูกค้าและผู้เข้าชมงานได้ร่วมสนุกสนานและเพลิดเพลินตลอดทั้งงาน รวมถึงไฮไลท์ความบันเทิงที่จะมอบให้แก่ผู้เข้าชมงานคือ มินิคอนเสิร์ตจากนักร้องชื่อดังแห่งยุค วง BNK48 และวง SBFIVE ที่ทุกคนจะได้สัมผัสอย่างใกล้ชิด”ผู้อำนวยการธนาคารออมสิน กล่าวในที่สุด