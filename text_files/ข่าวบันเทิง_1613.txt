รายการโหนกระแสวันที่ 7 เม.ย. หนุ่ม-กรรชัย กำเนิดพลอย ในฐานะผู้ดำเนินรายการ ผลิตในนามบริษัท ดีคืนดีวัน จำกัด ออกอากาศทุกวันจันทร์-ศุกร์ เวลา 12.20 น. ทางช่อง 3 กดเลข 33 วันนี้เบรกเรื่องเครียดๆ โควิด-19 สัมภาษณ์ศิลปินที่กำลังดังที่สุดในตอนนี้ เจน-นุ่น-โบว์ วงซุปเปอร์วาเลนไทน์ กับการกลับมาดังอีกครั้งในรอบ 9 ปี 
ทั้งสามท่าน วงชื่อซูเปอร์วาเลนไทน์ ใครก่อตั้ง?
โบว์ : "ชื่อวงมาจากนายห้างทวีชัย จริยะเอี่ยมอุดม ท่านนายห้างบริษัท ท็อปไลน์ มิวสิก ไดมอนด์ สตูดิโอ นายห้างเป็นคนตั้งชื่อวงซุปเปอร์วาเลนไทน์ และให้เพลงซุปเปอร์วาเลนไทน์กับพวกเรา ตอนนี้วงก็ยังอยู่และรับงานกันอยู่ค่ะ"
แต่ละคนกระจายไปแต่ละพื้นที่?
เจน : "การที่เราไม่ได้อยู่ร่วมกัน หมายถึงว่าเราทำงานเพลงเดี่ยว ซิงเกิลเดี่ยวแยกกันออกไป เพื่อให้เจ้าภาพได้มีตัวเลือกในช่วงเศรษฐกิจซบเซาลง"
เจนอยู่ที่ไหน?
เจน : "ลพบุรีค่ะ โคกสำโรง ตอนนี้ไม่มีโควิดค่ะ ตอนนี้อยู่แต่ในบ้านไม่ได้ออกไปไหนเลย ดูแลตัวเอง หมั่นล้างมือบ่อยๆ ใส่แมสก์ประจำค่ะ"
โควิดมีผลกระทบมั้ย?
เจน : "มีค่ะ เพราะเราไม่สามารถแสดงคอนเสิร์ตได้เลย ชีวิตประจำวันเราคือร้องเพลงอยู่แล้ว เราก็ขาดรายได้ตรงนี้ไปด้วย"
โบว์ล่ะ?
โบว์ : "โบว์อยู่อ่างทองค่ะ อ่างทองยังไม่มีผู้ติดเชื้อค่ะ หนูเล่นคอนเสิร์ต หนูเป็นนักร้อง ไม่มีอาชีพเสริมเลย หนูร้องเพลงอย่างเดียว ธรรมดาถ้าไม่มีโควิดก็เดินสายตลอด งานหนู มี.ค.-เม.ย.-พ.ค.-มิ.ย. งานถูกยกเลิกหมดเลยค่ะ"
นุ่นล่ะ?
นุ่น : "อยู่อ.ท่าเรือ อยุธยา แถวที่นุ่นอยู่ไม่มีผู้ติดเชื้อ ตอนนี้ถ้าตลาดนัดไหนเปิดได้ นุ่นก็ไปช่วยพ่อแม่ขายไก่ทอดที่ตลาดนัด น้ำเต้าหู้ ว่างก็ไปเรียนตัดผม เรื่องร้องเพลงก็ร้องอยู่ค่ะ แต่ถ้าว่างจากร้องเพลงก็ไปช่วยพ่อแม่ค่ะ ตอนนี้ไม่มีงานร้องก็ไปขายของค่ะ"
เพลงนี้ชื่อเพลงอะไร ซุปเปอร์วาเลนไทน์หรือโบว์นุ่นเจน?
โบว์ : "ชื่อเพลงซุปเปอร์วาเลนไทน์ เหมือนชื่อวงเลยค่ะ" 
นุน : "เป็นเพลงแนะนำตัวเราสามคนค่ะ เป็นเพลงแรกของพวกเรา ตอนมาเป็นศิลปินท็อปไลน์ เจ้านายเลยอยากให้มีเพลงแนะนำตัวเพื่อให้คนรู้จักเรามากขึ้น ให้คนจำเราให้ได้ก่อนค่ะ"
จริงๆ มีกี่เพลง?
โบว์ : "เราทำ 4 อัลบั้ม มีเพลงทั้งหมดเกือบ 40 เพลงที่ร้องรวมกัน แล้วเพิ่งมาทำซิงเกิลเดี่ยว 3-4 ปีหลัง"
เขาบอกพวกคุณงานเยอะมาก แต่เป็นงานเดินสาย เดือนนึงรับงานเยอะขนาดไหน?
เจน : "ช่วงแรกๆ เลยเดือนนึง 40 กว่างานค่ะ" 
เพลงอะไรบ้างที่เป็นเพลงเด็ด?
นุ่น : "อยากจะเป็นซุปตาร์  (ร้องให้ฟัง)"
ช่างฉอเลาะ? 
นุ่น-เจน-โบว์ : "(หัวเราะ)"
ทุกท่านดูอารมณ์ดี?
นุ่น : "ช่วงนี้เครียดมาก โควิดก็หลอกหลอนมากเลยค่ะ ยิ่งเจอเพลงสามสาวยิ่งหลอกหลอนไปอีกค่ะ"
เพลงนี้ตั้งแต่ 9 ปีก่อน ทำไมอยู่ดีๆ กลับมา?
โบว์ : "ตอนนี้ยังหาต้นฉบับพี่คนแรกที่นำมาโคฟไม่ได้ แต่ก่อนหน้านี้มีพี่ๆ แฟนคลับเขาชอบอัดลงยูทูปแล้วแท็กมาให้ดู แต่พีคสุดคือพี่ๆ เน็ตไอดอลพี่ๆ หลายคนนำมาเล่นในแอปฯ ติ๊กต่อกค่ะ เลยทำให้เรามีกระแสกลับมาเหมือนเดิม"
คนคัฟเวอร์มีแค่ส่วนหนึ่งแต่จริงๆ เยอะมาก คนระดับซูเปอร์สตาร์ ที่คนรู้จัก หรือประชาชนมาคัฟเวอร์รู้สึกยังไง?
เจน : "รู้สึกดีใจค่ะ กราบพี่ๆ ศิลปินทุกท่านที่ทำให้เรากลับมามีกระแสอีกครั้งค่ะ"
โบว์ : "ดีใจค่ะ อย่างน้อยวงดนตรีอย่างพวกเรา วงดนตรีภูธรมีคนพูดถึง มีคนอยากติดตาม และเราได้กลับมามีชื่ออีกครั้งจากคลิปของพี่ๆ  ทุกคน ขอบคุณมากค่ะ"
นุ่น : "เราก็ตื่นเต้นและดีใจ ขอบคุณทุกคลิปที่ทำให้เรามีตัวตนอีกครั้ง หลังหายไป 9-10 ปี วันนี้เราเหมือนได้เปิดตัวใหม่อีกครั้งนึงค่ะ"
กว่าจะรวมตัวกันได้ ลำบากมาก เป็นเพราะอะไร?
โบว์ : "ช่วง 3 ปีหลังที่พวกหนูแยกซิงเกิลเดี่ยว ต่างคนก็รับงานเดี่ยว แต่เราไม่ได้ทะเลาะกันนะคะ ถ้าแยกเดี่ยวราคาเราจะถูกลง เจ้าภาพจะมีแรงซื้อหน่อยเพราะเศรษฐกิจไม่ดี ปลายปีที่มีงานเลี้ยงบริษัท หรือบ้านไหนต้องการงานบวช งานแต่ง ที่ต้องการวงดนตรีซุปเปอร์วาเลนไทน์เต็มวง เราถึงจะได้มารวมตัวสักสักทีนึง เราก็ช่วยตัวเองและช่วยบริษัทด้วย แต่ก็ยังอยู่กับท็อปไลน์"
สามคนรู้จักกันมาก่อนมั้ย?
โบว์ : "รู้จักค่ะ ก่อนหน้านี้หนูสามคนร้องอยู่วงดนตรีวาเลนไทน์อ่างทอง แล้วได้มีโอกาสมาบันทึกการแสดงสดกับท็อปไลน์ พอหลังจากต่างคนต่างออกจากวาเลนไทน์อ่างทอง ทางค่ายเลยติดต่ออยากเอามารวมตัวกัน มาทำเพลง ก็เลยรวมกันเป็นซุปเปอร์วาเลนไทน์ วงเริ่มแรกของหนูเลยที่ทำให้คนรู้จักคือวาเลนไทน์อ่างทอง ที่ฝึกฝนเรามาจนมีวันนี้" 
เห็นบอกว่า 1 ใน 3 คนนี้ตอนร้องเพลง ถึงขั้นมีเสี่ยเสนอเงินก้อนโตขอไปเลี้ยง?
โบว์ : "จริงๆ พี่ๆ เขาก็มี แต่ของหนูโดนหนักหน่อย ทักมาว่าให้เป็นเดือนเท่านี้ นอนด้วยกันกี่วัน เดือนนึงอยู่ด้วยกันกี่อาทิตย์ อาทิตย์นึงอยู่ด้วยกันกี่วัน วันนึงกี่ชม. ของหนูเคยโดนอย่างนี้ ส่วนมากเสนอเป็นเงิน ให้เป็นเดือน ป๋าขอเลี้ยง ใช้คำว่าป๋าเลยค่ะ เดือนแสนสองแสน เขาเสนอเป็นเงินก่อนค่ะ หนูก็บอกว่าให้ป๋าโอนเงินมาให้หนูก่อน แล้วป๋าก็เงียบไปเลย (หัวเราะ)"
เจน นุ่น โบว์ ออกรายการโหนกระแส
เจน : "มีค่ะ ไม่ถึงขั้นโบว์ มีโทรมาขอซื้อชุดชั้นใน (หัวเราะ) คือโทรเข้าทางนายห้างเลยก็มี ขอซื้อชุดชั้นในเจนได้มั้ย (หัวเราะ) โทรมาคุยกับทางค่าย  เรื่องเสนอตัวเงินไม่น่ามี เพราะไม่มีใครกล้าค่ะ หนูดุ อย่างเราเล่นหน้าเวที เจนเป็นสายเอ็นเตอร์เทน หน้าเวทีจะลุยๆ บุกๆ หน่อย สมมติใครจับมือ เขาไม่ได้จับธรรมดานะคะ เขาดึงแล้วเราล้มเลย บางทีเราลุกได้ก็เอาไมค์ฟาดหัวเลยค่ะ"  
คุณนี่โหดเหมือนกัน เขาทำยังไง?
เจน : "ไม่ทำไงค่ะ เขาก็เดินหนีไปเลย แล้วมาเต้นใหม่ เดี๋ยวนี้วางมือแล้วค่ะ" 
นุ่นล่ะ?
นุ่น : "นุ่นก็โดนประมาณนี้ แต่ที่แรงสุดคือถูกตามเหมือนจะถูกฉุด ขับรถประกบเรา มีคันหน้า มีคันข้างๆ ขับตามสุดพลัง เหมือนจะมาฉุดเราไป เราก็เหยียบรถหนีอย่างเดียวเลย ปกติช่วงนั้นขับรถไปงานคนเดียว ก็จะเจอเหตุการณ์แบบนี้" 
คุณโบว์เคยถ่ายเพลย์บอย?
โบว์ : "เป็นเพลย์เมดของเพลย์บอย ของปี 2017 เป็นนางแบบประจำเดือนเม.ย." 
คุณถ่ายสวยมาก?
โบว์ : "เป็นการถ่ายแบบครั้งแรกของหนูเลย หนูก็ให้พี่เขาช่วยสอนด้วย ทำการบ้านไปบ้าง ดูพี่ๆ นางแบบคนอื่นไปบ้าง หนูถ่าย 2 วันหนูเป็นไข้ไปหนึ่งอาทิตย์ (หัวเราะ) เพราะไม่เคยแอ่นเยอะแบบนี้"
นึกยังไงไปถ่ายเพลย์บอย?
โบว์ : "จริงๆ เพลย์บอยติดต่อมา 1 ปี แต่ทางค่ายไม่อนุญาต เพราะเราเป็นลูกทุ่ง เราก็ขออนุญาตเพราะอยากลองทำ คนอื่นต้องไปแคสฯ แต่หนูไม่ต้อง เขาติดต่อมาเอง มันเป็นโอกาสของหนู ก็บอกว่าหนูอยากลองทำงานนี้ หนูอยากลองให้ครบ เพราะหนูคงไม่มีโอกาสบ่อยๆ"
ถ่ายเซ็กซี่เก็บไว้ดู นุ่นล่ะ?
นุ่น : "ไม่ถ่ายค่ะ"
แฟนไม่ให้ถ่าย?
นุ่น : "ไม่มีแฟนค่ะ เคยมีแต่โสดมานานแล้วค่ะ เราไม่กล้าถ่ายค่ะ คุณพ่อคุณแม่ดุค่ะ"
เจนล่ะ?
เจน : "เจนไม่มีถ่ายค่ะ มีแต่พี่ตามเพจทักมา แต่หนูไม่กล้า หุ่นหนูไม่ดี" 
แฟนว่ามั้ย?
เจน : "ไม่ค่ะ มีแฟนแล้วค่ะ"
นุ่น : "บอกไปกี่คนแล้ว (หัวเราะ)" 
โบว์ล่ะ?
โบว์ : "มีแฟนแล้วค่ะ แฟนโบว์เล่นดนตรี เวลาไปคอนเสิร์ตจะไปกับพ่อ-น้อง แฟนก็เล่นดนตรี เป็นนักดนตรี"
ทำไมนุ่นไม่มีแฟน?
นุ่น : "ไม่อยากมีแล้วค่ะ หาแล้วมันไม่ได้ดี" 
ชอบอายุเท่าไหร่?
นุ่น : "ชอบมีอายุหน่อย รุ่นๆ พี่หนุ่มก็ได้อยู่ค่ะ (หัวเราะ)"
เห็นบอกว่า 9 ปีก่อน ดังเท่าไหร่สินค้าก็ไม่เคยติดต่อมาเลย แต่ตอนนี้ติดต่อมาน่ากลัวมาก?
โบว์ : "คือตลอด 9 ปีไม่ว่าเราทำเพลงรวมหรือเพลงเดี่ยว เพลงเราไม่มีกระแสดังมากหรือล้านวิวเหมือนคนอื่น มันมาเรียบๆ ค่ะ แต่เราไม่ใช่ไม่มีเจ้าภาพหางาน เรามีเจ้าภาพหางานแต่ไม่ได้ดังมาก แต่พอได้กระแสจากทุกคน ที่เล่นคลิปนี้ ทำให้เรามีสินค้าเข้ามา ทำให้มีหลายๆ ผลิตภัณฑ์ติดต่อเข้ามา"
เจน : "ก็รู้สึกดีใจ ตอนแรกตกใจ ขายข้าวราดแกงอยู่ แล้วน้องแฟนคลับทักมา แม่ เพลงแม่ดังมากในโซเชียล เราก็คืออะไร ทวิตเตอร์คืออะไร เพราะเราไม่ได้โซเชียลขนาดนั้น ติ๊กต่อกมีแต่เราเล่นไม่เป็นขนาดนั้น" 
คุณขายข้าวแกงเป็นอาชีพเสริม?
เจน : "เป็นธุรกิจครอบครัว เราว่างก็ช่วยแม่ขาย"
โบว์ล่ะ?
โบว์ : "หนูร้องเพลงอย่างเดียว ไม่ได้ตั้งรับว่าจะมาเจอวิกฤตแบบนี้ด้วย เดี๋ยวต้องหาอาชีพเสริมแล้วค่ะ"
ทำไมโบว์บอกว่าเป็นวงภูธร?
โบว์ : "หนูมาจากวงดนตรีงานนอกกันค่ะ คือวงดนตรีที่ไม่ใช่วงที่เป็นศิลปิน มาจากวงดนตรีที่เล่นเพลงพี่ๆ ศิลปินที่ดังๆ ก็เอามาร้องกัน จนวันนี้เป็นซุปเปอร์วาเลนไทน์ก็เล่นเพลงตัวเองและเล่นเพลงศิลปินดังๆ ทุกคน เพราะซุปเปอร์วาเลนไทน์เป็นวาไรตี้ เวลาเล่นสดจริงๆ  4 ชม. นะคะ ก็ขออนุญาตเขาก่อน บางเพลงที่เขาไม่อนุญาตเราก็ไม่เล่นค่ะ"
ครั้งนี้เป็นกระแสร้อนแรงทีเดียวมั้ยที่อยู่ดีๆ ก็นำมาคัฟเวอร์กัน มีการเต้นกัน คิดว่าเป็นปรากฎการณ์ในชีวิตอีกครั้งมั้ย?
นุ่น : "ก็ครั้งหนึ่งในชีวิตที่กระแสเราแรงมาก"
เจน : "ก่อนหน้านี้มีคนรู้จักเราบ้างบางส่วน บันทึกซีดีการแสดงสด"
นุ่น : "พอวันนี้โซเชียลมาขนาดนี้ มันตูมเลย"
เสียดายมั้ย วันนี้ดังขนาดนี้แต่ในมุมกลับกันคอนเสิร์ตไม่มีเข้ามา?
เจน : "รู้สึกเสียดายค่ะ แต่คิดในมุมกลับกันจะได้ไม่เครียดว่าดีอย่างทำให้ทุกคนคลายเครียด พี่ๆ ก็ได้ออกมาเต้นเพลงเรา ได้คลายเครียดเวลาอยู่บ้านค่ะ พี่ๆ เขาก็ได้รู้จักเราด้วยค่ะ" 
รับงานพรีเซ็นเตอร์?
นุ่น : "มีหลายตัวค่ะ คุยกับทางบริษัทอยู่ค่ะ" 
วันนี้คุณมีความคิดเห็นยังไง กับโควิด-19?
โบว์ : "หนูอยากให้เชื้อหมดไปจากบ้านเราเร็วๆ ไม่ใช่เฉพาะอาชีพพวกหนูที่เดือดร้อน ทำมาหากินกันไม่ได้ ยังมีอีกหลายอาชีพเลย ขายของก็ลำบาก" 
เจน : "เราว่าเราลำบากแล้ว คนลำบากกว่าเรามีอีกเยอะมาก เราเห็นใจคนขายของจริงๆ"
จะร้องไห้?
เจน : "เราเห็นใจคนขายของลำบากจริงๆ ค่ะ" 
โบว์ : "บางอาทิตย์อนุญาต บางอาทิตย์ไม่อนุญาต ต้องคอยเช็กวันต่อวัน แต่อาชีพกลางคืนพวกหนูคือหยุดเลย นิ่งเลย ยังไม่รู้ว่ากำหนดเมื่อไหร่ ก็รอให้มันผ่านไป ร่วมช่วยกันให้มันผ่านไป เอาใจช่วยกันตรงนี้"

"ป๊อก" อินเนอร์แรง ชวน "มาร์กี้-มารีนา" เต้น Super วาเลนไทน์ ร่อนเอวแรงแย่งซีนมาก
เปิดใจ "โบว์ Super วาเลนไทน์" ในวันที่เพลงเก่า 10 ปี ถูกขุดมาดังชั่วข้ามคืน
ต้นฉบับมาเอง! "โบว์ Super วาเลนไทน์" เผยมุมเซ็กซี่คัฟเวอร์เพลง "เจน-นุ่น-โบว์"
"เจน-นุ่น-โบว์" กลับมาฟีเวอร์ หลังเพลง "Super วาเลนไทน์" กลายไวรัลข้ามคืน
"ฟักกลิ้ง ฮีโร่-แน็ป Retrospect" นำทีมศิลปินเต้น "Super วาเลนไทน์" คัฟเวอร์ "เจน-นุ่น-โบว์"
