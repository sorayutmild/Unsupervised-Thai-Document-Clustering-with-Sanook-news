ความคืบหน้ากรณีที่สโมสร ฮึงกุ๊ก ไลฟ์ สไปเดอร์ ต้นสังกัดของ อี ดา-ยอง และ อี แจ-ยอง อดีตนักวอลเลย์บอลหญิงทีมชาติเกาหลีใต้ ที่เตรียมยื่นเรื่องต่อ สมาพันธ์วอลเลย์บอลเกาหลีใต้ เพื่อให้ทั้งคู่กลับมาแข่งขันอีกครั้ง

อัปเดตล่าสุด! สถานการณ์ของ "ฝาแฝดอี" หลังโดนแบนไม่มีกำหนด

ย้อนกลับไปเมื่อช่วงต้นปี 2564  แฟนวอลเลย์บอลรายหนึ่งได้ออกมาแฉวีรกรรมของสองพี่น้อง ว่าได้มีการข่มเหงและรังแกเพื่อนร่วมชั้นเมื่อ 10 ปีก่อน จนกลายเป็นปมในใจ ก่อนที่ทั้งคู่จะออกมาขอโทษและยอมรับว่าเป็นเรื่องจริง ส่งผลให้ฮึงกุ๊ก ไลฟ์ สไปเดอร์ ตัดสินใจแบน อี ดา-ยอง และ อี แจ-ยอง ไม่ให้เข้าร่วมการแข่งขันอย่างไม่มีกำหนดจนกระทั่งโค้งสุดท้ายของการส่งรายชื่อนักกีฬาเข้าแข่งขันวอลเลย์บอลลีกเกาหลีใต้ หรือ KOVO V LEAGUE ปรากฏรายชื่อของทั้งคู่มีชื่อในการแข่งขันฤดูกาลใหม่  ซึ่งผู้จัดการทีมฮึงกุ๊ก ไลฟ์ สไปเดอร์ กล่าวว่า จำเป็นต้องส่งรายชื่อของทั้งคู่ เพื่อรักษาสิทธิ์ของสโมสร มิเช่นนั้น ทั้งคู่จะกลายเป็นฟรีเอเย่นต์ทันที ประเด็นนี้ ทำให้สังคมเกาหลีใต้ กลับมาวิพากษ์ต่อสิ่งที่เกิดขึ้นอีกครั้ง เพราะประชาชนชาวเกาหลีใต้ ไม่ให้อภัยต่อการกระทำของทั้งคู่ โดยมีแฟนวอลเลย์บอลบางส่วน ถึงขั้นว่าจ้างรถบรรทุกเพื่อติดป้ายประท้วงที่หน้าสมาพันธ์วอลเลย์บอลเกาหลีใต้  ซึ่งบริเวณดังกล่าวคือบริเวณเดียวกับที่ทำการของสโมสรฮึงกุ๊ก ไลฟ์ สไปเดอร์ ด้วยข้อความต่างๆ เช่น "การกลับมาของพวกเธอนั้น คือการรุกรานความรู้สึกทุกคนในเกาหลีใต้ ยกเว้นสโมสรฮึงกุ๊ก ไลฟ์ สไปเดอร์" และในวันถัดมากลุ่มผู้ประท้วงก็ได้นำข้อความใหม่มานำเสนออีก ด้วยถ้อยคำว่า "เราจะทำเรื่องต่อผู้ที่เกี่ยวข้อง เพื่อขอให้พี่น้องคู่นี้ โดนแบนตลอดชีวิตไปเลย"ความกดดันต่อสังคม ส่งผลให้ ฮึงกุ๊ก ไลฟ์ สไปเดอร์ ทนแรงกดดันสังคมไม่ไหว ตัดสินใจไม่ส่งรายชื่อของพวกเธอลงแข่งขัน หลังกำหนดเดดไลน์เมื่อวันที่ 30 มิถุนายนที่ผ่านมา ส่งผลให้ทั้ง อี ดา-ยอง และอี แจ-ยอง กลายเป็นนักกีฬาฟรีเอเย่นต์เรียบร้อยแล้วประเด็นที่สังคมเกาหลีใต้ ยังคงต้องติดตามต่อก็คือ ปัจจุบัน อี ดา-ยอง ได้รับความสนใจจากสโมสรวอลเลย์บอล PAOK ในประเทศกรีซ ในการดึงตัวไปร่วมทัพ แต่สังคมกำลังกดดันให้สมาพันธ์วอลเลย์บอลเกาหลีใต้ระงับการย้ายทีมครั้งนี้ เพราะมองว่าเธอควรต้องรับผิดชอบต่อการกระทำในอดีต ไม่ใช่การหนีไปในต่างประเทศ ซึ่งผู้มีอำนาจชี้ขาดว่า อี ดา-ยอง จะได้ย้ายทีมหรือไม่ อยู่ที่สมาพันธ์ ที่จะเป็นผู้ออกใบอนุญาตการย้ายทีม หรือ ITCการออกใบอนุญาต ITC ให้กับนักกีฬาที่ไปค้าแข้งต่างชาติ มีข้อกำหนดว่า นักกีฬาจะต้องมีความประพฤติดี ไม่มีประวัติด่างพร้อย หรือต้องโทษดำเนินคดี  นี่จึงเป็นเหตุผลสำคัญที่ทางสมาพันธ์วอลเลย์บอลเกาหลีใต้ ยังไม่สามารถออก ITC ให้เธอได้ ซึ่งทางสมาพันธ์ยืนยันกับสื่อเกาหลีใต้ว่า การย้ายไปเล่นที่กรีซของ อี ดา-ยอง เป็นเรื่องยาก เนื่องจากหลักเกณฑ์ของเธอยังมีข้อถกเถียงในหลายประเด็น 
  