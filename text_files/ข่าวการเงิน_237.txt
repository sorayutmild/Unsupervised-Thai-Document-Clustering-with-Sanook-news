กรมสรรพสามิต ชี้แจงการคืนเงินรถยนต์คันแรก ระบุกรมบัญชีกลางจะโอนเงินเข้าบัญชีของผู้ยื่นคำขอใช้สิทธิเมื่อครอบครองรถยนต์ครบ 1 ปี โดยโอนเข้าบัญชีธนาคารเพียงครั้งเดียวเท่านั้น
ตามที่กรมสรรพสามิตได้รับมอบหมายจากกระทรวงการคลังให้ดำเนินการตามนโยบายของรัฐบาลที่แถลงต่อรัฐสภา ให้ดำเนินการตามแนวทางการใช้มาตรการคืนเงินสำหรับรถยนต์คันแรก 
เพื่อลดภาระการลงทุนสำหรับสิ่งจำเป็นในชีวิตของประชาชนทั่วไป อีกทั้งเป็นการยกระดับคุณภาพชีวิตของประชาชน
 
 
โดยมีผู้ขอใช้สิทธิตามนโยบายรถยนต์คันแรกตั้งแต่เริ่มโครงการมากกว่า 150,000 คน คิดเป็นเงินที่ชดเชยกว่า 11,000 ล้านบาท
แต่เนื่องจากมีประชาชนบางส่วนได้รับข้อมูลคลาดเคลื่อนเกี่ยวกับการคืนเงินรถยนต์คันแรกว่า มีการจ่ายเงินเป็นงวดๆ และมีการสอบถามมายังกรมสรรพสามิตจำนวนมากนั้น
จึงขอชี้แจงว่า การคืนเงินรถยนต์คันแรก กรมบัญชีกลางจะโอนเงินเข้าบัญชีของผู้ยื่นคำขอใช้สิทธิเมื่อครอบครองรถยนต์ครบ 1 ปี โดยโอนเงินเข้าบัญชีธนาคารเพียงครั้งเดียวเท่านั้น สอบถามรายละเอียดเพิ่มเติมได้ที่คอลเซ็นเตอร์ 1713
 
โครงการเว้นภาษีรถคันแรกคลังย้ำชื่อจอง-รับรถคนเดียวกันได้สิทธิ์คันแรกรถคันแรก ขยายเวลาส่งมอบ ไม่มีกำหนด