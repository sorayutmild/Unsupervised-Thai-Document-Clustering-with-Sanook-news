5 สุดยอดสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำสัปดาห์นี้ รุ่นไหนมีทีเด็ดอะไร เราสรุปมาให้ท่านแล้ว!
  
      แม้ว่าจะเข้าสู่ช่วงไตรมาสสุดท้ายของปี 2015 แล้ว แต่วงการสมาร์ทโฟนยังคงเต็มไปด้วยสีสัน และการงัดทีเด็ดของแต่ละแบรนด์ออกมาแข่งขันกัน รวมถึงการดึงดูดความสนใจของผู้บริโภคอย่างไม่หยุดหย่อนเลยทีเดียว ซึ่งในสัปดาห์นี้ก็ยังคงมีข่าวคราวของสมาร์ทโฟนรุ่นใหม่ๆ ออกมากระตุ้นความสนใจของพวกเรามากมายเช่นกัน        ทีมงาน Thaimobilecenter จึงได้ทำการคัดเลือกสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำสัปดาห์นี้ โดยคัดเลือกจากจำนวนการแชร์ลิงก์ และการกดถูกใจ (กด Like) จากเพจ Thaimobilecenter.com (ข้อมูลล่าสุด ณ วันที่ 16 ตุลาคม 2558) จะมีสมาร์ทโฟนแบรนด์ใดที่โดดเด่น และมีฟีเจอร์ทีเด็ดที่แตกต่างจากรุ่นอื่นอย่างไรบ้างนั้น เราสรุปมาให้ท่านแล้ว ไปติดตามชมพร้อมกันได้เลยครับ  
Pepsi P1 สมาร์ทโฟนรุ่นแรกของแบรนด์น้ำอัดลมระดับโลก! (จำนวนคนที่กดถูกใจ 1,004 คน, จำนวนการแชร์ 97 ครั้ง)

       ข่าวนี้เรียกได้ว่าสร้างเซอร์ไพรส์ให้กับทุกคนเป็นอย่างมาก เพราะไม่มีใครคาดคิดว่าแบรนด์น้ำอัดลมระดับโลกอย่าง Pepsi จะหันมาสนใจทำธุรกิจมือถือ และจะเปิดตัวสมาร์ทโฟนรุ่นแรกในชื่อ Pepsi P1 ที่มาพร้อมคุณสมบัติครบเครื่อง โดยจะเปิดตัวอย่างเป็นทางการในวันที่ 20 ตุลาคมนี้ที่ประเทศจีน คุณสมบัติตัวเครื่องเบื้องต้น มีดังนี้  - จอแสดงผลแบบ Full HD 1080p ขนาด 5.5 นิ้ว ความละเอียด 1920x1080 พิกเซล
- หน่วยประมวลผลใช้ชิปเซ็ต Octa-Core MediaTek MT6592 1.7GHz
- หน่วยความจำแรม (RAM) ขนาด 2GB
- หน่วยความจำภายใน 16GB
- กล้องด้านหลังความละเอียด 13 ล้านพิกเซล
- กล้องด้านหน้าความละเอียด 5 ล้านพิกเซล
- ระบบปฏิบัติการ Android 5.1 Lollipop
- แบตเตอรี่ความจุ 3000 mAh
 รายละเอียดเพิ่มเติมเกี่ยวกับ Pepsi P1 - คลิก
 Samsung Galaxy A9 ว่าที่สมาร์ทโฟน A-Series รุ่นต่อไป! (จำนวนคนที่กดถูกใจ 1,540 คน, จำนวนการแชร์ 65 ครั้ง)  

 สมาร์ทโฟนระดับกลางสุดพรีเมียมอย่าง Samsung Galaxy A Series ที่โดดเด่นในเรื่องของ การใช้วัสดุโลหะในการผลิตตัวเครื่อง รวมถึงคุณสมบัติที่ครอบคลุมการใช้งานทุกประเภท และที่สำคัญยังมี Galaxy A8 (รีวิว - คลิก) ที่ครองตำแหน่งสมาร์ทโฟนที่บางเฉียบที่สุดในค่าย ด้วยความบางเพียง 5.9 มิลลิเมตร และล่าสุดคาดว่า Samsung กำลังซุ่มพัฒนาสมาร์ทโฟนรุ่นใหม่ของซีรีส์นี้ในชื่อ Galaxy A9 โดยคาดว่าคุณสมบัติตัวเครื่องเบื้องต้น มีดังนี้  - จอแสดงผล Super AMOLED แบบ Full HD 1080p ขนาด 5.5 นิ้ว ความละเอียด 1920x1080 พิกเซล
- หน่วยประมวลผลใช้ชิปเซ็ต 64-bit Octa-Core Snapdragon 620 (ซีพียู Quad-Core Cortex-A72 และ Quad-Core Cortex-A53, จีพียู Adreno 510)
- หน่วยความจำแรม (RAM) ขนาด 3GB
- หน่วยความจำภายใน 32GB
- ระบบปฏิบัติการ Android 5.1.1 Lollipop (อาจเปลี่ยนเป็น Android 6.0 Marshmallow ตอนเปิดตัวอย่างเป็นทางการ)  ส่วนรายละเอียดของกล้องถ่ายภาพที่ไม่ถูกเปิดเผยนั้น คาดว่ากล้องด้านหลังจะมีความละเอียด 16 ล้านพิกเซล และกล้องด้านหน้าความละเอียด 5 ล้านพิกเซล เช่นเดียวกับ Galaxy A8  รายละเอียดเพิ่มเติมเกี่ยวกับ Samsung Galaxy A9 - คลิก
 
Samsung Galaxy S7 Edge ว่าที่สมาร์ทโฟนเรือธงรุ่นต่อไป อาจพลิกโฉมดีไซน์ใหม่! (จำนวนคนที่กดถูกใจ 466 คน, จำนวนการแชร์ 29 ครั้ง)

       หลังจากในปีนี้ Samsung ได้เปิดตัวสมาร์ทโฟนในตระกูล Galaxy S Series ไปถึง 3 รุ่นด้วยกัน คือ Galaxy S6, Galaxy S6 Edge และ Galaxy S6 Edge+ ซึ่งก็มีกระแสตอบรับจากผู้ใช้เป็นอย่างดี แต่ล่าสุดมีข่าวว่า Samsung กำลังพัฒนาสมาร์ทโฟนรุ่นใหม่ในชื่อ Galaxy S7 และจ่อเปิดตัวอย่างเร็วที่สุดในช่วงต้นปีหน้า        Samsung Galaxy S7 คาดว่าจะเปิดตัวมาถึง 2 รุ่น ด้วยหน้าจอ 2 แบบ 2 ชิปเซ็ต คือหน้าจอแบบธรรมดา กับหน้าจอขอบโค้ง และชิปเซ็ต Snapdragon 820 กับชิปเซ็ต Exynos 8890 ที่ บริษัทกำลังพัฒนา และทดสอบอยู่ นอกจากนี้ ยังมีข่าวออกมาอีกว่า Samsung จับมือกับบริษัท Synaptics ผู้ผลิตเทคโนโลยีหน้าจอสัมผัส เพื่อร่วมกันพัฒนาหน้าจอ ClearForce ที่สามารถตรวจจับแรงกดได้ และคาดว่าจะนำมาใช้กับ Galaxy S7 ที่กำลังอยู่ในช่วงพัฒนานี้ด้วย  รายละเอียดเพิ่มเติมเกี่ยวกับ Samsung Galaxy S7 - คลิก
 
Xiaomi Mi5 เรือธงราคาสุดคุ้มรุ่นต่อยอด พร้อมสเปคไฮเอนด์จัดเต็ม! (จำนวนคนที่กดถูกใจ 908 คน, จำนวนการแชร์ 28 ครั้ง)

       Xiaomi แบรนด์สมาร์ทโฟนดาวรุ่งจากประเทศจีน ที่เปิดฉากตีตลาดสมาร์ทโฟนด้วยคุณสมบัติระดับไฮเอนด์ แต่มีราคาวางจำหน่ายที่ถูกกว่าแบรนด์อื่นมาก ทำให้ Xiaomi มียอดขายเติบโตขึ้นในทุกๆ ปี และล่าสุดก็มีข่าวว่า Xiaomi กำลังพัฒนาสมาร์ทโฟนรุ่นเรือธงใหม่ล่าสุดในชื่อ Xiaomi Mi5 โดยพัฒนาจากรุ่นพี่ Xiaomi Mi4 (รีวิว - คลิก) ที่สร้างความประทับใจให้กับผู้ใช้หลายคนตลอดช่วงเวลาที่ผ่านมา โดย Xiaomi Mi5 คาดว่าจะมีคุณสมบัติตัวเครื่องเบื้องต้น ดังนี้  - จอแสดงผลแบบไร้ขอบ Quad HD ขนาด 5 - 5.3 นิ้ว
- หน่วยประมวลผลใช้ชิปเซ็ต Octa-Core Snapdragon 820 หรือ Deca-Core MediaTek Helio X20
- หน่วยความจำแรม (RAM) ขนาด 4GB
- กล้องด้านหลังความละเอียด 16 ล้านพิกเซล
- เทคโนโลยีเซ็นเซอร์สแกนลายนิ้วมือใหม่ล่าสุด Qualcomm Snapdragon Sense ID 3D (ใช้ระบบคลื่น Ultrasonic)  รายละเอียดเพิ่มเติมเกี่ยวกับ Xiaomi Mi5 - คลิก
 BlackBerry Priv เรือธงบีบีหัวใจแอนดรอยด์รุ่นแรก! (จำนวนคนที่กดถูกใจ 782 คน, จำนวนการแชร์ 28 ครั้ง)

      ใกล้เข้ามาทุกทีสำหรับการเปิดตัวสมาร์ทโฟนเรือธงรุ่นใหม่อย่าง BlackBerry Priv ที่หันมาใช้งานระบบปฏิบัติการ Android เป็นรุ่นแรกของค่าย โดยมาพร้อมกับเอกลักษณ์ของแบรนด์อย่าง คีย์บอร์ด QWERTY แบบสไลด์ พร้อมชูจุดเด่นในเรื่องของสมาร์ทโฟนที่มีระบบรักษาความปลอดภัยที่ดีที่สุดในโลก ซึ่งมีข้อมูลหลุดออกมาว่าสมาร์ทโฟนรุ่นใหม่นี้จะเปิดตัวมาในราคา 3,999 หยวน (ประมาณ 22,300 บาท) เลยทีเดียว คาดว่าคุณสมบัติตัวเครื่องเบื้องต้นของ BlackBerry Priv มีดังนี้  - จอแสดงผลแบบขอบโค้งขนาด 5.4 นิ้ว
- หน่วยประมวลผลใช้ชิปเซ็ต Hexa-Core Qualcomm Snapdragon 808
- หน่วยความจำแรม (RAM) ขนาด 3GB
- กล้องด้านหลังความละเอียด 18 ล้านพิกเซล พร้อมระบบป้องกันภาพสั่นไหว (OIS)
- กล้องด้านหน้าความละเอียด 5 ล้านพิกเซล
- ระบบปฏิบัติการ Android 5.1.1 Lollipop  รายละเอียดเพิ่มเติมเกี่ยวกับ BlackBerry Priv - คลิก
นำเสนอข่าวโดย : thaimobilecenter.com