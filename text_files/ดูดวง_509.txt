คุณเคยได้ยินมาบ้างไหมคะว่า บางคนจะถูกหมอดูทักว่า.....ถ้าอ้วนแล้วจะรวย ถ้าอ้วนแล้วชีวิตจะดี และความจริงตามหลักโหราศาสตร์มีหลักเกณฑ์แบบนี้ด้วยหรือ? เรามีข้อมูลมาเล่าสู่กันฟังค่ะ
ราศีไหนอ้วนแล้วดี?
ขอบคุณภาพจาก https://www.pinterest.com/pin/399835273138299284/
ราศีไหนอ้วนแล้วดี? มีหลักการมาจากตรงนี้ ตามหลักโหราศาสตร์ คนที่เกิดในราศีที่มีดาวพฤหัสประจำตัว คุณลักษณะของคนราศีนี้จะท้วมๆ ผิวพรรณดี หน้าผากสูง หรือผมบางมีปานหรือไฝเล็กๆ บนใบหน้า
โดยดาวพฤหัสตามหลักโหราศาตร์แล้วเป็นดวงดาวที่มีผลต่อโชคลาภ โอกาสชีวิต ดังนั้นการส่งเสริมให้ดาวพฤหัสทำงานได้ดี ส่งเสริมเฉพาะตัวของดวงดาว คือ ต้องเป็นคนสมส่วนแต่ออกท้วมนิดๆ ผิวพรรณต้องดูแลให้เปล่งปลั่ง อวบนิดน่ารักดวงดีแน่นอน
สิ่งที่ต้องทำ คือ อย่าปล่อยให้อ้วนจนเกินงาม อวบกำลังพอดี จะเสริมพลังดาวพฤหัสดีนักแล 
โดย 3 ราศีที่เข้าข่ายดังคำทำนาย ได้แก่ 
ราศีตุลย์ ถ้าอ้วนแล้ว จะทำให้มีจังหวะร่ำรวย มั่นคง เป็นประสบความสำเร็จ
ราศีธนู ถ้าอ้วนแล้ว จะมีโอกาสก่อสร้างตัว และโชคดี
ราศีมีน ถ้าอ้วนแล้ว จะมีเงินทองไหลมาเทมา
แต่ทั้งหมดนี้ก็เพียงความเชื่อส่วนบุคคลเท่านั้นนะคะ เพราะการอ้วนมากเกินไปก็อาจจะส่งผลต่อสุขภาพได้ เอาที่พอเหมาะพอดีจึงจะดีที่สุดค่ะ