ทนายความเตรียมยื่นขอประกันตัวแม่น้องมีน เหยื่อคดีหญิงไก่ พร้อมเผยมีบุคคลชื่อดังเตรียมเป็นพยานคดีหญิงไก่หลายราย
(4 ก.ค.) ผู้สื่อข่าวรายงานว่า นายสงกรานต์ เปิดเผยว่า ในวันนี้ ตนพร้อม น.ส.วณิชยา บุตรสาวของ นางสุกัญญา จะเดินทางไปที่เรือนจำ เพื่อเยี่ยม นางสุกัญญา พร้อมคุยรายละเอียดการขอประกันตัว ก่อนในวันที่ 5 ก.ค. จะยื่นหลักทรัพย์กองทุนยุติธรรมเพื่อขอประกันปล่อยตัวชั่วคราวเพื่อต่อสู้คดีต่อไป
ขณะที่ในการส่วนการนำพยานเข้าสอบปากคำกับทางตำรวจนั้น ขณะนี้มีพยานที่จะเข้าให้ปากคำอีก 15 ปาก โดยในส่วนทางนาวาเอกคนหนึ่งเผยว่า ก่อนหน้านี้หญิงไก่ได้ชักชวนลูกสาวไปทำงานที่ประเทศฮ่องกงนั้น ตนกำลังอยู่ระหว่างการติดต่อเพื่อเข้าให้ปากคำด้วยเช่นกัน
อย่างไรก็ตาม นายกมลศักดิ์ ศรีประเสริฐ ทนายความเครือข่ายต่อต้านการบ่อนทำลายชาติ ศาสนา พระมหากษัตริย์ ระบุว่า ขณะนี้พบมีบุคคลมีชื่อเสียงหลายคน ซึ่งเคยเป็นคู่กรณีของหญิงไก่ ยินดีที่จะมาช่วยเป็นพยานถึงพฤติกรรมของหญิงไก่