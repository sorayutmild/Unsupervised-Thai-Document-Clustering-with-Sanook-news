Ragnarok Mobile แนะนำแชแนลเด็ด คนน้อย ตีมอนฯสบาย
Ragnarok Mobile
Ragnarok Mobile ของ Xindong จากประเทศจีน ช่วงนี้กำลังเข้าสู่กิจกรรมตรุษจีน ทำให้มีคนเล่นหนาแน่นราวกับรังมด โดยเฉพาะบอทรถไฟที่มีเยอะมากหลายขบวน วิ่งตามกันตีมอนสเตอร์ตัวเดียว ทำให้ยากที่จะเก็บเลเวลหรือหาของจากมอนฯได้ แถมยังทำให้แลคกระตุกเพิ่มขึ้นด้วย เพื่อนๆที่รำคาญคนเยอะๆวันนี้ทาง Sanook! Game เรามีวิธีดีๆมานำเสนอกัน
วิธีที่จะหลบหนีคนเยอะๆก็ไม่ใช่วิธีแปลกอะไร มันก็คือการย้าย Channel นั่นเอง แต่ในเกม Ragnarok Mobile การย้ายแชแนลไม่ได้ทำได้ตลอดเวลา จะต้องเปลี่ยนแชแนลที่ NPC เฉพาะเท่านั้น จะต้องไปคุยกับ NPC เปลี่ยนแชแนลที่เมือง Izlude บริเวณด้านบนสุดของเมือง ดังภาพ
Ragnarok Mobile
หลังจากคุยแล้วจะมีคำสั่งให้เลือก 2 คำสั่ง
- เลือกแชแนลเอง
- เลือกแชแนลของที่กิลด์อยู่
Ragnarok Mobile
ให้เลือกข้อแรกเพื่อเลือกแชแนลเอง ให้จิ้มที่ไอคอนทางขวามือเพื่อใส่หมายเลขแชแนลที่ต้องการ โดยให้ใส่ตัวเลข 1-2 หลัก ตามด้วยตัวอักษรภาษาอังกฤษ แล้วเลือกคำสั่งต่างเพื่อยืนยัน การเปลี่ยนแชแนลจะเสียเงิน 99z ต่อหนึ่งครั้ง
Ragnarok Mobile
แชแนลคนน้อยที่อยากแนะนำ 
แชแนลของเกม Ragnarok Mobile มีค่อนข้างเยอะมาก แต่แชแนลไหนดีล่ะที่คนน้อยๆ โดยหลักๆแล้วแชแนลหมายเลขแรกๆมักจะคนเยอะ ดังนั้นจึงแนะนำให้เลือกหมายเลขแชแนลหมายเลข 30 ขึ้นไปเพื่อให้มีคนเล่นเบาบางลง เช่น 53a, 48b, 60d
ส่วนแชแนลที่อยากแนะนำก็คือแชแนล 44 เป็นแชแนลที่คนค่อนข้างน้อย จากความเชื่อเรื่องตัวเลขของชาวจีน ที่ว่าเลข 4 เป็นเลขที่พ้องเสียงกับคำว่าตายนั่นเอง อันนี้เป็นเรื่องความเชื่อล้วนๆ จึงการันตีไม่ได้ แต่คนก็น้อยจริงๆนะเมื่อเทียบกับแชแนลอื่นๆ
แชแนลที่เราอยู่ จะแสดงไว้ที่มุมขวาบนของหน้าจอ ด้านบนของมินิแมพ
Ragnarok Mobile
 