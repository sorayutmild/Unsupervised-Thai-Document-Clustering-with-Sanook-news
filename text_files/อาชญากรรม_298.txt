ผู้สื่อข่าวรายงานว่า (19 พ.ค.) ดร.วันชัย ดนัยตโมนุท ผู้ต้องหาที่ใช้อาวุธปืนยิงเพื่อนอาจารย์มหาวิทยาลัยราชภัฏพระนคร จนเสียชีวิต 2 ราย ได้ตัดสินใจใช้อาวุธปืนยิงตัวเอง หลังจากเจ้าหน้าที่ตำรวจ และญาติ ใช้เวลาในการเจรจาไกล่เกลี่ย นานกว่า 5 ชั่วโมง
ซึ่งภายหลัง ดร.วันชัย ใช้อาวุธปืนยิงตัวเอง รถกู้ชีพได้รีบนำร่างส่ง รพ.เปาโลเมโมเรียล สะพานควาย ซึ่งในเวลาต่อมา แพทย์ได้แจ้งกับทางญาติว่า ดร.วันชัย ได้เสียชีวิตลงแล้ว เมื่อเวลา 19.15 น. เนื่องจากกระสุนทำลายสมอง โดยมีรอยกระสุนยิงเข้าจากขมับขวา ช่วงเหนือหู ทะลุขมับซ้าย
จากการสอบถาม ดร.ณรงค์ศักดิ์ บุณยมาลิก เพื่อนร่วมรุ่นของ ดร.วันชัย กล่าวว่า เจ้าหน้าที่ทำสุดความสามารถแล้ว ซึ่งจากการคาดเดาสถานการณ์ในขณะนั้น ดร.วันชัย มีหลายครั้งที่เกิดความลังเล หลายครั้งในช่วงที่มีการเจรจา
ในขณะที่เกิดเหตุเจ้าหน้าที่ตำรวจพยายามฟังและทำความเข้าใจ โดยดร.วันชัย พูดเพียงว่า "ไม่ได้รับความเป็นธรรม ไม่สามารถทนได้" ก่อนยิงตัวเอง
ดร.ณรงค์ชัย เปิดเผยว่า ก่อนเสียชีวิต ดร.วันชัย ส่งไลน์และอีเมล์หากลุ่มเพื่อนเพื่ออธิบายถึงเหตุผลที่ได้ทำการก่อเหตุจนทำให้มีผู้เสียชีวิต ซึ่งข้อความในจดหมายที่ได้อธิบายในสิ่งที่ ดร.วัยชัย ตัดสินใจกระทำ
ทั้งนี้ เจ้าหน้าที่จะมีการนำร่างของ ดร.วันชัย ออกจากโรงพยาบาลเปาโล สะพานควาย ภายในคืนนี้ เพื่อไปพิสูจน์สาเหตุการเสียชีวิต ที่สถาบันนิติเวช ภายในช่วงเช้าของวันพรุ่งนี้ (20 พ.ค.) ต่อไป
ขอขอบคุณภาพและข้อมูลจาก js100.com