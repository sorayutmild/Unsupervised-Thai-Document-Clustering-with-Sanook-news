พยากรณ์รายเดือนวันที่ 1-28 กุมภาพันธ์ 2554ราศีสิงห์ 17ส.ค.-16ก.ย.






ด้านการงาน ของชาวราศีสิงห์ในเดือนนี้  ขอให้คุณทำการทุกอย่างด้วยความรอบคอบอย่าประมาทไม่เช่นนั้นอาจจะต้องเข้าไปนั่งแก้ปัญหาแบบชนิดที่เรียกว่า กลืนไม่เข้าคายไม่ออกค่ะ แต่อย่างไรก็แล้วแต่คุณจะมีเกณฑ์ที่ดีหลังจากช่วงกลางเดือนนี้ไปแล้ว หากคุณไม่เร่งรีบ หรือใจร้อนจนเกินไป จะได้รับความช่วยเหลือจากผู้มีอำนาจเหนือกว่า  ผู้บังคับบัญชา หรือคนในเครื่องแบบ
ด้านการเงิน หากเอ่ยปากขอหยิบยืมเงินจากใครในเดือนนี้จะได้รับความช่วยเหลือ เข้าหาผู้ใหญ่ไว้ค่ะ เดือนนี้จะมีโชคจากผู้ใหญ่ค่ะ
ความรัก คนมีคู่ ทางด้านความรักในเดือนนี้มีความสุขสมหวังดี แต่ในใจลึก ๆ แล้วคุณค่อนข้างสับสนในตัวเองอยู่มาก หากคุณรู้สึกสังหรณ์อะไรก็แล้วแต่ที่เกี่ยวกับความรัก หรือคนรักของคุณ ขอให้เชื่อในสิ่งที่มาสะกิดใจคุณไว้บ้างก็จะดีค่ะ
คนโสด สำหรับคนโสดดูสดใสเป็นพิเศษ จะมีคนที่มีประสบการณ์ในการใช้ชีวิตมาใกล้ชิด ให้โอกาสตัวเอง และคน ๆ นี้ด้วยนะคะ
ครอบครัว ทางด้านครอบครัวจะมีเกณฑ์การเดินทาง และได้รับข่าวจากทางไกล ระวังจะมีปากเสียงกับคนในครอบครัว พยายามหลีกเลี่ยง ค่ะ สุขภาพจะมีเกณฑ์ป่วยทางด้านอารมณ์  หรือหมดความอดทนได้ง่าย ฉะนั้นนั่งสมาธิ หรือสวดมนต์ไหว้พระจะช่วยให้ดีขึ้นค่ะ
 
 
 
ดวงเดือนสิงหาคมส่ง ตรงถึงมือถือคุณ  กด*48880521147 
พิเศษ!  พร้อมสิทธิ์ลุ้นรับทองคำทุกเดือน!! 