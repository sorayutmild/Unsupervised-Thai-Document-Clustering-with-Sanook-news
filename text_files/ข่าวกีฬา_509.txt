ฟุตบอลชิงแชมป์เอเชียรุ่นเยาวชน 16 ปี รอบสุดท้ายที่ประเทศอิหร่าน เยาวชนทีมชาติไทยของเราไม่อาจสู้ความแข็งแกร่งของอิรักได้แพ้ไป 0-2 ตกรอบเป็นที่เรียบร้อยแล้ว
เป็นอันเข้าใจกันนะครับว่าตกรอบเป็นที่แน่นอนแล้ว หลังลงสนามสองนัดแพ้ทั้งสองนัด ซึ่งนัดแรกนั้น ไทย แพ้ ออสเตรเลีย มาด้วยสกอร์เดียวกัน 0-2
โดยนัดสุดท้ายจะลงสนามพบกับโอมาน ซึ่งไม่มีผลอะไรแล้วเตะให้ครบกำหนดเท่านั้น ครั้งหน้าลุยกันใหม่นะเจ้าหนู 16 ปี
ประเด็นที่จะพูดถึงวันนี้มันเป็นเรื่องที่สมควรโดนตักเตือนมากที่สุด กับนักเตะที่มีชื่อว่า อำนาจ ภมรประเสริฐ
พฤติกรรมในจังหวะที่โดนเปลี่ยนตัวออกไปที่ไม่สมควรทำอย่างยิ่ง คือการถอดเสื้อทีมชาติไทย ลงพื้นสนาม เดินออกมาจากสนามโดยไม่รู้สึกรู้สาอะไร
เห็นทีแรกบอกคำได้คำเดียวว่า ชิบหาไม่เจอละ เยาวชนทีมชาติไทยเรามีพฤติกรรมเยี่ยงนี้
ทำแบบนั้นมันไม่เท่หรอกนะครับ มันเป็นการไม่เคารพต่อโค้ช ต่อทีม และที่สำคัญที่สุดคือ "ชาติ" ครับน้อง
น้องลองคิดดูนะรับว่า คนไทย โดยเฉพาะชายไทยเนี่ย บ้าบอลขนาดไหน คุยเรื่องบอล ใส่เสื้อบอลที่ตัวเองชอบ แถมยังบ้าเตะบอลกันอีก และในซอกหลืบของจิตใจของเด็กไทยก็ฝันไว้ว่า
"สักวันนึงเราจะติดทีมชาติ"
เพราะคำว่าทีมชาติ ความรู้สึกคือคุณเป็นตัวแทนของคนทั้งประเทศ ไม่ว่าจะกีฬาหรือทำอะไรก็ตาม
ที่เขียนมาแบบนี้กำลังจะบอกว่า น้องเป็นตัวแทนของคนไทยที่มีใจรักฟุตบอลและเด็กๆคนอื่นที่ไม่ได้รับโอกาสแบบน้องมีอีกเยอะครับ น้องมีโอกาสได้ไปวาดลวดลายให้เมืองนอกเค้าเห็นว่าไทยเรามีดีขนาดไหน
ถึงจะแพ้ ก็ไม่มีใครว่า กีฬามีแพ้ มีชนะ เข้าใจว่ายังเด็กอยู่ แต่การที่มีธงชาติปักอยู่บนอก น้องควรควบคุมอารมณ์ให้ดีกว่านี้ครับ
กรณีที่น้อง ถอดเสื้อทีมชาติ โยนลงพื้นแบบนั้นบอกได้คำเดียวว่าไม่สมควร
พวกนักบอลเลวๆ ผู้ใหญ่เลวๆ นักการเมืองเลวๆ ตัวอย่างเลวๆ น้องไม่ต้องไปทำตามหรอกครับ มันไม่เท่อย่างที่น้องคิด แล้วก็ไม่ได้เก๋าอะไรด้วย บ้านเมืองเรามีคนจำพวกนี้เยอะแล้ว
หวังว่าน้องจะออกมาขอโทษกับสิ่งที่น้องทำ และจงจำไว้ด้วยนะครับว่า
"ชาติสำคัญที่สุด"
เรื่องโดย "เมฆา ฟ้าแวบแวบ"
ถอดเสื้อทีมชาติทิ้งลงสนาม

เครดิตคลิป - ช่อง 7