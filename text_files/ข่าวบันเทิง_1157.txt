ช่อง 3 จัดงานปาร์ตี้ขอบคุณนักแสดง "แอน ทองประสม" สุดเฮง คว้ารางวัลใหญ่รถยนต์จากงานช่อง 3
หลายคนยกให้เป็นช่องป๋าไปแล้ว สำหรับงานใหญ่ประจำปีของช่อง 3 ที่จัดงานใหญ่ขอบคุณนักแสดงทุกคนที่สร้างผลงานดีๆ ให้กับช่อง งานนี้จัดขึ้นที่เดิม ทะเลหัวหิน ทัพนักแสดง รวมถึงผู้จัด และผู้กำกับพาเหรดกันไปร่วมงานกันอย่างคับคั่ง
งานนี้นอกจากจะจัดให้เหล่าพี่ๆ น้องๆ ภายใต้หลังคาใหญ่อย่างช่อง 3 ได้มารวมตัวกันพบปะเฮฮาปาร์ตี้ด้วยกันแล้ว ยังมีการจับของรางวัล ต่างๆ จากผู้บริหารใจดี อาทิ  โบนัสเงินรางวัลก้อนใหญ่ โทรศัพท์สมาร์ทโฟน รวมถึงรางวัลรถยนต์ที่ทุกคนในงานต่างตั้งตารอคอย  
และผู้โชคดีที่ได้รางวัลนี้ไปคือ "แอน ทองประสม" นั่นเอง เรียกว่าเป็นบุคคลที่ดวงเฮงสุดๆ ในงานนี้เลยก็ว่าได้ จากภาพจะเห็นว่า แอน ทองประสม ได้ขึ้นเวทีไปพร้อมๆ กับ ไก่ วรายุฑ แต่สุดท้ายเธอโชคดีสุดๆ ไปเลย
เรียกว่าช่อง 3 ใจปล้ำใจป๋าที่สุด ด้านละครก็ว่าทุ่มทุนสร้างแล้ว ภายในช่องแบบจัดหนัก จัดเต็มแบบนี้ ถึงอย่างว่าดารานักแสดงทุกคนแทบไม่อยากย้ายช่องหนีไปไหนกัน เพราะผู้บริหารให้ความสำคัญเท่ากันหมดนั่นเอง
ขอบคุณภาพจาก IG: annethongfc