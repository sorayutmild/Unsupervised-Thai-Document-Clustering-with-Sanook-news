Galaxy S3 กับ iPhone 5   ตกน้ำใครรอด?
ข่าวเด่นวันนี้ - เมื่อต้นสัปดาห์เราได้นำเสนอรายงานข่าวเกี่ยวกับการทดสอบความแข็งแกร่งของ หน้าจอสมาร์ทโฟน 2 ยักษ์ใหญ่ระหว่าง Galaxy S3 ของ Samsung กับ iPhone 5   ของ Apple ด้วยการทดสอบการตกจากที่สูง ซึ่งผลปรากฎว่า จอของ iPhone 5   แข็งแรงกว่า มาวันนี้ เรามาดูการทดสอบอีกอันหนึ่งที่จะพิสูจน์ว่า หากเราทำมันตกลงไปในสระว่ายน้ำ สมาร์ทโฟนเครื่องไหนจะยังมีชีวิตอยู่?
Galaxy S3 กับ iPhone 5 
iPhone 5  
Square Trade บริษัทประกันอุปกรณ์ และแก็ดเจ็ตต่างๆ ได้นำสมาร์ทโฟนยอดฮิตสองยักษ์ใหญ่มาท้าพิสูจน์ความทนทาน ซึ่งนอกจากจะตอกย้ำเรื่องของการตกจากที่สูง และการโดนสิ่งของต่างๆ ในบ้านหล่นทับอย่างจังแล้ว การทดสอบที่ดูน่าสนใจมากเป็นพิเศษก็คือ ระหว่าง Galaxy S3 กับ iPhone 5   ที่จมลงในน้ำ สมาร์ทโฟนเครื่องไหนที่จะยังคงใช้งานได้อยู่ และใครที่ใช้งานต่อไม่ได้เลย โดยทางบริษัทได้จัดทำคลิปทดสอบความอึดดังกล่าวออกมาเผยแพร่บนเน็ตให้ได้ พิสูจน์ด้วยสายตากันจะๆ ไปเลย

อย่างไรก็ตาม เรื่องของความแข็งแกร่งของหน้าจอในการรับแรงกระแทกทั้งการตกจากที่สูง และของแข็งหล่นใส่ คงไม่ต้องเดาว่า เครื่องไหนจะไป (จอแตก) ก่อนกัน เพราะ Galaxy S3 ไม่รอดอีกเช่นเคย แต่ในส่วนของการทดสอบการจมน้ำ ซึ่งทางทีมงานได้ติดกล้องจับภาพหน้าจอของทั้งสองเครื่องขณะจมลงในสระน้ำ เพื่อให้เห็นว่า มันยังคงทำงานอยู่ หรือไม่ อย่างไร? โดยก่อนตกลงสู่น้ำ ทั้งสองเครื่องจะถูกเปิดให้เล่นเพลงด้วย แต่เมื่อนำมันขึ้นมาจากน้ำ iPhone 5   ยังคงเล่นเพลงของมันไปได้ตามปกติ ตลอดจนปุ่ม Home ก็ยังใช้งานได้ แต่หน้าจอสัมผัสจะโต้ตอบได้ไม่ดีนัก ส่วน Galaxy S3 ได้จากไปแบบไม่กลับ หรือพูดง่ายๆ ก็คือ มันดับ และเปิดขึ้นใช้งานไม่ได้อีกเลย