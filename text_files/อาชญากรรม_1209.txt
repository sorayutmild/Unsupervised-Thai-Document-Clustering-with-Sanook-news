พบชิ้นส่วนมนุษย์กระจัดกระจายเกลื่อนพื้น ถ.พระราม 2 คาดเป็นหญิงสติไม่ดีโดนรถชนตั้งแต่เช้ามืด ก่อนถูกเหยียบซ้ำจนร่างแหลกเหลว
ผู้สื่อข่าวรายงานว่า (20 ธ.ค.) เฟซบุ๊ก Social News รายงานข่าวว่า สภ.เมืองสมุทรสาคร รับแจ้งเหตุพบก้อนเนื้อขนาดใหญ่คล้ายเนื้อมนุษย์อยู่บนถนนพระราม 2 ช่องทางด่วน ขาออก กทม. บริเวณเขตติดต่อจังหวัดสมุทรสาครและกรุงเทพมหานคร ที่เกิดเหตุบริเวณไหล่ทางด้านซ้าย พบชิ้นส่วนร่างมนุษย์กระจัดกระจายเกลื่อนพื้นถนน เป็นระยะทางยาวกว่า 100 เมตร แทบดูไม่ออกว่าเป็นชิ้นส่วนของมนุษย์ถ้าไม่ได้เห็นบริเวณข้อมือและหน้าอกที่ยังหลงเหลืออยู่ในสภาพค่อนข้างสมบูรณ์ นอกจากนี้ยังพบเสื้อเชิ๊ตอีกหนึ่งต้ว จึงคาดเดาได้ว่าเป็นชิ้นส่วนของมนุษย์
จากการสอบถามชาวบ้านบริเวณใกล้เคียง ให้การว่า มีหญิงเร่ร่อนรูปร่างท้วมใหญ่และสติไม่ดี ชอบเดินอยู่บริเวณดังกล่าว ซึ่งรูปร่างคล้ายกับชิ้นส่วนมนุษย์ที่พบ คาดว่าน่าจะเป็นหญิงคนดังกล่าว และถูกรถชนตั้งแต่ช่วงเช้ามืด โดยไม่มีคนเห็นก่อนจะถูกรถคันอื่นๆ ขับทับจนเละ เบื้องต้น เจ้าหน้าที่ตำรวจได้ให้มูลนิธิการกุศลสมุทรสาคร นำศพส่งสถาบันนิติเวชวิทยา เพื่อทำการชันสูตรต่อไป
 
ขอขอบคุณภาพและข้อมูลจาก เฟซบุ๊ก Social News

