เป็นที่ทราบกันว่า โทรศัพท์รุ่นที่จัดว่าดีที่สุด 2 รุ่น ในตอนนี้ก็คือ iPhone7 ของแอปเปิ้ล และ Galaxy S7 ของซัมซุง นับตั้งแต่ iPhone7 เปิดตัวออกมา พร้อมกับความสามารถต่าง ๆ ที่เครื่องรุ่นใหม่นี้ทำได้ ก็มีการนำมาเปรียบเทียบกับรุ่นที่ดีที่สุดของซัมซุง ซึ่งก็คือ Samsung Galaxy S7 ไม่นับ Note7 ซึ่งมีปัญหาจนต้องระงับการผลิตกันไปแล้ว และพบว่า iPhone 7 นั้น มี 7 คุณสมบัติ ที่ Galaxy S7 นั้น ไม่มี
- กล้องเลนส์คู่ของ iPhone7 Plus มีระบบซูม Optical 2x และระบบซูม Digital 10x แต่กล้องของซัมซุง ไม่มีระบบซูม Optical ซึ่งการซูมระบบนี้ จะทำให้เราครอปภาพได้ดีกว่าระบบ Digital ภาพที่ครอปจะไม่มีความเปลี่ยนแปลงมากนัก

- iPhone 7 นั้น ทำให้ผู้ใช้ได้ประโยชน์สูงสุดจาก AirPods และ AirPods ก็ใช้งานร่วมกับอุปกรณ์ออดิโอบลูธูทมาตรฐานได้ อีกทั้งยังใช้ง่าย และเข้าถึง Siri ได้ด้วย

- iPhone 7 มี iOS ซึ่งมีแอพพลิเคชั่นดี ๆ ให้เลือกใช้มากมาย เนื่องจากนักพัฒนาแอพพลิเคชั่น นิยมพัฒนาโปรแกรมสำหรับ iOS กันมากกว่า Android ทำให้มีแอพดี ๆ ที่อัพเดทให้เลือกมากมาย และล่าสุด นินเทนโดก็ได้เปิดตัว Super Mario Run สำหรับ iPhone ก่อนสมาร์ทโฟนระบบ Android

- iPhone7 จะมีการอัพเดทบ่อยกว่า Galaxy S7 ซึ่งเมื่อเปรียบเทียบการอัพเดทกันแล้วจะเห็นว่า อุปกรณ์เก่า ๆ ขอแอปเปิล ได้รับการอัพเดทกันบ่อยกว่า อย่าง iPhone5 ก็สามารถอัพเดท iOS 10 ได้ แต่ Android จะอัพเดทกันช้ากว่า ประมาณปีละครั้งหรือหลาย ๆ เดือนครั้ง

- iPhone7 มีทางเลือกของความจุข้อมูลมากว่า คือมี 32GB, 128GB และ 256GB ส่วน Galaxy S7 นั้น มีความจุ 32 GB กับทางเลือกในการใช้เมมโมรี่การ์ด แต่การใช้เมมโมรี่การ์ด ก็มีข้อจำกัดคือ ไม่ใช่ว่าทุกแอพจะสามารถบันทึกลงเมมโมรี่การ์ดได้

- iPhone7 มีโปรเซสเซอร์ที่รวดเร็วกว่า จากการทดสอบล่าสุดพบว่าโปรเซสเซอร์ของ iPhone7 นั้นทำงานได้รวดเร็วที่สุดในบรรดาโทรศัพท์มือถือที่มีในปัจจุบัน ซึ่งความรวดเร็วในการประมวลผลนั้น เทียบได้กับเครื่องคอมพิวเตอร์แลปทอป แม้ Galaxy S7 จะได้รับการยอมรับในความรวดเร็วของโปรเซสเซอร์ แต่ก็ยังไม่เท่า iPhone7

- iPhone7 มีลำโพงระบบเสียงสเตอริโอ ให้เสียงที่ดัง ชัดเจนกว่า สามารถใช้ดูวีดีโอ เล่นเกม หรือฟังเพลงได้ดีมาก
