[รีวิว] Samsung Galaxy Nexus หน้าจอแบบ Super AMOLED HD และ Ice Cream Sandwich
 
 

Samsung Galaxy Nexus
นับว่าเป็นสมาร์ทโฟนตระกูลแอนดรอยด์ที่ถูกจับตามองมากที่สุดในเวลานี้เลยก็ว่าได้ สำหรับ Samsung Galaxy Nexus กูเกิลโฟนรุ่นที่ 3 จาก Google บริษัทเสิร์จเอนจิ้นอันดับ 1 ของโลกในขณะนี้ โดยก่อนหน้านั้น   สมาร์ทโฟนในเครือ Google วางจำหน่ายไปแล้วทั้งหมด 2 รุ่น ได้แก่ Google   Nexus One โดย HTC และ Google Nexus S โดย Samsung   จนมาถึงเจเนอเรชั่นปัจจุบัน ที่ทาง Google ได้เลือกที่จะทำงานกับ ซัมซุง   อีกครั้ง จนเปิดตัว Samsung Galaxy Nexus ไปเมื่อเดือนตุลาคมที่ผ่านมา
จุดเด่นของ Samsung Galaxy Nexus ที่นอกจากจะมีจอแสดงผลแบบสัมผัสขนาดใหญ่ถึง 4.65 นิ้วแล้ว Samsung Galaxy Nexus ยังใช้ระบบปฏิบัติการแอนดรอยด์ เวอร์ชั่นล่าสุด นั่นคือ ระบบปฏิบัติการแอนดรอยด์ 4.0 Ice Cream Sandwich ที่ได้รับการยอมรับว่า ดีกว่า   และเร็วกว่าเวอร์ชั่นก่อนหน้านั้นมากเลยทีเดียว ซึ่งข้อดีของสมาร์ทโฟนที่   Google มีส่วนร่วมในการผลิตนั้น ก็คือ ถ้าหากมีการอัพเดทซอฟท์แวร์   หรือเฟิร์มแวร์ใหม่ๆ   สมาร์ทโฟนรุ่นดังกล่าวจะสามารถอัพเดทได้ก่อนรุ่นอื่นนั่นเอง
สเปคของ Samsung Galaxy Nexus อย่างละเอียด คลิ๊กที่นี่
การออกแบบ

Samsung Galaxy Nexus นั้น   ให้ความรู้สึกถึงความพัฒนาของสมาร์ทโฟนในตระกูล Nexus ถึงแม้ว่า   รูปลักษณ์โดยรวมนั้น จะคล้ายๆกับ Samsung Nexus S นั่นคือ รูปร่างที่โค้งมน แต่ Samsung Galaxy Nexus จะมีรูปร่างที่บางกว่า ยาวกว่า และหน้าจอมีขนาดใหญ๋ขึ้น ส่วนวัสดุภายนอกนั้น ส่วนใหญ่จะทำมาจากพลาสติก   ที่เป็นวัสดุที่ทางซัมซุงชอบใช้ผลิตสมาร์ทโฟน ถึงแม้ว่า   อาจจะดูด้อยกว่าสมาร์ทโฟนจากค่ายอื่นๆ อย่าง HTC ที่จะเป็นโลหะเสียส่วนใหญ่   แต่ในเรื่องของความแข็งแรง ทนทาน Samsung Galaxy Nexus   ก็ไม่เป็นรองใครเช่นกัน
Samsung Galaxy Nexus ประกอบด้วยจอแสดงผลขนาดใหญ่ถึง 4.65 นิ้ว ความละเอียด 1280x720 พิกเซล แบบ Super AMOLED HD Capacitive Touchscreen   ซึ่งนอกจากจะสะดวกสบายต่อการใช้งานด้านทัชสกรีนแล้ว ยังให้สีสันที่คมชัด   สามารถนำไปใช้งานในที่ๆ มีแสงสว่างจ้าได้อย่างไม่มีปัญหา

ด้านบนของจอแสดงผล ประกอบด้วย ลำโพงสำหรับสนทนาขนาดใหญ่   และระบบเซ็นเซอร์ 2 จุด นั่นคือ Proximity Sensor   สำหรับปิดหน้าจออัตโนมัติขณะสนทนา และ Ambient Light Sensor   สำหรับปรับความสว่างของหน้าจอให้เหมาะสมตามสภาพแวดล้อม ส่วนมุมขวาสุดนั้น   เป็นกล้องดิจิตอลด้านหน้า ความละเอียด 1.3 ล้านพิกเซล สำหรับการใช้งานด้าน   video calling

ด้านล่างของตัวเครื่อง ประกอบด้วย ปุ่มกดแบบสัมผัสจำนวน 3 ปุ่ม ได้แก่   ปุ่ม Back, ปุ่ม Menu และปุ่ม Multi-tasking   ซึ่งเป็นแบบเดียวกับบนแอนดรอยด์ Honeycomb แต่ไม่มีปุ่มแบบ Hardware   ปรากฎอยู่

Samsung Galaxy Nexus ได้เพิ่มฟังก์ชั่น LED Notification area   ไว้ตรงด้านท้ายของจอแสดงผล ซึ่งแสงจะปรากฎขึ้น เมื่อมีสายที่ไม่รับ,   ข้อความที่ยังไม่ได้อ่าน และแบตเตอรี่อยู่ในระดับต่ำ

ด้านซ้ายของตัวเครื่อง เป็นปุ่มปรับเพิ่ม-ลดเสียง

ด้านขวาของตัวเครื่อง ประกอบด้วย ปุ่มเปิด-ปิดเครื่อง และช่องสำหรับเชื่อมต่อ Docking Station

ด้านบนของตัวเครื่อง ไม่มีปุ่มใดๆ ปรากฏ

ด้านล่างของตัวเครื่อง ประกอบไปด้วย microUSB port, ไมโคโฟน และช่องสำหรับหูฟังขนาด 3.5 มิลลิเมตร

ด้านหลังของตัวเครื่อง ประกอบด้วย กล้องดิจิตอลความละเอียด 5 ล้านพิกเซล พร้อม LED Flash

ส่วนถาดลำโพงนั้น อยู่ด้านล่าง ซึ่งฝาหลังนั้น   ทำมาจากวัสดุประเภทเดียวกับ Samsung Galaxy S II   ซึ่งเป็นพลาสติกที่ป้องกันรอยนิ้วมือ มีความบาง ยืดหยุ่นได้ดี   และมีความแข็งแรงสูง

เมื่อเปิดฝาหลัง จะพบกับ แบตเตอรี่ขนาด 1750mAh, ช่องสำหรับใส่ซิมการ์ด และ microSD card slot

 ข้อมูลเพิ่มเติม : http://www.thaimobilecenter.com/home/mobile_article_detail.asp?nid=149ข้อมูลเพิ่มเติม : http://www.thaimobilecenter.com/home/mobile_article_detail.asp?nid=149