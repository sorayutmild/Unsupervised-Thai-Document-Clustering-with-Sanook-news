ความเคลื่อนไหวของ ศึกกำปั้นชิงแชมป์สภามวยโลก (WBC) รุ่นซูเปอร์ฟลายเวท ระหว่าง "เจ้าแหลม" ศรีสะเกษ นครหลวงโปรโมชั่น แชมป์โลกชาวไทย กับ ฮวน ฟรานซิสโก เอสตราด้า กำปั้นชาวเม็กซิกัน ที่เดอะ ฟอรั่ม, อิงเกิลวูด แคลิฟอร์เนีย ประเทศสหรัฐอเมริกา ที่จะเกิดขึ้นในวันอาทิตย์ที่ 25 กุมภาพันธ์นี้ล่าสุดเมื่อช่วงเช้าที่ผ่านมา เอชบีโอ สปอร์ต ได้จัดงานแถลงข่าวการชกครั้งสำคัญ "ซูเปอร์ฟลาย ภาค 2" ที่โรงแรม เดอะ เวสติน ลอสแองเจลิส แอร์พอร์ท โดยมีบรรดาสื่อมวลชนให้ความสนใจเดินทางมาทำข่าวอย่างคับคั่งโดยไฮไลท์ของงานคือการเผชิญหน้ากันเป็นครั้งแรกของ "เจ้าแหลม" ศรีสะเกษ นครหลวงโปรโมชั่น แชมป์โลกชาวไทย กับ ฮวน ฟรานซิสโก เอสตราด้า รองอันดับ 1 ชาวเม็กซิกัน ซึ่งทั้งคู่ต่างไม่มีอาการสะทกสะท้าน ต่างฝ่ายต่างจ้องหน้ากันเขม็งพร้อมกันนี้ ทาง “เดอะริง” ได้นำเข็มขัดแชมป์รุ่นซูเปอร์ฟลายเวท (115 ปอนด์) มาเป็นเดิมพันในงานครั้งนี้ด้วย โดยหากฝ่ายใดสามารถเป็นฝ่ายชนะ ก็จะได้เป็นแชมป์ของ “เดอะริง” อีกเส้นด้วยสำหรับ ศึกป้องกันตำแหน่งแชมป์สภามวยโลก (WBC) รุ่นซูเปอร์ฟลายเวท ของ "เจ้าแหลม" ศรีสะเกษ นครหลวงโปรโมชั่น แชมป์โลกชาวไทย ที่นครลอสแองเจลิส แคลิฟอร์เนีย สหรัฐอเมริกา, เวิร์คพอยท์ ทีวี (ช่อง 23) จะรับหน้าที่ถ่ายทอดสด ให้แฟนๆได้ชมกันถึงบ้าน ตรงกับประเทศไทยคือเช้าวันอาทิตย์ที่ 25 กุมภาพันธ์ ตั้งแต่เวลา 08.30 น. เป็นต้นไป
