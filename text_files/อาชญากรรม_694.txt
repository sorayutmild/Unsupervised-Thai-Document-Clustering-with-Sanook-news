ภาพประกอบไม่เกี่ยวข้องกับเนื้อหา
(28 ม.ค.) เมื่อเวลา 13.00 น. เจ้าหน้าที่ตำรวจ กองบังคับการปราบปรามการกระทำความผิดเกี่ยวกับการค้ามนุษย์ (ปคม.)ศูนย์ราชการแจ้งวัฒนะ แถลงจับกุมนายวันชัย หรือ เหียน (ขอสงวนนามสกุล) ชาว จ.นครราชสีมา ตามหมายจับศาลจังหวัดพัทยา ข้อหากระทำชำเราเด็กอายุยังไม่เกิน 13 ปี ซึ่งมิใช่ภริยาหรือสามีของตน โดยเด็กนั้นจะยินยอมหรือไม่ก็ตาม"
สืบเนื่องจากครูประชั้นของ ด.ญ. เอ (นามสมมติ) อายุ 9 ปี พบว่าเด็กมีพฤติกรรมเปลี่ยนไป จากเด็กที่เคยร่าเริง สดใส กลายเป็นเก็บตัว เงียบขรึม มีท่าทีหวาดระแวงตลอดเวลา จึงพยายามสอบถามจนเด็กยอมรับว่าถูกข่มขืน จึงรีบแจ้งเจ้าหน้าที่ ต่อมาสืบทราบว่าผู้กระทำความผิดคือนายวันชัย จึงขออนุมัติศาลออกหมายจับ และลงพื้นที่จับกุมตัวไวัได้
สอบสวนนายวันชัย ให้การว่า เคยเป็นสามีของนางสวย (นามสมมติ) ซึ่งมีลูกติดคือ ด.ญ.เอ ต่อมาเลิกรากันแต่ก็ยังคงไปมาหาสู่กันตลอด วันเกิดเหตุตนเองได้ดื่มเหล้ามา แล้วมาหาแม่ของด.ญ.เอ ด้วยความเมาจึงลงมือข่มขืนเพราะคิดว่าด.ญ.เอเป็นอดีตภรรยา
อย่างไรก็ตามการสอบสวนด.ญ.เอ ให้การว่าถูกข่มขืนมาแล้ว 2 ครั้ง ครั้งนี้เป็นครั้งที่ 3 แล้ว
ขอบคุณที่มาจาก ข่าวสดออนไลน์