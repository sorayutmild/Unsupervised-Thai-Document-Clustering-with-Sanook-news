เราชนะ เปิดสถานะลงทะเบียนผ่านเว็บไซต์ www.เราชนะ.com ข้อความแบบไหนมีสิทธิรับ 7,000 บาท ชัวร์ๆ และรู้ผลได้สิทธิอีกทีเมื่อไหร่
การลงทะเบียนเราชนะ ผ่านเว็บไซต์ www.เราชนะ.com เพื่อขอรับสิทธิเยียวยา 7,000 บาท ได้เริ่มขึ้นครั้งแรกเมื่อวานนี้ (29 ม.ค. 64) ตั้งแต่ 6 โมงเช้า แต่ว่าก็ยังพบว่ามีจำนวนผู้ลงทะเบียนไม่น้อยที่ประสบปัญหาอยู่พอสมควร
ซึ่งครั้งนี้ Sanook Money ได้รวบรวมว่า หากลงทะเบียนเราชนะแล้ว ระบบขึ้นสถานะแบบไหนถึงจะมีสิทธิรับเงินเยียวยา 3,500 บาท 2 เดือน

ระบบได้รับข้อมูลของท่านแล้ว โดยจะดำเนินการตรวจสอบคุณสมบัติของท่านตามเงื่อนไขโครงการต่อไป ทั้งนี้ ท่านสามารถตรวจสอบสิทธิผ่านเว็บไซต์ www.เราชนะ.com ได้ตั้งแต่วันที่ 8 ก.พ. 64 เป็นต้นไป

หมายความว่า ลงทะเบียนสำเร็จ ให้รอลุ้นผลว่าผ่านหรือไม่ ในวันที่ 8 ก.พ. นี้


ท่านไม่ต้องลงทะเบียนใหม่ เนื่องจากท่านอยุ่ในกลุ่มผู้ถือบัตรสวัสดิการแห่งรัฐ ทั้งนี้ ท่านจะได้รับวงเงินช่วยเหลือตลอดระยะเวลาโครงการฯ ผ่านบัตรสวัสดิการแห่งรัฐ ทุกๆ วันศุกร์ของแต่ละสัปดาห์ เริ่มตั้งแต่วันที่ 5 ก.พ. 64 เป็นต้นไป

หมายความว่า อยู่ในกลุ่มคนถือบัตรคนจน ไม่ต้องทำอะไร รัฐมีฐานข้อมูลอยู่แล้วจะโอนเงินเข้าอัตโนมัติ


ท่านไม่ต้องลงทะเบียนใหม่ เนื่องจากท่านอยู่ในกลุ่มผู้ลงทะเบียนสำเร็จในโครงการคนละครึ่ง หรือ เราเที่ยวด้วยกัน และผ่านการยืนยันตัวตนเปิดใช้ G-Wallet (ภายในวันที่ 27 ม.ค. 64)

หมายความว่า อยู่ในกลุ่มคนเคยใช้แอปฯ เป่าตัง ยืนยันตนก่อน 27 ม.ค. 64 รัฐนำฐานข้อมูลไปคัดกรองเพื่อหาผู้ผ่านคุณสมบัติ 7 ข้อ ก่อนที่จะให้สิทธิ 7,000 บาท สามารถดูผลได้ที่เว็บไซต์ www.เราชนะ.com ในวันที่ 5 ก.พ. 64


เช็ก 2 กลุ่มไม่ต้องลงทะเบียน www.เราชนะ.com ชิง 7,000 บาท ให้เหนื่อย
ขั้นตอนสมัคร www.เราชนะ.com วันนี้ ลุ้นรับสิทธิ 7,000 บาท ง่ายกว่าที่คิดเยอะ!
สรุปคุณสมบัติผู้ที่มีสิทธิลงทะเบียน www.เราชนะ.com รับเงิน 7,000 บาท ใครได้?
เริ่มแล้ว! ลงทะเบียนเราชนะ ขอรับสิทธิ 3,500 บาท 2 เดือน ง่ายเว่อร์! หลับตากรอกข้อมูลได้เลย
สมัคร เราชนะ ชี้ช่องกรอกข้อมูล ลุ้นรับสิทธิ 7,000 บาท ฉบับละเอียดยิบ
