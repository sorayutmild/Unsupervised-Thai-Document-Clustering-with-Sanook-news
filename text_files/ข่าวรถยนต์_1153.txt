หลังจากก่อนหน้านี้มีการนำภาพของว่าที่ ซิตี้คาร์รุ่นใหม่จากค่ายสามห่วง ที่เราได้นำมาเผยแพร่นั้น ล่าสุดฝันกำลังจะกลายเป็นจริง เมื่อมีข่าววงในจากผู้ใช้รถยนต์ toyota Vitz/ Yaris ที่ประเทศญี่ปุ่น ออกมาเปิดเผยว่า รถ toyota yaris 2012 โฉมเปลี่ยนแปลงใหม่หมดจดนั้นจะเปิดตัวสิ้นปีนี้ 
จากรายงานดังกล่าว ตามเว็บไซต์ทางญี่ปุ่นเปิดเผยว่า รถ Toyota yaris ใหม่ นั้นจะมีการเปิดตัวอย่างเป็นทางการประมาณวันที่ 22 ธันวาคม 2553 หรือช่วงก่อนเทศกาลคริตสมาสนี้ โดยพร้อมกันนี้ผู้ที่อ้างว่าเป็นคนวงในดังกล่าวได้ปล่อยภาพชุดใหม่ของรถรุ่นดังกล่าวเพิ่มเติมจากเดิมด้วย 
Toyota yaris 2011
ภาพชุดใหม่ได้เปิดเผยถึงภายในห้องโดยสารของรถ Toyota Yaris รุ่นใหม่ ที่ได้รับการปรับปรุงเพิ่มเติม โดยเห็นได้จากการปรับปรุงข้อติติงหลักที่ย้ายมาตรวัดต่างๆมาอยู่ที่คอนโซลกลางเหมือนเคย เช่นเดียวการตบแต่งห้องโดยสารที่เปลี่ยนไปจากที่ดูสะดวกสบายกลับได้รับความเป็นสปอร์ตมากยิ่งขึ้น 
Toyota yaris 2011
Toyota yaris 2011
พร้อมกันนี้ยังมีการแสดงถึงขนาดรถยนต์รุ่นใหม่ที่จะมีความยาวขึ้นอีก 100 มิลลิเมตร เตี้ยกว่าเดิมอีก 20 มิลลิเมตร และมีฐานล้อที่ยาวขึ้นอีก 50 มิลลิเมตร หมายความว่ารถจะมีการทรงตัวที่ดีขึ้น
ทั้งนี้ยังไม่มีการเปิดเผยข้อมูลทางเทคนิคอื่นๆออกมาจากเว็บดังกล่าวเช่นเดียวกับราคาที่ยังไม่มีการแจงออกมาแต่อย่างใด ในขณะที่บ้านเราหากเป็นไปตามคาดการณ์คาดว่า toyota ประเทศไทยจะนำรถรุ่นดังกล่าวมาเปิดในงาน Motorshow 2011 
Toyota yaris 2011
ที่มา Lovitz
 
Sanook! Auto Comment 
 
นี่เป็นข้อมูลใหม่ที่สร้างความอยากให้สำหรับคนที่กำลังมองรถรุ่นใหม่มากขึ้น แม้จนถึงขณะนี้เราจะยังไม่มีข้อมูลใหม่ออกมามากกว่าเดิมนัก นอกจากห้องโดยสารและลักษณะโดยรวมของรถ ทว่า toyota Vitz/Yaris 2011 รุ่นใหม่นี้ นับว่าน่าสนใจมาก และเมื่อมีข้อมูลใหม่ เราจะมาอัพเดทให้ทราบกัน
 