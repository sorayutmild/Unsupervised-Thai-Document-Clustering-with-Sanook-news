wii u
ตอนนี้เครื่อง Wii U รุ่นใหม่ของนินเทนโด ก็วางตลาดออกมาแข่งขันกับ PS3 และ Xbox360 ในกลุ่มตลาดเกมส์ Hi-Def กันแล้ว จากที่เดิมนั้น Wii ที่เป็นเครื่องรุ่นเก่าของนินเทนโดเน้นไปเจาะตลาดกลุ่มนี่ไม่เน้นกราฟิกเสียมากกว่า แต่พอมา Wii U นี้ถือว่านินเทนโดหันมาใส่ใจกราฟิกแทนแล้ว และตอนนี้ก็มีคำถามที่นักเล่นเกมส์สงสัยกันว่า เครื่อง Wii U ที่เพิ่งออกมาวางขายนั้น จะมีประสิทธิภาพเครื่องที่สูงกว่าเครื่องเก่าอย่าง PS3 และ Xbox360 หรือเปล่า ทางเว็บไซต์ Eurogamer จึงได้ทำการทดลองเปรียบเทียบกราฟิกเกมส์ Mass Effect 3 ของแต่ละเครื่องดู ว่าเครื่องไหนแสดงกราฟิกและเล่นเกมได้ดีกว่ากัน ซึ่งจะใช้วิธีการเช็ค Frame-rate เป็นหลัก เราจะไม่วัดกันที่ความสวย
 
ผลการทดสอบในช่วงคัทซีนมูฟวี่
จากการลองวัดเฟรมเรทในช่วงที่เกมส์เข้าคัทซีนมูฟวี่ พบว่าส่วนมากนั้นจะมีเฟรมเรทไม่ต่างกันมาก แต่จะมีบางจุดที่ Wii U เหนือกว่าเครื่อง Xbox360 เล็กน้อย นอกนั้น Wii U จะรันภาพได้ดีไม่ต่างกัน Xbox360 นัก ส่วนของ PS3 นั้นเฟรมเรททำได้ค่อนข้างต่ำอยู่แล้ว เนื่องจากการ์ดจอคุณภาพด้อยกว่า แถมไม่มี eDRAM แต่พอหลังจากนั้นก็มีอยู่ฉากหนึ่ง คือฉากที่โรงพยาบาลใน Citadel ปรากฏว่า PS3 ทำเฟรมเรทได้ดีกว่าเครื่องอื่น แถม Wii U ยังเป็นเครื่องที่เฟรมเรทตกแบบสุดๆในช่วงฉากนี้ด้วย เพราะเป็นฉากที่มี NPC ในเกมส์โผล่ออกมาจำนวนมาก
จากการเปรียบเทียบกัน ยกที่ 1 ผลสรุปว่า เครื่อง Xbox360 รันกราฟิกได้ดีในระดับมาตรฐาน ส่วนเครื่อง Wii U นั้นมีการ์ดจอและแรมที่สูงกว่าเครื่องอื่นๆ จึงทำเฟรมเรตได้ดีในฉากทั่วไป แต่เนื่องจากว่า CPU ไม่แรงเท่าไหร่ จึงทำให้เฟรมเรทตก ในช่วงที่มีตัวละครในฉากเยอะ ซึ่ง PS3 ที่เป็นเครื่องที่มี CPU แรงนั้นจะทำได้ดีกว่า แต่ฉากอื่นๆ PS3 ด้อยกว่าเพราะการ์ดจอ
wii u
เฟรมเรทในช่วงคัทซีน Xbox360 มีมาตรฐานดีสุด ส่วน PS3 เฟรมเรทตกเป็นเรื่องปกติ และ Wii U จะเฟรมเรทตกช่วง AI ในฉากเยอะ
 
 
ผลการทดสอบในช่วงเกมเพลย์
การทดสอบในช่วงเล่น ก็ยังคงคล้ายกับตอนคัทซีน เครื่อง Xbox360 มีเฟรมเรทที่เสถียรที่สุดในบรรดาทุกๆเครื่อง ในขณะที่ PS3 ก็มีกระตุก เฟรมเรทตกบ้างในหลายๆช่วงจากสาเหตุที่แรมและการ์ดจอต่ำไป ส่วนทางด้านของ Wii U นั้นตอนแรกก็ทำเฟรมเรทได้ดีพอๆกับ Xbox360 แต่ก็จะมีบางฉากที่เฟรมเรทตก ก็คือช่วงที่มีศัตรูออกมาจำนวนมาก และยิงสู้กันนัวเนียทั่วจอ
จากการทดสอบนี้ทำให้เราทราบว่า CPU ของเครื่อง Wii U นั้นมีพลังที่ต่ำกว่ามาตรฐานที่ควรจะเป็น จึงเป็นงานที่หนักของเหล่า Developer นักพัฒนาเกมส์ว่าจะทำอย่างไร ให้เกมส์ลง Wii U แล้วเฟรมเรทจะไม่ตก
wii u
Xbox360 ก็ยังคงมีเฟรมเรทที่ดีต่อเนื่อง PS3 เฟรมเรทตกนิดๆหน่อยๆเป็นปกติ แต่ว่า Wii U เฟรมเรทตกมากในช่วงศัตรูเยอะ
 
สรุปคือ เครื่อง Wii U ออกแบบมาให้มีการใช้พลังงานน้อย เพียง 33 watts ในขณะที่เครื่องอื่นๆใช้พลังงานมากกว่า จึงทำให้ CPU ของ Wii U ไม่แรงมากนัก แต่ีได้ Ram ที่สูง และ GPU ที่รุ่นใหม่กว่ามาทดแทน ภาพเกมส์ที่ได้ก็สวยไม่แพ้เครื่องอื่นๆ แต่ในเรื่องเฟรมเรทตกนั้นต้องมีการปรับปรุงกันหน่อย
 
 
ข้อมูลอ้างอิงจาก

http://www.eurogamer.net/articles/digitalfoundry-mass-effect-3-wii-u-face-off

 
 