''แนท เกศริน'' ท้องก่อนแต่ง สุดช้ำ ลูก ''แท้ง'' กลางกองถ่าย ในรายการ "คนดังนั่งเคลียร์"
กลายเป็นเรื่องช็อควงการอีกครั้ง เมื่อเจ้าแม่หนังเอ็กซ์อีโรติก อย่าง "แนท เกศริน ชัยเฉลิมพล" ออกมาประกาศกร้าวว่า "ท้องก่อนแต่ง" ที่ซ้ำร้ายไปกว่านั้น "ลูก" ดัน "แท้ง" กลางรายการ "คนดังนั่งเคลียร์" ทางช่อง "สตาร์แมกซ์" แซ่บทั้งช่อง ทำเอา "อ.ยิ่งศักดิ์" พิธีกรฝีปากกล้า ถึงกับอึ้ง ! โดย "แนท" เผยถึงเรื่องนี้ว่า จุดเริ่มต้นของการเล่นหนังโป๊?
"จริง ๆ มันเริ่มจากการเป็นเด็กบ้านนอก แล้วก็การศึกษาน้อย ก็เลยเข้ามาทำงานที่กรุงเทพฯ เข้ามาเป็นเด็กเสิร์ฟที่ร้านข้าวต้มที่พัฒนาการ หนูเสิร์ฟอาหารจริง ๆ ไม่ได้เสิร์ฟบนเตียง เข้ามาเล่นหนัง ก็จากการที่เห็นป้ายที่เขาติดไว้ ที่คอนโดฯ ว่ารับเอ็กซ์ตร้า เราก็แบบน่าสนเลยลองไปทำดู เราก็ไปเป็นตัวประกอบ แล้วพอหนังเรื่องนี้มันโดนปิด ก็มีพี่ดาราตลกคนหนึ่ง ที่เขารู้จักกับโมเดลลิ่ง"
เล่นหนังจนตำรวจเรียกไปสอบสวน?
"บอกแล้วว่าเราเป็นเด็กความรู้น้อย กฎหมายในเมืองไทยเราก็ไม่ทราบ ภาษาอังกฤษก็ไม่ค่อยแข็งแรง หนังที่มีข่าวคือหนังเรื่องโมรา ซึ่งเป็นหนังอีโรติก แล้วดาราส่วนใหญ่เล่นกันเยอะมาก"
ภูมิใจเป็นดาราหนังเอ็กซ์ ?
"จริง ๆ แล้วก็คงไม่มีใครภูมิใจในตำแหน่งที่เขาวางไว้ให้ แต่ด้วยตอนนี้เราไม่ทราบ"
ไม่ทราบได้ไง ?
"ถ่ายแบบก็แก้ผ้า หนูก็รู้ว่ามันเป็นงาน คือตอนทำงานเราทราบ เพียงแต่ข้อมูลที่เขาให้มามันไม่ตรงกับสิ่งที่เขาเอามาพูดในเมืองไทย เขาบอกว่างานของแนทไม่ได้อยู่ในเมืองไทยนะ มันจะอยู่ในเมืองนอก แต่ที่บอกไม่รู้ก็คือหนังเอ็กซ์อะไรแบบนี้เราไม่รู้ว่ามันถูก หรือมันผิดกฎหมาย"
ยึดอาชีพนี้จนโด่งดัง แต่พ่อแม่รับไม่ได้ ?
"แนทไม่ได้ยึดอาชีพนี้นะคะ ตอนนั้นถ่ายแบบเป็นหลักค่ะ งานตรงนี้มีอยู่เรื่อง หรือ 2 เรื่อง แนทไม่แน่ใจเพราะเขาเอาไปตัดต่อกันค่ะ ตอนนั้นมันมีข่าวในหนังสือพิมพ์ แล้วคนก็โทรมาว่าไปเป็นข่าวเหรอ เราก็งง ว่าเป็นข่าวอะไร เพราะตอนนี้แนทหลับอยู่ เราไม่ทราบ จนไปซื้อหนังสือมาโอ้วแม่เจ้า ขนาดนี้เลยเหรอ คือต้องขอเท้าความก่อนว่าแนทไม่มีคุณพ่อ ไม่มีคุณแม่ตั้งแต่เด็ก แนทมาอยู่กับอา กับย่า ถูกเขาเลี้ยงมาได้พักหนึ่ง แล้วเราก็อยากมีชีวิตเป็นของเราเอง ซึ่งตรงนี้เป็นการสร้างอาชีพให้กับตัวเอง โดยที่ไม่รู้มาก่อนว่ามันจะเป็นการทำร้ายเรา"
ครอบครัวตัดขาด ?
"ไม่ปลื้มกันทั้งตระกูลนั้นแหละค่ะ เพราะตระกูลของแนทนี่รับราชการผู้ใหญ่ทั้งนั้นเลยค่ะ ตอนนั้นแนทไม่ทราบว่าครอบครัวแนทมีญาติเยอะขนาดนี้ คิดว่ามีแค่กลุ่มเล็ก ๆ เพราะเราไม่เคยเจอญาติผู้ใหญ่ขนาดนั้น"
กลับเข้าบ้านหรือยัง ?
"ก็มีคุยกับคนในครอบครัวค่ะ แล้วเขาก็ให้โอกาส เขาก็เข้าใจว่านี่คืออาชีพของเรา นี่คืองานของเรา เขาไม่ก้าวก่าย แต่ขอให้เราตั้งใจเรียน ปฏิบัติตัวเป็นคนดี เป็นลูกกตัญญู"
เล่นหนังจนท้อง ?
"ไม่ใช่ค่ะ ตอนที่มีแฟนแล้วท้องเนี่ย ไม่ได้รับงานหนังแล้ว ตอนที่เล่นหนังคบกับคุณหน่อย สมเจตน์ สะอาด ซึ่งไม่มีการท้องแน่นอน พอเลิกกับคุณหน่อยไป ก็ไปคบกับแฟนที่เป็นทอม เล่นหนังนี่นานแล้ว ห่างจากการมีแฟนเกือบ 5 ปี ไม่ได้ท้องเพราะเล่นหนัง"
ทำไมเขาเม้าท์กันแบบนั้น ?
"แนทเป็นคนที่พอมีข่าวแล้วไม่ได้ออกมาพูด เพราะว่าทางครอบครัวเขาขอไว้ บางทีจะไปออกรายการไหน ครอบครัวเขาก็จะบอกว่าอย่าไปเลย อย่างมาคนดังนั่งเคลียร์วันนี้ ก็เพราะไม่ได้คุยกับคนในครอบครัวเลยค่ะ (หัวเราะ)"
ความแตกว่าท้องกลางกองถ่าย ?
"ตอนนั้นมันเกิดอาการอยากกินของเปรี้ยว ทุกคนในกองก็งงว่าทำไมอยู่ ๆ พี่แนทอยากกินของเปรี้ยว เราก็คิดว่าคงเพราะประจำเดือนอาจจะมา จนรู้สึกว่าปวดหัวนิด ๆ ก็เลยไปตรวจ เลยทราบว่าท้อง"
ท้องกับใคร ?
"ก็กับคนที่คบอยู่นี่แหละค่ะ เพราะท้องตอนเล่นหนัง แต่หนังที่เล่นเป็นหนังอีโรติก ไม่ใช่หนังแบนนั้นอย่างที่เป็นข่าว หนูท้องกับใคร หนูทราบ แฟนหนูเขาก็ทราบ(ยิ้ม)"
เล่นหนังจนแท้ง ?
"ไม่ใช่ค่ะ พอมันมีงานตรงนี้เข้ามา จังหวะตอนนั้นแนทมีเดินสายโชว์ตัว มีงานอีเว้นท์ เดินแบบเยอะแล้วก็ใส่ส้นสูงตลอด แล้วก็นั่งรถเยอะมาก นั่งรถ ขับรถเองไปต่างจังหวัดแล้วมันก็เกิดการไม่ได้พักผ่อน บางที 5 ทุ่ม เที่ยงคืน ตอนนั้นท้องประมาณ 2 - 3 เดือน พอกลับมาที่บ้านแล้วตกเลือดเลยค่ะ ไม่ใช่ไม่ดูแลตัวเอง แต่งานมันรับไว้เลย โปรโมทไปแล้ว เพิ่งตรวจทราบว่ามีน้อง เพราะตัวแนทเองก็ไม่รู้ตัวว่าท้อง"
แฟนรับได้เหรอ ?
"แฟนแนทเขาเป็นนักเรียนนอกค่ะ หนังที่แนทเคยเล่นมาเขาก็ไม่เคยดู เขาชอบในความเป็นตัวแนทชอบที่แนทเป็นแม่บ้านแม่เรือน การดูแลเทคแคร์เขา แนทก็ไม่ได้ปิดเรื่องงานที่เคยทำงาน แต่หลังจากนั้นก็รับแค่งานอีเว้นท์อย่างเดียว งานหนังมีงานนั้นงานเดียวที่รับอยู่"
ทุ่มเทกับการแสดงมาก ถึงไหนถึงกัน
"จริง ๆ แนทเป็นนักแสดงที่เรื่องเยอะที่สุดก็ว่าได้ เพราะเวลาเล่น อันนั้นก็ไม่ได้ อันนี้ก็ไม่ได้ ต้องเซฟให้แนท บางทีก็มีมุมกล้องช่วยด้วย แนทเซฟหมด มีแต่ฉากตบตี ที่เล่นจริง (หัวเราะ) เพราะเทคเดียวมันไม่ผ่าน เลยต้องเล่นจริง"
กับแฟนที่ทำให้ท้อง ปัจจุบันยังคบอยู่ไหม ?
"ยังติดต่อกันค่ะ แต่สถานะคือเพื่อน แนทเป็นคนรักใครรักจริง แต่แฟนแนทเขาเป็นนักเรียนนอก ก็จะเพลย์บอยนิด ๆ แนทก็เป็นคนใจกว้างพอนะคะ แต่พอถึงจุด ๆ หนึ่ง มันไปด้วยกันไม่ได้จริง ๆ เขามากเกินไป"
นิกกี้ 9 นิ้ว จีบ ?
"จริงค่ะ เขาจีบแนทหลังจากที่เขามีข่าวว่าเลิกกับแฟน เขาก็โทรมา ซึ่งก็ไม่รู้ว่าแฟนคนไหน เพราะแนทไม่ได้ติดตามงานเขาเลยค่ะ (ยิ้ม) เจอกันตามอีเว้นท์ แล้วก็โทรมาหาแนท คุยกันประมาณว่ายูอยู่ห้องกับใคร เราก็บอกเราอยู่กับคนในครอบครัวของเรา เขาก็บอกเราอยากจะไปหายูนะ หลังจากนั้น เขาก็บอกเขาไม่มีใคร อยากจะเจอ อยากมาหา ครั้งแรกไม่สำเร็จ ครั้งที่ 2 แนทก็บอกว่าเราเป็นเพื่อนกันดีกว่า"
หันพึ่งธรรมะ มีพระในใจ ?
"จริง ๆ แล้วมันเกิดขึ้นในใจ ครอบครัวแนทเป็นชาวพุทธ แนทเองก็เป็นชาวพุทธ แต่หลายคนอาจจะตั้งเป้าไว้ว่าแก่ตัวก่อน ค่อยเข้าวัด แต่ตัวหนูไม่ใช่ หนูคิดว่า ณ ตอนนั้นเราไม่มีอะไรทำ ที่คบกับแฟนทอม ก็เข้าวัดบวชชี เคยคิดจะบวชแบบโกนหัว แต่พระท่านไม่โกนให้ ท่านบอกเอาชีพราหมณ์ก็พอแล้ว
ติดตามบทสัมภาษณ์แบบ เคลียร์ทุกประเด็นคาใจ ได้ในรายการ "คนดังนั่งเคลียร์" ทางช่อง "สตาร์แม็กซ์" แซ่บทั้งช่อง กดง่ายจำง่ายหมายเลข 12 ได้ทุกวันจันทร์ - อาทิตย์ เวลา 07.00/11.00/ 17.00/ 20.00/ 23.00 น.