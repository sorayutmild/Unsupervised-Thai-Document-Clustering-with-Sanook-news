ความคืบหน้า
 ด.ช.ศุภเสกข์ อมรฉัตร หรือ ''น้องไปค์'' บุตรชายของ นายกรัฐมนตรี เข้าเยี่ยมมารดา ที่ รพ.พระราม 9 ขอให้หายป่วยโดยเร็ว ขณะมีนักการเมืองเข้าเยี่ยมคับคั่ง แต่ไม่ได้เข้าพบ
สักครู่ที่ผ่านมา ด.ช.ศุภเสกข์ อมรฉัตร หรือ น้องไปค์ บุตรชายของ น.ส.ยิ่งลักษณ์ ชินวัตร นายกรัฐมนตรี เดินทางมาเยี่ยมอาการป่วยของนายกรัฐมนตรีที่ โรงพยาบาลพระราม 9 พร้อมกับเปิดเผยว่า ทราบว่ามารดาป่วยตั้งแต่ช่วงคืนที่ผ่านมา การเดินทางมาครั้งนี้เพื่อให้กำลังใจและขอให้หายป่วยเร็วไว และมารดาได้พูดให้ฟังอยู่เสมอว่าเหนื่อยจากการทำงาน
สำหรับบรรยากาศทั้งวันมีบุคคลสำคัญต่างๆ เดินทางมามอบกระเช้าดอกไม้ให้กำลังใจ แต่ไม่มีการอนุญาตให้เข้าพบ มีเพียงเจ้าหน้าที่รักษาความปลอดภัยของนายกรัฐมนตรี รับกระเช้าดอกไม้แทนเท่านั้น พร้อมกันนี้ นางเยาวภา วงศ์สวัสดิ์ ภรรยาของ นายสมชาย วงศ์สวัสดิ์ อดีตนายกรัฐมนตรี ซึ่งเป็นพี่สาวของนายกรัฐมนตรี ได้เดินทางมาเยี่ยมและให้กำลังใจเช่น
 
หาม นายกฯ ยิ่งลักษณ์ ส่งโรงพยาบาลกลางดึก เหตุอาหารเป็นพิษ 
(29 พ.ย.)  ผู้สื่อข่าวรายงานว่า  ยิ่งลักษณ์ ชินวัตร นายกรัฐมนตรี ป่วยอาหารเป็นพิษ ต้องเข้ารักษาตัวที่ รพ.พระราม 9 ตั้งแต่เมื่อกลางดึกที่ผ่านมา ทำให้วันนี้ต้องงดร่วมประชุม ครม. โดยมอบหมายให้ ยงยุทธ วิชัยดิษฐ เป็นประธานการประชุม ครม.แทน
อย่างไรก็ตามมีผู้ต้องข้อสังเกตว่า การไม่เข้าร่วมประชุมครม.ของนายกฯ ครั้งนี้ จะมีวาระจรเข้ามาให้ครม.พิจารณา เหมือนเมื่อครั้งที่นายกฯ ติดภาระกิจน้ำท่วมที่สิงห์บุรีหรือไม่  