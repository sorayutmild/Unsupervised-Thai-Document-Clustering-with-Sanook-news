สร้างความงุนงงให้กับ แฟนบอลไทย เป็นอย่างมาก หลัง เตโชดม ศรีชมภู ผู้ควบคุมการแข่งขันฟุตบอล ไทยลีก 3 นัดที่ อยุธยา ยูไนเต็ด เปิดบ้านเสมอกับ ขอนแก่น เอฟซี 1-1 เมื่อวันอาทิตย์ที่ 6 สิงหาคม ที่ผ่านมา ถูกสั่งพักงาน โดยเกมดังกล่าว อยุธยา ยูไนเต็ด สโมสรเจ้าบ้านได้จัดกิจกรรมวันแม่ ก่อนเกมการแข่งขัน โดยได้ให้นักเตะภายในทีมจูงมือแม่ลงสนาม พร้อมมอบพวงมาลัยดอกมะลิ เนื่องในโอกาสวันแม่ ซึ่งได้รับเสียงชื่นชมเป็นอย่างมากอย่างไรก็ตามภายหลังการแข่งขัน ได้มีรายงานว่า เตโชดม ศรีชมภู ผู้ควบคุมการแข่งขันฟุตบอลคู่ดังกล่าว ซึ่งเป็นผู้อนุญาตให้จัดกิจกรรมดังกล่าว ถูกสั่งพักงานทันที สร้างความแปลกใจกับผู้ที่ได้รับทราบเรื่องทั้งนี้เนื่องมาจากตามระเบียบของการแข่งขันนั้น ไม่อนุญาตผู้ไม่มีส่วนเกี่ยวข้องลงสนามแข่งขันได้นั่นเอง
