จากกรณีเจ้าหน้าที่พบศพ น.ส.ยุรีย์ อายุ 42 ปี ถูกฆ่าหั่นศพแยกชิ้นส่วน ภายในบ้านพักของตนเอง ตั้งอยู่ในซอยท่าข้าม 28 แยก 6 แขวงแสมดำ เขตบางขุนเทียน กรุงเทพฯ และแช่ชิ้นส่วนร่างไว้ในตู้เย็น โดยผู้ลงมือคือ นายศิระ อายุ 20 ปี ลูกชายของผู้เสียชีวิต ซึ่งยิงตัวเองที่ศีรษะ อาการสาหัส ก่อนจะเสียชีวิตในเวลาต่อมา ตามที่เสนอข่าวไปแล้วนั้น
>> ลูกชายฆ่าหั่นศพแม่ : เพื่อนผู้ตายเล่านาทีค้นหาสุดสยอง เจอชิ้นส่วนร่างอยู่ในตู้เย็น
>> ลูกชายเสียชีวิตแล้ว! หลังฆ่าหั่นศพแม่ยัดตู้เย็น พบเพิ่มชิ้นส่วนหน้าอกทิ้งชักโครก
>> สยอง! ลูกชายฆ่าหั่นศพแม่ยัดช่องฟรีซตู้เย็น ก่อนยิงตัวเองอาการสาหัส
ล่าสุดในเฟซบุ๊กเพจ "ซ้อขอเล่า" ได้โพสต์บทสนทนาทางแชทเฟซบุ๊ก ระหว่างเจ้าของเพจ กับคนที่อ้างว่าเป็นเพื่อนของนายศิระ ซึ่งมีการชี้ความผิดปกติของเหตุการณ์ไว้หลายจุด โดยผู้ที่อ้างตัวเป็นเพื่อนของนายศิระยืนยันว่า นายศิระกับแม่รักกันดีมาโดยตลอด ไม่เคยพูดจาไม่ดีใส่กัน นอกจากนี้ยังระบุว่า นายศิระเป็นคนถนัดซ้าย แต่กลับใช้มือขวาถือปืนยิงตัวเอง ซึ่งไม่น่าเป็นไปได้ รวมทั้งในตอนเกิดเหตุ นายศิระมีเรียนตอน 8 โมงเช้า เจ้าตัวแต่งตัวพร้อมไปเรียน หากคิดฆ่าตัวตายจริง ไม่น่าจะแต่งชุดเตรียมพร้อมไปเรียนแบบนั้น
ผู้ที่อ้างว่าเป็นเพื่อนของนายศิระยังบอกอีกว่า หลายจุดที่น่าสงสัยในคดีนี้ อาจจะได้ความกระจ่างหากมีการตรวจสอบกล้องวงจรปิดในละแวกใกล้เคียงบริเวณบ้าน เพราะคนใกล้ชิดไม่เชื่อว่านายศิระ จะเป็นคนลงมือสังหารแม่ของตัวเองอย่างที่สรุปกัน

