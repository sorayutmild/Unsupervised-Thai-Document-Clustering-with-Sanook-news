ทุกวันนี้โทรศัพท์มือถือกลายเป็นปัจจัยที่ 5 ที่ขาดไม่ได้ไปแล้ว เรียกว่าอยู่กับเราตั้งแต่ตื่นนอนจนกระทั่งเข้านอนกันเลยทีเดียว ซึ่งท่าทางในการเล่นมือถือของแต่ละบุคคลก็สามารถบอกถึงบุคลิกภาพหรือลักษณะนิสัยได้เช่นกันว่าเป็นอย่างไร

จากท่าจับมือถือทั้ง 4 แบบด้านบนนี้ ลองเลือกแบบที่ตรงหรือใกล้เคียงกับตัวคุณมากที่สุด แล้วไปดูเฉลยคำตอบกันได้เลยว่าแม่นจริงหรือไม่?
แบบ 1

ถ้าคุณเป็นคนที่ชอบเลื่อนดูฟีดข่าวหรือเล่นโทรศัพท์มือถือด้วยมือข้างเดียว แสดงว่าเป็นคนที่มีความมั่นใจสูงมาก พร้อมที่จะเสี่ยงในทุกเรื่องแต่ก็เป็นการเสี่ยงอย่างชาญฉลาด ซึ่งช่วยให้ได้ผลลัพธ์อย่างที่ต้องการ
อย่างไรก็ตาม ในเรื่องความรักความสัมพันธ์เป็นเรื่องที่คุณต้องการใช้เวลาในการตัดสินใจก่อนคิดจะเริ่มต้นความสัมพันธ์กับใคร ทำให้ในสายตาของคนอื่น คุณเป็นคนที่รักสันโดษและค่อนข้างสงวนท่าที
แบบ 2

ถ้าคุณใช้มือรองโทรศัพท์ข้างหนึ่ง และใช้นิ้วโป้งอีกข้างเลื่อนหน้าจอมือถือ แสดงว่าคุณเป็นคนฉลาด มีเหตุผล มีความรอบคอบ ไม่ว่าจะทำสิ่งใดก็จะตรึกตรองอย่างถี่ถ้วน ซึ่งการที่คุณใช้เหตุผลกับทุกเรื่องก็ทำให้คนอื่นหลอกคุณได้ยากมากเช่นกัน
แต่สำหรับเรื่องความรักกลับเป็นเรื่องที่คุณตัดสินใจอย่างรวดเร็ว และไม่มีความรอบคอบ ทำให้อาจส่งผลกระทบต่อความสัมพันธ์ของคุณได้
แบบ 3

ถ้าคุณชอบเล่นโทรศัพท์มือถือด้วยมือทั้งสองข้าง แสดงว่าคุณเป็นคนทำอะไรรวดเร็ว แต่ก็เต็มไปด้วยประสิทธิภาพ สามารถตัดสินใจอะไรได้ทันที เป็นคนที่สามารถปรับตัวได้อย่างง่ายดาย แม้ต้องเจอกับการเปลี่ยนแปลงอย่างรวดเร็วหรือสภาพแวดล้อมใหม่ ๆ แต่ก็ไม่ใช่ปัญหาสำหรับคุณ
ส่วนเรื่องความรักความสัมพันธ์ ดูเหมือนว่าคุณจะทำได้ไม่เต็มประสิทธิภาพนัก เรียกว่าค่อนข้างจะตรงกันข้ามกับบุคลิกที่บอกมาข้างต้นเลยทีเดียว ทำให้คุณไม่ค่อยได้มีเวลาใกล้ชิดกับคนที่คุณรักสักเท่าไร
แบบ 4

ถ้าคุณใช้มือรองโทรศัพท์ข้างหนึ่ง และใช้นิ้วชี้เลื่อนหน้าจอมือถือ แสดงว่าเป็นคนที่มีความคิดสร้างสรรค์ คุณมีไอเดียมากมายที่อยากจะนำไปใช้ในชีวิตและก็ทำได้ค่อนข้างดี แต่คุณมักจะชอบใช้ความคิดอยู่คนเดียวเพื่อสร้างสรรค์ผลงานต่าง ๆ ซึ่งก็มักจะประสบความสำเร็จเสียด้วย
ขณะที่เรื่องความโรแมนติกที่มีต่อคนรักนั้น คุณกลับรู้สึกเขินอาย ไม่กล้าแสดงความรู้สึกให้อีกฝ่ายรู้ จึงเป็นอุปสรรคสำคัญที่ทำให้คุณไม่กล้าสานสัมพันธ์ใหม่กับใคร