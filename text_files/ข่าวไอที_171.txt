กระแสหรือเทรนด์ของ “เซลฟี (Selfie)” มีในเมืองไทยมาพักใหญ่ๆ แล้ว เชื่อว่าเกือบทุกคนคงรู้จักและคุ้นเคยกับคำว่าเซลฟี (Selfie) เป็นอย่างดีไม่เพียงแต่วัยรุ่นแม้แต่ผู้ใหญ่เดี๋ยวนี้ก็นิยมถ่ายภาพเซลฟี (Selfie) ไม่แพ้กัน คำว่า เซลฟี (Selfie) ถูกบัญญัติขึ้นใน Dictionary Oxford ปี 2013  มีความหมายว่า A photograph that one has taken of oneself, typically one taken with a smartphone or webcam and uploaded to a social media website อธิบายเป็นภาษาไทยง่ายๆ ก็คือการถ่ายภาพตัวเองในอริยาบทต่างๆ แล้วแชร์ลงโซเชียวเน็ตเวิร์คนั่นเอง

เทรนด์เซลฟีล่าสุดที่กำลังเป็นกระแสแรงในต่างประเทศคือ “เซลฟีผ้าขนหนู” หรือการถ่ายรูปตัวเองในเวอร์ชันนุ่งผ้าขนหนู บ้างก็แทบจะมีแค่ผ้าขนหนูประกอบฉาก งานนี้อาจทำเอาคนดูเลือดกำเดาไหล หากภาพนั้นแรงมาก โดยส่วนใหญ่ก็จะติด #towelthursday กำกับรูปที่โพสต์ ไม่เชื่อลองใช้คำนี้ค้นใน Google สิจะได้เห็นภาพโชว์ขึ้นมามากมาย แต่ขอบอกว่าเทรนด์นี้อาจเป็นอันตรายสำหรับคนหุ่นไม่ดี เพราะอาจเป็นการฆ่าตัวตายแบบไม่รู้ตัวได้

กระแสของเซลฟี (Selfie) ในเมืองไทยมีมาเรื่อยๆ ตั้งแต่มีมือถือถ่ายรูปได้เข้ามาแต่ยังไม่ได้มีชื่อเรียกอย่างเป็นทางการ ในสมัยนั้นเราเองก็มักจะชอบถ่ายภาพตัวเองเล่นแล้วโพสต์ลงเว็บไซด์ยอด ฮิตอย่าง storythai และ Hi5 (สมัยนั้นกำลังเป็นที่นิยม..อิอิ)  และเมื่อมีสมาร์ทโฟนกระแสเซลฟี (Selfie)
จึงเริ่มเป็นที่นิยมมากยิ่งขึ้นเพราะสามารถถ่ายภาพตัวเองแล้วแชร์ลงเฟซบุ๊ก ทวิตเตอร์ หรืออินสตาแกรมได้ทันที  ไม่เฉพาะเมืองไทยที่เป็นที่นิยม แต่ในเมืองนอกอย่างเมืองผู้ดีประเทศอังกฤษก็เป็นที่นิยมจนถึงกับเปิดหลัก สูตรสอนถ่ายรูปตัวเองยังไงให้ดูดีเลยทีเดียว ในระยะเวลา 2-3 ปีมานี้กระแสเซลฟี (Selfie) เกิดขึ้นทั่วโลกอย่างรวดเร็ว จึงทำให้เราเห็นเทรนด์เซลฟีรูปแบบใหม่มากขึ้นเรื่อยๆ (แต่เราว่าเป็นเทรนด์ที่แปลกมากกว่า ==” )
เทรนด์แรกที่ได้ยินเลยก็คือ เซลฟีโอลิมปิก (Selfie Olympics) โดยการเซลฟี (Selfie) จะไม่ใช่เพียงการถ่ายภาพหน้าตัวเองทำตาโตแก้มป่องธรรมดาๆ อีกต่อไปเพราะเซลฟีโอลิมปิก (Selfie Olympics) นี้จะต้องเน้นกันที่ท่ายาก ท้าทาย หรือ ปะหลาดอย่างสุดขั้วจนถึงกับมีแฮชแท็กยอดฮิตใน ทวิตเตอร์ และอินสตาแกรมว่า #SelfieOlympics
ต่อมาก็ได้ยินความแปลกของเทรนด์เซลฟี (Selfie) มากขึ้นเรื่อยๆ อย่างการเซลฟี (Selfie) คู่กับขนรักแร้ตัวเองจากประเทศจีน การเซลฟี (Selfie) ภาพตัวเองส่ายหัวจากประเทศญี่ปุ่น การเซลฟี (Selfie) ที่นำสก็อตเทปมาพันให้ทั่วหน้าตัวเอง หรือที่เรียกว่า Sellotape Selfies โดนัทเซลฟี (Donut Selfie)
การถ่ายวีดีโอตัวเองแล้วหมุนไปรอบๆ เป็นวงกลมคล้ายโดนัท หรือแม้แต่การนุ่งผ้าขนหนูเซลฟี (Selfie) จากแท็ก #towelthursday (เด็กดีไม่ควรเอาอย่างนะ) เห็นได้ว่าเทรนด์เซลฟีเป็นที่นิยมอย่างมาก พวกอุปกรณ์เสริมอย่างไม้เซลฟี และเลนส์เสริมกล้องโทรศัพท์มือถือเหล่านี้ก็ขายดีตามไปด้วย
นอกจากนี้การตลาดของบริษัทหลายๆ แห่งที่จัดกิจกรรมเกี่ยวกับการเซลฟี (Selfie) เพื่อเพิ่มยอดขาย และขยายกลุ่มเป้าหมายก็ประสบความสำเร็จไปหลายบริษัทแล้ว
การถ่ายภาพเซลฟี (Selfie) หากถ่ายแต่พอดีเพียงเพื่อความบันเทิง ก็คงจะไม่มีปัญหาอะไร แต่ถ้าหากถ่ายรูปทุกอริยาบทแล้วโพสต์ลงโซเชียว หวังยอดไลค์หรือหวังแต่ให้คนชมเราอันนี้คงไม่สนุกแน่ หากไม่มีคนมาไลค์หรือมีคนมาแสดงความเห็นในเชิงลบสิ่งที่ตามมาอาจจะทำให้กลายเป็นคนที่ไม่พอใจในรูปร่างหน้าตาของตนเอง ขาดความพึงพอใจในชีวิต
ถ้าหนักหน่อยก็อาจถึงขั้นฆ่าตัวตายแบบที่มีข่าวให้เห็นกันแล้วก็มี นอกจากนี้ควรถ่ายภาพเซลฟี (Selfie) ให้ถูกกาลเทศะ ถ้าหากเราเซลฟี (Selfie) กับคนคนที่กำลังจมน้ำอันนี้ก็คงไม่เหมาะ ยิ่งในปัจจุบันสังออนไลน์เป็นสื่อที่รวดเร็วที่สุด หากมัวแต่จะโพสต์หรือแชร์โดยไม่คิดก็คงจะทำให้เกิดปัญหาต่างๆ ตามมามากมาย ฉะนั้นคิดซักนิด..แล้วชีวิตจะปลอดภัย

