ถือเป็นภาพลักษณ์ที่ดี สำหรับกรณีที่ "เจ้าเจ" ชนาธิป สรงกระสินธ์ ดาวเตะทีมชาติไทย สังกัด เอสซีจี เมืองทอง ยูไนเต็ด แสดงออกต่อผู้เล่นทีมชาติญี่ปุ่นหลังจบเกม ด้วยการยกมือไหว้ก่อนจับมือ พร้อมกล่าวขอบคุณคู่แข่งโดยแฟนบอลญี่ปุ่นรายหนึ่ง ใช้ชื่อว่า Konto ได้โพสต์คลิปการกระทำดังกล่าวของ "เจ้าเจ" ลงในทวิตเตอร์ส่วนตัว ก่อนที่จะมีแฟนชาวญี่ปุ่นอีกหลายคนเข้ามาชื่นชมถึงมารยาทอันดีงามของดาวเตะทีมชาติไทยสำหรับ ชนาธิป สรงกระสินธ์ มีกำหนดการที่จะย้ายไปค้าแข้งกับ ฮอกไกโด คอนซาโดเล่ ซัปโปโร่ สโมสรในเจลีก ญี่ปุ่น ช่วงเดือนกรกฎาคม นี้ ด้วยสัญญายืมตัว 1 ปีครึ่ง

 