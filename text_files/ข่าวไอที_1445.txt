งานเข้าพ่อค้า แม่ค้าเครื่องหิ้ว (The new iPad) ปล่อยของไม่ทันหลังจากการเปิดตัว New iPad (iPad 3) ไปเมื่อต้นเดือนนั้น ตอนนี้ของได้ทยอยถึงมือลูกค้าในหลายประเทศแล้ว (ทางทีมงาน Sanook! Hitech ก็มีเล่นกับเค้าด้วยเช่นกัน)สำหรับรายงานข่าวอัพเดทล่าสุดของ New iPad (iPad 3) รุ่นใหม่นอกจากข่าวเกี่ยวกับการเจอปัญหาใหม่ล่าสุดเรื่องของเกี่ยวกับ ปัญหาใหม่ New iPad (iPad 3) ชาร์จแบตไม่สุดแม้เลขโชว์เต็ม 100% หากต้องการชาร์จแบตฯให้เต็ม 100% คุณอาจจะต้องชาร์จนานกว่าปกติร่วมชั่วโมงเลยทีเดียว (แหล่งข่าวยืนยันเช่นนั้น)
วันนี้นั้นทางทีมงาน Macrumors ได้นำข่าวเกี่ยวกับ Apple Store สาขาถนน Fifth Avenue ในกรุงนิวยอร์ค ว่าทางพนักงานได้ตั้งแถวพิเศษขึ้นมาสำหรับรับคืนสินค้า ตามเงื่อนไขที่สามารถนำ New iPad (iPad 3) มาคืนได้ภายในกำหนดระยะเวลา 14 วันหากไม่พอใจในตัวสินค้า

พ่อค้าแม่เค้าเครื่องหิ้วเข้าแถวรอคืน New iPad
แต่ที่น่าสังเกตนั้นคือลูกค้าที่นำสินค้ามาคืนส่วนใหญ่ล้วนเป็นพ่อค้า แม่ค้า เสียเป็นส่วนใหญ่บางรายนั้นนำมาคืนถึง 30 เครื่อง อาจะสืบเนื่องมาจากการปล่อยสินค้าของแอปเปิ้ล มีการจัดระบบส่งสินค้าไปถึงลูกค้าไวขึ้น ทำให้พ่อค้าแม่ค้า เครื่องหิ้วเหล่านี้ปล่อยของออกไม่ทันนั้นเอง...
ทำให้เกิดเหตุการณ์แบบนี้ขึ้น อย่างบ้านเราก็ไม่ต้องไปหิ้วไกลถึงเมกาเหมือนสมัยก่อน สิงคโปร์, ฮ่องกง สามารถเป็นอีกตัวเลือกได้อย่างดี
พ่อค้าแม่ค้าเครื่องหิ้วบ้านเราว่าไงเอ่ย....ตามกระแสข่าวลือ 9 เมษานี้ค่ายใหญ่ๆ บ้านเราก็เตรียมพร้อมกับการเปิดตัว New iPad (iPad 3) กันแล้วนะ!!
บทความโดย: ทีมงาน Sanook! Hitech