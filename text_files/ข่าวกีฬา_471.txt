เปิดให้บริการพร้อมสำหรับ "บัวขาว วิลเลจ" สถานที่ฝึกซ้อมมวยแห่งใหม่ ในเนื้อที่กว่า 100 ไร่ ตั้งอยู่ที่อำเภอเเม่แตง จังหวัดเชียงใหม่ ห่างจากท่าอากาศยานนานาชาติเชียงใหม่ ประมาณ 50 กิโลเมตร ล่าสุดในส่วนของรีสอร์ทที่พักผ่อนได้สร้างเสร็จสมบูรณ์พร้อมให้ผู้สนใจได้เข้ามาใช้บริการ ซึ่ง มีทั้งท้องนา, ไร่สวน เรียกว่าใช้ชีวิตท่ามกลางธรรมชาติสุดๆ ภายใน บัวขาว วิลเลจ อันเป็นที่ตั้งของค่ายบัญชาเมฆ ยังเปิดให้แฟนๆ ที่สนใจในกีฬาหมัดมวย สามารถเดินทางเข้ามาฝึกซ้อมมวย และพบเจอกับ "ดำดอทคอม" บัวขาว บัญชาเมฆ กำปั้นขวัญใจมหาชนได้แบบตัวเป็นๆนอกจากนี้ทางทางรีสอร์ท ยังได้มีการเปิดให้ผู้เข้าพักได้อาศัยแบบวิถีชนบท ได้เรียนรู้วัฒนธรรมท้องถิ่น เรียนรู้ และศึกษาเกี่ยวกับชีวิตความเป็นอยู่ แบบพอเพียง ตั้งแต่ขั้นตอนการทำไร่, ทำนา และ เลี้ยงสัตว์ ซึ่งสามารถนำผัก และไข่ที่ได้จากในฟาร์มมาทำอาหารทานได้เองโดยทางรีสอร์ท มีจำนวนที่พักเปิดเริ่มต้นเพียงแค่ 10 หลังเท่านั้น มีทั้งคอร์สแบบ 7 วัน, 15 วัน และ 30 วัน สำหรับแฟนๆ ที่สนใจสามารถติดต่อสำรองที่พักได้ที่เบอร์ 096-627-5499 หรือทางอีเมล์ Buakawmail@gmail.com
