โลกโซเชียลมีเดียประโคมตำหนิสื่อช่องดัง นำเสนอข่าวมั่ว เปิดคลิปกลางรายการ เชื่อหวังดิสเครดิตนักการเมืองหนุ่มไฟแรง
(20 มี.ค.) ผู้สื่อข่าวรายงานว่า กระแสโลกโซเชียลมีเดียในช่วงเช้าวันนี้ พบว่ามีแฮชแท็ก #เนชั่นโป๊ะแตก กลายเป็นเทรนด์ฮิตติดอันดับที่ 1 ของประเทศไทยในทวิตเตอร์ โดยเป็นกระแสที่แรงต่อเนื่องมาตั้งแต่ช่วงกลางดึกที่ผ่านมา หลังจากที่สื่อช่องดังได้มีการเผยแพร่คลิปเสียง ที่อ้างว่าเป็นการสนทนาของอดีตนักการเมือง กับ นักการเมืองรุ่นใหม่ ที่ต่อรองตำแหน่งทางการเมืองกัน
โดยคลิปดังกล่าวกลายเป็นที่วิพากษ์วิจารณ์เป็นอย่างมาก เมื่อถูกนำออกอากาศผ่านทางรายการข่าวจากสถานีโทรทัศน์ชื่อดัง ผู้ประกาศระบุว่า เป็นคลิปบทสนทนาที่กำลังถูกแชร์ส่งต่อกันในโลกออนไลน์ พร้อมกับทำภาพฉากเป็นรูปเงา คล้ายกับอดีตนายกรัฐมนตรี และ นักการเมืองรุ่นใหม่ไฟแรง เพื่อใช้การประกอบการเปิดคลิปเสียงไปด้วย
แต่ปรากฏว่า หลังจากคลิปดังกล่าวถูกเผยแพร่ออกไป ทำให้ผู้คนในโซเชียลมีเดียต่างวิพากษ์วิจารณ์และวิเคราะห์ไปต่างๆ นานา โดยหลายฝ่ายคิดเห็นว่าเป็นคลิปเสียงที่ถูกตัดต่อมาผสมกัน อีกทั้งยังมีการนำคลิปบทสนทนาจริง ที่เป็นเสียงของ ทักษิณ ชินวัตร อดีตนายกรัฐมนตรี เมื่อครั้งดำรงตำแหน่งและเคยสอนคณิตศาสตร์ให้เด็กๆ มายืนยันว่า เป็นคลิปที่ถูกดัดแปลง
คลิปต้นฉบับที่เชื่อว่าถูกนำเสียงมาดัดแปลงใส่
อย่างไรก็ตาม การนำเสนอข่าวดังกล่าวทำให้ถูกวิจารณ์อย่างดุเดือด เป็นเหตุทำให้แฮชแท็ก #เนชั่นโป๊ะแตก ขึ้นติดเทรนด์อันดับที่ 1 ของประเทศอย่างรวดเร็ว มีผู้เข้ามาร่วมแสดงความคิดเห็นเป็นจำนวนมาก หลายฝ่ายมองว่านี่เป็นการนำเสนอข่าวที่ไม่มีการตรวจสอบข้อเท็จจริงและผิดพลาดอย่างมหันต์
ขณะที่บางส่วนมองว่า การเผยแพร่คลิปที่แอบอ้างในครั้งนี้ถือเป็นความต้องการดิสเครดิตทางการเมืองของนักการเมืองหนุ่มรุ่นใหม่ไฟแรงหรือไม่
ส่วนถ้าใครอยากจะฟังคลิปที่ชาวโซเชียลหลายคนลงความเห็นว่า ไม่เนียน ไปเรียนมาใหม่ ก็คลิกไปฟังกันได้ ที่นี่ เลย
>> เนชั่น “โป๊ะแตก” จริงมั๊ย? ไม่สำคัญ ดูที่ผล “กำไร-ขาดทุน” ก็แล้วกัน
>> เลือกตั้ง 2562: ธนาธรสวนสื่อดังขณะคุยสด! ผิดหวังมาตรฐานตกต่ำ แนะขอโทษผู้ชม