จะทานแกงจืดเมื่อไร ใครๆ ก็เรียกหาแต่ แกงจืดผักกาดขาว แกงจืดฟัก แต่ขอบอกว่าถ้าใครได้เคยลองทาน “แกงจืดฟักแม้ว” หรือ “มะระหวาน” แล้วล่ะก็ แค่คำเดียวก็ติดใจแน่นอน เพราะเป็นพืชตระกูลฟักที่มีความหวาน กรอบ อร่อย และราคาไม่แพงมาก นอกจากทำแกงจืดอร่อยแล้ว ยังเอามาผัด และทำได้อีกสารพัดเมนูเลยล่ะ
ฟักแม้ว หรือ มะระหวาน ไม่ได้มีดีแค่อร่อย แต่ยังเต็มไปด้วยประโยชน์มากมายที่คุณอาจไม่เคยรู้
 
8 ประโยชน์จาก “ฟักแม้ว” หรือ “มะระหวาน
1. แหล่งอาหารชั้นดีของคนที่กำลังควบคุมน้ำหนัก เพราะฟักแม้ว 100 กรัม ให้พลังงานเพียง 13 กิโลแคลอรี่เท่านั้น และยังมีเส้นใยอาหารที่ช่วยในเรื่องของการขับถ่ายอีกด้วย
2. เป็นผักที่มีรสชาติจืด หวานกรอบเล็กน้อยโดยธรรมชาติ ทำให้เหมาะกับทุกเพศ ทุกวัย
3. มีฟอสฟอรัส ที่ช่วยในการซ่อมแซมส่วนที่สึกหรอภายในร่างกาย
4. น้ำต้มฟักแม้ว หรือน้ำต้มมะระหวาน ช่วยลดความดันโลหิต และสลายนิ่วในไตได้
5. ช่วยบำรุงหัวใจ และหลอดเลือดให้แข็งแรง
6. มีวิตามินซีที่ช่วยลดอาการเลือดออกตามไรฟัน
7. มีโฟเลตสูง เหมาะกับหญิงมีครรภ์ ทานเพื่อบำรุง และช่วยเรื่องพัฒนาการของลูกน้อยตั้งแต่ในครรภ์
8. มีแคลเซียม ช่วยบำรุงกระดูก และฟัน
 
เคล็ดลับในการปรุงฟักแม้ว หรือมะระหวาน คือการปอกเปลือก และล้างยางออกให้หมด ก่อนนำไปปรุงให้สุกโดยผ่านความร้อนอย่างรวดเร็ว อย่าให้สุกเละจนเกินไป เพราะยิ่งต้ม ยิ่งผัดนาน ก็จะยิ่งเสียรสชาติ และสูญเสียคุณค่าทางสารอาหารค่ะ
 
 
ขอบคุณข้อมูลบางส่วนจาก prayod.com ภาพประกอบจาก istockphoto