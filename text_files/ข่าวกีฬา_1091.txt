ตามความคาดหมาย! ''น้องเมย์-รัชนก อินทนนท์" เอาชนะ "ยูอิ ฮาชิโมโตะ" 2 เกมสบายๆ 21-11 และ 21-10 คว้าแชมป์แบดมินตันบีซีเอ อินโดนีเซีย โอเพ่น 2015 ได้อย่างไม่ยากเย็นศึกดวลลูกขนไก่ ''บีซีเอ อินโดนีเซีย โอเพ่น 2015'' ที่กรุงจาการ์ตา ประเทศอินโดนีเซีย ชิงเงินรางวัลรวม 800,000 ดอลลาร์สหรัฐฯ (ราว 24 ล้านบาท) หญิงเดี่ยวรอบชิงชนะเลิศ ''น้องเมย์'' รัชนก อินทนนท์ มือวางอันดับ 6 ของรายการ และมืออันดับ 6 ของโลก พบกับ ยูอิ ฮาชิโมโตะ มืออันดับ 35 ของโลกจากญี่ปุ่นสำหรับทั้งคู่ก่อนหน้านี้เคยพบกันมาทั้งหมด 3 ครั้ง เป็นทาง น้องเมย์ เอาชนะไปได้ 2 ครั้งแรก แต่ครั้งล่าสุดเมื่อวันที่ 27 พฤษภาคม ที่ผ่านมา ในศึกเดอะ สตาร์ ออสเตรเลี่ยน โอเพ่น รัชนก ของเราเป็นฝ่ายแพ้ไปวันนี้ น้องเมย์ เปิดฉากเป็นฝ่ายคุมเกมได้ตั้งแต่เซ็ตแรก ขณะที่ทาง ฮาชิโมโตะ ตีพลาดเสียเองหลายครั้ง รวมไปถึงน้องเมย์วางลูกได้อย่างแม่นยำ ทำคะแนนทิ้งห่างออกไปเรื่อยๆ ก่อนจะจบเกมแรกที่ 21-11 คะแนนเกมที่สอง น้องเมย์ ยังคงทำได้ดีกว่า ถึงแม้คู่แข่งจากญี่ปุ่นจะสู้ได้ดีในช่วงต้นเกม แต่สุดท้ายก็ต้านฟอร์มที่กำลังฮอตของน้องเมย์ไม่ไหว พ่ายไปอีกที่ 21-10ทำให้จบการแข่งขัน ''น้องเมย์-รัชนก อินทนนท์" เอาชนะ ยูอิ ฮาชิโมโตะ ไปได้อย่างไม่ยากเย็น 2-0 เกม 21-11 และ 21-10 คะแนน คว้าแชมป์บีซีเอ อินโดนีเซีย โอเพ่น 2015 ไปครองสมใจแฟนลูกขนไก่ทั้งประเทศ
