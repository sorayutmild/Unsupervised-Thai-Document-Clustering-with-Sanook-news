ถ้ากล่าวถึงตลาดรถจักรยานยนต์ในปัจจุบันแล้วเราคงปฏิเสธไม่ได้ว่า มีคนจำนวนมากหันมาขับขี่รถจักรยานยนตืที่ให้ความสะดวกสบายพอตัวและคล่องแคล่วในการเดินทาง โดยเฉพาะใครที่ไปไหนมาไหนคนเดียว นับว่าเป้นทางเลือกอันชาญฉลาดไม่น้อย 
แม้ว่าจะมีรถยนต์มอเตอร์ไซค์มากมายหลายรุ่น แต่ถ้าพูดถึงสองล้อรุ่นที่นักบิดมือฉมังนิยมคงไม่พ้นตระกูล CBR จากสำนักฮอนด้า ที่จัดจำหน่ายโดย บริษัท เอ พี ฮอนด้า จำกัด และในวันนี้เป็นอีกครั้งที่เจ้าสองล้อพันธุ์สปอร์ตกลับมาสู่ตลาดพร้อมแนวทางโลกอนาคตของฮอนด้าที่มาพร้อมเครื่องยนต์หัวฉีด
New Honda CBR150R
CBR 150R ใหม่ เป็นรถมอเตอร์ไซค์ ที่ออกแบบมาให้เปี่ยมสมรรถนะและให้ความลงตัวสำหรับคนที่ชอบรถมอเตอร์ไซค์รุ่นใหญ่ ด้วยบอดี้ที่เก็บเอาภาพลักษณ์จากตระกูล Big-bike ของค่ายย่อทุกอย่างลงมาให้เหมาะกับสภาวะการใช้งานในเมือง
ใบหน้ามีการเปลี่ยนดีไซน์ใหม่เพิ่มความทันสมัยพร้อมกระจกบังลม สำหรับสิงห์นักบิดที่ชอบหมอบยามขับทางไกล ให้ความลู่ลมมากยิ่งขึ้นด้วยถังน้ำมันทรงเดียวกับบิ๊กไบค์แนบชิดเพิ่มความมั่นใจ พร้อมการเปลี่ยนแปลงดีไซน์ไฟท้ายใหม่ที่ดูลงตัวมากยิ่งขึ้นกว่าเคย ในแบบมอเตอร์ไซค์สปอร์ต
New Honda CBR150R
New Honda CBR150R
เครื่องยนต์นับว่าเป็นจุดเด่นที่สำคัญในการกลับมาครั้งนี้และ ถือเป็นการเปลี่ยนแปลงที่สำคัญกับการนำเครื่องยนต์หัวฉีดมาใส่ในสองล้อพันธุ์สปอร์ต ในขนาด 150 ซีซี ขับสนุกโดดเด่นด้วยตำแหน่งส่งกำลังที่มีให้ใช้กว่า 6 เกียร์ พร้อมปุ่มสตาร์ทมือและอัตราเร่งที่จัดจ้านใช้ได้กับกำลังอัด กระบอกสูบ11.0 :1 
ด้านการทรงตัวมั่นใจหายห่วง เพราะ CBR150R ใหม่ มาพร้อมสมรรถนะการทรงตัวที่เยี่ยมด้วย โช๊คอัพหน้าแบบ เทเลสโคปิด ในขณะที่ด้านหลังเป็นแบบโมโนโช๊คตามสไตล์มอเตอร์ไซค์สปอร์ต พร้อมระบบห้ามล้อด้านหน้าใช้ดิสก์เบรลูกสูบคู่ และด้านหลังดิสก์เบรก
New Honda CBR150R
ความหล่อมีออกจากโรงงานมาให้เลือกกัน  3 สี หลากสไตล์ ได้แก่ Sporty R.W.B (แดง-ขาว-น้ำเงิน) มาดเท่ให้อารมณ์สปอร์ต, X-Treme RED (แดง) จัดจ้าน ร้อนแรง และ Night Black (ดำ) มาดเข้ม ดุดันทุกการเคลื่อนไหว ทั้งหมดลงตัวด้วยล้อแม็กที่มาพร้อมยาง 100/80/17M ด้านหน้า ด้านหลังขนาด 130/80/17M
CBR150R ใหม่ตั้งราคาค่าตัวอยู่ที่ 75,900 บาท โดยฮอนด้ามีเป้ายอดขายที่ 10,000 คันต่อปี  และจะมีการเปิดให้ผู้ที่สนใจทดลองขับได้ที่ งาน “Big Fun Fest by Honda”ที่สนามราชมังคลากีฬาสถาน  ในวันที่ 30 ตุลาคมนี้ ในขณะที่รถจะลงสู่โชว์รูมทั่วประเทศในวันที่ 10 พฤศจิกายนศกนี้
New Honda CBR150R
New Honda CBR150R
นอกจากนี้ฮอนด้ายังมีข้อเสนอพิเศษ สำหรับคนที่รีบจับจองเป็นเจ้าของ 1,000 คันแรก รับฟรีเสื้อแจ๊กเก็ตสุดเท่ห์มูลค่า 2,000 บาท พร้อมแพคเกจค่าบริการช่วยเหลือกรณีรถเสียฉุกเฉิน และบริการช่วยเหลือทางการแพทย์ ระยะเวลา 1 ปี จาก Honda Roadside Assistance รวมถึงคอร์สเสริมทักษะการขับขี่ปลอดภัย ตามเงื่อนไขของทางบริษัทฯ
 
Sanook! Auto Comment
 
แม้หลายคนอาจจะมองว่ามันออกแนวแพงเกินไปคล้ายเจ้าตัวเล็กอย่าง KSR แต่ถ้าจะนับแล้ว CBR150R ใหม่ก็เป็นรถที่น่าสนใจสำหรับใครที่หัวใจรัก 2 ล้อพันธุ์สปอร์ต แม้มันอาจจะเป็นเพียงรถรุ่นใหญ่เหมาะสำหรับชีวิตเมือง แต่มันก็ให้ความคล่องตัวพอๆกะรถเล็กแต่แรงสะใจที่สามารถคุณทะยานได้อย่างที่คาดไม่ถึงเลยทีเดียว
 
 
 