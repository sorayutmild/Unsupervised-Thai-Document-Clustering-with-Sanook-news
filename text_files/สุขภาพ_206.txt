สมัยนี้ใครๆ ก็ทราบดีว่าหากไม่อยากเป็นโรคไต ก็อย่ากินเค็ม หรือลดอาหารรสจัด แต่หากเราดำเนินชีวิตต่อไปเรื่อยๆ กินอาหารดีบ้าง ไม่ดีบ้าง เมื่อไรล่ะที่เราจะรู้สึกตัวว่า เราอาจกำลังเข้าสู่ภาวะเสี่ยงในการเป็นโรคไต Sanook! Health ให้ข้อสังเกตกับตัวคุณว่า หากมีอาการแบบนี้ รีบไปพบแพทย์ด่วนๆ เลย
10 สัญญาณเตือนภัย “ไตวาย”1. ปวดท้องน้อยเวลาปัสสาวะ โดยมักพบเฉพาะผู้หญิง หากผู้ชายมีอาการนี้ อาจเป็นอาการของโรคนิ่วแทน2. ปัสสาวะลำบาก รู้สึกเหมือนปัสสาวะไม่สุด ต้องเบ่งแรง หรือสะดุดกลางคัน เป็นสัญญาณของการอุดตันที่ทางเดินปัสสาวะ3. ปัสสาวะบ่อยผิดปกติ ต้องลุกขึ้นมาปัสสาวะตอนกลางคืนมากกว่า 1-2 ครั้ง เนื่องจากไตทำงานไม่ปกติ ไม่สามารถดูดน้ำกลับเข้าร่างกายได้ จึงต้องขับออกบ่อยๆ4. ปัสสาวะมีเลือดผสม ปัสสาวะเป็นสีแดงอ่อนๆ หรือสีน้ำล้างเนื้อ หรืออาจมีความขุ่นมากกว่าปกติ เป็นสัญญาณของการติดเชื้อ5. ปัสสาวะมีฟอง เนื่องจากพบโปรตีนในปัสสาวะ6. หนังตา มือ เท้าบวม โดยเฉพาะหลังตื่นนอนตอนเช้า7. เหนื่อยง่าย อ่อนเพลียง่าย เนื่องจากมีปริมาณน้ำในตัวมากเกินไป และมีภาวะโลหิตจาง8. ความดันโลหิตสูง9. เลือดออกง่าย กระดูกหักง่าย เจ็บเอว ปวดหลัง เนื่องจากแคลเซียมในเลือดต่ำ10. คันตามผิวหนังหากพบอาการเหล่านี้ ไม่ว่าจะข้อเดียวหรือหลายข้อ ให้รีบพบแพทย์โดยด่วนเลยค่ะ เพราะหากพบก่อนก็จะรักษาได้ง่าย แต่หากปล่อยให้อาการหนักขึ้น อาการอาจทรุดหนักลงอย่างรวดเร็ว เพราะไตมีหน้าที่ฟอกเลือด ฟอกของเสีย หากร่างกายเต็มไปด้วยของเสีย คราวนี้แม้แต่ปาฏิหาริย์ก็อาจช่วยอะไรคุณไม่ได้นะคะ