"โม อมีนา" ตอบกลับเบาๆ แต่แอบเจ็บ เมื่อโดนด่า "ทุเรศ" หลังโพสต์ภาพเปลือยท่อนล่าง โปรเจ็กต์วันเกิดอายุ 35 เจ้าตัวแจงเป็นความสุขและตัวตนที่สื่อสารออกมาทางภาพถ่าย
เข้าสู่วัย 35 แบบแซ่บซี๊ดสุดๆ สำหรับนักแสดงสาว โม-อมีนา พินิจ ที่วันคล้ายวันเกิดปีนี้เจ้าตัวจัดเต็มผุดโปรเจ็กต์ร้อนแรงถ่ายภาพสุดเซ็กซี่โพสต์ลงโซเชียล พร้อมกับแฮชแท็ก #amenabirthdayproject แต่ละภาพแต่ละเซ็ทบอกเลยว่าทำให้คนดูตาค้าง ร้องว้าวกันยกใหญ่ แต่ก็มิวายมีคนเข้ามาวิจารณ์เธอแรงๆ ทำให้โมต้องเข้ามาตอบเรื่องนี้
โดยเรื่องนี้เกิดขึ้นหลังสาว โม อมีนา โพสต์ภาพสวยสุดเซ็กซี่เปลือยท่อนล่าง ลงในอินสตาแกรม @mo_amena ท่ามกลางแฟนๆ ที่เข้าคอมเมนต์ความร้อนแร็งของเธอ แต่ก็มีคนเข้ามาแสดงความคิดเห็นต่อภาพที่เธอโพสต์ด้วยจข้อความสั้นๆ แต่ค่อนข้างแรงว่า "ทุเรศมาก" 
ซึ่งก็มีหลายคนเข้าไปตอบคอมเมนต์นี้ รวมทั้ง สาวโม เองก็ได้เข้าไปตอบด้วยความใจเย็นว่า "เข้าใจสภาพจิตใจคุณดีค่ะ ไม่เป็นไรน๊า กินยาๆ"  มาพร้อใกับอีโมติคอนปรบมือ และต่อด้วยโพสต์เกี่ยวกับการที่คนไม่เข้าใจจุดประสงค์ที่โมโพสต์เซ็ทภาพเหล่านี้ และมองว่าเป็นสิ่งที่ไม่เหมาะสม ซึ่งบางคนก็ได้กดรีพอร์ตโพสต์ของเธอด้วย
"2 รูปนี้ อมีนาได้เห็นการแจ้งเตือนจาก Instagram ว่ามีการถูกกด report และระบบได้ลบออกไป..ซึ่ง..! ฝากถึงคนที่กดนะคะ หรืออาจจะเกิดจากอะไรก็ตามนะคะว่า..ผลงานที่โมลงนี้เกิดจาก #amenabirthdayproject ซึ่งมันคือวันเกิดโม และ เป็นความสุขของโม เป็นตัวตนของโมที่โมสื่อสารออกมาทางภาพถ่าย และ ทำเป็นของขวัญให้กับทุกคน.อย่างไรก็ตาม โมก็จะลงผลงานต่อไปค่ะเพื่อให้ทุกคนได้เห็น และ ให้ credit กับทีมงานทุกคนที่เค้าตั้งใจและช่วยโมทำผลงานชิ้นนี้ค่ะฝากถึงใครก็ตามที่คอมเมนท์ในด้านลบ และ ลามก อนาจาร นะคะ…โมไม่รู้สึก หรือ คล้อยตามไปกับพวกคุณค่ะ พวกคุณไม่สามารถทำอะไรโมได้แน่นอน. เพราะโมตั้งใจทำ project นี้จริงๆจากหัวใจ และมันคือการทำงานที่ผ่านมาของโมทั้งหมด 19 ปีค่ะ."
ขณะที่แฟนๆ พากันเข้ามาแสดงความคิดเห็นมากมาย 
