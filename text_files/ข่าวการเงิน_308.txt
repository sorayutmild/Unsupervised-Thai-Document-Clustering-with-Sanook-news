วิธีลงทะเบียนกู้เงินออมสิน คนละ 10,000 บาท ในสินเชื่อสู้ภัยโควิด-19 ผ่านแอปฯ MyMo แบบเข้าใจง่าย พร้อมการทำสัญญา และตรวจสอบสถานะการขออนุมัติ
ธนาคารออมสิน เปิดให้ประชาชนที่ได้รับผลกระทบจากไวรัสโควิด-19 สามารถลงทะเบียนเพื่อขอรับสิทธิกู้สินเชื่อสู้ภัยโควิด-19 ผ่านแอปพลิเคชั่น MyMo เมื่อวันที่ 26 พ.ค. ที่ผ่านมา โดยเพิ่มขั้นตอนการจองคิวเพื่อขอรับสิทธิเข้าไปลงทะเบียน ป้องกันระบบขัดข้อง

ออมสินเปิดลงทะเบียนกู้เงิน 10,000 บาท ผ่านแอปฯ MyMo อีกครั้ง เริ่ม 4 โมงเย็นวันนี้

โดยผู้ที่ได้จองคิวแล้วจะต้องลงทะเบียนตามวันเวลาที่กำหนดด้วย ซึ่งธนาคารจะกำหนดโควตาให้ขอกู้ได้วันละ 100,000 ราย โดยขั้นตอนหรือวิธีการลงทะเบียนเพื่อขอกู้เงินในสินเชื่อสู้ภัยโควิด-19 มีรายละเอียดดังนี้
ขั้นตอนสมัครสินเชื่อสู้ภัย COVID-19 ของธนาคารออมสิน
ผู้ที่ต้องการขอสินเชื่อจะต้องลงทะเบียนจองสิทธิ สมัครสินเชื่อสู้ภัยโควิด-ผ่าน แอปพลิเคชั่น MyMo ก่อน ถึงจะทำการ login เข้า MyMo เพื่อสมัครสินเชื่อสู้ภัยโควิด-19 ในวันและเวลาที่ได้รับแจ้ง ผู้ที่ได้รับสิทธิในช่วงวันเวลาดังกล่าวเท่านั้นจึงจะเห็นเมนูสมัครสินเชื่อ
การเข้าสู่เมนู "มาตรการสินเชื่อสู้ภัยโควิด-19" มี 2 วิธี ดังนี้
วิธีที่ 1 (เมนูจะแสดงในช่วงเวลาที่ได้คิวตามที่จองสิทธิ)

1. เข้าสู่ระบบ MyMo กด Banner “มาตรการสินเชื่อสู้ภัย COVID-19”

2. อ่านรายละเอียดมาตรการ จากนั้น กด “สมัครสินเชื่อ”
วิธีที่ 2 (เมนูจะแสดงในช่วงเวลาที่ได้คิวตามที่จองสิทธิ)

1. เข้าสู่ระบบ MyMo เลือกเมนู “บัญชี”

2. กดเมนู “ผลิตภัณฑ์และบริการ” เลือก “มาตรการสินเชื่อสู้ภัย COVID-19”
วิธีขออนุมัติมาตรการสินเชื่อสู้ภัยโควิด-19

3. อ่านรายละเอียดสินเชื่อ จากนั้น กดปุ่ม “สมัคร”

4. กรอกเลขหลังบัตรประชาชน

5. กด “ถัดไป”

6. ตรวจสอบข้อมูลส่วนตัว จากนั้น กด “ยืนยัน”

7. กด “ยืนยันข้อมูลถูกต้อง”

8. อ่านรายละเอียดสินเชื่อที่คุณจะได้รับและกด “ถัดไป”

9. อ่านข้อกำหนดและเงื่อนไข กดเครื่องหมายถูก “ข้าพเจ้าอ่านและยอมรับเงื่อนไขของสัญญา” และกด “ยอมรับ”

10. เลื่อนหน้าจออ่านเงื่อนไขความยินยอมในการเปิดเผยข้อมูล กด “ยินยอม” หากยินดีตกลงให้ความยินยอมเปิดเผยข้อมูล

11. กด “ยอมรับ”

12. กด “ถัดไป” เพื่อขอรับรหัส OTP

13. ระบบกำลังส่งรหัส OTP ไปยังเบอร์โทรศัพท์ที่ได้ลงทะเบียนไว้ เมื่อรับรหัสยืนยันทาง SMS กรอกรหัสที่ได้รับภายใน 2 นาที จากนั้นกด “ถัดไป”

14. กด “ยืนยัน” รายละเอียดการยินยอมในการเปิดเผยข้อมูลสามารถ Save เก็บไว้ในคลังภาพได้ โดยกดเครื่องหมายคล้ายรูปแชร์ออก

15. สถานะอยู่ระหว่างการพิจารณาสินเชื่อ
สำหรับขั้นตอนการทำสัญญาหลังจากได้รับการอนุมัติการสมัครมาตรการสินเชื่อสู้ภัยโควิด-19

1. กด “ถัดไป” เพื่อดำเนินการทำสัญญา (จะต้องทำภายใน 7 วัน)

2. อ่านข้อกำหนดและเงื่อนไข กดถูกต้อง “ข้าพเจ้าอ่านและยอมรับเงื่อนไขของสัญญา” และกด “ยอมรับ”

3. กรอกรหัสผ่าน MyMo เพื่อยืนยันสัญญาเงินกู้

4. กด “ถัดไป” เพื่อรับรหัส OTP

5. กรอกรหัส OTP และกด “ถัดไป”

6. แสดงผลการสมัครสินเชื่อสำเร็จ กด “เสร็จสิ้น” โดยเงินกู้จะโอนเข้าบัญชีภายใน 3 วัน
สถานะการขออนุมัติสมัครมาตรการสินเชื่อสู้ภัย COVID-19

อยู่ในระหว่างธนาคารพิจารณาสินเชื่อธนาคารจะแจ้งผลผ่าน MyMo และ SMS ภายใน 3 วัน กรุณากลับเข้ามาที่เมนูนี้เพื่อดำเนินการต่อ

ไม่ได้รับอนุมัติสินเชื่อเนื่องจากไม่ผ่านเกณฑ์ที่ธนาคารกำหนดหากมีข้อสงสัยให้ติดต่อ 1143

ได้รับการอนุมัติสินเชื่อ จากนั้นกด “ถัดไป” เพื่อดำเนินการทำสัญญา (จะต้องทำภายใน 7 วัน)