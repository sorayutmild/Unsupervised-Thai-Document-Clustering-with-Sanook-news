ควงแขนเข้าสู่ประตูวิวาห์อีกคู่ สำหรับหนุ่มหล่อ สงกรานต์ เตชะณรงค์ ถือฤกษ์ดี 06.09 น. ยกขบวนขันหมากไปทำพิธีสู่ขอ นางเอกสาวคนสวย แอฟ ทักษอร ในพิธีหมั้นเมื่อช่วงเช้าที่ผ่านมา ท่ามกลางบรรยากาศสุดโรแมนซ์ กลางขุนเขา ณ ลานโบนันซ่า เขาใหญ่ อ. ปากช่อง จ. นครราชสีมา
โดยภายในงานแต่ง ประกอบด้วยพิธีหมั้นและรดน้ำสังข์ "แอฟ ทักษอร" สวมใส่ชุดไทยร่วมสมัย ขณะที่ "สงกรานต์" สวมชุดเครื่องแบบข้าราชการสีขาวเต็มยศ มีเพื่อนพ้องทั้งฝ่ายเจ้าบ่าวและเจ้าสาว ร่วมพิธีกันอย่างคับคั่ง โดยฝ่ายเจ้าบ่าวได้หอบสินสอดไม่เปิดเผยรายละเอียด พร้อมกับสวมแหวนประจำตระกูล "เตชะณรงค์" ให้เจ้าสาวที่นิ้วนางข้างซ้าย ทำเอาเจ้าบ่าวออกอกาการปลาบปลื้มจนกลั้นน้ำตาเอาไว้ไม่อยู่
สำหรับพิธีมงคลครั้งนี้ ได้จัดขึ้นอย่างเป็นส่วนตัว มีเพียงเครือญาติ บุคคลในครอบครัว และเพื่อนพ้องคนสนิทของทั้งสองฝ่ายที่ได้รับเชิญ สื่อมวลชนไม่ได้รับอนุญาตให้เข้าไปทำข่าวแต่อย่างใด ซึ่งภายหลังเสร็จพิธีหมั้นและรดน้ำสังข์จะจัดเลี้ยงฉลองสมรสและจัดเลี้ยงแขกผู้ใหญ่และคนสนิทที่โรงแรมโบนันซ่า ก่อนที่ทั้งคู่จะจัดพิธีเลี้ยงฉลองมงคลสมรสอย่างยิ่งใหญ่อีกครั้ง ในวันที่ 4 พฤษภาคม 2555 ที่ โรงแรมแมนดาริน โอเรียนเต็ล
ขอบคุณภาพจาก อินสตาแกรม หมวดบีม , คุณ @yuuhuu_lanla คุณ @Uuhlala
บรรยากาศงานแต่งแอฟ สงกรานต์ ช่วงบ่าย 
ภาพพรีเวดดิ้ง งานแต่งแอฟ-สงกรานต์
ภาพแรก พรีเวดดิ้ง งานแต่งแอฟ-สงกรานต์ หรูหรา 