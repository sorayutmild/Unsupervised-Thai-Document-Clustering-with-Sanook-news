บรรยากาศยังคงเต็มไปด้วยความเศร้าโศก สำหรับพิธีพระราชทานเพลิงศพ พลอากาศตรี ณรงค์ เตมีรักษ์ คุณพ่อของนางเอกสาวชื่อดัง แต้ว-ณฐพร เตมีรักษ์ ที่จัดขึ้น ณ วัดพระศรีมหาธาตุวรมหาวิหาร (บางเขน)
เมื่อเวลาประมาณ 14.30 น. ของวันนี้ (13 ก.ค.) แต้ว ณฐพร พร้อมคุณแม่ พี่สาว ญาติๆ และเพื่อนพ้องในวงการบันเทิง ต่างร่วมเดินทางมาร่วมแสดงความอาลัยให้กับการจากไปของคุณพ่อณรงค์เป็นครั้งสุด เช่นเดียวกันกับ ไฮโซณัย-ประณัย พรประภา ก็เป็นอีกหนึ่งคนที่มาร่วมพิธีในครั้งนี้เช่นกัน และในช่วงที่ แต้ว ณฐพร ถือพานทองซึ่งมีชุดเครื่องแบบของคุณพ่อวางอยู่ด้านบน เดินเวียนเมรุ ก็ได้ปรากฏให้เห็นภาพของ ไฮโซณัย ร่วมในขบวนพิธีอีกด้วย
โดยตลอดระยะเวลา 8 วัน ที่ผ่านมา ที่มีพิธีการสวดพระอภิธรรมคุณพ่อณรงค์ ก็มักจะมีภาพของไฮโซณัยคอยอยู่เคียงข้าง ช่วยเหลือด้านการประสานงานต่างๆ พร้อมทั้งให้กำลังใจสมาชิกครอบครัว เตมีรักษ์ อยู่เสมอ
ทีมข่าวบันเทิง sanook.com แสดงความเสียใจกับครอบครัว เตมีรักษ์ ไว้ ณ ที่นี้ด้วยนะคะ


"แต้ว ณฐพร" ส่งคุณพ่อครั้งสุดท้าย พระราชทานเพลิงศพคุณพ่อณรงค์ เตมีรักษ์
"ไฮโซณัย" เผยภาพ "แต้ว ณฐพร" เริ่มกลับมายิ้มได้ หลังเผชิญเรื่องเศร้า สูญเสียคุณพ่อ
"ไฮโซณัย" ร่วมพิธีรดน้ำศพ "คุณพ่อณรงค์" พ่อนางเอกสาว "แต้ว ณฐพร"
