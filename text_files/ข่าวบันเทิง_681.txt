ทำเอาโซเชียลฮือฮามาแล้ว เมื่อแม่ค้าแซ่บหลายร้านที่หันมาใส่เสื้อแหวกอกไร้กระดุมเป็นการกระตุ้นยอดขาย จนโด่งดังและเป็นที่พูดถึง และสำหรับแฟชั่นสุดแซ่บนี้ที่เห็นเหล่าดาราสวยๆ หยิบมาใส่จนเป็นเทรนด์ฮิตกันไปทั่ว แถมยังมีมาให้เห็นกันเรื่อยๆ เรียกยอดไลก์ได้ทุกคน และวันนี้เราก็ได้รวบรวมว่ามีดาราสาวคนไหนที่ใส่แฟชั่นสุดเซ็กซี่กันบ้าง มีทั้งภาพนิ่งและคลิป แต่ละคนบอกเลยว่าทำเอาอินสตาแกรมเดือดไปเลย แซ่บทุกคนจริงๆ 
ไอษ์ อภิษฎา
ต๊าชไม่ไหวก็ต้องสาวสวยหุ่นดีอย่าง ไอซ์ อภิษฎา ที่เป็นคนแรกๆ ที่หยิบแฟชั่นเสื้อแหวกอก ไร้กระดุมมาใส่ แถมยังโดดเด่นมากเพราะไอซ์เลือกเสื้อสีแดงเห็นสะดุดตามาแต่ไกล และไม่มีหมกเม็ดเพราะว่าไอซ์โพสต์รูปชุดนี้ให้ดูกันแบบจุใจหลายช็อตมาก เสื้อแขนยาวหยิบมาแมทกับกางเกงขายาวลายทาง ยิ่งดูสวยแซ่บหุ่นดีไปอีก ละสายตาจากไอซ์ชุดนี้ไม่ได้จริงๆ ปังมาก
ดิว อริสรา 

ยืนหนึ่งเรื่องความสวยสายเซ็กซี่อยู่แล้ว สำหรับนางร้ายหน้าเป๊ะหุ่นปั๊วะอย่าง ดิว อริสรา แฟชั่นเสื้อไร้กระดุมก็ไมพลาดแน่นอน ถึงจะมาโพสต์ช้าแต่ว่าปังสุดๆ แฟนๆ เห็นแล้วชมไม่ขาดปากว่าสวยมาก ดิว อริสรา เลือกเสื้อแขนยาวสีดำแหวกอกมาใส่ยิ่งดูเซ็กซี่แบบลึกลับไปอีก เรียกว่าแตกต่างจากหลายคนที่เลือกเสื้อสีสันมาใส่ แถมยังมีภาพซูมให้เห็นชัดๆ กับช็อตเห็นกลางอกที่โชว์ผิวสวยขาวเนียน แซ่บไม่ไหวได้ไลก์ไปรัวๆ 
คิมเบอร์ลี่

คิมเบอร์ลี่ เจ้าตัวออกมาโพสต์โชว์นาฬิกาลงอินสตาแกรม แต่บอกเลยว่างานนี้ทำเอาหลายคนคงไม่ได้มองที่แขนของคิมเบอร์ลี่ เพราะลุคสุดเซ็กซี่ของคิมเบอร์ลี่ที่มากับเสื้อแหวกอกสีแดงแอบเซ็กซี่ไม่เบาบวกกับลุคผมไดร์ตรงทาปากสีแดงเข้ากันไปอีก บอกเลยว่าแย่งซีนนาฬิกาสุดๆ นานๆ จะเห็นคิมเบอร์ลี่มาในลุคเซ็กซี่แบบนี้ บอกเลยว่าไม่ธรรมดา ไม่รู้ว่าหนุ่มหมากจะกดไลก์หรือถือไม้เรียวรอนะจ๊ะเพราะว่าแซ่บเวอร์
ปันปัน สุทัตตา

ทำเอาชาวเน็ตแทบลืมมองหน้าสวยๆ ของ ปันปัน สุทัตตา ไปเลย กับเสื้อแฟชั่นสุดแซ่บแหวกอกสีส้มที่ปันปันหยิบมาใส่ แถมยังโพสต์ทั้งรูปและคลิปลงอินสตาแกรม บอกเลยว่าแต่ละช็อตจึ้งไปเลย เพราะผิวๆ ของปันปันที่เห็นกันแบบเต็มตา ลุคนี้ของปันปันบอกเลยว่ายิ่งทำให้ปันปันดูเป็นสาวแซ่บแบบเต็มตัวไปเลย จัดมาอีกแฟนๆ ชมกันทุกคนเลยว่าปันปันงานดีแซ่บมาก
มิน พีชญา
ตั้งแต่โสดแล้วบอกเลยว่ายิ่งได้เห็นลุคแซ่บๆ ของ นางเอกสาว มิน พีชญา มากขึ้น และก็ไม่พลาดที่มิน จะตามแฟชั่นสุดฮิตมาในชุดเซ็กซี่ที่หลายคนฮิตกับเสื้อแขนยาวแหวกอกสีเขียว ไม่เฉพาะหนุ่มๆ หรือชาวเน็ตที่เห็นเป็นต้องทัก เพราะมินบอกว่าแม่ยังทักกับแคปชั่นว่า “แม่ทักว่าทำไมใส่เสื้อไม่ติดกระดุม #แฟชั่นนนนแม่” เสียดายว่ายังไม่เห็นแบบเต็มตาไม่อย่างนั้นอินสตาแกรมจะเดือดกว่านี้ไปอีก
กวาง วรรณปิยะ

ส่องความแซ่บมาแบบข้ามประเทศกันเลย สำหรับสาวหุ่นดีอย่าง กวาง วรรณปิยะ กับทริปไปเที่ยวสัมผัสลมหนาวที่อเมริกา เรียกว่าปังทุกชุดทุกลุคจริงๆ และหนึ่งในนั้นก็มีแฟชั่นเสื้อไร้กระดุม ที่แหวกอกจนหลายคนเห็นแล้วถึงกับหนาวแทนกวาง เพราะท่อนบนกับเสื้อสุดเซ็กซี่สีม่วงแหวกให้เห็นหน้าอกหน้าใจกันหลายมุมมากทั้งยืนทั้งนั่ง บวกกับกระโปรงสั้นสีชมพูส่เข้าชุดบวกความแซ่บไปอีกหลายระดับไปเลย 
ดาว พิมพ์ทอง

ส้มหยุดไปเลยกับโพสต์ของนางร้ายหุ่นเป๊ะอย่าง ดาว พิมพ์ทอง ที่เปิดมาด้วยภาพนิ่งใส่เสื้อแขนยาวสีส้มแหวกอก ที่ถึงกับบอกว่า "แม่รูดไม้มะยมรอแล้วค่ะ" เซ็กซี่ไม่ไหวเพราะเสื้อที่ใส่โชว์ผิวเนียนๆ แต่แค่นั้นยังแซ่บไม่พอ กับโพสต์ต่อมาที่ดาวโพสต์เป็นคลิปวิดีโอกับความเป็นเด็กดื้อระหว่างอยู่บ้านกับออกนอกบ้าน เกินต้านจริงๆ ทำเอาแทบลืมมองหน้าไปเลยคลิปนี้ของ ดาว พิมพ์ทอง 
 
