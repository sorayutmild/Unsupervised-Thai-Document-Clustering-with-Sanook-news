การเข้าทำงานที่กระทรวงกลาโหมเป็นวันแรกเมื่อวานนี้ (30 ก.ค.) ของ พล.อ.ประยุทธ์ จันทร์โอชา นายกรัฐมนตรี กลายเป็นเรื่องที่ถูกจับตามอง โดยเฉพาะในช่วงที่ใกล้การ ตรวจหวยงวด 1 ส.ค. เช่นนี้ เนื่องจากมีการรายงานว่า ฤกษ์ที่ พล.อ.ประยุทธ์ ทำพิธีสักการะศาลหลักเมือง และเข้ากระทรวงกลาโหม ก็เป็นฤกษ์ที่ดีสุดๆ อีกด้วย
เผยเวลาบวงสรวง-เข้ากระทรวง
นางสาววาสนา นาน่วม ผู้สื่อข่าวสายทหารชื่อดัง โพสต์เฟซบุ๊กวันนี้ (31 ก.ค.) เล่าว่า พล.อ.ประยุทธ์ เริ่มทำพิธีบวงสรวงศาลหลักเมือง เมื่อเวลา 07.33 น. จากนั้นจึงเดินเข้ากระทรวงกลาโหมเมื่อเวลา 07.45 น.
"นายทหารชั้นผู้ใหญ่บางคน บอกเลยว่า เห็นดวงไฟแสงสีฟ้า ตกลงมา ขณะทำพิธี บวงสรวง ทั้งที่ศาลหลักเมือง ที่นายกฯมาถึงตอน 07.33 น. และ ศาลเจ้าพ่อหอกลองในกลาโหม
แถมเป็นเช้าตรู่ที่มีลมเอื่อยๆเย็นๆ แต่มีแดดแรงกล้า ตั้งแต่ยังเช้า โดยเฉพาะเวลา 07.45 น. ที่ บิ๊กตู่ ย่างเหยียบเข้ากลาโหม หลังจากไหว้ศาลหลักเมืองแล้ว" นางสาววาสนา โพสต์
เมฆก่อตัวเป็นนาคปรก
ไม่ใช่แค่นั้น ระหว่างการเข้าสู่กระทรวง ก็เกิดปรากฏการณ์ทางธรรมสุด คือ เมฆก่อตัวเป็นรูปพญานาค 5 ตัว คล้ายกับนาคปรก เหตุการณ์นี้ทำให้ทีมงานของ พล.อ.ประยุทธ์ ประหลาดใจกันอย่างมาก เพราะนาคปรกมีลักษณะคล้ายกับปางพระพุทธรูปประจำตัวผู้เกิดวันเสาร์ ซึ่งเป็นวันที่ พล.อ.ประยุทธ์ เกิด อีกด้วย
