ดูเหมือนว่า ณ เวลานี้ สำหรับสมาชิกทุกคนในครอบครัวไดเรนดัล กำลังใจเป็นสิ่งที่สำคัญที่สุด เพราะหลังจากที่นักแสดงหนุ่มชื่อดัง ปีเตอร์ คอร์ป ไดเรนดัล ได้แจ้งข่าวการจากไปอย่างไม่มีวันกลับของ ไมเคิล คอร์ป ไดเรนเดล น้องชายแท้ๆ ที่เสียชีวิตอันเนื่องมาจากโรคมะเร็งในกระเพาะอาหาร หลังเข้ารับการรักษาตัวในโรงพยาบาลเป็นระยะเวลาเกือบ 2 เดือน
ล่าสุด เมื่อเวลา 16.30 น. วันนี้ (25 พ.ย. 62) ณ ศาลา 26 วัดธาตุทอง สิงหเสนี สมาชิกครอบครัวไดเรนดัล ได้จัดพิธีรดน้ำศพตามประเพณีและสวดพระอภิธรรมเป็นคืนแรก ท่ามกลางบรรยากาศที่เต็มไปด้วยความโศกเศร้าของแขกที่มาร่วมอาลัยกันจนล้นศาลา
ในขณะที่ พลอย พลอยพรรณ อดีตภรรยาของ ปีเตอร์ คอร์ป ไดเรนดัล ก็ได้จับมือลูกชายสองคน น้องพูม่า และ น้องแพนเตอร์ มาร่วมไว้อาลัยคุณอาเช่นกัน
โดย ปีเตอร์ เมื่อเห็นว่าลูกชายทั้งสองเดินทางมาถึง ก็ตรงเข้าไปโอบกอดลูกพร้อมกับน้ำตาที่พรั่งพรูออกมาแบบสุดกลั้น ก่อนที่จะพูดคุยกับอดีตภรรยาและมอบกำลังใจให้แก่กันในช่วงเวลาแห่งความสูญเสีย
พลอย อดีตภรรยาเคียงข้างให้กำลังใจ
สำหรับพิธีสวดพระอภิธรรมศพของ ไมเคิล คอร์ป ไดเรนเดล จะมีตั้งแต่คืนวันที่ 25 พฤศจิกายน ไปจนถึงวันที่ 1 ธันวาคม รวมทั้งสิ้นเป็นระยะเวลากว่า 7 คืน และหลังจากนั้นในเวลา 17.00 น. ของวันที่ 2 ธันวาคม ทางครอบครัวจึงจะนำร่างของไมเคิลเข้าสู่พิธีฌาปนกิจเป็นลำดับถัดไป

>> "ปีเตอร์ คอร์ป" สุดเศร้า มะเร็งกระเพาะอาหารพรากชีวิตน้องชาย "ไมเคิล" ไปอย่างไม่มีวันกลับ
>>"ปีเตอร์ คอร์ป" และ 6 ผลงานเพลงที่ทำให้เขากลายเป็นหนุ่มฮอตขวัญใจสาวๆ