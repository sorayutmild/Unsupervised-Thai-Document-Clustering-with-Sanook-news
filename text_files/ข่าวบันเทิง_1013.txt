
ในที่สุดบ้านหลังใหม่ของ ดีเจเพชรจ้า ก็ตกแต่งเสร็จเป็นที่เรียบร้อยแล้ว และวันนี้ (30 มิ.ย.) ก็ได้ฤกษ์ดี เข้าอยู่เป็นวันแรก งานนี้ไม่พลาดที่จะควงหวานใจ และเป็นว่าที่ภรรยาในอนาคต นิวเคลียร์ หรรษา มาสำรวจบ้านหลังใหม่ซึ่งจะใช้เป็นเรือนหออยู่ด้วยกัน
ต้องบอกว่าบ้านสวยสมราคาหลักร้อยล้านบาท เพราะน่าอยู่มากๆ ทุกมุมของบ้านตกแต่งหรูหรา สะอาดตา พื้นที่หน้าบ้านกว้างขวาง มีสระว่ายน้ำ ที่จอดรถที่วันนี้เพชรจ้าจอดเรียงไว้หลายคัน และยังมีพื้นที่รับแขก โดยเฉพาะห้องรับประทานอาหาร ที่นิวเคลียร์บอกว่าเตรียมพร้อมจะชวนเพื่อนๆ มาถล่ม จัดปาร์ตี้แน่ๆ
เรียกว่าชีวิตดี๊ดีจริงๆ ค่ะคู่นี้ นิวเคลียร์ เพชรจ้า 
รูปภาพจากอินสตาแกรม @ djpetjah, newclear_hansa