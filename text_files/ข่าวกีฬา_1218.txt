การแข่งขันวอลเลย์บอลหญิงรอบคัดเลือก โอลิมปิก 2016 ที่กรุงโตเกียว ประเทศญี่ปุ่น เพื่อคัดเอา 4 ทีม จาก 8 ทีมไปแข่งรอบสุดท้ายที่ประเทศบราซิล ช่วงเดือนสิงหาคมนี้ญี่ปุ่น เจ้าถิ่น ทีมอันดับ 5 ของโลก ลงสนามนัดที่หก พบกับ อิตาลี ทีมอันดับ 8 ของโลกผลการแข่งขันปรากฏว่า ทีมวอลเลย์บอลสาวแดนปลาดิบ เป็นฝ่ายพ่ายไป 2-3 เซต 25-23, 25-27, 25-27, 25-21 และ 9-15ทำให้ ญี่ปุ่น การันตีการเข้ารอบแน่นอนแล้ว แม้เกมสุดท้ายที่จะลงสนามเป็นคู่สุดท้ายพบกับ เนเธอร์แลนด์ หากพวกเขาพลาดท่าแพ้ ก็ยังเป็นทีมอันดับ 4 ที่ดีที่สุด (นับเฉพาะทีมจากเอเชีย)
ขณะที่ ทีมชาติไทย หมดสิทธิ์ผ่านเข้ารอบสุดท้ายเป็นที่แน่นอนแล้ว แม้จะเหลือการแข่งขันอีกหนึ่งเกมในมือก็ตาม ซึ่งลูกยางสาวไทยจะลงสนามนัดสุดท้ายพบ ทีมชาติเปรู อันดับ 21 ของโลก ในวันพรุ่งนี้ เวลาประเทศไทย 10.55 น. ช่องเวิร์คพ้อยท์ทีวี ถ่ายทอดสดเหมือนเดิม