แม้ต้องกล่าวตามตรงว่าบ้านเรากับประเทศอินเดียออกจะไกลกัน แต่ด้วยความเป็นทวีปเอเชียเหมือนกัน ทำให้ค่ายรถยนต์หลายเจ้าเลือกที่จะเปิดตลาดที่อินเดีย ก่อนภูมิภาคตะวันออกเฉียงใต้ เนื่องจากประเทศอินเดียมีประชากรมาก ซึ่งหมายถึงกำลังซื้อที่มากกว่านั่น เอง 
อาจจะเป็นข่าวกันมาสักพักแล้วสำหรับโครงการ Eco Car ของค่ายรถยนต์ Honda ที่กำลังนับวันถอยหลังเปิดตัว หลังในกลุ่มนี้ นิสสัน ที่จับเคน ธีรเดช มาเป็นพรีเซนเตอร์ สามารถครองความเป็นจ้าวตลาดได้อย่างไม่ยากเย็นนั้น ล่าสุด ก็มีภาพชุดใหม่จากเว็บไซต์ทางฝั่นอินเดียที่ระบุว่า นี่เป็นภาพการออกแบบล่าสุดของ Honda Brio รถนั่งขนาดเล็กในระดับ A-Segment ที่มีความเป็นไปได้สูงว่า มันจะเป็นรถรุ่นใหม่ โดยเฉพาะอย่างยิ่งในกลุ่ม Eco Car ที่บ้านเราหลายคนกำลังให้ความสนใจ

แม้จนถึงขณะนี้ยังไม่มีรายละเอียดของ Honda Brio ออกมามากนัก นอกจากมีข่าววงในหลุดออกมาจากแดนภารตะว่าอาจจะมีการเปิดตัวที่อินเดียในปีหน้า โดยรถรุ่นนี้จะมาพร้อมเครื่องยนต์ขนาด 1.2 ลิตร 4 สูบแถวเรียง ที่หยิบยืมจาก Honda Jazz ส่วนฟังชั่นอื่นๆคงต้องรอติดตามกันต่อไป
Honda Brio
อย่างไรก็ดีจากภาพที่ได้มาล่าสุด เราจะพบว่ารถรุ่นเป็นส่วนผสมที่ลงตัวระหว่าง honda Jazz กับ Honda Freed ที่มีขายอยู่ในบ้านเรา ส่วนความความหวังในเรื่องตัวถังนั้น ทางเราคาดว่า มันจะมีขนาดใกล้เคียงตามกำหนดของรถอีโคคาร์ ที่สามารถประมาณการได้ในขนาดเดียวกับ March 
 
ข้อมูลและภาพจาก motorbeam 
Sanook Auto comment 
 
น่าจะเรียกว่าได้เวลาสักทีกระมังกับตัวเล็กลำล่าสุดของค่าย ฮอนด้า ที่เดิมทีมีกำหนดจากค่ายนี้ว่าจะเปิดตัวในงาน Motorshow ปีหน้า
ถ้าเราคาดการณ์ถูกต้อง Honda Brio นี่แหละ คือ Eco Car รุ่นใหม่ที่จะมาจองหัวใจคนชอบค่ายฮอนด้า และในขณะที่นิสสันนำห่างไปเรื่อยๆนั้น บรรดาค่ายยักษ์ใหญ่กHนั่งกัดฟันกรอดๆ รอเอาคืนอยู่เช่นกัน