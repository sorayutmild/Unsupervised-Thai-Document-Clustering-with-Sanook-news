sportbible.com เว็บไซต์กีฬาชื่อดังเปิดเผยเรื่องราวของ "แดนนี่ เมาน์เทน" อดีตนักฟุตบอลดาวรุ่งชาวอังกฤษ กับชีวิตที่พลิกผันกลายเป็นนักแสดงภาพยนตร์ผู้ใหญ่ระดับแถวหน้าในปัจจุบันเมาน์เทน ปฏิเสธทีมดังอย่าง เชลซี, เวสต์แฮม ยูไนเต็ด และ ท็อตแน่ม ฮอตสเปอร์ โดยเลือกเข้าสังกัดอะคาเดมีของ เซาธ์แฮมป์ตัน ตอนอายุ 9 ขวบ ก่อนจะได้รับบาดเจ็บหนักที่หัวเข่าตอนอายุ 16 ปี และนั่นเป็นจุดเปลี่ยนที่ทำให้เขาต้องเลิกเล่นฟุตบอลตามความฝันไปอย่างน่าเศร้าอย่างไรก็ดี เมื่ออายุได้ 19 ปี แฟนสาวที่เมาน์เทนคบอยู่ในตอนนั้นมีอาชีพเป็นนางแบบเซ็กซี่ ได้แนะนำให้เขาลองไปออดิชั่นบทนักแสดงภาพยนตร์สำหรับผู้ใหญ่ ก่อนเจ้าตัวจะผ่านฉลุยด้วยรูปร่างหน้าตาและ "อาวุธ" ที่ไม่ธรรมดา จนทำให้ได้เริ่มต้นท่องยุทธภพในวงการหนังโป๊นับตั้งแต่นั้นเป็นต้นมา "ตอนที่ผมบอกกับแม่ว่าจะทำมาหากินอาชีพนี้ แม่ผมช็อกเลยนะ แต่พอเราได้เปิดอกคุยกันท่านก็คลายกังวล แล้วบอกให้ผมลุยไปเลยเจ้าลูกชาย!" เมาน์เทน ผู้เป็นแฟนบอลแมนเชสเตอร์ ยูไนเต็ด รำลึกความหลังสำหรับชีวิตในการเป็นนักแสดงหนังโป๊ของเมาน์เทนรุ่งโรจน์อย่างมาก จนเจ้าตัวติด 10 อันดับแรกของนักแสดงรายได้สูงที่สุดในวงการ และเป็นอันดับ 1 ในบรรดานักแสดงสัญชาติอังกฤษด้วย จากผลงานเกือบ 600 เรื่อง ฟันค่าตัวไปมากกว่า 1 ล้านปอนด์ (ประมาณ 46 ล้านบาท) เลยทีเดียว"แน่นอน ผมก็เหมือนเด็กผู้ชายทั่วไป ฝันอยากจะเป็นนักฟุตบอลดัง โชคร้ายที่ผมไม่เคยได้ยิงประตูให้ทีมชาติอังกฤษตามความฝัน แต่ผมก็โชคดีที่ประสบความสำเร็จในด้านอื่น""ผมได้รู้จักคนดังมากมาย ทั้งดาราและนักฟุตบอล ผมได้กินอาหารดีๆ และผมมีบ้านหลังใหญ่ให้ซุกหัวนอนเพราะอาชีพนี้" นักแสดงวัย 37 ปีทิ้งท้าย
