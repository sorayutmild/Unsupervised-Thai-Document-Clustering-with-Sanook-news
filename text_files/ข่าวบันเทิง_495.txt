เรียกว่าสถานการณ์บ้านเมืองกำลังอยู่ในความตึงเครียดอยู่ไม่น้อยหลังมีการออกมาชุมนุมของประชาชนจำนวนมากเป็นเวลาติดต่อกัน โดยในส่วนของคนบันเทิงนั้นก็มีหลายคนที่ออกมาแสดงจุดยืนในความคิดเห็นของตัวเอง
ล่าสุด นักแสดง-พิธีกร ชื่อดัง ซูโม่กิ๊ก-เกียรติ กิจเจริญ ก็ได้ออกมาโพสต์ข้อความในพื้นที่โซเชียลของตัวเองถึงเรื่องราวดังกล่าว
โดย ซูโม่กิ๊ก ได้โพสต์ข้อความลงในเฟซบุ๊ก Kiat Kitcharoen ว่า "เงียบ ไม่ได้แปลว่า-ูไม่รู้สึกนะ" และปิดท้ายด้วยการติดแฮชแท็กว่า #เกิดในรัชกาลที่9
โพสต์ของ ซูโม่ กิ๊ก
หลังจากนั้นได้มีชาวโซเชียลจำนวนมาก เข้าไปแสดงความคิดเห็นทั้งเห็นด้วยกับสิ่งที่ซูโม่กิ๊กโพสต์และไม่เห็นด้วย รวมทั้งโต้เถียงกันผ่านช่องคอมเมนต์ในเฟซบุ๊ก จนทำเอาเฟซบุ๊กของป๋ากิ๊กนั้นร้อนฉ่าเลยทีเดียว
