     อย่างที่ทราบกันดีว่าทุกวันนี้ Facebook เพิ่มอำนวยความสะดวกกับคนที่ใช้งานและต้องการแสดง Video ให้เล่นทันที ซึ่งคนส่วนใหญ่ดูแล้วว่ามันดี น่าใช้แต่ความจริงมันจะมาพร้อมกับ ค่าใช้จ่ายที่มากเกินไป หรือเรียกว่า 3G หมดใช้ต่อไม่ได้นั่นเอง แล้วเราสามารถปิดมันได้หรือไม่ คำตอบคือ ปิดได้ครับ ซึ่งครั้งนี้ทีมงาน Sanook! Hitech รวมวิธีปิดการเล่นวีดีโออัตโนมัติใน Apps Facebook มาฝากกัน
ใน iOS

     เริ่มจากกด More เลื่อมด้านล่างจนสุด จากนั้นให้กด Setting แล้วเลือกไปที่ Account Setting

     เลือกไปที่ Video and Photos (วีดีโอ และ ภาพ)

     จากนั้นกดคำว่า Auto Play แล้วให้เปลี่ยนเป็น On WiFi Connections Only หรือถ้าไม่ต้องการเล่นเองเลยให้เลือกเป็น Never Auto Play Videos จากนั้นวีดีโอก็จะไม่สามารถเล่นได้เองผ่าน 3G หรือผ่านการกดของคุณแล้วล่ะครับ
ใน Android

     การเริ่มต้นคล้ายกัน ให้กด More ที่เป็นรูป 3 ขีดแนวนอน เลื่อนหาคำว่า App Settings(การตั้งค่า แอพ)

     เลือก Videos Play Automaticalls (วีดีโอจะเริ่มเล่นโดยอัตโนมัติ)

     จากนั้นเปลี่ยนการตั้งค่าจาก On เป็นอย่างอื่นเช่น WiFi Only (WiFi เท่านั้น) หรือจะเป็น ปิด ไปเลยอันนี้ก็ขึ้นอยู่กับความต้องการในการใช้งานนะครับ

     แม้ว่าจะปิดการเล่นวีดีโออัตโนมัติใน Apps Facebook อาจจะยังสามารถ Content ด้านวีดีโอให้เล่นทันที แต่มันก็จะเป็นอีกวิธีที่สามารถประหยัดข้อมูล 3G ได้อย่างมากมาย และเชื่อว่าหลายคนที่ 3G หมดส่วนหนึ่งเพราะ Auto Play ของ Facebook เป็นอันดับต้น ๆ ล่ะครับ เรียกว่าเป็นการตัดไฟแต่ต้นลมเลยก็ว่าได้