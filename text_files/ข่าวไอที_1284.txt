รวมภาพแคปชั่นข้อความฉาว จากแอพพลิเคชั่นดังปี 2556
ก่อนหน้านี้ทางทีมงาน ทีมข่าว Sanook! News ได้ทำการรวบรวมภาพหลุดแห่งปี 2556 ออกมาแล้ว วันนี้ทางทีมงาน Sanook! Hitech เลยขอรวมรวมประเด็นร้อน วาทะเด็ดของเหล่าคนดังที่มีภาพแคปชั่นข้อความ รักๆ ใคร่ๆ เสียวๆ หลุดออกมาฉาววงการในปี 2556 มาฝากกันครับ
เรียกว่าแต่ละข่าวฉาวสะเทือนวงการเลยทีเดียวมาดูกันครับว่าตลอดช่วงหนึ่งปีที่ผ่านมานั้น มีตัวพ่อ ตัวแม่ของวงการคนไหนตกเป็นข่าวกันบ้าง? เริ่มกันที่หลุดแรกกัน
หลุดข้อความแชทระหว่างหมาก ปริญ - คิมเบอร์ลี่ หวานเวอร์ หลุดออกมาอีกระลอกสำหรับข้อความแชทระหว่างนางเอกสาว "คิม คิมเบอร์ลี่ แอน เทียมศิริ" และพระเอกหนุ่ม "หมาก ปริญ สุภารัตน์" ที่ทำเอาหลายคนที่ได้เห็นต่างตั้งคำถามว่าการพูดคุยอย่างนี้เป็นแค่การพูด คุยระหว่างเพื่อนจริง ๆ หรือ และก็คงไม่มีใครรู้ความจริงดีเท่าคนสองคนอย่าง หมาก-คิม

ภาพแคปชั่นข้อความหวานระหว่างคู่จิ้น หมาก และ คิม หลุดว่อนเน็ต ชวนให้สงสัยถึงความสัมพันธ์ของคู่นี้ว่าตกลงเป็นแฟนจริงหรือไม่ หลังจากนั้นทั้ง หมาก และ คิม ได้ออกมาตอบโต้ว่าเป็นการคุยกันธรรมดาด้วยความสนิทกันแบบพี่น้อง แต่สุดท้ายคาดว่าภาพดังกล่าวทำเอาความรักของ คิม และ เจ็ท ณัฐพงษ์ สั่นสะเทือนจนถึงขั้นเลิกกันในที่สุด ความสัมพันธ์ของ หมาก และ คิม ถูกจับตาอีกครั้งว่าจะลงเอยอย่างไร
ซึ่งถึงแม้ล่าสุดฝั่งนางเอกสาวจะออกมาพูดแล้วว่าข้อความที่ พูดคุยในไลน์ ระหว่างเธอกับหมากนั้น เป็นการพูดคุยกันในแบบของเพื่อน และเธอก็ไม่ได้มีสัมพันธ์เกินเลยกับพระเอกหนุ่มแม้แต่น้อย ทั้งหมดนั้นคือการออกมาแก้ข่าวของทั้งสองพระนาง แต่อัพเดทล่าสุดนั้นทางฝั่งนางเอกสาวคิม เบอร์ลี่ นั้นได้แยกทางจากคนรักเป็นที่เรียบร้อย
คนในวงการบันเทิงที่ตกเป็นข่าวฉาว จากภาพแคปชั่นข้อความคือ หนุ่มอาร์ต-พศุตม์ - พลอย ทำให้หนุ่ม อาร์ต-พศุตม์  กลายมาเป็นดาราที่ฉาวที่สุดอีกคนหนึ่ง เมื่ออาร์ต พศุตม์ บานแย้ม ถูกบุคคลปริศนาที่ใช้ชื่อน้องพลอย ออกมาแฉว่าถูกอาร์ต ชวนขึ้นคอนโด จนเป็นข่าวฉาวกระจายไปทั่วประเทศขนาดนี้ ซึ่งสถานะตอนนั้นทางด้านชีวิตรัก อาร์ต พศุตม์ เปิดตัวชัดเจนว่าคบหาอยู่กับนางเอกช่องเดียวกัน น้ำฝน พัชรินทร์ จัดกระบวนพล มานานถึง 5 ปี


อัพเดทล่าสุดนั้น อาร์ต พศุฒม์ ออกมายอมรับว่าตอนนี้ไม่ได้คุยกับน้ำฝน มาเกือบเดือนแล้ว แต่ไม่ใช่เพราะสาวประเภท2 ที่ชื่อน้องพลอยนะจ๊ะ
หลุดตามานั้นเป็นข้อความหลุดของ ใหม่-ดาวิกา กับ หล่อเทพ โดม-ปกรณ์ ลัม ที่เกิดมีข้อความหลุดออกมาในช่วงระหว่างเป็น คู่พระคู่นางจากละครดังตะวันทอแสงผ่านโปรแกรมแชตโปรแกรมหนึ่งมาเผยแพร่ ซึ่งดูแล้วอาจจะเป็นชนวนทำให้กัสจังต้องบอกเลิกโดม ปกรณ์ ลัม เพราะบทสนทนาครั้งนี้มีหลายประโยคที่ทิ่มแทงใจเหลือเกิน เช่น I miss you

เอาตามความจริงนะ โปรแกรมแชทเนี่ยมันก็เป็นโปรแกรมแชทส่วนตัว ไม่ใช่ใครๆจะเข้ากด cap หน้าจอมาได้แบบง่ายๆ แล้วดูจากหลักฐานที่เห็นกันว่อนเน็ตเนี่ยเหมือน cap มาจากหน้าจอโทรศัพท์ด้วย แล้วโดมก็ยอมรับแล้วว่าเป็นเรื่องจริง ลองคิดสิว่าใครเล่นโทรศัพท์โดมได้


ถ้าไม่ใช่....... คนเคยๆ ไม่งั้นคงไม่ล้วงความลับส่วนตัวได้แบบง่ายๆ ขนาดนี้ น่าจะใช่คนเดียวกับที่เราคิดไหมนะ
เคน ภูมิพงษ์ แอบคุยเสียว นางแบบสาวแพตตี้ เรียกได้ว่าฉาวถี่!! "เคน ภูภูมิ" เจอสาวเจอสาวแฉอีกรอบกับภาพแคปชั่นข้อความแอบคุยเสียว "แพทตี้" หลังจาก นางแบบสาว "แพทตี้" แคปภาพจากโปรแกรมแชทชื่อดังแจกนักข่าว

หลังจากนั้นพระเอกหนุ่มก็ออกมาแก้ข่าว พร้อมยังคงยืนยันคำตอบเดิมว่า "ไม่เคยคุยกันเกินเพื่อน" และเรื่องนี้ก็เงียบไป......แต่ที่แน่ๆ นั้นพระเอกหนุ่มของเราก็ได้ฉายาจากสัมคมออนไลน์ "เคน ภูภูมิ ทีนไอดอลสุดฮอต" ไปครอง
น้องสาว กระแตว่อน! แฉ “ซี“ ภาพแคปบทสนทนาผ่านโปรแกรมไลน์ซึ่งอ้างว่าเป็นของ "กระต่าย" น้องสาวของสาว "กระแต" โดนปล่อยออกมาให้ว่อนโซเซี่ยลมีเดีย ซึ่งข้อความดังกล่าวนั้น ผู้ที่อ้างตนว่าเป็นน้องสาวของกระแต ได้ตอบคำถามของบุคคลหนึ่ง ที่ถามถึงความสัมพันธ์ของ "ซี" และ "กระแต" ว่า "ซีจีบกระแตจริง"

หลุดแชท "ฟลุค" จีบ "กระต่าย แม็กซิม" ชวนขึ้นคอนโด ไม่รู้จะเรียกว่าคราวซวยหรือทำตัวเอง ทั้งที่ก็มีแฟนเป็นตัวเป็นตนอยู่แล้ว แต่หนุ่ม "ฟลุค เกริกพล มัสยวานิช" ก็ยังหว่านเสน่ห์และชวนนางแบบสาวเซ็กซี่ "กระต่าย ทรรศิกา ยุติมิตร" Miss Maxim 2013 ให้มาหาถึงคอนโด

เรื่องราวมาเกิดเพราะมีคนปล่อยภาพแค็ปชั่นข้อความสนทนาระหว่างหนุ่มฟลุค กับนางแบบสาวออกมาให้ว่อนโลกอินเทอร์เน็ต เนื้อหาในข้อความแชทระหว่างคนทั้งคู่นั้นอ่านแล้วมองได้ในทางเดียวคือ หนุ่มฟลุคกำลังวาดลวดลายจีบและขอให้สาวกระต่ายมาหาตัวเอง แถมยังใช้คำเรียกฝ่ายหญิงว่าที่รักอีกด้วย คู่ของหนุ่มฟลุค ดูจะเป็นอะไรที่โชคดีในปี 2556 เพราะตอนนี้นั้น "ลี นาตาลี เจียรวนนท์" ยังคงเพิ่มความหวานอย่างต่อเนื่องนั้นเอง กระแสอะไรก็ไม่สามารถมาทำลายได้จริงๆ
แตงโม แชต Line อ้อนแต๊งแฟนเก่า ขอคืนดี มีข้อความคุยกันระหว่างสาว แตงโม  ภัทรธิดา กับอดีตคนรักอย่าง แต็งค์ หลุดออกมานั้นก็ทำให้เหล่าแฟนคลับที่แอนตี้แตงโมกับโตโน่คิดว่าอาจจะมี สะเทือนกันบ้าง  แต่ก็ไม่มีผลอะไรเพราะทั้งคู่ยังรักกันดีนะจ๊ะ  แต่ล่าสุดก็ยังมีหลุดออกมาอีกมีข้อความประมาณว่าแตงโมขอโทษแต็งค์ที่คบกับโตโน่ "ขอโทษที่เราเปิดโอกาสให้คนที่ขยันมากๆ เข้ามาในชีวิต ขอโทษจริงๆ"  เห็นแบบนี้แล้วโตโน่จะหึงไหมนะ????

หวานแหววเชียว!!
อัพเดทตอนนี้นั้น เป็นอย่างที่เรารู้กันว่านางเอกสาวแตงโม นั้นได้หมั้นกับนักร้องหนุ่ม โตโน่ อย่างเป็นทางการจนเป็นข่าวช็อควงการบันเทิงไทยและแสลงใจเหล่าแฟนคลับไปเป็นที่เรียบร้อยแล้ว
บอย ปกรณ์ คุยกับสาว ภาพหลุดกับน้ำตาลูกผู้ชายของ บอย ปกรณ์ หลังเจ้าตัวโดนแบลคเมล์จากมือมืดด้วยการปล่อยภาพหลับในห้องนอนกับสาวโชว์ นิ้วเท้าปริศนา แถมด้วยข้อความสนทนาผ่านทางโปรแกรมแชทสุดหวานออกมา และ กลายเป็นเรื่องใหญ่โตเมื่อ บอย ตั้งโต๊ะแถลงข่าวขอโทษที่ทำเรื่องไม่เหมาะสมทั้งน้ำตา งานนี้คนบันเทิงและแฟนคลับส่งกำลังใจให้ บอย เป็นกระบุง พร้อมกับตั้งคำถามว่าเรื่องธรรมดาของผู้ชายนี่เป็นความผิดใช่ไหม?

ชาว pantip ได้สืบเสาะจนเจอรูปแม่นางผู้ที่เป็นคนแชทไลน์ กับพระเอกหนุ่ม บอย หลุดออกมา แบบเห็นหน้ากันจะๆ แล้ว ก็ถูกวิจารณ์ถึงเรื่องนี้กันอย่างสนุกปาก ทอล์คออฟเดอะทาวน์มากที่สุด เรียกได้ว่ากลบข่าวการเมืองที่กำลังร้อนให้เย็นลงไปได้ชั่วระยะเวลาหนึ่ง!!
เรียกได้ว่าสำหรับปี 2556 นั้นมีเหล่าคนดังมากมายที่เจอพิษส่งของเทคโนโลยี อย่างเต็มๆ หลายคนที่เกือบดับก็มี อย่าว่าแต่โปรแกรมแชทเลย ไม่ว่าจะเป็น Facebook หรือ Instagram ก็มีโดนเหมือนกัน........เพราะฉะนั้นห้ามลืมครับ ทุกอย่างมีข้อดีและข้อเสียเสมอ เล่นอย่างมีสติ
