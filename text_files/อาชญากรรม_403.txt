ภาพวงจรปิดเผย 2 คนร้ายขี่จยย.ตามประกบ "เอ็กซ์ จักรกฤษณ์" รู้ตัวซิ่งเปอร์เช่หนี แต่ไม่รอด
ผู้สื่อข่าวรายงานว่า (21 ต.ค.) จากกรณีนายจักรกฤษณ์ พณิชย์ผาติกรรม อดีตนักแม่นปืนทีมชาติไทย ที่ถูกยิงเสียชีวิต ขณะขับรถรถยนต์ปอร์เช่ รุ่น Boxster สีดำ ทะเบียน ชส 2223 กรุงเทพมหานคร เมื่อหัวค่ำวันที่ 19 ตุลาคม ที่ผ่านมานั้น
พ.ต.อ.สุคุณ พรหมายน รรท.ผบก.น.3 กล่าวว่า ภายในที่ประชุมได้มีการสรุปแนวทางเพื่อสอบสวนในประเด็นต่างๆ เกี่ยวกับผู้ตาย ได้แก่ ทั้งเรื่องความขัดแย้งภายในครอบครัว ความขัดแย้งเรื่องเกี่ยวกับการยิงปืน ความขัดแย้งเรื่องการขายพระ และประเด็นเรื่องเกี่ยวกับชู้สาว ซึ่งยังอยู่ระหว่างการตรวจสอบข้อเท็จจริง ส่วนการตรวจสอบภาพจากกล้องวงจรปิด ขณะนี้ได้มาแล้วบ้างบางส่วน แต่สามารถระบุได้ว่า คนร้าย 2 คน ใส่หมวกกันน็อกเต็มใบ ได้ขับขี่รถจยย. จากการตรวจสอบคาดว่าน่าจะรถจยย.ของผู้หญิง คล้ายยี่ห้อฮอนด้า รุ่นสกู๊ปปี้ ไอ ทั้งนี้ ต้องรอผลสรุปจากการตรวจสอบที่ชัดเจนจากฝ่ายสืบสวนอีกครั้ง
ทั้งนี้ การตรวจสอบภาพจากกล้องวงจรปิดพบว่า คนร้ายทั้ง 2 คน มีลักษณะคล้ายมือปืนรับจ้างอาชีพ ซึ่งได้ขับขี่รถจยย. ตามประกบผู้ตายมากระทั่งผู้ตายรู้ตัวจึงได้ขับรถยนต์หลบหนีอย่างรวดเร็ว แต่เนื่องเป็นบริเวณปากซอย คนร้ายจึงอาศัยจังหวะเลี้ยวรถของผู้ตายดักยิง แล้วขับรถจยย.หลบหนีไปทางถ.รามคำแหง แยกมิสทีน
คลิกอ่าน >>> ประวัติ เอ็กซ์ จักรกฤษณ์ โลดโผน ยิ่งกว่านิยาย
คลิกอ่าน >>> อาลัย "เอ็กซ์" จักรกฤษณ์ นักแม่นปืนเบอร์1ตลอดกาล