แม้กาลเวลาจะผ่านมาแล้วกว่า 10 ปี แต่ชื่อของ "ซูเปอร์บอล" ภราดร ศรีชาพันธุ์ อดีตนักเทนนิสขวัญใจชาวไทย ยังคงกลายเป็นที่กล่าวถึงของแฟนกีฬาชาวไทยเสมอมา นั่นก็เพราะจนถึงปัจจุบันยังไม่มีนักหวดลูกสักหลาดชาวไทยรายใดที่ก้าวขึ้นไปประสบความสำเร็จได้เท่ากับที่เจ้าตัวเคยทำได้สำหรับ ภราดร เริ่มต้นการเทิร์นโปรเมื่อปี 1997 ก่อนสามารถคว้าแชมป์ระดับเอทีพีทัวร์ได้ถึง 5 ครั้ง จนก้าวขึ้นไปเป็นมืออันดับที่ 9 ของโลกในปี 2003 ซึ่งถือเป็นตำแหน่งที่สูงที่สุดที่เคยมีนักกีฬาชาวไทยสามารถก้าวถึง นอกจากนี้ยังได้รับการยกย่องว่าเป็นนักเทนนิสมือหนึ่งของเอเชียในยุคนั้นขณะที่ผลงานในนามทีมชาติก็จัดว่าไม่ธรรมดา คว้าเหรียญทองในระดับซีเกมส์ (2 สมัย) และเอเชียนเกมส์ (1 สมัย) มาครองได้ทั้งสองรายการ นอกจากเจ้าตัวยังได้รับเกียรติให้เป็นตัวแทนประเทศไทยถือธงชาติในพิธีเปิดการแข่งขันกีฬาโอลิมปิก เกมส์ 2004 ที่เอเธนส์ ประเทศกรีซอย่างไรก็ตามด้วยอาการบาดเจ็บเรื้อรังทำให้เจ้าตัวตัดสินใจประกาศอำลาคอร์ทในรายการ พีทีที ไทยแลนด์ โอเพ่น เมื่อปี 2010 ก่อนหันไปเล่นกีฬากอล์ฟอยู่พักหนึ่งจนสามารถเทิร์นโปรได้สำเร็จ แต่กับปัจจุบันในวัย 42 ปี ภราดร ศรีชาพันธุ์ ผันตัวมาเปิดธุรกิจ สนามเทนนิส ศรีชาพันธุ์, บ่อตกปลาศรีชาพันธุ์ และ ซุปเปอร์บอลรีสอร์ท ซึ่งทั้งหมดตั้งอยู่ที่จังหวัดขอนแก่นส่วนเรื่องครอบครัว ปัจจุบันเจ้าตัวพบรักครั้งใหม่กับ น้องป๊อป ภรรยาสาวนอกวงการที่เข้ามาเติมเต็มชีวิตให้กับเจ้าตัว แถมมีบุตรด้วยกันหนึ่งคนคือ น้องเฌอลีน สาวน้อยสุดน่ารักวัย 3 ขวบ ที่ทำเอาคุณพ่อบอลหนีบไปไหนมาไหนด้วยเสมอ เห็นภาพครอบครัวของเจ้าบอลแล้วบอกเลยมันช่างอบอุ่นเสียจริงๆ

 