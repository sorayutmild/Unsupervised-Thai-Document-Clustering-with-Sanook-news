หลังจากนางเอกสาวเจ้าของฉายา ฝีปากไร้ตะกร้อ "แตงโม ภัทรธิดา" สร้างประเด็นดราม่าชั่วข้ามคืนไว้ด้วยการโพสต์ข้อความขอโทษและแนะนำ "ผู้ดูแลศิลปิน" ของค่ายดัง ซึ่งทำหน้าที่ดูแล "โตโน่ ภาคิน" ในงานอีเว้นท์งานหนึ่ง จนบรรดาแฟนคลับและเพื่อนดาราที่พบเห็นบางกลุ่มเกิดความรู้สึกไม่พอใจในการกระทำของเธอ พร้อมใจกันโพสต์ข้อความ, ภาพถ่าย รวมถึงแฮชแท็กคำว่า #PRAY FOR NI_OMO กันอย่างต่อเนื่องในโลกโซเชียล...
ซึ่งล่าสุดก็ได้มีกระแสข่าวลืออกมาอีกว่า ณ ตอนนี้ความสัมพันธ์หวานชื่นของทั้งคู่เริ่มส่อแววสั่นคลอนอีกครั้ง เมื่อสาว "แตงโม ภัทรธิดา" เปลี่ยนรูปถ่ายประจำตัวในอินสตาแกรมจากที่เคยเป็นรูปคู่แฟนหนุ่ม "โตโน่ ภาคิน" ให้กลายเป็นรูปก้านไม้ขีดที่ถูกไฟไหม้ไปทีละน้อย นอกจากนี้แล้วหลายคนยังจับสังเกตุอีกด้วยว่าสถานะการติดตามของทั้งคู่ในอินสตาแกรมก็ไม่เหมือนเดิมแล้วด้วย
และขณะที่ข้อความในอินสตาแกรมของทั้งคู่ก็เช่นเดียวกัน เพราะเมื่อกลางดึกที่ผ่านมา โตโน่ ได้โพสต์ข้อความระบายความรู้สึกถึงมุมมองความรักของตนเองให้แฟน ๆ ได้อ่านโดยข้อความดังกล่าวนั้นมีเนื้อหาว่า...
"ความรักนั้น ต้องอดทนนานและมีใจปรานี ความรักไม่อิจฉา ไม่อวดตัว ไม่หยิ่งผยอง ไม่หยาบคาย ไม่เห็นแก่ตัว ไม่ฉุนเฉียว ไม่ช่างจดจำความผิด ไม่ชื่นชมยินดีในความอธรรม แต่ชื่นชมยินดีในความจริง ความรักทนได้ทุกอย่าง เชื่ออยู่เสมอ มีความหวังและความทรหดอดทนอยู่เสมอ"
ส่วนทางด้านสาว แตงโม เองก็ได้เขียนข้อความพูดถึงเรื่องความรักผ่านลงอินสตาแกรมของเธอเช่นเดียวกัน และถึงแม้ในตอนท้ายเจ้าตัวจะลงสัญลักษณ์แสดงให้เห็นว่าเป็นเพียงบทเพลง แต่ข้อความดังกล่าวก็ทำให้แฟน ๆ อดคิดถึงความสัมพันธ์ของทั้งคู่ไม่ได้อยู่ดี...
"คําบางคําก็อาจที่จะสื่อสารด้วยคําพูดหนึ่ง แต่คําคํานึงเปลี่ยนแปลงอะไรๆ ได้ตั้งมากมาย ก็เพราะทุกสิ่งที่เอ่ยมาสะท้อนความจริงของใจ อย่ามาใช้คำบางคำเพื่อนเปลี่ยนแปลงอะไร เมื่อสิ่งต่าง ๆ ได้กลืนหายไป พร้อมใจที่สุดไปกับคำพูดของเธอ แต่ว่าคำบางคำได้เปลี่ยนคนบางคน ที่ต้องทุกข์ต้องทนต้องเจ็บซ้ำเท่าไหร่ ทบทวนดูก่อนดีดี ก่อนเธอจะพูดออกไป อีกครั้ง"
เรียกได้ว่าตอนนี้ข้อความที่ทั้งคู่โพสต์นั้นสร้างความสงสัยให้กับบรรดาแฟนคลับเป็นอย่างมากว่าสรุปแล้ว สถานะหัวใจของทั้งคู่สิ้นสุดลงแล้วหรือไม่ และดูเหมือนว่าถ้าผลที่ออกมาคือ สิ้นสุดลงจริง ๆ เราคงมีโอกาสได้เห็นฝ่ายใดฝ่ายหนึ่งดิ้นทุรนทุรายเพราะความรักอย่างที่เคยพูดอย่างแน่นอน....