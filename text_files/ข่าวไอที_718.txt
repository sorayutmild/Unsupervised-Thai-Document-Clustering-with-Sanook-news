        Samsung ออกโปรโมท Galaxy รุ่นใหม่ให้ผู้ใช้งานที่มี iPhone อยู่ สามารถลงทะเบียนรับมือถือ Galaxy รุ่นใหม่ ไปทดลองใช้ฟรี 1 เดือน แคมเปญดังกล่าวเฉพาะผู้ใช้งานที่อยู่ในสหรัฐอเมริกาเท่านั้น แต่น่าสนใจอย่างไร มาดูกัน

        ผู้ใช้ iPhone สามารถเข้าไปลงทะเบียนผ่านหน้าเว็บไซต์ Special Samsung ซึ่ง ต้องเข้าเบราว์เซอร์บน iPhone เท่านั้นจึงจะสามารถลงทะเบียนได้ จากนั้นก็เลือกรุ่นที่ต้องการรับมาทดลองใช้ฟรี 1 เดือน ได้แก่ Galaxy S6 Edge, Galaxy S6 Edge+ และ Galaxy Note5 ส่วน Galaxy S6 ตามรายงานบอกว่าไม่พบในหน้าลงทะเบียน แต่มีชื่ออยู่ในแคมเปญนี้

        เลือกรุ่นที่ต้องการได้แล้ว ก็กรอกข้อมูลส่วนตัว และกรอกเลขที่บัตรเครดิตด้วย เพื่อเป็นตัวค้ำประกันว่าจะนำมาเครื่องมาคืนภายใน 30 วัน และมีการทดสอบหักเงินในบัตรจำนวน $1 ถ้าหากไม่นำเครื่องมาคืนหลังจากครบให้ทดลองใช้งาน 30 วันก็จะถูกหักเงินเต็มจำนวนเท่ากับราคาเครื่อง!
        ตามรายงานพบว่า Samsung ไม่ได้ดึงเงินเต็มจำนวนไว้ จึงทำให้เกิดความสงสัยว่า หากผู้ใช้งานไม่นำมาเครื่องมาคืน แล้วเงินในบัตรก็ไม่สามารถหักได้ จะเป็นอย่างไรต่อไป ^^
ที่มา : 9to5mac
สนับสนุนเนื้อหา: www.iphone-droid.net