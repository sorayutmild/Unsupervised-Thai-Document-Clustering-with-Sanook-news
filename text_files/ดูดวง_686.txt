วันเกิดสามารถบอกระดับความเจ้าชู้ได้ เพราะดวงชะตาของคนที่เกิดแต่ละวันย่อมมีความแตกต่างกัน ทั้งในเรื่องของนิสัยพื้นฐาน บุคลิกลักษณะรวมถึงการแสดงออกในเรื่องของความรัก แม่นแค่ไหนมาดูกันค่ะ
ทำนายความเจ้าชู้จากวันเกิด
วันอาทิตย์
คนเกิดวันอาทิตย์ พื้นฐานนิสัยเป็นคนกล้าเสี่ยง กล้าได้กล้าเสีย คิดเร็ว ใจร้อน เรื่องความเจ้าชู้ก็จัดอยู่ในระดับค่อนข้างเจ้าชู้ ก็เพราะความเป็นคนเจ้าเสน่ห์ สดใสร่าเริง สนุกสนาน มักทำให้คนอื่นประทับใจอยู่เสมอดังนั้นดวงความรักจะเด่น มักพบรักอยู่เสมอ
เรียกว่าได้ว่าตกหลุมรักบ่อยๆ เห็นใครก็ชอบ เจอใครก็ถูกใจ อารมณ์เจ้าชู้ประมาณว่าส่งยิ้มให้นะแต่ไม่ได้หวังอะไร เพราะคนวันอาทิตย์ถ้าคบใครอยู่แล้วก็คบอยู่คนเดียวและใช้เวลาในการศึกษาดูใจกันอยู่นาน จึงจะตกลงคบกันอย่างลึกซึ้ง เป็นคนโรแมนติก ใส่ใจคนรักเสมอต้นเสมอปลาย เวลาอยู่ใกล้คนรักทำตัวคล้ายกับแมว คลอเคลียตลอดเวลา ดังนั้นความสัมพันธ์แบบฉาบฉวยไม่ใช่ความรักของคนวันอาทิตย์แน่นอน
วันจันทร์
พื้นฐานนิสัยของคนเกิดวันจันทร์ เป็นคนอ่อนโยน ฉลาด ไหวพริบดี มีศิลปะในการพูดช่างเจรจา สามารถทำให้คนรอบข้างเคลิ้มไปกับคำพูดที่แสนอ่อนโยน จึงเป็นที่มาของการโปรยเสน่ห์ ด้วยการใช้คำพูดทำให้คนลุ่มหลง จัดเป็นคนเช้าชู้เงียบ
เมื่อมีความรักมักแสดงความดื้อรั้นออกมาบ่อยๆ ด้วยความเป็นคนเอาแต่ใจตัวเองจึงต้องการให้คนรักเอาใจอยู่เสมอ คนที่เอาชนะใจคนเกิดวันจันทร์ได้ต้องเป็นคนที่มีทัศนคติ ความคิดไปในแนวทางเดียวกัน เข้าอกเข้าใจกัน ไม่ต้องสวีทกันมากมาย จึงจะคบกันได้ยาวนาน
วันอังคาร
คนเกิดวันอังคาร นิสัยพื้นฐานเป็นคนสนุกสนาน เจ้าสำราญ มุทะลุ วู่วาม ตรงไปตรงมา อันนี้ถือได้ว่าเป็นเสน่ห์ของคนวันอังคาร เป็นสิ่งดึงดูดเพศตรงข้ามได้ดีทีเดียว ด้วยความใจร้อนวู่วามบางครั้งก็แสดงออกทางอารมณ์รุนแรง เวลาเจอคนที่ถูกใจก็มักส่งสายตาไปก่อน
ถึงแม้จะอารมณ์ร้อนแต่ก็ไม่ใช่คนที่จะเข้าไปคุยก่อน จึงจัดระดับความเช้าชู้ให้อยู่ในระดับสูงแต่ในแง่ของอารมณ์ไม่ใช่เจ้าชู้โดยนิสัย เมื่อตกหลุมรักแล้วจะไม่จีบทิ้งจีบขว้าง แต่จะคอยติดตามผลอยู่เสมอ ภายนอกดูเป็นคนใจแข็งแต่จริงๆแล้ว ใจดี ติดตรงที่ปากแข็ง เมื่อทะเลาะกับคนรักก็อยากง้อ ใจจะขาด ดังนั้นถ้าสามารถลดความรุนแรงของอารมณ์ได้ความรักก็จะยาวนานค่ะ
วันพุธ
คนเกิดวันพุธ มีดาวพุธเป็นสัญลักษณ์ของเทพีแห่งความรัก ดวงจึงมักพัวพันกับเรื่องความรักอยู่เสมอ มักเป็นคนรักสวยรักงาม นิสัยพื้นฐานเป็นคนรอบคอบช่างคิดช่างไตร่ตรองกับทุกเรื่องราวที่เข้ามาในชีวิต เสน่ห์ของคนวันพุธอยู่ที่การเป็นคนพูดจาน่ารัก น่าฟัง มีมนุษยสัมพันธ์ทำให้คนรอบข้างประทับใจและตกหลุมรักคนวันพุธ จัดระดับให้ความเจ้าชู้อยู่ในระดับต่ำ
เพราะความรักของคนวันพุธมักเริ่มจากความเป็นเพื่อนและค่อยๆพัฒนาความสัมพันธ์ ค่อยๆเรียนรู้กันไปอย่างช้าๆไม่เร่งรีบ ถือว่าเป็นความแบบลึกซึ้งเรียบง่ายไม่ตื่นเต้นเท่าใดนัก และคนเกิดวันพุธจะเป็นคนเอาใจใส่ดูแลคนรักมาก ทุ่มเทรักก็รักสุดหัวใจ แต่ยามหึงคนวันพุธจะปากร้ายมาก
ทำนายความเจ้าชู้จากวันเกิด
วันพฤหัสบดี
นิสัยพื้นฐานมักเป็นโอบอ้อมอารี มีเมตตา เห็นอกเห็นใจคนอื่นอยู่เสมอ เป็นคนจริงใจ ตรงไปตรงมา ออกแนวห้าวหาญวู่วาม รักใครรักจริง เวลาเกลียดก็จะไม่เสแสร้ง ด้วยความเป็นคนน่ารัก สดใส เปิดเผย จึงทำให้คนรอบข้างหลงรักได้ง่ายๆ
และด้วยความเปิดเผยตรงไปตรงมานี้เอง ทำให้คนเกิดวันนี้ไม่เจ้าชู้ ดวงความรักจึงไม่โลดโผนมากนัก เรียบง่าย ค่อยเป็นค่อยไป บางครั้งก็มองโลกในแง่ดี ส่งผลให้มักผิดหวังในความรักอยู่บ่อยๆ ถ้าใครได้คู่รักเกิดวันพฤหัสบดี มั่นใจได้เลยว่าคุณได้คู่เป็นคนดีแน่นอน
วันศุกร์
คนเกิดวันศุกร์มักเป็นคนเจ้าสำอาง รักสวยรักงาม อ่อนโยน ใจกว้างและซื่อตรง ช่างคิด และมักคิดอะไรไปไกล จัดเป็นคนเจ้าชู้เงียบเพราะไม่ได้ให้ความรักใครแบบพร่ำเพรื่อ แต่จะแสดงความเจ้าชู้เมื่อเจอคนถูกใจ รักใครชอบใครแล้วก็ออกแนวเจ้าบุญทุ่ม ช่างเอาอกเอาใจสารพัด อยากได้อะไรก็พร้อมจะหาให้
เป็นคนโรแมนติกและเมื่อให้ไปแล้วก็คาดหวังว่าจะได้รับสิ่งเหล่านั้นตอบกลับด้วย แต่มักจะอาภัพเรื่องความรัก เพราะความช่างคิดขี้ระแวงและการใช้อารมณ์เหนือเหตุผลทำให้ความรักที่มีไม่ยาวนาน
วันเสาร์
คนเกิดวันเสาร์ นิสัยพื้นฐานเป็นคนสุขุม มีระเบียบ มีเสน่ห์ สามารถทำให้คนรอบข้างประทับใจ มักมีดวงเรื่องความรัก ด้วยความเป็นคงมั่นคง แน่วแน่ จริงใจ จัดว่าเป็นคนเช้าชู้หลบใน จะทำอะไรก็ทำแบบเงียบๆ เมื่อถูกใจก็จะแค่มองและส่งสายตา หรือส่งยิ้มให้คนที่แอบปลื้ม ไม่ใช่คนประเภทเดินตรงเข้าไปขอเบอร์
เป็นคนช่างเลือก ไม่คบใครเล่นๆและเมื่อจะคบใครก็จะใช้เวลาในการคิดพิจารณา ถึงความเหมาะสมในทุกๆด้าน หากมีคนรักก็จะไม่ชายตามองใครเลย เวลาอยู่กับคนรักจะเป็นคนโรแมนติกและช่างเอาใจเสมอต้นเสมอปลาย