เรียกว่าเป็นการทำหน้าที่ลูกที่ดีเป็นครั้งสุดท้ายของ แพท ณปภา สำหรับพิธีฌาปนกิจศพคุณแม่แท้ๆ ที่ไม่เคยเจอกันมาเลยตลอดเวลา 33 ปี ซึ่งถึงแม้จะเป็นการเจอกันครั้งแรก และต้องจากกันนิรันดร์ แต่ก็เป็นภาพความทรงจำของแพทที่ได้เจอแม่แล้ว 
โดยในวันที่มาส่งคุณแม่เป็นครั้งสุดท้ายนี้ ก็มี เบนซ์ เรซซิ่ง ที่มาร่วมแสดงความเสียใจกับแพทด้วย ซึ่งนอกจากภาพพ่อแม่ลูก เบนซ์-แพท และน้องเรซซิ่งที่ถ่ายภาพร่วมกันแล้ว งานนี้ก็ทำเอาชาวเน็ตหลายคนที่สงสัยว่าภาพรวมที่แพทลงนั้น ทำไมต้องต้องแปะสติกเกอร์ปิดที่หน้าผู้หญิงที่ยืนข้างๆ เบนซ์ด้วย 
และท่ามกลางความสงสัยของหลายๆ คนว่าผู้หญิงคนนั้นเป็นใครกัน ก็มีชาวเน็ตที่เข้ามาคอมเมนต์เดาคำตอบว่า "น่าจะเป็นพี่เจนนะคะ แกไปศัลมา หน้ายังบวมอยู่รึเปล่าเลยไม่อยากออกสื่อ" และยังมีอีกเสียงที่เข้ามาสนับสนุนว่า "คิดว่าคุณเจนนะคะ ดูได้จากเคสโทรศัพท์"
ซึ่งผู้หญิงคนดังกล่าวจะใช่ผู้จัดการส่วนตัวของแพทหรือไม่ ก็คงต้องรอฟังจากปากแพทเอง แต่ดูแล้วน่าจะมีความเป็นไปได้มากอย่างที่หลายคนคาดเดา 
>> "แพท ณปภา" อาลัยรักส่งแม่ครั้งสุดท้าย "เบนซ์ เรซซิ่ง" ให้กำลังใจอยู่เคียงข้าง
>> "แพท ณปภา" พา "เรซซิ่ง" กราบศพคุณยาย เศร้าเจอกันครั้งแรกแต่ต้องอำลาชั่วนิรันดร์
