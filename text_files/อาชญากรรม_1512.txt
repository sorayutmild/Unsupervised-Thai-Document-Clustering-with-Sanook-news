ญาติและเพื่อน ร่วมพิธีบำเพ็ญกุศลศพ "เสี่ยเกาะเต่า" ด้วยความโศกเศร้า ผู้ใหญ่คนสนิทผู้ตายออกมายืนยัน ข่าวที่ออกไปบิดเบือน เป็นเรื่องเข้าใจผิดในครอบครัว
โดยในวันนี้ถือเป็นการบำเพ็ญกุศลศพคืนสุดท้ายของ นายพัชรพล เอกปฐมศักดิ์ หนุ่มไบค์เกอร์ที่ยิงตัวตาย พร้อมทิ้งข้อความตัดพ้อภรรยาในโลกออนไลน์ ซึ่งมีภรรยา พ่อผู้เสียชีวิต และญาติทั้งสองฝ่าย รวมถึงเพื่อนกลุ่มบิ๊กไบค์จากชุมพร ภูเก็ต อุบลราชธานี อุดรธานีและแม่สอด อีกทั้งยังมีเพื่อนร่วมอาชีพจากเกาะเต่า มาร่วมพิธีกันเป็นจำนวนมาก เพื่อร่วมส่งดวงวิญญาณผู้เสียชีวิตให้สู่สุคติ ซึ่งบรรยากาศเป็นไปด้วยความโศกเศร้า
>> "เสี่ยเกาะเต่า" โพสต์ก่อนลาโลก ชีวิตนี้พอแล้ว ลั่นขอตามอาฆาตหลังฆ่าตัวตาย
ทางด้าน นางสาวพึงพิศ ภรรยาผู้เสียชีวิต ที่สภาพจิตใจย่ำแย่ ซึ่งยังถูกเพจโจมตีว่าเป็นเอดส์ทั้งที่ไม่เป็นความจริง ทำให้สภาพจิตใจยิ่งแย่ไปกว่าเก่า ซึ่งจากการสอบถามคนใกล้ชิดของ นางสาวพึงพิศ ทราบว่า เรื่องดังกล่าวทางครอบครัวของนางสาวพึงพิศ ไม่เคยให้ข้อมูลเรื่องดังกล่าวตามที่เพจระบุ และก็ไม่ได้เป็นเอดส์ตามที่มีคนนำไปเขียน และโพสต์ จนมีการนำไปแชร์ต่อกันแต่อย่างใด
>> ฟังเสียงเมีย "เสี่ยเกาะเต่า" พูดครั้งแรก ยืนยันจัดงานศพ แม้ขัดคำสั่งเสีย
แต่ในระหว่างนี้ยังไม่ขอพูดหรือ ดำเนินการใดๆ อยากจะให้เสร็จเรื่องงานบำเพ็ญกุศลศพเสียก่อน จากนั้นจะได้ปรึกษากับคนในครอบครัว และเพื่อนฝูงว่าจะดำเนินการอย่างไรกับข่าวบางข่าว และเรื่องบางเรื่องที่ไม่เป็นความจริงตามข่าวที่ได้นำเสนอไปก่อนหน้านี้จากคำพูดของคนทั่วไป
นายนพดล ปริชาตินนท์ 
ด้าน นายนพดล ปริชาตินนท์ อายุ 54 ปี คนสนิทของทั้งสองฝ่าย เผยว่า ผู้ตายเป็นคนนิสัยดีมีสัมมาคารวะ อ่อนน้อมถ่อมตน ซึ่งเรื่องที่เกิดขึ้นนั้นเป็นเพียงความไม่เข้าใจในครอบครัวที่มีความคิดแตกต่างกัน ซึ่งช่วงหลังตนเองก็เรียกทั้งสองฝ่ายมาปรับความเข้าใจกันตลอด แต่ความบาดหมางไม่เข้าใจกันมันสะสมมากขึ้นเรื่อยๆ บางครั้งก็โทรให้คำปรึกษากันทั้งสองฝ่าย โดยช่วงหลังผู้ตายยังป่วยเป็นโรคซึมเศร้าทำให้คิดมากเกินไป ซึ่งในเว็บไซต์พันทิปบางอย่างที่ผู้ตายเขียนไปนั้นก็ไม่เป็นความจริง เพียงแต่ผู้ตายคิดไปว่าใช่ ประกอบกับผู้ตายเคยประสบความสำเร็จมาด้วยตัวเอง เป็นคนมั่นใจในตัวเอง และเชื่อว่าสิ่งที่ตนเองคิดนั้นถูกต้อง ทั้งที่ยังพิสูจน์ไม่ได้ว่าจริงหรือไม่
สำหรับข่าวที่ออกมาเรื่องของผู้ตายกับภรรยานั้นบิดเบือนไปมาก เรื่องผู้ตายมีกิ๊กก็ไม่จริง ส่วนเรื่อง น.ส.พึงพิศ ภรรยามีชู้ก็ไม่จริงเช่นกัน แต่ที่ผู้ตายระบายลงไปในโซเชียลนั้นทำไปด้วยอารมณ์
นอกจากนี้ก็ต้องขอโทษชาวเกาะเต่าแทนผู้ตายด้วยที่ได้กล่าวถึงเกาะไม่เหมาะสมไปบ้าง และขอยืนยันว่าเกาะเต่าเป็นเกาะที่สวยงาม น่าอยู่ และงดงามเสมอ พร้อมที่จะต้อนรับนักท่องเที่ยว ไม่อยากให้มองว่าเป็นสถานที่ที่ต้องคำสาปมีแต่เรื่องร้ายๆ
>> พ่อวัยชราร่ำไห้ร่วมงานศพ "เสี่ยเกาะเต่า" เผยลูกชายเข้าฝันให้จัดการเรื่องรถ
>> ชำแหละธุรกิจ "เสี่ยเกาะเต่า" แสนเศร้า หลังจบชีวิตตนเองเหตุคนรักหักหลัง
>> ไขปริศนา "ตุ๊กตาสีแดง" ในมือเสี่ยเกาะเต่า หลังยิงตัวตายทั้งชุดไบค์เกอร์
 
 