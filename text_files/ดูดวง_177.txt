ดูดวงปี 2558 ราศีเมษ 13 เม.ย.-13พ.ค.
ดูดวงปี 2558 ราศีเมษ
มกราคม บรรยากาศเก่า ๆ ความรู้สึกเก่าๆ เพื่อนเก่า สหายเก่า คนรักเก่า สำหรับคนที่เคยมีความรักนะคะ ทุกคน พร้อมใจกันกลับมาทักทายคุณ อย่างน้อยก็คนใดคนหนึ่ง ทำให้คุณรู้สึกดี ๆ และมีความสุขสนุกสนานกับการได้พบปะคนเหล่านี้ ซึ่งอาจจะทำให้คุณได้ทบทวนช่วงเวลาที่งดงามในอดีตที่ผ่านมาค่ะ ในเดือนนี้จะทำอะไรก็ราบรื่นมีความสำเร็จลุล่วงไปได้อย่างไร้อุปสรรคค่ะ
กุมภาพันธ์ คุณได้รับความไว้วางใจให้ดำเนินการในงานสำคัญ และได้พบผู้ใหญ่ใจดี มีลักษณะสตรีผู้มีลักษณะที่ดีรูปร่างสมบูรณ์ผิวขาว สวยงามฐานะดี เป็นคนมีเมตตาอารี จะให้โอกาสที่ดี และความก้าวหน้ากับคุณค่ะ
มีนาคม ในเดือนนี้ขอให้คุณระวังภัยในที่มืด หรือยามค่ำคืน ระวังการสึกหรอของยวดยานพาหนะ หรือต้องเสียค่าใช้จ่ายสุรุ่ยสุร่ายไม่จำเป็นกับผู้อื่น ระมัดระวังด้านอารมณ์ของตนเอง เป็นเดือนที่คุณหงุดหงิดฉุนเฉียวง่ายหาเหตุผลไม่ได้ ระวังจะถูกหลอกลวงจากคนแปลกหน้า คุณอาจจะพบมิตรที่เป็นคนจิตใจไม่ดีใส่หน้ากากหลอกคุณค่ะ
เมษายน ในเดือนนี้คุณจะได้รับเครดิตมีโชคลาภด้านการเงินเด่นชัด ในบางกรณีอาจจะได้สินทรัพย์ที่สัมผัสได้ไม่ว่าจะเป็นรถ บ้าน หรือคอนโดมิเนียมขนาดย่อม หากคุณติดต่อขอความช่วยเหลือ หรือขอกู้เงินจากสถาบันการเงินจะได้รับความสำเร็จค่ะ
พฤษภาคม คุณจะได้พบกับมิตรที่ดีในเดือนนี้ มีความสุขสนุกสนาน ในการเดินทางไกล และใกล้ มีการเริ่มต้นในมิตรภาพใหม่ ๆ อาจจะมีข่าวดีเป็นมงคลของเพื่อนสนิท และญาติมิตร หรือแม้แต่ตัวคุณเอง เป็นเดือนที่มีโอกาสที่ดีในด้านมิตร และความสัมพันธ์ใหม่ ๆ ค่ะ
มิถุนายน คุณจะต้องแข่งกับตัวคุณเอง และคนรอบข้างไม่ว่าจะเป็นที่ทำงาน หรือไม่ว่าคุณจะทำอะไรก็แล้วแต่ล้วนแล้วแต่ต้องรีบเร่ง ต้องรีบทำให้เสร็จเรียบร้อยในเวลาอันรวดเร็ว เป็นเดือนที่คุณจะต้องใช้ความพยายาม และกระตือรือร้นมากเป็นพิเศษ แต่ก็จะได้ผลลัพธ์ที่ดีจากความพยายามของคุณเองค่ะ
กรกฎาคม ในเดือนนี้หากคุณต้องการริเริ่มทำอะไรใหม่ ๆ ให้กับชีวิต จะได้รับการช่วยเหลืออย่างไม่คาดคิดจากมิตรผิวสองสี การงานจะมีอุปสรรคบ้าง แต่ไม่หนักหนา บางท่านอาจจะมีการเปลี่ยนแปลงในหน้าที่การงานเกิดขึ้นแบบปุบปับแต่จะไปในทางที่ดีขึ้น ถึงแม้จะไม่ค่อยราบรื่นเท่าที่ควร
สิงหาคม ขอให้คุณระวังปัญหาในเรื่องของความขัดแย้งทางด้านคำพูด และความคิดกับคนใกล้ตัว รวมถึงระวังในเรื่องของอุบัติเหตุเล็ก ๆ น้อย ๆ จากยวดยานพาหนะ และของร้อนของมีคมไว้ด้วยนะคะ ไปทำบุญเพื่อจะได้มีแต่สิ่งที่ดีเข้ามาค่ะ
กันยายน ในเดือนนี้การทำงานที่มีเกียรติ หรือการได้รับเชิญไปในงานเลี้ยงสำคัญ จะทำให้คุณได้พบกับหนทางในการทำงาน หรือมีการทาบทามตัวเกิดขึ้น ทำให้คุณต้องตัดสินใจ แต่อย่างไรก็ตาม บรรยากาศ หรือสิ่งแวดล้อมเก่า ๆ ที่คุณจะได้พานพบในเดือนนี้ ก็จะทำให้คุณได้นึกถึงวันวานที่ผ่านมา สำหรับคนที่ยังโสดจะได้พบกับมิตรใหม่ ที่ดีมีน้ำใจค่ะ
ตุลาคม เดือนนี้อะไร ๆ ก็เป็นเงินเป็นทอง จะได้รับลาภผลก้อนโต หรือได้เงินตกเบิก กำไรจากการค้า เงินเดือนขึ้น เดือนนี้การเงินสะพัด การค้ารุ่งเรือง ในบางท่านอาจจะได้สินทรัพย์มีค่าชิ้นใหญ่ หรืออสังหาริมทรัพย์ค่ะ
พฤศจิกายน คุณจะมีการเดินทางข้ามน้ำ ข้ามทะเลไปทางไกล หรือ ได้เดินทางท่องเที่ยวเกี่ยวกับทางน้ำ ระวังสุขภาพเกี่ยวกับโรคภูมิแพ้ แพ้อากาศ หรืออาหาร ให้ระวังให้มาก จะมีความสำเร็จที่รอคอยอย่างช้า ๆ ได้รับความช่วยเหลือจากคนรอบข้างดีค่ะ
ธันวาคม คุณมีเกณฑ์ที่จะต้องตัดสินใจเลือกทางเดินทางใดทางหนึ่ง ไม่ว่าจะเป็นทางด้านการงาน หรือการศึกษา และแม้แต่ความรัก หากคุณทำการค้าเกี่ยวกับเครื่องมือสื่อสาร จะค้าขายดีมาก ในเดือนนี้สิ่งที่คุณต้องตัดสินใจจะเป็นสิ่งที่ได้รับความสำเร็จในอนาคตอันใกล้นี้ ขอให้สมหวัง ในสิ่งที่ตั้งใจ ทุกประการ สวัสดี ปีใหม่ค่ะ

 