สวัสดีเพื่อน ๆ ชาว RoV แล้วผู้ติดตาม Esports ทุกท่านถือว่าเป็นข่าวที่น่าเสียใจกับสิ่งที่เกิดขึ้น และถือว่าเป็นตัวอย่างที่ไม่ได้ดีนัก ทุกคนควรต้องพิจารณาตามความเหมาะสม ซึ่งคราวนี้ผมจะนำมาบอกเพื่อน ๆ ตามข้อเท็จจริงและสิ่งต่าง ๆ ที่เกิดขึ้นในช่วงเวลานี้ เกี่ยวกับการบอกเลิกของเบียร์ The Voice ต่อวาน้อยและการประกาศเลิกสัญญาของทาง Bacon Time ด้วยจะเกี่ยวข้องกันหรือไม่อย่างไรก็ตามมาดูกันครับเพื่อน ๆ

จุดเริ่มต้น
เริ่มด้วยเหตุที่ทาง Facebook ของฝั่ง Bacon Time นั้นได้ประกาศถึงการยุติบทบาทของ " วาน้อย " ว่าในฐานะสมาชิกทีมและ Influencer ของ Bacon Time ซึ่งสร้างความงุนงงให้กับแฟน ๆ เป็นอย่างมากว่าเกิดอะไรขึ้นกันแน่ หลายคน ก็ต่างไม่ได้รู้ถึงสาเหตุที่แท้จริง และต่างบอกพูดถึงว่าทำไมมาไวไปไวเกิน !! โดยระยะเวลาโดยรวมอาจจะแค่ไม่ถึง 3 เดือนด้วยซ้ำ ซึ่งเป็นอะไรที่ผิดปกติ

แต่หลายคนต่างก็เก็บความสงสัยไว้ จนมีข่าวจากอีกทางหนึ่งจากคุณเบียร์ The Voice หรือชื่อใน Facebook คือ Bizcuitbeer ต้องบอกก่อนว่าทาง Sanook Game นั้นไม่ได้มีเจตนาร้ายกับฝ่ายใด เพียงแต่จะรายงานไปตามข้อเท็จจริงที่เป็นไปตามความจริงเท่านั้น ซึ่งข้อพิสูจน์หรือหลักฐานทางกฎหมายนั้น เป็นเรื่องประเด็นที่อ่อนไหว เพราะฉะนั้นสิ่งเหล่านี้เราจะยกจากคำพูดของคุณเบียร์ The Voice มาโดยไม่ปรับแก้อะไรแต่อย่างใด

คุณเบียร์ The Voice ได้ชี้แจงในช่องทางส่วนตัว
ช่วงนี้ที่เบียร์กับ ว.น. ไม่มีคลิปหรือรูป และเอ่ยถึงกันเหมือนเดิมแล้ว เพราะตอนนี้เราทั้งคู่ได้จบความสัมพันธ์ในฐานะแฟนแล้วนะคะ หลังจากนี้ช่วงนี้ที่เบียร์ไม่ได้อัปเพจเลย เพราะเบียร์เพิ่งเจอเรื่องที่กระทบต่อจิตใจมาก ๆ คือการบุกรุกบ้าน พูดจาข่มขู่ และมีการทำร้ายร่างกายเกิดขึ้น เบียร์เสียสุขภาพจิตค่อนข้างนาน ก่อนที่จะเริ่มดีขึ้น และพร้อมออกมาบอกแฟน ๆ ให้รับรู้ถึงสุขภาพจิตของเบียร์ตอนนี้ เหตุการณ์ที่เกิดขึ้นเบียร์ถือว่าเป็นการคุกคาม

และเบียร์ขอยืนยันจะดำเนินคดีตามความเหมาะสมค่ะ เพื่อตักเตือนการกระทำที่ไม่ถูกต้องนี้ ความปลอดภัย และความเป็นธรรมกับเบียร์การโพสต์ครั้งนี้ เบียร์หวังว่าจะไม่มีการกระทำข่มขู่ใด ๆ เกิดขึ้นอีก และไม่ว่ากับเบียร์หรือกับใครด้วย วานผู้ปกครองช่วยดูแลด้วยนะคะ เพราะบอกตรง ๆ ว่าเบียร์มีการขอความช่วยเหลือและปรึกษาทางผู้ใหญ่แล้ว ได้รับว่าจะมีการจัดการที่เหมาะสม

แต่เบียร์ก็โดนคุกคามเช่นนี้จนได้...เบียร์พยายาม เจรจาอย่างประนีประนอม อย่างเต็มที่แล้วจริง ๆ แต่สุดท้ายมันต้องลงเอยแบบนี้จริง ๆ ค่ะ มันซอฟต์สุดเท่าที่เบียร์จะทำได้แล้ว หวังว่าน้องจะสำนึกผิดและปรับปรุงตัวให้ดีขึ้นได้ในเร็ววัน เพื่อเป็นตัวอย่างที่ดี ให้กับแฟนคลับเด็ก ๆ ที่ตาม ละเพื่อสังคมที่ดีขึ้น เบียร์ขอความกรุณาให้จบในโพสต์นี้

ไม่สัมภาษณ์เพิ่มเติม ไม่ตัดต่อ หรือตัดทอนตัวหนังสือ อยากจบเรื่องทั้งหมดนี้ และต่างคนต่างเริ่มชีวิตใหม่ของตัวเองนะคะขอ comment กันอย่างมีเหตุผลนะคะ หลีกเลี่ยงความเห็นที่หยาบคายหรือรุนแรงด้วยนะคะ และมาเป็นกำลังใจให้สังคมน่าอยู่ขึ้นกันเถอะค่ะ (จบ)

ถือว่าเป็นเรื่องที่กระทบกับหลายฝ่าย และก็ไม่ใช่เรื่องที่น่ายินดีนัก ซึ่งเราก็จำเป็นจะต้องรายงานไปตามข้อเท็จจริงโดยคุณเบียร์ The Voice ได้ประกาศออกมาในช่วงระยะเวลาเมื่อ 4 ชั่วโมงที่แล้ว เพื่อน ๆ หากสงสัยสามารถไปตามดูและให้กำลังใจ คณเบียร์ The Voice กันได้ที่

https://www.facebook.com/bizcuitbeerofficial


ถือว่าหากเรื่องทุกอย่างนั้นเป็นความจริง ก็ต้องขอแสดงความเสียใจกับทุกฝ่ายด้วย เกี่ยวกับเรื่องราวที่เกิดขึ้น และขอชื่นชมแฟนคลับ ที่น่ารักและคอยให้กำลังใจคุณเบียร์และทุก ๆ ฝ่ายเช่นกันทาง Sanook Game ก็อยากจะให้สังคมนี้น่าอยู่ขึ้น ยังไงก็ตามขอให้เป็นกำลังใจให้กันครับ ขอให้ทุกอย่างผ่านไปได้ด้วยดี และได้รับความเป็นธรรมกันทุกฝ่าย อยากให้ทุกคนฟังหูไว้หูอย่างมีสติ รอการชึ้แจงจากทุกผ่ายให้ชัดเจนกว่านี้  และความรุนแรงไม่เคยให้ความสุขกับใครครับ แล้วไว้พบกันในโอกาสหน้าครับสวัสดี 