"วีเอ็น เอ็กซ์เพรส" สื่อดังของประเทศเวียดนาม เขียนบทวิเคราะห์ผลงานของชาติตัวเองในศึกฟุตบอลโลก 2022 รอบคัดเลือก โซนเอเชีย รอบสอง นัดแรกของกลุ่ม จี ซึ่งบุกมาเสมอกับ "ทัพช้างศึก" ทีมชาติไทย 0-0 เมื่อวันที่ 5 กันยายน ที่ผ่านมาสื่อเจ้าดังรายงานว่า หลังจบเกม นักเตะทีมชาติเวียดนาม หลายคนรู้สึกผิดหวังกับผลการแข่งขันที่ไม่สามารถบุกเก็บสามแต้มได้ ดูเหมือนว่าพวกเขาคิดว่าการเอาชนะทีมชาติไทย ถึงถิ่นจะเป็นเรื่องที่สามารถทำได้ง่ายๆ หลังมีความมั่นใจจากศึกคิงส์คัพ ครั้งที่ผ่านมาอย่างไรก็ตาม "วีเอ็น เอ็กซ์เพรส" กลับมองต่างออกไป โดยชี้ว่า ทีมชาติไทย ที่พวกเขาเห็นในเกมล่าสุด แตกต่างจากเมื่อสามเดือนที่แล้วมากภายใต้การนำทีมของ อากิระ นิชิโนะ โค้ชชาวญี่ปุ่น แม้จะเพิ่งรวมตัวกันได้ไม่นาน แต่พวกเขาเปลี่ยนไปที่เห็นเด่นชัดคือพวกเขาเล่นบอลง่ายๆ เคลื่อนบอลบนพื้นอย่างต่อเนื่อง และมีกลยุทธ์ในการเข้าทำที่ชัดเจนกว่าแต่ก่อน ระหว่างเกมมีการผ่อนจังหวะเพื่อรอโอกาสเข้าทำ ต่างกับในศึกคิงส์คัพที่เปิดเกมอย่างหนัก ก่อนสมาธิหลุดมาพลาดโดนยิงในช่วงทดเจ็บทั้งหมดที่กล่าวมามันแสดงให้เห็นถึงความมุ่งมั่นที่บรรดานักเตะดูดซึมมาจากกุนซือชาวญี่ปุ่นได้อย่างรวดเร็วในระยะเวลาเพียงแค่ 1 สัปดาห์เท่านั้น ส่วนสาเหตุที่พวกเขาสามารถเปลี่ยนแปลงได้เร็ว นั่นก็เพราะผู้เล่นทีมชาติไทยมีทักษะอยู่ในระดับที่สูงอยู่แล้ว สามารถเปลี่ยนแนวทางการเล่นได้ในเวลาไม่นาน จนเกือบจะเอาชนะเราได้ในนาทีสุดท้ายด้วยความแตกต่างนี้มันบ่งบอกถึงความก้าวหน้าของ ทีมชาติไทย คู่แข่งที่แข็งแกร่งทีมหนึ่งในศึกฟุตบอลโลก 2022 รอบคัดเลือก โซนเอเชีย รอบสอง กลุ่ม จี ที่ เวียดนาม จะห้ามประมาทเด็ดขาด และนั่นคือปัญหาใหญ่ที่ ปาร์ค ฮัง ซอ โค้ชชาวเกาหลีใต้ของ "ทัพมังกรทอง" จะต้องวางแผนในการเจอกันนัดสองในบ้านของพวกเราเอง
