เอมมี่ อมลวรรณ โพสต์ไม่เคยปกปิดเรื่องลูก ฉะแหลกคนไพร่สถุลกล่าวหาซุกลูก
สาวเซ็กซี่ เอมมี่ อมลวรรณ หลังตกเป็นประเด็นฮือฮาว่ามีลูกแล้ว 2 คน คนโตเป็นผู้ชายอายุ 10 ขวบ ชื่อ "อิจิ" ส่วนลูกสาวคนเล็ก 6 ขวบ ชื่อ "จื้อหลิง" โดยเจ้าตัวได้ออกมายอมรับว่าเป็นเรื่องจริงและที่ผ่านมาไม่เคยปิดบังแต่อย่างใด 
ซึ่ง เอมมี่ ได้โพสต์ข้อความลงอินสตาแกรมหลังเรื่องราวของเธอถูกเปิดเผยบนโลกออนไลน์และหลายคนเข้ามาวิพากษ์วิจารณ์ว่าเธอปกปิดเรื่องที่มีลูกอยู่แล้ว ซึ่งประเด็นดังกล่าวนั้น เอมมี่ ถึงขั้นปรี๊ดแตกพร้อมกับเขียนข้อความโดยระบุว่า 
"โพสเป็นรอบที่ 3เคลียร์ ซุกลูก? #กรุณาอ่าน คนที่พูดคำนี้ได้ คือคนสันดานไพร่ ต่ำ สถุน นรกส่งมาเกิด จิตใจชั่ว เลวทราม ยิ่งกว่าเดรัจฉาน อเวจี เอ็มมี่เปิดตัวลูกนานแล้ว ลงรูปลูกก็บ่อย ใครถามก็บอกว่าลูก แต่ไม่มีคนเชื่อลูกทั้ง 2 คนของ เอ็มมี่ เกิดมาจากความรักระหว่างเอ็มมี่กับแฟนเก่า แต่เราไม่สามารถรู้ได้ว่าอนาคตข้างหน้าเรา 2 คนเข้ากันไม่ได้"
"หลังจากที่เราแยกทางกัน เอ็มมี่ก็ไม่ได้ยกลูกให้ฝ่ายชายดูแล และไม่ขอค่าเลี้ยงดูสักบาท สิ่งที่เอ็มมี่รับไม่ได้คืออย่ามาพูดว่าเอ็มมี่ซุกลูกเอ็มมี่เกลียดคำนี้เพราะทุกวันนี้ลูกอยู่กับเอ็มมี่ เราไปไหนมาไหนด้วยกัน แต่ถ้าเวลาเอ็มมี่งาน น้องสาวก็จะเป็นคนดูแล และเอ็มมี่ก็กิจกรรมทำกับลูกทุกครั้งที่เราว่างตรงกัน #สังเกตุดูดีๆ นะคะว่าเอ็มมี่โพสต์รูปลูกบ่อยมากมีคนถามเอ็มมี่ก็ตอบว่าลูก"
ล่าสุด ก็เป็นคลิปเต้นกาโว เรา 3 แม่ลูกก้เต้นด้วยกัน และอะไรที่เรียกที่ว่าซุกลูกคะ และถ้าลูกได้ยินเค้าจะรู้สึกยังไงถ้าได้ยินว่าแม่ซุกซ่อนเค้าไว้ #ถ้าเกลียดเอ็มมี่ก็ด่าเอ็มมี่ขอร้องอย่าพูดอะไรให้กระทบจิตใจลูกเอ็มมี่อีก ความรู้สึกของลูก คือสิ่งสำคัญที่คอยบริหารชีวิตให้เอ็มมี่ มีแรงในการทำทุกอย่างเพื่อทุกคนในครอบครัว จบนะกับคำว่าซุกลูกอย่าให้ได้ยินอีกใจเธอมันทำด้วยอะไรนะเดรัจฉานสิ้นดี"
ทั้งนี้ ทีมข่าวบันเทิง Sanook! News ได้ต่อสายตรงถึง "เอมมี่" และเจ้าตัวได้เปิดใจว่าทุกอย่างเป็นเรื่องจริง และรู้ตัวคนปล่อยข่าวกล่าวหาว่าซุกลูกแต่ไม่ขอพูดถึง ประกาศกร้าวไม่จำเป็นต้องมีการแถลงข่าวเพราะไม่เคยคิดปิดบังแต่อย่างใด  
"เอมมี่ ไม่เคยซุกลูกนะคะ เอมมี่โพสต์รูปกับลูกตลอดเวลา ฮาร์เวิร์ดโพสต์กับลูกบ่อยๆ นะคะ เราไปมาไหนด้วยกันตลอดเวลา ไปไหนเรียกว่าหม่ามี้ตลอด สิ่งที่เอมมี่โกรธมากคือการมาขุดอดีตของเอมมี่และมากล่าวหาเราซุกลูกนะคะ คนที่มากล่าวหาเอมมี่ได้เขาต้องเป็นเดรัจฉานมากกว่าในความคิดเรานะ ตอนนี้ลูกเอมมี่โตแล้ว เขาอ่านออกเขียนได้แล้วและเขารู้ความหมายของคำว่าซุกแล้ว ฉะนั้นอย่าพูดอะไรที่กระทบกับลูกเอมมี่อีก ถ้าเกลียดเอมมี่ให้ด่าเอมมี่คนเดียว อย่ามาทำอะไรให้กระทบจิตใจลูกเอมมี่อีกเลย"
เกี่ยวกับเรื่องนี้คิดว่ามีคนปล่อยข่าวออกไปหรือเปล่า?
"มีคนพูดมาก่อนแล้วค่ะ มีคนด่าเราว่าซุกลูกไว้ 2 คน เป็นผู้หญิงที่ปล่อยข่าวออกมาซึ่งเอมมี่ไม่รู้จักผู้หญิงคนนี้เลย แต่จริงๆ เราก็รู้แหละว่าเขาคือใครแต่ไม่ขอพูดถึงแล้วกัน เรื่องนี้เอมมี่คิดว่าไม่จำเป็นต้องแถลงข่าวอะไรหรอกค่ะ เรายินดีและดีใจมากๆ ที่มีใครถามว่าหนูเป็นลูกใครและเขาก็บอกว่าเป็นลูกของ เอมมี่ เรามีควาามสุขตรงนี้อยู่แล้ว แค่เพียงเมื่อก่อนเราไม่ได้มานั่งประกาศอะไร เพราะด้วยหน้าที่การงานของเรา แต่เราก็ทำหน้าที่แม่ที่ดี ไม่ว่าจะทำงานหนักแค่ไหน เหนื่อยแค่ไหนสุดท้ายแล้วเราได้เห็นหน้าเขาความสุขของเราคือตรงนี้ ไม่มีการซุกลูกเอมมี่พาลูกไปกองถ่ายตลอด ไปเดินพรมแดง ตอนนี้มีคนติดต่อให้ลูกเอมมี่ไปเป็นพระเอกตอนเด็ก ไปเป็นนางเอกตอนเด็กแล้วนะคะ เพราะลูกเอมมี่หน้าตาสวยหล่อค่ะ" 
คุณพ่อของน้องเป็นคนฮ่องกงหรือคนไทย
"คุณพ่อน้องไม่ใช่คนฮ่องกงค่ะ เป็นคนไทยแต่ครอบครัวเขาไปอยู่ฮ่องกงหมดเลย หลังจากแยกทางกันเขามีมาหาลูกบ้าง และเอมมี่ก็บอกฮาร์เวิร์ดทุกครั้งว่าพ่อเขาขอมาหาลูก ซึ่งฮาร์เวิร์ดเขาก็ยินดีไม่มีปัญหา"
เด็กๆ มีปัญหากับฮาร์เวิร์ดไหม
"ไม่มีเลยค่ะ เด็กๆ ติดฮาร์เวิร์ดมากและเขาก็ติดเด็กๆ มาก และวันนี้เขาเห็นข่าวก็จะเป็นคนส่งข่าวมาให้เราดูคนแรก เขารักลูกเอมมี่มาก เอมมี่ไม่สามารถดุลูกได้เลยนะเพราะฮาร์เวิร์ดเขารักมาก ไปเที่ยวเขาจะเป็นคนดูแลตลอดเวลา" 
ยืนยันว่าไม่เคยคิดจะปิดบังหรือซุกแบบที่ถูกวิจารณ์
"ไม่เคยเลย เปิดนานแล้ว เวลาที่เอมมี่โพสต์รูปลูก ก็จะมีคนเข้ามาถามตลอดว่าใครหน้าตาน่ารักจัง เอมมี่ก็จะบอกว่าลูกเอมมี่เองค่ะ เพราะเอมมี่หุ่นแบบนี้มั้งคนเลยไม่เชื่อค่ะ สิ่งที่เอมมี่เกลียดมากคือการมาบอกว่าเอมมี่ซุกลูก อย่ามาพูดแบบนี้ให้เอมมี่ได้ยินอีก เราไม่เคยซุก สิ่งที่สำคัญที่สุดคือจิตใจของลูกและความรู้สึกของเขาค่ะ"
ถือเป็นเรื่องราวดีๆ แล้วกันที่สาว "เอมมี่" ออกมาโชว์ตัวลูกที่หน้าตาน่ารักน่าชังและเธอดูแลลูกดีขนาดนี้ ก็ดีกว่าข่าวไปทำแท้งล่ะเนอะ ปรบมือให้เลย และข่าวที่ว่าเจ้าตัวกำลังรอลุ้นว่าจะมีทายาทกับฮาร์เวิร์ดนั้น สุดท้ายขอให้เป็นเรื่องที่น่ายินดีเรื่องต่อไปนะจ๊ะ
 