แฟนเพลงของ พี่เบิร์ด-ธงไชย แมคอินไตย ทราบกันดีว่าพี่เบิร์ดชอบดื่มน้ำมะระขี้นกปั่นทุกเช้า นี่อาจจะเป็นเคล็ดลับของความหน้าเด็ก และแข็งแรงของพี่เค้าก็อาจจะเป็นได้ (ดูสิ คนทั้งประเทศยังเรียกเขาว่าพี่อยู่เลย) แต่จริงๆ แล้วมะระไม่ได้มีประโยชน์แค่นั้นนะ Sanook! Health อยากชวนทุกคนมาทานมะระกันเยอะๆ จะได้สุขภาพแข็งแรงตามประโยชน์ 10 ข้อนี้เลย!
 
10 ประโยชน์ดีๆ ของ “มะระ” ขมแต่ดีจริง
1. ช่วยลดโอกาสในการเป็นโรคเบาหวาน ก็เพราะมะระขมไง ก็ไม่หวาน ก็เลยไม่เป็นเบาหวาน ง่ายๆ เลยเนอะ แถมยังช่วยเสริมการหลั่งอินซูลินในตับอ่อน เพื่อลดการสร้างน้ำตาลจากตับอีกด้วย
2. ช่วยต้านอนุมูลอิสระ ซึ่งแน่นอนว่าลดโอกาสในการเกิดมะเร็ง และผิวพรรณผ่องใส ไม่เหี่ยวย่นง่าย
3. ช่วยรักษาโรคตับได้ ตามตำรับยาไทย
4. เห็นขมๆ แบบนี้ แต่ทานแล้วช่วยเจริญอาหารนะ
5. ช่วยขับพยาธิ
6. คั้นดื่มสด เป็นยาระบายอ่อนๆ ได้
7. แก้อาการข้อเข่าเสื่อม บำรุงข้อ
8. ช่วยฟอกเลือด รักษาโรคที่เกี่ยวกับตับ
9. ช่วยย่อยอาหาร
10. เสริมสร้างกระดูกและฟันให้แข็งแรง
 
เคล็ดลับในการปรุงมะระไม่ให้ขม
ต้มมะระในน้ำเดือดจัดที่ใส่เกลือเล็กน้อย หรือจะทานโดยราดน้ำกะทิลงไปนิดหน่อย ทานกับน้ำพริก หากต้มมะระยัดไส้ก็ควรต้มนานๆ เพื่อลดความขมลง หรือปรุงรสเผ็ดแทน เช่น เมนูพะแนงมะระ เป็นต้น