(ภาพจากทวิตเตอร์ @akaravutTV9)
(3 ธ.ค.) เมื่อช่วงเช้าที่ผ่านมา พล.ต.ท.คำรณวิทย์ ธูปกระจ่าง ผู้บัญชาการตำรวจนครบาล (ผบช.น.) ได้ลงพื้นที่ตรวจเยี่ยมกำลังพบบริเวณแยกพล 1 ใกล้กับกองบัญชาตำรวจนครบาล พร้อมกับกล่าวให้กำลังใจเจ้าหน้าที่ที่ปฏิบัติหน้าที่ตลอด 2 วันที่ผ่านมา และยินดีเปิดทางให้กลุ่มผู้ชุมนุมบุกเข้ามายึดพื้นที่
พล.ต.ท.คำรณวิทย์ เปิดเผยว่า ในวันนี้ตำรวจจะไม่ขัดขวางใดๆ หากกลุ่มผู้ชุมนุมต้องเข้ามาในพื้นที่ บช.น. จะให้ตำรวจเปิดทางและตรึงกำลังไว้เฉพาะที่ สั่งกำชับห้ามใช้แก๊สน้ำตากับกลุ่มผู้ชุมนุม เนื่องจาก 2 วันที่ผ่านมา เกิดการปะทะกันจนมาพอสมควรแล้ว แม้ว่าคำสั่งดังกล่าวจะทำให้ตนถูกผู้บังคับบัญชาตำหนิ แต่ก็ยอมรับผลที่เกิดขึ้นแต่เพียงผู้เดียว เนื่องจากไม่อยากให้เกิดการปะทะกันอีก
ทั้งนี้ พล.ต.ท.คำรณวิทย์ ยังได้กล่าวขอบคุณและให้กำลังใจเจ้าหน้าที่ที่ปฏิบัติหน้าที่ ก่อนจะมอบเงินจำนวน 2 ล้านบาท ที่ระบุว่าทางนายกรัฐมนตรีได้ส่งมอบให้ เพื่อเป็นค่าใช้จ่ายสวัสดิการและใช้กำลังใจ