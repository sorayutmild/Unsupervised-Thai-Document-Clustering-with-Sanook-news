PlayStation 4
หลังจากที่แฮปปี้มีความสุขหลังจากได้ซื้อเครื่อง PS4 ตัวใหม่ไปเมื่อวันศุกร์ที่ 15 พฤศจิกายน 2013 แต่มาวันนี้ความสุขที่เกิดขึ้นเพียงชั่วครู่ได้มลายหายไปแล้วในกลุ่มผู้เล่น PS4 บางคน เพราะเครื่อง PS4 ของพวกเขาไม่สามารถใช้งานได้แล้ว และทุกคนก็มีสาเหตุมาจากปัญหาเดียวกันทั้งหมด นั่นคือสัญญาณไฟมรณะที่มีชื่อว่า ไฟสีน้ำเงินแห่งความตาย blue light of death หรือ blue pulse of death ซึ่งเป็นแสงไฟกระพริบสีน้ำเงินที่ด้านบนของตัวเครื่อง (ไม่ใช่ไฟกระพริบสีแดงที่เป็นสัญญาณเตือนความร้อน)
จริงๆแล้วปัญหาดังกล่าวก็ไม่ได้เกิดขึ้นวันนี้แต่มีบางคนเจอตั้งแต่วันศุกร์แล้ว และได้มีการร้องเรียนไปทาง Amazon หนึ่งในตัวแทนจำหน่าย มีการโพสวีดีโอหลักฐานเครื่อง PS4 ที่ใช้งานไม่ได้นั้นลงใน Youtube รวมถึงตั้งกระทู้ร้องเรียนในเว็บ Sony ด้วย แต่ว่าจนถึงตอนนี้ทาง Sony ก็ยังไม่สามารถแก้ไขอะไรได้ สิ่งที่ทำได้ตอนนี้คือ ผู้เจอปัญหาต้องส่งเครื่องดังกล่าวไปยังตัวแทนจำหน่าย หรือส่งไปยังโซนี่โดยตรง เพื่อเคลมขอรับเครื่องใหม่แทน แต่ก็ติดอยู่ตรงที่ว่าจะมีเครื่องใหม่ให้เปลี่ยนหรือไม่ เพราะช่วงนี้จำนวนเครื่องยังขาดตลาดอยู่ เนื่องจากเพิ่งวางจำหน่าย
PlayStation 4
ลักษณะปัญหาของสัญญาณไฟสีน้ำเงินแห่งความตาย blue light of death ก็คือ ปกติแล้วเครื่อง PS4 เมื่อเปิดสวิตช์เครื่องแล้ว จะมีไฟสีน้ำเงินที่ตัวเครื่องแว่บหนึ่งก่อน จากนั้นไฟก็จะเปลี่ยนเป็นสีขาวและส่งสัญญาณภาพและเสียงเข้าสู่โทรทัศน์ นั่นหมายความว่าเครื่อง PS4 นั้นใช้งานได้ปรกติ แต่ผู้ที่เจอปัญหาไฟน้ำเงินแห่งความตาย เวลาเปิดเครื่องจะพบกับสัญ่ณไฟสีน้ำเงินกระพริบอยู่ตลอด ไม่ยอมเปลี่ยนไปเป็นไฟสีขาว และสัญญาณภาพและเสียงก็ไม่ส่งไปที่โทรทัศน์ด้วย สรุปคือเล่นไม่ได้นั่นเอง
คลิปวีดีโอหลักฐาน ที่ว่าเครื่อง PS4 เล่นไม่ได้















เบื้องต้นโซนี่ได้ลองให้ผู้มีปัญหาลองกดปุ่ม power เครื่องค้างไว้ 7 วินาที เพื่อดับเครื่องแล้วลองถอดปลั๊กออกดู จากนั้นให้ลองเสียบปลั๊กไฟและเปิดเครื่องอีกครั้ง รวมถึงลองเช็คฮาร์ดดิสก์ว่าแน่นดีหรือเปล่า แต่เท่าที่ผู้เจอปัญหาลองดู ก็ไม่มีใครแก้ไขได้เลยสักคน อย่างไรก็ตามก็มีบางคนที่แก้ปัญหานี้ได้ โดยพบว่าปัญหามาจากสาย HDMI ที่ไม่ใช่ของโซนี่ แล้วที่เสียบมีเหล็กงออยู่ เพราะเมื่อเขาเปลี่ยนไปใช้สาย HDMI ของโซนี่เครื่อง PS4 ก็กลับมาใช้งานได้ปรกติ แต่วิธีนี้ก็ไม่ได้แก้ได้เสมอไป เพราะคนใช้สาย HDMI ของโซนี่บางคนก็เจอปัญหาเหมือนกัน และเหล็กก็ไม่ได้งอด้วย
นับว่าเป็นการเปิดตัวที่ไม่ดีเท่าไหร่นักของเครื่อง PS4 เพราะจากวันศุกร์ที่มีคนโหวตคะแนนเครื่องในเว็บ Amazon ให้ 5 ดาวถึง 600 คน ตอนนี้มีคนโหวตให้ 1 ดาวไล่มา 400 คนเข้าไปแล้ว และยังมีเว็บอื่นๆที่มีเสียงก่นด่าให้เพียบว่า PS4 ห่วยจริงอะไรจริง ซื้อมาแล้วเล่นไม่ได้เจอไฟกระพริบสีฟ้า ก็เป็นปัญหาที่ทางโซนี่ต้องรีบแก้ครับ เพราะ Xbox One กำลังใกล้จะปล่อยเครื่องออกมาแข่งอีกไม่กี่วันนี้แล้ว
Update: แก้ไขครับ ทางเว็บ Amazon แจ้งว่ามีลูกค้าร้องเรียน ขอเปลี่ยนเครื่อง หรือขอเงินคืนหลังจากเครื่อง PS4 มีปัญหา คือ 45 เปอเซนต์ของคนที่มารีวิวทั้งหมดประมาณ 1000 คน นั่นคือ มีปัญหาประมาณ 450 คนครับ ส่วนจำนวนคนที่ PS4 มีปัญหาทั้งหมด ทางโซนี่แจ้งว่ามีประมาณ 0.4 เปอเซนต์ของคนที่ซื้อ PS4 ทั้งหมด 0.4 เปอเซนต์ของ 1 ล้านเครื่อง ก็คือ 4000 เครื่องครับ