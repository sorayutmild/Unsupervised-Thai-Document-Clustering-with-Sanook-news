สมัยก่อนที่เกมออนไลน์ยังไม่แพร่หลายเหมือนในปัจจุบันเหล่าเด็กน้อยก็จะไปเล่นเกมคอนโซลกันส่วนใหญ่เพราะสมัยก่อนอินเตอร์เน็ตเข้าถึงได้ยากในระดับหนึ่งไม่เหมือนในปัจจุบันทำให้พวกเครื่อง Playstaion One และ Gameboy ได้รับความนิยมอย่างมากและ เกมที่ขึ้นแท่นระดับตำนานบนเครื่อง Gameboy ก็คงหนีไม่พ้นซีรีส์โปเกมอนอย่างแน่นอน และตอนนี้ดูเหมือนว่ามีบริษัทพัฒนาเกมอยู่เจ้าหนึ่งได้นำแนวคิดความคลาสสิกและบรรยากาศเก่าๆ ของเกมโปเกมอนในเครื่องสมัยก่อนกลับอีกครั้งในแพลตฟอร์มปัจจุบันอย่าง Pokemon - Adventure Journey

Adventure Journey เป็นเกมมือถือแนว RPG สวมบทเป็นเทรนเนอร์รุ่นใหม่ไฟแรงจากบริษัทเกม LK Games ที่ได้นำบรรยากาศและรูปแบบมาจากเวอร์ชั่น Gameboy มาอยู่ในแพลตฟอร์มสมาร์ทโฟนที่สามารถเล่นได้ทุกที่ทุกเวลา เข้าถึงง่ายและที่สำคัญตอนนี้เปิดให้ดาวน์โหลดแล้วบน Google Play Store สำหรับระบบ Android แน่นอนว่า Sanook! Game ไม่พลาดที่จะพาเพื่อนๆ นักอ่านไปชมกันก่อนว่าตัวเกมจะเจ๋งเหมือนที่คุยไว้หรือไม่

เมื่อเริ่มเกมมาแน่นอนว่าทางตัวเกม Adventure Journey จะให้ผู้เล่นได้เลือก Avatar เป็นของตนเองโดยจะเป็นเหล่าเทรนเนอร์หน้าใหม่ที่จะมีให้เลือกเพศชายหญิง โดยจะมีทั้งเป็นรูปภาพประกอบและตัวละคร In Game ให้ดูด้วยแล้วบอกเลยว่าเลือกยากจริง แต่ผมมั่นใจว่ากว่า 80% เกมเมอร์ชายจะเล่นตัวละครหญิงแน่นอน


แล้วหลังจากนั้นทางตัวเกมก็จะให้ไปรับโปเกมอนตัวแรกเหมือนกับเนื้อเรื่องในการ์ตูนหรือเกมเวอร์ชั่นดั้งเดิมเลย แต่สำหรับเกม Adventure Journey จะมีโปเกมอนใน Gen ต่างๆให้เลือกถึง Gen ที่ 5 ก็ขึ้นอยู่กับเพื่อนๆ แล้วว่าอยากเริ่มด้วยตัวละครจาก Gen ไหนเพราะเมื่อเลือกแล้วเราจะเลือก 1 ใน 3 ของโปเกมอนทั้ง 3 ธาตุ ส่วนตัวเลย Gen 3 ไปก็ไม่รู้จักแล้ว

สิ่งแรกที่เป็นจุดขายและเสน่ห์ของเกม Adventure Journey เลยก็คือเรื่องของงานภาพกราฟิกและบรรยากาศต่างๆ ภายในเกมบอกต้องบอกเลยว่าสวยงามมากๆ เหมือนเป็นการนำเกมโปเกมอนสไตล์ดั้งเดิมมาดัดแปลงอัปเกรตให้เหมาะสมกับยุคสมัยยิ่งขึ้น แต่ก็ยังคงความคลาสสิกเอาไว้ ถ้าใครทันเล่นภาคเกมบอยมาบอกเลยว่าถูกใจสิ่งนี้แน่นอน ทั้งรายละเอียดของฉาก สิ่งปลูกสร้างและบรรยากาศมันได้สุดๆ หวนคิดถึงวันเก่าๆ


ระบบ Gameplay ของ Adventure Journey ก็คงเดากันไม่ยากเหมือนกับเวอร์ชั่นคลาสสิกเลยโดยที่โปเกมอนแต่ละตัวจะมีทักษะและความสามารถในการโจมตีที่แตกต่างกันออกไป ผู้เล่นจะต้องเลือกคำสั่งในการโจมตี รวมไปถึงการจับโปเกมอนตามจุดต่างๆ ที่เราเจอก็สามารถทำได้เหมือนเดิม แน่นอนตัวเกมนี้เป็นเกมแพลตฟอร์มมือถือผู้พัฒนาก็ได้เพิ่มระบบอำนวยความสะดวกไว้ทั้ง Auto และ เพิ่มความเร็วในการเล่น

แล้วแน่นอนว่าตัวเกมนี้เป็นเกมโทรศัพท์มือถือระบบหนึ่งที่อยุ่เคียงคู่ไม่เคยไปไหนไม่ว่าจะกี่เกมก็คือ Gacha ที่เกมนี้ก็มีให้นักเสี่ยงโชคเสี่ยงดวงทุกๆ คนเติมเงินเพื่อหาโปเกมอนระดับตำนานหรือโปเกมอนในดวงใจที่อยากได้โดยไม่ต้องออกไปหาข้าง แต่ส่วนตัวไม่ทราบแน่ชัดว่าตัวโปเกมอนที่มีอยู่ในตู้ Gacha จะสามารถหาจับได้ตามปกติหรือป่าว ไม่ก็จะมีหาได้เฉพาะในตู้อย่างเดียวในเรื่องนี้ก็ไม่ชัวเหมือนกันยังไงใครเล่นไปไกลก็อย่ามาลืมแชร์ให้ฟังด้วยละ

 
Review 8/10
 
ดาวน์โหลดเกมได้ที่

https://play.google.com/store/apps/details?id=com.qjwafw.ntqwi.ojaihw.xskden

 