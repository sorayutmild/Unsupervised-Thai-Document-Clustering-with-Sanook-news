     Mitsubishi Pajero Sport Elite Edition 2019 ใหม่ รุ่นพิเศษตกแต่งเน้นความหรูหรา พร้อมชุดแต่งสีดำ เคาะราคาจำหน่ายเริ่มต้น 1,459,000 บาท

     มิตซูบิชิ ปาเจโร สปอร์ต อีลีท เอดิชั่น 2019 ใหม่ มีตัวถังให้เลือกทั้งหมด 2 สี ได้แก่ สีดำ Jet Black Mica และสีขาว White Pearl ซึ่งมีการตกแต่งต่างกันเล็กน้อย มีให้เลือกจำนวน 2 รุ่นย่อย ได้แก่ รุ่นขับเคลื่อน 2 ล้อ และรุ่นขับเคลื่อน 4 ล้อ
     Pajero Sport Elite Edition 2019 ตัวถังสีดำ Jet Black Mica มาพร้อมอุปกรณ์ตกแต่งสัญลักษณ์ Pajero Sport บนฝากระโปรงหน้า, กระจังหน้าสีดำ, ชุดแต่งใต้กันชนหน้า-หลังสีดำ, ราวหลังคาสีดำ, สปอยเลอร์หลัง, ปลายท่อไอเสียสเตนเลส และล้ออัลลอยสีดำขนาด 18 นิ้ว ขณะที่ตัวถังสีขาว White Pearl มาพร้อมหลังคาสีดำ Jet Black Mica ด้วย

     ภายในห้องโดยสารของรุ่น Elite Edition มาพร้อมเบาะนั่งหุ้มหนังสีน้ำตาลแบบ Horizontal Stripe, วัสดุสะท้อนความร้อนจากแสงแดดในกรณีจอดรถกลางแจ้ง, แผงข้างประตูและกล่องเก็บของคอนโซลกลางตกแต่งด้วยหนังสีน้ำตาล, กันรอยขอบประตูสเตนเลสพร้อมไฟ LED และพรมรองพื้นห้องโดยสาร
     ด้านระบบความปลอดภัยของรุ่น Elite Edition ถูกติดตั้งถุงลมนิรภัย 7 ตำแหน่ง, ระบบเตือนการชนด้านหน้าตรง FCM, ระบบตัดกำลังเครื่องยนต์ชั่วคราวเมื่อเหยียบคันเร่งอย่างรุนแรง UMS, ระบบเตือนมุมอับสายตา BSW, กล้องมองภาพรอบคัน Multi Around Monitor, สัญญาณกะระยะ เป็นต้น

     Mitsubishi Pajero Sport Elite Edition 2019 ติดตั้งเครื่องยนต์ดีเซลเทอร์โบ 2.4 ลิตร ให้กำลังสูงสุด 181 แรงม้า ที่ 3,500 รอบต่อนาที แรงบิดสูงสุด 430 นิวตัน-เมตร ที่ 2,500 รอบต่อนาที ส่งกำลังด้วยเกียร์อัตโนมัติ 8 สปีด พร้อมระบบขับเคลื่อนสี่ล้อ Super Select 4WD II ให้เลือก
     ราคาจำหน่าย Mitsubishi Pajero Sport Elite Edition 2019 ใหม่ รุ่น 2WD ราคา 1,459,000 บาท รุ่น 4WD ราคา 1,574,000 บาท ตัวถังสีขาว White Pearl/หลังคาดำ Jet Black Mica เพิ่มอีก 20,000 บาท
 