แม้ว่า iPhone 7 รุ่นใหม่ล่าสุดจะมาพร้อมกับลูกเล่นใหม่ ๆ CPU ให้ที่เร็วขึ้นและความจำเยอะระดับ 256GB แม้ว่าดูสมบูรณ์แบบนี้ แต่มีทั้งหมด 8 อย่างที่ iPhone 7 ไม่มี มาดูกันว่าคืออะไรบ้าง
ชาร์จไฟไร้สาย

ไม่ว่าจะเป็น Samsung, LG, Microsoft, Motorola หรือแม้กระทั่ง Blackberry ก็ยังรองรับระบบชาร์จไฟไร้สายกันทั้งนั้นแล้ว แต่ iPhone นั้นอาจจะต้องรอถึง iPhone 8 ก็เป็นได้ อย่างไรก็ดี Foxconn กำลังคิด Module สำหรับชาร์จไฟไร้สายออกมาในปีนี้คงต้องจับตาดูต่อไป
ชาร์จไฟเร็ว

เทคโนโลยีชาร์จไฟเร็วนั้นเริ่มเข้ามาใช้กับมือถือหลากหลายยี่ห้อแล้ว ณ ปัจจุบันเช่น Google Pixel สามารถใช้งานได้ 7 ชั่วโมงในเวลา 15 นาทีเท่านั้น ส่วน OPPO F1 Plus ชาร์จไฟเร็วภายในเวลา 15 นาที ก็ได้แบตเตอรี่แล้ว 75% นี่ยังไม่นับถึงยี่ห้ออื่น ๆ
การโชว์หน้าจอแบบ Always On Display

ฟีเจอร์แสดงผลหน้าจอเมื่อปิดอย่าง Always On Display บนมือถือ Samsung และ LG ช่วยให้แสดงผลข้อมูลที่จำเป็นเช่น SMS ข้าง สายที่ไม่ได้รับ และนาฬิกา ถือว่า เป็นอีกฟีเจอร์ที่ล้ำและยังไม่มีใน iPhone สักที
ใส่ซิมการ์ดพร้อมกัน 2 ใบ

การใส่ซิมการ์ด 2 ใบเป็นอีกเทคโนโลยีหนึ่งที่สำคัญสำหรับคนที่มีเบอร์ติดต่อมากกว่า 1 เบอร์หรือต้องการบริหารโปรโมชั่นแต่ละผู้ให้บริการให้คุ้มค่าที่สุด หรือใช้งาน 2 ประเทศบ่อย ๆ ซึ่งมือถือที่มีแล้วอยู่เยอะแยะ เช่น Galaxy A7 (2016)
ปรับแต่งหน้าตาได้ตามใจ

Apple ล็อคการเปลี่ยนรูปแบบหน้าจอของ iOS  มาช้านานทำให้หลายคนไม่สามารถปรับแต่หรือแสดง Widget ได้ตามใจผิดกับ Android ที่สามารถเลือกเปลี่ยนได้มากมายไม่ว่าจะเป็น พื้นหลัง หรือ icon ต่าง ๆ
การเพิ่มความจำ

แม้ iPhone 7 จะมีความจำให้เลือกมากสุดที่ 256GB แต่ว่าเมื่อเทียบกับการซื้อการ์ดความจำหรือ Micro SD ที่มีความจุที่พอใช้จำนวนมากดูเหมือนจะประหยัดกว่าการซื้อมือถือความจุเยอะมาใช้งาน
ใช้ Browser อื่น ๆ ได้

แม้ว่า Chrome สำหรับ iOS เปิดให้ใช้งานบน iPhone ได้ก็ตาม แต่ถ้าคุณกด Link ไม่ว่าจากในข้อความ หรือ Note จะแสดงผลอยู่ใน Safari อยู่ดี ก็เป็นการบังคับให้เราใช้ Browser เดียวอยู่ดี
3D Mapping

หลังจาก Lenovo แนะนำ PHAB 2 มือถือที่มีเทคโนโลยี 3D Mapping หรือรู้จักในนามของ Project Tango จะทำให้มือถือแสดงผลภาพ Effect แบบ 3 มิติ บนสภาพแวดล้อมได้อย่างดี และคาดว่าจะมีเครื่องรองรับอีกมากมายในอนาคต โดยเฉพาะใน Android