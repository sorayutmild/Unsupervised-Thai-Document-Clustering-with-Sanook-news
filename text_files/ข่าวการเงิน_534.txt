บรรดาเมนูพิสดารในบ้านเรา หลายคนคงเคยเห็นและเคยลิ้มลองกันเป็นปกติอยู่แล้ว คราวนี้เรามาดูเมนูพิสดารของประเทศที่ได้ชื่อว่าอาหารอร่อยเลิศ อย่างเกาหลีกันบ้างดีกว่า ว่าเมนูพิสดารของเขาจะเหมือนกับบ้านเราหรือไม่
  
ดักแด้หนอนไหม : ถือเป็นเมนูที่ขายกันตามท้องถนนเหมือนบ้านเรา ถือเป็นอาหารว่างที่ได้รับความนิยมสุดๆ สามารถเลือกที่จะกินตัวอ่อนโดยดูดออกมาหรือกินเข้าไปทั้งเปลือกเลยก็ได้ แน่นอนว่าเมนูนี้ได้โปรตีนแบบเต็มเปี่ยม 

ปลากระเบนดอง : อาจดูเหมือนว่า นี่เป็นเมนูหมักดองธรรมดาทั่วไป แต่แท้จริงแล้วกลิ่นของมันร้ายกาจสุดๆ แม้แต่คนเกาหลีเอง ที่เมื่อได้ลิ้มลองเมนูนี้เข้าไป หลายคนถึงกับให้สัญญาว่าในชีวิตที่เหลืออยู่นี้... จะไม่กินมันอีก 

ปลากระจู๋ : หรือจู๋ทะเล จัดอยู่ในหนอนทะเลชนิดหนึ่ง ซึ่งที่เกาหลีมีขายตามตลาดทั่วไป โดยระบุว่าลักษณะเนื้อของมันเมื่อสัมผัสกับลิ้นจะเหมือนกับหอยนางรมเนื้อนุ่มเลยทีเดียว ซึ่งว่ากันว่าเจ้าปลากระจู๋นั้นสามารถเสริมสมรรถภาพทางเพศได้ด้วย 

หมึกสด : ผู้ที่ชื่นชอบการกินซูชิ ถึงเวลาที่จะทดสอบความกล้าหาญของคุณแล้ว กับปลาหมึกยักษ์ ซึ่งแม้ว่าจะถูกเชือดและถือว่าตายทางเทคนิคแล้วก็ตาม แต่หนวดของมันยังดิ้นดุ๊กดิ๊กได้อยู่ เมื่อกินเข้าไปจะได้ความรู้เหมือนกินหมึกเป็นๆ 

สาโทลูกหนู : เมนูนี้มีต้นกำเนิดมากจากจีน เมนูนี้ไม่เหมาะกับผู้ที่รักหนูหรือเลี้ยงหนูแบบสุดๆ เพราะการที่ต้องมาเห็นลูกหนูนับ10 จมอยู่ก้นขวดนั้นมันไม่ค่อยน่าชมเท่าไหร่ แต่เมนูนี้ได้รับการยกย่องว่าเป็นยาบำรุงสุขภาพที่มีประสิทธิภาพในการรักษาโรคหอบหืดและโรคตับอีกด้วย ขอบคุณข้อมูลจาก : koreaboo.com