ถ้าเป็นเกมส์แนวแฟนตาซี อาวุธยอดนิยมที่สุดที่จะขาดไปไม่ได้เลยก็คือ 'ดาบ' จะดาบมือเดียว ดาบสองมือ ดาบใหญ่ ดาบคู่ ขอให้เป็นดาบเท่านั้นชนิดไหนก็ได้ มันคืออาวุธคู่กายของตัวละครเกมส์ส่วนมากในทันที โดยไม่เกี่ยวว่าจะเป็นเกมส์ภาษา RPG หรือเกมส์แอคชั่น เกือบทุกๆเกมส์ล้วนแต่มีดาบเป็นอาวุธทั้งสิ้น อาจจะไม่ใช่อาวุธของพระเอก แต่ก็ต้องมีตัวละครตัวไหนสักตัวในเรื่องที่ใช้ดาบอย่างแน่นอน เกมส์ที่ไม่มีดาบเป็นอาวุธก็เห็นจะมีแต่เกมส์ที่ไม่มีการต่อสู้ หรือไม่ก็เกมส์สงครามเน้นยิงปืนเท่านั้น และผมเชื่อว่าเกมเมอร์ส่วนมากถ้าเลือกได้ นิยมเลือกจะใช้ดาบเป็นอาวุธประจำกาย มากกว่าอาวุธอื่นๆอย่าง ขวาน หอก ค้อน มีด ก็เพราะปัจจัยสำคัญตรงที่ ดาบมันเป็นอาวุธที่ดู 'เท่' ที่สุดนั่นเอง ว่าแล้วก็เลยมีการจัดอันดับ ดาบ ยอดนิยมจากเกมส์ต่างๆ ที่ดูสวย เท่ และน่าใช้ที่สุด 10 เล่ม เป็นดาบอะไรบ้างนั้นลองไปชมกันเลย
สุดยอดดาบจากเกมส์
1. Ultima Weapon / Atma Weapon จากเกมส์ Final Fantasy
สุดยอดอาวุธในซีรี่ย์เกมส์ Final Fantasy ทั้งสวยงามและทรงพลัง แถมในแต่ละภาคก็มีการดีไซน์ไม่เหมือนกัน จุดเด่นของดาบ Ultima Weapon อยู่ที่เป็นดาบแห่งแสง ที่จะส่องสว่างและทรงพลัง ตามพลังชีวิตของผู้ใช้ ข้อเสียก็คือถ้าผู้ใช้ง่อยใกล้ตาย ดาบก็จะง่อยตาม ในภาพเป็น Ultima Weapon จาก Dissidia Final Fantasy
สุดยอดดาบจากเกมส์
สุดยอดดาบจากเกมส์
2. Crissaegrim จากเกมส์ Castlevania Symphony of the Night
แม้จะไม่ใช่อาวุธที่มีพลังโจมตีสูงที่สุดในเกมส์ แต่คนเล่นเกมส์ Castlevania ทุกคนต่างพร้อมใจกันยกให้ Crissaegrim เป็นดาบที่ดีที่สุด เพราะมันเป็นดาบที่โจมตีไวมาก และไม่มีดีเลย์ของท่าโจมตีเลยแม้แต่น้อย สามารถเดินไปฟันไป กระโดดฟันไปได้อย่างรวดเร็ว แถมยังรุนแรงด้วย ดีไซน์ดาบนี้ในเกมส์เราดูไม่ออกเพราะเป็นไอคอนเล็กๆเท่านั้น ก็เลยมีแฟนอาร์ทช่วยออกแบบดาบนี้ออกมาสวยๆกันเพียบ ในแบบดาบเล็กๆเน้นพริ้ว
สุดยอดดาบจากเกมส์
3. Akujiki จากเกมส์ Shinobi
แปลตรงตัวก็คือดาบกินเลือดกินเนื้อ ดาบประจำกายของ Hotsuma นินจาตัวเอกของเกมส์ Shinobi ค่าย SEGA ที่มีออกมาให้เล่นกันสมัย PS2 ความสามารถของมันก็ตรงตามชื่อ สามารถดูดพลังชีวิตของศัตรูมาเป็นของผู้ใช้ได้ ในขณะเดียวกันมันก็ดูดพลังชีวิตผู้ใช้ได้ด้วยเหมือนกัน
สุดยอดดาบจากเกมส์
4. Ragnarok จากเกมส์ Final Fantasy
Ragnarok ชื่อนี้ไม่ใช่เกมออนไลน์จากเกาหลีใต้ แต่เป็นสุดยอดดาบในตำนาน Final Fantasy หลายภาค ก่อนจะมี Ultima Weapon ถึงแม้พลังโจมตีจะเป็นรอง แต่ Ragnarok ก็ยังคงเป็นดาบที่ทรงพลังและดีไซน์สวยงามไม่แพ้ใคร แถมยังไม่มีข้อเสียใดๆด้วย พลังโจมตีของมันคงที่ ไม่ขึ้นอยู่กับพลังชีวิตผู้ใช้ ในภาพเป็น Ragnarok จาก Final Fantasy XII
สุดยอดดาบจากเกมส์
5. Soul Calibur จากเกมส์ Soul Calibur
ใช่ว่าดาบจะมีแต่เกมส์ RPG อย่างเดียว เกมส์ต่อสู้อย่าง Soul Calibur ก็เป็นเกมส์ที่มีดาบสวยๆจำนวนมากเช่นกัน แต่ดาบที่สวยงามที่สุดก็คงหนีไม่พ้น Soul Calibur สุดยอดดาบของเหล่านักสู้ฝ่ายธรรมะ ที่แปลพลังวิญญาณของผู้ใช้เป็นดาบศักดิ์สิทธิ์ ซึ่งรูปร่างของมันก็จะต่างกันไปตามพลังวิญญาณของผู้ใช้นั่นเอง เป็นดาบที่เกิดมาต่อกรกับดาบมาร Soul Edge โดยเฉพาะ
สุดยอดดาบจากเกมส์
6. Soul Edge จากเกมส์ Soul Calibur
ก็เหมือนกับ หยินและหยาง ทุกอย่างล้วนมีด้านตรงข้าม ถ้ามีดาบวิญญาณศักดิ์สิทธิ์ก็ต้องมีดาบมารด้วย Soul Edge เป็นหนึ่งในดาบทรงพลังที่เหล่านักสู้โหยหามาครอบครอง แต่มันจะดูดเอาพลังด้านมืดในตัวผู้ใช้มาเป็นพลังแทนด้านดี และเมื่อยิ่งใช้ไปนานๆเข้า ผู้ใช้จะถูกดาบครอบงำวิญญาณ กลายเป็นปีศาจชั่วร้ายไปในที่สุด
สุดยอดดาบจากเกมส์
7. Rebellion จากเกมส์ Devil May Cry
ดาบประจำกายที่เป็นทั้งอาวุธเริ่มต้นและสุดยอดอาวุธของ Dante พระเอกมาดเท่ของเรา Rebellion เป็นดาบที่ Dante ได้รับสืบทอดมาจาก Sparda จอมดาบปีศาจพ่อของเขา ซึ่งได้มอบดาบปีศาจให้กับลูกชายทั้งสอง โดยมอบ Rebellion ให้ Dante และมอบ Yamato ให้ Vergil ดีไซน์ของดาบ Rebellion เป็นดาบสองคมแบบตะวันตก มีหนามที่ปลายด้าม และมีสัญลักษณ์หัวกระโหลกที่กระบังดาบ เมื่อดาบได้รับเลือดของ Dante มันจะแสดงพลังที่แท้จริงออกมา
สุดยอดดาบจากเกมส์
8. Frostmourne จากเกมส์ Warcraft 3, World of Warcraft, Dota
ดาบเล่มนี้คงไม่มีชาว Dota คนไหนไม่รู้จักแน่ๆ แรกเริ่มเดิมทีนั้น มันเป็นดาบสุดยอดที่ใช้โดย Lichking (อดีตเจ้าชาย Arthas) ในเกมส์ Warcraft 3 จากนั้นก็นำไปต่อยอดในเกมส์ World of Warcraft เป็นสุดยอดอาวุธที่ใครๆก็ปรารถนา แต่ในเกมส์ Dota นั้นจะเป็นดาบประจำกายของ Abandon แทน นอกจากเป็นโคตรดาบทรงพลังของจอมมารแล้ว ดีไซนฺของดาบเล่มนี้ก็สมกับเป็นดาบจอมมารด้วยครับ มีรูปหัวกระโหลกของปีศาจที่ด้ามจับหลายจุด ใครใช้ดาบนี้ก็ระวังกลายเป็นจอมมารด้วยล่ะ
สุดยอดดาบจากเกมส์
9. Buster Sword จากเกมส์ Final Fantasy VII
ดาบเล่มแรกที่กากที่สุดของ Cloud Strife พระเอกหัวนกโจโคโบะในไฟนอลแฟนตาซีภาค 7  แม้จะเป็นอาวุธแรกเริ่มที่พลังโจมตีไม่มาก แต่ดีไซน์ของมันช่างดูทรงพลัง ราวกับสามารถฟันทุกสิ่งอย่างให้ขาดเป็น 2 ท่อนได้ในการฟันเพียงครั้งเดียว
สุดยอดดาบจากเกมส์
10. The Master Sword จากเกมส์ The Legend of Zelda
ดาบศักดิ์สิทธิ์ในตำนาน ที่มีพลังปัดเป่าสิ่งชั่วร้าย และปกป้องอาณาจักร Hyrule มาตลอด มีชื่อเรียกชื่ออื่นๆด้วยเช่น Blade of Evil's Bane และ the Sword of Time มันเป็นสุดยอดดาบในเกมส์ Zelda ที่ Link ใช้กำจัด Ganon แทบทุกๆภาค ดีไซน์ของมันเรียบง่ายแต่สวยงาม เป็นดาบสีเงินแวววาว ที่กระบังดาบเป็นรูปปีก
ใครชื่นชอบดาบจากเกมส์อะไรเป็นพิเศษนอกเหนือจาก 10 เล่มนี้ ก็แชร์กันได้นะครับ
 