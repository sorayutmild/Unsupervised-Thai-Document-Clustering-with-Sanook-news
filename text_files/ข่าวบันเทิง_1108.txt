เจนี่ โชว์ใบหย่า
ผู้สื่อข่าวรายงานว่า ภายหลังจากที่ได้รับการยืนยันจากเพื่อนดาราร่วมแก๊งว่า "เจนี่" ได้เดินทางไปพักผ่อนที่สหรัฐอเมริกาเป็นที่เรียบร้อยแล้ว หลังจากที่ได้เปลี่ยนไฟล์ทบินจากเดิม ล่าสุดโลกออนไลน์ได้มีการแชร์ภาพล่าสุดของเจนี่ ก่อนเดินทางไปต่างประเทศ สาวเจนี่ ได้เดินทางไปดำเนินการหย่าร้าง พร้อมโชว์หลักฐานใบหย่าร้าง ระหว่าง "เอ๋ ชนม์สวัสดิ์" อีกทั้งยังแสดงหลักฐานใบเปลี่ยนนามสกุลจาก "อัศวเหม" กลับไปใช้ "เทียนโพธิ์สุวรรณ" เช่นเดิม
รายงานข่าวระบุว่าทั้งสองได้เดินทาง ไปที่บ้านของนายอำเภอจังหวัดสมุทรปราการ เพื่อหย่าขาดจากกัน ในเวลาประมาณ16.00 น. โดยในใบสำคัญการหย่าไม่ได้ระบุถึงเรื่องการเรียกร้องขอแบ่งทรัพย์สินหลังสมรส มีเพียงเจนี่ที่ขอรถปอร์เช่ บ็อกซเตอร์ 911 เทอร์โบ เอส ของตนเองคืนเท่านั้น ซึ่งเอ๋ ชนม์สวัสดิ์รับปากว่าจะคืนให้
โดยระหว่างที่มาทำการจดทะเบียนหย่าทั้งคู่ต่างคนต่างเดิน ไม่มองหน้ากัน และเจนี่ให้คนใกล้ชิดถ่ายภาพใบทะเบียนหย่าตามที่ถูกเผยแพร่ผ่านโลกออนไลน์