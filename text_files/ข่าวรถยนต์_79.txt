     กรมการขนส่งทางบกร่วมมือกับภาคเอกชนจัดโครงการอบรมเสริมความรู้แก่ผู้ขอรับใบอนุญาต พร้อมทดสอบขับจริงในวันอาทิตย์ สอบผ่านรับใบอนุญาตขับรถได้เลย ไม่ต้องรอวันธรรมดา
     นายกมล บูรณพงศ์ รองอธิบดีกรมการขนส่งทางบก เปิดเผยว่า ได้ร่วมกับภาคเอกชนจัดโครงการอบรมเสริมความรู้ให้แก่ผู้ขอรับใบอนุญาตขับรถยนต์ ในวันเสาร์และอาทิตย์ โดยไม่เสียค่าใช้จ่ายในการสมัครและอบรม โดยผู้ผ่านการทดสอบจะได้รับใบอนุญาตขับรถภายใต้การควบคุมกำกับดูแลการอบรมทดสอบให้เป็นไปตามมาตรฐานและระเบียบเดียวกับการขอรับใบอนุญาตขับรถในวันเวลาราชการ
     ซึ่งในวันเสาร์จะได้รับการอบรมเสริมสร้างความรู้ความเข้าใจ 5 ชั่วโมง ด้านกฎหมายจราจร มารยาทและเทคนิคในการขับขี่อย่างปลอดภัย การปฐมพยาบาลเบื้องต้นเมื่อเกิดอุบัติเหตุตามหลักสูตรอบรม ก่อนเข้ารับการทดสอบข้อเขียนระบบอิเล็กทรอนิกส์ (E-exam) และทดสอบขับรถในสนามทดสอบในวันอาทิตย์

     สำหรับวันที่จัดการอบรมเสริมความรู้แก่ผู้ขอรับใบอนุญาตขับรถยนต์ มีดังนี้
- เดือนมีนาคม วันที่ 24-25- เดือนเมษายน วันที่ 28-29- เดือนพฤษภาคม วันที่ 5-6, 26-27- เดือนมิถุนายน วันที่ 23-24- เดือนกรกฎาคม วันที่ 21-22- เดือนสิงหาคม วันที่ 25-26- เดือนกันยายน วันที่ 22-23- เดือนตุลาคม วันที่ 27-28- เดือนพฤศจิกายน วันที่ 10-11, 24-25
     ทั้งนี้ สถานที่อบรมและทดสอบในแต่ละครั้งจะแตกต่างกันไป โปรดตรวจสอบกับส่วนใบอนุญาตขับรถ อาคาร 4 ชั้น 2 กรมการขนส่งทางบก โทร 0-2271-8888 ต่อ 4202-3
 