บิสซิเนส อินไซเดอร์ อ้างอิงเว็บไซต์ Entrepreneur.com จัดอันดับแฟรนไชส์อาหารระดับโลก มาดูกันว่า 12 อันดับแรกคือที่ใดบ้าง และจะคุ้นหูคนไทยบ้างมั้ย
12. คริสปี้ ครีม

Cre. Flickr/Rick Cogley
มีแฟรนไชส์ 890 แห่งราคาตั้งต้นในการเปิดสาขา 275,000 - 1.9 ล้านดอลลาร์สหรัฐ
สาเหตุที่ คริสปี้ ครีม เป็นที่นิยมคือ คริสปี้ ครีม อนุญาตให้มีแฟรนไชส์ได้ทั้งในสหรัฐฯ และในต่างประเทศ จนเป็นที่รู้จักอย่างกว้างขวางในนานาชาติ และยังมีการเทรนนิ่งก่อนการเปิดร้านในทุกๆ ด้านด้วย

11. ดังกิ้น โดนัทมีแฟรนไชส์ 11,310 แห่งราคาตั้งต้นในการเปิดสาขา 216,100 - 1.5 ล้านดอลลาร์สหรัฐ
สาเหตุที่ ดังกิ้น โดนัท มีลูกค้าที่ซื่อสัตย์ต่อแบรนด์จำนวนมาก และพุ่งตรงไปยังผู้ดื่มกาแฟทั่วโลก

10. บัสกิ้น ร็อบบิ้น

Cre. bargainmoose/Flickr
มีแฟรนไชส์ 7,546 แห่งราคาตั้งต้นในการเปิดสาขา 102,900 - 388,600 ดอลลาร์สหรัฐ
สาเหตุที่ บัสกิ้น ร็อบบิ้น ประสบความสำเร็จคือดูแลแฟรนไชส์ต่างๆ เป็นอย่างดี หนึ่งในเจ้าของแฟรนไชส์บัสกิ้น ร็อบบิ้น ระบุว่า บริษัทต้องการให้แฟรนไชส์ประสบความสำเร็จไปด้วย โดยการเทรนนิ่งอย่างต่อเนื่่อง และช่วยเหลือให้แฟรนไชส์ทำรายได้ได้ดี เพราะนั่นคือกำไรของบริษัทด้วย
9. ปาปา จอห์น อินเตอร์เนชั่นแนล พิซซ่า มีแฟรนไชส์ 3,924 แห่งราคาตั้งต้นในการเปิดสาขา 129,900 - 844,200 ดอลลาร์สหรัฐ
สาเหตุที่ ปาปา จอห์น ประสบความสำเร็จเพราะการเพิ่มสาขาและดึงดูดผู้ประกอบการในต่างประเทศเป็นหนึ่งในนโยบายหลัก ช่วงที่ผ่านมายอดขายของบริษัทเป็นไปได้ดี ทำให้มีผู้ต้องการมาลงทุนเพิ่มกับบริษัทและเปิดแฟรนไชส์ด้วย
8. เซอร์เคิล เค (Circle K)

Cre. Circle K Great Lakes Facebook
มีแฟรนไชส์ 5,093 แห่งราคาตั้งต้นในการเปิดสาขา 211,500 - 1.6 ล้านดอลลาร์สหรัฐ
เซอร์เคิล เค เป็นร้านสะดวกซื้อที่มีแฟรนไชส์อยู่ในหลายๆ ประเทศ ซึ่งให้บริการร้านอาหารจานด่วนกับลูกค้าที่ต้องการ โดย เซอร์เคิล เค มีแบรนด์ในสังกัดจำนวนมากที่เป็นที่นิยม ซึ่งเป็นหนึ่งในข้อดีที่ทำให้ตลาดเป็นไปได้ดีขึ้น

7. จีเอ็นซี (GNC)

Cre. Flickr/Mike Mozart
มีแฟรนไชส์ 3,188 แห่งราคาตั้งต้นในการเปิดสาขา 167,900 -294,500 ดอลลาร์สหรัฐ
จีเอ็นซี ถือเป็นผู้นำแฟรนไชส์ขายอาหารเสริม วิตามินต่างๆ ที่เกี่ยวกับสุขภาพ และที่กำลังเติบโตอย่างมาก มีชื่อเสียงในด้านการบริการและสนับสนุนร้านแฟรนไชส์อย่างแข็งแรง
6. แม็คโดนัลด์
มีแฟรนไชส์ 29,544 แห่งราคาตั้งต้นในการเปิดสาขา 1 - 2.3 ล้านดอลลาร์สหรัฐ
แม็คโดนัลด์ยังคงเป็นแฟรนไชส์ฟาสต์ฟู้ดที่ได้รับความนิยมมากแบรนด์หนึ่งของโลกเพราะมีการเทรนนิ่งและสนับสนุนแฟรนไชส์สาขาต่างๆเป็นอย่างดีจนสามารถขยายอาณาจักรได้อย่างต่อเนื่อง
5. เคเอฟซี

Cre. Google Streetview
มีแฟรนไชส์ 13,846 แห่งราคาตั้งต้นในการเปิดสาขา 1.3 - 2.5 ล้านดอลลาร์สหรัฐ
เคเอฟซี เป็นแฟรนไชส์ฟาสต์ฟู้ดที่ได้รับความนิยมเพราะมีเมนูใหม่ๆ และขยายสาขาอย่างต่อเนื่อง ทั้งยังมีโฆษณาออกสื่ออย่างสม่ำเสมอ ทำให้มีผู้ประกอบการจำนวนมากต้องการเปิดแฟรนไชส์กับบริษัทนี้
4. เพรทเซล อานตี้ แอนน์

Cre. Flickr/Rusty Clark - hottnfunkyradio.com
มีแฟรนไชส์ 1,598 แห่งราคาตั้งต้นในการเปิดสาขา 194,900 - 367,600 ดอลลาร์สหรัฐ
อานตี้ แอนน์ มีนักกีฬาบาสเกตบอลดังอย่าง แชคิล โอนีล มาเปิดแฟรนไชส์ด้วย เพราะที่นี่เป็นแฟรนไชส์เพรสเซลระดับโลก ที่ไม่มีบริษัทใดผลิตสินค้าที่เป็นเพรสเซลแบบแป้งนุ่มๆ มาเป็นคู่แข่งเลย
3. พิซซ่า ฮัท

Cre. Flickr/Joe Monin
มีแฟรนไชส์ 12,956 แห่งราคาตั้งต้นในการเปิดสาขา 297,000-2.1ล้านดอลลาร์สหรัฐ
พิซซ่า ฮัท ประสบความสำเร็จเพราะผู้ประกอบการเชื่อถือในบริษํท เพราะแฟรนไชส์ที่เคยเปิดๆ มา ต่างประสบความสำเร็จ จนบริษัทมีชื่อเสียงอย่างมาก นอกจากนี้ บริษัทยังช่วยเหลือแฟรนไชส์อย่างมากเพื่อให้ประสบความสำเร็จในการทำธุรกิจด้วย
2. ซับเวย์ มีแฟรนไชส์ 42,227 แห่ง ราคาตั้งต้นในการเปิดสาขา 116,600- 263,200 ดอลลาร์สหรัฐ
ซับเวย์ เป็นที่จดจำว่าเป็นร้านขายแซนด์วิชอันดับหนึ่งของโลก ในช่วงสองสามปีที่ผ่านมา ซับเวย์เพิ่มเมนูเฮล์ทตี้มากขึ้น จึงสามารถทำให้ดึงดูดลูกค้าได้มากขึ้น และขยายไปสู่ระดับโลก จนมีผู้ประกอบการจำนวนมากอยากร่วยมงานกับบริษัท
1. เซเว่น-อีเลฟเว่น

Cre. Flickr/Mike Mozart
มีแฟรนไชส์ 53,027 แห่ง ราคาตั้งต้นในการเปิดสาขา 37,200-1.6 ล้านดอลลาร์สหรัฐ
เซเว่น-อีเลฟเว่น เป็นที่รู้จักในฐานะร้านสะดวกซื้อระดับนานาชาติ ลูกค้ารู้ว่าเข้าไปในร้านแล้วจะได้ของที่ต้องการ และบริษัทก็มีการดึงดูดผู้ประกอบการที่น่าสนใจ
และเหล่านี้คือแฟรนไชส์ดังระดับโลกที่ประสบความสำเร็จ