Phantasy Star Online 2 เจาะลึก 3 คลาสพื้นฐานพร้อมข้อมูลคลาส 2 สุดแจ่ม เตรียม OBT 20 พฤษภาคม 57 นี้
Phantasy Star Online 2
 
          แน่นอนว่าสำหรับคนที่เล่น Phantasy Star Online 2 ในช่วง CBT ที่ผ่านมาก็อาจจะได้ลองสัมผัสกัน Class พื้นฐานทั้ง 3 ภายในเกมซึ่งก็คือ Hunter, Ranger, Force ซึ่งแต่ละ Class นั้นก็มีความสามารถในที่แตกต่างกันในแต่ละด้านสำหรับวันนี้เราจะได้รู้กันว่าแต่ละคลาสนั้นมีจุดเด่นจุดด้อยในเรื่องใด ใช้อาวุธประเภทไหนได้บ้าง และที่สำคัญช่วง OBT ในวันที่ 20 พฤษภาคมที่จะถึงนี้เราจะได้สัมผัสกับ Class 2 ของ Phantasy Star Online 2 อีกด้วย
 
Phantasy Star Online 2
เริ่มด้วยอาชีพที่เรียกได้ว่าแกร่งที่สุดสำหรับ EP1 "Hunter" พร้อมที่จะบุกตะลุย ฟ่าฟันในทุกๆพื้นที่ ถนัดในการต่อสู้ระยะประชิดมีพลังป้องกันและ HP อยู่ในระดับสูง สามารถต่อสู้เพียงลำพังได้อย่างดีเยี่ยม เรียกได้ว่า Solo เดี่ยวคนเดียวได้แบบสบายๆ
สำหรับอาวุธนั้น Hunter จะสามารถใช้ได้ทั้งแบบประชิด+กึ่งประชิด และใช้อาวุธได้ถึง 3 แบบคือ
 
Phantasy Star Online 2
-      SWORD: อาวุธพื้นฐานสำหรับ Hunter ถึงแม้จำเป็นต้องถือโดยใช้ทั้งสองมือ แต่สามารถยกขึ้นมาตั้งรับได้เช่นกันเรียกได้ว่าเป็นอาวุธที่เหมาะสำหรับผู้เล่นในทุกระดับด้วยการโจมตีที่รุนแรงและกินระยะกว้างทำให้สามารถกำจัดศัตรูที่อยู่ในระยะใกล้ถึงกลางได้พร้อมกันหลายตัว
 
 
 
 
 
Phantasy Star Online 2
 
-       WIRED LANCE: ขอเรียกเจ้านี้ว่าสนับมือลวดแล้วกัน มีระยะการโจมตีแบบกึ่งประชิดด้วยเส้นลวดที่ยาวและแข็งแกร่ง ซึ่งมาพร้อมใบมีดที่แหลมคมก่อให้เกิดการโจมตีในระยะกว้างอันร้ายกาจที่สุดจะคาดเดาได้สร้างความเสียหายให้แก่ศัตรูด้วยการขว้างเข้าใส่เป็นหลักและสะบัดออกเป็นวงเพื่อโจมตีศัตรูอื่นๆที่ยืนอยู่วงนอก
 
 
 
 
Phantasy Star Online 2
-       PARTIZAN: พูดง่ายๆ หอก นั้นเอง มีจุดเด่นอยู่ที่การโจมตีอันรวดเร็วเนื่องจากมีระยะหวังผลที่ยาวทำให้สามารถโจมตีในวงกว้างได้อย่างมีประสิทธิภาพและเมื่อใช้ทักษะพิเศษที่เรียกว่า [DANCE] จะได้รับ GEAR GAUGE ที่จะช่วยให้ได้เปรียบในการต่อสู้มากยิ่งขึ้น
 
 
 
 
 
 
Phantasy Star Online 2
ถัดมากับ Ranger อาชีพสายปืนถนัดโจมตีในระยะกลางเป็นกำลังเสริมส่วนสำคัญช่วยให้สามารถถล่มศัตรูอยู่ฝ่ายเดียว Ranger สามารถเรียน Skill เด็ดอย่าง Weak Bullet ที่จะสร้างจุดอ่อนให้กับเป้าหมาย และทำให้เราโจมตีได้แรงขึ้นอย่างมหาศาล Ranger นั้นสามารถใช้อาวุธได้ 2 แบบ
Phantasy Star Online 2
 
-       ASSAULT RIFLE: ปืนกลมีความคล่องตัวสูง ทำให้สามารถยิงและเคลื่อนที่ไปพร้อมกันได้ เหมาะกับการจัดการศัตรูแบบเดี่ยว-เจาะจงยิงเฉพาะจุด อีกทั้งยังสร้างข้อได้เปรียบให้กับปาร์ตี้ได้อย่างมากนื่องจากถนัดการโจมตีระยะกลาง จึงเป็นได้ทั้งหน่วยพิฆาตและทีมคุ้มกัน
 
 
 
 
Phantasy Star Online 2
 
-      GRENADE LAUNCHER: ปืนยิงระเบิด เน้นการโจมตีเป็นหมู่ สร้างความเสียหายเป็นวงกว้างแต่ไม่สามารถเคลื่อนที่ยิงได้ 
 
 
 
 
 

Phantasy Star Online 2
สุดท้ายของ Class 1 กับอาชีพ Force ผู้เชี่ยวชาญทักษะการใช้ประโยชน์จาก Photon ถนัดการโจมตีระยะไกล มีพลังโจมตีที่รุนแรง แต่พลังป้องกันนั้นต่ำมาก แต่ก็ชดเชยด้วยสกิล Heal ที่สามารถเรียนได้ ทำให้เป็นคนสำคัญของปาร์ตี้เลยก็ได้ อาชีพ Force นั้นสามารถใช้อาวุธได้ 2 ประเภท
 
Phantasy Star Online 2
 
-      ASSISTANT ARMAMENT: ไม้เท้าถือ อาวุธเวทย์ที่มีพลังโจมตีสูงมากสำหรับ Wizard ที่ช่วยดูดซับ PHOTON การโจมตีจะได้ผลดีที่สุด เมื่อทำการชาร์จก่อนที่จะปล่อยพลังเวทย์ออกไป Wizard สามารถใช้ไม้เท้าโจมตีในระยะใกล้เพื่อเอาตัวรอดได้ อีกทั้งยังสามารถใช้เวทย์ฟื้นพลังให้ตนเองและคนในทีมได้อีกด้วย
 
 
 

Phantasy Star Online 2
 
-      TALIS: ไพ่เวทย์มนต์ที่ไม่มีวันหมด ลักณะการใช้คือการปาไพ่ใส่ศัตรูเมื่อสัมผัสกับเป้าหมายจะกลายเป็นพลังเวทย์มนต์ หรือเรียกว่า Photon Magic ที่สร้างความเสียหายกับศัตรู สามารถใช้โจมตีเป็นวงกว้างกับศัตรูที่อยู่บนท้องฟ้าได้ รวมถึงฟื้นฟูพลังให้กับเพื่อนร่วมทีมที่อยู่ห่างออกไปได้อีกด้วย
 

 
 
สำหรับทั้ง 3 อาชีพนั้นเมื่อเราเล่นถึงเลเวล 30 ก็จะสามารถเปลี่ยนเป็นคลาส 2 ได้โดยการทำภารกิจ
 
 
Phantasy Star Online 2
Hunter จะเปลี่ยนเป็น Fighter ซึ่งเชี่ยวชาญในการใช้อาวุธ 2 มือเข้าห้ำหั่นศัตรูในระยะประชิดด้วยการโจมตีเป็นชุดอันรุนแรง Fighter นั้นจะใช้อาวุธได้ 3 แบบ
 
-      KNUCKLE: สนับมือ เน้นการโจมตีระยะประชิดที่มีพลังดจมตีที่รุนแรงและว่องไว การโจมตีทุกรูปแบบของสนับมือนั้นสามารถยกเลิกและเปลี่ยนไปเป็นการหลบหลีกได้ รวมถึงสามารถใส่คอมโบได้ไม่ยั้ง ยิ่งคอมโบสูงก็ยิ่งโจมตีแรงมากขึ้นเท่านั้น
 
-       TWIN DAGGER: มีดคู่ อีกหนึ่งรูปแบบของอาวุธระยะประชิดที่เน้นโจมตีทางอากาศยิ่งอยู่กลางอากาศได้นานเท่าไหร่พลังโจมตีก็ยิ่งรุนแรงขึ้นเท่านั้น
 
-       DOUBLE BLADE: ดาบคู่ อาวุธระยะประชิดที่โจมตีได้ต่อเนื่องที่สุดใน EP1 ถึงแม้จะไม่มีอบิลิตี้สำหรับช่วยในการหลบหลีกแต่แรงอัดอากาศที่เกิดขึ้นรอบตัวในขณะต่อสู้จะช่วยเพิ่มพลังโจมตีและจำนวนฮิตให้สูงยิ่งขึ้นไปอีก เหมาะกับขาบู้ที่ชอบใส่แบบไม่ยั้ง
 
 
Phantasy Star Online 2
สำหรับ Class 2 ของ Ranger คือ Gunner สุดยอดผู้เชี่ยวชาญด้านการใช้ปืนแต่ความพิเศษของ Gunner นั้นคือความว่องไวและสามารถใช้ปืนคู่ได้เรียกได้ว่าสาดกระสุดกันสุดมันส์แน่นอน Gunner ใช้อาวุธได้ 2 แบบคือ
 
-       TWIN MACHINEGUN: ปืนคู่ ใครอยกเป็นขาโหดระยะไกล ชอบการสาดกระสุน โจมตีอยู่ฝ่ายเดียว ต้องมีติดตัวไว้ ทั้งยิงไวทั้งมันส์ แถมมีลูกเล่นที่หลากหลาย ขาโหดต้องห้ามพลาด
 
-       ASSAULT RIFLE: ปืนกล มีความคล่องตัวสูง ทำให้สามารถยิงและเคลื่อนที่ไปพร้อมกันได้ สามารถสร้างข้อได้เปรียบให้กับปาร์ตี้ได้อย่างมาก
 
 
Phantasy Star Online 2
สุดท้ายกับ Force ที่จะเปลี่ยนเป็น Techer ยอดนักเวทย์ที่สามารถยืนไฟว้กับศัตรูในระยะประชิดได้ มาพร้อมความสามารถที่เพิ่มพลังในการโจมตีระยะไกล(พลังเวทย์) และสกิลบัฟที่แรงมากขึ้น ด้านอาวุธของ Techter มี 2 ประเภทคือ
 
-       WAND: ไม้เท้าที่ไม่ใช่แค่ไม้เท้า ถึงแม้ว่าจะดูดซับ Photon และพลังในการโจมตีด้านเวทย์มนต์ลดลง แต่ถูกชดเชยด้วยความสามารถด้านการโจมตีในระยะประชิดเข้ามาแทน เมื่อชาร์ทพลังจะทำให้ WAND ปล่อยพลังโจมตีออกมาได้รุนแรงเป็นทวีคูณ ทำให้ Techter นั้นสามารถที่จะบู๊ได้ทั้งระยะใกล้และไกล
 
-       TALIS: อาวุธเวทมนต์ในอีกรูปแบบที่การใช้งานจะคล้ายคลึงกับอาวุธยิง แต่มันจะแสดงผลออกมาเป็นพลังเวทย์มนต์เมื่อสัมผัสกับเป้าหมาย รวมถึงฟื้นฟูพลังให้กับเพื่อนร่วมทีมที่อยู่ห่างออกไปได้อีกด้วย
 
Phantasy Star Online 2
สุดท้ายกับอาวุธที่ทุก Class สามารถใช้ได้คือ GUNSLASH  ขอให้นิยามเจ้านี้ว่า "ปืนติดดาบ" เป็นการผสมผสานของ SABER และ HAND GUN พลังโจมตีจะไม่สูงนักแต่สามารถพลิกแพลงการโจมตีได้ทั้งระยะใกล้และไกลอย่างครอบคลุม เป็นอาวุธที่มีความคล่องตัวสูง
 
จบไปแล้วกับทั้ง 6 Class ใน EP1 นะครับเรียกได้ว่าแต่ละคลาสนั้นมีข้อดีข้อเสียที่แตกต่างกันออกไป รวมถึงรูปแบบอาวุธที่แต่ละชนิดนั้นก็มีลักษณะการใช้งานที่ต่างกัน งานนี้ขึ้นอยู่กับฝีมือของตัวเอง ค้นหาตัวคุณให้เจอ แล้วเตรียมมันส์ในช่วง OBT 20 พฤษภาคม 57 นี้ ติดตามรายละเอียดเพิ่มเติมได้ที่: http://pso2.playpark.com/th/ และที่ Fanpage: https://www.facebook.com/PSO2PLAYPARK
 
 