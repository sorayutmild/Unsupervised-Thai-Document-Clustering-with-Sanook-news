ผู้พัฒนาเกม CyberConnect2 และตัวแทนจัดจำหน่าย Aniplex ได้มีการประกาศข้อมูลใหม่ผ่านนิตยสารฉบับล่าสุดของเกม Weekly Jump ของเกม Demon Slayer: Kimetsu no Yaiba - Hinokami Keppuutan เกมต่อสู้ที่ดัดแปลงมาจาก ดาบพิฆาตอสูร การ์ตูนสุดโด่งดังในช่วงปีที่ผ่านมา ซึ่งผู้พัฒนาได้เปิดเผยว่าจะทำการเพิ่มเติมตัวละคร Sabito และ Makomo ซึ่งจะปรากฏตัวในช่วงต้นเรื่อง ว่าจะเป็นสองตัวละครที่จะสามารถเล่นได้ในโหมดต่อสู้ภายในเกมนี้

Sabito และ Makomo หากใครจำเธอทั้งคู่เป็นเด็กฝึกวิชาของ Sakonji Urokodaki อดีตเสาหลักแห่งวารีที่ได้ทำการฝึกพวกเขาให้เป็นหน่วยพิฆาตอสูร แต่ด้วยฝีมือที่ยังไม่ถึงขั้นทำให้พวกเขาทั้งคู่โดนอสูรตนหนึ่งสังหาร แต่บอกเลยว่าทั้งสองมีความสำคัญกับ ทันจิโร่ เป็นอย่างมากซึ่งใครเคยอ่านหรือดูอนิเมะจะทราบดีว่าพวกเขาเป็นใคร เกมนี้มีกำหนดวางจำหน่ายบน PlayStation 5, Xbox Series, PlayStation 4, Xbox One และ PC ผ่าน Steam ในปี 2021 