(14 ต.ค.) บนเส้นทางเคลื่อนขบวนพระบรมศพ พระบาทสมเด็จพระเจ้าอยู่หัวในพระบรมโกศ มีพสกนิการชาวไทยจากทั่วทุกสารทิศ เดินทางมาปักหลักรอเพื่อน้อมเกล้าฯ ส่งเสด็จสู่สวรรคาลัย ด้วยหัวใจอาลัยเฉกเช่นเดียวกัน
ตลอดเส้นทาง ได้พบเห็นน้ำใจของคนไทยที่มีให้กัน ทั้งนำน้ำดื่ม ขนม ลูกอม ผ้าเย็น มาแจกจ่ายให้ประชาชนที่เฝ้ารออย่างเนืองแน่น รวมทั้งมีบริการขับรถจักรยานยนต์รับส่งฟรีสำหรับเด็ก สตรี ผู้สูงอายุ ที่จะเดินทางมาร่วมส่งขบวนเสด็จด้วย ซึ่งความดีที่ทุกคนตั้งใจทำนี้ก็เพื่อถวายเป็นพระราชกุศลแด่พระบาทสมเด็จพระเจ้าอยู่หัวในพระบรมโกศ ที่ทรงเป็นดั่งศูนย์รวมจิตใจของคนไทยทุกคน
ทีมข่าวได้สัมภาษณ์ คุณต่อ หนึ่งในคนที่มาคอยให้บริการขับรถจักรยานยนต์รับส่งประชาชนฟรี ได้บอกเล่าว่า...
"ก็อยากจะทำให้พ่อหลวงท่านครับผม ทดแทนพระคุณท่านครับ ตั้งแต่ 5 โมงเย็น ให้บริการประชาชนทั่วไปครับผม เริ่มตั้งแต่ถนนพระอาทิตย์ไปจนถึงแยก และท่าเรือเทเวศน์ จากนั้นก็ค่อยกลับมารอที่ตรงนี้ น่าจะอยู่ถึงประมาณสัก 3 ทุ่มครับ"