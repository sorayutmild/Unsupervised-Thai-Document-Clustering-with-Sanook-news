       ปกติการใช้งานสิ่งของเวลานาน ๆ จะต้องมีเรื่องของการเสื่อมสภาพไปตามกาลเวลาย อาจจะเพราะเราดูแลไม่เพียงพอก็เป็นได้ และแน่นอนว่าอีกเรื่องที่คนเมินมาตลอดคือเรื่องทำความสะอาดมือถือที่เรียกว่าเป็นอุปกรณ์ที่อยู่คู่กับเรามาอย่างยาวนานและเราก็ต้องการให้เครื่องเราดูดีเสมอเช่นกัน
 วันนี้ Sanook! Hitech จะมาแนะนำวิธีการทำความสะอาดมือถือง่าย ๆ ที่ใครก็ทำเป็น จะมีวิธีอะไรบ้างนั้น มาดูกันเลย
เปลี่ยนฟิล์มกันรอยใหม่
     ขอเริ่มจากฟิมส์กันรอยหลายคนคิดว่ามันไม่มีอายุการใช้งาน ติดไปก็อยู่อย่างงั้นไป ความจริงก็ใช่อยู่ เพราะบางคนถ้ารักษาของฟิมส์จะอยู่กับเราได้นาน แต่ถ้าเกิดเป็นรอยหรือมีความไม่ชัดเจน ก็ต้องเปลี่ยน
     ซึ่งฟิมส์ติดหน้าจอมือถือนั้นก็มีอยู่หลายแบบตั้งแต่แบบบางที่มีราคาเริ่มต้น 100 บาทไปจนถึงกระจกนิรภัย ที่มีความทนทานเหมือนกระจกติดเครื่อง แต่ราคาก็จะสูงเป็นธรรมดา การเปลี่ยนมันก็ทำให้เครื่องกลับมาดูใหม่ได้ง่ายและสามารถใช้งานได้ยาวนานขึ้นอีกด้วยในตัว
     การคิดแนะนำว่า ถ้าไม่ชำนาญ แนะนำให้ร้านเปลี่ยนให้จะดีกว่า แต่ถ้าจะเปลี่ยนเอง ให้ใช้เครื่องมือทำความสะอาดกระจกให้สะอาดแล้วแปะฟิมพ์หรือกระจกใหม่เข้าไป ไล่อากาศออกให้หมดให้เรียบติดเครื่อง เพียงเท่านี้หน้าจอของคุณก็จะดูสะอาดใหม่เหมือนกับวันแรกที่คุณได้พบเครื่องนี้
ทำความสะอาดรอบตัวเครื่อง

     หลายคนอาจจะละเลยเกี่ยวกับเรื่องการทำความสะอาดตัวเครื่อง ทั้ง ๆ ที่มันก็มีความจำเป็นอยู่ไม่น้อย เพราะนอกจากจะเป็นการทำให้เครื่องดูสวยงามอยู่เสมอแล้ว ยังทำให้เครื่องสะอาดไม่มีฝุ่นหรือสิ่งที่ทำให้เกิดภูมิแพ้ได้
     วิธีการทำความสะอาดที่ง่ายที่สุด แค่ถอดเครื่องออกจากเคส แล้วนำผ้าสะอาดหรือกระดาษทิชชู แต่อยากจะแนะนำเป็นผ้า Micro Fiber เพราะนอกจากใช้ซ้ำได้แล้ว มันยังเป็นผ้าแบบเรียบไม่มีขนทำให้สามารถทำความสะอาดได้ทั่วถึงอีกด้วย
     กรณีทึ่มือถือมีคราบเหนียว ๆ แนะนำให้ใช้น้ำยาทำความสะอาดคอมพิวเตอร์ ค่อน ๆเช็ตรอยนั้นให้ออก เหตุที่ต้องใช้น้ำยาทำความสะอาดคอมพิวเตอร์เพราะ ส่วนนี้จะมีกรดน้อยกว่าพวกน้ำยาล้างจานซึ่งไม่จำเป็น หากหาไม่ได้สามารถใช้ สเตคลีน แทนก็ย่อมได้
     อ้อและอย่าลืมเช็ดเลนส์กล้องมือถือของคุณด้วยนะครับ
เปลี่ยนหรือทำความสะอาดเคสที่ใช้งานอยู่
     หลังจากตัวเครื่องแล้วก็ตเป็นส่วนของเคสบ้างที่จะต้องดูแลทำความสะอด ซึ่งเคสบางประเทศก็สามารถทำความสะอาดด้วยการล้างน้ำแล้วฟอกสบู แต่เคสบางชนิดก็ไม่สามารถทำความสะอาดได้ อาจจะต้องใช้การเปลี่ยนเคสแทน
     ข้อดีของการทำความสะอาดเคส นอกจากทำให้เคสดูสะอาดและใหม่ตลอดแล้ว จะทำให้เรารู้ว่าเคสอันนั้นถึงเวลาที่เราจะต้องเปลี่ยนเนื่องจากรอยฉีกขาดหรือเคสชำรุดหรือยังอีกด้วย และเพื่อไม่ให้เครื่องของคุณเป็นสภาพข้างล่างนี้

     การดูแลทำความสะอาดเครื่องแม้ไม่ต้องบ่อยแต่ทำประมาณสัก 2-3 อาทิตย์ต่อครั้งจะทำให้มือถือของคุณดูน่าใช้และใหม่สู้กับมือถือรุ่นใหม่ ๆได้อย่างสบาย
     สำหรับครั้งหน้า Sanook! Hitech จะนำเทคนิคเกี่ยวกับมือถือหรือ Gadget อะไรมานำเสนอ อย่าลืมติดตามชมกันนะครับ