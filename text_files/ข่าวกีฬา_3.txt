การแข่งขันวอลเลย์บอลอาชีพ อาเซอร์ไบจาน ซูเปอร์ลีก 2014-15 วันที่ 25 กุมภาพันธ์ นุศรา ต้อมคำ เซ็ตเตอร์ทีมชาติไทยนำต้นสังกัด ราบิต้า บากู ชนะ อาเซอร์โยล 3-1 (25-23,17-25,25-15,25-22)แต่ทีเด็ดของนุศราในการเล่นกลับไม่ใช่การเซ็ต แต่เป็นการเสิร์ฟ ที่ยอดเยี่ยมสร้างความปั่นป่วนให้ผู้เล่นอาเซอร์โยลอย่างหนัก รับไม่อยู่บ้าง รับได้แต่บอลไม่เข้าจุดทำให้เซ็ตเตอร์ทำงานลำบาก และงงนึกว่าออกแต่ลงเฉย ทำอะไรไม่ถูก เสียกระบวนทั้งทีม จนเสียคะแนนจำนวนมาก ส่งผลให้พ่ายแพ้ไปในที่สุดโดยทางเพจ Nootsara FANCLUB อดรนทนไม่ไหว ต้องทำคลิปการเสิร์ฟของนุศราโพสต์ลงยูทูบให้ชมสุดยอดการเสิร์ฟของเซ็ตเตอร์สาวคนสวยทีมชาติไทยนั่นเอง
