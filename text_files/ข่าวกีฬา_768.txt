บัวขาว บัญชาเมฆ  ออกโรง โต้กลับ "น้ำเพชร" สุณัณณิการ์ กฤษณสุวรรณ ว่าหยุดสร้างกระแสข่าวความสัมพันธ์ได้แล้ว รับเป็นแค่คนมาเรียนมวยที่ค่ายเท่านั้น  "ดำดอทคอม" บัวขาว บัญชาเมฆ ยอดมวยไทยชื่อดังก้องโลก ที่ตกเป็นข่าวกับ "น้ำเพชร" สุณัณณิการ์ กฤษณสุวรรณ อดีตรองอันดับ 2 มิสยูนิเวิร์สไทยแลนด์ 2014 แถมยังมี ภาพความสัมพันธ์ของทั้งคู่หลุดออกมาในโลกโซเชียลเป็นระยะ  โดยในเรื่องนี้ นักมวยคนดังจากเมืองสุรินทร์ ได้เปิดเผยว่า "รู้สึกงงกับข่าวดังกล่าว ว่าเกิดขึ้นได้อย่างไร เพราะเห็นแค่ฝ่ายหญิงมาซ้อมมวยที่ค่าย ซึ่งตนเองก็พูดคุยกับทุกคนที่เข้ามาทัก ไม่มีการสนิทสนมกับใคร  หลังจากตกเป็นข่าวก็ไม่เห็น น้ำเพชร เข้ามาที่ค่าย หรืออาจจะเข้ามา แต่ยอดมวยไทยไม่ได้สนใจอะไร และขอให้พอและจบเรื่องนี้ได้แล้ว" นอกจากนี้ บัวขาว ยังกล่าวว่า "รู้สึกตัวเองหล่อขึ้นทันทีหลังตกเป็นข่าว เพราะรู้ตัวว่าไม่ได้มีรูปร่างหน้าตาดี จึงเป็นเกียรติมากที่ฝ่ายหญิงให้ข่าวแบบนี้ ส่วนตัวไม่ได้ซีเรียส หรือติดใจเอาความ เพราะเป็นผู้ชายไม่มีอะไรเสียหายอยู่แล้ว" ทั้งนี้ตลอดสัปดาห์ที่ผ่านมา บัวขาว บัญชาเมฆ กำลังเจอมรสุมข่าว ทั้ง เรื่องการลงจากเวทีศึกมวย K-1 โดยที่ไม่ยอมชกต่อ  แถมยังต้องมาเจอข่าวนอกสังเวียน กับสาวดีกรีนางงามอีกด้วย
นอกจากนี้ บัวขาว เพิ่งได้ได้รับเกียรติ จาก “องค์การสหประชาชาติ” หรือ UN (The United Nations) แต่งตั้งให้ทำหน้าที่ พรีเซ็นเตอร์ ให้กับกิจกรรมของ UN ได้ถ่ายทำเรียบร้อยแล้ว จะเผยแพร่ช่วงเดือน พ.ย. นี้ขณะที่ในวันที่ 24 ต.ค. นี้ บัวขาว จะเข้ารับพระพระราชทาน ปริญญาเอก ดุษฎีบัณฑิตกิตติมศักดิ์ จากมหาวิทยาลัยราชภัฏสุรินทร์ 

 