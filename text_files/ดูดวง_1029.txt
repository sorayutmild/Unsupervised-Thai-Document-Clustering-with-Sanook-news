
ทิศมงคลของบ้านนั้น จะเปลี่ยนไปทุกปี อ้างจากตำราทิศต่างๆ ของชาวจีน แต่วิธีการเปลี่ยนทิศในบ้านไม่ได้ยากอย่างที่คิด Sanook! Horoscope มีคำแนะนำในการเปลี่ยนทิศบ้านตามหลักทิศมงคล เพื่อเสริมโชคลาภให้กับเจ้าของบ้าน และผู้อยู่อาศัยกันตลอดปีมาฝากค่ะตามหลักโหราศาสตร์จีน ถือว่าตั้งแต่วันพุธที่ 4 กุมภาพันธ์ 2559 เวลา 17:46 น.ถึงวันศุกร์ที่ 3 กุมภาพันธ์ 2560 เวลา 23.33 น. เป็นปีเปียซิม พลังทิศที่เป็นมงคลจะหลั่งไหลมาทางทิศตะวันออกและทิศตะวันตก ส่วนพลังทิศอัปมงคลจะมาทางทิศใต้ โดยมีดาวหยี่เห็ก หมายเลข 2 เข้ากลาง กระจายพลังดีร้ายประจำตำแหน่งภูมิเดิม ทั้ง 8 ทิศ ส่งผลกระทบต่อชีวิตที่คุณผูกพันกับทิศนั้นๆทิศมงคลปี 2559 ทิศตะวันออก และทิศตะวันตกทิศอัปมงคล คือ ทิศใต้
 
ทิศของบ้านที่ส่งผลไม่ดี ในปี 2559บ้านหลังใดที่หันหน้าไปทางทิศตะวันตกเฉียงใต้ และ ทิศตะวันออกเฉียงเหนือ ควรงดเว้นการกระทบกระเทือนถึงเป็นอันขาด เพราะจะเสมือนเป็นการกระตุ้นปลุกกระแสพลังร้ายในทิศวิบากให้ปะทุขึ้น ส่งผลให้เจ้าบ้านเกิดความวิบัติ ขัดแย้ง ครอบครัวไม่ปรองดองต่อกัน สุขภาพย่ำแย่ อ่อนแอ เจ็บป่วย เป็นประจำ ทรัพย์สิน สูญเสีย เงินทองรั่วไหล เก็บไม่อยู่ตลอดทั้งปี
วิธีแก้ไขทิศร้ายให้กลายเป็นดีตั้งน้ำพุกระตุ้นกระแสพลังให้เคลื่อนไหว จะช่วยส่งเสริมความเจริญรุ่งเรือง มั่งคั่ง ร่ำรวย มีทรัพย์สินเงินทอง พรั่งพร้อมซึ่งที่ดิน บ้าน อสังหาริมทรัพย์ ลูกหลานเก่ง ฉลาด อีกทั้งยังเสริมส่งหลายหลากอาชีพโดยเฉพาะธุรกิจกิจการ ก่อสร้าง อสังหาริมทรัพย์ ผลิตผลการเกษตร พืชผล ผลิตภัณฑ์จากแป้ง บะหมี่ ก๋วยเตี๋ยว โรงพยาบาลหญิง สูตินารีแพทย์ รับเลี้ยงเด็ก โภชนาการ ร้านอาหาร ขายผ้า ตัดเย็บเสื้อผ้า เฟอร์นิเจอร์ เตียง งานบริการ งานใช้แรงงาน งานด้านฝีมือ ค้าของเก่า เลี้ยงวัว ขายเนื้อวัว ปศุสัตว์ เซรามิค เป็นต้น
นอกจากนี้ยังสามารถเลือกของตกแต่งบ้าน เพื่อช่วยแก้ไข และส่งเสริมทิศต่างๆ ในบ้านได้ ดังนี้
แก้ไขทิศร้าย- กลางบ้าน ประดับด้วย กระดิ่งโลหะ- ทิศตะวันตกเฉียงเหนือ ประดับด้วย โคมไฟสีแดง- ทิศตะวันออกเฉียงเหนือ ประดับด้วย กระดิ่งโลหะ- ทิศเหนือ ประดับด้วย ปลาหลีฮื้อสีน้ำเงิน
ส่งเสริมทิศดี- ทิศตะวันตก ประดับด้วย พู่กันจีน- ทิศใต้ ประดับด้วย ช้างโลหะ- ทิศตะวันตกเฉียงใต้ ประดับด้วย น้ำพุ- ทิศตะวันออก ประดับด้วย กิเลนสีเขียว- ทิศตะวันออกเฉียงใต้ ประดับด้วย เจดีย์โลหะ 6 ชั้น

ขอขอบคุณข้อมูลจาก fengshuiguru-th.com