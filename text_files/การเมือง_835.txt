(15 พ.ค.) ผู้สื่อข่าวรายงานว่า โอ๊ค พานทองแท้ ได้โพสต์ข้อความ และรูปขึ้นเฟซบุ๊กส่วนตัว "Oak Panthongtae Shinawatra" ระบุหัวข้อ "ของดีราคาถูกหน้าพรรค.ปชป" พร้อมกับบรรยายว่า 
"วันนี้ผมได้มีโอกาสไปทานอีกร้านนึง ที่มีผู้แนะนำมา พอดีกำลังจะไปช่วยหาเสียงเลือกตั้งซ่อมที่เชียงใหม่เลยถือโอกาสแวะทานก่อนไปขึ้นเครื่อง เป็นร้านข้าวหมูแดง-หมูกรอบ โฆษณาให้เลยครับชื่อร้าน "ชูจันทร์" ผมลองทานแล้วอร่อยมาก และราคาเพียง 30 บาท ที่น่าสนใจและอาจเป็นประเด็นการเมืองเล็กน้อยคือ ร้านนี้อยู่หน้าพรรคประชาธิปัตย์ครับ ก็เหลือเชื่อนะครับ ของดีราคาถูกอยู่ใกล้ ๆ กลับไม่มีใครพูดถึง พูดกันแต่แพง ๆ ๆ ผมคิดว่าถ้าเราฉลาดที่จะเลือกร้านให้ดี ๆ และนำมาบอกกันแชร์กันอย่างนี้ น่าจะเป็นประโยชน์ต่อพี่น้องประชาชนมากกว่านะครับ ผมขอไปขึ้นเครื่องก่อนเดี๋ยวถึงเชียงใหม่แล้วจะหาร้านดี ๆ มาแนะนำกันอีกครับ"
ขอบคุณภาพจาก facebook Oak Panthongtae Shinawatra