ถึงพระเอกหนุ่ม ปอ ทฤษฎี จะจากไปแล้ว แต่ยังคงมีเรื่องราวดีๆ ที่ปอ เคยทำไว้ และถูกเปิดเผย เล่าสู่กันออกมาเรื่อยๆ โดยล่าสุด (28 ม.ค.) ในเฟซบุ๊ก Phenphan Saothong ได้เล่าถึงเหตุการณ์ที่เจ้าตัวนั้นได้ไปเจอกับคุณลุงขายเฉาก๊วย แถวลาดพร้าว ซึ่งเป็นแถวบ้านของปอ ซึ่งคุณลุงได้เล่าถึงความดี และความมีน้ำใจที่ช่วยเหลือให้เงินคุณลุง ซื้อรถขายเฉาก๊วย โดยลุงยังบอกว่า "ปอเค้าช่วยเหลือทุกคนแหละ ไม่ใช่แค่ลุง..."
"เรื่องราวความดีอีกมุมหนึ่งของ ปอ ทฤษฎี วันนี้เราได้คุยกับคุณลุงขายเฉาก๊วยคนหนึ่ง แถวลาดพร้าว 48 เรากำลังซื้อเฉาก๊วยอยู่ ลุงแกก็พูดลอยๆ ออกมาว่า ลุงยังไม่ได้ไปทำบุญให้ปอเลยเราก็ไม่ได้สนใจ คิดว่าลุงก็คงเป็นอีกคนหนึ่งที่ติดตามข่าวปอ ทฤษฎี เราก็ยืนรอเฉาก๊วยต่อ ลุงแกก็พูดออกมาอีกว่า คนดีๆ ไม่น่าไปเร็วเลย ลุงนี่ได้รับความช่วยเหลือจากปอมาตลอด"
"เราก็ทำหน้าสงสัย (ว่าพี่ปอช่วยอะไรลุงบ้างล่ะ) แล้วลุงแกก็ชี้ที่รถขายเฉาก๊วยแก แล้วก็บอกว่า"นี่ก็เงินปอ นี่ก็รถปอ" ลุงมาขายเฉาก๊วยปอก็ลงทุนให้ ปอยื่นมือมาจับมือลุง ในมือปอนั้นมีเงินม้วนๆ อยู่เป็นหมื่น ปอก็ยัดใส่มือลุง บางครั้งปอก็เหมาเฉาก๊วยไปเลี้ยงคนที่กองถ่าย แล้วปอยังชวนลุงไปอยู่บ้านสวนที่บุรีรัมย์ด้วย "
"ปอเค้ารู้ว่าลุงเป็นนักมวยเก่า ปอคิดจะทำค่ายมวยเล็กๆ ให้ลุงสอนมวยเด็กๆ แถวบ้าน แต่ก็ไม่ทันได้ทำเลย เฮ้อ! ปอ เค้าเป็นคนดีจริงๆ นะ ไม่ใช่เป็นแค่กระแสข่าวนะหนู เราก็เลยถามลุงแกว่า ลุงเป็นญาติพี่ปอหรอคะ ลุงบอกเปล่า "ปอเค้าช่วยเหลือทุกคนแหละ ไม่ใช่แค่ลุง..."
คนดีน่าจารึก ‪#‎ปอ‬ ทฤษฎี"
อีกหนึ่งเรื่องราวประทับใจและความดีของ ปอ ทฤษฎี ที่จะทำให้คนจดจำพระเอกคนนี้ตลอดไป
ข้อมูลจากเฟซบุ๊ก Phenphan Saothong