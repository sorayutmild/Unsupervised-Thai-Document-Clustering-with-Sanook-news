[Review] Despicable Me : Minion Rush มินเนี่ยนแสบร้าย วิ่งสู้ฟัดทะลุพิกัด !
Despicable Me: Minion Rush
สัมผัสประสบการณ์ Despicable Me: Minion Rush ใหม่ล่าสุด ! เหล่า Minion ลูกสมุนตัวเหลืองสุดแสบของจอมวายร้าย Dr.Gru พร้อมความท้าทายมหาโหดในแลปแยม ผู้เล่นจะสวมบทบาทเป็น Minion โดยต้องแข่งขันกับตัวอื่น ๆ ในเกมที่รวดเร็วว่องไวโดยการรวบรวมผลไม้หลากหลากชนิดเพื่อนำไปใส่ในเครื่องผลิตแยมเพื่อทำให้บอสจอมวายร้าย Dr.Gru ประทับใจ และชิงตำแหน่ง Minion ดีเด่นประจำปี
 





Despicable Me: Minion Rush เป็นเกมแนว Action Endless Running ถือได้ว่าเป็นเกม Mass กึ่ง Casual หรือเกมที่มีรูปแบบการเล่นที่ง่าย เล่นได้เพลิดเพลิน ในขณะที่ตัวเกมก็แอบแฝงความสนุกสนานและความน่ารักของตัวละคร Minion ในเรื่อง Despicable Me ที่มีรูปแบบน่ารักในมาดกวนโอ๊ย..และยังมีการเล่นมุขตลกๆสุดฮาตลอดทั้งเกมอีกด้วย
Despicable Me: Minion Rush
เริ่มต้นเกมเราจะสวมบทเป็น Minion ลูกสมุนของจอมวายร้าย Dr.Gru ที่ต้องวิ่งไปเก็บกล้วยซึ่งเป็นวัตถุดิบหลักในการทำแยมและคอยหลบหลีกอุปสรรค์สิ่งกีดขวางต่างๆรวมถึงวิ่งชน Minion ตัวอื่นที่อยู่ระหว่างทางเพื่อเพิ่มเกจตัวคูณโบนัสสกอร์ ส่วนการบังคับเกมนี้นั้นจะเหมือนกับเกมวิ่งในสไตล์ Endless Running ทั่วไปที่ใช้นิ้วสไลด์หน้าจอไปทางซ้าย/ขวา/ลง/ขึ้น เพื่อบังคับให้ตัว Minion วิ่งหลบสิ่งกีดขวางตามทางและเอียงเครื่องเมื่อสไลด์ตัวลงเนินในฉากต่างๆ
Despicable Me: Minion Rush
เป้าหมายของเกม Despicable Me: Minion Rush คือการวิ่งเพื่อสะสมสกอร์ให้มากที่สุดและเก็บกล้วยที่อยู่ตามทางไปซื้อไอเทมเสริมและทำการอัพเกรดเพื่อเพิ่มประสิทธิภาพทำให้สามารถใช้ไอเทมได้นานยิ่งขึ้น ซึ่งต้องวิ่งตะลุยไปในฉากต่างๆที่เต็มไปด้วยความท้าทายและความลับ ไม่ว่าจะเป็น แล็ปแยม, ชายหาดมินเนี่ยน, สวนสนุกหรรษา, ห้องทดลองของ Dr.Gru และฉากอื่นๆอีกมากมาย
Despicable Me: Minion Rush
ความสนุกของเกม Despicable Me: Minion Rush นั้นคือผู้เล่นสามารถดูคะแนนสูงสุดของเพื่อนระหว่างการวิ่ง พร้อมส่งตำเย้ยหยันสุดแสบและคำท้าทายที่เป็นภาษา Minion เพื่อแสดงให้เห็นว่าใครกันแน่ที่จะคว้าตำแหน่ง Minion ดีเด่นประจำปีมาครอบครอง !
แถมยังมีการทำภารกิจเพื่อปลดล็อคไอเทมบางชนิด มินิเกมสั้นๆหลากหลายแบบในการวิ่ง มุมกล้องหลากหลายมุมมอง และตื่นตาตื่นใจไปกับแอนิเมชั่นและเสียงประกอบ พร้อมกราฟฟิคสามมิติในเกม
ใครชอบเกมของค่ายนี้ก็สามารถดาวโหลดมาเล่นกันได้เลยคร้าบบบ ^o^
จุดเด่น- เกมเล่นได้ง่าย ภาพกราฟฟิคสวยงาม - มีด่านให้เลือกเล่นมากมายไม่ซ้ำซากจำเจน่าเบื่อ- มีระบบอัพเกรดไอเทมที่เพิ่มความสนุกเข้าไปอีกขั้น
จุดด้อย- ตัวเกมค่อนข้างที่จะกินสเปคสูงพอสมควร เครื่องที่แรมน้อยอาจจะมีกระตุกบ้าง- มีคอนเท้นเกมที่หลากหลาย กว่าจะศึกษาระบบปลีกย่อยและปลดล็อคไอเทมทั้งหมดใช้เวลาเล่นนานพอสมควร
คะแนน 9/10 (ถ้าเทียบเกม Endless running ตามท้องตลาดทั่วไปกับเกมนี้ ผมขอยกให้เกมนี้เป็นเกมที่สนุกอันดับหนึ่งเนื่องด้วยเนื้อหา กราฟฟิค คอนเท้นเกมต่างๆทำออกมาได้ยอดเยี่ยมมาก แต่ข้อเสียหลักๆมันก็คือการที่ตัวเกมกินสเปคค่อนข้างสูงทำให้เครื่องรุ่นเก่าๆจะมีปัญหาเรื่องการกระตุกอยู่พอสมควรครับ)
Developer:  GameloftOfficial Website: http://www.dmthegame.com/Fanpage: https://www.facebook.com/DespicableMeMinionRush
ดาวโหลดได้ที่:iOS: https://itunes.apple.com/us/app/despicable-me-minion-rush/id596402997?mt=8Android: https://play.google.com/store/apps/details?id=com.gameloft.android.ANMP.GloftDMHM&hl=thWindows 8: http://apps.microsoft.com/windows/en-us/app/despicable-me-minion-rush/ce53ce3b-63a9-4b89-8c0f-df816f6ca560
เทคนิคการเล่นที่ควรรู้: สามารถเล่นโหมดแลปแยมเพื่อเก็บกล้วยไว้ใช้สำหรับอัพเกรดไอเทมเสริมพลังเป็นตัวช่วยในการวิ่งได้
 