ฮวงจุ้ยบ้านมีด้วยกันหลายส่วน แต่สำหรับวันนี้ที่เรานำมาฝากชาวสนุก!ดูดวงกันคือ "ฮวงจุ้ยประตูบ้าน" ว่ามีหลักการอย่างไรบ้างมาดูกันเลย
ข้อควรระวังเกี่ยวกับฮวงจุ้ยประตูบ้าน
1. ประตูเรียกทรัพย์ ควรเป็นประตูที่เปิดเข้าไปในตัวบ้านเพื่อเชื้อเชิญสิ่งดีๆ เข้ามาในบ้าน มิใช่ประตูผลักออก ถ้าไม่สามารถทำประตูเปิดเข้าได้ ก็ควรทำเป็นประตูบานเลื่อนแทนจะดีกว่า
2. ประตูรั้วและประตูบ้านไม่ควรมีเสาไฟฟ้าเล็งตรงกลางประตูพอดี เพราะจะทำให้ผู้อยู่อาศัยในบ้านมีแต่ความทุกข์เหนื่อยยากลำบาก กาย ใจ และเจ็บป่วยไข้แบบไม่สามารถหาสาเหตุได้ ทำกิจการค้าใดๆ ก็เหนื่อยยากลำบากกว่าปกติธรรมดาแม้นบ้านใดมีเสาไฟฟ้า ตรงกับประตูควรย้ายเสาออกเสีย ถ้าย้ายเสาไม่ได้ก็ย้ายประตูไปทางอื่นแทน ความทุกข์โศรก เหน็ดเหนื่อยกายใจจะทุเลาเบาบางลง
ข้อควรระวังเกี่ยวกับฮวงจุ้ยประตูบ้าน
3.ประตูรั้วบ้านและประตูในตัวบ้านไม่ควรตรงกัน ประตูรั้วบ้านและประตูในบ้านไม่ควรหันหน้าประจัญกัน เล็งกันพอดี การหันหน้าชนกันเปรียบเสมือน พร้อมเสมอที่จะประจัญบานเข้าหากัน จึงเป็นฮวงจุ้ยที่ไม่ดี ไม่เหมาะสมแก่การอยู่อาศัย เพราะจะส่งผลให้ เพื่อนบ้านทะเลาะเบาะแว้งกันเสมอๆ ไม่ปรองดองรักใคร่กัน มีแต่จะเขม่นกันปะทะกันตลอดเวลา
4. ประตูหน้าบ้านควรใหญ่กว่าประตูหลังบ้าน เป็นฮวงจุัยที่ดีสามารถกักเก็บทรัพย์สินเงินทองได้มากกว่าประตูหน้าเล็ก หลังใหญ่ เพราะตัวบ้านเปรียบเสมือนถุงทอง ปากถุงกว้างจะรับเงินทองเข้าได้ดี
ข้อควรระวังเกี่ยวกับฮวงจุ้ยประตูบ้าน
5. ประตูทางเข้าตรงกับบันใดบ้าน ถือเป็นเรื่องต้องระวังเพราะมีผลเสียต่อผู้อยู่อาศัย เพราะทั้งเป็นพลังงานรุนแรงที่เป็นบวกและลบปะทะกัน ถ้าเจริญรุ่งเรืองก็จะขึ้นๆลงๆ อย่างรวดเร็ว ทำให้ผู้อยู่อาศัยมีชีวิตโลดโผน อาจจะรุนแรงเจ็บหนัก ไม่สามารถคาดการณ์เหตุต่างๆ ได้ ทางที่ดีควรเลี่ยงไม่ให้ประตูบ้านตรงกับบันได
6. ประตูห้องน้ำตรงกับเตียงนอน กลางเตียง หรือปลายเตียง ถือว่าไม่ดีอย่างยิ่งไม่ถูกสุขลักษณะเพราะความชื้นของห้องน้ำจะระเหยออก มากระทบตัวของผู้นอนทุกคืนทำให้เกิดอาการเจ็บป่วยแบบไร้สาเหตุได้ จึงควรหลีกเลี่ยง