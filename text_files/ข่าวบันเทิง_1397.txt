เจอกระแสดราม่ามาตลอดทั้งวัน สำหรับ เจ้าขุน จักรภัทร ทายาทหมายเลข 2 ของบ้านวรรธนะสิน หลังเจ้าตัวโชว์ฝีมือแลกหมัดกับ แบงค์-ธิติ มหาโยธารักษ์ นักแสดงหนุ่มรุ่นพี่ บนเวทีรายการ 10 Fight 10 เมื่อช่วงหัวค่ำที่ผ่านมา (12 ส.ค. 62) ก่อนจะแพ้น็อค ท่ามกลางเสียงเชียร์ของแฟนๆ ทั้งในขอบสนาม และหน้าจอทีวี
ซึ่งหลังจบการแข่งขันดังกล่าวได้เพียงไม่นาน เจ้าขุน จักรภัทร ก็ต้องเจอกับเสียงวิจารณ์อย่างรุนแรงจากชาวเน็ต ถึงพฤติกรรมหลายๆ อย่างที่ปรากฏบนหน้าจอ ไม่ว่าจะเป็นการชูนิ้วกลางออกโทรทัศน์ ไปจนถึงการแย่งไมค์โครโฟนจากมือของพิธีกรรายการ กันต์ กันตถาวร ซึ่งหลายคนมองว่า ทั้งหมดนั้นเป็นการกระทำที่ไม่เหมาะสมอย่างมาก พร้อมกับรอฟังคำชี้แจงจากหนุ่มเจ้าขุน ว่าตนจะมีคำอธิบายอย่างไรบ้างกับเหตุการณ์ต่างๆ ที่เกิดขึ้น
IG jjaokhunมิตรภาพบนสังเวียน เจ้าขุน และ แบงค์ ธิติ
กระทั่งล่าสุดในอินสตาแกรม @jjaokhun ของ เจ้าขุน จักรภัทร ก็ได้มีการออกมาโพสต์ข้อความถึงการขึ้นชกบนเวที 10 Fight 10 เป็นครั้งแรก โดยเนื้อหาส่วนใหญ่จะเป็นการ เผยถึงมิตรภาพระหว่างเจ้าตัวกับคู่ชก แบงค์ ธิติ ที่เปรียบเสมือนพี่น้อง ก่อนจะพิมพ์ข้อความทิ้งท้ายแสดงความรับผิดชอบต่อเหตุการณ์ที่เกิดขึ้นด้วยว่า "ขอโทษพี่ๆ ทุกคนนะครับ"
"พี่แบงก์คือแชมเปี้ยน ผมได้มีพี่ชายอีกคนแล้ว พร้อมทั้งขอโทษสำหรับทุกอย่าง และได้เรียนรู้จากสิ่งผิดพลาดที่เกิดขึ้นแล้ว และจะพยายามปรับปรุงให้ดีขึ้นในอนาคต ขอโทษพี่ๆ ทุกคน"

IG jjaokhunโพสต์ความในใจของ เจ้าขุน จักรภัทร
โดยหลังจากที่ เจ้าขุน จักรภัทร โพสต์ข้อความออกไป ก็มีทั้งแฟนคลับ และชาวเน็ตเข้ามาเขียนคอมเมนต์ส่งกำลังใจให้อย่างล้นหลาม ซึ่งหลายคนเชื่อว่าหนุ่มเจ้าขุนได้รับบทเรียนจากเหตุการณ์ดราม่าครั้งนี้ไปเป็นที่เรียบร้อยแล้ว
>> "ปิ่น เก็จมณี" มองข้ามดราม่า พูดถึง "เจ้าขุน" ในมุมของคนเป็นแม่
>> "กันต์ กันตถาวร" เคลียร์ชัด "เจ้าขุน" ทำไม่ถูกแย่งไมค์พิธีกร ยอมรับเหวอมาก
>> "เจ้าขุน" น้ำตาซึมต่อยแพ้น็อค "แบงค์ ธิติ" งานนี้มีดราม่าเบาๆ แย่งไมค์พิธีกร