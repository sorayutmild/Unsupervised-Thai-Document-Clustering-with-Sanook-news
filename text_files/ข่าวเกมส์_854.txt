เกรียนแท้! เล่นเกมสู้พี่ไม่ได้ จ้างโปรมาสู้แทน
Counter-Strike: Global Offensive
ผู้เล่นเกม Counter-Strike: Global Offensive นามว่า Kyente ได้โพสคลิปวีดีโอของเขาสดๆ ในวันเกิด ที่เว็บ twitch (เว็บโพสคลิปเกม) ซึ่งในคลิปจะโชว์เล่นเกม Counter-Strike: Global Offensive ขยี้น้องชายของเขาที่ชื่อ Trel แต่งานนี้กลับผิดคาด เพราะน้องชายของเขาดันไปจ้างโปรเกมเมอร์ ที่ชื่อ "DUM0RE" จากทีม SKDC (ทีม eSports ชาวแคนาดา) มาแข่งแทน งานนี้จากคลิปโชว์เชือดน้อง กลายเป็นพี่ชายโดนเชือดซะเอง
ในคลิป ทาง "DUM0RE" ได้เข้าไอดีตัวละครของน้องชายที่ชือ Trel และเล่นแทนเขาโดยไม่มีใครรู้ ซึ่ง DUM0RE ได้ขยี้ทีมของ Kyente ซะหมดสภาพแบบสู้ไม่ได้ แถมยังเล่นแบบทื่อๆไม่ได้เอาจริงมากนักด้วย สุดท้ายตัวของ Kyente ทนไม่ไหว จึงขอท้าน้องชายของเขา มาสู้กันแบบตัวต่อตัว (ยังไม่รู้ว่ามีโปรมาเล่นแทน) สุดท้ายก็แพ้แบบสู้ไม่ได้เช่นเคย แล้วมารู้เอาตอนหลังว่า น้องชายเขาได้จ้างโปรมาเล่นแทน ก็ฮากันไป

เหตุการณ์นี้เกิดขึ้นเพราะ ทั้งพี่ Kyente และน้อง Trel ต่างก็เป็นเกมเมอร์สุดเกรียน ไม่มีใครยอมใครทั้งคู่ แต่หลังจากเหตุการณ์นี้ ทั้งคู่ก็เล่นกันเอาขำๆ ฮาๆเฉยไม่มีการผิดใจอะไรกันอย่างใด
หมายเหตุ คลิปด้านบนนี่ตัดต่อหลังจากรู้เหตุการณ์กันแล้ว