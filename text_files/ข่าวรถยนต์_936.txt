เห็นหน้าหล่อเทพ ใสเป๊ะ ของพระเอกเบอร์ 1 อย่าง ณเดชน์ คูกิมิยะ ใครจะไปคิดว่าเค้าชอบเล่นอะไรผาดโผน แอดเวนเจอร์ เช่น เวคบอร์ด, ปีนหน้าผาจำลอง ทำนองนี้ และล่าสุดฮะถอยของเล่นชิ้นใหม่ คันเบ้อเริ่ม อย่าง Victory High-Ball บิ๊กไบค์สไตล์ครุยเซอร์สุดหรู ราคาเหยียบล้าน! แม่เจ้าอย่างเท่ อย่าว่าแต่สาวๆ กรี๊ดกร๊าด เก้งกวางดีดดิ้นกันเลยครับ ขนาดแมนทั้งแท่งอย่างผมก็ยังแอบหวั่นไหว (กับความเท่ของรถ) ติดที่ว่าเกรงใจแม่ (ทูนหัว) ฮ่าๆ+ ว่าแล้วก็มารู้จักกับเจ้าของเล่นชิ้นใหม่ของผู้ชายคนนี้กันสักหน่อยว่าดียังไงถึงได้มัดใจพระเอกสุดฮอตเอาไว้ได้ มาดูๆ

อย่างที่รู้ๆ ว่าแก๊งค์ของหนุ่มฮอต ณเดชน์ เค้าขับบิ๊กไบค์กัน ไม่ว่าจะเป็น เปิ้ล-ณัฐพล (ผู้จัดการบางกอกมอเตอร์ไบค์) หวานใจผู้จัดคนดังจ๋ายศสินี, บอย พีชเมคเกอร์, ชาย ชาตโยดม ฯลฯ พระเอกของเราก็เลยจัดหนัก จัดเน้น ควักเงินล้าน ถอย Victory High-Ball บิ๊กไบค์สปอร์ต-ครุยเซอร์สุดหรูมาแว้น เอ๊ย! มาเข้าแก๊งค์ กันซะเลย"ณเดชน์ ขณะทดลองขับ Victory Judge"
"ณเดชน์ ขณะทดลองขับ Victory Judge"เจ้า Victory High-Ball ที่ว่านี้ เริ่มเผยโฉมออกมาให้กันครั้งแรกในเมืองไทย ภายในงาน Bangkok Motorbike Festival 2013 ที่จัดขึ้นเมื่อช่วงต้นปีที่ผ่านมา ซึ่งก็เรียกความสนใจจากเหล่าไบค์เกอร์ทั้งหลายได้เป็นอย่างดี กับภาพลักษณ์คมเข้ม เด่นสะดุดตา ถ้าเปรียบเป็นคนก็เหมือนกับหนุ่มกล้ามโต หน้าตาคมเข้ม มีเสน่ห์เหลือร้ายจนสาวๆ อยากเข้ามารุมล้อม แถมยังมาพร้อมรูปลักษณ์ดุดันโฉบเฉี่ยวสไตล์ Cruiser ผสานกลิ่นไอของ Bobber ซึ่งกำลังเป็นที่นิยม เฟรมรถขนาดกำลังพอดี ติดแฮนด์สไตล์ Ape-Hanger บังโคลนหน้า-หลังหั่นสั้น รับกับล้อซี่ลวดขนาด 16 นิ้ว และยางขอบขาว นอกจากนี้ High-Ball ยังจัดจ้านด้วยสมรรถนะสุดเร้าใจ กับขุมพลัง Freedom V-Twin 160 cu.in. (1731 ซีซี) แรงบิด 110 ฟุต-ปอนด์ และระบบเกียร์ 6 สปีด ซึ่งทำให้ High-Ball ปราดเปรียวทรงพลัง จนเหล่าไบค์เกอร์ขนานนามว่า "มัจจุราชในเงามืด" เลยทีเดียว
 เห็นแบบนี้ก็คงต้องบอกว่าสมราคาล่ะครับ ไม่แปลกใจเลยว่าทำไมเหล่าไบค์เกอร์ซุปตาร์ทั้งหลายถึงได้คลั่งไคล้ใหลหลง ไม่เว้นแม้แต่ซุปตาร์แห่งยุคอย่าง ณเดชน์ คูกิมิยะ ก็เป็นอีกคนที่ที่หลงเสน่ห์มันจนถอนตัวไม่ขึ้นซะแล้ว...
ส่วนใครกำลังมองหาบิ๊กไบค์คู่ใจคันเท่ ลองเข้า Dealfish ก็มีให้เลือกเยอะนะครับ
ที่มาและภาพ : victorymotorcyclesthailand.com, hd-playground.com
 
 