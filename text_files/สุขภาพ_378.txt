ผู้ที่กำลังพยายามลดหน้าท้องหลายๆ คน เอาจริงเอาจังกับการออกกำลังกายบริหารกล้ามท้อง แต่ทราบหรือไม่ว่าอาหารที่เรารับประทาน ก็มีบทบาทอย่างมากต่อความฟิตแอนด์เฟิร์มของหน้าท้องเราเช่นกัน แน่นอนว่าการดื่มน้ำให้มาๆ การรับประทานอาหารสด อาหารสุขภาพ หลีกเลี่ยงแอลกอฮอล์ โซดา และน้ำตาลเป็นสิ่งสำคัญ แต่การเลือกรับประทานอาหารให้เหมาะสม ก็จำเป็นเช่นกัน และอาหาร 15 ชนิดต่อไปนี้ ช่วยคุณได้แน่นอน
 

 แตงกวา

แตงกวา เป็นผักที่มีสรรพคุณช่วยลดอาการบวม ในแตงกวามีน้ำเป็นส่วนประกอบถึง 96 เปอร์เซนต์ เราอาจจะเรียกแตงกวาว่า เป็นอาหารที่ป้องกันไม่ให้เรามีหน้าท้องได้เลยทีเดียว ผักสดกรอบๆ ชนิดนี้ นำมาทำอาหารรับประทานได้หลายอย่าง ทั้งรับประทานร่วมกับสลัด ใส่ลงไปในโยเกิร์ต หรือหั่นเป็นชิ้นรับประทานแกล้มอาหารสดๆ ก็ได้
 

 ถั่วชนิดต่างๆ

ถั่วมีคุณค่าอาหารสูง มีทั้งโปรตีน และไฟเบอร์ เป็นแหล่งอาหารที่มีธาตุเหล็ก ซึ่งเป็นแร่ธาตุที่สำคัญต่อระบบการย่อยอาหาร เราสามารถรับประทานถั่วร่วมกับสลัด รับประทานเป็นของว่าง หรือปรุงร่วมกับอาหารอื่นก็ได้
 

 กล้วย

กล้วย เป็นของว่างยามบ่ายที่ดีมาก ในกล้วยมีโปแตสเซียม มีแป้ง ซึ่งทำให้ระบบการย่อยอาหารชะลอตัวลง ช่วยให้เราอิ่มทน ช่วยในการทำงานของตับ เผาผลาญไขมัน และเพิ่มประสิทธิภาพให้กับระบบการย่อยอาหาร นอกจากนี้กล้วยยังช่วยป้องกันอาการบวมน้ำ ทำให้ระดับเกลือแร่ในร่างการสมดุล และทำให้หน้าท้องเรียบแบนได้ด้วย
 

 ยี่หร่า

ยี่หร่าเป็นสมุนไพรที่มีประโยชน์ในการช่วยลดหน้าท้อง ช่วยกระตุ้นการทำงานของระบบการย่อยอาหาร ทำให้หน้าท้องเพรียวสวย ไม่บวม  
 

 มะละกอ

มะละกอเป็นผลไม้เมืองร้อนที่มีคุณค่ามาก อุดมไปด้วยวิตามินเอ ซี และอี รวมทั้งยังมีโฟเลต ในมะละกอมีเอนไซม์ที่เรียกว่า ปาเปน ซึ่งจะช่วยการทำงานของระบบการย่อยอาหาร ทำให้อาหารที่ย่อยยากแตกตัว ป้องกันอาการติดเชื้อ และหน้าท้องบวมได้ด้วย
 

 ธัญพืช

แม้ว่าอาหารไม่มีกลูเตนจะได้รับความนิยม แต่คาร์โบไฮเดรตก็ไม่ได้เป็นศัตรู อาหารคาร์โบไฮเดรตพวกโฮลเกรน (มีธัญพืชเป็นส่วนประกอบ) ช่วยให้รูปร่างของเราเพรียวลงได้ เพราะเป็นแหล่งของไฟเบอร์ ช่วยระบบการย่อยอาหาร และอิ่มท้องได้ง่าย มีการวิจัยพบว่า ผู้หญิงที่รับประทานโฮลเกรนเป็นประจำ ช่วยลดความเสี่ยงที่จะมีน้ำหนักเกินได้ถึง 49 เปอร์เซ็นต์
 

 พริก

อาหารเผ็ด อย่างพริกช่วยกระตุ้นระบบการเผาผลาญอาหาร ผลของการสำรวจจากมหาวิทยาลัยเพอร์ดู เมื่อปี 2011 พบว่าการรับประทานพริกช่วยป้องกันการมีน้ำหนักเกิน และผู้ที่รับประทานอาหารเผ็ด จะรับประทานอาหารที่มีไขมัน อาหารเค็ม และอาหารหวานน้อยลง
 

 หน่อไม้ฝรั่ง

หน่อไม้ฝรั่งเป็นผักที่มีสารต้านอนุมูลอิสระ เป็นยาบำรุงกำลัง และยังช่วยให้ผอมลงได้ เพราะมีไฟเบอร์ทั้งแบบที่ละลายน้ำและไม่ละลายน้ำ ทำให้การย่อยอาหารช้าลง อิ่มนาน นอกจากนี้หน่อไม้ฝรั่งยังช่วยขจัดน้ำส่วนเกินที่ทำให้ท้องบวม รวมทั้งยังมีพรีไบโอติก ที่มีประโยชน์ต่อแบคทีเรียในลำไส้อีกด้วย
 

 โยเกิร์ต

โยเกิร์ตเป็นอาหารที่ดีต่อลำไส้ เพราะมีโปรไบโอติก ที่ช่วยให้เกิดความสมดุล และป้องกันการบวม การรับประทานโยเกิร์ตยังช่วยให้อิ่มนาน และยังมีโปรตีนมากกว่าไข่ถึง 3 เท่า
 

 ขิง

ขิงเป็นสมุนไพรที่ทำให้ท้องสบาย และทำให้หน้าท้องแบน ในปี 2012 มีงานวิจัยจากมหาวิทยาลัยโคลอมเบียว่า ผู้ที่ดื่มน้ำขิงร้อน หรือชาขิงหลังอาหาร ช่วยในเรื่องของการลดหน้าท้องได้ดี
 

 ชาเปปเปอร์มินท์ และคาโมมาย

หลังการรับประทานอาหารค่ำมื้อหนัก อาจทำให้อึดอัดท้อง ชาเปปเปอร์มินท์ และคาโมมายช่วยได้ เพราะเครื่องดื่มทั้งสองชนิดช่วยผ่อนคลายกล้ามเนื้อที่เกี่ยวกับระบบทางเดินอาหาร ช่วยให้ย่อยอาหารได้ง่าย และลดแก๊สในท้อง ชาเปปเปอร์มินท์ จึงช่วยลดอาการท้องบวม และคาโมมาย ช่วยให้หลับสบาย
 

 อโวคาโด

อโวคาโดนับว่าเป็นสุดยอดผลไม้ เพราะมีไฟเบอร์ถึง 2 กรัม และไขมันอิ่มตัวเชิงเดี่ยวอีก 4 กรัม ซึ่งดีต่อทั้งหัวใจและหน้าท้อง มีงานวิจัยพบว่า ผู้ที่รับประทานอโวคาโดเป็นประจำมีเอวเล็กกว่าผู้ที่ไม่รับประทาน นอกจากนี้อโวคาโดยังดีต่อลำไส้ และช่วยให้ย่อยอาหารได้ง่าย ทำให้ร่างกายดูดซับอาหารที่มีประโยชน์ได้ดี
 

 ดาร์คช็อกโกแล็ต

สำหรับคนที่ชอบรับประทานขนม ให้เลือกรับประทานดาร์คช็อกโกแล็ต เพราะมีกรดไขมันอิ่มตัวเชิงเดี่ยว ที่ช่วยให้การเผาผลาญอาหารดีขึ้น มีงานวิจัยจากมหาวิยาลัยแคลิฟอร์เนียที่ซานดิเอโก้ พบว่า ผู้ใหญ่ที่รับประทานดาร์คช็อกโกแล็ตเป็นประจำ จะมีค่า BMI ต่ำกว่าผู้ที่ไม่รับประทาน
 

 อัลมอนด์

อัลมอนด์เป็นของว่างที่มีประโยชน์มาก เพราะมีกรดไขมันอิ่มตัวเชิงเดี่ยว ช่วยให้ร่างกายเผาผลาญไขมันได้ดี ผู้ที่รับประทานอัลมอนด์เป็นประจำ จะมีความเสี่ยงต่อการเป็นโรคอ้วนน้อยลง
 

 ชาเขียว

ชาเขียวเป็นเครื่องดื่มที่มีสารต้านอนุมูลอิสระ ต่อต้านการอักเสบ ช่วยเพิ่มพลังงาน และเผาผลาญไขมัน นักวิทยาศาสตร์กล่าวว่า ชาเขียว มีความเกี่ยวพันธ์กับการลดน้ำหนัก ผู้ที่ดื่มชาเขียว มีโอกาสที่จะลดน้ำหนักลงได้มากกว่าผู้ที่ไม่ดื่ม
 
อย่าลืมว่าเลือกทานอาหารที่ดี มีประโยชน์ และช่วยลดหน้าท้องได้แล้ว ต้องออกกำลังกายด้วยนะคะ หน้าท้องสวยๆ จะได้เป็นของคุณได้ในเร็ววัน