หลังคณะกรรมการการเลือกตั้ง ประจำเขตเลือกตั้งที่ 9 กรุงเทพมหานคร ประกาศผลคะแนนการเลือกตั้ง ส.ส.กทม. เขตเลือกตั้งที่ 9 แทนตำแหน่งที่ว่าง ประกาศผลคะแนนอย่างไม่เป็นทางการซึ่ง นายสุรชาติ เทียนทอง พรรคเพื่อไทย นำมาเป็นอันดับ 1 ที่ 27,284 คะแนน จ่อคว้าชัยในการเลือกตั้งครั้งนี้ ตามมาด้วย นายกรุณพล เทียนสุวรรณ พรรคก้าวไกล 19,081 คะแนน ส่วนเจ้าของเก้าอี้เดิมอย่าง พรรคพลังประชารัฐ ที่ส่ง นางสรัลรัศมิ์ เจนจาคะ ภริยาของ นายสิระ เจนจาคะ ได้ไป 7,089 คะแนน ตามหลังมาเป็นอันดับ 4 ต่อจาก นายอรรถวิชช์ สุวรรณภักดี ของพรรคกล้า ที่ได้ไป 19,011 คะแนน
ล่าสุดในเฟซบุ๊กของ ร.อ.ธรรมนัส พรหมเผ่า ส.ส.พะเยา โพสต์ข้อความหลังทราบผลอย่างไม่เป็นทางการ แม้จะเป็นข้อความสั้นๆ ง่ายๆ แต่แฝงไปด้วยนัยยะอันเผ็ดร้อน ระบุว่า
ผมดีใจมากครับที่เห็นพี่น้องประชาชนออกมาใช้สิทธิ์ใช้เสียงเลือกตั้ง นี่คือ "ประชาธิปไตย" ครับ the enemy of my enemy is my friend
