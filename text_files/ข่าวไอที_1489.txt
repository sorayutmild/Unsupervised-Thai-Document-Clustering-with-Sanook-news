ก่อนหน้าที่จะได้รับชมรีวิว Huawei Mate 20 Pro ซึ่งจัดว่าเป็นเรือธงตัวสำคัญของ Huawei นั้นก็มีรุ่นเล็กขโมยซีนที่น่าสนใจ เปิดตัวก่อนให้ได้สัมผัสและลองเป็นเจ้าของกับ Huawei Y9 2019 แน่นอนว่าการกลับมาครั้งนี้ต้องไม่ธรรมดา ลูกเล่นต่างๆ ตัวเครื่อง และกล้อง จะดีแค่ไหน มาดูกันในรีวิวจากทีม Sanook! Hitech ได้เลย

รายละเอียดของรุ่น Huawei Y9 2019

มาพร้อมหน้าจอไร้ขอบขนาด 6.5 นิ้ว มาพร้อมจอ IPS LCD display, ความละเอียด 2340x1080 พิกเซล อัตตราส่วน 19.5:9
ขนาด 162.4 x 77.1 x 8.1 มิลลิเมตร
น้ำหนัก 173 กรัม
มาตรฐานกันน้ำ / กันฝุ่น : ไม่รองรับ
ระบบปฏิบัติการ : Android 8.1 (Oreo)
หน่วยประมวลผล : Kirin 710 Octa Core + Mali G51
หน่วยความจำแรม (RAM) 4GB
หน่วยความจำภายใน (ROM)64GB รองรับ Micro SD 400GB
รองรับการทำงาน 2 ซิม (Dual SIM)
กล้องด้านหลัง 13 + 2 ล้านพิกเซล + PDAF, LED Flash
กล้องด้านหน้าความละเอียด 16 + 2 ล้านพิกเซล, รูรับแสงขนาด f/2.0
พอร์ตชาร์จ Micro USB 
แบตเตอรี่ความจุ 4,000 mAh (Standard Battery)
สแกนนิ้วแบบ Sensor Scan 
สี: Midnight Black, แซฟไฟร์บลู
ราคา: 6,990 บาท

รูปลักษณ์ภายนอกตัวเครื่องและการออกแบบดีไซน์ของ Huawei Y9 2019
เริ่มจากด้านหน้าของตัวเครื่องมาพร้อมกับหน้าจอขนาดใหญ่โตถึง 6.5 นิ้ว ความละเอียด 2340x1080 หรือ FHD+ แม้ว่าหน้าจอจะเป็นแบบ IPS LCD แต่ก็ยังสวย รองรับมัลติทัชได้ 10 จุดแบบสบายๆ
 Huawei Y9 2019
ส่วนบนนอกจากเซนเซอร์ติดตั้งไว้กลางเครื่องยังมีเลนส์กล้องหน้าคู่มาให้ ส่วนลำโพงสนทนา ย้ายไปอยู่ขอบบนสุดของเครื่องแทน พร้อมกับรอยบากเช่นเคย
 Huawei Y9 2019
ด้านล่างมีปุ่มสั่งงาน Android ฝั่งในหน้าจอทั้ง Back Home Recent สำหรับเปลี่ยน Apps และสามารถสลับตำแหน่งได้ตามความชอบ
 Huawei Y9 2019
ด้านข้างของเครื่องพุดก่อนเลยว่า มันวาวเหมือนด้านหลัง เพราะขอบนั้นก็มีความเงางามอย่างมาก ฝั่งซ้ายมีช่องใส่ซิมแบบ Nano SIM 2 ช่อง และ Micro SD 1 ช่อง
 
ฝั่งขวามีปุ่มเปิดปิดเครื่องและปุ่มปรับระดับเสียงให้กดและเลือกใช้บริการเหมือนเดิม
 
ด้านบนคราวนี้มีไมโครโฟนตัวที่ 2 ไว้ดักเสียงต่าง ๆ เพื่อกรองไม่ให้เป็นเสียงรบกวน
 Huawei Y9 2019
ด้านล่างมีทั้งไมโครโฟน, ช่องเสียบหูฟัง, ช่องเสียบ Micro USB และลำโพงตัวเครื่อง
 Huawei Y9 2019
ด้านหลัง มีกลิ่นอายเหมือนรุ่นพี่ทั้งตำแหน่งของกล้องคู่ที่วางไว้ซ้ายบน ระบบสแกนลายนิ้วมือตรงกลาง และโลโก้ Huawei อยู่ตำแหน่งด้านล่างที่เห็นชัดเจนว่าเป็นทรงกล้องเมื่อวางแบบแนวนอน ภาพรวมเลยออกมามีขนาดใหญ่สุด แต่ออกแบบก็เหมือนกับรุ่นพี่ เพื่อเอาใจคนที่มีงบน้อย
 
และมีให้เลือกทั้งสี Midnight Black, แซฟไฟร์บลู และ Aurora Purple ส่วนประเทศไทยมีจำหน่ายกับสี Midnight Black, แซฟไฟร์บลู
เปิดเครื่องใช้งาน Huawei Y9 2019 พร้อมการทดสอบฟังก์ชันต่างๆ
 
สำหรับระบบปฏิบัติการของ Huawei Y9 2019 นั้นเลือกใช้เป็น Android 8.1 Oreo รุ่นล่าสุด ครอบโดย EMUI 8.2 รุ่นใหม่ ยังคงใช้งานง่าย ไม่มี Apps Drawer มาให้กวนใจ แถม ลากลงเป็น Notification นอกจากนี้ยังมีหน้าจอที่บอกข้อมูลต่างๆ และการค้นหา แถมอยากใช้ Capture Screen นอกจากมีปุ่มให้กด ยังสามารถเลือก Capture Screen เป็นวิดีโอได้ด้วย
จุดเด่นในส่วนนี้ของ Huawei Y9 2018 นั้นมีตั้งแต่


ด้านระบบความปลอดภัยมี สแกนใบหน้าแบบธรรมดา และสแกนลายนิ้วมือ ป้องกันได้ระดับการเข้าถึงข้อมูล
มีโหมด Ride Mode ป้องกันไม่ให้ใช้ทำอย่างอื่นนอกจาก โทรออก



ระบบเสียงมี Huawei Histen ที่ทำหน้าที่ทำให้เสียงมันเพราะและดูดี และมี FM Radio แถม Party Mode เชื่อมต่อมือถือได้หลายเครื่องแล้วเล่นเพลงพร้อมกัน เหมือนกับลำโพงบางยี่ห้อที่ทำได้
เมนูต่างๆ ใช้งานง่ายและมีการจัดการเครื่องที่ดี



เครื่องมือครบทั้ง ไฟฉาย, เข็มทิศ, เครื่องคิดเลข, เครื่องอัดเสียง และอื่นๆ เพียบ


ด้านขุมพลังของเครื่องเลือกใช้เป็น Kirin 710 รุ่นใหม่ล่าสุดของ Huawei สำหรับมือถือในระดับกลางที่มาพร้อมกับสเปคที่แรงดีเหมือนกัน จากที่ได้ทดสอบมาถือว่าพึงพอใจทั้งการเล่นเกมและใช้งานปกติ และเครื่องไม่ร้อนอย่างที่คิด ทำเอาหลายเครื่องหนาวสั่นไปตามๆ กัน
การเชื่อมต่อของเครื่องรุ่นนี้รองรับ WiFi 802.11 AC, Bluetooth V5.0 และ 4G LTE Advance ถือว่าครบเครื่องแต่ว่า GPS นั้นยังจับสัญญาณได้ไม่ดีเท่าไหร่

เซอร์ไพรส์สุดคือเรื่องแบตเตอรี่ที่ Huawei ใจดีให้ถึง 4,000 mAh เลยล่ะ ซึ่งใช้งานได้ทนและยาวนานมาก แต่ว่าก็มีข้อเสียคือ ไม่มี Quick Charge มาให้นั่นเอง
ประสิทธิภาพกล้องของ Huawei Y9 2019 เป็นอย่างไร           
     
สำหรับกล้องหลังของ Huawei Y9 2019 เลือกใช้กล้องหลังคู่ความละเอียด 13 + 2 ล้านพิกเซลพร้อมกับ LED Flash และยังมีระบบช่วยเหลือไม่ว่าจะเป็น AI Camera เปลี่ยน Scene Mode อัตโนมัติ แต่ว่าสีอาจจะดูดีเกินไปหน่อย ถ้าชอบสีสดก็ถือว่าน่าพอใจ แต่ถ้าไม่แล้วอาจจะเกินจริงไป และมีลูกเล่นทั้ง Night Mode, Panorama, รูรับแสง, Light Painting และอื่นๆ อีกมากมายที่รอคุณมาดู ส่วนวิดีโอถ่ายได้ที่ความละเอียด 1080P แบบ 60 FPS

กล้องหน้าก็ให้มาเลนส์คู่เหมือนกันที่ขนาด 16 + 2 ล้านพิกเซล มาพร้อมกับ Beauty Mode แต่ไม่ได้ติดตั้ง AI มาให้ต้องปรับเอง แต่ก็ปรับได้เยอะอยู่เช่นเดียวกัน และละลายหลังได้สมจริง และมี Effect ให้ใช้เยอะมาก
ตัวอย่างภาพถ่ายจาก Huawei Y9 2019
(กล้องหลัง 16 + 2 ล้านพิกเซล)
 
(กล้องหน้า 13 + 2ล้านพิกเซล)
 
สรุปผลหลังทางทีมงาน Sanook! Hitech ได้ทดสอบและลองเล่น Huawei Y9 2019 มาสักระยะ
Huawei Y9 2019
กลายเป็นอีกมือถือที่น่าจับตามองเพราะว่าสิ่งที่ได้มากับราคานั้นผิดกันมาก เพราะได้ทั้งหน้าจอใหญ่โตใช้งานสะดวกและมองได้เต็มชัด ขุมพลังถือว่ามีพลังกำลังดี ลูกเล่นทั้งการใช้งานและกล้องที่มี AI Camera ทำให้ถ่ายภาพได้สวยกำลังงามเลยล่ะ
ทั้งหมดนี้ในราคา 6,990 บาท ถือว่าเป็นอีกมือถือรุ่นคุ้มเลยก็ว่าได้ แม้ว่าสเปคความจำของมือถือรุ่นนี้จะแค่เริ่มต้น แต่ก็ทำให้วงการสะเทือนได้เหมือนกัน คู่แข่งทรงตรงๆ ของรุ่นนี้อาจจะพูดได้ว่าเยอะจนเรียกันไม่หมด
แล้วทำไมต้องเลือก Huawei Y9 2019 ล่ะ คำตอบคือ ภาพรรวมของตัวเครื่องไม่ว่าจะเป็นแบตเตอรี่ หน้าจอใหญ่ และสเปคถือว่าใหม่ แค่นี้ก็แทบจะปฏิเสธไม่ลงแล้ว แต่ก็อาจจะมีบางเรื่องที่ยังต้องพิจารณา สามารถดูได้ขากส่วนข้างล่าง โดย มือถือรุ่นนี้จะวางจำหน่ายในวันที่ … ตุลาคม ใครที่อยากได้ก็ไปจับจองกันได้นะ
สรุปจุดเด่นของ Huawei Y9 2019

จอใหญ่และสวย
กล้อง 4 ตัวในงบที่ไม่แพง
แบตเตอรี่อึดมาก
ประสิทธิภาพดีกว่าที่คิด
ได้ระบบปฏิบัติการที่ทันสมัย

สรุปจุดที่ต้องพิจารณาเพิ่มเติมหากต้องการซื้อ Huawei Y9 2019

ไม่มี Quick Charge มาให้
AI Camera ยังให้สีที่เกินจริง
คู่แข่งและตัวเลือกเยอะ มีการลังเลได้
ความที่เครื่องเป็นแบบเงา อาจจะเป็นรอยได้ง่ายมาก
