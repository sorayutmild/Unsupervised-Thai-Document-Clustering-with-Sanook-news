ทำเอาช็อกไปทั้งวงการเมื่อนักแสดงสาวอารมณ์ดี "หนูอิมอิม ก้าวมหัศาจรรย์" ออกมาแถลงข่าวตัดขาดความสัมพันธ์กับอดีตแฟนหนุ่ม หลังจากที่คบหาดูใจกันมา 2 ปีทั้งน้ำตาพร้อมเผยจากนี้ไปจากไม่มีส่วนเกี่ยวข้องกันอีกทุกๆ เรื่อง
ล่าสุดเมื่อวันนี้เวลา 10.00 น. สาวอารมณ์ดีหนู "อิมอิม" ได้เดินทางมาบันทึกเทปรายการ "ปากโป้ง" ทางช่อง 8 ที่มี หนุ่ม กรรชัย กำเนิดพลอย และ นุ้ย สุจิรา อรุณพิพัฒน์ รับหน้าที่พิธีกรพร้อมเปิดใจถึงรายละเอียดกับเรื่องที่เกิดขึ้นอีกครั้งแบบหมดใจว่า
"เรื่องที่เกิดขึ้นยอมรับว่าเป็นสิ่งที่หนักมากหนักสุดๆ กว่าทุกครั้งเพราะมันเป็นสิ่งที่เราไม่ได้เตรียมตัวเตรียมความพร้อมรับไม่ทันจริงๆ เพราะเรื่องที่เกิดขึ้นนั้นเรามัวทำแต่งานพอมาเจอแบบนี้เลยรู้สึกรับตัวเองไม่ได้ทำเอาช็อกไปเลย ซึ่งเรื่องที่เกิดขึ้นนั้นถ้าย้อนกลับไปที่แฟนคนเก่าก็มีลักษณะคล้ายๆ กันทั้งบุคลิกการพูดจาแต่สุดท้ายก็หลอกเราเหมือนเดิม แต่กับแฟนคนเก่าเรื่องของเงินก็ไม่ได้มีปัญหาอะไรแล้วเพราะเขาเอาเงินมาคืนหมดแล้วก็จบกันด้วยดี"
"กับแฟนคนที่เพิ่งประกาศเลิกกันนั้นเริ่มรู้จักกันนานแล้วเริ่มจากตอนนั้นหนูทำธุรกิจขายเคสมือถือในอินสตาแกรมแล้วเค้าก็เข้ามาเป็นลูกค้าก็เลยทำได้มีโอกาสรู้จักกันจากนั้นก็ได้คุยกันมาเรื่อยๆ ตอนนั้นก็ไม่รู้ด้วยว่าเขาเป็นนักแสดงหน้าใหม่จนคุยกันและก็จีบกันตลอดบวกกับตอนนั้นเราโสดด้วยยอมรับว่าอยากมีแฟนเลยตัดสินใจคบกันเป็นแฟน เลยรู้ว่าเค้าก็เป็นนักแสดงด้วยเหมือนกัน
"แต่หลังจากที่ตัดสินใจคบกันได้สักพักเขาบอกว่าเราไม่สามารถที่จะเปิดตัวเราเป็นแฟนได้นะเพราะทางต้นสังกัดเค้าจะปั้นเขาเป็นพระเอกเลยไม่สามารถที่จะเปิดตัวหนูได้ว่าเป็นแฟน ซึ่งตอนนั้นหนูคิดว่ามันเป็นเพราะอะไรมันยุคสมัยใหม่แล้ว พระเอกดังหลายคนเขาประกาศว่าตอนนี้มีแฟนยังไม่เห็นมีผลกระทบอะไรเลย"
"แต่หนูบอกว่าหนูไม่ปิดนะเพราะเราเป็นคนเปิดเผยแต่อาจจะไม่ได้บอกว่าเขาเป็นใคร จากนั้นไม่นานเขามาบอกกับเราว่าตอนนี้ทางต้นสังกัดไม่พอใจอิมมาก เพราะอิมเป็นคนนักแสดงโลทำให้เขาดูแย่ พอเราได้ยินก็เลยรู้สึกว่าเราแย่ขนานนั้นเลยหรือ และได้มีโอกาสไปเจอแม่อิมแม่ก็เตือนว่าอย่าคบกับผู้ชายคนนี้เลยเพราะเขาจะเหยียบเราติดดิน"
"ซึ่งก็ไม่เชื่อแม่เพราะเรารักเขา พยายามจะเปลี่ยนเขาให้ได้ เลยแนะนำให้เขาไปบวชเผื่อจะมีอะไรดีขึ้น ซึ่งเขาก็ยอมไปบวช 15 วัน หลังจากที่สึกออกมาทางต้นสังกัดเค้าขอยกเลิกสัญญาของเขาบอกว่าไปทำเรื่องมากลัวจะเสื่อมเสียเลยทำให้หนูคิดว่าสิ่งต่างๆ ที่เกิดขึ้นเป็นเพราะว่าเราหรือเปล่า"
"หนูอิมอิม กล่าวต่อว่า "ต่อมาหนูก็ทำรายการเกี่ยวกับท่องเที่ยวเลยดึงเขาเข้ามาทำงานด้วย สอนเขาตั้งแต่การทำแผนเสนอรายการ พาไปพบลูกค้าเพื่อเสนองาน พาไปช่องเพื่อคุยงาน สอนเขาทุกอย่างจนเค้าสามารถทำแทนเราได้ อิมไปทำงานตรงอื่นต่อเพราะไว้ใจแล้ว จนไม่นานเขามาบอกว่าตอนนี้ทางช่องไม่ต้องการให้อิมเป็นพิธีกรรายการนี้แล้วเพราะหน้าไม่ชัดเจนกับเรื่องของท่องเที่ยว"
"ตอนนั้นงงเหมือนกันว่าหน้าเราไม่ตรงกับท่องเที่ยวอย่างไงเพราะเราก็ทำอยู่ตั้งหลายรายการ จบจากเรื่องช่องเขาก็มาบอกอีกว่าตอนนี้ลูกค้าจะไม่อยากให้เราเป็นพิธีกรแล้วอีก เขาบอกลูกค้าต้องการเขาคนเดียวเท่านั้น ตอนนั้นอิมยังถามเขาเลยว่าลูกค้าไม่รู้หรือว่ารายการนี้อิมเป็นเจ้าของอิมรู้สึกแย่มากเลยตัดสินใจเข้าไปคุยกับช่องว่าไม่อยากได้เราเป็นพิธีกรแล้วหรือ ซึ่งคำตอบที่ได้จากช่องคือช่องบอกว่าไม่เคยบอกเลย ถ้าเราทำดีหรือว่าไม่ดีจะมีหนังสือเตือนไป ไม่ใช่บอกแบบนี้"
"รวมถึงอิมโทรไปหาลูกค้าที่จะตัดเราออกจากรายการลูกค้าบอกว่าไม่เคยพูดเหมือนกัน เลยทำให้อิมเริ่มรู้สึกว่าเขาทำแบบนี้เพื่ออะไร คนที่เรารักทำไมเขาทำกับเราแบบนี้ จนตอนหลังอิมก็รู้อะไรหลายอย่างว่าสิ่งที่เขาทำนั้นเขาไม่ได้โกงเราแต่เขาต้องการจะบีบเราออกจากรายการที่เป็นของเราเอง เพื่อผลประโยชน์บางสิ่งบางอย่างของตัวเขา"
"ตอนหลังเขามาบอกกับอิมว่าเขาไม่ได้รักเราเป็นปีแล้วเขาบอกต่อหน้าแม่ของอิมด้วย เลยทำให้เรารู้สึกเสียใจมากว่าทำกับเราแบบนี้ได้อย่างไร เรารักเค้าหวังดีกับเขาทุกอย่างแล้วทำไมต้องทำแบบนี้กับเราซึ่งเลยทำให้อิมถึงกับช็อกกับเรื่องที่เกิดขึ้น และสิ่งที่อิมออกมาพูดไม่ได้ต้องการให้คนเห็นใจไม่ต้องสงสาร อิมล้มแล้วเดียวลุกขึ้นมายืนได้แต่ขอเวลาสักพัก แต่สิ่งที่อยากจะบอกกับทุกคนรวมถึงสังคมว่าจากนี้ไปอิมกับเขาไม่มีอะไรเกี่ยวข้องกันอีกแล้วร่วมถึงเรื่องของธุรกิจก็ไม่เกี่ยวข้องกัน ถ้าเขาจะเอาชื่อของอิมไปทำอะไรขอบอกเลยว่าไม่เกี่ยวข้องกันตัดขาดกันทุกสิ่ง ต่างคนต่างอยู่
"และอิมก็พร้อมที่จะเคลียร์เงิน ที่เขานำมาลงทุนกับอิมในตอนนั้นด้วยเพื่อจะได้จบสิ้นต่อกัน"