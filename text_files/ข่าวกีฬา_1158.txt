1. แดนนี โรสCatherine Ivill/GettyImages
เดอะ ซัน รายงานว่า โฆเซ มูรินโญ หวังที่จะทุ่มเงินราว 50 ล้านปอนด์ ให้กับ ท็อตแนม ฮ็อทสเปอร์ เป็นค่าตัวของ แดนนี โรส แบ็คซ้ายทีมชาติ อังกฤษ มาร่วมทีมหลังจบฤดูกาลนี้
2. ฆวน มาต้าClive Mason/GettyImages
อินเตอร์ มิลาน ยักษ์แดน มักกะโรนี ต้องการหวังจะคว้าตัว ฆวน มาต้า มาโลดแล่นใน กัลโช เซเรีย อา แบบไร้ค่าตัวหลังจบฤดูกาลนี้ หลังจากเจ้าตัวจะหมดสัญญากับสโมสรอีก 6 เดือนข้างหน้านั่นเอง ตามรายงานของ เดอะ มิร์เรอร์
3. โธมัส เลอมาFRANCK FIFE/GettyImages
เดอะ มิร์เรอร์ สื่ออังกฤษ อ้างว่า หงส์แดง กำลังจะได้ค่าตัวของ คูตินโญ มหาศาลจาก บาร์เซโลนา ซึ่งทางสโมสรเมือง เมอร์ซีย์ไซด์ เองต้องการหาตัวแทนของสตาร์ บราซิเลียน รายนี้ทันที โดยเตรียมเงินราว 90 ล้านปอนด์ ให้กับ โมนาโก เป็นค่าตัวสำหรับ โธมัส เลอมา ที่คาดว่าน่าจะตกลงกันได้ในเร็ว ๆ นี้
4. แฮร์รี เคนMichael Steele/GettyImages
หลังจากมีข่าวว่า เรอัล มาดริด กำลังให้ความสนใจ แฮร์รี เคน กองหน้าทีม ไก่เดือยทอง และทัพ สิงโตคำราม ทางสโมสรต้นสังกัดเลยกำลังเตรียมเพิ่มค่าเหนื่อยให้ศูนย์หน้ารายนี้เป็น 200,000 ปอนด์ต่อสัปดาห์ ซึ่งหากตัดสินใจต่อสัญญา ดาวเตะวัย 24 ปีรายนี้จะเป็นนักเตะ อังกฤษ ที่ได้ค่าเหนื่อยสูงที่สุดใน พรีเมียร์ลีก ทันที
5. ลีออน โกเรทส์ก้าChristof Koepsel/GettyImages
บาเยิร์น มิวนิค ยักษ์ใน เยอรมนี ได้ออกมายืนยันแล้วว่ากำลังสนใจจะดึงมิดฟิลด์ของ ชาลเก้ 04 อย่าง ลีออน โกเรทส์ก้า ซึ่งเป็นเป้าหมายของ ลิเวอร์พูล มาร่วมทีมด้วย
6. เอ็มเร ชานNigel Roddis/GettyImages
สื่อ สกาย ใน เยอรมนี รายงานว่า หงส์แดง จะไม่ยอมปล่อย เอ็มเร ชาน มิดฟิลด์ทีมชาติ อินทรีเหล็ก ในช่วงมกราคมนี้อย่างแน่นอน แม้ว่าจะมีการติดต่อขอซื้อตัวจากทีม ยูเวนตุส ใน อิตาลี มา ซึ่งนักเตะเองจะมีสัญญาเหลือกับต้นสังกัดจนจบฤดูกาลนี้เท่านั้น
7. อเล็กซิส ซานเชซ และ อินญิโก้ มาร์ติเนซImage by Hames Lodeegedz
เป๊ป กวาร์ดิโอลา นายใหญ่ แมนเชสเตอร๋ ซิตี้ เตรียมเงินราว 50 ล้านปอนด์ เป็นค่าตัวของศูนย์หน้า ปืนใหญ่ อเล็กซิส ซานเชซ วัย 29 ปี และ อินญิโก้ มาร์ติเนซ วัย 26 ปี กองหลังของ เรอัล โซเซดัด ซึ่งทั้งคู่นั้นเป็นเป้าหมายหลักของ เรือใบสีฟ้า ในเดือนมกราคมนี้ ตามรายงานของ เดอะ ซัน
8. ซามูเอล อุมติตีDavid Ramos/GettyImages
หลังจากมีข่าวลือว่า 2 สโมสรเมือง แมนเชสเตอร์ ต้องการที่ซื้อตัว ซามูเอล อุมติตี มาร่วมทีม ทางด้าน เอร์เรสโต บัลเบร์เด้ บอสใหญ่ของ บาร์เซโลนา ก็ออกมาให้สัมภาษณ์ทันทีถึงกรณีนี้ว่า ไม่ได้รู้สึกกังวลอะไรเลย และอุมติตี จะอยู่กับทีมต่อไปอีกหลายปีอย่างแน่นอน
9. เซร์คิโอ อเกวโรStu Forster/GettyImages
เซร์คิโอ อเกวโร ยืนยันว่าต้องการอยู่กับ แมนเชสเตอร์ ซิตี้ จนจบสัญญาของเขาในปี 2020 แต่ว่ายังไม่รู้ว่าการตัดสินใจของสโมสรในอนาคตเกี่ยวกับตัวเขาจะเป็นอย่างไร
10. อเล็กซ์ ซานโดรGabriele Maltinti/GettyImages
อินเดเพนเดนท์ รายงานว่า ยูเวนตุส ต้องการจะเก็บ อเล็กซ์ ซานโดร วัย 26 ปี ของทีมหลังจาก เชลซี ให้ความสนใจอยู่ และตอนนี้มีรายงานว่า แมนเชสเตอร์ ยูไนเต็ด ต้องการจะนำไปร่วมทีมด้วยเช่นเดียวกัน
11. ธีโอ วัลคอตต์Catherine Ivill/GettyImages
สโมสร เซาแธมป์ตัน ต้องการที่จะซื้อ วัลคอตต์ ปีกของ อาร์เซนอล มาร่วมเล่นกับทีมอีกครั้งในเดือนนี้หลังจากนักเตะ อังกฤษ ยังไม่ได้ลงเล่นเป็นตัวจริงในเกมลีกให้กับ ปืนใหญ่ เลย แต่อย่างไรก็ตามต้องเจอคู่แข่งร่วมลีกอย่าง เวสต์แฮม, เอฟเวอร์ตัน, นิวคาสเซิล ด้วยเหมือนกัน
12. จอนนี อีแวนส์OLI SCARFF/GettyImages
เดอะ มิร์เรอร์ รายงานว่า เวสต์บรอมวิช อัลเบียน ต้องการจะให้ จอนนี อีแวนส์ เซ็นเตอร์แบ็ควัย 30 ปี ต่อสัญญากับทีมต่อไป ซึ่งทั้ง แมนฯ ยูไนเต็ด และ แมนฯ ซิตี้ ต้องการจะคว้ากองหลังรายนี้ไปร่วมทีมโดยคาดว่าค่าตัวน่าอยู่ราว 20 ล้านปอนด์ ด้วยกัน 