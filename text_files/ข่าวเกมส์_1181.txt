สิ่งที่แฟนเกมสามารถจับไต๋ได้ไม่ยาก คือการนำแนวคิดพหุจักรวาลมาใช้ในเกม Genshin Impact (อีกหนึ่งตัวตน แห่งความเป็นไปได้) ไม่ว่าจะเป็น Raiden Mei, Yae Sakura ล้วนมีตัวตนใหม่ในจักรวาล Teyvat แต่บุคลิกนิสัยกลับต่างกันและคล้ายกันบางส่วนกับตอนที่อยู่ใน Honkai Impact ซึ่งข้อมูลที่หลุดมาไม่นานนี้ เชื่อได้อย่างหนึ่งเลยว่าจะมี 1 ตัวละครจากจักรวาล Honkai Impact อย่าง Su โผล่มาแน่ในฝั่ง Teyvat ณ ภูมิภาค Sumeru
 

ข่าวเกี่ยวกับ Su (ขอบคุณข้อมูลจากคุณภา วุฒิ)
ตัว Character ของ Su จะเป็นชายหนุ่มโตเต็มวัย ผมยาวสีค่อนไปทางขาว ๆ เงิน ๆ สูงโปร่งดูสง่าและเป็นคนที่อยู่ในวงชนชั้นสูงของ Sumeru (อยู่ใกล้ชิดกับเทพไม้) เสื้อผ้าส่วนใหญ่จะเป็นเสื้อสีดำคอปกสูง สวมเข็มขัดคาดสีน้ำเงินเข้ม และคู่สีของชุดจะเป็นน้ำเงินเข้มกับเขียวมรกต ที่สำคัญจะมีกล้ามท้องให้เห็นอยู่ภายใต้ชุดรัดรูปด้วย เบื้องต้นถูกคาดการณ์กันว่า Su จะมาเป็นตัวละครธาตุไม้มาในช่วง Patch 3 กว่า ๆ เป็นต้นไป ส่วนเรื่องดาวของตัวละครเดากันว่าเป็น 5 ดาวครับ

Su ภาพจาก Honkai Impact 3
ตัว Su เขาเป็นคนฉลาดรอบคอบและเงียบขรึม เป็นนักคิดค้นที่เก่งเป็นตัวแทนของปัญญาก็คงไม่ผิด (ซึ่งไม่แปลกถ้าจะเกี่ยวกับเมืองแห่งความรู้ Sumeru) พลังของ Su ยังเกี่ยวข้องกับใบไม้ในจักรวาล Honkai ผู้คนส่วนใหญ่เลยมีความเชื่อว่า Su จะเป็นตัวธาตุไม้จากจุดนี้

ภาพที่คนคาดการณ์ว่าจะต่างกับ Honkai ในรายละเอียด
และในกลุ่มตัวละครตัวที่หลุดออกมาชุดใหญ่ Patch 3.0 - 3.2 นี้มีตัวธาตุไม้ 5 ดาวที่ไม่ใช่เทพไม้อีก 1 ตัวซึ่งตัวนี้แหละที่อาจเป็น Su ซึ่งหากใครอยากได้เตรียม Primogem รอก็ได้ครับ แต่ต้องลุ้นกันหน่อยนะครับ เพราะข้อมูลต้องรอความชัดเจนต่อไป

หลุดเพิ่มเติมจากฝั่งจีนครับ

เบื้องต้นในตัวเกม Genshin เขาอาจไม่ได้ใช้ชื่อ Su ครับ
หลายคนอาจจะตระหนกเพราะมีข่าวว่า Hoyoverse จะรื้อโมเดลทิ้ง ข่าวนี้ไม่จริงครับ
Su เป็นตัวละครฝั่ง Sumeru ที่มีผลมากกับเนื้อเรื่อง
อาจมีการปรับรายละเอียดเล็กน้อยทั่วไปเท่านั้น
