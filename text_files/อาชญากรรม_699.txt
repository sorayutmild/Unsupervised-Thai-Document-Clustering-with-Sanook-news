รองโฆษก ตร. เผยเจ้าหน้าที่เร่งคลี่คลายคดีพริตตี้ "ลันลาเบล" เสียชีวิตปริศนา ขณะเพื่อนเผยแพร่ภาพวงจรปิดในลิฟต์เห็นชายหนุ่มนำร่างผู้เสียชีวิตออกจากลิฟต์
พ.ต.อ.กฤษณะ พัฒนเจริญ รองโฆษกสำนักงานตำรวจแห่งชาติ เปิดเผยความคืบหน้า กรณีพบศพ น.ส.ธิติมา อายุ 25 ปี หรือ ลันลาเบล พริตตี้สาว นอนเสียชีวิต บริเวณล็อบบี้ของคอนโดมิเนียม ใกล้บีทีเอสตลาดพลู แขวงบุคคโล เขตธนบุรี กรุงเทพมหานคร ว่า
 จากการสอบปากคำเบื้องต้นทราบว่า นายณัฐนัย แฟนของผู้ตาย พบศพผู้ตายนอนอยู่ลักษณะนอนหงาย สวมเสื้อยืดสีดำ กางเกงขาสั้นสีดำ บนโซฟาหน้าล็อบบี้ของคอนโดที่เกิดเหตุ จึงได้มาแจ้งความต่อเจ้าหน้าที่ตำรวจเพื่อดำเนินการตามขั้นตอนของกฎหมาย
สำหรับประเด็นที่มารดาผู้ตายติดใจถึงสาเหตุการตายว่าบุตรสาวอาจจะถูกทำร้ายร่างกาย หรือมีการกระทำจนเป็นเหตุให้เสียชีวิตนั้น พนักงานสอบสวนและฝ่ายสืบสวนพร้อมส่วนที่เกี่ยวข้องได้เร่งสืบสวนสอบสวนในคดีดังกล่าว ว่ามีผู้ใดเกี่ยวข้องหรือมีส่วนในการกระทำความผิดหรือไม่ พร้อมทั้งดำเนินการชันสูตรพลิกศพเพื่อหาสาเหตุการตายที่แท้จริงตามกรอบระยะเวลาของกฎหมาย
โดยเจ้าหน้าที่ตำรวจแต่ยังไม่ตัดประเด็นใดทิ้งไป ยืนยันดำเนินการสอบสวนไปตามพยานหลักฐานทุกประการ อีกทั้งรอผลการชันสูตรพลิกศพจากแพทย์ มาประกอบคดี จากนั้นจะสรุปความเห็นทางคดีเพื่อดำเนินการตามขั้นตอนของกระบวนการยุติธรรม ด้วยความโปร่งใสและเกิดความเป็นธรรมกับทุกฝ่าย
ทั้งนี้ พล.ต.อ.จักรทิพย์ ชัยจินดา ผบ.ตร. ได้กำชับพนักงานสอบสวนมาให้สอบสวน ด้วยความรอบคอบ รวดเร็ว สิ้นกระแสความในทุกประเด็น ที่มีข้อสงสัย คำถาม หรือเงื่อนงำต่างๆ ในคดี โดยอาศัยพยานหลักฐานทางนิติวิทยาศาสตร์และพยานหลักฐานที่ชี้ให้เห็นถึงการกระทำความผิดของผู้ต้องหาหรือความเชื่อมโยงต่างๆเป็นสำคัญ ดำเนินการด้วยความโปร่งใสและให้ความเป็นธรรมกับทุกฝ่าย
ทั้งนี้ เพื่อนของผู้เสียชีวิตได้มีการเผยแพร่วงจรปิดในลิฟต์ ที่เห็นชายหนุ่มนำร่างของลันลาเบลออกจากลิฟต์ ก่อนนำมาไว้ที่ชั้น 1 ของคอนโด พร้อมตั้งคำถาม “มึงทิ้งศพเพื่อนกูไว้ที่ล็อบบี้ทำไม?”

>> ลันลาเบล เป็นใคร รู้จักพริตตี้สาวดาวรุ่ง เสียชีวิตกะทันหัน เพื่อนตกใจเพิ่งร่วมงานกันหยกๆ
>> หนุ่มกล้ามโต โพสต์รูปลันลาเบลก่อนตาย ลั่นเป็นเมียคนที่ 100 เพื่อนสงสัยอำพรางศพ!
>> นาทีบุกห้องพริตตี้บอยคุมตัวสอบ วงจรปิดเผยอุ้มร่าง "ลันลาเบล" ทิ้งล็อบบี้คอนโด
>> "ไออุ่น รัชเดช" เปิดปากนาทีอุ้ม "ลันลาเบล" ไม่รู้ว่าตาย-รู้สึกแค่ว่าตัวเย็น