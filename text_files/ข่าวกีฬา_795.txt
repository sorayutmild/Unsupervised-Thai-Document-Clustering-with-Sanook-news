กลายเป็นประเด็นเดือดในโลกโซเชียลไปแล้ว หลังกรรมการเป่าให้จุดโทษกับการท่าเรือ ในศึกโตโยต้าไทยพรีเมียร์ลีก ก่อนเอาชนะชลบุรี เอฟซี 3-1 เมื่อวานที่ผ่านมาโดยแมชต์ดังกล่าวเป็นเกมที่สนามแพท สเตเดี้ยม ระหว่าง การท่าเรือ เอฟซี เปิดบ้านรับการมาเยือน ชลบุรี เอฟซี
ช็อตค้านสายตานี้เกิดขึ้นในนาทีที่ 40 หลังทีมเยือนชลบุรี ไล่ตีตื้นมา 1-2 แต่สถานการณ์กลับไม่ดีขึ้น เมื่อมาเสียจุดโทษแบบกังขาจากจังหวะที่ ชลทิตย์ จันทคาม ตามมาสกัดบอลในเขตโทษตัวเอง ทำให้ วุฒิชัย ทาทอง(ผู้เล่นการท่าเรือ) ล้มลงกับพื้น ซึ่งจังหวะนั้นเองทำให้ผู้ตัดสิน สุเมธ สายแวว ตัดสินใจเป่าให้จุดโทษแก่เจ้าถิ่นทันที ก่อนที่บรรดาแข้งฉลามจะกรูเข้าไปรุมขอคำชี้แจงแต่ไม่เป็นผล และเป็น ดาบิด โรเชล่า รับหน้าที่สังหารเข้าไปช่วยให้ท่าเรือหนีไปเป็น 3-1 สุดท้ายชนะไปด้วยสกอร์นี้ทั้งนี้ ก็สร้างความไม่พอใจให้กับนักเตะชลบุรี รวมถึงแฟนบอลอย่างมากที่ต่างวิจารณ์การทำหน้าที่ที่ไม่เป็นมืออาชีพและไร้มาตรฐานของ สุเมธ สายแวว ผู้ตัดสินในเกมดังกล่าวโดยเฉพาะโลกของโชเซียลที่กระหน่ำด่าแบบไม่ยั้ง
คลิปจาก : True 4U และ เพจฟุตบอล วาไรตี้