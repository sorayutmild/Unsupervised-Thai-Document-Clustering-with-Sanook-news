นางสาวปารีณา ไกรคุปต์ สมาชิกสภาผู้แทนราษฎร (ส.ส.) จ.ราชบุรี พรรคพลังประชารัฐ โพสต์เมื่อวานนี้ (29 ก.ค.) ว่าตนรู้สึกขำที่นางสาวมารีญา พูลเลิศลาภ ผู้ชนะการประกวดมิสยูนิเวิร์สไทยแลนด์ 2017 ที่นำกางเกงในที่ไม่ใช้แล้ว มาใช้ใหม่ (รียูส) ด้วยการดัดแปลงเป็นที่คาดผม
สาเหตุที่รู้สึกขำขัน นางสาวปารีณาอ้างว่า เป็นแนวคิดที่คนไทยจำนวนมากไม่ทำ เพราะมองว่าการนำสิ่งของที่สวมอวัยวะเพศ ที่นางสาวปารีณาใช้คำว่า "หอย" มาใช้กับศีรษะ ไม่เหมาะสม และโพสต์อีกว่าเยาวชนไม่ควรเอาเป็นเยี่ยงอย่าง
"เยาวชนไม่เอาเยี่ยงอย่างนะคะ ปารีณาก็โตเมืองนอกเหมือนกัน เรื่องนี้ฝรั่งรับได้แต่มีฮา ส่วนคนไทยปกติเราจะไม่เอาของที่สวมใส่ตรง clam มาใส่ตรง head นะคะ (แปลว่าไม่นำของที่ใส่ตรงหอยมาใส่ตรงหัวค่ะ) ขำวันละนิดจิตแจ่มใส" นางสาวปารีณา โพสต์

เมื่อวันอังคารที่ผ่านมา (27 ก.ค.) นางสาวมารีญา ที่ชนะการประกาดมิสไทยแลนด์ยูนิเวิร์ส 2017 โพสต์รูปที่ตนรียูสกางเกงในเป็นที่คาดผมลงในอินสตาแกรม พร้อมกับติดแฮชแท็ก #ReuseDontThrowItAway หรือนำมาใช้ใหม่อย่าทิ้ง
โพสต์ดังกล่าวมีผู้แสดงความเห็นชื่นชมอย่างล้นหลาม เพราะมองว่าช่วยลดขยะจากการทิ้งกางเกงในเก่าได้

ที่ผ่านมา ส.ส. จ.ราชบุรี รายนี้ เคยวิจารณ์นางสาวมารีญาในหลายโอกาส เริ่มต้นหลังจากที่นางสาวมารีญาโพสต์เรียกร้องให้รัฐบาลสืบสวนกรณีที่ นายวันเฉลิม สัตย์ศักดิ์สิทธิ์ ชายชาวไทยที่ลี้ภัยไปยังประเทศกัมพูชา ถูกลักพาตัวในกรุงพนมเปญ 

มารีญา ติดแฮชแท็ก #Saveวันเฉลิม ลั่นขอคำตอบผู้ลี้ภัยชาวไทยหายตัวไปไหน
"กูดมอร์นิ่งมารีญา" ปารีณาอัดคลิปถามนางงามรุ่นน้อง ลั่นอ่านข้อความที่ส่งไปหรือยัง

หลังจากที่นางสาวมารีญาโพสต์สนับสนุนการเคลื่อนไหวเรียกร้องประชาธิปไตย ความโปร่งใสในการบริหารประเทศ และการหยุดคุกคามประชาชน จากรัฐบาลที่ พล.อ.ประยุทธ์ จันทร์โอชา เป็นผู้นำ นางสาวปารีณาก็เคลื่อนไหวด้วยการโพสต์ว่าตนจะขอแบน "นางงามชั่ว" ซึ่งแม้ว่าจะไม่ระบุว่าใครคือนางงามคนดังกล่าว แต่ผู้ใช้อินเทอร์เน็ตก็ตั้งข้อสังเกตว่าอาจจะหมายถึงนางสาวมารีญา เพราะเป็นเหตุการณ์ที่เกิดไล่เลี่ยกัน

ปารีณา แรงมาก! ประกาศแบน "นางงามชั่ว" ไม่เผาผีคนสนับสนุนม็อบต้านสถาบัน
