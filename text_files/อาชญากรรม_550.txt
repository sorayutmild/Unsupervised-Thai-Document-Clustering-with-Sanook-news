จากกรณีคดีแก๊งคนร้ายก่อเหตุฉุด น.ส.แอน (นามสมมุติ) อายุ 20 ปี ชาวสกอตแลนด์ ไปทำร้ายและรุมโทรมบนอาคารห้องแถวพาณิชย์ ข้างห้างสรรพสินค้าโรบินสันโอเชี่ยน ต.คลัง อ.เมือง นครศรีธรรมราช เหตุเกิดเมื่อช่วงเช้ามืดวันที่ 15 ก.พ. ที่ผ่านมา ล่าสุด เมื่อวานนี้ 20 ก.พ. ตำรวจสามารถจับกุมตัวคนร้าย นายพงศ์พัฒน์ โบเส้ย อายุ 26 ปี ได้ในที่สุด
จากการสอบสวนเบื้องต้น นายพงศ์พัฒน์ ให้การอ้างว่า ได้ร่วมรักกับ น.ส.แอน ผู้เสียหายจริง แต่เป็นการสมยอมของทั้ง 2 ฝ่าย โดยในคืนเกิดเหตุตนพร้อมเพื่อน 5 คนขับรถ จยย.ไปเที่ยวดื่มกินที่ร้านนครเวียงจันทร์ และได้พบ น.ส.แอน ผู้เสียหายซึ่งอยู่ในอาการเมามายอย่างหนัก กำลังอาละวาดเอะอะโวยวายและเดินไปทั่วร้านพร้อมชกต่อยตบตีแขกที่นั่งอยู่ตามโต๊ะต่างๆ จน รปภ.มานำตัว น.ส.แอน ออกไปจากร้าน แต่สักพัก น.ส.แอน ผู้เสียหายก็เดินเข้ามาในร้านอีก และพยายามจะเดินขึ้นไปบันไดจนเสียหลักล้มหัวเข่าไปกระแทกกับหัวตะปูที่ตอกราวบันได รปภ.ของทางร้านจึงนำ น.ส.แอน ออกไปนั่งที่โซฟานอกร้านเป็นครั้งที่ 2 ขณะที่ตนและเพื่อนกำลังจะกลับบ้านพบ น.ส.แอน กำลังนั่งร้องไห้และตะโกนโวยวายอยู่หน้าร้าน โดยมีเลือดไหลออกจากแผลที่หัวเข่าตลอดเวลา
นายพงศ์พัฒน์ อ้างว่า ตนสงสารไปหยิบกระดาษทิชชู่มาเช็คเลือดให้ระหว่างนั้นได้ เหลือบไปเห็นเรียวขาของ น.ส.แอน ซึ่งนุ่งกระโปรงสั้นและแต่งตัววาบหวิว ทำให้เกิดอารมณ์ทางเพศเป็นอย่างมาก เลยเดินไปมาในบริเวณนั้นเพื่อรอโอกาส กระทั่งน.ส.แอน เดินขึ้นไปนั่งร้องไห้บนระเบียงระเบียงชั้น 2 ตนพร้อมเพื่อนอีกคนจึงเดินตามขึ้นไปขอร่วมรักด้วย โดยมีเพื่อนนั่งดูอยู่ใกล้ ๆ ตลอดเวลา แต่เนื่องจาก น.ส.แอน อยู่ในอาการเมามายไม่ได้สติทำให้ตนไม่มีอารมณ์อวัยวะเพศจึงอ่อนตัว การร่วมรักจึงไม่สำเร็จความใคร่ ตนชวนเพื่อนขับรถ จยย.กลับที่พัก ก่อนจะกลับมาร่วมรักกับผู้เสียหายอีกครั้ง แต่ไม่สำเร็จเช่นเดิม โดยผู้เสียหายไม่ขัดขืน
ขณะที่เพื่อนอีก 2 คน ที่นายพงศ์พัฒน์ให้การว่าอยู่ร่วมในวันเกิดเหตุมาสอบสวน ทั้งสองให้การตรงกันว่า พวกตนไม่ได้ข่มขืนเพียงแต่นั่งดูทั้งสองครั้ง โดย น.ส.แอน ไม่มีอาการขัดขืนแต่อย่างใด เหมือนเป็นการสมยอม
ทั้งนี้ น.ส.แอน ได้เดินทางกลับประเทศสก๊อตแลนด์ไปเมื่อช่วงหัวค่ำ ส่วนนายพงศ์พัฒน์ ตำรวจได้แจ้งข้อหาข่มขืนกระทำชำเราผู้อื่น 