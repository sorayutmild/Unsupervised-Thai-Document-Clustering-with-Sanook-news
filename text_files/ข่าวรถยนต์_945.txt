เมื่อเหตุผลมาก่อนอารมณ์  “ดีเจพีเค-ปิยะวัฒน์ เข็มเพชร” กับการหยุดคิดและเรียนรู้ด้วยตัวเอง จึงเป็นที่มาของเจ้า Benz E-class Cabriolet  คันงามคันนี้

“หากชีวิตนี้จะได้ครอบครองรถหรูๆ ยีห้อดังๆ ระดับ super car อย่าง Lotus Ferrari  Lamborginhiสักครั้งก็คงดี” นี่อาจจะเป็นความฝันของใครหลาย ผู้ชายคนนี้ “ดีเจพีเค-ปิยะวัฒน์” ก็เหมือนกัน มันเป็นความฝันของเขาตั้งแต่เด็ก จึงมุมานะเก็บเงินจาการทำงานอย่างหนักเพื่อที่จะได้ครอบครอง แต่แล้วเมื่อเวลาเปลี่ยนไป อายุที่มากขึ้น ชีวิตของผู้ชายคนนี้จึงมีมากกว่าแค่ซุปเปอร์คันแพง เขายังมีบ้านริมทะเลสาปที่โครงการ Prime Nature Villa สุดหรูย่านลาดกระบัง ราคาเกิน 8 หลักที่ซื้อไว้ ความรับผิดชอบที่มากขึ้นทำให้แนวคิดของเขาเปลี่ยนตาม จากจุดลำบากแต่เท่ห์กับซุปเปอร์คาร์ ผู้ชายคนนี้เลยขอพอเพียงแบบสบายจึงมาจบที่ Benz E-class Cabriolet ปี 2011
 

การเปลี่ยนรถใหม่ครั้งนี้ของดีเจพีเค จึงอยู่บนเหตุผลที่สนับสนุนมากมาย เขามีโจทย์อยู่ในใจไม่กี่ข้อ หลักๆ คือต้องการความสบายเพื่อให้ชีวิตมีความสุขในอีกรูปแบบหนึ่ง จากที่เคยขับรถสปอร์ต 2 ที่นั่ง เครื่องดังนั่งฟังกัน 2 คน ก็อยากได้ที่นั่งเพิ่มสำหรับคุณแม่ คุณพี่  หรือขับรถชิลๆ ไปทะเลกับแก๊งค์เพื่อน ที่สำคัญบวกกับราคาขายต่อต้องไม่ตกมาก เพราะเคยมีประสบการณ์จากการขายเจ้าโลตัสคันโปรดที่ต้องเป็นคนชอบจริงๆ ตลาดเล็กขายยาก จึงทำให้ราคาที่ขายมีส่วนต่างค่อนข้างสูง
ก่อนที่ดีเจพีเคจะมาลงตัวที่ Benz E-class Cabriolet คันนี้ ดีเจพีเคมีรถเปิดประทุนแนวคูเป้ที่ชอบอยู่ในใจหลายคัน เช่น Luxus SC 430 . Benz CLK แต่ด้วยความบังเอิญหรือพรหมลิขิตก็ไม่รู้ที่นำพาดีเจพีเคมาเจอกับ Benz E-class Cabriolet ในงานอีเว้นท์หนึ่ง เขาถึงกับบอกกับตัวเองทันทีว่า “ต้องคันนี้” ยิ่งได้รู้ว่ารถคันนี้มีเทคโนโลยีใหม่ๆ หลายอย่างที่เขาไม่เคยได้สัมผัสในรถซุปเปอร์คาร์  อย่างเช่นระบบปรับอากาศภายในรถสามารถแยกอุณหภูมิระหว่างคนขับกับคนนั่งได้ ระบบ  เมือขับเปิดประทุนจะมีระบบแอร์ที่จะไม่ทำให้คนนั่งหลังผมปิวตีหน้า ระบบเครื่องเสียง DVD แสดงผลบนจอ LCD และสามารถเชื่อมต่อกับโทรศัพท์มือถือได้.....Wow wowww

เมื่อถามว่ารถใหม่คันนี้มีได้แต่งอะไรเพิ่มอีกไหม ดีเจพีเคบอกว่า ทุกอย่างในความเป็น Benz E-class Cabriolet  ค่อนข้างลงตัวและครบครัน เป็นรถสีดำ super black ทั้งคัน ซึ่งลงตัวอยู่อแล้ว การตกแต่งเพิ่มจึงมีเพียงเล็กน้อย เปลี่ยนล้อแม็กให้เป็นดำเพื่อเข้ากับรถ งานนี้ดีเจพีเคบอกว่าที่เห็นล้อแม็กสวยขนาดนี้สนนราคาที่ไม่แพงอย่างที่คิด เพราะเค้าเลือกที่จะซื้อล้อแม็กมือสองแต่สภาพยังดี เรียกว่าเซฟเงินในกระเป๋าได้เป็นแสนเลยทีเดียว ส่วนที่ไปปรับแต่งเพิ่มคือการเปลี่ยนแนวลายโครเมี่ยมทั้งหลายรอบคันให้เป็นดำด้าน เพื่อลดความวับวาวลงทำให้รถดูปราดเปรียวมากขึ้น ทั้งนี้ทั้งนั้นที่เห็นรถสวยขนาดนี้ เป็นฝีมือคนไทยล้วนๆ ในการดูแลรถดีเจพีเคบอกว่ารถทุกคันที่เรามีต้องนำมาขับ และควรขับให้เต็มสมรรถณะสภาพของรถ  ดังนั้นการดูแลรถดีเจพีเคจึงยอมที่จะจ่ายแพงกว่ากับการนำรถเข้าสู่ของตัวแทนจำหน่ายรถนั้น อย่างแต่ก่อนขับโลตัส ก็นำเข้าศูนย์ของทางนิชคาร์ วันนี้เปลี่ยนแบรนด์มาขับ Benz เขาจึงไว้วางใจให้เบนซ์ ราชครูเป็นผู้ดูแลให้สำหรับอนาคตรถในฝันของดีเจพีเค เขามองว่าหากวันหนึ่งที่เขาสามารถเก็บเงินได้มากๆ ภาระที่รับผิดชอบน้อยลง ทุกอย่างในชีวิตลงตัวหมดแล้ว เขาเองอาจจะกลับไปมองซุปเปอร์คาร์อย่าง Ferrari หรือ Lotus อีกครั้งก็เป็นได้ เอาเป็นว่าวันนี้ขอทำให้ดีที่สุดก่อน คิดในสิ่งทำได้และทำอย่างพอตัวและพอเพียง เรื่องอนาคตค่อยว่ากัน.....แหมเยี่ยมไปเลย!!!