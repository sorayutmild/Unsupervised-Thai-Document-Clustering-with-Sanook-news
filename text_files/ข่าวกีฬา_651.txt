ฟุตบอลโตโยต้า ไทย พรีเมียร์ลีก 2015 กลับมาแข่งขันกันอีกครั้ง หลังจากเว้นช่วงไปเดือนกว่าๆ เพื่อหลีกทางให้ฟุตบอลทีมชาติและทัวร์นาเม้นต์ซีเกมส์เพื่อต้อนรับบรรยากาศการกลับมาฟาดแข้งของฟุตบอลลีกสูงสุดเมืองไทย เรามีคลิปฮาๆจาก 2 คู่ซี้สโมสร "บีอีซี เทโรศาสน" มาฝากกันครับเป็นทางด้าน "เมสซี่เจ-ชนาธิป สรงกระสินธ์" เพลย์เมกเกอร์ร่างเล็กทีมชาติไทย กับ "กิลเบิร์ต คูมสัน" แนวรุกตัวจี๊ดชาวกาน่า ที่แฟนบอลน่าจะทราบกันดีว่าเป็น "คู่เกรียนซี้ย่ำปึ๊ก" โดยแท้ เพราะเป็นดาวรุ่งที่แจ้งเกิดขึ้นมาพร้อมๆกันให้กับ "มังกรไฟ" ทั้งคู่โดยคลิปนี้ถ่ายในห้องแต่งตัวก่อนลงสนาม เมื่อประมาณเดือนที่แล้ว โดยผู้อัดคลิปคือ "กอล์ฟ-อดิศักดิ์ ไกรษร" หัวหอกเพื่อนร่วมทีมนั่นเองซึ่ง "เมสซี่เจ" เป็นคนเปิดฟลอร์ก่อนด้วยอารมณ์คึกคักสุดขีดกับเพลง "แว้นฟ้อหล่อเฟี้ยว" ก่อนที่ "กิลโลเตลลี่" จะออกมาร่วมแจมด้วยในเพลงสุดฮิต "ไก๊ไก่" เรียกเสียงฮาให้เพื่อนร่วมทีมได้เป็นอย่างดีโดยเฉพาะ "บาส-พีระพัฒน์ โน๊ตชัยยา" แบ็กซ้ายชุดแชมป์ซีเกมส์ 2015 ที่นั่งยิ้ม มองดูเพื่อนคู่หูคู่ฮาเต้นอยู่ตรงหน้าแล้วชี้ให้ คูมสัน หันไปเล่นกล้องที่ อดิศักดิ์ กำลังอัดคลิปไว้ด้วย

เครดิตคลิปโดย Mylove plam