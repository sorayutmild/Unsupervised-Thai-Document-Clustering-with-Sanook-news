นักศึกษาสาว ม.ดัง เครียด! คว้ามีดคัทเตอร์กรีดท้อง เจ้าหน้าที่เข้าช่วยก่อนนำตัวส่งโรงพยาบาล
(8 ส.ค.) เมื่อเวลา 00.50 น.ได้รับแจ้งมีเหตุหญิงเกิดอาคารเครียด ใช้มีดทำร้ายตัวเอง บริเวณชั้นดาดฟ้าของ เอแอนด์เค อพาร์ตเมนต์ เลขที่ 227 ซอยวงศ์สว่าง 11 เขตบางซื่อ กรุงเทพมหานคร ที่เกิดเหตุเป็นอาคารสูงประมาณ 5-6 ชั้น บริเวณชั้นดาดฟ้าพบหญิงสาวซึ่งอยู่ในอาการเครียดและร้องไห้ ำลังใช้มีดคัทเตอร์กรีดเพื่อทำร้ายตัวเอง โดยมีเพื่อน ๆ ของหญิงดังกล่าวพยายามเกลี้ยกล่อมอยู่ตลอดเวลา จนกระทั่งหญิงดังกล่าวเกิดเป็นลมหมดสติเจ้าหน้าที่กู้ภัยจึงได้เข้าให้การช่วยเหลือปฐมพยาบาลเบื้องต้น
สภาพร่างกายของหญิงสาวพบมีบาดแผลถูกมีดคัทเตอร์กรีดเข้าที่หน้าท้องด้านซ้ายยาวประมาณ 2-3 เซนติเมตร ต่อจากนั้นได้นำตัวส่งโรงพยาบาลบางโพ ทราบชื่อต่อมา นางสาวพีรดา (ขอสงวนนามสกุล) อายุ 18 ปี เป็นนักศึกษาปีที่ 1 คณะวิทยาศาสตร์ประยุกต์ มหาวิทยาลัยแห่งหนึ่ง
จากการสอบถามเพื่อนผู้บาดเจ็บเล่าว่า นางสาวพีรดา พักอาศัยอยู่ที่อพาร์ทเม้นต์แห่งนี้ ก่อนเกิดเหตุ นางสาวพีรดา เครียดเรื่องครอบครัวและแฟนหนุ่ม จึงคาดว่าน่าจะเป็นสาเหตุที่ทำให้ก่อเหตุดังกล่าวขึ้น