     บูธฮอนด้า ได้รับความสนใจจากประชาชนที่มาชมงาน Motor Expo 2014 มากที่สุด จากการเปิดตัว คอมแพค เอสยูวี อย่าง เอช อาร์วี และยังมีปัจจัยอื่นด้วย ติดตามจากรายงานคุณจิตนภา จรูญโรจน์ ณ อยุธยา
 

     ปีนี้ฮอนด้าทยอยเปิดตัวรถรุ่นใหม่ๆมาตั้งแต่ต้นปี เริ่มที่ ฮอนด้า ซิตี้ ซีเอ็นจี ที่เปิดตัวอย่างเงียบๆแต่กระแสตอบรับกลับสูง เนื่องจากรองรับพลังงานได้หลากหลาย
     และรุ่นที่เป็นแม่เหล็กเรียกความสนใจให้ผู้บริโภคเข้ามาบูธฮอนด้า คือ การโชว์ตัวของ Honda HR-V ที่นำเอาทุกรุ่น ทุกสี มาจัดแสดงในงานให้ผู้เข้าชมงานได้ทดลองนั่ง และสอบถามข้อมูลจากพนักงานขายได้อย่างจุใจ
 

     ผู้บริโภคที่เข้ามาชมรถรุ่นนี้บอกว่า ชอบดีไซน์ของเอชอาร์วี เนื่องจากฟังก์ชั่นการขับขี่ทันสมัย ที่สำคัญคือ ระดับความสูงของเบาะนั่งยังมีความพอดี เหมาะกับผู้ที่จะเปลี่ยนจากรถซีดาน มาเป็นเอสยูวีขนาดเล็ก  พวกเขาจึงนั่งได้ แบบไม่รู้สึกแตกต่างไปจากเดิม
     พนักงานขายของฮอนด้า ระบุว่า ผู้บริโภคที่มาจอง HR-V ส่วนใหญ่ จะจองรุ่นท็อป หรือ รุ่น EL เนื่องจากมีฟังก์ชั่นที่หลากหลายกว่า  ทั้งระบบความปลอดภัยและซันรูฟ เพิ่มอารมณ์ในการขับขี่
 

     งานนี้ถือว่า คอมแพค เอสยูวี ยังคงเป็นเทรนด์ที่ผู้บริโภคให้ความสนใจ เพราะเป็นรถที่มีสรรถนะขับขี่ออกต่างจังหวัด ลุยได้บ้างในบางพื้นที่ แต่เมื่อมาขับขี่ในเมืองก็ช่วยให้ผู้ขับขี่ประหยัดค่าใช้จ่ายได้ เนื่องจาก เอช อาร์ วี เติม อี 85 ได้
     อีกสาเหตุที่ทำให้บูธฮอนด้า ได้รับความสนใจมากเป็นพิเศษ เนื่องจากฮอนด้า มีโปรแกรม แฮปปี้ โดยเฉพาะซิตี้ และ ซิตี้ ซีเอ็นจี มีให้เลือกผ่อน 0% หรือ ฟรีประกันภัย หรือจะเลือกรับดาวน์ 0 บาท ส่วนผู้ที่มีรถฮอนด้าอยู่แล้ว สามารถเลือกรับโปรแกรม ดอกเบี้ย 2.09 % สำหรับผู้ซื้อโมบิลิโอ และนิว ซีอาร์ วี ที่จองวันนี้ถึง 31 ธันวาคมนี้ 
 

     ขณะที่ปีนี้ ฮอนด้าสามารถทำยอดจองไปได้ทั้งหมด 6,719 คันในงาน Motor Expo 2014 ที่ผ่านมา โดยสามารถกวาดยอดจองเป็นอันดับต้นๆทั้งในรุ่น City และ HR-V เลยทีเดียว
 
     ที่มา VoiceTV
 
 