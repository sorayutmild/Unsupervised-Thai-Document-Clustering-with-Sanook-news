หลายคนเริ่มเห็นภาพบน Instagram หรือ Facebook ของเพื่อน ๆ บ้างคนว่าท้องฟ้าหรือน้ำขยับได้ ก็อยากจะลองทำบ้าง แต่ก็ยังไม่รู้ว่าจะใช้ Apps อะไร
วันนี้ Sanook! Hitech จะมาแนะนำ 5 Apps ที่สามารถเนรมิตภาพนิ่งให้เคลื่อนไหวได้มาฝากกัน พร้อมแล้วเตรียมขาตั้งกล้องและที่ล็อคมือถือ และไปโหลด Apps กัน
Cinemagraph Pro (iOS)
 
จะเรียกได้ว่า Apps แรกนี้ก็ทำให้ Apps อื่นแทบไม่ได้เกิดแล้ว เพราะมันมีความสามารถมากมาย นอกจากตัดกรอบให้อยู่นิ่ง ๆ ได้แล้วยังสามารถถ่ายภาพให้ช้าได้ถึง 240 FPS และยังมีการเข้าถึง Apps ของเครื่องได้และเข้ากับ iOS ได้ดี
แต่ถ้าอยากลายน้ำคงต้องกดติดตาม Apps สักหน่อยล่ะ
Loopsie (Android | iOS)
 
เป็นอีกโปรแกรมที่ค่อนข้างออกแบบมาเพื่อการถ่ายภาพแนวนี้โดยเฉพาะ โดยโปรแกรมจะขอให้คุณบันทึวีดีโอไม่เกิน 3 วินาที จากนั้น คุณต้องวาดเฉพาะส่วนที่เคลื่อนไหวเท่านั้น และยังสามารถเลือกให้การทำงานนั้นเป็นแบบวนได้หรือไม่วนก็ได้
การทำงานของ Apps นี้มีทั้ง iOS และ Android แต่จากที่เห็นนั้น มันเหมาะกับ Android มากกว่า และมีลูกเล่นเช่นการใส่ลายน้ำได้เฉพาะใน Android เท่านั้น
Picoo Camera (Android | iOS)
 
เป็นอีกโปรแกรมที่ช่วยทำให้การถ่ายภาพแนวนี้ง่ายมากขึ้น โดยโปรแกรมจะมีการถามผู้ใช้งานเองว่าต้องการให้ส่วนนี้ขยับหรือไม่ และเมื่อกดยืนยันระบบจะบันทึกภาพ และส่วนที่โปรแกรมถามจะให้เคลื่อนไหวก็จะทำงาน ส่วนเหลือจะนิ่งหมด เหมือนกับการใช้ขาตั้งกล้องถ่ายเลยก็ว่าได้
MaskArt (iOS)
 
ถ้าคุณคิดว่าภาพแนวนี้มักจะเกิดจากการถ่ายภาพนิ่งแล้วตัดเอา ความจริงนั้น มันยังมีอีกโปรแกรมอย่าง Mark Art สามารถทำให้วีดีโอนั้นเคลื่อนไหวได้เฉพาะส่วนที่คุณต้องการเท่านั้นได้ และแถมเป็นโปรแกรมฟรี
แต่ว่าโปรแกรมนี้จะไม่สามารถเข้าถึงกล้องได้เพราะไม่มีฟังก์ชั่นถ่ายภาพ แต่งอย่างเดียวเท่านั้น
Plotagraph (iOS)
 
เป็นโปรแกรมแนว Cinemagraph ใหม่ล่าสุดบน iOS ที่คุณสามารถเลือก Crop ภาพที่ถ่ายด้วยสีต่าง ๆ ให้อยู่นิ่ง และรองรับกับ Apple Pencil ถ้าใช้กับ iPad Pro แต่ว่าราคานั้นก็ต้องแลกกับการจ่ายที่ 5 ดอลล่าร์สหรัฐนะ