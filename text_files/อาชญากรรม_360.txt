(9 ก.พ.) พ.ต.อ.อัคราเดช พิมลศรี รักษาการ ผบก.ป.สั่งการให้ นำกำลังจับกุม นายชลธิศ ภู่แย้ม อายุ 24 ปี ชาวกทม. ตามหมายจับศาลจังหวัดธัญบุรี ที่ 816/2556 ลงวันที่ 10 ต.ค.2556 ข้อหากระทำชำเราเด็กอายุไม่เกิน 15 ปี และพรากผู้เยาว์ ได้ที่บริษัทกำจัดปลวกแห่งหนึ่งใน ซ.วิภาวดี 37 แขวงสีกัน เขตดอนเมือง กทม.
ทั้งนี้ เมื่อวันที่ 10 ก.ย.2556 ผู้ต้องหาได้ล่อลวง ด.ญ.เอ (นามสมมติ) อายุ 14 ปี นักเรียนชั้นม.2 โรงเรียนแห่งหนึ่งย่านธัญบุรี ไปข่มขืนที่บ้านพักใน ต.คูคต อ.ลำลูกกา จ.ปุทมธานี และพาไปข่มขืนต่อที่ จ.พิษณุโลก ต่อมาผู้ปกครองของด.ญ.เอ เข้าแจ้งความกับพนักงานสอบสวน สภ.คูคต กระทั่งศาลออกหมายจับ
จากนั้นเจ้าหน้าที่สืบทราบว่าผู้ต้องหามาทำงานเป็นพนักงานขับรถของบริษัทกำจัดปลวก จึงเข้าจับกุมดังกล่าว สอบสวนผู้ต้องหาให้การรับสารภาพตลอดข้อกล่าวหา เจ้าหน้าที่จึงควบคุมตัวส่งพนักงานสอบสวน สภ.คูคต ดำเนินคดีต่อไป
ขอบคุณที่มาจาก ข่าวสดออนไลน์