อาการปวดฟัน อาจสามารถบ่งบอกถึงอาการผิดปกติของฟันได้หลายอย่าง ไม่ว่าจะเป็นฟันผุ ฟันคุด ฟันร้าว หรือเหงือกอักเสบ แต่หากเป็นอาการที่บ่งบอกว่ารากฟันของคุณได้เวลาเข้ารับการซ่อมแซมโดยด่วน มักจะมีสัญญาณอันตรายที่มากกว่าแค่ปวดฟัน 
สัญญาณอันตราย ได้เวลารักษา “รากฟัน”

มีอาการปวดฟันตุ๊บๆ ตามจังหวะการเต้นของชีพจร
เจ็บ หรือปวดฟันเวลาเคี้ยว หรือกัดอาหาร
ปวด และบวมเหงือก จากอาการเหงือกติดเชื้อ
ปวดเมื่อฟันกระทบกัน
ปวดฟันโดยไม่ทราบสาเหตุ
ปวดฟัน แม้กระทั่งเวลานอนตอนกลางคืน
ปวดฟัน โดยไม่ต้องมีสิ่งกระตุ้น เช่น น้ำเย็น หรืออาหารหวาน 

ทำไมเราต้องรักษารากฟัน?
รากฟันอาจมีความผิดปกติจากการติดเชื้อ อักเสบ จากอาการฟันผุทะลุไปจนถึงโพรงประสาทฟัน มีฟันที่ร้าว หรือแตกไปจนถึงโพรงประสาทฟัน ฟันได้รับแรกกระแทกจนเสียหายจากการเกิดอุบัติเหตุ จนทำให้เชื้อโรคเข้าไปทำลายโพรงประสาทฟันด้านในได้ 
ทำอย่างไร เมื่อต้องรักษารากฟัน
ปัจจุบันมีวิธีรักษารากฟันมากมายที่เกี่ยวข้อง ขึ้นอยู่กับความรุนแรงของรากฟันที่ถูกทำลาย และดุลยพินิจของแพทย์ เริ่มตั้งแต่การกรอฟันเพื่อเปิดทางเข้าสู่โพรงประสาทฟัน กำจัดเนื้อเยื่อที่ติดเชื้อออก ล้างคลองรากฟันด้วยน้ำยาฆ่าเชื้อ อุดคลองรากฟันเพื่อไม่ให้เชื้อโรคกลับเข้ามาอีก จากนั้นจึงค่อยๆ กลับมาบูรณะรากฟัน ตั้งแต่การฝังรากฟันเทียม การปลูกกระดูก ปลูกเนื้อเหงือก (หากจำเป็น) รวมไปถึงการอุดฟันให้ฟันกลับมามีรูปร่างลักษณะดังเดิม ผู้ป่วยสามารถใช้ฟันเคี้ยวอาหาร และดูแลทำความสะอาดด้วยการแปรงฟัน ใช้ไหมขัดฟันได้ตามปกติ 
การรักษาฟันอย่างถูกวิธี เพื่อป้องกันโพรงประสาทฟันถูกทำลาย

ทำความสะอาดฟันด้วยการแปรงฟัน และใช้ไหมขัดฟันอย่างถูกวิธี อย่างน้อยวันละ 2 ครั้ง เช้า เย็น หรือใช้ไหมขัดฟันทุกครั้งหลังมื้ออาหาร
ไม่ใช้ฟันในการงับ กัดของแข็งๆ หรือกัดดึงถุงเหนียวๆ เพราะอาจทำให้ฟันเสียหายได้
หากประสบอุบัติเหตุที่ทำให้ฟันเสียหาย เช่น ฟันบิ่น ราว แตก ควรรีบพบแพทย์เพื่อทำการรักษาทันที
หากมีอาการปวดฟัน ปวดเหงือก หรือมีความผิดปกติอื่นๆ เช่น มีกลิ่นปากรุนแรง ควรรีบพบทันตแพทย์
พบทันตแพทย์ทุกๆ 6 เดือน 

สัญญาณอันตราย ได้เวลารักษา “รากฟัน”
ดูแลฟันอย่างไร ไม่ให้ 