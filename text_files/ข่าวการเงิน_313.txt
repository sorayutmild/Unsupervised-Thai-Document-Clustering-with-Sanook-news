ตรวจสอบสถานะการรับเงินช่วยเหลือจากรัฐบาลในโครงการช่วยเหลือค่าเก็บเกี่ยวและปรับปรุงคุณภาพข้าวให้เกษตรกรผู้ปลูกข้าวนาปี ปีการผลิต 2562/63 ซึ่งเริ่มจ่ายเงินดังกล่าวในเดือนธันวาคมนี้ ส่วนรายละเอียดการเงื่อนไขมีอะไรบ้าง ไปดูกัน
คำถาม : เป้าหมายของโครงการช่วยเหลือค่าเก็บเกี่ยวและปรับปรุงคุณภาพข้าว ปีการผลิต 2562/63 

คำตอบ : เพื่อบรรเทาความเดือดร้อนและทำให้เกษตรกรได้มีเงินทุนหมุนเวียนเป็นค่าใช้จ่ายในการเก็บเกี่ยวและรักษาคุณภาพข้าว

คำถาม : เกษตรกรจะได้รับเงินจากโครงการในการช่วยเหลือค่าเก็บข้าว-คุณภาพข้าวเท่าไหร่?

คำตอบ : ธนาคารเพื่อการเกษตรและสหกรณ์การเกษตร (ธ.ก.ส.) จะจ่ายเงินช่วยเหลือในโครงการฯ ปีการผลิต 2562/2563 ให้กับผู้ที่ลงทะเบียนผู้ปลูกข้าวกับส่งเสริมการเกษตร อัตราไร่ละ 500 บาท ไม่เกินรายละ 20 ไร่ หรือครัวเรือนละไม่เกิน 10,000 บาท

คำถาม : จำนวนเกษตรกรที่ได้รับเงินช่วยเหลือกี่คน งบประมาณเท่าไหร่?

คำตอบ : เกษตรกรที่จะได้รับประโยชน์จะมีประมาณ 4.57 ล้านครัวเรือน วงเงินงบประมาณ 25,793 ล้านบาท


คำถาม : กลุ่มเป้าหมายเงื่อนไข

คำตอบ : เป็นเกษตรกรที่ขึ้นทะเบียนผู้ปลูกข้าวปี 2562 รอบที่ 1 เท่านั้น, ใช้ข้อมูลตามการขึ้นทะเบียนผู้ปลูกข้าวของกรมส่งเสริมการเกษตร, ไม่ซ้ำซ้อนกับพื้นที่ ที่ได้รับความเสียหายจากภัยธรรมชาติ และได้รับเงินช่วยเหลือโครงการเยียวยาผู้ประสบภัยจากรัฐบาล

คำถาม : ระยะเวลาดำเนินการ

คำตอบ : เดือน ธ.ค. 62 – 30 ก.ย. 63

คำถาม : มีจำนวนเกษตรกี่คนที่ได้เงินช่วยเหลือจากโครงการฯ ไปแล้วบ้าง?

คำตอบ : ธ.ก.ส. โอนเงินเข้าบัญชีฝากเกษตรกรโดยตรงไปทั้งสิ้น จำนวน 285,887 ราย เป็นจำนวนเงิน 1,537 ล้านบาท และจะทยอยโอนอย่างต่อเนื่องจนครบ

คำถาม : ตรวจสอบการรับเงินได้ผ่านช่องทางไหนบ้าง?

คำตอบ : เช็กในแอปพลิเคชั่น A-Mobile หรือเว็บไซต์ https://chongkho.inbaac.com/ หรือติดต่อสอบถามได้ที่ ธ.ก.ส. ในพื้นที่
