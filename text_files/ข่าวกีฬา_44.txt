คริสเตียโน โรนัลโด ซูเปอร์สตาร์ลูกหนังวัย 35 ปีของ "ม้าลาย" ยูเวนตุส ออกมาให้สัมภาษณ์ว่า การได้มีเพศสัมพันธ์กับหวานใจคนปัจจุบันอย่าง จอร์จินา โรดริเกวซ นั้นทำให้ตนรู้สึกสุดยอดกว่าการยิงประตูใดๆ ในอาชีพค้าแข้งเสียอีกในระหว่างที่ออกรายการ ITV พิธีกรอย่าง เพียร์ส มอร์แกน ได้ชวนดาวเตะกัปตันทีมชาติโปรตุเกสคุยถึงประตูสุดสวยที่สมัยที่โรนัลโดสังกัดเรอัล มาดริด ยิงลูกโอเวอร์เฮดคิกใส่ยูเวนตุส ต้นสังกัดทีมปัจจุบัน ในนัดแรกของรอบก่อนรองชนะเลิศในศึกยูฟ่า แชมป์เปียนลีกฤดูกาล 2017-2018ซึ่งลูกดังกล่าวสวยงามจนได้รับรางวัลประตูยอดเยี่ยมแห่งปีของฟีฟ่า และปีนั้นโรนัลโดก็สามารถพาราชันชุดขาวเข้าถึงรอบชิงชนะเลิศก่อนเอาชนะลิเวอร์พูล คว้าถ้วยบิ๊กเอียร์ได้ 3 ปีติดต่อกันอย่างไรก็ตาม โรนัลโดได้ขยายความว่าลูกยิงดังกล่าวไม่สามารถเทียบได้กับการได้ยิงประตู (มีเซ็กซ์) ใส่หวานใจคนสวยได้เลย"ไม่ ถ้าเทียบกับจอร์ (จินา) ของผมแล้ว มันเทียบกันไม่ได้เลย ไม่ว่าประตูไหนในชีวิตก็ไม่ทำให้ผมฟินเท่ากับจอร์จินา""เธอยอดเยี่ยมมาก เธอเป็นเหมือนเพื่อนอีกคน เราคุยกันทุกเรื่อง เราเข้ากันได้ดีมาก" โรนัลโดกล่าวสำหรับ จอร์จินา วัย 26 ปี เกิดที่ประเทศอาร์เจนตินา แต่มาเติบโตที่ประเทศสเปน เธอเคยทำงานด้านแฟชั่น ก่อนจะคบหากับโรนัลโด และมีลูกสาวด้วยกัน 1 คน เมื่อปี 2016 ชื่อว่า อลานา มาร์ตินา นอกจากนี้เธอยังรับหน้าที่เป็นแม่เลี้ยงให้กับลูกๆ อีก 3 คนของโรนัลโดด้วย
