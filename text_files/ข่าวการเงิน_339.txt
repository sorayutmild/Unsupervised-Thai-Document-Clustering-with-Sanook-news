เพจเฟซบุ๊ก นางนฤมล ภิญโญสินวัฒน์ โฆษกประจำสำนักนายกรัฐมนตรี โพสต์ข้อความเกี่ยวกับ ขั้นตอนขอรับเงินประกันการใช้ไฟฟ้า โดยมีรายละเอียดดังนี้
สำนักงานคณะกรรมการกำกับกิจการพลังงาน (กกพ.) แจ้งขั้นตอนการขอรับเงินประกันมิเตอร์ไฟฟ้า โดยประชาชนผู้เป็นเจ้าของมิเตอร์สามารถเริ่มลงทะเบียน เพื่อขอรับเงินคืนตามมาตรการช่วยเหลือผลกระทบจากโควิด-19 ได้ตั้งแต่วันที่ 25 มี.ค. เป็นต้นไป โดยผู้ยื่นเรื่องสามารถเดินทางไปลงทะเบียนที่สำนักงานการไฟฟ้านครหลวง สำหรับผู้ที่อยู่ในเขตกรุงเทพมหานคร ส่วนผู้ที่อยู่ต่างจังหวัดสามารถเดินทางไปลงทะเบียนที่สำนักงานการไฟฟ้าส่วนภูมิภาค
หากข้อมูลการลงทะเบียนถูกต้องและตรงกันกับข้อมูลที่การไฟฟ้ามีอยู่ จะได้รับเงินคืนตั้งแต่วันที่ 31 มี.ค.2563 เป็นต้นไปจนกว่าจะจ่ายครบจำนวนทั้งหมด 21.5 ล้านราย วงเงิน 30,000 ล้านบาท นอกจากนี้การไฟฟ้ายังได้เตรียมวางระบบการลงทะเบียนผ่านแอพพลิเคชั่นของการไฟฟ้าด้วย เพื่อให้ประชาชนได้รับความสะดวกมากขึ้น
สำหรับขั้นตอนการขอคืนเงินประกันมิเตอร์ไฟฟ้ามี 3 สเต็ปดังนี้

กรอกหมายเลขบัตรประชาชน
กรอกชื่อ-นามสกุล
กรอกเลขที่สัญญาที่อยู่ในบิลค่าไฟฟ้า ณ สำนักงานการไฟฟ้านครหลวง (กฟน.) - การไฟฟ้าส่วนภูมิภาค (กฟภ.) ข้อมูลถูกต้องรับเงินคืนตั้งแต่ 31 มี.ค.2563 เป็นต้นไป


ฝันสลาย! คนติดหนี้ค่าไฟฟ้าจ่อชวดรับเงินคืนประกันมิเตอร์
รู้จัก “เงินคืนประกันมิเตอร์ไฟฟ้า” ก่อนที่รัฐจะเปิดให้ขอรับเงินคืน บอกใบ้ใครมีสิทธิ์ได้

