Devil May Cry 4: Special Edition กลับมาอีกรอบแบบพิเศษ
Devil May Cry 4: Special Edition
ไม่ชอบ Dante คนใหม่แบบที่ผมสั้นเหรอ? งั้นทาง Capcom จัดให้ ด้วยการนำเอา Devil May Cry 4 ภาคเก่าสมัยปี 2008 มาเพิ่มของใหม่เข้าไปกลายเป็น Devil May Cry 4: Special Edition เพิ่มกราฟิกให้คมชัดขึ้น มาพร้อมฟีเจอร์ใหม่อีกมากมาย ให้กับชาว PC, PS4 และ Xbox one
Devil May Cry 4: Special Edition เวอร์ชั่นใหม่นี้ ประกอบด้วยตัวเกมดั้งเดิมของ Devil May Cry 4 ในแบบอัพสเกลให้สวยขึ้น มาพร้อมโหมดการเล่นใหม่ Legendary Dark Knight Mode เพิ่มตัวละครใหม่ให้เลือกเล่นอีก 3 ตัว และมีการปรับปรุงระบบการเล่นและการควบคุมให้ดีกว่าของเดิมด้วย เรียกว่าเพิ่มเติมฟีเจอร์ใหม่เข้ามาเยอะมากจนต่างไปจากเวอร์ชั่นเก่าเยอะเลยทีเดียว
ตัวละครใหม่ที่จะเพิ่มเข้ามานั้นก็มีด้วยกันสามตัว คือ
1. Vergil พี่ชายฝาแฝดของ Dante ที่สามารถเลือกเล่นได้ในภาคนี้ จากเดิมที่ Vergil จะมีให้เล่นแค่ในภาค Devil May Cry 3 เท่านั้น แถมภาคนี้เขายังได้ท่าการต่อสู้ใหม่ๆมากกว่าตอนภาค 3 ด้วย
Devil May Cry 4: Special Edition
2. Lady สาวปืนโตนักล่าปีศาจ ที่มีบทใน Devil May Cry 3 ก็สามารถเลือกเล่นได้ในภาคนี้เช่นกัน แน่นอนว่ามาพร้อมท่าโจมตีแบบใหม่ เธอจะมาเป็นตัวละครแทนในบท Nero
Devil May Cry 4: Special Edition
3. Trish คู่หูของ Dante จากภาคแรก หากเลือกเล่นเป็นเธอ จะเดินเรื่องในเนื้อเรื่องเดียวกับบทของ Dante
Devil May Cry 4: Special Edition
ทางด้าน Legendary Dark Knight Mode จริงแล้วโหมดนี้เพิ่มเข้ามาตั้งแต่ใน Devil May Cry 4 ของ PC เวอร์ชั่นเก่าแล้ว แต่นำมาปรับปรุงให้ดีขึ้น และทำลงทุกเครื่อง โหมดนี้เป็นโหมดระดับความยากที่เพิ่มขึ้นมาให้สูงกว่าโหมด Son of Sparda (Very Hard) โดยชนิดของศัตรูนั้นจะโหดเท่ากับโหมด Son of Spard แต่จำนวนจะเพิ่มมากขึ้นแถมยังตายยากขึ้นด้วย ผู้เล่นต้องอาศัยฝีมือการทำคอมโบให้ดี ในการกำจัดพวกมัน

 
Devil May Cry 4: Special Edition
Devil May Cry 4: Special Edition