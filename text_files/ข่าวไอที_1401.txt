
หลังจากที่ แอปเปิล ได้ปล่อยอัปเดต iOS 8.4.1 เมื่อสัปดาห์ที่ผ่านมา ซึ่งเน้นแก้ปัญหาต่างๆ ที่เกิดขึ้นบน Apple Music เสียส่วนใหญ่ แต่ดูเหมือนว่า จะเกิดปัญหาข้างเคียงหลังจากอัปเดตไปแล้ว เมื่อผู้ใช้บางราย บ่นว่า แบตเตอรี่หมดไวกว่าที่เคย 

หลังจากทำการอัปเดตไปแล้ว ถึงแม้ iOS 9 จะช่วยแก้ปัญหาดังกล่าวได้ แต่ก็ต้องรออีกหลายสัปดาห์กว่าแอปเปิลจะปล่อยให้ผู้ใช้ได้อัปเดตกัน ซึ่งล่าสุด ทาง iJailbreak ได้เผยวิธีการแก้ปัญหาเบื้องต้น โดยมีหลายวิธีด้วยกัน มาดูกันว่า มีวิธีใดใช้ได้บ้าง
Recalibrate แบตเตอรี่
สำหรับวิธีการ Recalibrate ก็คือ ใช้ชาร์จ iPhone จนเต็ม 100% และให้ใช้งานจนแบตหมด จากนั้นให้เสียบชาร์จแบตเตอรี่จนเต็มอีกครั้ง แล้วรีเซ็ตเครื่อง ด้วยการกดปุ่ม Home และ Power พร้อมกัน จนตัวเครื่องรีสตาร์ทเอง (ไม่ต้องกดปุ่ม slide to power off) แค่นี้ แบตเตอรี่ก็จะถูก Recalibrate แล้ว
รีบูตเครื่อง
วิธีนี้ จะคล้ายๆ กับวิธีแรก แต่เพียงแค่กดปุ่ม Home และ Power พร้อมกัน เพื่อทำการรีสตาร์ท
รีเซ็ตการตั้งค่าทุกอย่าง
ด้วยการเข้าไปที่ Settings > General > Reset > Reset All Settings
ปิด Location Services บางแอปฯ ที่ไม่จำเป็น
ฟีเจอร์ Location Services เป็นปัจจัยหนึ่งที่ทำให้แบตเตอรี่หมดเร็วกว่าที่ควรจะเป็น ซึ่งบางแอปฯ ไม่จำเป็นต้องเปิดใช้งาน Location Services ตลอดเวลา โดยผู้ใช้สามารถเข้าไปตั้งค่าการใช้งาน Location Services ได้ที่ Settings > Privacy > Location Services และเลือกเปิดใช้งานเฉพาะบางแอปฯ ที่จำเป็นเท่านั้น เช่น Maps หรือ Find my iPhone เป็นต้น
สำหรับใครที่เกิดปัญหาดังกล่าว ลองนำวิธีข้างต้นลองใช้กันก่อนครับ - cultofmac.com
แอปเปิล ปล่อยอัปเดต iOS 8.4.1 แล้ว ใครใช้ Apple Music ต้องรีบอัปเดตโดยด่วน!

สำหรับผู้ใช้ iOS ที่เจอปัญหาต่างๆ บน Apple Music ล่าสุด แอปเปิล ได้ปล่อยอัปเดต iOS 8.4.1 เพื่อแก้ไขปัญหาต่างๆ ที่เกิดขึ้นบน Apple Music แล้ว โดยมีรายละเอียดดังนี้

แก้บั๊กไม่สามารถเปิด iCloud Music Library ได้
แก้บั๊กไม่โชว์เพลงที่เพิ่มเข้ามาเมื่อ Apple Music ถูกตั้งค่าให้แสดงเฉพาะเพลงที่เล่นแบบออฟไลน์
เพิ่มช่องทางการเพิ่มเพลงลงใน playlist ใหม่
แก้บั๊กแสดง artwork ผิดพลาด
แก้บั๊กสำหรับศิลปินที่โพสต์ลง Connect
แก้บั๊กปุ่ม Love ทำงานผิดพลาดตอนฟังวิทยุ Beats 1


โดยผู้ใช้ iPhone และ iPad สามารถอัปเดตเป็น iOS 8.4.1 ได้แล้ววันนี้ ผ่านทาง OTA หรือ iTunes ครับ
รายละเอียดเพิ่มเติม : gsmarena.com
สนับสนุนเนื้อหา: www.techmoblog.com 
 

