
โบว์ แวนด้า ให้สัมภาษณ์สื่อขอบคุณกำลังใจจากทุกคน วันนี้สภาพจิตใจเข้มแข็งขึ้นกว่าหลายวันทีผ่านมา 
บรรยากาศงานสวดพระอภิธรรมศพพระเอกชื่อดัง "ปอ ทฤษฎี สหวงษ์" ณ ศาลา 2 ศาลาธรรมานุภาพ วัดกลางพระอารามหลวง อ.เมือง จ.บุรีรีมย์ ในช่วงเช้าวันนี้ (21 ม.ค.) ทางครอบครัวสหวงษ์ ซึ่งนำโดย คุณพ่อสงวน สหวงษ์, คุณแม่พิศมัย สหวงษ์, อาน้ำอ้อย, ป๊อปปี้ วิทวัส, ปิน ชวนันท์ และ โบว์ แวนดา ภรรยาของพระเอกหนุ่ม ได้จัดพิธีถวายภัตตาหารเพลแด่พระภิกษุสงฆ์จำนวน 4 รูป
ขณะเดียวกัน ยังคงมีพวงหรีดจากศิลปินดาราในวงการบันเทิง รวมถึงประชาชนทั่วไปเดินทางมาเคารพศพและไว้อาลัยให้กับการจากไปของ ปอ ทฤษฎี กันอย่างต่อเนื่อง
ด้าน โบว์ แวนดา ได้กล่าวกับสื่อมวลชนว่า "ตอนนี้ตนเองมีสภาพจิตใจที่เข้มแข็งขึ้นมากกว่าหลายวันที่ผ่านมาแล้ว และต้องขอบคุณสื่อมวลชนทุกสำนักที่เดินทางมาเฝ้าทำข่าวของปอตั้งแต่วันแรก รวมถึงขอบคุณทุกๆ คนที่ให้กำลังใจตนเองและครอบครัวเสมอมา"

13.27 น. พวงหรีดจากดารานักแสดง "ตั๊ก บงกช คุณบุญชัย", "เบิร์ด ธงชัย แมคอินไตย", "อ้อม พิยะดา", "เจี๊ยบ โสภิตนภา", "วุ้นเส้น - ชาคริต, และ "กระแต ศุภักษร" ถูกส่งมายัง ศาลา 2 ศาลาธรรมานุภาพ วัดกลางพระอารามหลวง เพื่อไว้อาลัยให้กับ "ปอ ทฤษฎี"
14.45 น. นายอภิสิทธิ์ เวชชาชีวะ หัวหน้าพรรคประชาธิปัตย์ อดีตนายกรัฐมนตรี พร้อมคณะผู้ติดตามเดินทางมาร่วมเคารพศพและไว้อาลัยให้กับ "ปอ ทฤษฎี สหวงษ์" โดยมี ผศ.สงวน สหวงษ์ พ่อของพระเอกหนุ่มเป็นคนทำหน้าที่ต้อนรับ

17.30 น. เกม ศานติ สันติเวชกุล - "ผมได้ไปเยี่ยมเขาครั้งสุดท้ายเมื่อวันที่ 29 ธันวาคม และเมื่อคืนวันศุกร์ที่ผ่านมาผมเพิ่งจะได้พูดคุยกับอาน้ำอ้อย ได้ข่าวว่าเขาดูดีขึ้น ดูแจ่มใส มีการเข้าไปนวดหน้าของปอ เราก็เลยรู้สึกว่าใจชื้นและมีความรู้สึกว่าสิ่งที่เราหวังปาฏิหาริย์มันน่าจะเกิดขึ้น
แต่พอวันที่ 18 มกราคม ได้ทราบข่าวว่าเขาเสียชีวิตเราก็พูดไม่ถูก คือเสียใจที่สิ่งที่เราหวังให้มีปาฏิหาริย์มันไม่เกิดขึ้น สงสารครอบครัวเขา สงสารมะลิ สงสารโบว์ พูดง่ายๆ คือใจหายครับ"
"เมื่อสักครู่นี้ในงานผมก็ได้มีโอกาสให้กำลังใจโบว์ บอกกับเขาว่า หนูเป็นคนแข็งแรงเป็นคนที่เข้มแข็งมาก เชื่อว่าความเข้มแข็งของเขาจะนำพาให้เขาผ่านเรื่องนี้ไปได้ ขอให้เขาสู้ มีอะไรพวกเราทุกคนก็ยินดีที่จะช่วยเหลือดูแลกัน ส่วนปอผมก็ได้บอกเขาเหมือนๆ ชาวพุทธทั่วไปขอให้เขาไม่ต้องห่วง ไปมีสัมปรายภพที่ดี ให้เขาอยู่ในภพภูมิที่ดี"
วุฒิ สุรินทร คารวุฒม์ - "สำหรับตัวผมเอง ผมมีโอกาสได้ร่วมงานกับพี่ปอมาตั้งแต่เริ่มต้นเป็นเวลา 12 ปีมาแล้ว มันเป็นความผูกพันเป็นเพื่อนที่อยู่ในวงการด้วยกัน ซึ่งตอนแรกเห็นว่าเขาดีขึ้นแล้วและมีการส่งภาษามือพูดคุยกันรู้เรื่องผมก็เลยคิดว่าเขาน่าจะหายแต่สุดท้ายมันก็เป็นแบบนี้มันเป็นเรื่องที่น่าใจหายครับ"
"ในความทรงจำพี่ปอเขาเป็นคนขี้เล่นสนุกสนาน เวลาเขาทำงานเขาก็จะมีมุขมาเล่นตลอด ซึ่งทุกคนก็จะรู้กันดีอยู่แล้วทั้งมุขแซวต่างๆ เพราะเขาเป็นคนสนุกสนานเฮฮา ผู้ใหญ่รักน้องๆ รัก ทุกคนรักเขาหมดเลย"
17.50 น. ก่อนจะเข้าสู่ช่วงสวดพระอภิธรรมศพพระเอกหนุ่ม "ปอ ทฤษฎี สหวงษ์" คืนที่ 3 ในเวลา 19.00 น. โฆษกประจำงานบำเพ็ญกุศลได้ออกประกาศวอนแขกผู้มีเกียรติและประชาชนทั่วไป ที่เดินทางมาร่วมเคารพศพ ณ ศาลา 2 ศาลาธรรมานุภาพ วัดกลางพระอารามหลวง งดถ่ายภาพเซลฟี่หรือภาพที่แสดงออกถึงอาการดีใจในงานเพื่อให้เกียรติแก่ครอบครัวผู้เสียชีวิต
19.47 น. โบว์ แวนดา ร้องไห้ในอ้อมกอดของคุณพ่อ ที่เดินทางมาร่วมพิธีสวดพระอภิธรรม ปอ ทฤษฎี ที่วัดกลางพระอารามหลวง
ทั้งนี้ รายชื่อคณะเจ้าภาพ วันที่ 21 ม.ค.59 มีดังนี้
1.นายเสรี ศรีหะไตร ผู้ว่าราชการจังหวัดบุรีรัมย์ และหน่วยงานส่วนราชการ
2. บีอีซีเทโร
3. กลุ่มเพื่อน บ.พ.
4. เครือข่ายปราชญ์บุรีรัมย์
5. ลูกศิษย์ อ.สงวน คบ.ภาษาไทย วิทยาลัยครูบุรีรัมย์ รุ่น1 
6. คณะกรรมการสถานศึกษา โรงเรียนไตรภูมิวิทยา
7. กลุ่มเพื่อนแม่ อ.ศรีขรภูมิ จังหวัดบุรีรัมย์
8. หอการค้าจังหวัดบุรีรัมย์
9. ชมรมครูปฐมวัย สพป.บร. เขต 1
10. วิทยาลัยครูบุรีรัมย์ รุ่น 1
11. ป.กศ. รุ่น 6 ห้อง 5 วิทยาลัยครูบุรีรัมย์
12. ธนาคารกรุงเทพ จำกัดมหาชน
13. ดาบตำรวจสิงโต เตียงงา และครอบครัว
14. สพป.บุรีรัมย์ 1  (ผอ.สุพจน์ เจียมใจ)
15. พลตรีเดชอุดม นิชรัตน์  ผู้บัญชาการมณฑล
16. ท่านโสภณ ซารัมย์  อดีตรัฐมนตรีว่าการกระทรวงคมนาคม
17. สโมสรไลออนมิตรภาพ จังหวัดบุรีรัมย์
18. วิทยาลัยเทคนิคบุรีรัมย์  รุ่น1 เพื่อนบุรีรัมย์
19. ศิษย์เก่าวิทยาลัยครูบุรีรัมย์ รุ่น ป.กศ ตำบล
20. สมาคมกำนันผู้ใหญ่บ้าน จังหวัดบุรีรัมย์
21. สำนักส่งเสริมวิชาการและงานทะเบียน  มหาวิทยาลัยราชภัฏบุรีรัมย์
22. ชมรมแอโรบิคสนธยาบุรีรัมย์
23. ญาติบ้านวังม่วง จังหวัดขอนแก่น
24. ท่านวีระ เรืองสุขศรีวงศ์ อดีตอธิบดีกรมทางหลวง
25. นางทิฐินันท์ รัตนบรรณกิจ
26. คณะกรรมการส่งเสริมกิจการ มหาวิทยาลัยราชภัฏบุรีรัมย์
27. สำนักงานตรวจบัญชีสหกรณ์ จังหวัดบุรีรัมย์
28. การกีฬาแห่งประเทศไทย