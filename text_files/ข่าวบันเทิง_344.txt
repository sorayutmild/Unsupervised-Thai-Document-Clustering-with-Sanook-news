จากกรณีเหตุระเบิดบริเวณศาลพระพรหม แยกราชประสงค์ เมื่อคืนนี้ (17 ส.ค.) ในโลกออนไลน์ได้มีการแชร์ข้อความจากเฟซบุ๊กของ หมอปลาย ณวรชา ซึ่งได้โพสต์ข้อความผ่านเฟซบุ๊ก ว่า
"ปลายขอแสดงความเสียใจอย่างสุดซึ้งกับผู้ที่เสียชีวิตและผู้ที่บาดเจ็บทุกท่านด้วยนะคะ ปลายเชื่อว่าทุกคนรู้สึกปวดใจกับการสูญเสียไม่แพ้กัน พร้อมทั้งร่วมกันสาปแช่งคนที่ทำไปด้วย เชื่อเถอะค่ะ คนที่ทำเพื่อสนองความต้องการทางจิตใจ เค้าคงต่ำช้าเกิดกว่ามนุษย์ทั่วไปจะเข้าใจ จริงๆ อยากทำอะไรก็ทำ ทำไมต้องทำอยู่แต่ตรง 4 แยก ที่มีเทพอยู่หลายองค์
คนทั้งไทยต่างชาติที่มาเที่ยว มาไหว้พระบิดาผู้สร้างต้องล้มตายต่อหน้าต่อตาท่าน ครั้งแล้วครั้งเล่า แถมยังเคยโดนทุบจนต้องสร้างใหม่ หนักไปมั้ยคะ ขออย่าให้เกิดอะไรขึ้นอีกเลยในบ้านเมืองของเรา แค่นี้เศรษฐกิจแย่มากมายอยู่แล้วจะให้พินาศกันไปถึงไหน
จำได้มั้ยคะ ปลายเคยโพสต์วา น้ำจะนองแต่ไม่รู้น้ำท่วม น้ำตา หรือน้ำเลือด กลางกรุงเทพฯ ตอนนี้ชัดเจนแล้วค่ะ
เสียใจจริงๆ เวรกรรมมีจริงและตามทันอย่างติดจรวดนะคะ ไม่เชื่อลองดูไม่นานหรอก"
อย่างไรก็ตาม โพสต์ดังกล่าวได่มีชาวเน็ตเข้ามาแสดงความคิดเห็นมากมาย ทั้งในเชิงเห็นด้วยและในเชิงไม่เห็นด้วย โดยในเวลาต่อมา หมอปลาย ได้โพสต์ข้อความว่า "ขอโทษนะคะสำหรรับโพสต์ที่แล้ว ทำให้เกิดกระแสสร้างความแตกแยกและเกลียดชัง ปลายขอโทษสำหรับโพสต์นั้น เจตนาจริงๆ ของปลายคือต้องการแสดงความเสียใจทั้งกับผู้เสียชีวิต บาเจ็บ และองค์พระพรหม ไม่ได้มีเจตนาโอ้อวด หรือต้องการโหนกระแส แต่ทำให้หลายๆ ท่านรู้สึกไม่สบายใจ ปลายต้องขอโทษอีกครั้งจริงๆ ค่ะ"
ทั้งนี้ ในเวลาต่อมา หมอปลาย ได้ลบโพสต์ทั้ง 2 ข้อความดังกล่าวออกไป
ขอขอบคุณภาพและข้อมูลจาก เฟซบุ๊ก หมอปลาย ณวรชา