กลับมาพบกับรีวิวจากทีม Sanook Hitech อีกครั้งในรอบนี้ทีมได้รับ Samsung Galaxy Tab A7 lite รุ่นเล็กสุดของ Tablet ซึ่งตัวนี้จะมาแทน Galaxy Tab A7 ขนาด 7 นิ้ว จะเป็นอย่างไร น่าสนใจแค่ไหน มาดูกันดีกว่า
รูปลักษณ์ดีไซน์ของ Samsung Galaxy Tab A7 Lite
เริ่มต้นกับดีไซน์ด้านหน้าของเครื่องมีขนาดกำลังดีด้วยขนาด 8.7 นิ้ว ความละเอียดระดับ HD และมาพร้อมกับขอบทั้งบนและล่าง โดยมีปุ่มต่างๆ ดังนี้

ส่วนด้านบนมีลำโพงสนทนา และมีกล้องหน้าความละเอียด 2 ล้านพิกเซล

ส่วนด้านล่างมีปุ่มกดสำหรับการับส่งงานของระบบปฏิบัติการ Android ในรอบบนี้สามารถเปลี่ยนได้ทั้งรูปแบบ ปุ่ม 3 ปุ่ม และ การปัดสัมผัส


รอบตัวเครื่องออกแบบเรียบง่าย ประกอบด้วยฝั่งซ้ายมาพร้อมกับช่องใส่ซิมการ์ด และ MicroSD Card


ฝั่งขวามีปุ่มปรับระดับเสียง / ปุ่มเปิด / ปิดตัวเครื่อง และมีไมโครโฟนตัวเครื่อง

ส่วนบนจะมีลำโพงของตัวเครื่องซึ่งเป็นลำโพงตัวที่ 2

ส่วนด้านล่างจะมีช่องเสียบหูฟัง 3.5 มิลลิเมตร, USB-C ไมโครโฟน และลำโพงตัวเครื่อง

พลิกมาด้านหลังจะมาพร้อมกับกล้องหลังความละเอียด 8 ล้านพิกเซล และวัสดุนั้นไม่ได้เป็นพลาสติกธรรมดาใช้เป็นอะลูมิเนียมที่ดูดีไม่น้อยเลยครับ

ภาพรวมการออกแบบ

สำหรับ Samsung Galaxy Tab A7 Lite รุ่นล่าสุดจะมีขนาดที่ถือได้ง่ายเพียงมือเดียวแต่ไม่สามารถใช้งานด้วยมือเดียวได้ แต่ภาพรวมด้วยน้ำหนักของมันไม่ถึง 400 กรัมทำให้มันดูพกพาได้ง่ายเหมือนกัน และช่องเสียบต่างๆ ก็มีมีให้แบบครบเครื่องเลยครับ และเหมาะกับคุณหนูๆ ที่ต้องใช้เนียนที่บ้าน ส่วนสีสันก็มีให้เลือกทั้งสีเงินออกเทาๆ และสีดำ เท่านั้น
เปิดเครื่องลองใช้งาน Samsung Galaxy Tab A7 Lite
รายละเอียดสเปกของ Samsung Galaxy Tab A7 Lite

ขนาด: 212.5 x 124.7 x 8 มิลลิเมตร
หนัก: 371 กรัม
หน้าจอแสดงผล : PLS LCD Display ความละเอียด HD+ (1340 x 800พิกเซล) ขนาดประมาณ 8.7 นิ้ว
ชิปเซ็ต : Qualcomm Helio P22T| GPU PowerVR GE8320
RAM : 3 GB
ROM : 32 GB
ความจำเสริม : Micro SD
ระบบปฏิบัติการ: Android 11 ครอบบน One UI 3.1 Core   
WiFi 802.11 B/G/N/AC (Dual Band)
Bluetooth 5.0
เครือข่ายมือถือ : 2G/3G/4G
กล้องหลังมีทั้งหมด 1 ตัว

ความละเอียด 8 ล้านพิกเซล F2.4

กล้องหน้าเซลฟี่ : ความละเอียดกล้องหลัก: 2 ล้านพิกเซล              
รองรับ : nano SIM + Micro SD
ช่องเสียบ : หูฟัง 3.5 mm. และ USB-C
แบตเตอรี่ : Li-Po 5100 mAh ระบบชาร์จไฟ 15W   
สี : สีเทา และ สีดำ

 
ผลการทดสอบประสิทธิภาพ
 

ในเรื่องคะแนนประสิทธิภาพรองนี้ขอทดสอบแค่ Geekbench พบว่าคะแนนถือว่าพอเพียงต่อการใช้งานและใช้เรียนอยู่ ส่วนในการเล่นเกมจะมาพร้อมกับ Game Launcher ทำให้แบ่งระหว่างเกม และ การใช้งานส่วตตัวได้ดีและเมื่อทดลองเล่นเกมพบว่าถ้าเกมไม่ได้กินทรัพยากรมาก ถือว่าลื่นไหลได้อย่างดี
การเชื่อมต่อไร้สาย

เมื่อเห็นว่าเป็น Tablet เพื่อการเรียนรู้การเชื่อมต่อก็สำคัญ โดยมีการเชื่อมต่อใส่ซิมแบบ Nano SIM จะรองรับ 4G แต่สิ่งที่น่าสนใจคือ Wi-Fi รองรับมาตรฐาน Wi-Fi 802.11 AC, Bluetooth 5.0 ถือว่าใหม่และทันสมัยอยู่เมื่อเทียบกับ Tablet ในระดับเดียวกัน
การแสดงผล / ระบบเสียงของเครื่อง

หน้าจอของ Samsung Galaxy Tab A7 Lite เป็นอีก Tablet ที่มีหน้าจอขนาด 8.7 นิ้ว มาพร้อมกับหน้าจอแบบ PLS LCD แต่สิ่งที่เป็นข้อสังเกตคือสีอาจจะไม่ได้คมมากแต่ก็เพียงพอต่อการใช้งานเรียนออนไลน์

ส่วนการเชื่อมต่อระบบเสียงจะมาพร้อมกับลำโพงบนล่างและถ้าวางเป็นแนวนอนจะได้ลำโพงอยู่ทางซ้ายและขวาทำให้คุณภาพเสียงดังพอตัวและยังรองรับระบบเสียง Dolby ATMOS มาด้วย
ระบบปฏิบัติการ / ฟีเจอร์ที่โดดเด่น / ระบบความปลอดภัย

สำหรับในระบบปฏิบัติการของ Samsung Galaxy Tab A7 Lite เลือกใช้ Android 11 ครอบทับด้วย One UI Core 3.1 ใหม่ล่าสุด และเหมาะกับสเปกเครื่อง

ด้วยความที่ระบบปฏิบัติการของ Samsung Galaxy Tab A7 Lite มีขนาดไม่ได้ใหญ่ แต่ก็มีลูกเล่นครบทั้งเครื่องติดเลข, เครื่องอัดเสียง, Samsung Note และอื่นๆ เช่นเดียวกันครับ

ส่วนความปลอดภัยมาพร้อมกับระบบสแกนใบหน้าเท่านั้น และมีการ Update Patch ความปลอดภัยให้เสมอ
เปิดกล้องลองถ่ายภาพ

ในเรื่องของสเปกของ Samsung Galaxy Tab A7 นั้นจะมีกล้องทั้งหมด 2 ตัวประกอบด้วย

กล้องหลังความละเอียด 8 ล้านพิกเซล รองรับระบบ Auto Focus
กล้องหน้าความละเอียด 2 ล้านพิกเซล

ฟีเจอร์ของกล้อง Samsung Galaxy Tab A7 Lite

ลูกเล่นของกล้อง Samsung Galaxy Tab A7 Lite ยังไม่ได้แตกต่างจาก Tablet รุ่นใหม่ของ Samsung เพียงแต่ว่าลูกเล่นนั้นจะน้อยกว่าเพื่อนๆ แต่มีทั้ง Timelapse, ถ่ายรูปปกติ, ถ่ายวิดีโอ, Portrait Mode ซึ่งลูกเล่นกล้องหน้าและกล้องหลังเหมือนกันทุกอย่าง
ตัวอย่างภาพถ่ายจาก Samsung Galaxy Tab A7 Lite
 





แบตเตอรี่ / ระบบการชาร์จไฟ

ขนาดแบตเตอรี่ของเครื่องจะมาพร้อมกับขนาด 5100 mAh ถือว่าใหญ่เหมือนกันครับสำหรับ Tablet แบบนี้ แต่สิ่งที่เป็นข้อสังเกตและเป็นเรื่องดีคือระบบการจัดการพลังงานนั้นดีมากและมีระบบถนอมแบตเตอรี่ หากคุณชาร์จเวลากลางคืนก็จะมีการหยุดชาร์จไฟได้ แต่การใช้งานเฉลี่ยทำได้ 11 ชั่วโมง (PC Mark ทำได้ 14 ชั่วโมง) ถือว่านานอยู่ครับ
ส่วนระบบการชาร์จไฟของเครื่องนั้นจะมาพร้อมกับการเสียบ USB-C กำลังชาร์จไฟที่รองรับคือ 15W ถือว่าใช้งานได้ดีเหมือนกันครับ
สรุปหลังจากทีม Sanook Hitech ได้ทดลองใช้ Samsung Galaxy Tab A7 Lite มาสักระยะเวลาหนึ่ง

เรียกได้ว่าเป็นการส่งหมัดเด็ดของ Samsung Galaxy Tab รุ่นเล็กสุดของปีนี้ แต่ถือว่าให้การทำงานเครื่องที่รวดเร็วอย่างมาก และรองรับการเชื่อมต่อต่างๆ และมาพร้อมกับสเปกของเครื่องที่ครบเครื่องแบบนี้ แต่ในราคาของเครื่องอยู่ที่ 5,990 บาท นับว่าไม่แพงแต่อย่างใดเลยครับ
หากคุณมองหา Tablet ที่เน้นความคุ้มค่าและสเปกดี นี่เป็นอีกทางเลือกที่น่าใช้และเหมาะกับลูกหลายของคุณครับ
จุดเด่น

ขนาดเล็กพกพาถึอได้ง่าย
สเปกเครื่องถือว่าใหม่
รองรับ Wi-Fi การเชื่อมต่อ Wi-Fi 5 ถือว่าแตกต่างจากมือถือทั่วไป
แบตเตอรี่ถือว่าใหญ่ใช้ได้
ลำโพงเสียงดีและรองรับ Dolby ATMOS

ข้อสังเกต

สีสันของหน้าจอยังไม่คมชัดเท่าไหร่
ความจำค่อนข้างน้อยไปหน่อย
