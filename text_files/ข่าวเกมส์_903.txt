พ่อใจเด็ด พาลูกบ้าเกม CoD ไปดูสงครามจริงๆที่อิสราเอล
พ่อใจเด็ด พาลูกบ้าเกม CoD ไปดูสงครามจริงๆที่อิสราเอล
ช่วงนี้ถ้าติดตามข่าวต่างประเทศคงได้ยินข่าวที่สงครามการรบขั้นรุนแรงระหว่างอิสราเอลและฮามาสของปาเลสไตน์ ที่บริเวณฉนวนกาซ่า ซึ่งเป็นสนามรบระหว่างอิสราเอลและปาเลสไตน์มาช้านาน ซึ่งมันทวีความรุนแรงขึ้นอย่างมากเมื่อช่วงต้นเดือนสิงหาคมที่ผ่านมา จนมียอดผู้เสียชีวิตสูงถึงกว่าพันราย ทำให้ผู้อาศัยอยู่ในบริเวณดังกล่าวต้องอพยพลี้ภัยกันหมด ไม่ค่อยมีใครอยากจะอยู่แถวๆนั้น แต่ว่าก็มีพ่อลูกครอบครัวหนึ่งที่แปลก เพราะอยากเดินทางไปเที่ยวที่นี่ ซึ่งสาเหตุมันก็มีดังนี้
Carl-Magnus Helgegren ชาวสวีดิช พ่อของลูกชาย 2 คนคือ Frank และ Leo ลูกชายของเขาได้เล่าให้พ่อฟังเรื่องเกม Call of Duty คืนวันหนึ่งในเดือนพฤศจิกายนปีที่แล้ว ว่าพวกเขาชอบเล่นเกม Call of Duty มาก พวกเขาชอบเล่นและเพื่อนก็เล่นกันหมด หลังจากนั้นลูกชายทั้งสองของเขาก็เริ่มติดเกม Call of Duty มากขึ้นเรื่อยๆ เขาจึงสงสัยและถามลูกๆว่าทำไมถึงชอบเกมนี้มากขนาดนี้ ลูกชายทั้งสองก็ตอบว่าเพราะชอบเกมยิง อาวุธมันเท่ดี ซึ่งเขาก็ถามต่อไปว่า อาวุธมันเป็นอย่างไร ลูกชายของเขาก็ตอบชื่อปืนและประเภทปืนต่างๆได้โดยละเอียดว่ารุ่นไหนๆเป็นปืนประเภทอะไร
พ่อใจเด็ด พาลูกบ้าเกม CoD ไปดูสงครามจริงๆที่อิสราเอล
Carl-Magnus Helgegren เริ่มเป็นห่วงลูกชายทั้งสองที่กำลังคิดว่า สงครามเป็นเรื่องเล่นๆ และอาวุธปืนเป็นของเล่นสำหรับพวกเขา ซึ่งจริงๆแล้วอายุของลูกชายทั้งสองเขายังไม่สมควรที่จะถึงวัยเล่นเกมสงครามเรท 18+ อย่าง Call of Duty ด้วยซ้ำ ตัวเขาที่เคยไปสัมผัสสงครามจริงๆมาแล้ว เพราะเคยไปอยู่ที่เมือง Ramallah กับเพื่อนในปาเลสไตน์มาก่อน จึงรู้จักความโหดร้ายของสงครามจริงๆเป็นอย่างดี เขาจึงคุยกับลูกชายทั้งสองอีกครั้งเพื่อยื่นข้อเสนอบางอย่าง นั่นคือเขาต้องการให้ลูกชายทั้งสองของเขาไปเจอกับสงครามจริงๆ เขาจึงจะอนญาตให้ลูกชายของเขาเล่นเกม Call of Duty ต่อไปได้ ซึ่งลูกชายทั้งสองก็ยอมรับข้อเสนอ
Carl-Magnus Helgegren เลือกเดินทางไปที่ประเทศอิสราเอล แทนที่จะไปปาเลสไตน์ที่เขาเคยไป เนื่องจากสถานการณ์ในปาเลสไตน์นั้นเสี่ยงอันตรายมากเกินไป ที่นี่เองเขาได้พาลูกชายทั้งสองไปพบกับทหารจริงๆของทางอิสราเอล ไปรู้จักกับอาวุธปืนจริง และการฝึกสู้รบจริงๆในบริเวณฟื้นที่ที่เคยมีการสู้รบกับฝ่ายปาเลสไตน์ และยังพาไปพูดคุยกับนายทหารที่ถูกยิงในสงครามด้วย โชคดีที่ช่วงที่ครอบครัวนี้ไปอิสราเอล ยังไม่ถึงช่วงวิกฤติตอนเดือนกรกฎาคมและสิงหาคม ที่การสู้รบรุนแรงขึ้น เพราะครอบครัวนี้เดินทางไปก่อนหน้านั้นตั้งแต่เดือนเมษายน พวกเขาจึงสามารถเดินทางกลับสวีเดนได้อย่างปลอดภัย
พ่อใจเด็ด พาลูกบ้าเกม CoD ไปดูสงครามจริงๆที่อิสราเอล
หลังจากกลับมาแล้ว พบว่าแผนการของผู้พ่อ Carl-Magnus Helgegren ได้ผลอย่างมาก เพราะลูกชายทั้งสองรู้สึกหวาดกลัวต่อสงคราม และไม่อยากเล่นเกม Call of Duty หรือเกมสงครามอื่นๆอีก ทั้งๆที่ตัวเขาปล่อยให้ลูกๆตัดสินใจเล่นกันได้อิสระแล้ว อย่างไรก็ตามลูกชายของเขาก็หาเกมแนวอื่นๆมาเล่นแทนอยู่ดี