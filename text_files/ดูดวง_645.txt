ไม่ว่าคุณจะเกิดวันไหน ราศีใด หรือปีนักษัตรไหน คุณก็สามารถดวงดีเฮงๆ ได้ด้วยการหาของมงคล หรือมีเคล็ดลับ ทิศมงคล และอื่นๆอีกมากมายมาเสริมโชคลาภให้กับคุณได้
เคล็ดลับเสริมโชคลาภตามปีนักษัตร

ซึ่งวันนี้เรามีมาฝากกันแน่นอนค่ะ ใครที่กำลังจะเสริมโชคลาภ รับทรัพย์เฮงๆ รวยๆ ก็ลองนำเคล็ดลับดีๆ ที่ช่วยเสริมดวงการเงินทั้ง 12 ปีนักษัตรเหล่านี้ไปใช้ดูกันเลยค่ะ
เคล็ดลับเสริมโชคลาภตามปีนักษัตร
คนปีชวด(หนู) : แนะนำให้ท่านแขวนระฆังทองเหลืองหรือโลหะอื่นๆ ไว้ในทิศเหนือ เพื่อสยบดาวอสูรร้ายประจำปี ไม่ให้สร้างปัญหาในบ้านหรือที่ทำงาน ข้อควรหลีกเลี่ยงสำหรับบ้านที่มีหลังบ้านอยู่ในทิศเหนือนั้น ห้ามขุดเจาะ ต่อเติมใด ๆ และห้ามหันหัวนอนไปทางทิศเหนือด้วย
เคล็ดลับเสริมโชคลาภตามปีนักษัตร
คนปีฉลู (วัว) : แนะนำให้ท่านแขวนระฆังทองเหลืองหรือวางโลหะไว้ในทิศตะวันออกเฉียงเหนือ และควรสวมใส่สร้อยเงิน ทองคำ หรือแหวนเพชร เพื่อให้สุขภาพดี ถ้าใครที่เจ็บป่วยอยู่ก็จะหายเร็วขึ้น
เคล็ดลับเสริมโชคลาภตามปีนักษัตร
คนปีขาล (เสือ) : ถ้าหากท่านอยากจะโชค แนะนำให้แขวนระฆังทองเหลือง หรือวางโลหะไว้ในทิศตะวันออกเฉียงเหนือ และพกอัญมณี (เช่น ทับทิม มรกต) ติดตัวไว้ตลอด ข้อหลีกเลี่ยงคือ ห้ามนั่งทำงานหรือเรียนหนังสือในทิศตะวันออกเฉียงเหนือเพราะจะได้รับพลังไม่ดีส่งผลให้ การเรียนแย่ลง ทำงานไม่มีประสิทธิภาพ และอาจเจ็บป่วยได้ง่ายๆ
เคล็ดลับเสริมโชคลาภตามปีนักษัตร
คนปีเถาะ (กระต่าย) : ถ้าหากท่านอยากจะโชคดีในเรื่องการเงิน การงาน แนะนำให้ท่านตั้งเทพหรือสิ่งศักดิ์สิทธิ์ที่นับถือ หรือตั้งน้ำสะอาดที่เคลื่อนไหว และนั่งทำงานหรือนอนในทิศตะวันออก
เคล็ดลับเสริมโชคลาภตามปีนักษัตร
คนปีมะโรง (งูใหญ่) : ถ้าหากท่านอยากมีโชคลาภ แนะนำให้ตั้งน้ำสะอาดที่เคลื่อนไหวไว้ในมุมตะวันออกเฉียงใต้ของบ้านและที่ทำงาน ส่วนการแก้ไขเรื่องร้ายๆ ให้ตั้งโอ่งน้ำเกลือไว้ในทิศตะวันออกเฉียงใต้ ปิดประตูหน้าต่างให้แน่นหนาในทิศนี้ และให้พกอัญมณีสีฟ้า น้ำเงินติดตัวไว้จะช่วยเสริมให้ดวงดีมีโชค
เคล็ดลับเสริมโชคลาภตามปีนักษัตร
คนปีมะเส็ง (งูเล็ก) : ถ้าหากท่านอยากมีโชคลาภ แนะนำให้ตั้งน้ำสะอาดที่เคลื่อนไหวไว้หน้าบ้าน คนที่เกิดปีนี้ควรตั้งโอ่งน้ำเกลือไว้ในทิศตะวันออกเฉียงใต้ และปิดประตูหน้าต่างให้แน่นหนาในทิศนี้ พกอัญมณีสีแดงหรือทับทิมติดตัวไว้จะช่วยเสริมดวงให้โชคดี
เคล็ดลับเสริมโชคลาภตามปีนักษัตร
คนปีมะเมีย (ม้า) : หากแผนงานโครงการจะติดขัดล้มเหลว เกิดคดีความเสื่อมเสียชื่อเสียง เสียเครดิต แนะนำให้แก้ด้วยธาตุไฟ เปิดไฟให้สว่าง ทำให้แสงอาทิตย์ส่องถึงในทิศใต้ และควรสวมอัญมณีสีแดงเสริมความโชคดีในทุกๆ ด้าน
เคล็ดลับเสริมโชคลาภตามปีนักษัตร
คนปีมะแม (แพะ) : ถ้าหากท่านพบความโชคร้าย อุบัติเหตุ และคดีความมาสู่ครอบครัวและทีมงาน การแก้ไข แนะนำให้แขวนระฆังทองเหลือง หรือตั้งวัสดุที่ทำด้วยโลหะไว้ในทิศตะวันตกเฉียงใต้ และควรพกอัญมณีสีขาว แวววาว เช่น เพชร เงิน ไว้ตลอดจะเสริมดวงให้โชคดีได้
เคล็ดลับเสริมโชคลาภตามปีนักษัตร
คนปีวอก (ลิง) : หากท่านอารมณ์เสียง่าย มีความวู่วาม รีบร้อนในการตัดสินใจ การแก้ไข แนะนำให้แขวนระฆังทองเหลือง หรือตั้งวัสดุที่ทำด้วยโลหะไว้ในทิศตะวันตกเฉียงใต้ และควรพกอัญมณี เงิน ทอง นิล หรือไพลิน ติดตัวตลอด
เคล็ดลับเสริมโชคลาภตามปีนักษัตร
คนปีระกา (ไก่) : หากท่านต้องการเลื่อนยศตำแหน่ง ชนะการแข่งขัน สำเร็จทางด้านการศึกษา คนปีระกาควรนำวัตถุมงคลที่สื่อถึงชัยชนะ เช่น เหรียญทอง ถ้วยรางวัล ม้าแห่งชัยชนะ มาตั้งไว้ในทิศตะวันตก และสวมใส่อัญมณี เพชร ทอง หรือมุก ติดตัวไว้ตลอดจะโชคดีเรื่องโชคลาภ
เคล็ดลับเสริมโชคลาภตามปีนักษัตร
คนปีจอ (สุนัข) : แนะนำให้ตั้งเทพที่นับถือ หรือรูปบุคคลที่อุปถัมภ์ค้ำชูที่เราเคารพนับถือ รวมถึงรายชื่อลูกค้า มาตั้งวางไว้ในทิศตะวันตกเฉียงเหนือ นอกจากนี้ท่านควรนั่งทำงานในทิศตะวันตกเฉียงเหนือ และควรสวมใส่อัญมณีสีแดง เหลือง ทอง ตลอดทั้งปี ก็จะส่งผลดีในด้านโชคลาภบารมี
เคล็ดลับเสริมโชคลาภตามปีนักษัตร
คนปีกุน (หมู) : แนะนำให้ท่านตั้งเทพที่นับถือมาตั้งวางไว้ในทิศตะวันตกเฉียงเหนือ การนั่งทำงานในทิศตะวันตกเฉียงเหนือ นอกจากนี้ก็ให้พกอัญมณีสีขาว ฟ้า น้ำเงินติดตัวไว้ตลอด จะนำโชคลาภมาให้ง่ายดาย มีคนช่วยเหลือค้ำจุน
