 
 

 
ราศีมังกร
เป็นสัญลักษณ์แห่งความขยันขันแข็ง ชาวมังกรเป็นผู้ที่มีความมานะบากบั่น ไม่ย่อท้อต่อความยากลำบากใดๆ จนกว่าจะได้มาซึ่งความสำเร็จ ในเรื่องทั่วไปก็คงจะเป็นสิ่งดี แต่สำหรับในด้านความรัก บางทีความพยายามที่มากเกินไปเพื่อให้ได้มาซึ่งความรัก อาจจะเป็นสิ่งที่น่าเบื่อ
ด้วยความที่ชาวมังกรเป็นผู้ที่มีรสนิยมสูง เขาจึงต้องพยายามและเหนื่อยกับมัน ชาวมังกรเป็นคนที่มีความโรแมนติกพอสมควร และจะมีความสุขกับการให้สิ่งดีๆหรือทำดีกับใครที่เป็นคนพิเศษของเขา ชาวมังกรเป็นคนที่มีคนนับหน้าถือตาในวงสังคม ดังนั้นหากใครที่จะมาเป็นคนรู้ใจของเขาจะต้องพิสูจน์ตัวเองว่าสามารถเคียง คู่และส่งเสริมให้ภาพพจน์ของเขาดูดีเหมือนเดิมหรือไม่ก็ดีกว่าเดิม
 
ราศีกุมภ์
ชาวราศีกุมภ์ บุคคลผู้ซึ่งมีมุมมองที่เปิดกว้าง มีอิสระทางความคิดและจะคอยแนะนำแต่สิ่งดีๆให้เพื่อนและคนรอบข้างเสมอเขามัก จะเป็นคนจุดประกายแนวคิดต่างๆ ให้แก่คนอื่นทำให้ชาวกุมภ์เป็นคนกว้างขวาง มีคนรู้จักมากมาย และเป็นคนที่มีเสน่ห์ดึงดูดความสนใจจากผู้อื่นได้ แต่ข้อเสียของเขาคือ ความเจ้าชู้ถ้าใครได้เป็นแฟนกับชาวกุมภ์จะต้องทำใจกับความเจ้าชู้ของเขาให้ ได้
 
ราศีมีน
ชาวมีน เป็นคนช่างคิดช่างฝัน คุยเก่ง เขาจะพูดคุยถึงเรื่องนั้นเรื่องนี้ได้เรื่อยๆ เขาเป็นคนที่วาดฝันแต่สิ่งดีๆสิ่งสวยงามโดยพยายามที่จะซ่อนหรือลืมความจริง ที่ไม่ได้ดั่งใจเขาเอาไว้คนที่จะเข้ากับชาวมีนได้ดี จะต้องเป็นคนที่ไม่พูดตรงเกินไป และเลี่ยงคำพูดที่จะทิ่มแทงใจเขา แต่ไม่ใช่ว่าชาวมีนจะหนีความจริงเสมอไป เพียงแต่ว่าเขาเป็นคนที่ค่อนข้างคิดมาก อ่อนไหว จึงพยายามไม่คิดอะไรให้มันจริงจัง แต่ชาวมีนก็เป็นคนที่ปรับตัวเข้ากับสิ่งรอบตัวได้ดี
 
ราศีเมษ
ชาวราศีเมษเป็นคนธาตุไฟ ที่จัดได้ว่าเป็นคนใจอ่อน โมโหง่ายคนที่เกิดในราศีนี้จะเป็นคนที่มีอารมณ์ร้อน ฉุนเฉียวง่ายและไม่สามารถจะอดทนหรืออดกลั้นอะไรได้นานๆ ประมาณว่าต่อมอดทนอดกลั้นคงผิดปกติ มีอะไรนิดอะไรหน่อยมาสะกิดล่ะก็ เป็นได้ฟิวส์ขาดทุกทีไป เสน่ห์ของชาวราศีเมษอย่างนึงก็คือความมีมนุษยสัมพันธ์ที่ดี เข้ากับคนง่าย เพื่อนฝูงมากหน้าหลายตา
ชาวราศีเมษเป็นคนที่มีบุคลิกภาพที่ดี กล้าแสดงออกชอบการผจญภัยและสิ่งใหม่ๆ ดังนั้นเพื่อนที่รู้ใจของชาวราศีนี้จะต้องเป็นแบบที่พร้อมจะลุยไปกับเขาได้ ทุกเมื่อ ทุกที่ ทุกเวลา แบบว่าพกพาไปไหนมาไหนแล้วสบายใจ ไร้กังวล เรื่องรักเพื่อนนี่ก็ต้องยกให้เขาคนนี้อีกล่ะ อะไรที่ว่าดีร้อยเอ็ดเจ็ดย่านน้ำ เป็นต้องสรรหามาให้เพื่อนเสมอ เห็นอะไรสวยๆงามๆ น่ารักๆอดไม่ได้ที่จะต้องนึกถึงเพื่อนตลอด จนบางครั้งจะตำหนิตัวเองเมื่อทำให้เพื่อนไม่พอใจ
 
ราศีพฤษภ
ชาวราศีพฤษภเป็นคนธาตุดิน เป็นคนนิ่งๆ และไม่โลดโผนมากนัก แต่ก็ไม่ใช่คนจำพวกที่น่าเบื่อ ชาวพฤษภออกจะเป็นคนที่อุบอุ่น ละเอียดอ่อน และโรแมนติกด้วยซ้ำไป เขาจะทำสิ่งใดด้วยใจที่เต็มเปี่ยมไปด้วยความรักและความจริงใจ สิ่งที่เขาต้องการก็คือความจริงใจเช่นกัน ความเข้าใจกันและสมัครสมานสามัคคีกัน ชาวราศีพฤษภนี้เป็นคนที่ชอบสิ่งของที่ดูหรูหรา ดูดี อาจไม่จำเป็นต้องเป็นของมียี่ห้อ แบรนด์เนมอะไร
หากเป็นที่ถูกอกถูกใจเขาได้ล่ะก็ คนๆนั้นก็อาจจะเป็นคนโปรดของชาวพฤษภเลยทีเดียว หรือไม่ก็ต้องเป็นคนที่สามารถทำให้เขาอารมณ์ดีได้และแสดงออกทางความรู้สึก ให้มากๆเข้าไว้ แล้วคุณก็จะเป็นที่รักของชาวราศีนี้ได้อย่างง่ายดาย ไม่เชื่อก็ลองดูสิ
 
ราศีเมถุน
ชาวเมถุนเป็นผู้ที่มีความคล่องแคล่วว่องไว ปราดเปรียว บริหารเวลาเก่ง เวลาของเขาเป็นเงินเป็นทองไปหมด ชาวเมถุนเป็นคนที่ไม่อยู่นิ่งเฉย ต้องหยิบจับ หาอะไรทำอยู่เรื่อยๆจะคอยศึกษาหาความรู้ใหม่ๆใส่ตัวอยู่เสมอ ชาวเมถุนเป็นคนธาตุลม เป็นคนมีความมั่นใจในตัวเองสูง มีความเฉลียวฉลาด เป็นคนที่มีความสามารถในการสื่อสาร การพูดจาที่ดี น่าฟัง เป็นคนมีความคิดสร้างสรรค์ หัวไวและเป็นคนร่าเริง ชาวเมถุนเป็นคนที่พร้อมจะเปลี่ยนแฟนได้เสมอ ถ้าเขาได้เจอคนใหม่ที่มีความน่าสนใจกว่า ฉลาด มีความเพียบพร้อมมากกว่าเขา ชาวเมถุนจะไม่ให้อิสระในการคบหากันมากนัก และในเรื่องบางเรื่องเช่น เรื่องบนเตียงเขาจะเรื่องมากและพิถีพิถันมาก
 
ราศีกรกฎ
คนที่เกิดราศีกรกฏ บ้านคือหัวใจสำคัญของเขา เป็นที่ที่ปลอดภัยและรู้สึกผ่อนคลายที่สุด เมื่ออยู่บ้านกับครอบครัว ธรรมชาติของชาวกรกฎอยู่บนฐานของดวงจันทร์ และมีสัญลักษณ์ประจำราศีคือ ปู ซึ่งแสดงให้เห็นว่าเป็นคนที่มีอารมณ์แปรปรวน ขึ้นๆลงๆ เอาแน่เอานอนไม่ได้ไม่ค่อยมีความมั่นใจ หากคุณเป็นคนสนิทกับเขาคุณจะต้องยอมอุทิศเวลาและอารมณ์เพื่อคอยเอาใจและดูแล เขามากหน่อย และต้องเป็นผู้นำให้กับเขาด้วย
แต่เขาก็ไม่ใช่คนเรื่องมากอย่างที่คิด เขาโกรธง่ายหายเร็ว และสามารถปรับตัวเข้ากับสภาพแวดล้อมได้ค่อนข้างดี ดังนั้นในการคบกับชาวราศีกรกฎจะเป็นบทพิสูจน์ที่ดี สำหรับความใจเย็น อดทนและความเป็นผู้นำของคุณเลยทีเดียว
 
ราศีสิงห์
ชาวราศีสิงห์เป็นคนที่มีความสร้างสรรค์และโรแมนติก เขาเป็นคนที่แสดงออกถึงอารมณ์ ความรู้สึกต่างๆ ได้ดี กล้าแสดงออก ชอบความสนุกสนาน และชอบพบปะผู้คน เขามีความสามารถในการดึงดูดผู้คนให้หันมาสนใจในตัวเขาได้ เพราะเขามีความโดดเด่นและเป็นผู้นำ สำหรับเรื่องความรัก เขาก็เป็นคนรักที่ดีไม่ยิ่งหย่อนไปกว่าราศีอื่น เต็มไปด้วยความอบอุ่นและการเทคแคร์ดูแลเอาใจใส่ดีอย่างสม่ำเสมอ เพราะธรรมชาติของสิงห์คือ ผู้นำ ที่มีความรับผิดชอบ ดูแลทุกๆคนอย่างดีและเป็นที่รักของคนรอบข้าง
 
ราศีกันย์
ชาวราศีกันย์เป็นคนชอบช่วยเหลือผู้อื่น มีน้ำใจ ช่วยเหลือเพื่อนๆ และคนรักในทุกๆเรื่องที่เขาจะช่วยได้ เขาเป็นคนที่มีความขยัน มุมานะ และมักจะทำอะไรที่ดีๆและเป็นประโยชน์มาให้เพื่อนๆและคนรอบข้างเสมอ ชาวกันย์เป็นคนใจเย็น และมีความอ่อนโยน แต่บางครั้งก็ดูจะเป็นคนขี้อายไปบ้าง
ดังนั้นหากได้คบหากับคนที่ช่วยเสริมสร้างความเชื่อมั่นและความกล้าแสดงออก ของเขาให้มากยิ่งขึ้นกว่านี้ก็จะทำให้ชาวกันย์เป็นคนที่มีเสน่ห์และน่าคบหา มากทีเดียว ด้วยจิตใจที่ดีงาม ชอบดูแลช่วยเหลือผู้อื่น ชาวกันย์จึงน่าจะไปได้ดีกับการเป็นหมอหรือพยาบาล
 
ราศีตุลย์
ชาวราศีตุลย์เป็นคนที่รักสันติ รักความสามัคคี และเป็นคนใจกว้าง ยอมรับฟังทุกสิ่งทุกอย่างในหลายมุมมอง ชาวตุลย์เป็นคนที่รักสนุกชอบความรื่นเริง และเป็นคนที่มีมนุษยสัมพันธ์ดี เป็นที่อยากรู้จักของคนทั่วไป เพราะชาวราศีตุลย์จะชอบให้ตนเองเป็นที่รักของผู้อื่น เป็นคนที่มีเสน่ห์ แต่เขาจะเป็นคนฉลาดในการเลือกคบคน และเขาจะไม่ค่อยเสียเปรียบในการคบใคร แต่ก็เป็นคนที่มีน้ำใจกับเพื่อนๆ หรือคนที่คบอยู่ด้วย
 
ราศีพิจิก
ชาวราศีพิจิกเป็นคนที่ได้ชื่อว่า สามารถเป็นได้ทั้งคนแสนดีและแย่มากๆ ภายในคนๆเดียวกัน ขึ้นอยู่กับอารมณ์ของเขา ชาวพิจิกเป็นคนใจอ่อน และเมื่ออยากได้อะไรแล้วจะต้องพยายามทุกวิถีทางเพื่อให้ได้มันมาชาวพิจิกเป็นคนที่มีความสามารถและมีความมั่นใจในตนเองสูง ซึ่งบางครั้งเมื่อรวมกับอารมณ์ที่ปรวนแปรและเอาแต่ใจก็จะทำให้ชาวพิจิกเป็น คนน่ากลัวอยู่เหมือนกัน
 
ราศีธนู
ชาวราศีธนู เป็นนักแสวงหาความรู้และชอบที่จะทำความเข้าใจกับปัญหาต่างๆที่เกิดขึ้น รอบตัวตลอดเวลา และชาวธนูเป็นคนที่มีความคิดและประสบการณ์มาก เป็นคนจริงใจ ไว้ใจได้ชาวราศีธนูถ้าคบใครก็จะคบอย่างลึกซึ้ง ใช้เวลาในการศึกษานิสัยใจคออยู่นานจนกว่าเขาจะไว้เนื้อเชื่อใจ นอกจากนี้ชาวธนูยังเป็นผู้ที่มีอัธยาศัยดี เป็นคนที่ชอบพบปะผู้คน ชอบความอิสระเสรี ชอบความท้าทาย นั่นแหละ...ชาวราศีธนูล่ะ
 
ขอบคุณข้อมูลจาก FW Mailขอบคุณภาพประกอบจาก Photo.com
++ ดูดวงความรักต่อ คลิก!
กด Like เพื่อติดตามเรื่องราวดวงชะตาพยากรณ์จากทาง Sanook! Horoscope
 