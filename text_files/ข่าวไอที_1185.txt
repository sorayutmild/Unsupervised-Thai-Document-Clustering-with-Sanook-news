สำหรับใครที่พลาดโปรโมชั่น iPhone 7 และ iPhone 7 Plus ในงาน Thailand Mobile Expo 2017 เมื่อวันที่ 9-13 กุมภาพันธ์ที่ผ่านมา ก็ไม่ต้องเสียใจไป เพราะล่าสุด ทีมงาน techmoblog ได้ทำการสำรวจแล้วว่า โปรโมชั่นและแพ็กเกจ iPhone 7 และ iPhone 7 Plus ทั้งในงานและนอกงาน ไม่ได้แตกต่างกันมากนัก
โดยทีมงานได้รวบรวมรายละเอียดการซื้อเครื่อง และโปรโมชั่นต่าง ๆ ไว้ในบทความนี้ เพื่อให้เป็นทางเลือกสำหรับผู้ที่กำลังจะตัดสินใจซื้อ iPhone 7 และ iPhone 7 Plus อยู่ในตอนนี้ครับ
 
▶▶ เปรียบเทียบราคา iPhone 7 และ iPhone 7 Plus ทั้งเครื่องเปล่า และเครื่องพร้อมแพ็กเกจ

** อัปเดต : 16 กุมภาพันธ์ 2560
จากตารางข้างต้น สามารถสรุปเป็นข้อ ๆ ได้ดังนี้

ราคาเครื่องเปล่า iPhone 7 และ iPhone 7 Plus จะซื้อจาก Apple Store, dtac, AIS หรือ TrueMove H ก็เริ่มต้นที่ราคาเท่ากัน โดย iPhone 7 เริ่มต้นที่ 26,500 บาท ส่วน iPhone 7 Plus เริ่มต้นที่ 31,500 บาท
ราคา iPhone 7 เครื่องพร้อมแพ็กเกจ ถูกที่สุดที่ TrueMove H และ AIS เริ่มต้นที่ 17,500 บาท (ลดไป 9,000 บาท) แต่ต้องสมัครแพ็กเกจราคา 1,099 บาท และชำระค่าบริการล่วงหน้า 4,000 บาท
ราคา iPhone 7 Plus เครื่องพร้อมแพ็กเกจ ราคาเท่ากันทั้ง 3 ค่าย
ในกรณีที่ย้ายค่ายเบอร์เดิม จะได้ราคาที่ถูกลงไปอีก โดย TrueMove H และ AIS ลดไป 1,000 บาท dtac ลดไป 1,500 บาท

สำหรับราคา iPhone 7 และ iPhone 7 Plus เครื่องพร้อมแพ็กเกจ ของแต่ละค่าย มีรายละเอียดอย่างไร ทีมงานได้ทำสรุปไว้ให้แล้วเช่นกัน รายละเอียดดังนี้

จากตารางข้างต้น จะเห็นว่า ทั้ง 3 ค่าย วัดกันตรงราคาเครื่องพร้อมแพ็กเกจ ซึ่งจะเห็นว่า ค่ายที่ราคา iPhone 7 เครื่องพร้อมแพ็กเกจถูกที่สุด นั่นก็คือ TrueMove H กับ AIS ซึ่งเริ่มต้นที่ 17,500 บาทเท่านั้น โดยจะต้องสมัครพร้อมแพ็กเกจ ราคาเริ่มต้น 1,099 บาท พร้อมชำระค่าบริการล่วงหน้า 4,000 บาท ในขณะที่ ลูกค้าย้ายค่ายเบอร์เดิม รับส่วนลดเพิ่มอีก 1,000 บาท ทำให้มีราคาค่าเครื่องเพียง 16,500 บาทเท่านั้น
ส่วน dtac เคาะราคาเริ่มต้นที่ 18,000 บาท เมื่อสมัครพร้อมแพ็กเกจราคา 1,099 บาทขึ้นไป (dtac) และชำระค่าบริการล่วงหน้า 4,000 บาท (ค่าบริการล่วงหน้าสามารถใช้เป็นส่วนลดแพ็กเกจรายเดือนได้ 400 บาท นาน 10 เดือน) ส่วนลูกค้าย้ายค่ายเบอร์เดิม dtac รับส่วนลดเพิ่มอีก 1,500 บาท ทำให้ราคาเครื่องเหลือเพียง 16,500 บาท เท่า TrueMove H และ AIS
 
▶▶ แพ็กเกจ iPhone 7 และ iPhone 7 Plus จาก TrueMove H, dtac และ AIS

แพ็กเกจ iPhone 7 l iPhone 7 Plus จาก TrueMove H

แพ็กเกจ iPhone 7 l iPhone 7 Plus จาก dtac

แพ็กเกจ iPhone 7 l iPhone 7 Plus จาก AIS
สำหรับผู้ที่กำลังจะซื้อ iPhone 7 และ iPhone 7 Plus อยู่ในตอนนี้ นอกเหนือจากการพิจารณาในเรื่องของ ราคาและแพ็กเกจ แล้ว ควรจะต้องดูที่ ความแรงของเครือข่ายในพื้นที่ที่ใช้งานด้วยเช่นกัน แม้ราคาของ TrueMove H จะเป็นต่อกว่า 2 ค่ายที่เหลือ แต่ถ้าหากพื้นที่ที่ใช้งาน แทบจะไม่มีสัญญาณของ TrueMove H เลย ก็ไม่มีประโยชน์ใด ๆ เช่นกัน ฉะนั้น ผู้ซื้อควรจะต้องตรวจสอบสัญญาณเสียก่อน จากนั้นค่อยเลือกเครือข่าย และแพ็กเกจให้เหมาะสมกับการใช้งานมากที่สุด ไม่ใช้จ่ายเกินตัว เพียงเท่านี้ก็สามารถเลือกซื้อ iPhone 7 ได้ตอบโจทย์ต่อการใช้งานมากที่สุดแล้วครับ
▶▶ เลือก iPhone 7 หรือ iPhone 7 Plus ดี?

แม้ iPhone 7 กับ iPhone 7 Plus จะใช้ชิปเซ็ตตัวเดียวกัน นั่นก็คือ Apple A10 และมีสเปกที่เหมือนกัน แต่ก็มีความแตกต่างกันในเรื่องของ ขนาดตัวเครื่อง ซึ่ง iPhone 7 มาพร้อมกับหน้าจอขนาด 4.7 นิ้ว ความละเอียด 1334 x 750 พิกเซล ส่วน iPhone 7 Plus มาพร้อมกับหน้าจอขนาด 5.5 นิ้ว ความละเอียด 1920 x 1080 พิกเซล ซึ่งมีขนาดที่ใหญ่กว่า แถมด้วยกล้องแบบ Dual-Camera ที่มีลูกเล่นมากกว่ากล้องบน iPhone 7 อีกทั้ง ราคายังแพงกว่าด้วยเช่นกัน โดยเริ่มต้นที่ 31,500 บาท ในขณะที่ iPhone 7 เริ่มต้นที่ 26,500 บาท
 
▶▶ ซื้อ iPhone 7 สีไหนดี ?

สำหรับข้อนี้ ขึ้นอยู่กับความชอบของผู้ซื้อเป็นหลัก โดย iPhone 7 และ iPhone 7 Plus มีให้เลือกทั้งหมด 5 สีด้วยกัน ได้แก่ สีดำเงา Jet Black, สีดำด้าน Black, สีเงิน Silver, สีทอง Gold และสีชมพู Rose Gold ซึ่งสีดำนั้น เป็นสีใหม่ และเป็นสีที่ได้รับความนิยมมากที่สุดในตอนนี้
โดยผู้ที่ซื้อสีดำเงา Jet Black นั้น จำเป็นอย่างมากที่จะต้องหาซื้อเคสมาใส่เพิ่ม เนื่องจากการทดสอบในหลาย ๆ ครั้งจากสื่อต่างประเทศ เห็นได้ชัดว่า ตัวเครื่องเป็นรอยได้ค่อนข้างง่ายกว่าสีอื่น อีกทั้ง ทางแอปเปิลเอง ก็ได้ระบุที่หน้าเว็บไซต์เช่นกันว่า สีดำ Jet Black เป็นรอยได้ง่าย และควรหาเคสใส่เพิ่ม แต่สำหรับสีอื่น แม้จะเกิดรอยได้ยากกว่าสี Jet Black แต่ถ้าหากต้องการถนอมตัวเครื่อง ก็ควรมองหาทั้ง ฟิล์มกันรอย และเคส iPhone 7 มาใส่เพิ่มเช่นเดียวกันครับ