สวัสดีค่ะเพื่อนๆชาวสนุก! หลังจากสัปดาห์ที่แล้วทาง Sanook! Horoscope ใด้แนะนำเกี่ยวกับดวงการงานของ 6 ราศี แรกกันไปแล้วคราวนี้ถึงตา 6 ราศีต่อที่จะมาผ่าดวงชะตาการงานกันแล้วค่ะ สัปดาห์นี้ อาจารย์ภิญโญ ได้ทำนาย ดวงการงาน 6ราศีหลัง ให้เพื่อนๆชาว  Sanook! Horoscope โดยเฉพาะ อยากรู้ว่าราศีของเพื่อนๆในปีพุทธศักราช 2556จะเป็นยังไงเชิญติดตามได้ที่นี่เลยค่ะ

ทำนายดวงการงานปี 2556

ราศีตุลย์
การงานของชาวราศีตุลย์ปี2556 ตำแหน่งหน้าที่การงานมีการปรับปรุงเปลี่ยนแปลงสำนักงาน มีการปรับปรุงพัฒนาสิ่งต่างๆให้ดีขึ้น ระวังจะถูกเลื่อยขาเก้าอี้จะทำงานหนักมากขึ้นได้รับความเหนื่อยยาก จะเกิดความเครียดความวิตกกังวลเรื่องตำแหน่งหน้าที่การงานมีปัญหาที่ต้องสะสางปรับปรุงแก้ไขให้เข้าที่เข้าทางญาติพี่น้องจะเข้ามามีอิทธิพลในการทำงานและชีวิตส่วนตัว มีการซ่อมแซมบ้านเรือนที่อยู่อาศัยยานพาหนะและการศึกษาต่อเสียเป็นส่วนใหญ่ หากมีปัญหาก็สามารถเอาตัวรอดแก้ไขได้ด้วยตนเองในทุกสถานการณ์
ราศีพิจิก
การงานของชาวราศีพิจิกปี2556 การเจรจาติดต่อทางธุรกิจจะประสบความสำเร็จ จะมีการทำนิติกรรมสัญญา ได้หลักทรัพย์ ได้บ้านที่ดินคอนโดและยวดยานพาหนะได้พระเครื่องศักดิ์สิทธิ์ได้ตำแหน่งหน้าที่การงานที่ดีมีการศึกษาอบรมแสวงหาความรู้เพิ่มเติม ได้ร่วมลงทุนเข้าหุ้นส่วน การเลือกคบคนดีจะพาตนให้รุ่งเรือง มีโอกาสได้ทำงานพิเศษด้านการให้บริการสังคม งานที่เกี่ยวข้องกับส่วนรวม มีการปรับปรุงเกี่ยวกับบ้านเรือนที่อยู่อาศัยให้ดีขึ้น มีโอกาสได้เดินทางเพราะตำแหน่งหน้าที่การงานไปพบปะกับผู้คนมากมาย
ราศีธนู
การงานของชาวราศีธนู ปี 2556 จะมีเรื่องต้องแก้ไขปัญหาในครอบครัว มีการเจรจาตกลงเรื่องผลประโยชน์ทางธุรกิจแต่ก็จะมีโอกาสประสบความสำเร็จมีโอกาสได้ใช้วิชาความรู้แก้ไขปัญหาและอุปสรรค กระทำการใดควรรอบคอบระวังผู้ใหญ่จะเจ็บป่วย จะมีปัญหาความคิดเห็นขัดแย้งกับผู้ใหญ่ผู้บังคับบัญชาผู้ใหญ่จะคอยจ้องจับผิดงานเก่าที่คั่งค้างเป็นภาระที่หนักอึ้งที่ต้องแก้ไขให้จบลงโดยเร็วมีศัตรูคู่แข่งทางการงานแต่จะเข้ามาขอคืนดีกับท่าน ด้วยเหตุที่เป็นคนเจ้าเล่ห์ ท่านจึงไม่ควรไว้วางใจเพราะจะทำให้ท่านเสียหายในภายหลัง
ราศีมังกร
เป็นห้วงเวลาที่สนใจและทุ่มเทเอาใจใส่เรื่องการงานที่รับผิดชอบมากเป็นพิเศษทำให้ประสบความสำเร็จด้านการงาน จะได้ตำแหน่งหน้าที่การงานที่สำคัญ ได้เลื่อนยศเลื่อนขั้นชั้นตำแหน่งมีรายได้มากขึ้น มีงานมากขึ้น งานยากๆหนักๆลำบากๆประดังเข้ามาให้ทำหลายชิ้นทำให้เหน็ดเหนื่อยมิใช่น้อย งานแต่ละชิ้นล้วนเป็นงานสำคัญที่ต้องแก้ปัญหาและอุปสรรคทั้งสิ้นมีทั้งงานเก่าๆและงานใหม่ๆ เงินทองที่มีอยู่ไม่ควรให้ใครหยิบยืมในช่วงนี้ เพราะมีโอกาสที่จะไม่ได้รับการชำระหนี้สูง
ราศีกุมภ์
มีรายได้ทรัพย์สินเงินทองก็นำมาซื้อหาหรือพัฒนาปรับปรุงบ้านเรือน ที่อยู่อาศัย ที่ดินและยวดยานพาหนะ มีโอกาสได้ทดแทนคุณบิดามารดาบุพการี ผู้ใหญ่คนดีๆมีความรู้จะนำเรื่องดีๆ มาให้ ผู้ใหญ่และเพื่อนฝูงสนใจให้การสนับสนุนจะประสบความสำเร็จด้านการงานมีรายได้และทรัพย์สินเพิ่มมากขึ้น มีชื่อเสียงเกียรติยศ จะเป็นที่ยอมรับนับถือของสังคมว่าเป็นคนดีมีความรู้ความสามารถ ได้รับตำแหน่งหน้าที่สำคัญ ได้หลักทรัพย์บ้านเรือนที่อยู่อาศัยที่ดินและยวดยานพาหนะ การงานมีความเจริญก้าวหน้า ได้เลื่อนยศเลื่อนขั้นเลื่อนตำแหน่ง มีงานทำมากขึ้น ศัตรูกลับกลายเป็นมิตร
ราศีมีน
จะได้คบหาสมาคมกับผู้ทรงวัยวุฒิและคุณวุฒิมีพระสงฆ์องค์เจ้า ครูบาอาจารย์ แพทย์ ตุลาการ ทนายความ โหราจารย์ ผู้ใหญ่คนดีมีความรู้ บุคคลชั้นสูงจะให้ความสนใจเป็นพิเศษ ผู้ใหญ่มิตรสหายให้การสนับสนุนด้วยดี มีการเดินทางใกล้ๆและไกลๆ มีโอกาสได้ใช้ความรู้ความสามารถ มีการร่วมประชุมสัมมนา มีการเขียนหนังสือเขียนจดหมาย มีการติดต่อสื่อสารมากขึ้น ความสัมพันธ์กับพี่น้องเพื่อนฝูงดำเนินไปได้ด้วยดี มีโอกาสศึกษาหาความรู้เพิ่มเติมในระดับที่สูงขึ้น ประสบความสำเร็จทางด้านการศึกษา ได้รับหนังสือรับรอง ได้รับการยกย่องนับถือ
สำหรับสัปดาห์หน้า อาจารย์ภิญโญ   จะมาทำนายดวงเรื่องการงานของ 6 ราศีใดนั้น เพื่อนๆชาว Sanook! Horoscope  ต้องมาติดตามชมกันต่อที่นี่นะคะ ส่วนเพื่อนๆคนไหนอดใจรอไม่ไหวอยากรู้ว่าปีหน้า 2556 "ดวงการเงิน" ของเพื่อนๆจะเป็นอย่างไร สามารถโทรมาใด้ตามลายละเอียดด้านล่างนี้เลยค่ะ

อ. ภิญโญ พงศ์เจริญ