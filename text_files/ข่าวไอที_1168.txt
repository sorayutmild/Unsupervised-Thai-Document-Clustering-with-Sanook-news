iOS Tip : ส่วนตัวมากขึ้น! วิธีปิดแจ้งเตือนหน้า LockScreen ใครก็อ่านไม่ได้ถ้าไม่ใช่เจ้าของเครื่อง
วันนี้มีทิปง่ายๆ สำหรับผู้ใช้ iPhone, iPod, iPad มาฝากกันครับ สำหรับใครที่ต้องการความเป็นส่วนตัวและไม่อยากให้คนอื่นมาแอบอ่านข้อความที่ หน้า LockScreen ซึ่งปกติแล้วจะสามารถอ่านข้อความที่มีแจ้งเตือนเข้ามาได้ถึงแม้ว่าหน้าจอจะ ล็อคอยู่ก็ตาม เดี๋ยวเราไปดูวิธีปิดกันครับ 

 
ปกติแล้วการแจ้งเตือนต่างๆ เราจะสามารถดูได้จากแท็บ Notifications ซึ่งถึงแม้ว่าหน้าจอจะล็อคอยู่ก็ยังสามารถปัดจากด้านบนเพื่อลงมาอ่านข้อความได้ถึงจะอ่านได้ไม่ทั้งหมดก็ตาม 
ยกตัวอย่างตามภาพด้านล่างนี้ครับ สำหรับคนที่ใช้ iOS อยู่แล้วจะทราบดีกว่าสามารถปัดลงมาเพื่ออ่านข้อความต่างๆ ได้ แต่ถ้าเราต้องการความเป็นส่วนตัวมาย่ิงขึ้นมาปิดการแจ้งเตือนในส่วนนี้กัน ครับ

 
วิธีปิดแจ้งเตือน Notifications หน้า LockScreen
เข้าที่เมนู Settings > Touch ID & Passcode > ใส่ password ที่เคยตั้งลงไป > Notifications View > off

 
หลังจากที่ปิด Notifications View แล้วจะเห็นว่าถ้าขณะหน้าจอล็อคอยู่แล้วปัด Notifications เพื่อดูการแจ้งเตือนจะเห็นว่า แท็บ Notifications ที่โชว์ข้อความต่างๆ ได้ถูกปิดไปแล้วครับ และจะโชว์ขึ้นมาให้เราเห็นก็ต่อเมื่อเราปลดล็อคหน้าจอเข้าสู่การใช้งานปกติ แล้ว นั่นก็หมายความว่าผู้ที่จะได้อ่านคือคนที่รู้รหัสผ่านเข้าเครื่องเท่านั้น ครับ คนอื่นๆ ไม่สามารถแอบมาดูการแจ้งเตือนได้แล้ว

 
เป็นอีกทิปง่ายๆ ที่เอามาฝากกันในวันนี้ สำหรับใครที่ต้องการความเป็นตัวไม่อยากให้ใครมาแอบอ่านข้อความ หรือแจ้งเตือนต่างๆ จากเครื่องของเราก็สามารถตั้งค่าได้ง่ายๆ ตามด้านบนครับ และสำหรับคราวหน้าจะมีทิปการใช้งานอะไรมาฝากกันกด like แฟนเพจ iphone-droid.net กันไว้ด้วยนะครับ จะได้ไม่พลาดข่าวสารดีๆ จากพวกเราครับ

