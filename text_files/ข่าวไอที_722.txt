อย่าโทษ "อินสตาแกรม" เพราะคู่กรณีจริงคือ "กฎหมาย" ที่ห้ามเด็กอยุต่ำกว่า 13 เปิดบัญชีโซเชียลมีเดียต่างหากครับ สำหรับแฟนคลับชาวไทยที่พาเหรดกันเข้าไปถล่มข้อความใส่ คุณเควิน ซิสตรอม CEO อินสตาแกรม อย่างเอาเป็นเอาตาย จนมีกูรูของวงการไอทีเมืองไทยออกมาห้ามปรามพร้อมทั้งแนะนำแนวทางในการแก้ไข

ล่าสุดนั้นเพจดังอย่าง ความรู้สนุกๆแบบหมอแมว ได้ออกมาให้ข้อมูลและแสดงความคิดเห็นเกี่ยวกับกรณีนี้ไว้อย่างน่าสนใจดังนี้
ทำไมถึงห้ามเด็กต่ำกว่า 13 ปี เปิดบัญชี Social media
หลังจากมีกรณีน้องวันใหม่ที่ถูกปิดบัญชี Instagram เนื่องจากอายุน้อยกว่า 13 ปี ก็เกิดข้อสงสัยว่าทำไม IG ต้องเข้มงวดด้วย คนที่โพสท์และดูแลก็คือผู้ปกครองแท้ๆ หลายคนไปโมโหเรียกร้อง Instagram ให้ยกเลิกกฎนี้

เรื่องของเรื่องคือว่า มันไม่ใช่กฎของ Instagram ครับ แต่มันคือกฎหมาย The Children's Online Privacy Protection Act หรือ COPPA เป็นกฎหมายของสหรัฐที่ใช้ในปี 2000 เพื่อควบคุมอายุของเด็กที่ใช้social media ในโลก onlineซึ่งกฎหมายนี้ร่างในปี1998หลังกรณีเด็กวัย12ปีถูกเพื่อนกลั่นแกล้ง อย่างรุนแรงผ่านทางsocial mediaจนฆ่าตัวตาย 

 กฎหมายนี้มีการสร้างขึ้นมาบนหลักว่า
- มีงานวิจัยว่าเด็กที่อายุน้อยกว่า 12 ปี มีความเติบโตทางสมองในแง่การตัดสินใจและรับรู้ที่ยังไม่สมบูรณ์ มีความเสี่ยงที่จะเกิดการติดต่อสื่อสารที่ผิดพลาดและส่งผลเสียต่อตนเองและ ผู้อื่นได้
- เด็กอายุ 12 ในเมื่อยังไม่เดียงสาพอ ภาพและข้อมูลที่ออกไปจากตัวเด็กมีโอกาสส่งผลต่อความลับและความเป็นส่วนตัว ของเด็กในอนาคต ดังนั้นหากจะเปิดเผยข้อมูลดังกล่าว ต้องมีผู้ดูแล(ผู้ปกครอง) รวมทั้งทางผู้จัดหาบริการsocial media รายนั้นๆ จะต้องจัดการระบบให้คุ้มครองความลับของเด็ก รวมทั้งต้องจัดการให้อยู่ภายใต้กฎหมายอย่างเคร่งครัด
ในปัจจุบัน Social media หลายตัวเช่น Facebook Twitter Instagram ต่างก็มีกฎนี้อยู่ในตอนสมัคร และใน Youtube ห้ามไปถึง 18 ปี โดยถ้าอายุน้อยกว่า18 แต่มากกว่า 13ปี สร้างได้หากผู้ปกครองจัดการให้
ภาพ : หน้าแจ้งข้อมูล facebook ของผู้ที่มีอายุต่ำกว่า 13 ปี แบบภาษาไทย
ปล. COPPA โดนวิจารณ์หลายจุดอยู่เหมือนกัน ไม่ใช่ว่าทุกคนจะเห็นด้วย
ปอ. ฝั่งนึงบอกว่า Cognitive function ของสมอง เติบโตเต็มที่ที่ 25 ปี (ไม่มีใครยอมให้ปรับอายุเป็น25หรอก)
ปฮ. อีกฝั่งบอกว่าเด็กมีFree speech กี่ขวบก็เล่นได้

ข้อมูลจากเพจ ความรู้สนุกๆแบบหมอแมว
ขอบคุณที่มาของภาพประกอบ: Instagram boy_pakorn, momomama1234