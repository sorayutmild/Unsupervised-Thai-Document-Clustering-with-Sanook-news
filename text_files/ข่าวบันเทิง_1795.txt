ออกอาการเป็นห่วงน้องสาวคนสนิท "มาร์กี้ ราศรี" อย่างเห็นได้ชัด สำหรับพระเอกหนุ่มสุดเกรียน "บอย ปกรณ์" เพราะล่าสุดฝ่ายหญิงสุดทนได้โพสต์ข้อความดราม่าลงอินสตาแกรมส่วนตัว หลังจากมีกระแสวิพากษ์วิจารณ์เกี่ยวกับการที่ตนคบหาดูใจกับหวานใจหนุ่ม "ป๊อก ภัสสรกรณ์" ว่าไม่เหมาะสมต่างๆ นานา
โดยหนุ่มบอยได้เผยให้ฟังว่า ยังไม่ได้คุยกับมาร์กี้เป็นการส่วนตัว ยอมรับว่าห่วงเพราะฝ่ายหญิงเป็นคนเข้มแข็งมาก ครั้งนี้คงจะอัดอั้นน่าดู พร้อมชี้แจงถึงรูปที่ตนถ่ายกับพริตตี้ในงานมอเตอร์โชว์และแท็กไปนั้น ไม่ได้ต้องการจะโปรยเสน่ห์ ทั้งยืนยันรู้จักกันมานานแล้ว ล่าสุดเห็นมาร์กี้โพสต์ดราม่าในอินสตาแกรม เครียดอะไรหรือเปล่า?"ก็คงจะมีบ้างผมว่า เพราะทุกคนต้องเคยมีอารมณ์คนไม่เข้าใจบ้าง ผมเองก็เคยเป็นเหมือนกัน ส่วนตัวก็เป็นห่วงเหมือนกันนะครับ เพราะธรรมดา เขาเป็นคนที่เข้มแข็งเขาไม่ค่อยโพสต์อะไรแบบนี้เท่าไหร่ ถ้าเขาโพสต์แบบนี้แสดงว่าเขาก็คงนอยด์เหมือนกัน ความจริงเขาเป็นคนที่จิตใจเข้มแข็งกว่าผมด้วยซ้ำเรื่องนี้คงมีผลต่อจิตใจจริงๆ
"ในเรื่องของโซเชียลเน็ตเวิร์คผมว่าทุกคนมีสิทธิ์ที่จะแสดงความคิดเห็น แต่ก็อยากให้ทุกคนแสดงความคิดเห็นให้อยู่บนพื้นฐานของเหตุผล ที่ผ่านมาก็ไม่เคยคุยเรื่องนี้กับกี้เลยครับ เพราะเหตุผลแรกคือเราไม่เคยรู้จักกับคุณป็อกด้วย และช่วงที่ผ่านมาก็ไม่ได้เจอกันด้วย ต่างคนต่างทำงานเราเลยไม่รู้ว่าเขาไปไหนหรือทำอะไรด้วยกันบ้าง อีกอย่างช่วงนี้ ไม่ได้เจอมาร์กี้นานมากเลย ประมาณเดือนหนึ่งได้ แต่เร็วๆ นี้ก็คงได้เจอกันแล้วครับ เพราะเดี๋ยวเราจะมีไปคอนเสิร์ตด้วยกัน"
เพื่อนหลายคนก็อยากให้ เราเตือนมาร์กี้เหมือนกัน?"สำหรับผมถ้าเรามีคนที่คุยหรืออะไรก็ตามถ้าเรายังทำงานและรับผิดชอบในหน้าที่อยู่ก็ถือว่า"
แฟนคลับอยากให้เรากับมาร์กี้คบกันจริงๆ? "(หัวเราะ) ไม่มี ไม่มีอะไร ก็เป็นคอมเม้นท์ของคนที่เขาอยากเชียร์อะไรเฉยๆ คือถ้าในแง่ของผมกับกี้ไม่ได้มีอะไรเริ่มตั้งแต่แรกอยู่แล้ว"
ดูเหมือนความสัมพันธ์ของเราจะลดลง? "มันไม่ได้ห่างกันในแง่ของความสัมพันธ์ครับ เพียงแค่ห่างกันในแง่ของการไม่ได้เจอกัน ก็ธรรมชาติของคนทำงานตรงนี้ถ้าไม่ได้ทำงานด้วยกันก็มักไม่ค่อยได้เจอกัน อย่างผมกับ เกรท (วรินทร ปัญหกาญจน์) สนิทกันมากแต่ปีหนึ่งเจอกัน4-5ครั้งเท่านั้น เพราะไม่ค่อยได้เจอกันเนื่องจากต่างคนต่างต้องไปถ่ายละคร แต่พอเรามีงานช่องก็ค่อยมาเจอกัน"
สุดท้ายมีประเด็นที่บอยไปแชะภาพกับน้องพริตตี้รถกระบะ และแท็กน้องเขาในไอจี คนเลยมองว่าโปรยเสน่ห์หรือเปล่า?"ผมแท็กทุกปีแหละครับ เพราะน้องๆ พวกนี้เป็นน้องที่ทำงานด้วยกันไม่ใช่แค่มอเตอร์โชว์ เรียกว่าเจอกันเกือบทุกเสาร์เพราะฉะนั้นก็เลยสนิทสนมกันมาก แต่ไม่ได้คุยเป็นการส่วนตัวเพราะไม่ได้มีประเด็นอะไรที่ต้องคุยกันเพราะเราเป็นพี่น้องที่ทำงานด้วยกันเฉยๆ"