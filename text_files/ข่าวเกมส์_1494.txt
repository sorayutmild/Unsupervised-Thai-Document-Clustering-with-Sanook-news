 
เปลี่ยนมือ ? Nexon เปิดตัว FIFA Online 3 เตรียมทดสอบครั้งแรกปลายปีนี้
 
สวัสดีครับ เพิ่งฉลองยอด CCU  (จำนวนผู้เล่นออนไลน์พร้อมกัน) 130,000 คนไปหมาดๆ  พร้อมกับขยับขึ้นไปยึดอันดับ 3 ในตารางอันดับเกมเกาหลีสำหรับ FIFA Online 2 ของ Neowiz Games แต่สถานการณ์ล่าสุดดูเหมือนเกมจะมีคู่แข่งเกมใหม่ในซีรีส์เดียวกันโผล่มาซะแล้ว เราไปดูรายละเอียดกันครับ



     จากโลโก้ที่เห็นอยู่นี้ก็คงไม่ต้องสืบล่ะครับ แน่นอนว่ามันคือ FIFA Online 3 ภาค ที่ 3 ของ FIFA Online ตำนานเกมฟุตบอลชื่อดังที่ EA  ได้ร่วมมือกับค่ายเกมในเกาหลีเพื่อพัฒนาเวอร์ชั่นออนไลน์  แต่ผู้พัฒนาคราวนี้จะไม่ใช่ EA กับ Neowiz เหมือนเดิมแล้วล่ะครับ เพราะ EA  หันไปจับมือกับ Nexon แทน ทำให้เมื่อ FIFA Online 3 เปิดให้บริการก็จะเข้ามาเป็นอีกหนึ่งคู่แข่งของ FIFA Online 2 ในทันที



     ในภาค 3  นี้แน่นอนสิ่งที่จะเปลี่ยนแปลงไปก็คือ Graphic Engine ที่จะขยับไปเป็น  Next-Gen เต็มรูปแบบ ส่วนระบบต่างๆ  ภายในเกมนั้นยังไม่มีการเปิดเผยออกมาแต่อย่างใด

 
      ตอนนี้เกมเปิดหน้าเว็บไซต์แล้วนะครับ แต่ยังเป็นแค่ Teaser Site  ธรรมดาพร้อมกับนาฬิกานับถอยหลังสู่วันที่ 13 สิงหาคม  ซึ่งคาดว่าน่าจะเป็นวันเปิดตัวเว็บไซต์พร้อมข้อมูลต่างๆ  อย่างเป็นทางการอีกครั้ง  ส่วนกำหนดการทดสอบนั้นคาดว่าน่าจะได้ทดสอบครั้งแรกกันในช่วงปลายปีนี้  รายละเอียดเพิ่มเติมเข้าไปดูได้ที่ http://fifaonline3.nexon.com ครับ งานนี้จะเก่าไปใหม่มา หรือใหม่ไปเก่ายังอยู่ อีกไม่นานคงได้รู้กัน
 
ข้อมูลจาก Ruliweb




สนับสนุนเนื้อหา
โดย  Ohmdevilz

