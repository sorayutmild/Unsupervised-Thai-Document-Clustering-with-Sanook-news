เดลี่ เมล จากอังกฤษอ้างรายงานข่าวจาก เว็บไซต์ บ็อกซิ่ง นิวส์ 24 สื่อเมืองลุงแซม ที่เปิดเผยสถิติการชกไฟต์หยุดโลก ระหว่าง ฟลอยด์ เมย์เวทเธอร์ จูเนียร์ ยอดนักชกไร้พ่ายชาวอเมริกัน กับ แมนนี่ ปาเกียว นักชกชาวฟิลิปปินส์ อย่างละเอียด นับทุกหมัดตลอดทั้ง 12 ยก ปรากฎว่า ผลการชกออกมาเสมอกัน 114-114 คะแนน ทั้งยังวิเคราะห์ด้วยว่า ความจริงแล้วเดอะแพ็คแมนน่าจะเป็นฝ่ายชนะคะแนน เมย์เวทเธอร์ มากกว่าด้วยซ้ำไปสำหรับการชกซูเปอร์ไฟต์ เมื่อวันที่ 2 พฤษภาคม ที่เอ็มจีเอ็ม แกรนด์ ลาสเวกัส ยังคงมีควันหลงออกมาอย่างต่อเนื่อง แม้ว่ากรรมการทั้ง 3 คน คือ เกล็นน์ เฟลด์แมน, เบิร์ต คลีเมนท์ส และ เดฟ โมเร็ตติ จะตัดสินให้ เดอะมันนี่ ชนะคะแนน ปาเกียว แบบเอกฉันท์ทั้ง 3 เสียง (118-110, 116-112, 116-112)แต่ว่าล่าสุดมีสิ่งที่ทำให้แฟนมวยทั่วโลกกังขากับผลการตัดสินมากยิ่งขึ้นไปอีกบ็อกซิ่ง นิวส์ 24 ทำการตรวจสอบการชกตลอดทั้ง 12 ยก โดยได้นำเทปการชกไฟต์หมื่นล้านมานับหมัดที่ยอดกำปั้นทั้ง 2 คนปล่อยเข้าหากันแบบละเอียดยิบ ทั้งดูเทปด้วยความเร็วปกติ แบบสโลว์โมชั่น และดูแบบทีละช็อต เฟรมต่อเฟรม โดย ฟลอยด์ เมย์เวทเธอร์ ออกหมัด 471 ครั้ง เข้าเป้า 68 ครั้ง ส่วน ปาเกียว ออกหมัดน้อยกว่า 414 ครั้ง แต่เข้าเป้ามากกว่าถึง 98 ครั้ง หรือคิดเป็น 14.5% ต่อ 23.4%นอกจากนี้มีการเปิดเผยข้อมูลอีกว่า ปาเกียว ต่อยเข้าเป้าเฉลี่ยคิดเป็น 20% ของการชกทั้งหมดตลอด 12 ยก ส่วนเดอะมันนี่ออกหมัดแย็บเข้าเป้าเพียง 9% เท่านั้น 