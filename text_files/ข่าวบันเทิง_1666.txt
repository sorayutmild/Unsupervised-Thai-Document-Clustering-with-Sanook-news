หลังมีกระแสข่าวมาอย่างต่อเนื่องว่า เปิ้ล นาคร มีปัญหากับเพื่อนซี้อย่าง วิลลี่ และเสนาหอย กระทั่งได้ตัดสินใจถอนหุ้นในบริษัท ลักษ์ 666 เนื่องจากแนวคิดการทำงานที่เปลี่ยนไปประกอบกับเรื่องครอบครัว แต่ก็ยังคงรับจ้างทำหน้าที่พิธีกรรายการสาระแน แต่ล่าสุดเจ้าตัวได้โพสต์ข้อความขึ้นเฟซบุ๊กระบายความในใจมีข้อความว่า 
" ถึงน้องๆ ทีมงาน สาระแน ที่รักทุกคน เมื่อวานนี้หลังจากอัดเทปรายการสาระแน เสร็จแล้ว เหมือนถูกฟ้าผ่าลงกลางกบาล
เมื่อได้รับแจ้งว่าต่อจากนี้ไป จะไม่มีพี่เปิ้ลในรายการสาระแน อีกต่อไปแล้ว 15 ปี ที่เราร่วมสร้างกันมา ไม่อยากจะเชื่อว่าในที่สุด จะมีวันนี้ พี่เปิ้ลไม่ทันได้ตั้งตัวที่จะกล่าวลากับน้องๆ ทุกคน จึงอยากจะบอก กับน้องๆทุกคนว่า ขอให้ ทุกคนตั้งใจเดินหน้ากันต่อไป และ ตั้งใจทำงานให้ดี อย่างที่พี่เคยบอกว่า คนทำ ทีวี จิตใจต้องดี และ รักคนดูให้มากๆค่าของคนอยู่ที่ ผลของงาน ไว้มีโอกาส พี่จะเข้าไปหาน้องๆ ทุกคน รักสาระแน และน้องๆ ทุกคนมากนะอยากจะบอกว่า พี่เปิ้ล จะรัก สาระแน และคิดถึงน้องๆ ทุกคน ตลอดไป..."ซึ่งเรื่องนี้ยังคงต้องติดตามกันต่อไปว่า จะมีการแถลงข่าวจากทางฝั่งวิลลี่และเสนาหอย ในกรณีนี้หรือไม่...