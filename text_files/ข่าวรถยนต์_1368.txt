คงไม่รู้จะปรับอะไรแล้วล่ะมั้ง หลังจากเดินเกมตลาดศึกรถนั่งจนเต็มกลืน เช่นเดียวกับรถกระบะที่ไม่รู้จะปรับอะไรเพิ่ม ในวันนี้ทางค่ายสามห่วงจึงงัดมุขใหม่หันมาเอาใจคอรถตู้กันบ้าง 
การกระตุ้นตลาดในกลุ่มรถยนต์เชิงพาณิชย์ในครั้งนี้เป็นไปตามกระแสของบริษัท ภายหลังจากโตโยต้าแดนปลาดิบมีการเปิดตัวรถตู้ Hiace โฉมใหม่ ซึ่งได้รับการเปลี่ยนแปลงทางด้านบอดี้จากรุ่นเดิมเล็กน้อย เมื่อช่วงเดือนกรกฏาคมที่ผ่านมา  และแม้ในรถยนต์กลุ่มรถตู้นี้แม้จะเรียกว่าโตโยต้ากลายเป็นจ้าวตลาดไปเรียบร้อยแล้ว แต่ก็ไม่รอช้าที่จับรถบ้านเราเปลี่ยนลุคทันควัน

การปรับโฉมโตโยต้าในกลุ่มรถตู้ที่แบ่งเป็น 2 รุ่น เหมือนเคยคือ Hiace และ Commuter นั้น  การเปลี่ยนแปลงที่จะเห็นได้อย่างชัดเจนคงไม่พ้นหน้าตา ที่ได้รับการออกแบบให้มีความทันสมัยตามวันเสลามากขึ้น ด้วยการเปลี่ยนกระจังหน้าใหม่ ที่สอดรับกับกันชนหน้าดีไซน์ใหม่ ซึ่งไฉไลกว่าเดิม และเพิ่มทัศนวิสัยการขับขี่ในยามค่ำคืนด้วยโคมไฟหน้าแบบรวมชิ้นที่เก็บเอาไฟเลี้ยวเข้าไปไว้ด้วยกัน  ส่วนใครที่กำลังจะถามถึงไฟตัดหมอกนั้น คงต้องซื้อรุ่นคอมมิวเตอร์อย่างเดียว
ภายในห้องโดยสารไม่ได้มีการปรับเปลี่ยนอะไรมากและในรถตู้รุ่นใหม่นี้ยังมาพร้อมห้องโดยสารที่กว้างให้แบบ 16 ที่นั่ง ที่ได้รับการปั้นแต่งใหม่เบาะโดยสารมีความหรูหราขึ้น ด้วยสีเบาะโทนเทาเข้ม พร้อมช่องทางเดินกว้างขวางเป็นพิเศษ ส่วนในรุ่น Hiace มาพร้อมความจุผู้โดยสารจำนวน 12 ที่นั่ง

ในเรื่องโครงสร้างตัวถังนั้น ส่วนใหญ่จะยังเหมือนเดิมทั้งหมดไม่ว่าในรุ่น Hiace หรือ คอมมิวเตอร์ไม่ได้มีการเปลี่ยนแปลงใดๆ เพิ่มขึ้น เช่นเดียวกับระบบเครื่องยนต์ที่ยังคงมาพร้อมขุมพลังดีเซลคอมมอนเรลรหัส  2KD-FTV แบบ 4 สูบแถวเรียง 16 วาล์ว ขนาด 2494 ซีซี ซึ่ง โดยในรุ่น HIACE จะให้กำลังสูงสุด102 แรงม้าที่ 3,600 รอบ/นาที แต่ในรุ่น Commuter มีการเพิ่ม Intercooler ทำให้กำลังเพิ่มขึ้นเป็น 109 แรงม้า ที่รอบเครื่องยนต์เท่ากัน ในขณะที่แรงบิดนั้นให้สะใจเท่าๆกันที่ 260 นิวตัน-เมตร มีให้ใช้ตั้งแต่ 1,600 - 2600 รอบต่อนาที

ด้านระบบความปลอดภัยก็มาอย่างครบครัน เริ่มตั้งแต่เบาะนั่งด้านหน้าแบบ WIL Concept โอบกระชับ ช่วยลดอาการบาดเจ็บของกระดูกต้นคอกรณีถูกชนด้านหลัง แป้นเบรคนิรภัยที่จะยุบตัวได้หากเกิดการชนอย่างแรง และคานเหล็ก 2 ชั้น ช่วยป้องกันและลดการบาดเจ็บที่อาจเกิดกับช่วงขาและเขา ไม่เพียงเท่านี้ในรุ่นยอดนิยมอย่าง Commuter ยังมาพร้อมระบบ ป้องกันล้อล็อคขณะเบรก ABS (Anti-Lock Braking System) ที่ให้หยุดมั่นใจด้วยระบบเสริมแรงเบรก BA ช่วยได้ในยามสถานการณ์คับขัน

สำหรับใครที่สนใจหรือกำลังตัดสินใจจะซื้อรถตู้มาใช้งานไม่ว่าจะเพื่อเชิงพาณิชย์หรือส่วนตัว ในรุ่นนี้ทางโตโยต้าเคาะแล้วขาย ตามราคาจำหน่ายด้านล่าง โดยมีให้เลือก 2 สี คือขาว และ เทาเมทัลลิค ที่ต้องเพิ่มเงินอีก 6000 บาทสนใจก็ไปที่โชว์รูมโตโยต้าเลย
 
ราคาจำหน่าย Toyota Hiace 
- HIACE 2.5 ตู้ทึบ                                                  866,000 บาท
- HIACE 2.5 GL แบบ 12 ที่นั่ง                                   936,000 บาท
- Commuter 2.5 High-Roof Intercooler  16 ที่นั่ง      1,128,000 บาท
(ราคารวมเครื่องปรับอากาศ และภาษีมูลค่าเพิ่มแล้ว)
 
 
Sanook! Auto Comment 
 
ความจริงแล้วรถตู้ในบ้านเรานั้นคนส่วนใหญ่มักไม่นิยมซื้อมาใช้ แม้เมื่อก่อนจะได้รับความนิยมอย่างมากก็ตา มเนื่องจากรถตู้สามารถขนคนไปในที่ต่างๆ ได้จำนวนเยอะกว่ารถทั่วไปและไม่ต้องเบียดเสียดกัน
อย่างไรก็ดีในวันนี้บทบาทของรถตู้นั้นถูจัดให้ไปอยู่ในรถรุ่นเชิงพาณิชย์เสียมากกว่า ซึ่งมันถูกใช้เป็นมาเร็วขนส่งผู้โดยสารในฐานะรถตู้วิน นำเที่ยวฝรั่งตามหัวเมืองต่างๆบ้าง  และยังถูกโยนไปใช้ขนส่งวัตถุดิบในอุตสาหกรรมอาหารอีกด้วย
แม้ว่าบทบาทที่น้อยลงไปน่าจะทำให้ยอดขายน้อยลง แต่ว่ากำลังซื้อจากกลุ่มธุรกิจกลับกลายเป็นสิ่งสำคัญมากกว่าต่อรถกลุ่มนี้ ทำให้ค่ายสามห่วงก้าวมาครองตลากดรถกลุ่มนี้ได้ไม่ยาก และแม้ในต่างประเทศจะมีเวอร์ชั่นเกียริ์ตติโนมัติออกมา แต่ด้วยเหตุผลดังกล่าวจึงไม่น่าแปลกใจว่าทำรถบ้านเราถึงไม่มีเข้ามายกเว้นจากค่ายเกรย์จ้าวหนึ่งที่นำมาทุ่มตลาดและขายได้เยอะพอตัวเลยทีเดียว
 
 
 