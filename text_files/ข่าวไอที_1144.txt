หลังจากมีทั้งข่าวลือภาพหลุด และเรื่องราวต่าง ๆ ของ Nokia ที่มีการบริหารงานใหม่ภายใต้ของ HMD Global ซึ่งเป็นมือถือในระดับกลาง และเปิดตัวครั้งแรกในประเทศจีน

Nokia 6 ใช้วัสดุของตัวเครื่องจากอะลูมิเนียมเกรด 6,000 และมีการใช้แนวออกแบบ Unibody ชิ้นเดียวไร้รอยต่อ ให้หน้าจอขนาด 5.5 นิ้ว ความละเอียด Full HD ถือว่าใหญ่พอสมควร
ส่วนรายละเอียดของเครื่องนั้นใช้ CPU Qualcomm Snapdragon 430 Octa Core พร้อมกับ RAM 4GB, ความจำในตัว 64GB กล้องหน้าความละเอียด 8 ล้านพิกเซล, กล้องหลังความละเอียด 16 ล้านพิกเซลพร้อมกับเทคโนโลยี PDAF และถ่ายวีดีโอได้ความละเอียด 1080P เท่านั้น และใช้ระบบปฏิบัติการ Android 7.0 Nougat ซะด้วย
เรียกได้ว่าสเปคที่ไม่ถือว่าแรงมาก และไม่ได้ด้อยมาก แต่หน้าจอก็ถือว่าสวยงามดีใช้ได้ ในราคา เพียง 1,699 หยวน หรือประมาณ 8,800 บาท พร้อมขายในจีนต้นปี 2017 นี้
ส่วนรายละเอียดว่าจะมีการนำเข้ามาขายในประเทศไทยหรือไม่ ทางทีมงาน Sanook! Hitech จะนำมาอัปเดทให้ทราบอีกครั้ง