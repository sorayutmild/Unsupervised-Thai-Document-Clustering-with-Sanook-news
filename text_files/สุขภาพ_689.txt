คนรักสุขภาพอาจมีระแวง เพราะก๋วยเตี๋ยวถือเป็นอาหารที่มีแคลอรี่ไม่มาก จึงเป็นที่นิยมสำหรับคนที่กำลังควบคุมน้ำหนัก แต่หากชอบทางเส้นก๋วยเตี๋ยวด้วยแล้ว อาจจะต้องคิดหนัก เพราะพบสารกันบูดมหาศาล จนอาจเรียกได้ว่าเกินมาตรฐานในเส้นก๋วยเตี๋ยวที่ผลิตโดยผู้ประกอบการบางราย หากบริโภคติดต่อกันเป็นเวลานาน อาจส่งผลกระทบต่อตับ และไตได้
 
ทำไมเส้นก๋วยเตี๋ยว ถึงต้องใส่สารกันบูด?
เนื่องจากเส้นก๋วยเตี๋ยวสดอาจมีอายุในการเก็บรักษาได้ไม่นาน  ดังนั้นผู้ประกอบการจึงมักใส่สารกันบูด เพื่อยืดอายุของเส้นก๋วยเตี๋ยวให้อยู่ได้นานมากยิ่งขึ้น เก็บรักษาก่อนปรุงได้นานมากยิ่งขึ้น
 
อันตรายของสารกันบูดที่มีต่อร่างกาย
สารกันบูดที่นิยมใช้คือกรดเบนโซอิกและกรดซอร์บิก ซึ่งหากร่างกายได้รับในปริมาณสูงเป็นเวลานาน ๆ จะทำให้ประสิทธิภาพการทำงานของตับและไตลดลง
 
เส้นก๋วยเตี๋ยวที่พบสารกันบูดมากที่สุด คือ (เรียงลำดับจากมากไปน้อย)
-         เส้นเล็ก
-         เส้นหมี่
-         เส้นใหญ่
เส้นก๋วยเตี๋ยวที่ไม่พบสารกันบูด คือ
-         บะหมี่เหลือง
-         วุ้นเส้น
 
ทั้งนี้ใช่ว่าเส้นก๋วยเตี๋ยวทั่วประเทศไทยจพบสารกันบูดในปริมาณมากกว่ามาตรฐานเสมอไปนะคะ ดังนั้นคนที่ชอบทานก๋วยเตี๋ยว อาจจะลองเปลี่ยนเส้นที่ทานไปเรื่อยๆ หรือลองทานเป็นเส้นบะหมี่ หรือวุ้นเส้น ก็จะช่วยลดความเสี่ยงในการรับสารกันบูดเข้าร่างกายอย่างไม่ตั้งใจได้มากขึ้น หรือถ้าจะควบคุมน้ำหนักไปด้วย ก็ลองทานเป็นเกาเหลาดูบ้างก็ไม่เลวค่ะ