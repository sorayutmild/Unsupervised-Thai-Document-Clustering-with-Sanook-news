ต้องยอมรับว่าปัจจุบันตัวเลือกในการเล่นเกมส์พกพานั้น นอกจากเครื่องเกมส์ของค่ายดังอย่าง Sony และ Nintendo แล้ว การเล่นเกมส์บนสมา์ร์ทโฟนก็เป็นที่นิยมอย่างมาก เนื่องจากมีผู้ใช้งานสมาร์ทโฟนเพิ่มขึ้นเรื่อยๆ จึงทำให้บริษัทเกมส์ต่างๆ สร้างเกมส์ป้อนให้กับเครื่องสมาร์ทโฟนมากตามไป ผู้ใช้สมาร์ทโฟนก็เพียงหยิบโทรศัพท์ที่ปกติต้องพกตลอดอยู่แล้ว ขึ้นมาเล่นเกมส์ได้ทุกเมื่อ แถมเกมส์แต่ละเกมส์ก็ไม่ใช่เกมส์กากๆขี้หมูขี้หมา เป็นเกมส์ที่เล่นสนุกไม่แพ้เกมส์ภาพสวยๆเลย และเราจะแนะนำเกมส์สมาร์ทโฟน ที่มียอดคนดาวน์โหลดไปเล่นกันสูงสุดๆ และเกมส์ที่ได้รับความนิยมอย่างมากประจำปี 2012 สิบอันดันยอดฮิต ว่ามีเกมส์อะไรกันบ้าง
 
Dead Space - iOS, Android
นับวันๆ เกมส์สยองขวัญเริ่มหายไปจากตลาดเกมส์ทุกทีๆ เกมส์สยองขวัญชื่อดังบางเกมส์ก็กลายเป็นเกมส์แอคชั่นบู๊ล้างผลาญแทน มีเพียง Dead Space ที่ยังคงความสยองไม่เปลี่ยนแปลง แม้ว่าจะพอร์ตมาลงสมาร์ตโฟน ก็ยังได้รับความนิิยมไม่น้อย ซึ่งแนวการเล่นของ Dead Space ในสมาร์ทโฟนจะเปลี่ยนแนวเล็กน้อย จากเกมส์ผจญภัย มาเป็นเน้นยิงมากกว่า





 
 
Anomaly: Warzone Earth - iOS, Android
สำหรับผู้ที่ชื่นชอบเกมส์แนววางแผนแบบ Real Time Strategy แนวปกป้องปราการ(หลัง)ของคุณ หรือที่เรียกกันว่า Tower Defence นั่นเอง ฮิตกันสุดเพราะกราฟิกเกมที่ดูดี เอฟเฟคสวยงาม มียูนิตให้เลือกหลากหลาย นอกจากเวอร์ชั่นสมาร์ทโฟน ยังมีลง Xbox Live Arcade ด้วยนะ สนุกสนานทุกเพศทุกวัย





 
 
Infinity Blade 2 - iOS
แม้ว่าตัวเกมส์จะออกตั้งแต่วันที่ 11 ธันวาคม 2011 แล้ว แต่ยอดคนดาวน์โหลดเล่นก็ยังคงแรงต่อเนื่องมาจนถึงปี 2012 หนึ่งในเกมส์ที่มีกราิฟิกสวยงามมากที่สุดในเครื่องสมาร์ทโฟน จากพลังของ Unreal Engine 3 โดย Epic Games หากคุณชอบเกมแนวแฟนตาซี ต่อสู้ฟาดฟันกับเหล่ามอนสเตอร์แล้วล่ะก็ ไม่ควรพลาด





 
 
Jetpack Joyride - iOS, Android
ยังคงเป็นเกมส์แนว speedrun ที่ฮิตสุดๆอยู่ แม้ว่าจะมีเกมส์แนวเดียวกันออกมาเรื่อยๆก็ตาม จากจุดเด่นเกมส์ที่มีเอกลักษณ์เฉพาะตัว ขี่ไอพ่น หลบหลีกศัตรู แถมยังมีอุปกรณ์เสริมต่างๆ จึงเป็นเกมส์ที่เล่นเพลินๆ ฆ่าเวลาได้ดีมากเกมส์หนึ่ง





 
 
Quarrel - iOS, Android
ถือเป็นสุดยอดเกมส์แนวพัซเซิ่ล ที่ได้รับความนิยมอย่างมาก แถมยังช่วยในการฝึกการใช้ภาษาอีกด้วย เพราะการเล่นนั้น คุณจะต้องแข่งกับเพื่อนๆ หรือแข่งกับ AI ในการเล่นสลับตำแหน่งตัวอักษร หรือที่เราเรียกว่า Anagram หากเราสลับตัวอักษรแล้วเป็นคำศัพท์ ที่ได้คะแนนมากกว่าฝ่ายตรงข้าม เราก็จะยึดพื้นที่มาได้ ซึ่งการสร้างคำศัพท์นั้น แต่ละตัวอักษรจะได้คะแนนไม่เท่ากัน ดังนั้นเราต้องเลือกตัวอักษรที่คะแนนเยอะๆมาสร้างให้เป็นศัพท์ใหม่ให้ได้





 
 
Superbrothers: Sword & Sworcery EP - iOS, Android
สุดยอดเกมส์ผจญภัยแห่งปีของสมาร์ทโฟนเลยก็ว่าได้ จากเกมส์ที่ดูภายนอกเหมือนกับเกมส์กราฟิก 8-bit กากๆ ไม่มีความสวยงาม แต่ถ้ามองดูดีๆแล้ว มันเป็นเกมส์ที่ใช้กราฟิกในยุคนี้เนี่ยแหละ แต่จงใจสร้างให้ดูเหมือนเกม 8-bit เ้ท่านั้น เพื่อให้ดูคลาสสิค ซึ่งมันดูมีมิติและสวยกว่า 8bit สมัยก่อนอย่างเทียบไม่ติดเลย เพราะมีฉากแบคกราวด์ที่สวยงาม แถมดนตรีประกอบในเกมก็ไพเราะ จากฝีมือการแต่งของ Jim Guthrie





 
 
Fruit Ninja - iOS, Android
แม้จะเป็นเกมส์ที่ออกมานานมากแล้ว แต่ยอดดาวน์โหลดไปเล่้นของ Fruit Ninja ก็ยังคงมากอยู่ในปี 2012 หากคุณไม่รู้จะทำอะไรล่ะก็ หยิบสมาร์ทโฟนของคุณขึ้นมา แล้วก็ฟันผลไม้เล่นสิ





 
 
Where's My Water? - iOS, Android
น้ำตูอยู่ไหน? เกมส์สนุกอีกเกมส์แห่งปีจาก Disney ที่หลายคนติดงอมแงม ผู้เล่นจะต้องขุดดิน พาน้ำไปต่อยังท่อเข้าไปในห้องอาบน้ำของเจ้าจระเข้ Swampy อย่างใสสะอาดให้ได้ เพราะระหว่างทางที่เราขุดดินไป จะมีทั้งพิษ ทั้งเชื้อ ที่จะทำให้น้ำสกปรก และถ้าสามารถพาน้ำซัดตุ๊กตาเป็ดไปได้ด้วยล่ะก็ จะได้โบนัสเพิ่ม





 
 
World cruise story - iOS, Android
เกมส์สร้างเรือสำราญ ซึ่งเกมส์แนวสร้างที่ได้รับความนิยมมากสุดในปี 2012 ใช้สมองของคุณ ในการคิดสร้างเรือสำราญขึ้นมาหนึ่งลำ ในงบประมาณที่จำกัด แต่ต้องมีบริการต่างๆให้ผู้โดยสารครบครัน ทั้งสระน้ำ คาสิโน ห้องต่างๆ และร้านอาหารสุดหรู จากนั้นก็เลือกจุดหมายในการเดินทางให้เรือของคุณ แล้วดูกันว่าเรือของคุณจะเหมาะกับลูกค้าที่นั้นๆหรือไม่





 
 
Angry Bird - iOS, Android
นกพิโรธยังคงครองแชมป์เกมส์ขายดีประจำเครื่องสมาร์ทโฟนไม่เปลี่ยนแปลง เพราะทาง Rovio ทยอยขนลูกเล่นใหม่ๆมาให้ลองเล่นกันอยู่เสมอ ซึ่งในปี 2012 นี้ก็มี Angry Bird ภาคใหม่ๆมาให้เล่นกันเพียบ ไม่ว่าจะเป็น Angry Bird Season ลุยทะเล และ Back to School , Angry Bird Space และล่าสุดก็คือ Angry Bird Star Wars ที่ถูกใจแฟนๆสตาร์วอร์สมาก





 