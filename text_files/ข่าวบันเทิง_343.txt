วะว้าย..!! ช่วงนี้ไม่ว่าจะวงการไหนๆ ก็ดูร้อนแรงไปเสียหมด ล่าสุดข่าวฉาวครั้งก่อนของลูกทุ่งสาวเบอร์หนึ่ง "ใบเตย อาร์สยาม" ก็ถูกหยิบยกขึ้นมาประเด็นอีกระลอก กรณีพัวพันกับ พ.ต.ท.ทักษิณ ชินวัตร ที่เคยมีข่าวว่า ถูกจ้างไปดินเนอร์ที่ต่างประเทศ พร้อมกับรับทรัพย์เบาะๆ หลักล้าน สาวใบเตย ต้องออกมานั่งแถลงข่าวยอมรับ น้ำตาคลอปริ่มๆ
ขณะนี้โลกออนไลน์และโซเชียลเน็ตเวิร์กกำลังช่วยกันวิเคราะห์ภาพหลุด! คนหน้าเหมือน พ.ต.ท.ทักษิณ ชินวัตร อดีตนายกรัฐมนตรี กับสาวปริศนาที่ละหม้ายคล้ายคลึง ใบเตย อาร์สยาม กำลังเดินเคียงคู่กันกลางศูนย์กลางค้าแห่งหนึ่งในต่างแดน โดยเฉพาะที่มือคล้ายกับทั้งสองกำลังจับมือถือแขนกันอย่างใกล้ชิด มีบอดี้การ์ดเดินตามอยู่ไม่ห่าง
อย่างไรก็ตาม ภาพหลุดคนหน้าเหมือนดังกล่าว ถูกโยงไปถึงกรณีฉาวๆ ของ ใบเตย อาร์สยาม ที่เคยออกมาบอกแบบซึมๆ ว่า เป็นบทเรียนครั้งหนึ่งในชีวิต ยืนยันไม่ได้ค่าจ้างสูงตามที่เป็นข่าว ส่วนบ้านหลังใหม่ก็ซื้อด้วยเงินตัวเอง ขณะที่ทางต้นสังกัดเคยออกมายอมรับว่า เป็นแค่งานจ้างจากผู้ใหญ่หลายท่านที่ติดต่อมายังบริษัท ค่าจ้างไม่ถึงหลักล้าน และเป็นงานที่มีขอบเขตแค่มอบความบันเทิงเท่านั้น!