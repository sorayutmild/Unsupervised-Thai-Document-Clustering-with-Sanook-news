หลังจากที่ได้นำเสนอโปรโมชั่นซื้อมือถือถูกกันไปแล้วหลายคนก็บอกว่าอยากได้เครื่องที่ไม่ติดสัญญา แต่ราคาไม่เกิน 6,000 บาท พอจะมีตัวเลือกนั้นอยู่ไหม คำตอบคือยังมีอยู่ครับ ซึ่งครั้งนี้ Sanook! Hitech ได้รวม 5 มือถือที่คุ้มค่าในราคาไม่เกิน 6,000 บาทมาฝากกัน
OPPO A37

เริ่มต้นกับ OPPO A37 ซึ่งออกมาสักพักจากราคาเครื่อง 6,990 บาท ตอนนี้มีการปรับราคาเหลือ 5,290 บาท ใช้หน้าจอขนาด 5 นิ้วความละเอียด 1280x720 พร้อมกับ CPU Quad Core 1.2GHz, RAM 2GB ความจำในตัว 16GB พร้อมกับกล้องหน้า 5 ล้านพิกเซล และมี Beauty Mode ช่วยให้ภาพสวยขึ้น กล้องหลัง 8 ล้านพิกเซล พร้อมกับ Auto Focus และมี LED Flash มาให้ครบด้วย
ASUS Zenfone 3 Max 5.2 นิ้ว

สำหรับคนที่ต้องการมือถือที่งบประมาณไม่มาก แต่เด่นเรื่องแบตเตอรี่ ASUS Zenfone 3 Max ตอบโจทย์ เพราะแม้ CPU จะเป็น Quad Core 1.25GHz, RAM 2GB พร้อมกับความจำในตัว 16GB พร้อมกับกล้องหลัง 13 ล้านพิกเซล และกล้องหน้า 5 ล้านพิกเซล แต่ให้แบตเตอรี่ขนาด 4100 mAh เลยทีเดียว ในราคา 5,990 บาท แถมให้พลังงานให้กับเครื่องอื่นได้ด้วยนะ
Acer Liquid Zest 4G

Acer กลับมาแล้วด้วยรุ่นคุ้มค่าอย่าง Acer Liquid Zest 4G ซึ่งปรับปรุงเรื่อง CPU ใหม่เป็น Quad Core CPU, RAM 2GB ความจำในตัว 16GB  และมีกล้องหลัง 8 ล้านพิกเซล กล้องหน้า 5 ล้านพิกเซล และมีหน้าจอ 5 นิ้วทัชสกรีนและมีลูกเล่นเยอะมากมายในราคา 5,990 บาท ถือว่าไม่เลว มันแตกต่างกันตรงที่ 4G นั่นเอง
Huawei GR3

เป็นน้องน้อยของ Huawei GR5 แต่สำหรับ Huawei GR5 ปรับขนาดของเครื่องเป็น 5 นิ้วพร้อมกับใช้ CPU Octa Core พร้อมกับ 1.5 GHz, พร้อมกับ RAM 2GB ความจำในตัว 16GB เพิ่มความจำในตัว MicroSD, และมีกล้องหน้า 13 ล้านพิกเซล และ Auto Focus และมี LED Flash พร้อมกับกล้องหน้า 5 ล้านพิกเซล ถ้ามองว่าคุ้มค่าไหม ใช่ครับ และยังไม่รวมกับโปรโมชั่นกับผู้ให้บริการ แต่ถ้าคนอยากได้แบบไม่ติดสัญญา ราคา 5,990 บาท ก็ถือว่าคุ้มค่า
Lenovo Vibe K5 Plus

ยังคงเป็นรุ่นคุ้มของกลุ่มนี้เพราะ Lenovo K5 Plus เป็นตัวเลือกที่คุ้มค่าพอสมควร แม้ว่าจะเปิดตัวในช่วงต้นปีนี้ แต่จุดเด่นคือ CPU Qualcomm Snapdragon 616 ค่อนข้างแรงพอสมควร มี RAM 2GB พร้อมกับความจำในตัว 16GB เพิ่มความจำได้ พร้อมกับหน้าจอขนาด 5 นิ้วความละเอียด 1920x1080 พร้อมกับ กล้องหน้า 5 ล้านพิกเซล และกล้องหน้า 13 ล้านพิกเซล พร้อมกับ Auto Focus บอดี้ด้านหลังโลหะและสามารถถอดฝาหลังได้อีกด้วย และมีลำโพง Dolby Surround ราคาตอนนี้เลยอยู่ที่ 5,290 บาท ถือว่าคุ้มค่า
Samsung Galaxy J2 Prime

หลังจากที่ Samsung ออกตระกูล J Prime เน้นความหรูหราในงบประมาณไม่ได้สูง ซึ่ง Samsung Galaxy J2 Prime นั้นมีราคาเพียง 4,490 บาท มีคุณสมบัติที่ดีขึ้นทั้ง กล้องหน้า 2 ล้านพิกเซล กล้องหลัง 5 ล้านพิกเซล พร้อมกับ CPU Quad Core และ RAM 1.5GB พร้อมกับ ความจำในตัว 8GB เพิ่มความจำได้ รองรับ 4G และสเปคถือว่าดีสำหรับคนที่งบประมาณไม่เกิน 5,000 บาท เลยล่ะ