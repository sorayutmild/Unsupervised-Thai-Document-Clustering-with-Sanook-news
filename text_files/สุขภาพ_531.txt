ใครๆ ก็อยากลดความอ้วน เพราะยิ่งใกล้ช่วงเวลาพิเศษ ต้องใส่ชุดสวยๆ ถ่ายรูปเยอะๆ หรือแม้กระทั่งมีเป้าหมายต้องมีคู่ให้ได้แต่ทำไมมันช่างยากเย็น Sanook! Health มีวิธีง่ายๆ ที่ใครๆ ก็ทำได้มาฝากกันค่ะ
1. ดื่มน้ำเปล่า ก่อนทานอาหาร
iStockเหตุผลง่ายๆ ก็จะได้อิ่มเร็วไงล่ะ หรือหากไม่ถือเรื่องมารยาท จะทานไป จิบน้ำไปก็ได้ และตบท้ายหลังมื้อาหารด้วยน้ำอีกแก้ว อิ่มง่ายอิ่มเร็วแน่นอน
 
2. แบ่งอาหารทานเป็นมื้อเล็กๆ หลายๆ มื้อ
iStockใครที่บ่นๆ ว่าบ่ายๆ ชอบหิว แทนที่จะจัดหนักจัดเต็มแค่มื้อเช้า หรือมื้อเที่ยงอย่างเดียว (อย่าพูดถึงมื้อเย็น!) ลองแบ่งแต่ละมื้อออกมาเป็นมื้อเล็กๆ เช่น แซนวิชกินครึ่งเดียวในตอนเช้า ตอนสายเอาออกมาทานอีกครึ่ง หรือมื้อกลางวันทานข้าวครึ่งจาน ตอนบ่ายๆ เสริมด้วยผลไม้ (รสจืด) อีกถุงใหญ่ๆ แบบนี้รับรองว่าคุณจะไม่หิวจัดในตอนเย็น จนต้องทานเยอะกว่าปกติแน่นอน
 
3. เลือกจานข้าวใบเล็กๆ
iStockหากเราเลือกจานใหญ่ เราก็ใส่ข้าว ใส่กับเยอะ แต่หากเราเลือกจานเล็กๆ ใส่นิดเดียวก็เต็มแล้ว เป็นจิตวิทยาอย่างหนึ่ง ให้เรารู้สึกว่าเรากำลังตักอาหารจนพูนจาน แต่จริงๆ ไม่ได้มีปริมาณเท่ากับข้าวเต็มจานใหญ่เลย
4. เลือกขอบจานหนาๆ
iStockนอกจากจานต้องเล็กแล้ว ขอบจานหนาๆ จะทำให้เรารู้สึกว่า อาหารที่วางอยู่ในวงกลมตรงกลางมีปริมาณมากขึ้น ทำให้เราไม่ตักอาหารใส่บนจานมากจนเกินไปค่ะ
 
5. ขอบจานสีๆ ยิ่งดี
iStockเป็นอีกหนึ่งจิตวิทยาชั้นดี หากใครหาจานแบบ 2 ข้อบนไม่ได้ ลองมองหาจานขอบสีๆ ดูค่ะ เพราะจะทำให้เราเข้าใจว่าอาหารมีอยู่เต็มจานมากขึ้น จนไม่เผลอตักอาหารใส่บนจานมากเกินไปนั่นเอง
 
6. ช้อนเล็กๆ ตักคำเล็กๆ
iStockทราบหรือไม่คะว่า นิสัยของคนอ้วน อุ๊ย คนอวบก็ได้ คือ มักชอบตักอาหารเข้าปากคำโตๆ ค่ะ จนบางคนคิดว่าใช้ทัพพีแทนช้อนได้ยิ่งดี แต่หากเราเปลี่ยนเป็นช้อนคันเล็กๆ (ใครจะใจกล้าลองช้อนชาก็ได้ แต่เราชอบช้อนเกาหลี) ตักอาหารคำละน้อยๆ หมูชิ้นใหญ่ๆ ก็หั่นแบ่งก่อนตักทาน จะทำให้เราอิ่มเร็วขึ้น ที่สำคัญร่างกายก็ย่อยอาหารได้ง่ายขึ้นด้วยค่ะ
 
7. เคี้ยวอาหารให้ช้าลง
iStockลองนับดูสิว่าใน 1 คำ คุณเคี้ยวอาหารกี่ครั้งก่อนกลืนลงท้อง หากเป็นคนที่มีน้ำหนักเกินมาตรฐาน จะเคี้ยวไม่ถึง 20 ครั้งด้วยซ้ำ จริงๆ แล้วลองเคี้ยวอาหารให้ครบ 30 ครั้งดูสิคะ นอกจากจะช่วยย่อยอาหารแทนกระเพาะ กระเพาะจะได้ไม่ทำงานหนักจนเกินไปแล้ว ยังทำให้อิ่มเร็วขึ้น และลดน้ำตาลในเลือดได้ด้วยนะ
 
8. สีฟ้า สีน้ำเงิน ลดความอยากอาหาร
iStockสีฟ้า และสีน้ำเงิน ช่วยลดความอยากอาหารของเราได้ค่ะ จะสังเกตดูว่าไม่ค่อยมีใครตกแต่งอาหารด้วยสีฟ้า สีน้ำเงินกันมากสักเท่าไร เพราะอาจจะทำให้ดูไม่ค่อยเรียกน้ำย่อยสักเท่าไร เพราะฉะนั้นใครที่หิวตลอดเวลา ทานอะไรก็อร่อย ลองหาภาชนะ จานชาม ช้อนส้อม เป็นสีน้ำเงินดู หรือใครอยากจะลองทำอาหารให้เป็นสีน้ำเงิน เช่น แกงจืดใส่สีน้ำเงิน หรือข้าวหุงดอกอัญชัญ ก็ลองได้นะ (เรื่องรสชาติแล้วแต่คุณปรุงเองแล้วล่ะ)
 
9. ลดเครื่องปรุงครึ่งหนึ่ง
iStockอาหารรสจัดทำให้เราอยากอาหารมากขึ้นด้วยเหมือนกันนะ หากใครชอบปรุงอาหารรสจัด ทานก๋วยเตี๋ยวแล้วปรุงแหลก น้ำตาล น้ำปลา พริก น้ำส้ม 2 ช้อน ลองเริ่มต้นด้วยการปรุงให้น้อยลงครึ่งหนึ่ง จาก 2 ช้อนเป็น 1 ช้อน จาก 1 ช้อนเป็นครึ่งช้อน จากครึ่งช้อน เป็นไม่ใส่เลย ค่อยๆ ปรับไปในแต่ละวัน แรกๆ อาจรู้สึกว่าจืด แต่พอลิ้นเริ่มคุ้น ก็จะไม่รู้สึกจืดแต่อย่างใดค่ะ
 
10. นอนเร็วๆ เข้าไว้
iStockท้ายที่สุดแล้ว คนที่กินแล้วอ้วน ส่วนใหญ่ก็เพราะทานมื้อดึกนี่แหละ ไม่ว่าจะทานไปดูหนังไป เล่นมือถือไป หรือแม้กระทั่งทำงานไปกินไป พฤติกรรมแบบนี้บอกเลยว่ากินเพลินมากๆ แปบๆ หมด ว่าจะขอ 2-3 ชิ้น หันไปอีกทีหมดถุงแล้ว หรือแม้กระทั่งคนนอนดึก จู่ๆ ก็หิวขึ้นมา ลุกมาเคลียร์ตู้เย็นซะเรียบ ไหนจะเดินไปซื้อจากเซเว่นมากินอีก ทางที่ดีรีบนอนด่วนๆ อย่าให้ถึงเวลาหิว จะได้ไม่ต้องทานมื้อดึกนะ
 
เป็นอย่างไรกันบ้างเอ่ย บอกแล้วว่าเป็นเคล็ดลับที่ง่ายมากๆ จริงๆ แต่ท้ายที่สุดแล้ว ไม่ว่าจะปรับพฤติกรรมการกินอย่างไร สิ่งสำคัญที่สุดคือต้องออกกำลังกายเผาผลาญไขมันส่วนเกินออกไปด้วย เวลาน้ำหนักลดแล้วจะได้ไม่ย้วยนะจะบอกให้