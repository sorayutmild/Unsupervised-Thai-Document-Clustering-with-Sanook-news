กลายเป็นประเด็นขึ้นมาทันที หลังจากมีแฟนคลับ "นางเอกคนหนึ่ง" ที่เพิ่งไปออกงานต่างประเทศมา ได้โพสต์แขวะซุป'ตาร์ ตัวแม่อย่าง อั้ม พัชราภา ว่าไม่เคยโกอินเตอร์มีผลงานที่ต่างประเทศ ทั้งไปดูแฟชั่นเดินพรมแดงในอีเว้นท์ระดับโลกเลยซักครั้ง อีกทั้งยังใช้คำด่าหยาบคายกับสาวอั้มด้วย
งานนี้ เฮเลน ปวรา คนสนิทของอั้ม พัชราภา และเอ ศุภชัย ก็ได้มาคอมเมนต์ชี้แจงแบบชัดเจนว่า สาวอั้มได้รับเชิญไปงานต่างประเทศตลอด แต่อั้มเลือกที่จะไม่ไป เพราะค่าตัวก็ไม่ได้ แถมยังต้องแต่งตัวอีก นอกจากนี้ยังมีภาพยนตร์ต่างประเทศติดต่อเข้ามาตลอด แต่สาวอั้มก็ไม่รับ เพราะอยากทำอะไรที่สบายใจ อีกอย่างสาวอั้มอยู่ในวงการมาจะ 20 ปีแล้ว รู้ว่าอะไรเป็นอะไร
นอกจากนี้ เฮเลน ยังได้พูดถึงการไปร่วมงานแฟชั่นระดับโลกว่า อย่าง "ชมพู่ อารยา" เป็นคนที่มีใจรักแฟชั่นเป็นการส่วนตัวอยู่แล้ว ต้องถามว่าคนที่จะไปนั้นเป็นคนรักแฟชั่นจริงๆแบบชมพู่ หรือไปเพราะอยากเก๋ ไปเพราะเห็นคนอื่นไปกันแน่ การเป็นดาราไทยมีชื่อเสียงในไทย คนไทยชื่นชอบก็โอเคแล้ว  และการที่ชมพู่ ไปเดินพรมแดง นั่นเป็นเพราะหน้าที่และการทำงาน ชมพู่ชอบแฟชั่นมานานแล้ว ต่างจากคนอื่นที่อยากไปเพราะเห็นคนอื่นไป เกิดเป็นคนต้องมีความเป็นตัวของตัวเอง ถึงจะเรียกว่าของจริง ไม่ใช่เป็นเด็กเพิ่งเดินแต่จะมาแข่งกับคนที่เดินมาก่อน
ตอบได้สตรองและชัดเจนแบบนี้ ขาเม้าท์ที่ชอบแขวะ อั้ม พัชราภา คงจบเนอะ!!
ขอบคุณที่มาจาก สมาชิกหมายเลข 3199126 เว็บไซต์พันทิปดอทคอม