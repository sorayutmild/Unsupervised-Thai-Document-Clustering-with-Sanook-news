กระแสกำลังมาก็ต้องลุยกันให้เต็มที่หน่อยสำหรับเกมแนวใหม่ Auto Battle เป็นการให้เหล่ายูนิตที่เราเลือกมาต่อสู้กันในรูปแบบ Auto ซึ่งเป็นธีมที่ดูเรียบๆ แต่สร้างความสนุกไม่ใช่น้อยเพราะใส่พวกฟังก์ชั่นอื่นๆ แทรกเข้าไปให้มันดูมีมิติมากขึ้นแล้วให้ผู้เล่นได้ Enjoy  ไปกับมัน โดยวันนี้ Sanook! Game ได้รวบรวมเหล่าแนว Auto Chess มาบนแพลตฟอร์มมือถือมาให้เพื่อนๆ ได้เลือกเล่นกัน เผื่อว่าใครกำลังมองหาเกมธีมใหม่ๆ จะมีอะไรบ้างไปชมกันเลย
 
1. Auto Chess Mobile

เกมแรกถือว่าเป็นเกมมือถือที่สานต่อความสนุกของผู้พัฒนาต้นฉบับอย่าง Drodo Games ที่ได้สร้างเกมแยกออกมาบนแพลตฟอร์มือถือในชื่อว่า Auto Chess Mobile สำหรับตัวเกมนี้จะเหมือนกับเวอร์ชั่นดั้งเดิมทุกอย่างยกเว้นในเรื่องของ รายละเอียดตัวละครที่มีการปรับเปลี่ยนออกไปให้แตกต่างเพื่อป้องกันโดนฟ้องลิขสิทธิ์นั่นเอง ตัวเกมนี้ภาพรวมถือว่าโอเคไม่แย่เข้าถึงได้ง่ายตอนนี้เปิดให้เล่นแบบ Global แล้วด้วย

https://play.google.com/store/apps/details?id=com.dragonest.autochess.google
https://apps.apple.com/app/id1464482102

 
2. Dota Underlords

แต่ถ้าใครอยากเล่น Auto Chess ที่มีเป็นตัวละครจาก Dota2 ต้องเกมนี้เลยเมื่อ Valve ได้เปิดตัวเกมแบบ Stand Alone ออกมา Dota Underlord ที่ภายในเกมนี้จะมีตัวละครจาก Dota2 มีการปรับเปลี่ยนระบบบางอย่างให้มีความแตกต่างจากเกมอื่นๆ ในตลาดเพื่อหวังแบ่งเค้กก้อนนี้ จุดเด่นก็คือเรื่องของ ตัวละครที่เป็นฮีโร่จาก Dota2 กับระบบไอเทมบัฟที่มีให้เลือกนั่นเอง

https://play.google.com/store/apps/details?id=com.valvesoftware.underlords&hl=de
https://apps.apple.com/us/app/dota-underlords/id1465996312

 
3. Chess Rush

เกมน้องใหม่ป้ายแดงอีกหนึ่งเกมจาก Tencent ที่บอกเค้กก้อนนี้พี่ต้องมีส่วนแบ่งได้เปิดตัว Chess Rush เกมมือถือแนว Auto Chess ที่ตอนนี้สามารถดาวน์โหลดได้แล้วในสโตร์ประเทศไทยทั้ง iOS และ Android จุดเด่นของเกมนี้ก็คือการนำเสนอตัวเกมให้จบแบบรวดเร็ว 1 เกมใช้เวลาเล่นประมาณ 10 นาที รวมถึงงานภาพกราฟิกที่มีกลินอายของ RoV และ LOL

https://apps.apple.com/app/id1456236524
https://app.adjust.com/eg0lstq

 
4. Magic Chess

เกมต่อมาเป็นเกมจาก Kaka Games ที่เปิดตัวในต่างประเทศดังนั้นใครจะเล่นเกม Auto Chess เกมนี้จะต้องมุดไปเล่นไม่มีในสโตร์ประเทศไทยกับเกมที่มีชื่อว่า Magic Chess: Bang Bang เป็นอีกหนึ่งตัวเลือกที่เหมือนกับต้นแบบหลายๆ อย่างแต่ก็มีการปรับเปลี่ยนในเรื่องของเผ่าและอาชีพที่พยายามทำให้แตกต่างเพื่อหวังเป็นจุดขาย แต่ระบบโดยรวมก็ถือว่าคล้ายกัน แต่งานภาพจะโดดเด่นเป็นเอกลักษณ์ดี

https://play.google.com/store/apps/details?id=com.magic.chess

 
5. Arena of Evolution

เกมมือถือ Auto Chess รุ่นแรกๆ ที่ทำมาเปิดให้บริการก็คือ Arena of Evolution ที่ตัวจุดเด่นของเกมนี้จะออกธีมเกมแนว Sci-Fi ล้ำยุค จากค่าย  Xiaojiao Zhang ซึ่งตัวละครภายในเกมนี้ก็จะแบ่งออกเป็นเผ่าและอาชีพต่างๆ มากมายที่แตกต่างจากเกมอื่นๆ ดังนั้นการเลือกเล่นเกมนี้ก็จะต้องศึกษาเผ่าใหม่ซักเล็กน้อยแต่ก็เข้าใจไม่ยากอย่างแน่นอน เป็นอีกหนึ่งทางเลือกของเหล่าเกมเมอร์

https://play.google.com/store/apps/details?id=com.herogame.gplay.evolutionchess
