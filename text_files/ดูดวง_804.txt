ปีเก่าผ่านพ้นไป ปีใหม่ก็ก้าวเข้ามา แม้จะยังต้องสู้ต่อไปกับโควิด-19 แต่ซินแสเป็นหนึ่ง วงศ์ภูดร ยังอยากให้ทุกคนมีความหวังเพราะปี 2564 นี้ยังมีคนดวงดี คงต้องมาเช็กกันหน่อยแล้วว่า Top 5 ปีนักษัตรดวงดีรับปี 2564 จะมีปีเกิดไหนกันบ้าง ไปอ่านกันได้เลย
 
ปีชวด
ในปี 2564 ตั้งแต่ต้นปีเป็นต้นไปปีชวดจะดีกว่าใคร ตั้งแต่เรื่องงานและเรื่องเงินจะไม่เหนื่อยอีกต่อไป สิ่งที่อยากทำ อยากมี อยากได้ จะได้สมใจอยากอย่างแน่นอน เพราะเงินมีโอกาสเหลือกิน เหลือใช้ เหลือเก็บ พอมีแบ่งปัน ที่สำคัญคืออย่าให้ใครยืมเงินตลอดทั้งปี 2564 เพราะถ้าให้ยืมแล้วมักจะไม่ได้คืน ที่สำคัญจะมีโอกาสกอบโกย มีช่องทางรายได้เพิ่มขึ้น  บางทีถ้าเงินเข้ามาเยอะก็อาจใช้จนลืมเก็บ ดังนั้นต้องระมัดระวัง เก็บแล้ววางแผนให้ดี เรื่องสุขภาพใครที่ป่วยก็มีโอกาสดีขึ้น ใครที่สุขภาพแข็งแรงก็อย่ากังวลใจ ทุกอย่างจะเริ่มดีขึ้น แต่เรื่องอุบัติเหตุต้องระมัดระวังโดยเฉพาะการเดินทาง อาจจะเพียงแค่ก้าวพลาดหรือมีโอกาสเจ็บเล็กๆน้อยๆเท่านั้น แต่ก็ต้องคอยระมัดระวังไว้ให้ดีสำหรับคนเกิดปีชวด
 
ปีฉลู
คนที่เกิดปีฉลูเตรียมเฮงตั้งแต่ต้นปีได้เลย ดวงการเงินจะพุ่งแรงมาก หยิบจับอะไรก็สามารถพลิกแพลงเป็นเงินเป็นทองได้หมด ภายนอกคุณจะเป็นคนที่ดูดี ดูมีฐานะ ดูมีราคาจนทำให้หลายคนอิจฉา อาจจะมีหลายคนตั้งคำถามและแอบกังวลใจว่าปีฉลูเป็นปีชงหรือเปล่า กรณีนี้เรียกว่าชงขึ้น เป็นการชงที่มีโอกาสได้รับการเงินที่ดีขึ้น โอกาสด้านการงานที่ดี ดังนั้นเราจะมีโอกาสที่ดีเกิดขึ้น สิ่งเดียวที่ต้องระมัดระวังคือเรื่องของการงาน ปีนี้เงินรุ่งงานรุ่งก็จริง แต่มีความเครียดเข้ามาเกี่ยวข้องเพราะเราการที่เราหาเงินได้เยอะ แปลว่าเราต้องลงมือทำเยอะ ดังนั้นต้องบริหารจัดการความเครียดให้ดี พักผ่อนให้เพียงพอ แนะนำให้ดูแลสุขภาพดีๆ ข่าวดีสำหรับคนโสด คุณจะได้คนรู้ใจในปีนี้ รีบกลับมาดูแลตัวเองเพื่อรอรับคนที่จะเข้ามาในชีวิตได้เลย
 
ปีมะเมีย
ปีนี้ไม่มีใครมาขัดขวางความสำเร็จของคุณได้ เรื่องที่ชาวมะเมียอยากทำจะได้ทำ เพราะที่ผ่านมาคนปีมะเมียมีการขัดกันเรื่องของการงานเรื่องของบริวาร  เรื่องไหนๆก็ไม่สุดสักอย่าง เช่น งานที่กำลังจะได้อยู่ๆก็ไม่ได้ จะซท้อบ้านก็ไม่ได้ซื้อ จะออกรถก็ไม่ได้ออก พลาดโอกาสไปซะทุกอย่าง แต่ปีนี้มีโอกาสเรื่องการเงินที่ดี การงานที่ดี และมีโอกาสดีๆแต่ต้องเลือกให้ดี แนะนำว่าให้ศึกษาเรื่องของฤกษ์ต่างๆดู ความเชื่อจะสนับสนุนให้ปีมะเมียมีสิ่งดีๆเกิดขึ้น แต่ในเรื่องราวของความเชื่อมีพุทธคุณเพียงแค่ 5% เท่านั้นอีก 95% คือความมานะตนตามศาสตร์ของอาจารย์ ดังนั้นให้ดูดีๆ ที่สำคัญเราจะมีโอกาสที่ดีมากไปถ้าเราเป็นคนที่ทำบุญในปี 2564 กับเงินเยอะ อาจจะไปทำบุญที่วัดบ่อย ไปทำบุญสงเคราะห์ต่างๆ ทำบุญบ้านเด็กกำพร้าบ่อย แพลนทั้งปีให้มีการทำบุญเข้ามาเกี่ยวข้อง จะเสริมปีมะเมียให้มีแต่สิ่งดีๆเข้ามาในชีวิต
 
ปีวอก
คนเกิดปีวอกในปีนี้ดีทุกเรื่องในชีวิต เริ่มจากเรื่องการเงิน จากปีที่ผ่านมาโดนหลอกในเรื่องการเงินมากมาย โดนตักตวงผลประโยชน์ ทำงานฟรีบ้าง ไม่ได้เงินกลับมาบ้าง หรือมีโอกาสต่างๆแต่ก็พลาดหายไป แต่ในปี 2564 เงินจะเข้าเยอะ มีสิ่งดีๆเกิดขึ้นแต่ต้องรู้จักเก็บ  ปีวอกจะชอบความบันเทิง ชอบเดินทาง ชอบใช้ เงินดังนั้นต้องระมัดระวังบริหารจัดการการเงินให้ดี เพราะถ้าใช้เงินเก่งก็จะมีปัญหา แต่นั่นหมายความว่าคุณจะมีความโชคดีในเรื่องเงิน จะมีผู้ใหญ่เมตตา ให้โอกาสให้งาน ให้ผลตอบแทนที่ดี ใครที่ทำงานประจำมีโอกาสได้รับงานฟรีแลนซ์ หรือมีโอกาสได้รายได้เพิ่มจากอาชีพเสริมที่เข้ามา คนในครอบครัวคนรอบข้างจะสนับสนุนในเรื่องต่างๆในการทำงานซึ่งถือว่าดีมากเรื่องความรักถือว่าดีมากสำหรับคนที่มีคู่ ปีนี้จะเป็นปีที่เข้าใจกันมากขึ้นเอาใจใส่ซึ่งกันและกันมาก จะมีโอกาสได้โชคลาภจากคู่ครองตลอดทั้งปี ดังนั้นถือว่าเป็นครอบครัวที่อบอุ่นและมีเรื่องดีๆ ขึ้นส่วนคนโสดให้ระวังเพราะคุณจะมีโอกาสแอบชอบคนมีเจ้าของ เช็คประวัติให้ดี ไม่งั้นถ้าคุณตัดสินใจชอบไปแล้วก็กลับกลายว่าคุณจะมีสิทธิ์ไปเป็นมือที่สามของคนอื่น ต้องระมัดระวัง หากแน่ใจว่าเขาโสดจริงๆให้ลุยได้เลย แต่ถ้าไม่แน่ใจก็ให้ถอยห่างดีกว่า
 
ปีกุน
คนที่เกิดปีกุนในเรื่องชีวิตมีความสุขมาก แม้กระทั่งเรื่องเล็กๆน้อยๆก็ทำให้พอใจได้อย่างมาก ผ่อนคลายชีวิตได้ดีขึ้น จากปีที่ผ่านมาเจอเรื่องราวมากมาย มีคนเข้ามาตักตวงผลประโยชน์ ลงทุนอะไรก็หายไป คนก็นินทา ปีที่ผ่านมามีภาวะความเครียดจากการที่คนนำเรื่องไรร้ายมาให้ตลอดเวลา ไม่ปล่อยวาง ไม่ปลง แต่ในปี 2564 ปีกุนมีโอกาสได้ค้นพบหรือเจอสัจธรรมชีวิต จะค้นพบสิ่งต่างๆทำให้ตัวเองปลงได้ ทำให้ตัวเองเข้าใจชีวิตมากขึ้น เลยก่อเกิดให้มีความสุขในสิ่งต่างๆ เข้าใจมากขึ้น ปลงมากขึ้น ดำเนินชีวิตได้ดีขึ้น ดังนั้นในปีนี้ปีกุนจะมีความผ่อนคลายที่ดีขึ้น สุขภาพกายและสุขภาพจิตดีขึ้น การงานราบรื่น มีคนคอยช่วยสนับสนุนความคิดของคุณ ที่ผ่านมาไอเดียของคุณดีแต่ไม่มีคนคอยสนับสนุน แต่ปีนี้ไอเดียจะทำให้ก่อเกิดเป็นเงินเข้ามาและมีโอกาสเลื่อนขั้นเลื่อนตำแหน่ง จะมีโอกาสปรับเงินเดือน จะได้ใช้ชีวิตที่ดีขึ้น ที่สำคัญปีนี้ถ้าเงินดีขึ้น งานดีขึ้น ให้ตัวเราเองเตรียมงบไว้บางส่วน ไปเพิ่มเติมศึกษาเรียนรู้จะทำให้มีโอกาสที่ดีในชีวิต สำหรับใครที่มีแพลนจะลงทุนธุรกิจ ขอให้ลงมือทำได้เลยเพราะโอกาสดีของคุณมาแล้ว
 
สามารถมาฟังรายการ "เด็ดดวง กับซินแสเป็นหนึ่ง" รายการ Podcast ทำนายดวงล่าสุดจากเว็บไซต์ sanook.com ที่ซินแสเป็นหนึ่ง วงษ์ภูดร หมอดูชื่อดัง ที่มีความถนัดในศาสตร์หลากหลาย พร้อมมาทำนายดวงให้ทุกคนแบบจัดหนัก จัดเต็ม แซ่บเผ็ดสไตล์ซินแสเป็นหนึ่ง แถมฟรี! ด้วยเคล็ดลับเสริมดวง เสริมบุญกันทุกๆ สัปดาห์ได้ที่นี่  >> เด็ดดวง กับซินแสเป็นหนึ่ง EP.35 - 5 อันดับปีนักษัตรดวงดีปี 2564