       สำหรับผู้ใช้งาน Facebook ที่ชื่นชอบการชมคลิปวีดีโอ และต้องการเซฟคลิปวีดีโอลงคอมพิวเตอร์ หรือโน้ตบุ๊คส่วนตัว แต่ไม่ทราบวิธีการดาวน์โหลด อีกทั้งทาง Facebook เองก็ยังไม่มีฟีเจอร์ดังกล่าว ในวันนี้ ทีมงาน techmoblog มีเคล็ดลับง่ายๆ สำหรับเซฟคลิปวีดีโอจาก Facebookโดยใช้เวลาเพียงไม่กี่นาทีอีกด้วย
ขั้นตอนการเซฟคลิปวีดีโอจาก Facebook

       เลือกคลิปวีดีโอที่ต้องการจะดาวน์โหลด ไม่ว่าจะเป็นส่วนของหน้า News Feed หรือจากหน้าโปรไฟล์ของเพื่อนบน Facebook

กด Play เพื่อเล่นคลิปวีดีโอ

หลังจากที่กดเพื่อเล่นคลิปวีดีโอแล้ว ให้คลิกขวาที่เฟรม แล้วเลือก Show Video URL

ให้คัดลอก URL ที่ปรากฏขึ้นมา

       เปิดแท็บใหม่ แล้ว paste URL ที่คัดลอกเมื่อซักครู่ลงไป และเปลี่ยนจากคำว่า www เป็น m แทน จากนั้นกด enter

       กดเล่นคลิปดังกล่าวอีกครั้ง และลองคลิกขวาดู จะปรากฏคำว่า Save Video As... ขึ้นมา เพียงแค่นี้ ก็สามารถบันทึกคลิปวีดีโอจาก Facebook ได้แล้ว
 
ที่มา : idownloadblog.com
แปลและเรียบเรียง : techmoblog.com

