จากประสบการณ์เล่นเกมส์ออนไลน์มาทั้งหมด คุณคิดว่าเรื่องไหนที่ทำให้คุณเซ็งที่สุดหากเจอกับตัวเอง
 
- โดนแย่ง Kill / โดนแจม
ปัญหาโลกแตกของเกมส์ออนไลน์ยุคแรกๆ ที่เปิดให้แย่งตีมอนสเตอร์กันได้อย่างอิสระ โดยเฉพาะอย่างยิ่งกับเกมส์ที่เพิ่งจะเปิดให้เล่นวันแรก จำนวนผู้เล่นจะมากมายมหาศาลกว่าจำนวนมอนสเตอร์มาก จนเกิดเหตุการณ์แย่งกันตีมอนสเตอร์ขึ้น เพื่อเอา Exp จะให้ตัวละครของตนเองเลเวลอัพ โดยไม่สนใจว่าใครจะเจอมอนสเตอร์ตัวนั้นก่อนหรือหลัง คิดไปคิดมาก็เลยสงสัยว่า ในเนื้อเรื่องของเกมส์ พวกมอนสเตอร์มันมารุกรานมนุษย์จริงๆเหรอเนี่ย ดูยังไงๆมนุษย์เรามากกว่าที่ไปรุกรานมันมากกว่า ยังดีนะ ที่เกมส์ออนไลน์หลังๆมีการทำระบบใหม่ๆอย่างการสร้างดันเจี้ยนส่วนตัว การแยกปาร์ตี้ลงดันเจี้ยน หรืออื่นๆ ทำให้ปัญหานี้หมดไปมากแล้ว และถ้าเป็นในเกมส์แนว MOBA อย่าง Dota ก็ต้องเรียกว่าโดนแย่ง Kill
เกมส์ออนไลน์
สู้ตั้งนาน โดนแย่ง Last Shot ไปแบบสุดเซ็ง
 
- โดน Loot หรือขโมยของ
เป็นอีกปัญหาที่ทำให้เกิดดราม่าขึ้นบ่อยมากในโลกเกมส์ออนไลน์ ความเซ็งจะบังเกิดขึ้นเมื่อ Rare Item ที่มีเปอเซนต์ดรอปเพียง 0.0001% มันตกตรงหน้าเราแต่ดันกดเก็บไม่ทัน มีมอนสเตอร์หัวขโมยมางาบไปซะก่อน จากนั้นมันก็ดันวิ่งไปให้คนอื่นหวดตายและเขาก็หยิบ Rare Item ชิ้นนั้นไป ปล่อยเรายืนอ้าปากค้างอยู่หน้าจอ เพราะทำอะไรไม่ได้ หรืออีกเหตุการณ์หนึ่งก็คือเราไปตีมอนสเตอร์ แต่ดันทำดาเมจสู้คนที่มาแจมไม่ได้ และถูกแย่งของแรร์ไป อันนี้ก็เจอบ่อยไม่น้อย
เกมส์ออนไลน์
เจ้าตัวลูทสุดแสบ ที่นักเล่นเกมส์ออนไลน์รู้จักกันดี
 
- โดนโกงเงิน โดนหลอก
ในสังคมทุกสังคมก็มักจะมีคนดีและไม่ดีปะปนกันไป ขึ้นอยู่กับเราว่าจะหาทางหลีกเลี่ยงพวกคนไม่ดีได้มากแค่ไหน ซึ่งคนที่ไม่ระมัดระวังก็มักจะตกเป็นเหยื่อโดนหลอกอยู่เสมอๆ ในโลกของเกมส์ออนไลน์ที่มีระบบการ Deal หรือ Trade ซื้อขายแลกเปลี่ยนของในเกมส์กันได้ ควรจะตรวจสอบเช็คของและจำนวนเงินให้ดีๆ ก่อนจะตกลงแลกเปลี่ยนกัน เพราะพวกมิจฉาชีพ มักอาศัยช่วงเผลอ สับเปลี่ยนไอเทมที่หน้าตาคล้ายกันมาหลอกเราได้ บริษัทพัฒนาเกมแต่ละเกมๆก็นะ มักชุ่ยเอาไอคอนไอเทมซ้ำกันมาใช้ ทำให้สับสนในบางที ถ้าเกมไหนมีระบบฝาก NPC ขายของ ก็แนะนำให้ใช้ จะช่วยลดปัญหาการโกงได้ระดับหนึ่ง
เกมส์ออนไลน์
ก่อนซื้อขาย ควรเช็คราคา และสินค้า ก่อนตกลง ทุกครั้ง
 
- ตีบวกแตก
หากมีการโหวตว่าคุณหมดเงินในเกมส์ออนไลน์ไปกับค่าอะไรมากที่สุด ตัวเลือกอันดับต้นๆที่อยู่ในใจคุณคงหนีไม่พ้น การตีบวก อาวุธและชุดป้องกันต่างๆที่บวกเท่าไหร่ๆมันก็ไม่ติดตามที่ต้องการเสียที แหกแตกหมดตัวตลอด แร่ตีบวกก็แพง อาวุธและชุดก็แพง ไหนจะค่าใบกันแตกสุดแสนแพง ที่ไม่ได้ช่วยให้ตีบวกติดอีก ถ้าดวงดีหน่อยก็ติดง่ายๆ แต่ถ้าดวงซวยหน่อยบางคนตีบวกจนหมดตัวแต่ไม่ติดเลยก็มี
เกมส์ออนไลน์
บางทีก็อดคิดไม่ได้ว่า NPC มันหลอกเอาของเราไปแล้วบอกว่าแตกไปแล้วหรือเปล่านะ
 
- อัพ Status / Skill ผิด
เกมส์ออนไลน์ส่วนมากมักมีระบบให้ผู้เล่นเลือกอัพ Status หรือ Skill เอาเอง เพื่อให้เลือกได้ว่าอยากจะเล่นสายไหน แต่ถ้าอัพมั่วๆไปก็ทำให้ตัวละครเป็น "เป็ด" ทำอะไรได้หลายอย่าง แต่ไม่มีอะไรดีสักอย่าง หากไม่ศึกษาวิธีเล่นมาก่อนก็จะทำให้เจอปัญหาอัพผิดได้ ซึ่งถ้าจะ Reset Status หรือ Skill ก็ต้องใช้เงินไม่น้อยเลย จนบางคนสร้างตัวใหม่ แทนการเอาเงินไปจ่ายค่า Reset เลยก็มี
เกมส์ออนไลน์
อัพผิดมา... ก็ทำใจควักเงินล้านจ่ายค่า Reset ไปนะจ๊ะ
 
- โดน PK โดยไอ้พวกหัวแดงตัวแสบ
อีกหนึ่งสาเหตุของดราม่าส่วนใหญ่จากเกมส์ออนไลน์ ก็มาจากการ PK หรือ PVP นั่นเอง ซึ่ง PK จะต่างจาก PVP ตรงที่มันมาฆ่าเราโดยที่เราไม่ได้ยินยอมหรือตกลงที่จะต่อสู้ด้วย ไม่เหมือน pvp ที่จะมีการขอท้าประลองตามระบบของเกมส์ เหยื่อของพวกหัวแดง ส่วนมากมักจะเป็นผู้เล่นทั่วไปตามแมพเก็บเลเวล และมีเลเวลน้อยกว่ามัน ซึ่งคนเก็บเลเวลก็จะสู้ไม่ได้ เพราะเลเวลน้อยกว่า หรือไม่ก็โดนลอยทำร้าย เจ้าพวกนี้พอเจอกับผู้เล่นที่เก่งกว่า ก็จะหนีหางจุกก้นเสมอ ไม่ยอมสู้ด้วย
เกมส์ออนไลน์
พวกฆาตกรมักจะหัวแดง(ชื่อแดง)เสมอ
เกมส์ออนไลน์
สวมบทท่าน Haseo ไล่ฆ่าพวกชอบ PK ให้หมดเลย!!
 
- ตั้งราคาขายของผิด / เผลอขายของแรร์ให้ NPC
เกิดขึ้นบ่อยๆกับผู้เล่นที่ไม่ยอมไปหลับไปนอน ทนง่วงเล่นต่อจนสติเริ่มเลือนลาง ครั้นพอถึงเวลาที่ต้องกดขายของ หรือเลือกของขายให้ NPC ก็มักจะเบลอ ใส่ตัวเลขผิดหลัก ใส่ 0 ไม่ครบ จากของที่ราคาขาย 1,000,000 ก็ดันขายไปเพียง 100,000 หรืออาจหนักกว่านั้นตั้งราคาแค่ 1 ก็มี ส่วนคนที่ขายของให้ NPC ก็ดันเผลอไปกดขายไอเทมแรร์เข้าให้ กว่าจะได้สติก็สายเกินไปแหล่ว
เกมส์ออนไลน์
ไอเทมมันเยอะ ลายตา กดขายผิดชิ้น กลุ้มไปสิบวัน
 
- ถูกตัดออกจากเซิร์ฟเวอร์
อาจจะกำลังคิดว่าปัญหาหลุดออกจากเกมส์ มันทำให้เซ็งตรงไำหน ? ถูกครับ แค่หลุดจากเกมส์ก็เข้าใหม่ได้ ไม่ยากอะไร แต่ว่าส่วนมากมันมักจะหลุดตอนวินาทีสำคัญเนี่ยสิ แหม!มันช่างเลือกเวลาหลุดได้ยอดเยี่ยมกระเทียมเจียวจริงๆพับผ่าสิ! เช่น... ตีบอสจะตายอยู่แล้ว>>คุณถูกตัดออกจากเซิร์ฟเวอร์ พอกลับมานอกจากจะโดนแย่งบอสไปแล้ว exp ยังลดอีกต่างหาก เพราะโดนบอสตบตาย, ตีมอนฯตาย เฮ! ของแรร์ตก >> คุณถูกตัดออกจากเซิร์ฟเวอร์ กลับมาของมันคงอยู่ให้คุณเก็บต่อหรอกเนอะ..., หรือบางเกมส์อาจต้องลงดันเจี้ยนส่วนตัว ที่ระยะทางไกลราวกรุงเทพฯ-สุไหงโกลก แล้วมันดันหลุดตอนกำลังจะจบแล้วเนี่ยสิ HURT!!!
เกมส์ออนไลน์
เกมส์ออนไลน์
 
- บริษัทเกมส์ ประกาศยกเลิกให้บริการ
ไม่ว่าจะเจอเรื่องเซ็งมากน้อยแค่ไหนในเกมส์ออนไลน์ ก็เชื่อว่าคงไม่เท่าข้อสุดท้ายนี้เป็นแน่ ความรู้สึกมันคงเหมือนกับโลกที่สร้างมาอย่างลำบากหลายปี แตกสลายหายไปในเป็นฝุ่นในพริบตา แต่ก็ต้องยอมรับ เพราะก่อนเล่นเกมส์ออนไลน์ทุกครั้ง คุณจะต้องอ่านและทำตามข้อตกลงของผู้ให้บริการก่อนเสมอถึงจะสมัครเล่นได้ (เชื่อว่าคงไม่ได้อ่านกันเท่าไหร่) ไอ้คนเล่นเกมส์ตาดำๆอย่างเราๆ ก็ไม่อาจล่วงรู้อนาคตได้ว่า ไอ้ผู้ให้บริการรายเนี้ย มันจะทะเลาะกับเจ้าของเกมส์รายนู้น จนปิดให้บริการเกมส์ตอนไหน ถ้าซวยๆหน่อยก็อาจจะโดนปิดตั้งแต่เริ่มเปิดให้บริการเลยก็มี แต่ยังไม่ Hurt เท่ากับพวกเกมส์ที่เปิดให้เล่นมาหลายปีแล้วปิดแบบช็อคโลก
เกมส์ออนไลน์
การต่อสู้มันจบแล้ว สินะ...