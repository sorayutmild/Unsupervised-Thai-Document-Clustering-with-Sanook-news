     ปีที่ผ่านมาไม่มีใครไม่รู้จักเธอ
     เธอผู้สร้างความฮือฮา บน "ความเซ็กซี่ร้อนเเรง" ได้เสมอ
     เอมมี่ อมลวรรณ ศิริกิตติรัตน์ หรือ เอมมี่ แม็กซิม สาวทรงสบึม ผู้ฮึ่มหัวใจ ฮาร์เวิร์ด หวัง
 

     หากจะบรรยายความเซ็กซี่ของเธอ คงไม่พอหน้ากระดาษ หันมาคุยเรื่องรถยนต์ดีกว่าครับ...
     "สำหรับเอมมี่ รถยนต์ถือเป็นส่วนประกอบสำคัญในชีวิตเราเหมือนกัน ตอนนี้ใช้ เบนซ์ อี คูเป้ (Mercedes-Benz E Class Coupe) ค่ะ เลือกใช้คันนี้เพราะเป็นรถยนต์ทั้งหรูหรา สวยงาม เเละยังเเข็งเเรง เราอยากได้รถที่มีความเเข็งเเรง มีระบบรักษาความปลอดภัยที่ดี เเละสามารถรักษาชีวิตเราได้อย่างเต็มที่" เธอบอก เเละว่าเเม้จะชอบความเร็ว เเต่ความปลอดภัยคือสิ่งที่คำนึงถึงเป็นอันดับเเรกเสมอ
 

Mercedes-Benz E-Class Coupe
 
     "เราขับรถเเบบคำนึงถึงความปลอดภัยมาก เราคิดเสมอว่า อุบัติเหตุเกิดขึ้นได้ 2 ทาง คือ ถ้าเราไม่ไปชนเขา ก็เป็นเขาที่มาชนเรา เพราะฉะนั้น เอมมี่จะถือหลักในการขับรถว่า ต้องใช้ชีวิตบนถนนด้วยความไม่ประมาท"
 

Lamborghini Aventador
 
     ท้ายนี้ถามถึงรถในฝัน เอมมี่ตอบทันควัน
     "ลัมโบร์กีนีค่ะ เป็นรถยนต์ที่เต็มไปด้วยความเร็วเเละความท้าทาย เป็นสิ่งที่เอมมี่ชอบ เเม้จริงๆ เเล้วเอมมี่จะไม่เหมาะกับมัน เพราะเป็นรถที่ผู้ชายใช้กัน เเต่เชื่อว่าความฝันของใครหลายๆ คน ก็ต้องอยากได้ อยากครอบครองรถหรูๆ กันทั้งนั้นเเหละ จริงไหมค่ะ" สาวฮอตทิ้งท้าย
 
 