หลายครั้งที่ใช้งานมือถืออยู่ดี ๆ ก็มีอาการค้าง กดอะไรไม่ได้เลย และจะปิดเครื่องเพื่อเปิดใหม่ก็ไม่ได้ วันนี้เรามีวิธีการแก้ปัญหานี้มาฝากกันครับ ขอยกตัวอย่างมือถือ Android ของ Samsung แล้วกันเพราะผมใช้อยู่ ^^

วิธีแก้ปัญหาสำหรับมือถือที่ถอดแบตเตอรี่ได้


หากปัญหาเครื่อง Android ค้างจนไม่สามารถทำอะไรได้ ทางเลือกสุดท้ายที่ขอแนะนำคือ การเปิดฝากหลัง แล้วถอดก้อนแบตเตอรี่ออกมาจากตัวเครื่อง แล้วใส่ก้อนแบตเตอรี่เข้าไปใหม่ เพื่อทำการเปิดเครื่องเพื่อใช้งาน (อันนี้ใคร ๆ ก็รู้) แต่สาระสำคัญของทิปนี้อยู่ในหัวข้อการแก้ปัญหาถ้ดไปครับ
วิธีแก้ปัญหาสำหรับมือถือที่ถอดแบตเตอรี่ไม่ได้
หากปัญหานี้เกิดขึ้นกับมือถือ Android ที่ถอดแบตเตอรี่เองไม่ได้ เครื่องค้าง กดที่หน้าจอก็ไม่ได้, กดปุ่มปิดเครื่องค้างไว้ก็ไม่ทำงาน งานเข้าแล้ว !!! จะปิดเครื่องอย่างไร เพื่อเปิดเครื่องใหม่
1. ในขณะที่หน้าจอยังติดอยู่ ให้เราทำการกดปุ่ม “Volume Down+Home+Power” พร้อมกันค้างไว้จนเครื่องสั่น ซึ่งวิธีนี้เราเรียกว่าการเข้า “Download Mode” ปกติจะเอาไว้แฟลชรอมหรือรูทเครื่องนั่นเอง
2. หลังจากเครื่องสั่นแล้ว บนหน้าจอจะขึ้นแจ้งว่าต้องการเข้า “Download Mode” หรือไม่ คำตอบคือ ไม่ ให้เรากดปุ่ม Volume Down (ปุ่มลดเสียง) เพื่อยกเลิกแล้วมือถือของเราก็จะทำการรีสตาร์ทเครื่องอัตโนมัติ

เพียงเท่านี้มือถือที่หน้าจอค้างจนทำอะไรไม่ได้ ก็สามารถรีสตาร์ทเครื่องใหม่ได้แล้วครับ
ปัจจุบันมือถือ Android บางรุ่นที่ถอดแบตเตอรี่เองไม่ได้ จะมีรูสำหรับรีเซ็ตเครื่องมาให้ด้วย แต่ถ้าไม่มี ก็ลองหาดูว่ารุ่นมือถือที่เราใช้นั้นเข้า “Download Mode” ด้วยการกดปุ่มใดบ้าง หรือถ้าเพื่อน ๆ ท่านใดมีปัญหาและอยากพูดคุยกับทีมงาน สามารถเข้าไปทักทายได้ที่แฟนเพจ www.facebook.com/iPhoneDroid.net ครับ
สนับสนุนเนื้อหา:  iphone-droid.net
