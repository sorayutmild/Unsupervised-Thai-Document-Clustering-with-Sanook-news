PlayStation 2
เครื่องเกมส์คอนโซลเครื่องไหนที่มียอดขายสูงที่สุดในบรรดาเครื่องคอนโซลทั้งหมด ? คำถามที่เชื่อว่าคนเล่นเกมส์คอนโซลทุกคนคงตอบได้ มันก็คือเครื่อง PlayStation 2 หรือ PS2 นั่นเอง เครื่อง PS2 เป็นเครื่องเกมส์คอนโซลรุ่นที่ 6 นับตั้งแต่มีการผลิตเครื่องเกมส์คอนโซลสำหรับเล่นกับทีวีที่บ้านเป้นต้นมา ซึ่งเป็นเครื่องเกมส์ในยุคเดียวกันกับเครื่อง Dreamcast, Nintendo Game Cube, และ Xbox แต่เนื่องจากซอฟท์แวร์เกมส์ที่ป้อนให้กับเครื่อง PS2 อย่างมากมาย จึงทำให้ PS2 กลายเป็นเครื่องเกมส์คอนโซลตัวเลือกแรกสุดในยุคนั้นชนิดไร้คู่แข่ง เพราะจำนวนเกมส์และยอดขายเครื่องแตกต่างกันมาก แม้ว่าจะหมดยุค PS2 และเข้าสู่ PS3 แล้ว แต่ก็ยังมีคนซื้อ PS2 มาเล่นอยู่อย่างต่อเนื่อง เพราะมีเกมส์รองรับมากมายเล่นเท่าไหร่ก็ไม่หมด จนขายได้มากกว่า 150 ล้านเครื่องไปแล้ว
PlayStation 2
แต่ถึงจะมีเกมส์เยอะแค่ไหน แต่งานเลี้ยงย่อมมีวันเลิกรา สุดท้ายเครื่อง PS2 ก็ต้องลาจากไปจากวงการเกมส์คอนโซลจนได้ในปี 2013 นี้ โดยเริ่มจากที่ทางโซนี่ได้ประกาศยกเลิกการผลิตเครื่องเกมส์ PS2 ที่ญี่ปุ่นก่อน จากนั้นประกาศเลิกผลิตที่อเมริกา ยุโรป และทั่วโลกต่อไป ทั้งนี้ก็เพราะเกมส์คอนโซลกำลังใกล้เข้าสู่ยุคใหม่อย่าง PS4 และ XB1 แล้ว จึงไม่มีความจำเป็นที่จะผลิตเครื่องรุ่นเก่าต่อไป อีกทั้งซอฟท์แวร์เกมส์ที่ทำป้อนลงให้ PS2 ก็น้อยมากแทบไม่มีเกมส์อะไรทำลงแล้ว ทางโซนี่ก็เลยจะยกเลิกการพัฒนาเกมส์ลง PS2 ไปด้วยกันเลยในปี 2013 นี้ ผลงานเกมส์สุดท้ายของ PS2 ก็คือ FIFA 14 เกมส์ฟุตบอลชื่อดังของ EA ที่จะออกมาให้เล่นกันเดือนตุลาคม ส่วนเกมส์ของ PS2 ที่ออกมาขายไปก่อนหน้านี้ก็คือ Final Fantasy XI: Seekers of Adoulin ที่ขายแค่ในญี่ปุ่นไปเมื่อเดือนมีนาคม 2013 ที่ผ่านมา
สำหรับใครที่ไม่มี PS3 หรือ PC จะหยิบ PS2 มาเล่น FIFA 14 แทนในปีนี้ก็ได้นะ ถือซะว่าเป็นการส่งท้ายให้กับปู่ PS2 ก่อนจะสิ้นอายุขัย
FIFA 14 เป็นเกมส์ที่ทำลง PlayStation ถึง 3 รุ่น สุดยอดจริงๆ
เกมส์ FIFA14เกมส์ FIFA14เกมส์ FIFA14
แปลกแต่จริง FIFA 14 เลือกทำลง PS2 ที่ใกล้ตายแล้ว แต่กลับไม่ลง Wii U (Wii แรกทำลงนะ)
 