"ซาร่า" นุศรา ต้อมคำ มือเซตเตอร์หน้าหวานของทีมชาติไทย รั้งเบอร์ 1 หลังจากจบการแข่งขัน "วอลเลย์บอลหญิง เวิลด์ กรังด์ปรีซ์ 2015"  รอบแบ่งกลุ่ม โดยผลงานตลอด 9 นัด ใน 3 สัปดาห์ที่ผ่านมา "จอมเซตขวัญใจหนุ่มๆ" เซตให้เพื่อนตบทำคะแนนได้ถึง 292 ครั้ง คิดเป็นคะแนนเฉลี่ยอยู่ที่ 9.13 มากกว่าอันดับ 2 อย่าง "ดาเนียลล่า ลินส์" จากบราซิล ที่ทำไป 262 ครั้ง ค่าเฉลี่ยอยู่ที่  9.02 คะแนน และอันดับที่ 3 ได้แก่ "โคโตะ ซิซูรุ" จากญี่ปุ่น ที่เซตให้เพื่อนทำคะแนนได้ 278 ครั้ง ค่าเฉลี่ยอยู่ที่ 8.69 คะแนน
ส่วน "น้องอร" อรอุมา สิทธิรักษ์ จอมตบหนักของทีมชาติไทย จากจังหวัดสุราษฎร์ธานี  ติดอยู่ในอันดับที่ 5 ในตำแหน่งผู้เล่นที่ทำคะแนนสูงสุด ด้วยการทำไปทั้งสิ้น 136 คะแนน  (ตบ 124 ,บล็อก 5 และ เสิร์ฟ 7 )ส่วนอันดับ 1 ในตำแหน่งนี้ ตกเป็นของสาวจากตุรกี "โปเลน อูซลูเปห์ลิวาน" ที่ทำคะแนนไปได้ทั้งหมด 159 คะแนน (ตบ 142 ,บล็อก 10 และ เสิร์ฟ 7 )ขณะที่อันดับ 2 เป็นของ "จู ถิน" สาวร่างโย่งจากแดนมังกร ที่ทำไป 157 คะแนน (ตบ 132 ,บล็อก 17 และ เสิร์ฟ 8 )
นอกจากนี้ ในตำแหน่งตัวรับลูกตบ "กัปตันกิ๊ฟ" วิลาวัณย์ อภิญญาพงศ์  ติดอยู่ในอันดับที่ 6
ด้วยการรับลูกตบไปทั้งสิ้น 64 ครั้ง มากกว่า ปิยะนุช แป้นน้อย อันดับที่ 8 ที่ทำได้ 63 ครั้ง  
ทั้งนี้การแข่งขัน วอลเลย์หญิงบอลเวิลด์ กรังด์ปรีซ์ 2015  รอบสุดท้าย จะมีขึ้นในวันที่  22-26 กรกฎาคม ที่ประเทศสหรัฐอเมริกา   มี 6 ทีมที่ผ่านเข้ารอบได้แก่ สหรัฐอเมริกา(เจ้าภาพ), บราซิล, จีน, อิตาลี, รัสเซีย และ ญี่ปุ่น
*ส่วนทีมชาติไทย จบด้วยอันดับที่ 9 ของการแข่งขัน และยังคงได้สิทธิ์เล่นในระดับ ดิวิชั่น 1 ต่อไปในปี 2016 

 
ประมวลภาพทีมสาวไทย ในศึก เวิลด์ กรังด์ปรีซ์ 2015 ชมอบบจุใจ คลิกเลย
เครดิตภาพจาก : worldgrandprix.2015.fivb.com