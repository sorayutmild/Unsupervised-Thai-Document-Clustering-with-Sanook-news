หลบไปโกอินเตอร์ซะนาน พอกลับถึงไทยปุ๊ปก็มีประเด็นดราม่าเกี่ยวกับความสวยความงามให้เคลียร์ทันที สำหรับคุณนายป้ายแดง "ชมพู่ อารยา" หลังถูกชาวเน็ตตาดี๊...ดี ตั้งกระทู้จับผิดด้วยการซูมร่องจมูกจนเห็นรอยบางๆ ซึ่งหลายคนก็มโนว่าเป็นร่องรอยของแผลจากการผ่าตัดปีกจมูก!!!
ซึ่งงานนี้นอกจากสาวชมพู่จะออกมาเคลียร์สวยๆ แบบไม่สะท้านเสียงเม้าท์กลางงาน "เจนี้ ต้อง...ดีน่า" ว่าไม่เค้ย...ไม่เคย หลบไปพึ่งมีดหมอเซาะปีกจมูกอย่างที่ถูกจับผิดแล้วนั้น เจ้าตัวก็ยังแอบทิ้งท้ายเบาๆ แต่แซ่บซี๊ดด้วยว่า ถ้าเขามองว่าเราทำแต่เขาคิดว่าเราสวยมันก็โอเคแล้ว...
ล่าสุดมีชาวเน็ตตั้งกระทู้จับผิดเหมือนว่าเราเพิ่งจะไปตัดปีกจมูก ?"ไม่ทราบเลยค่ะ ไม่รู้เลย คือช่วงนี้ชมไม่ค่อยได้มีเวลาติดตามเรื่องพวกนี้สักเท่าไหร่ค่ะ"
จากภาพที่เขาจับผิดมันดูแบบว่ามีรอยตรงข้างจมูก ?"รอยรองพื้นอะไรหรือเปล่า ไม่รู้อ่ะ ไม่ทราบเลยจริงๆ"
จริงๆ แล้วเราได้มีโอกาสไปทำอะไรมาบ้างหรือเปล่า ?"ไม่มีเลย ล้างหน้ามาก็หน้าเดิมเลยค่ะ"
แต่เหมือนตอนนี้คนก็คิดไปแล้วว่าที่เราสวยขึ้นก็เพราะตัดปีกจมูก ?"เอาที่สบายใจเลยค่ะ (หัวเราะ)"
ช่วยยืนยันนิดนึงว่าเราไม่ได้แอบทำอะไรมาแน่นอน ?"ไม่ได้ทำอะไรค่ะ เอ่อ...ก็ปูนนี้แล้วเนอะ"
นอยด์ไหมที่โดนจับผิดอะไรแบบนี้ ?"ข้าม (หัวเราะ) คือเขาจะคิดอะไรมันก็ไม่ได้ส่งผลกับชีวิตเราอยู่แล้ว ถ้าเขามองว่าเราทำแต่เขาคิดว่าเราสวยมันก็โอเค"
มีอะไรอยากจะบอกคนที่จับผิดหรือเปล่า ?"ไม่ค่ะ ก็ให้เขาวิเคราะห์กันไปเป็นความบันเทิงของเขาไปก็ล่ะกัน"
เครดิตภาพประกอบจาก Instagram @chomismaterialgirl