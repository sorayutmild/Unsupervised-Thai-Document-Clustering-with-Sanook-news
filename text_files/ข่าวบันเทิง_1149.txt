หลังโดนผู้จัดการออแกไนซ์ชื่อดังออกมาแฉผ่านเฟซบุ๊คถึงพฤติกรรมการทำงานแบบขูดเลือดขูดเนื้อของนักแสดงสาว "พลอย-เฌอมาลย์ บุญยศักดิ์" กับ "ผู้จัดการส่วนตัว" พร้อมตั้งฉายาให้อีกว่า "ดาราชั้นเลว" จนกลายเป็นทอล์คออฟเดอะทาวน์ในโลกโซเชียลอยู่พักใหญ่ ซึ่งข้อความที่ฝ่ายออแกไนซ์จอมแฉโพสต์นั้นมีเนื้อหาโดยประมาณว่า... ดาราสาวและผู้จัดการส่วนตัวเรียกเงินค่าตัวด้วยเรตที่สูงเกินไปอีกทั้งยังไม่มีความเป็นมืออาชีพในการทำงาน
จนล่าสุดฝ่ายของสาวพลอยก็ขอออกมาเคลียร์ผ่านสื่อในงาน "สยามพารากอน อินเตอร์เนชั่นแนล กูตูร์ แฟชั่นวีค 2012" ว่าเธอกับผู้จัดการนั้นไม่ได้โก่งค่าตัวหรือคิดเรตสูงเกินจริงเลยแม้แต่น้อย พร้อมฝากบอกไปถึงออแกไนซ์จอมแฉด้วยว่า อย่าได้เจอะได้เจอกันอีกเลย!!
"เรื่องนี้พลอยบอกตรงๆ ว่าพลอยเห็นนานแล้วแต่ไม่ว่างจะเล่นด้วย ถ้าเค้าอยากจะเล่นอะไรไร้สาระแบบนี้ก็เชิญเค้าไปเล่นกับเด็กๆ นู่นพลอยไม่อยากไปแลกหมัดกับใคร เสียเวลา แต่ ณ ตอนนี้เรื่องมันถึงหูสื่อแล้ว พลอยต้องขออธิบายให้เข้าใจพร้อมกันเลยว่า ..พลอยหงุดหงิดมาก เพราะข้อความที่เค้าโพสต์มันคือกะจะเหยียบเราให้จมดินเลยอะคะ"
ที่ฝ่ายนั้นออกมาแฉเราเรื่องชุดกับเรื่องเช็ค สรุปแล้ววันนั้นเกิดเหตุการณ์อะไรขึ้น ?
"สำหรับพลอยปกติมากค่ะ ไม่มีอะไรเลยทั้งเรื่องเช็คแล้วก็เรื่องชุด คือชุดเค้าเป็นคนให้พลอยเลือกเองพลอยก็เลือกตามปกติ ไม่มีปัญหาอะไร แต่เรื่องเช็คคือเราตกลงไป 150,000 ก็ต้องเป็น 150,000 ถูกมั้ยค่ะ แต่สรุปแล้ววันนั้นเค้าจ่ายเช็คพลอยมาแค่ 145,500 บาท เค้าหักภาษีไปโดยไม่บอก เงินมันหายไปขนาดนี้พลอยยังไม่คิดเอาเรื่องเลยเพราะพลอยไม่อยากให้เรื่องเล็กกลายเป็นเรื่องใหญ่ แต่จู่ๆ เค้าไปโพสต์ข้อความด่าพลอยลงอินเตอร์เน็ตขนาดนั้นเค้าทำเพื่ออะไรค่ะ พลอยอยากรู้ และวิธีที่คุณทำมันสกปรกมากพลอยขอบอกตรงนี้เลย"
ตั้งแต่เกิดเหตุการณ์นี้เราได้มีโอกาสโทรไปเคลียร์กับฝ่ายนั้นบ้างรึเปล่า ?
"ไม่ติดต่อไม่จำเป็นค่ะ เพราะมันไร้สาระ เค้าจ่ายตังก์พลอยไม่ครบพลอยยังไม่ว่าเค้าเลย แล้วเค้ายังมาประจารพลอยอีก เอาเป็นว่าขอบอก Goodbye ไปเลยตรงนี้ละกันจะไม่จ้างพลอยอีกก็ไม่เป็นไร เพราะพลอยรู้ตัวเองว่าทำอะไรอยู่"