รายงานข่าวล่าสุด ในงานแถลงข่าวของ Apple  ทางบริษัทได้ให้โฟกัสไปที่แก็ดเจ็ต ซึ่งตกเป็นข่าวลือมากมายตลอดมา  นั่นก็คือ iPad 2 พร้อมทั้งเปิดเผยถึงกำหนดการวางตลาด ซึ่งจะเป็นวันที่ 11  มีนาคม ศกนี้ (ทั่วโลกจะเป็น 25 มีนาคม) โดยสนนราคาอยู่ที่ 499 เหรียญฯ  สำหรับรุ่น Wi-Fi อย่างเดียว และมีสตอเรจ 16GB ส่วนรุ่น Wi-Fi+3G จะมีราคา  829 เหรียญฯ สตอเรจ 64GB


นอกจากนี้ iPad 2 ยังมาพร้อมกับโพรเซสเซอร์"ดูอัลคอร์" Apple  A5 ทำงานที่ความเร็ว 1GHz โดยออกแบบให้มีสมรรถนะการทำงานสูง  จะเรียกได้ว่าเป็น SoC (System on Chip) ที่ใช้พลังงานต่ำก็ว่าได้  กล้องด้านหลังสามารถบันทึกวิดีโอที่ 720p (30 เฟรมต่อวินาที) และซูมได้ 5  เท่า ส่วนกล้องด้านหน้าสามารถบันทึกวิดีโอ VGA ที่ 30  เฟรมต่อวินาที สำหรับหน้าจอแสดงผล LED 9.7 นิ้ว (1024x768) เหมือนรุ่นแรก  พอร์ต HDMI สามารถเล่นวิดีโอ Full HD 1080p ได้ (ซื้ออุปกรณ์เชื่อมต่อ  Apple Digital AV adapter อีก 39 เหรียญฯ) น่าเสียดายที่ iPad 2  ไม่ได้มาพร้อมกับพอร์ต Thunderbolt อย่างที่เป็นข่าวลือออกมา

มาดูที่ดีไซน์ภายนอกกันบ้าง iPad 2 จะบางกว่ารุ่นแรกประมาณ 33%  โดยมีความบางแค่ 8.8 มม. (รุ่นแรกบาง 13.4 มม.) และมีน้ำหนักเบาแค่ 600  กรัมเท่านั้น ในส่วนของซอฟต์แวร์ Apple ได้เปิดตัว iOS 4.3  ซึ่งมีการพัฒนาประสิทธิภาพการทำงานของ Safari รวมถึงแอพฯ FaceTime, Photo  Booth, iMovie และ GarageBand  โดยส่วนใหญ่ก็จะมีการสนับสนุนการใช้กล้องที่มาพร้อมกับ iPad 2  กล่าวสรุปโดยรวม นอกจากดีไซน์ทีบางเบา และมีให้เลือก 2 สีคือ ขาว และดำ  กล้องสองตัวหน้าหลัง โพรเซสเซอร์ดูอัลคอร์  มันยังสามารถใช้งานต่อเนื่องได้นานถึง 10 ชั่วโมงอีกด้วย
ดูเหมือนข่าวลือที่ออกมาก่อนหน้านี้จะผิดไปจากของจริงหลายข้อทีเดียว แต่งานนี้ สตีฟ จอบส์ ไม่ทำให้สาวกผิดหวังด้วยการออกมาเปิดตัว iPad 2  ตามที่มีการคาดการณ์กันไว้





เพิ่มเติมในส่วนของสเปก
-CPU แบบ Dual-Core Apple A5 ซึ่ง Steve Jobs บอกว่าเร็วขึ้นกว่าเดิม 2 เท่า และประมวลผลกราฟิกได้เร็วขึ้น 9 เท่า-บางขึ้น 33% และเบาขึ้น 15% เมื่อเทียบกับ iPad ตัวแรก และขนาดหน้าจอยังมีขนาดเท่าเดิมคือ 9.7"-บางกว่า iPhone 4 เพราะบางแค่ 8.8mm-น้ำหนักน้อยกว่าเดิม (หนักประมาณ 600 กรัม ส่วน iPad ตัวแรกหนัก 680 กรัม)-แบตเตอรี่สามารถใช้งานได้เท่าเดิม 10 ชั่วโมง-มีกล้องด้านหน้าขนาด VGA สำหรับใช้งาน FaceTime และกล้องด้านหลังสำหรับถ่ายวีดีโอ 720p HD-มี 2 สี ดำและขาว ซึ่งสีขาวก็จะเริ่มขายตั้งแต่วันแรกที่วางจำหน่ายเลย-ใช้ 3G ได้ทั้งเครือข่าย GSM และ CDMA-มี Gyroscope-มี HDMI (สายเคเบิ้ลแยกขาย 39 ดอลลาร์)-มี case สำหรับ iPad 2 ขายด้วย ชื่อว่า Smart Cover มี 2 แบบ แบบโพลียูริเทนราคา 39 ดอลลาร์ และแบบหนังราคา 69 ดอลลาร์
ข้อมูลจาก: Apple