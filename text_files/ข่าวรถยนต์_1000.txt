     การรอคอยสิ้นสุดเสียทีเมื่อ บริษัท นิสสัน มอเตอร์ (ประเทศไทย) จำกัด ประกาศเปิดตัว 'Nissan Juke' ซึ่งถือเป็นรถสปอร์ตครอสโอเวอร์คันแรก ที่เข้ามาจำหน่ายในประเทศไทยอย่างเป็นทางการ

     การออกแบบของ 'Nissan Juke' ฉีกกฏไปจากเดิมอย่างสิ้นเชิง เพื่อเอาใจผู้ต้องการความแปลกใหม่ไม่ซ้ำใครอย่างแท้จริง ภายใต้แนวคิด 'Born To Excite' ด้วยไฟหน้าและไฟท้ายทรงบูมเมอแรง ผสานสไตล์คูเป้ ให้อารมณ์สปอร์ตเต็มเปี่ยม ด้วยเส้นด้านข้างแบบ High waistline พร้อมล้ออัลลอยขนาด 17 นิ้ว เสริ่มสมรรถนะการทรงตัวอย่างเต็มที่ นอกจากนั้น Nissan Juke ยังได้รับคะแนนสูงสุด ด้านความโดนเด่นและมีสไตล์ในกลุ่มรถยนต์ประเทภทคอมแพคอีกด้วย
     จุดเด่นของ Nissan Juke นอกเหนือจากเรื่องดีไซน์แล้ว ยังมีระบบควบคุมการทำงานอัจฉริยะ I-Con (Integrated-Control System) ที่มีโหมดควบคุมอุณหภูมิห้องโดยสาร (Climate Mode) และโหมดควบคุมการขับขี่ (Drive Mode) ที่เลือกปรับได้กว่า 3 รูปแบบ ทั้ง 'Normal Mode' สำหรับการใช้งานตามปกติ, 'Sport Mode' เน้นขับสนุก เร่งแซงได้รวดเร็วยิ่งขึ้น และ 'Eco Mode' ที่เน้นการขับขี่เพื่อการประหยัดเชื้อเพลิงสูงสุด

     ด้านระบบความบันเทิงนั้น Nissan Juke มาพร้อมกับระบบ I-Connect ที่มาสามารถเชื่อมต่ออินเตอร์เน็ตและความบันเทิง ผ่านหน้าจอสัมผัสแบบพกพาขนาด 7 นิ้ว ที่สามารถถอดออกได้จากคอนโซลเพื่อความหลากหลายในการใช้งาน สามารถเชื่อมต่อ Wi-Fi ผ่านสมาร์ทโฟนทั้งระบบ Android และ iOS สามารถเสียบด้วย Micro SD Card หรือ USB หรือเชื่อมต่อระบบปฏิบัติการ iOS และแอนดรอยด์ เพื่อการชมและแชร์ไฟล์ภาพ เพลง วีดีโอได้อย่างไร้ขีดจำกัด สามารถฟังเพลงหรือโทรเข้า-ออกผ่านการเชื่อมต่อแบบ Bluetooth สั่งการผ่านระบบสั่งการเมนูหลักด้วยเสียง Voice Recognition พร้อมปุ่มควบคุมเครื่องเสียงที่พวงมาลัย
     ส่วนเครื่องยนต์ของ Nissan Juke เป็นเครื่องยนต์ขนาด 1.6 ลิตร 4 สูบ 16 วาล์ว พร้อมระบบ Dual Injector System ผสานระบบวาล์วแปรผันคู่ Twin C-VTC ให้กำลังสูงสุด 116 แรงม้าที่ 5,600 รอบต่อนาที และแรงบิดสูงสุดที่ 154 นิวตันเมตรที่ 4,000 รอบต่อนาที ส่งกำลังอย่างต่อเนื่องผ่านเกียร์อัตโนมัติ XTRONIC CVT ซึ่งให้การประหยัดน้ำมันที่ดีเยี่ยม มั่นใจในการเกาะถนนด้วยระบบกันสะเทือนหน้าแบบอิสระแม็คเฟอร์สันสตรัทพร้อมเหล็กกันโคลง และระบบกันสะเทือนหลังแบบทอร์ชั่นบีมพร้อมเหล็กกันโคลง

     นอกจากนั้น 'นิสสัน จู๊ค' ยังได้เปิดตัวพรีเซ็นเตอร์ขวัญใจวัยมันส์ 'พีช พชร จิราธิวัฒน์' ผ่านช่องทางการตลาดครอบคลุมสื่อมัลติมีเดียเอ็นเตอร์เทนเมนท์ทุกรูปแบบ อย่างบทเพลงจากศิลปินชื่อดัง 'Getsunova' , หนังสั้นจากผู้กำกับผีมือเยี่ยม 'ปวีณ ภูริจิตปัญญา', สติ๊กเกอร์ LINE และภาพยนตร์โฆษณา
     สีมีให้เลือกทั้งหมด 6 สีด้วยกัน ได้แก่ สีแดงเบิร์นนิ่งเรด, สีน้ำเงินแฟซิฟิคบลู, สีดำแบล็คโซลิด, สีขาวไวท์โซลิด, สีเทาทไวไลท์เกรย์ และสีเงินบริลเลียนท์ซิลเวอร์
     ทั้งนี้ นิสสันมั่นใจว่า 'Juke' จะมียอดจำหน่ายสูงกว่า 10,000 คันภายในปีแรก
 
ราคาจำหน่าย Nissan Juke 2014:
- รุ่น 1.6E ราคา 819,000 บาท
- รุ่น 1.6V ราคา 858,000 บาท
 
 
 
 