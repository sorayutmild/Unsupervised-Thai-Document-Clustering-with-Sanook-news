ดวงผู้ที่เกิดปีมะแม (แพะ) ในปี 2562
ความรักและความสัมพันธ์
ด้วยอิทธิพลจากปีกุนส่งผลในทางเกื้อหนุนแก่ดวงของผู้ที่เกิดปีมะแม อันจะช่วยประคับประคองความสัมพันธ์ระหว่างคู่รักให้มีความรู้สึกดีๆ ต่อกัน แต่สำหรับบางคนที่เจ็บปวดจากความรักในช่วงที่ผ่านมาก็จะได้หลุดพ้นจากความทุกข์นั้น และเริ่มต้นกับความรักครั้งใหม่ที่เข้ามา คุณจะได้พบกับความสุขสงบสำหรับความรักครั้งนี้ ปีนี้เป็นปีแห่งนิมิตหมายอันดีสำหรับผู้ที่ต้องการจะมีลูก คุณจะได้พึ่งพาคนที่มีอิทธิพลและปกป้องคุณได้ โดยเขาจะเป็นคนกลางที่คอยติดต่อประสานงานใดๆ ให้คุณได้รับความพึงพอใจและมีชีวิตที่ง่ายขึ้นกว่าเดิม คนบางคนที่ขึ้นชื่อว่าเป็นเพื่อนคุณอาจจะอิจฉาริษยาคุณ ดังนั้นปีนี้อะไรที่ทำแล้วเด่นเกินไปก็เพลาๆ ลงหน่อย ปล่อยตัวให้สบายๆ ไปตามธรรมชาติ ไม่ต้องถือโทษโกรธใครจะดีกว่า
การงานและการเงิน
ปี 2562 นี้ เรียกได้ว่าเป็นปีทองด้านการงานการเงินของคุณเลยทีเดียว สังคมแวดล้อมจะเปิดโอกาสให้ได้ทำงานในสายงานที่เกี่ยวข้องกับวิชาชีพที่คุณได้ร่ำเรียนมา แม้ว่าช่วงแรกคุณจะไม่ได้รับค่าตอบแทนใดๆ เลยก็ตาม แต่ประสบการณ์ที่คุณได้รับจะเป็นประโยชน์ต่อการพัฒนาทักษะความสามารถของคุณ และได้ติดต่อประสานงานกับคนใหญ่คนโตที่มีส่วนช่วยให้ฐานะทางการเงินคุณดีขึ้น แต่จงสังเกตการณ์อย่างระมัดระวังก่อนที่จะร่วมโปรเจ็กต์ กิจกรรม หรือร่วมทีมกับใครก็ตาม คุณจะต้องสามารถปรับตัวให้เข้ากับเขาให้ได้ ไม่ว่าจะเกิดปัญหาหรือข้อสงสัยใดๆ  เร็วๆ นี้คุณจะมีคนที่คอยปกป้องและช่วยเหลือให้เจริญก้าวหน้าไปอีกขั้น
สุขภาพ
ความเจ็บป่วยสำหรับชาวปีมะแมถือว่าน้อยมากและนานๆ ถึงจะเจ็บป่วยสักครั้งหนึ่ง ส่วนใหญ่อาการที่พบจะเป็นอาการที่เกิดจากระบบทางเดินอาหารและระบบทางเดินหายใจ ชาวปีมะแมอาจมีเกณฑ์กังวลหรือฟุ้งซ่านเมื่อใดก็ตามที่รู้สึกเบื่อ ซึ่งทัศนคติแบบนี้ทำให้พลังชีวิตของคุณลดน้อยถอยลงไป ดังนั้นคุณจึงควรนอนพักผ่อนให้มากกว่าผู้ที่เกิดปีอื่นๆ   จงมีความเชื่อมั่นอันแรงกล้า คุณจะมีกำลังใจดีขึ้นมากหากคุณได้สวดมนต์ทำสมาธิหรือมีสิ่งที่ยึดเหนี่ยวจิตใจ  สำหรับคุณแล้วส่วนที่เปราะบางที่สุดเห็นจะเป็นบริเวณตับอ่อน ตับ ช่องท้อง และหน้าอก
คำแนะนำ
คุณจะมีสภาวะทางจิตใจและอารมณ์ที่ดีขึ้นกว่าแต่ก่อน การปรับทัศนคติเป็นเรื่องสำคัญ ทั้งนี้ยังเป็นการหลีกเลี่ยงการหลงเดินทางผิดอีกด้วย ในปีที่สังคมค่อนข้างมีความขัดแย้ง คุณต้องระมัดระวังและรู้ว่าใครเป็นใคร คนไหนควรให้ความเคารพและควรทำตัวอย่างไร การบริหารตารางเวลาให้ดีจะช่วยให้คุณได้พักผ่อนอย่างเต็มอิ่ม การตื่นนอนไวจะช่วยให้คุณมีเวลาออกกำลังกายหรือทำกิจกรรมอย่างอื่นเพื่อให้ร่างกายแข็งแรง เช่น การออกไปเดินเล่นข้างนอกบ้าน จะช่วยเสริมสร้างให้คุณมีพลังในการดำเนินชีวิตต่อไป อาหารจำพวกถั่วและผลไม้ตระกูลเบอร์รี่มีสารอาหารที่จำเป็นในการส่งเสริมระบบประสาทและสมองของคุณให้ทำงานอย่างมีประสิทธิภาพ
 