เฟซบุ๊คเพจ “Drama-Addict” และ “ความรู้สนุกๆ แบบหมอแมว” กล่าวถึงกรณีอาการของผู้ป่วยที่แบบไหนรอได้ แบบไหนต้องให้การรักษาทันทีจนต้องส่งเข้าห้องฉุกเฉิน ซึ่งโดยส่วนใหญ่แล้วอาการที่มีประเด็นนี้เกิดขึ้น จะเป็นอาการของผู้ป่วยที่มีไข้ ไม่สบาย และอาการท้องเสีย
โดยเพจ Drama-Addict แจกแจงไว้ว่า
อาการที่ต้องไปโรงพยาบาลทันที : ซึมลง ไม่รู้สึกตัว หอบเหนื่อย ปากเขียวตัวเขียว แพ้รุนแรงหน้าบวมหายใจไม่ออก ปวดท้องรุนแรง เลือดออกทางช่องคลอด ชักเกร็ง หมดสติ หัวใจหยุดเต้น รวมไปถึงอาการท้องเสียอยากหนัก ช็อค ความดันต่ำ หรือหากมีไข้สูงมาก อ่อนเพลีย ใจสั่น หน้ามืด ปลายมือเท้าเย็น หรือแน่นหน้าอก ให้ไปโรงพยาบาลทันที
อาการที่สามารถดูอาการที่บ้านก่อนได้ : ท้องเสียเล็กน้อย ไม่มีอาการข้างเคียง ลองดื่มน้ำแร่แล้วพักอยู่ที่บ้านได้ รวมไปถึงไม่สบายมีไข้ หากมีไข้ต่ำๆ สามารถทานยาตามอาการ (หากมีอาการเจ็บคอ อย่าเพิ่งทานยาฆ่าเชื้อ) ดื่มน้ำ ทานอาหารเยอะๆ พักผ่อนเยอะๆ ในระยะ 1-2 วัน ได้ หากวันที่ 3 ยังไม่ดีขึ้น ค่อยไปโรงพยาบาล
 
ทางด้านหมอแมวกล่าวเพิ่มเติมว่า อาการเจ็บป่วยหนักๆ ที่เป็นโรคร้ายแรง อาจเกิดจากสัญญาณของอาการที่เราเห็นเพียงเล็กน้อยได้เช่นกัน ดังนั้นจึงเป็นเรื่องยากที่จะบอกได้ว่าอาการที่เห็นเป็นเพียงเจ็บป่วยเล็กน้อย หรืออาจเป็นโรคร้ายแรง ดังนั้นจึงแนะนำว่า หากไม่แน่ใจว่าเป็นอะไรกันแน่ ก็ไปโรงพยาบาลได้เลย หากเจ้าหน้าที่ให้รอก็รอไปก่อน อย่างน้อยอยู่เขตโรงพยาบาลแล้ว หากเป็นอะไรฉุกเฉินขึ้นมาจริงๆ เราได้รับการช่วยเหลืออย่างทันท่วงทีแน่นอน
____________________

 
____________________
 
ขอบคุณเนื้อหาจาก เฟซบุ๊คเพจ Drama-Addict และ ความรู้สนุกๆ แบบหมอแมว ภาพประกอบจาก istockphoto