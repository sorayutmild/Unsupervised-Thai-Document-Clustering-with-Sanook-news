ต้องบอกว่าแม้จะนานๆ โพสต์ทีแต่ก็สร้างความฮือฮาได้เสมอสำหรับ "หน่อง" ปลื้มจิตร์ ถินขาว นักวอลเลย์บอลสาวทีมชาติไทยขวัญใจมหาชน ที่ใช้เวลาว่างในช่วงปิดลีกการแข่งขันพักผ่อนร่างกายโดย นักตบลูกยางสาววัย 37 ปี ได้โพสต์ภาพกำลังเล่นน้ำลงในโลกโซเชียลก่อนเขียนแคปชั่นว่า "ไม่ต้องซูมหรอก ไม่เห็นอะไร!" อย่างไรมั่นใจได้เลยว่าแฟนๆ ส่วนใหญ่ต้องขัดคำสั่งแน่นอนขณะที่อีกภาพเป็นภาพขึ้นจากน้ำยืนหันหลัง ซึ่งเจ้าตัวก็ใส่แคปชั่นกวนๆ ว่า "อ่ะ ซูมได้ แต่ก็ไม่เห็นอะไรอยู่ดี" งานนี้ทำเอาแฟนคลับเข้าไปชมกันเป็นจำนวนมาก ซึ่งนอกจากจะเรียกรอยยิ้มจากแฟนๆ แล้ว ทุกคนยังบอกเป็นเสียงเดียวกันว่าซูมเรียบร้อยสำหรับ ปลื้มจิตร์ ถินขาว ถือเป็นกำลังหลักของทีมชาติไทยมาอย่างต่อเนื่อง ปัจจุบันสังกัดสโมสรวอลเลย์บอล เจนเนอราลี่ สุพรีม ในศึกไทยลีก ถือเป็นนักกีฬาที่มีแฟนคลับมากเป็นอันดับต้นๆ ของประเทศ ที่สำคัญเธอเป็นนักวอลเลย์บอลหญิงคนแรกของไทย ที่มียอดผู้ติดตามในอินสตาแกรมเกิน 1 ล้านคน
