วันที่ 26 พ.ย.เจ้าหน้าที่ได้ จัดแถลงข่าว พร้อมโชว์ของกลาง ในคดี พล.ต.ท.พงศ์พัฒน์ ฉายาพันธุ์ และพวก ที่ กองพันทหารราบที่2 กรมทหารราบที่1 มหาดเล็กรักษาพระองค์ ร.พัน2รอ.
พล.ต.อ.สมยศ พุ่มพันธุ์ม่วง ผู้บัญชาการตำรวจแห่งชาติ ตรวจของกลางที่ยึดจากเครือข่ายของพลตำรวจโทพงศ์พัฒน์และพวก โดยของกลางที่เปิดให้สื่อมวลชนบันทึกภาพ อาทิ โฉนดที่ดิน114ฉบับ มูลค่า 418 ล้าน ทองคำขาว 180 กิโกกรัม สร้อยทองคำ 224 เส้น กรอบพระเหลี่ยมทอง 225 กรอบ ทองคำแท่ง 24 แท่ง วัตถุโบราณจำนวนมาก ซึ่งทั้งหมดเป็นเพียงส่วนหนึ่ง ของของกลางทั้งหมด
โดยผู้บัญชาการตำรวจแห่งชาติเปิดเผยว่านอกจากของกลางเปิดให้บันทึกภาพในวันนี้ ยังมีไม้หายากชนิดแผ่นแปรรูปด้วยอีกจำนวนมาก คาดว่าจะต้องใช้รถบรรทุก ในการขนย้าย 60-80 คัน ซึ่งเชื่อว่ายังมีทรัพย์สินอีกจำนวนมากที่อาจยังซุกซ่อนอยู่ ซึ่งของกลางทั้งหมด ขณะนี้ ได้ประสานหน่วยงานที่เกี่ยวข้อง อาทิ ปปง. ปปส. และกรมศิลปากรเข้าตรวจสอบ ของกลางวัตถุโบราณหลายชิ้นเป็นของหายาก
ทั้งนี้ได้ประสานไปพลตำรวจเอกจรัมพร สุรมณี อดีตที่ปรึกษาสัญญาบัตร10 ในการนำเจ้าหน้าที่ผู้เชี่ยวชาญเข้าเก็บหลักฐานนิติวิทยาศาสตร์ เพื่อตรวจสอบว่าลายนิ้วมือตรงกับผู้ต้องหาหรือไม่
นอกจากนี้ผู้บัญชาการตำรวจแห่งชาติเปิดเผยกรณีจับผู้ต้องหาเพิ่มเติมอีกจำนวน 5คน ว่า จากการสืบสวนพบว่ามีกลุ่มบุคคลที่แอบอ้างสถาบันฯ ได้มีการทวงหนี้ หน่วงเหนี่ยวกักขัง และกรรโชกทรัพย์ เพื่อหาประโยชน์โดยมิชอบ โดยสามารถจับกุมตัวได้ทั้งหมด ซึ่งตรวจสอบแล้วพบว่ามีผู้ร่วมกระทำความผิดปรากฏรายชื่อดังนี้
1. นายณัฐพล อัครพงศ์ปรีชา2. นายสิทธิศักดิ์ อัครพงศ์ปรีชา3. นายณรงค์ อัครพงศ์ปรีชา4. นายสุทธิศักดิ์ สุทธิจิตต์5. นายชากานต์ ภาคภูมิ
ด้านพลตำรวจเอกจรัมพร เปิดเผยว่าการตรวจสอบตามหลักนิติวิทยาศาสตร์ จะมีการดำเนินการด้วยกัน 3 วิธี คือเก็บวัตถุพยาน ดีเอ็นเอ ลายนิ้วมือ และจากเอกสารทั้งหมด