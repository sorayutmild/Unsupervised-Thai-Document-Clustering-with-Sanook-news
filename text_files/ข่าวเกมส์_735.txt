
      ถ้าพูดถึงเรื่องของเกมแล้วล่ะก็  มักจะเป็นกระแสสังคมในประเทศไทยมาโดยตลอดซึ่งมักจะเป็นในเรื่องของความ รุนแรงทั้งสิ้น และมักจะไม่ค่อยถูกนำเสนอในแง่ดีซักเท่าไหร่  ในครั้งนี้ผมเลยอยากจะมาพูดถึงอีกแง่มุมนึงซึ่งก็คือประโยชน์ต่างๆ  ที่ได้จากการเล่นเกมซึ่งไม่ค่อยมีใครนำเสนอออกมาซักเท่าไหร่
      หลายคนอาจจะได้ยินประโยคที่คุ้นหูกันบ่อยๆ ประมาณว่า  "เล่นไปแล้วหาเงินเลี้ยงตัวเองได้ไหม" หรือว่า "เอาแต่เล่นเกม  มันช่วยในเรื่องหน้าที่การงานในอนาคตรึเปล่า" ประโยคพวกนี้มักจะมาควบคู่กับ  "การที่ไม่เข้าใจเกม" เลยรู้สึกว่ามันเป็นเรื่องไร้สาระ  แต่ถ้าได้ลองมาสัมผัสแล้วจะรู้ว่าเกมเหล่านี้มาให้ประโยชน์มากซึ่งรวมไปถึง การทำงานอีกด้วย  ประเด็นที่ผมจะกล่าวถึงก็คือประโยชน์ของเกมที่ส่งผลต่อการพัฒนาทักษะด้าน ต่างๆ ในการทำงาน เรามาดูกันว่าประโยชน์เหล่านี้มันจะมีอะไรกันบ้าง 
รู้จักการวางแผนและลำดับความคิด 

      จุดมุ่งหมายหลักของเกมส่วนใหญ่แน่นอนว่ามันคือการ  "การไปให้ถึงจุดสูงสุดของตัวเกม" เมื่อรู้จุดมุ่งหมายหลักแล้ว  ขั้นต่อไปก็คือการ "ทำอย่างไรให้ชนะได้"  ขั้นตอนนี้แหละคือขั้นตอนที่ทำให้ผู้เล่นได้ทำการลำดับความคิดและวางแผน เพื่อไปให้ถึงจุดสูงสุดของตัวเกม อย่างเล่นเกม MMORPG  เมื่อทำการลอคอินเข้าสู่เกมแล้ว  เหล่าเกมเมอร์จะเริ่มกระบวนการวางแผนการลำดับความคิดทันที  อย่างเช่นวันนี้เราจะต้องเก็บเลเวลให้ได้ 5 เลเวล  เราต้องทำการกำหนดสถานที่ในการเก็บเลเวลและรวมปาตี้กับคนอื่นก่อน  ตามด้วยเตรียมไอเทมในการต่อสู้กับศัตรู   จากนั้นก็ไปส่งเควสต์กี่ครั้งก็ว่ากันไป 
      และในกรณีที่มันไม่เป็นตามการวางแผนของเรา  ก็ยังมีแผนสำรองเพื่อทำให้เราดำเนินงานต่อไปได้ ในกรณีที่ไม่มีแผนสำรอง  สิ่งต่อมาที่จะเข้ามาในระบบความคิดก็คือ "การแก้ปัญหาเฉพาะหน้า"  เพื่อทำให้เราสามารถดำเนินงานต่อไปได้ 
      การวางแผนการและลำดับความคิด ถือว่าเป็นสิ่งสำคัญมากในการประกอบอาชีพ  ถ้าเรารู้จักวางแผนการและลำดับความคิด  จะทำให้เราสามารถทำงานได้รวดเร็วและมีประสิทธิภาพ   รวมถึงมีไหวพริบสามารถตัดสินใจในสถานการณ์ที่ไม่คาดคิดได้อย่างรวดเร็วและ ไม่ลนลานจากการแก้ปัญหาเฉพาะหน้า  การที่ไม่มีทักษะในด้านนี้นอกจากงานจะทำให้การทำงานล่าช้าแล้วยังส่งผลให้ เราทำงานไม่สำเร็จอีกด้วย 
เศรษฐศาสตร์

      การประกอบอาชีพนั้นแน่นอนว่ามีอยู่หลากหลายอาชีพตามความถนัดของแต่ละคน  แต่เมื่อนำทุกสายอาชีพมาคิดรวมๆ กัน มันแทบจะมีแค่อย่างเดียวก็คือเรื่องของ  "การซื้อขาย" ไม่ว่าจะเป็นในรูปแบบสินค้าหรือบริการ 
      เกม MMORPG แทบทุกเกมในปัจจุบันมักจะต้องมีระบบการซื้อขายอยู่เป็นหลัก  เพื่อทำให้ผู้เล่นได้ทำการซื้อขายแลกเปลี่ยนไอเทมกันในเกมได้  ในส่วนนี้นี่เองเป็นจุดที่ทำให้ผู้เล่นได้รู้จักการซื้อขาย  รวมไปถึงเทคนิกการเจรจาต่อรองลดแลกแจกแถม  ซึ่งนี่คือทักษะการขายของที่ผู้เล่นสามารถเรียนรู้ได้ด้วยตัวเอง  ทำให้สามารถจดจำได้มากกว่าอ่านตำราเรียนอย่างเดียวเสียอีก  ผู้เขียนมองว่าการจะทำการซื้อขายสินค้านั้นไม่ได้เป็นสิ่งที่ติดตัวมา ตั้งแต่ออกมาจากครรภ์มารดา จำเป็นต้องทำการฝึกฝน  ซึ่งเกมก็เหมือนกับเป็นแบบฝึกหัดในการพัฒนาความสามารถในด้านนี้ 
       ถ้าพูดในแง่ของเศรษฐศาสตร์แล้วจะพบว่าโลกแห่งเกมกับโลกแห่งความเป็นจริง นั้นแทบไม่ต่างกันเลย  แทบทุกคนต้องดิ้นรนเพื่อที่ให้ตัวเองรํ่ารวยมีเงินมีทองถึงแม้ว่ามันจะซื้อ ไม่ได้ทุกสิ่งก็ตาม  ผู้เล่นต้องแสวงหาช่องทางและวิธีการเพื่อที่จะทำให้ได้กำไรจากการซื้อขายให้ มากที่สุด  ไม่ว่าจะเป็นการสำรวจตลาดตามหลักเศรษฐศาสตร์ในแง่ของอุปสงค์และอุปทานว่า ช่วงนี้คนมีความต้องการสินค้าอะไรและเราควรจะขายอะไร  เช่นการขายของในช่วงที่ความต้องการสินค้ามากก็จะทำให้ขายได้ราคา  รวมไปถึงเทคนิกการกว้านซื้อและกักตุนสินค้าในช่วงที่ความต้องการตํ่า  เพื่อนำไปขายเก็งกำไรในช่วงที่มีความต้องการสูง  สิ่งนี้เป็นสิ่งที่ผู้เล่นสามารถเรียนรู้ได้ด้วยตนเองโดยไม่ต้องพึ่งตำรา เรียนแต่อย่างใด  ซึ่งมีประโยชน์มากในการทำธุรกิจค้าขายหรือว่าการทำงานในตำแหน่งการตลาด 

 อิทธิ พัทธ์ กุลพงษ์วณิชย์ เจ้าของธุรกิจสาหร่าย "เถ้าแก่น้อย"  ซึ่งได้เรียนรู้ทักษะการค้าขายจากการเล่นเกม จากการหารายได้ในเกมเดือนละ 2 -  3 แสน กลายมาเป็นเจ้าของธุรกิจพันล้าน 
ความสามัคคีและการทำงานเป็นทีม 

      "ไม่มีสิ่งใดที่ทำไม่ได้ หากว่าเราร่วมมือกัน"  นี่คือวลีเด็ดที่แทบทุกคนต้องเคยได้ยิน  จากการพัฒนาของเกมที่มีอยู่ต่อเนื่อง  ทำให้ผู้เล่นสามารถเล่นเกมด้วยกันได้พร้อมกันหลายๆ คน  สิ่งนี้ไม่ใช่เพื่อความสนุกสนานเพียงอย่างเดียว  แต่สิ่งที่เราได้เพิ่มเติมก็คือความสามัคคีโดยเฉพาะเกมที่ต้องทำการแข่งขัน กันเป็นทีม  ถ้าเราสามารถประสานกับเพื่อนร่วมงานในทีมได้ดีก็จะทำให้เราประสบความสำเร็จ ตามที่ตั้งเป้าหรือได้รับชัยชนะ  ทักษะนี้ถือว่ามีความจำเป็นในการทำงานร่วมกันคนหมู่มากไม่ว่าจะเป็นในเรื่อง ของการประสานงานต่างๆ หรือการเสนอไอเดีย  สิ่งนี้ถือว่าเป็นสิ่งที่หาวิธีฝึกได้ค่อนข้างน้อย  ถ้าไม่นับการทำงานกลุ่มในโรงเรียนหรือมหาวิทยาลัย
ความเป็นผู้นำ

     ความเป็นผู้ นำถือว่าเป็นสิ่งที่สำคัญมากไม่ว่าจะเป็นชีวิตการงานหรือครอบครัว  แต่ในบ้านเรานั้นเป็นสิ่งที่ไม่ค่อยได้ปลูกฝังให้กับเด็กๆ  และไม่ค่อยมีเวทีให้แสดงออกซักเท่าไหร่  ต้องขอบอกว่าเกมนั้นมีส่วนช่วยในการพัฒนาทักษะในด้านนี้ไม่ใช่น้อย  สืบเนื่องจากข้อที่แล้วจากการที่เล่นเกมกันเป็นทีม  มักจะต้องมีผู้เล่นอย่างน้อยหนึ่งคนในทีมที่จะต้องทำหน้าที่สั่งการผู้เล่น ในทีมดำเนินการต่างๆ  ไปในทิศทางเดียวกันเพื่อทำให้เป้าหมายสำเร็จลุล่วงไปได้ด้วยดี  ในจุดที่หลายคนมองว่าเป็นเรื่องอันแสนธรรมดาจุดนี้นี่แหละที่จะฝึกให้ผู้ เล่นรู้จักการสั่งการ, ควบคุมคน และสามารถทำความเข้าใจถึงนิสัย, ทัศนคติ,  ตัวตนของสมาชิกคนอื่นๆ  และนำมาปรับให้อยู่ในทิศทางเดียวกันเพื่อทำให้สามารถดำเนินงานได้อย่างราบ ลื่น ในชีวิตการทำงานถ้าเกิดว่าผู้นำขาดทักษะในจุดนี้  จะทำให้ไม่สามารถเข้าใจและควบคุมผู้ที่อยู่ใต้บังคับบัญชาได้  ซึ่งก็จะส่งผลให้การทำงานต่างๆ นั้นเป็นไปอย่างไม่ราบลื่น,  ไม่ได้รับการยอมรับจากผู้ใต้บังคับบัญชา  ซึ่งอาจจะถึงขั้นทำงานล้มเหลวเลยก็ได้ 

ใน ปี 2009 ทางสำนักข่าว BBC ได้รายงานว่า IBM  บริษัทคอมพิวเตอร์ระดับโลกได้เปิดรับสมัครบุคคลที่มีประสบการณ์ในการเล่นเกม  World of Warcraft  เข้าทำงานในบริษัท โดยให้เหตุผลว่า World of Warcraft  นั้นมีส่วนช่วยในการพัฒนาความสามารถในการเป็นผู้นำ
พัฒนาสมอง

      เกมนั้นถือว่ามีส่วนช่วยในการพัฒนาสมองเป็นอย่างมาก เช่นพวกแนว Puzzle  ซึ่งเกมพวกนี้จะช่วยพัฒนาทักษะทางด้านความคิด, การคิดนอกกรอบ,  การตัดสินใจที่รอบคอบ รวมไปเกมแนวแก้ปริศนาต่างๆ (HoG)  ซึ่งจะพัฒนาระบบความคิดให้มีความเป็นเหตุเป็นผลด้วย  สิ่งเหล่านี้จะเป็นประโยชน์ในการทำงานในด้านของความคิดนอกกรอบ  ซึ่งอาจจะทำให้เกิดไอเดียใหม่ๆ ในการคิดแผนงานต่างๆ  รวมไปถึงมีความรอบคอบในการตัดสินใจเพื่อลดความผิดพลาดในการทำงานได้ด้วย 
การฝึกภาษา

      ประโยชน์ที่เหล่าเกมเมอร์ส่วนใหญ่มักจะได้กันไปเต็มๆ  เลยก็คือในเรื่องของ "ภาษา" นั่นเอง  เมื่อผู้เล่นไม่สามารถเข้าใจตัวเกมอันเนื่องมาจากอุปสรรค์ทางด้านภาษา  ผู้เล่นก็จะเกิดพฤติกรรมการเรียนรู้โดยอัตโนมัติเพราะว่าต้องการที่จะเข้าใจ ตัวเกม การที่เราเรียนรู้เรื่องต่างๆ  ในสิ่งที่เราชอบหรือสนใจนั้นจะทำให้เราสามารถเข้าใจได้ง่ายและเร็วกว่าการ ที่ต้องมานั่งเปิดหนังสืออ่านแบบไม่เต็มใจ  ซึ่งในเรื่องของภาษานั้นเป็นเรื่องที่ต้องใช้ชั่วโมงบินค่อนข้างเยอะถึงใน การเรียนรู้  เรียกได้ว่าสามารถเรียนรู้ได้อย่างรวดเร็วควบคู่ไปกับความเพลิดเพลินด้วย

 ผมเชื่อว่ามีหลายคนมีทักษะภาษาญี่ปุ่นจากการเล่นเกม
      ภาษานั้นเป็นเรื่องที่หลายๆ คนรู้กันดีอยู่แล้วว่าเป็นสิ่งที่สำคัญมากๆ  ในการทำงาน  ในปัจจุบันก็ได้มีบริษัทข้ามชาติมาตั้งรกรากอยู่ในประเทศไทยกันมากมาย  การที่เรารู้ภาษานั้นสามารถทำให้เราสื่อสารกับชาวต่างชาติเพื่อเจรจาทางด้าน ธุรกิจ ขับเคลื่อนบริษัทให้พัฒนายิ่งขึ้น  หรือว่าจะติดต่อกับชาวต่างชาติเพื่อนำสินค้ามาทำการค้าขายก็ได้  ต้องขอบอกว่าในปัจจุบันถ้าไม่มีทักษะในด้านภาษาต่างประเทศ  โอกาสการรับทำงานของบริษัทต่างๆ นั้นเรียกได้ว่าน้อยมากๆ เลยทีเดียว
      สำหรับประโยชน์ของเกมนั้น  ต้องขอบอกว่ามันเป็นประโยชน์ที่แอบแฝงเล็กน้อย ไม่ได้ระบุออกมาโต้งๆ  หน้ากล่องเกมว่าเกมนี้เล่นแล้วได้อะไร  หากผู้เล่นทำการเล่นเกมเพื่อความสนุกอย่างเดียวรับรองว่ามันไม่เกิดประโยชน์ อะไรแน่นอน แต่ถ้าหากผู้เล่นลองนำทักษะต่างๆ  ที่เรียนรู้มาจากเกมมาประยุกต์ใช้ในชีวิตประจำวัน  อย่างเช่นการช่วยงานที่บ้านในกรณีที่ทำค้าขาย, การฝึกงาน  หรือว่าการทำงานกลุ่มที่โรงเรียนหรือมหาวิทยาลัยแล้วล่ะก็  เกมจะถือว่าเป็นสิ่งที่ให้ประโยชน์อย่างมากเลยทีเดียว
      และแน่นอนว่าเกมนั้นไม่ได้ให้ประโยชน์แต่เพียงอย่างเดียว  แต่มันก็ให้ผลเสียด้วยเช่นกัน แต่ผลเสียผู้เขียนคงไม่ขอพูดก็แล้วกัน  เพราะทุกวันนี้ก็มีการนำเสนอแง่ร้ายของเกมกันเกลื่อนกลาดราวกับดาวบนท้องฟ้า อยู่แล้ว  ซึ่งผลเสียนั้นล้วนมาจากการที่ผู้เล่นขาดวิจารญาณในการเสพย์ทั้งสิ้น  และบทความนี้ผู้เขียนก็ไม่ได้เขียนมาเพื่ออวยเกม  แต่หากเป็นเพียงแค่การนำเสนอมุมมองที่เป็นประโยชน์ต่อผู้เล่นจริงๆ ที่หลายๆ  คนไม่เคยนึกถึงในจุดนี้  สุดท้ายนี้ผู้เขียนไม่อยากให้ผู้ใหญ่หรือผู้ปกครองต่างๆ  มองว่าเป็นสิ่งเลวร้ายไร้สาระ (เพราะมันมีประโยชน์) แต่อยากให้มองกว้างๆ  ว่าเกมนี้มีประโยชน์ต่อบุตรหลานของเราอย่างไร  เพียงเท่านี้ก็จะทำให้เข้าใจเกี่ยวกับตัวเกมได้ง่ายขึ้นและสามารถแนะนำบุตร หลานได้ว่าเกมมีประโยชน์อย่างไรต่อตัวเขา
 
ข้อมูลอ้างอิง
http://www.bbc.co.uk/blogs/technology/2008/12/gaming_is_good_for_you.html
 
 


สนับสนุนเนื้อหา
โดย  PuruZ


