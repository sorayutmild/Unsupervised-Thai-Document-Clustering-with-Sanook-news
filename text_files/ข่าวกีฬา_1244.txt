''เจ้าขาว'' ถิรชัย ศิษย์หมอเส็ง กำปั้นชาวไทย ที่พลาดโอกาสคว้าเข็มขัดแชมป์โลก หลังเป็นฝ่ายโดนหมัด ลูคัส มาธิสเซ่ นักชกชาวอาร์เจนไตน์ แพ้น็อกไปในยกที่ 8 ของการชกชิงแชมป์โลกรุ่นเวลเตอร์เวต สมาคมมวยโลก (WBA) ที่ว่าง เมื่อช่วงเช้าวันอาทิตย์ที่ 28 มกราคม ที่ผ่านมาล่าสุด "ลา นาซิออง" สื่อดังแดนอาร์เจนติน่า ได้เผยภาพของ กำปั้นชาวไทยวัย 25 ปี ถูกนำตัวส่งโรงพยาบาลทันที หลังลงจากสังเวียน เนื่องจากทีมแพทย์มองว่าเจ้าตัวโดนหมัดเข้าอย่างจัง และไม่มีสติที่จะสามารถลุกขึ้นเองในช่วงแรก อย่างไรก็ตามอาการล่าสุดเจ้าตัวไม่มีปัญหาใดๆ หลังตรวจอย่างละเอียดซึ่ง ''เจ้าขาว'' เผยรู้สึกเสียใจมาก และต้องขอโทษแฟนชาวไทยด้วยที่ไม่สามารถคว้าแชมป์โลกกลับประเทศ ส่วนในเรื่องของการถูกน็อก เจ้าตัวเผยว่ามองหมัดของ ลูคัส มาธิสเซ่ ไม่ทันจริงๆ พอโดนก็หมดสติไปเลย พลังกำปั้นของเขาหนักจริงๆด้าน ''แชแม้'' นิวัฒน์ เหล่าสุวรรณวัฒน์ ผู้จัดการของถิรชัย เผยว่า ตนเสียดายมากๆ เพราะครบยกเรามีโอกาสชนะแน่ รูปมวยเริ่มเหนือกว่า แล้วเขาไม่มีอะไรเลยต่อยก็ไม่ถูก แต่พอถูกเราก็ไปเลย เพราะคางเราเปราะเป็นจุดอ่อนที่สำคัญบอกแล้วให้ระวังแต่ตนก็พร้อมหนุนต่อไป