10 อันดับ งานต้องห้ามสำหรับหุ่นยนต์
ต้องยอมรับว่า"หุ่น ยนต์" ได้เข้ามามีบทบาทในชีวิตประจำวันของมนุษย์อย่างหลีกเลี่ยงไม่ได้ ด้วยการทำงานที่รวดเร็ว ค่าแรงที่ถูกกว่า แถมยังไม่ปริปากบ่น จนหวั่นเกรงกันว่าสักวันหนึ่ง หุ่นยนต์อาจจะกวาดตำแหน่งงานดีๆ แทนมนุษย์ไปเสียหมด อย่างไรก็ดี บริษัท Silicon Valley ได้ร่วมมือกับมหาวิทยาลัยมินิโซตาทำการจัดอันดับ 10 อาชีพการงานที่หุ่นยนต์ไม่มีทางแย่งงานจากมนุษย์

จะมีอะไรบ้างไปหาคำตอบพร้อมๆ กับ ทีมงาน toptenthailand กันเลยครับ
10. แผนกติดต่อสอบถามข้อมูล
อันดับ ที่ 10 ได้แก่ แผนกติดต่อสอบถามข้อมูล แม้ว่าจะมีการนำสมองกลไปใช้ตามธนาคารหรือ ร้านค้าออนไลน์ แต่ว่าความแตกต่างทางด้านวัฒนธรรม ภาษา อาจสร้างความอึดอัดให้กับผู้มาติดต่อเมื่อสื่อสารกับหุ่นยนต์ อีกทั้งเมื่อเกิดสถานการณ์ฉุกเฉินขึ้นมา หุ่นยนต์ยังไม่สามารถแก้ไขปัญหาเฉพาะหน้าได้ เกิดเจอแขกสติแตก ทีมงาน totpenthailand ว่า หุ่นยนต์รังแต่จะสร้างปัญหาให้แก่แขกมากขึ้นเท่านั้นแหละครับ
9. ครู อาจารย์
อันดับ ที่ 9 ได้แก่ ครู อาจารย์ จริงอยู่ที่สมัยนี้จะมีการใช้วิดีโอและสื่อการสอนจาก คอมพิวเตอร์เพื่อปรับหลักสูตรการเรียนให้ดีขึ้น แต่พื้นฐาน ของนักเรียนแต่ละคนนั้นไม่เท่ากัน จึงต้องมีครูคอยช่วยชี้แนะ ขืนให้หุ่นยนต์มาสอน เจอเด็กเฮี้ยวๆก็ตายกันพอดี หรือเจอเด็กๆตามไม่ทันคนอื่นอีกละ (ถ้าเป็น ทีมงาน toptenthailand คงหาเรื่องแกล้งหุ่นยนต์คุณครูทั้งวันแทนล่ะนะ ฮาฮา)
8. ช่างซ่อมบำรุงแหล่งพลังงานใหม่
อันดับ ที่ 8 ได้แก่ ช่างซ่อมบำรุงแหล่งพลังงานใหม่ ช่างซ่อมบำรุงแหล่งพลังงานใหม่ ซึ่งพลังงานทางเลือกจำพวกพลังงานและโซลาร์เซลล์นั้น ไม่สามารถใช้หุ่นยนต์ทำงานแทนได้ เนื่องจากสภาพอากาศล้วนเป็นสิ่งที่ไม่เอื้ออำนวยต่อเครื่องจักรกลอย่างหุ่น ยนต์ แน่นอนล่ะหุ่นยนต์ไม่ถึกเท่ามนุษย์หรอก ทีมงาน toptenthailand รับรอง
7. สื่อสารมวลชน
อันดับ ที่ 7 ได้แก่ สื่อสารมวลชน แม้ว่าสมัยนี้ข้อมูลจะสามารถหาได้ง่ายจากคอมพิวเตอร์ แต่ตลาดงานยังคงต้องการความคิดใหม่ๆจากมนุษย์ในการเพิ่มเติมข้อมูลให้มากและ ทันสมัยขึ้น ตัวอย่างเช่น การออกแบบหน้าและการเขียนคอลัมน์ มีแต่มนุษย์เท่านั้นที่สามารถออกไอเดียและความคิดเห็นที่แปลกใหม่ได้ ลองให้หุ่นยนต์ทำซิ เราก็จะได้อ่านแต่แบบเดิมๆ แพทเทิร์นเดิมๆ ทีมงาน toptenthailand ว่าน่าเบื่อตายชัก
6. นักการเมือง
อันดับที่ 6 ได้แก่ นักการเมือง อาชีพนี้เป็นตำแหน่งระดับผู้บริหารประเทศ คงไม่มีใครสมัครใจให้หุ่นยนต์เข้าร่วมประชุมระหว่างประเทศ รับมือการชุมนุม หรือกำหนดนโยบายบริหารประเทศแทนนักการเมืองอย่างแน่นอน ถ้ามีได้ แฟนๆ toptenthailand อาจจะได้เห็นภาพหุ่นยนต์โดนต่อย โดนปาของใส่ โดนอัดคลิป ก็เป็นได้
5. ผู้ควบคุมการทำงานของหุ่นยนต์
อันดับที่ 5 ได้แก่ ผู้ควบคุมการทำงานของหุ่นยนต์ ยิ่งการเจริญเติมโตของเหล่าหุ่นยนต์มีมากขึ้นเท่าไรก็ยิ่งทำให้ความต้องการ บุคคลทางด้านเทคโนโลยีมากขึ้นเท่านั้น ซึ่งในการสร้างหุ่นยนต์ขึ้นมาแต่ละครั้งนั้น จะมีแต่มนุษย์เพียงคนเดียวที่สามารถเป็นผู้ป้อนข้อมูลคำสั่งเข้าไปในระบบ เพื่อออกคำสั่งให้แก่หุ่นยนต์ได้ ขืนให่้หุ่นยนต์ดูแลทั้งหมด ไม่แน่ว่าแฟนๆ toptenthailand อาจจะได้เห็นโลกเราเป็นเหมือนในหนังเรื่อง i-Robot ก็เป็นไปได้นะเออ
4. นักพัฒนาสิ่งแวดล้อม
อันดับที่ 4 ได้แก่ นักพัฒนาสิ่งแวดล้อม การเร่งพัฒนาเทคโนโลยีจนสุดโด่งทำให้โลกต้องเผชิญหน้าและภาวะโลกร้อน ด้วยเหตุนี้จึงทำให้เกิดความต้องการแรงงานคนในการคิดวิเคราะห์และวัดปริมาณ ของเสียที่ถูกปล่อยไปในแต่ละครั้งเนื่องจากงานเหล่านี้อาศัยความละเอียดและ ความชำนาญเฉพาะทางจนไม่สามารถให้หุ่นยนต์คำนวณแทนได้ และที่สำคัญหุ่นยนต์ครงไม่ได้เป็นแกนนำ หรือ ทำหน้าที่ดูแลรักโลก ให้เราได้ ยกเว้นจะเป็นเครื่องทุ่นแรงของเจ้าหน้าที่ (มนุษย์) อีกต่อหนึ่งซึ่ง ทีมงาน toptenthailand เห็นด้วยเป็นที่สุด
3. งานดูแลเด็กและผู้สูงอายุ
อันดับ ที่ 3 ได้แก่ งานดูแลเด็กและผู้สูงอายุ แม้ว่าหุ่นยนต์จะสามารถช่วยอำนวยความสะดวกแก่เด็กหรือคนชราได้ แต่สิ่งที่หุ่นยนต์ยังขาดก็คือ การใช้หัวใจในการสื่อสาร เช่น การให้กำลังใจ การเช็ดน้ำตา สิ่งเหล่านี้มีเพียงแต่มนุษย์เท่านั้นที่สามารถรับรู้ความรู้สึกซึ่งกันและ กันได้ ขืนให้หุ่นยนต์ทำ ตอนเด็กร้องไห้ หรือ คนแก่เศร้าใจ จะปลอบกันยังไงละเนี่ย
2. ผู้พิพากษาและทนายความ
อันดับที่ 2 ได้แก่ ผู้พิพากษาและทนายความ หัวใจของการทำงานในสายอาชีพนี้คือการธำรงไว้ซึ่งความยุติธรรม เนื่องจากมีผลกระทบโดยตรงต่อชีวิตมนุษย์ เพราะการตัดสินในแต่ละครั้งมิใช่ไต่ส่วนโดยใช้แค่หลักฐานและเหตุผลเท่านั้น ทว่ายังต้องอ่านความคิดของอารมณ์ของคน ซึ่งเป็นสิ่งที่หุ่นยนต์ไม่สามารถอ่านได้ แถมนักโทษคงไม่ค่อยจะพอใจแน่ หากถูกตัดสินโทษโดยใช้สิ่งมีชีวิตที่ปราศจากความเห็นใจ
1. กลุ่มบริการสุขภาพ
อันดับ ที่ 1 ได้แก่ กลุ่มบริการสุขภาพ มาถึงอันดับที่ 1 ของการจัดอันดับ toptenthailand ซักที นั้นก็คือ "กลุ่มบริการสุขภาพ " เช่น แพทย์ พยาบาล และนักกายภาพบำบัด โดยกลุ่มอาชีพนี้ต้องอาศัยการติดต่อพูดคุย พร้อมให้การรักษาทางตรงกับผู้ป่วย อีกทั้งยังต้องเฝ้าดูอาการอย่างใกล้ชิดเพื่อให้ผู้ป่วยต่อละคนนั้นหายเป็น ปกติ อย่างไรก็ตาม ขณะนี้พบว่าหลายประเทศต่างพัฒนาหุ่นยนต์จำพวกพยาบาลและเภสัชกรเพื่อเป็นผู้ ช่วยแพทย์ในการจัดยาและดูแลผู้ป่วยที่สามารถช่วยเหลือตัวเองได้บางกรณี ซึ่งข้อนี้หุ่นยนต์ไม่สามารถทำได้อย่างแน่นอน
ที่มา: www.toptenthailand.com