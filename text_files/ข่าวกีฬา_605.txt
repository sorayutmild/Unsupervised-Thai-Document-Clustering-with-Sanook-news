โชเซ่ มูรินโญ่ กุนซือทีม แมนเชสเตอร์ ยูไนเต็ด เตรียมปล่อยตัว 13 นักเตะออกจากทีม โดยมีชื่อของแข้งดังหลายราย
เอล คอรฟิเดนเชียล สื่อของสเปน รายงานว่า โชเซ่ มูรินโญ่ กุนซือแมนเชสเตอร์ ยูไนเต็ด เตรียมปล่อยตัว 13 นักเตะออกจากทีมในช่วงเปิดตลาดซื้อ - ขายนักเตะซัมเมอร์นี้
โดยมีชื่อของ ฆวน มาตา, เมมฟิส เดปาย และ อันเดร์ เอร์เรรา ด้วย โดย แมนเชสเตอร์ ยูไนเต็ด ใกล้ที่จะคว้าตัว เอริค ไบลีย์ กองหลังของทีม บียาร์เรอัล และ ซลาตัน อิบราฮิโมวิช ยอดกองหน้าทีมชาติสวีเดน มาร่วมทีมเต็มที และคาดว่าจะมีแข้งดังอีกหลายรายเข้ารังแมนยู ภายใต้การคุมทัพของเฮียมู
ซึ่งล่าสุด สื่อของสเปน จากแผนการเตรียมทีมดังกล่าวของมูรินโญ ทำให้อาจมีการเปลี่ยนแปลงครั้งใหญ่และกุนซือชาวโปรตุกีส ก็เตรียมปล่อยนักเตะชุดปัจจุบันออกจากทีมไปถึง 13 ราย
สำหรับรายชื่อนักเตะ 13 ราย ที่เตรียมถูกปล่อยออกจากทีมปิศาจแดงในช่วงซัมเมอร์นี้ ประกอบด้วย
- เมมฟิส เดปาย
- ฆวน มาตา
- อันเดร์ เอร์เรรา
- บาสเตียน ชไวน์สไตเกอร์
- มารูยาน เฟลไลนี่
- อันโตนิโอ วาเลนเซีย
- มัตเตโอ ดาร์เมียน
- มาร์กอส โรโฮ
- ฟิล โจนส์
- ไมเคิล คาร์ริค
- แอชลีย์ ยัง
- แซม จอห์นสโตน
- แพดดี แม็คแนร์
