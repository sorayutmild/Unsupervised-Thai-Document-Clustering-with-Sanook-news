จากกรณีครูโรงเรียนแห่งหนึ่ง จำนวน 5 ราย พร้อมด้วยศิษย์เก่าอีก 2 ราย กระทำชำเราเด็กหญิงอายุ 14 ปี และเพื่อนนักเรียน ม.4 โรงเรียนเดียวกัน มานานนับปี ต่อมามีครูแนะแนวโรงเรียนดังดล่าวได้ออกมาโพสต์ให้กำลังใจครูและลูกศิษย์ทั้ง 7 คน จนกระทั่งถูกวิพากษ์วิจารณ์เป็นจำนวนมากในแฮชแท็ก #7ครูชาติชั่ว

ครูแนะแนวขอแจง แค่อยากโพสต์ให้กำลังใจครอบครัวแก๊ง 5 ครู ทั้งหมดมีภรรยาและลูกเล็ก


ล่าสุด (14 พ.ค.) นายจักราวุธ สอนโกษา ผอ.สมพ.22 เปิดเผยว่า กรณีที่มีครูแนะแนวผู้หญิงคนหนึ่งออกมาให้กำลังใจครูผู้ชายทั้ง 5 คน และกล่าวหาว่าเด็กหญิงผู้ถูกกระทำล่วงละเมิดทางเพศมีพฤติกรรมไม่เหมาะสม ถึงแม้เป็นความคิดเห็นส่วนตัวของครูคนนั้น แต่ถือว่าไม่เหมาะสม ต้องมองถึงคุณธรรมจริยธรรม
อย่างไรก็ตาม ได้ให้ทางผู้บริหารโรงเรียนต้นสังกัด ได้ตั้งคณะกรรมการสอบสวน และให้กลุ่มครูที่มีพฤติกรรมให้กำลังใจผู้ก่อเหตุรายงานชี้แจง เพื่อพิจารณาตามขั้นตอนต่อไป
พร้อมจะได้มีคำสั่งให้โรงเรียนทุกแห่ง เฝ้าระวังดูแลนักเรียนไม่ให้เกิดขึ้นซ้ำอีก ด้วยการสร้างภูมิคุ้มกันทางสังคม ให้ความรู้ความเข้าใจลูกหลานเยาวชน ช่วยกันดูแลกันเอง ซึ่งจะต้องหารือร่วมกับหลายฝ่าย รวมถึงพ่อแม่ผู้ปกครองจะต้องช่วยกันสอดส่องดูแล
1 ในข้อความที่ครูแนะนวโพสต์ให้กำลังใจ 5 ครู
ส่วน การเอาผิดทางวินัย ครูผู้ถูกกล่าวหาทั้ง 5 คน หลังเกิดเหตุทาง สพม.22 ที่กำกับดูแลโรงเรียนที่เกิดเหตุ ได้ประสานเจ้าหน้าที่เกี่ยวข้องทุกด้าน ทั้งฝ่ายสอบสวนเอาผิดทางวินัย รวมถึงประสานตำรวจเอาผิดทางกฎหมาย ยืนยันสอบสวนเบื้องต้นมีมูลความผิดจริง หลังชุดเฉพาะกิจลงพื้นที่หาข้อเท็จจริงร่วมกับศึกษาธิการจังหวัดมุกดาหาร
โดยได้หารือกับศึกษาธิการจังหวัดมุกดาหาร พร้อมออกคำสั่งให้ออกราชการไว้ก่อนและตั้งคณะกรรมการสอบสวนวินัยอย่างร้ายแรง โดยแยกกันคนละส่วนจะไม่เกี่ยวกับคดีอาญาที่ทางตำรวจกำลังดำเนินการอยู่
และระหว่างให้ออกจากราชการ ผู้ถูกกล่าวหาทั้ง 5 คน ถือว่าได้ขาดจากการเป็นราชการแล้ว จะไม่มีสิทธิ์ได้รับเงินค่าตอบแทนใดๆ ทั้งสิ้น พร้อมยังได้ให้การดูแลผู้ปกครองและเด็กอย่างใกล้ชิดตามขั้นตอน

ชาวเน็ตเดือด! ครูโพสต์ให้กำลังใจแก๊งครู 5 ศิษย์เก่า 2 รุมโทรมเด็ก 14 นานนับปี
สุดช็อก! ครู 5 ศิษย์เก่าอีก 2 ลวง 2 เด็กสาวมากระทำชำเราแบบสลับคู่
ศิษย์เก่าแฉเรื่องนี้มีมานานแล้ว ขณะที่เพื่อนครูสุดช็อก เผยทั้ง 5 คน ทำงานดี
ให้ 5 ครูรุมโทรมนักเรียนหญิงวัย 14 ปี ออกจากราชการ-สอบวินัยร้ายแรง
