กลายเป็นกระแสดังขึ้นมาทันที สำหรับพิธีกรภาคสนามของทาง เจลีก ในเกมนัดล่าสุดที่ ฮอกไกโด คอนซาโดเล่ ซัปโปโร่ ลงสนามพบกับ วิสเซล โกเบ ในศึกเจลีก ญี่ปุ่น เมื่อวันเสาร์ที่ 1 กันยายน ที่ผ่านมาซึ่งหลังจบเกม พิธีกรสาว ได้สัมภาษณ์ความรู้สึกหลังเกมของ ชนาธิป สรงกระสินธ์ ดาวเตะทีมชาติไทย เกี่ยวกับฟอร์มการเล่นในเกมนัดนี้ จนถึงเรื่องการใช้ชีวิตที่ญี่ปุ่น และแน่นอนมีแฟนๆ จำนวนมากเข้ามาแซวเกี่ยวกับเรื่องความรักของดาวเตะวัย 24 ปี พร้อมทั้งพยายามโยงให้ทั้งคู่ลองเป็นแฟนกัน งานนี้ทำเอาทั้งคู่ถึงกับออกอาการเขินอายขณะเดียวกัน ชนาธิป ยังได้เปิดใจกับพิธีกรสาวเกี่ยวกับเรื่องหัวใจว่า "ผมก็เหงานะ แต่ยังไม่ได้คุย เพราะถ้าจีบใครก็ขอคุยเพียงแค่คนเดียว แต่กว่าจะเปิดใจก็คงยากนิดนึง เราคงจะต้องเข้าไปหาผู้หญิงเขา ทว่าก็ต้องขึ้นอยู่กับโอกาสว่าจะได้เจอวันไหน ส่วนใหญ่ถ้าอยู่คนเดียวก็อยู่บ้านเล่นเกม"สำหรับพิธีกรสาวเจลีกรายนี้ เธอมีชื่อว่า "หญิงญา" ธนิจจิญญา ธนันต์ชัยกานต์ ดาราสาวชาวไทยที่เดินทางไปใช้ชีวิตที่ประเทศญี่ปุ่น โดยปัจจุบันเธอเซ็นสัญญากับต้นสังกัดในแดนปลาดิบ ด้วยสัญญา 5 ปี มีผลงานในวงการบันเทิงทีวีของญี่ปุ่นมากมาย เช่น ช่อง TBS, ช่อง Nippon และช่อง AbemaSPECIALหลายคนอาจจำเธอไม่ได้ แต่หากบอกว่าเธอคือ "หญิง" พลอยปภัส ธนันต์ชัยกานต์ อดีตดาราของช่อง 7 สี แถมเคยคว้าตำแหน่ง มิสทีนไทยแลนด์ ปี 2007 ก็น่าจะทำให้แฟนๆ จำเธอได้แน่นอนชื่อ : ธนิจจิญญา ธนันต์ชัยกานต์ชื่อเล่น : หญิงญาวันเกิด : 8 พฤษภาคม พ.ศ. 2535อายุ : 26 ปีการศึกษา : คณะนิเทศศาสตร์ มหาวิทยาลัยกรุงเทพ

