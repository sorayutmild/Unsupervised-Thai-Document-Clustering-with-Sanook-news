สำหรับมือใหม่และคนที่ใช้ iPhone กันอยู่แล้ว อาจไม่ทราบว่าหูฟังของ iPhone นั้นนอกจากจะใช้เพิ่มลดเสียง เล่นเพลงแล้วจะมีความสามารถอะไรนอกเหนือจากนี้อีกบ้าง มีวิธีใช้งานหูฟังให้เกิดประโยชน์สูงสุดมาฝากกันครับ

 1. กดแล้วปล่อยตรงปุ่มกลาง 1 ครั้งเพื่อใช้เล่นเพลงในแอพ Music ของเครื่อง (แอพเล่นเพลงอื่นๆ ก็ใช้บังคับได้เหมือนกัน)

2. ถ้าต้องการหยุดการเล่นเพลงให้กดปุ่มกลาง 1 ครั้งในระหว่างที่เล่นเพลงเพื่อหยุดครับ
3. กดปุ่มกลางติดกัน 2 ครั้งเพื่อเป็นการเล่นเพลงถัดไปครับ

 4. กดปุ่มกลาง 3 ครั้งติดกันเพื่อย้อนไปเริ่มเล่นเพลงที่กำลังฟังอยู่ เผื่อว่าชอบดนตรีตอนขึ้นเพลงอะไรแบบนี้ก็กดไปไปซ้ำกันได้

 5. กดปุ่มกลางติดกัน 3 ครั้งอีกครั้งจะเป็นการย้อนขึ้นไปเล่นเพลงก่อนหน้าที่เรากำลังฟังอยู่ครับ
6. กดปุ่มกลาง 2 ครั้งติดกันและครั้งที่ 2 ที่กด ให้กดค้างไว้จะเป็นการกรอเพลงขึ้นไปข้างหน้า

 7. กดปุ่มกลาง 3 ครั้งติดกัน และครั้งที่ 3 ให้กดค้างไว้จะเป็นการกรอเพลงย้อนหลังกลับไป

 8. ถ้ามีสายโทรเข้าให้กดปุ่มกลางเพื่อรับสาย ด้านหลังปุ่มต่างๆ จะเป็นไมค์สำหรับสนทนาใช้คุยสายได้เลย

 9. ถ้าระหว่างที่คุยโทรศัพท์กับสายแรกอยู่ มีสายเรียกเข้าเป็นสายซ้อนเข้ามาให้กดปุ่มกลาง 1 ครั้งเพื่อรับสายเรียกซ้อน

 10. ระหว่างคุยโทรศัพท์อยู่ถ้ามีสายเรียกซ้อนและไม่ต้องการรับสายซ้อน ให้กดปุ่มกลางค้างไว้สักครู่ อย่างน้อย 2 วินาที สายเรียกซ้อนก็จะถูกตัดสายไปครับ
11. ถ้าต้องการวางสายหลังจากที่คุยสายแล้วให้กดปุ่มกลาง 1 ครั้งเพื่อวางสาย
12. เมื่อมีสายโทรเข้าและไม่ต้องการรับสายขณะนั้นให้กดปุ่มกลางค้างไว้เพื่อเป็นการตัดสายที่โทรเข้ามา
13. ถ้าต้องการเรียกใช้ siri ปกติเราจะต้องกดปุ่ม Home ที่ตัวเครื่องค้างไว้ แต่ถ้าตัวเครื่องเสียบหูฟังอยู่ให้กดปุ่มกลางค้างไว้เพื่อเรียกใช้งาน siri และใช้ไมค์เพื่อสั่งงานได้เลย

 14. ปุ่มเพิ่มและลดเสียงสามารถใช้กดถ่ายรูปได้

 ทิปต่างๆ เหล่านี้เราจะใช้ประโยชน์กันตอนไหน ง่ายๆ เลยครับ ยกตัวอย่างเช่น เอาโทรศัพทืไว้ในกระเป๋า แล้วใส่หูฟังอยู่ไม่อยากล้วงกระเป๋าหยิบ iPhone ออกมาเพื่อเปลี่ยนเพลง เลื่อนเพลงไปข้างหน้า ก็ใช้ทิปเหล่านี้กดปุ่มจากหูฟัง iPhone แทนครับ ตัวอย่างง่ายๆ แบบนี้เป็นต้น ไม่ต้องหยิบ iPhone ออกมาจากกระเป๋าก็บังคับการเล่นเพลงได้แล้ว เอาไว้ครั้งหน้าถ้ามีทิปการใช้งานอย่างอื่นอีกจะเอามาฝากกันใหม่นะครับ
สามารถสอบถามข้อมูลต่างๆ ไม่ว่าจะเป็นการใช้งาน และอื่นๆ ได้เพิ่มเติมที่หน้าเพจ iphone-droid.net และ Twitter @iphone_droid ครับ
หมายเหตุ : ทุกวิธีการใช้งานที่ได้แนะนำไปนี้ทดสอบแล้วว่าใช้งานได้จริงนะครับ ถ้าใครลองกดแล้วไม่ได้ยังไงลองกดดูใหม่เผื่อว่ากดไม่ตรงกับที่แนะนำไปนะครับ (เครื่องที่ใช้ทดสอบ iPhone 6 Plus iOS 8.1.3)
ที่มา -businessinsider
สนับสนุนเนื้อหา:  iphone-droid.net



