นอกเหนือจาก ตลาดสมาร์ทโฟนระดับไฮเอนด์ จะมีการแข่งขันกันอย่างดุเดือดแล้ว ทางฝั่งของ ตลาดสมาร์ทโฟนระดับล่าง ก็มีการแข่งขันอย่างสูสีเช่นกัน ซึ่งล่าสุด แบรนด์ดังจากแดนมังกรอย่าง UMi เตรียมเปิดตัว UMi ROME มือถือตัวเครื่องโลหะ ที่นอกจากจะมาพร้อมกับหน่วยความจำ RAM ขนาด 3 GB แล้ว ยังเคาะราคาเปิดตัวเพียงแค่ $90 หรือราวๆ 3,200 บาทเท่านั้น

โดย UMi ROME นอกจากจะมาพร้อมกับตัวเครื่องแบบ Metal Frame โลหะสุดพรีเมียม ด้วยความบางเพียง 7.9 มิลลิเมตรแล้ว ยังมาพร้อมกับสเปคที่เรียกได้ว่า คุ้มค่า เกินราคาเลยทีเดียว ไม่ว่าจะเป็น หน้าจอขนาด 5.5 นิ้ว แบบ AMOLED Display ความละเอียด 720 x 1280 พิกเซล, ชิปเซ็ต MediaTek MT6753 (64-bit) แบบ Octa-Core Processor, หน่วยประมวลผลภาพ ARM Mali T-720 GPU, หน่วยความจำ RAM ขนาด 3 GB, หน่วยความจำภายในขนาด 16 GB, กล้องด้านหน้า ความละเอียด 2 ล้านพิกเซล, กล้องด้านหลัง ความละเอียด 13 ล้านพิกเซล พร้อมไฟแฟลชแบบ Dual LED, แบตเตอรี่ขนาด 2500 mAh และรัน Android 5.1 (Lollipop)

สำหรับกำหนดการเปิดตัว UMi ROME อยู่ในช่วงเดือนธันวาคมนี้ ส่วนวันวางจำหน่าย ยังไม่ระบุ

ที่มา : phonearena.com
 แปลและเรียบเรียง : techmoblog.com

สนับสนุนเนื้อหา: www.techmoblog.com