     บริษัทเอสเอไอซี มอเตอร์-ซีพี จำกัด และบริษัทเอ็มจี เซลส์ (ประเทศไทย) จำกัด ผู้ผลิตและจำหน่ายรถยนต์ "เอ็มจี" ในประเทศไทย แนะนำรถยนต์บีเซกเมนต์ "เอ็มจี 3" ทั้งแฮทช์แบค (Hatchback) และครอส (Xross) หวังส่วนแบ่งตลาดเอาใจคนรุ่นใหม่

     เอ็มจี 3 เกิดขึ้นภายใต้คอนเซ็ปต์ความสนุก (FUN) ตอบสนองทุกไลฟ์สไตล์ในทุกการใช้งานได้รับการออกแบบและพัฒนาตามแนวคิด Brit Dynamic (บริท ไดนามิก) มาตรฐานใหม่ในการขับขี่ เอ็มจี 3 ได้รับการออกแบบที่ศูนย์ออกแบบรถยนต์ของ MG ในประเทศอังกฤษโดยทีมวิศวกรและนักออกแบบกว่า 360 คน
     เอ็มจี 3 มีให้เลือก 2 รุ่น ได้แก่ รุ่นแฮทช์แบ็ค (Hatchback) 5 ประตู และรุ่นครอส (Xross) มีสีภายนอกแบบทูโทน ทั้งตัวถังสีเหลืองหลังคาสีดำ ตัวถังสีแดงหลังคาสีขาว และตัวถังสีฟ้าหลังคาสีขาว นอกจากนี้เอ็มจี 3 ยังให้สามารถตกแต่งภายนอก อาทิ สติกเกอร์ตกแต่งหลังคา 5 สไตล์ ได้แก่ Scottish Kilt, Brit Pop, MOD, Union Jack และ London Tube รวมทั้งฝาครอบกระจกมองข้าง 4 สี
 

     สำหรับรุ่นครอส MG 3 เพิ่มความสนุกทุกมุมมองด้วยกันชนหน้า-หลังแบบสปอร์ต พร้อมชุดแต่งรอบคัน และ Roof Rail
     และเอ็มจี 3 เพิ่มความเท่หรูหรากับหลังคาซันรูฟปรับไฟฟ้า เช่นเดียวกับรถยนต์ระดับพรีเมี่ยม นอกจากนี้ยังให้ความปลอดภัยและความสะดวกสบายที่ช่วยเพิ่มทัศนวิสัยการขับขี่ด้วยที่ปัดน้ำฝนแบบอัตโนมัติ ระบบควบคุมการเปิด-ปิดไฟหน้าอัตโนมัติ และไฟส่องสว่างสำหรับการขับขี่ในเวลากลางวัน ที่ติดตั้งในรุ่น D และ X ที่ให้ทั้งความสวยงาม และโดดเด่นไม่เหมือนใคร
 

     เอ็มจี 3 มาพร้อมขุมพลังขนาด 1.5 ลิตร DOHC VTi-TECH 4 สูบ 16 วาล์ว พร้อมระบบวาล์วแปรผันคู่ ที่ให้ทั้งประสิทธิภาพ และการประหยัดน้ำมัน ให้กำลังสูงสุด 106 แรงม้าที่ 6,000 รอบต่อนาที แรงบิดสูงสุดที่ 135 นิวตันเมตร ที่ 4,500 รอบต่อนาที ระบบเกียร์อัตโนมัติ 5 สปีด SeleMatic (เซเลเมติก) พร้อมระบบปรับโหมดการขับขี่แบบสปอร์ตและแบบแมนวล (Manual) ที่ผู้ขับขี่สามารถเลือกเปลี่ยนเกียร์เองได้ รองรับน้ำมัแก๊สโซฮอล์ E85 ตอบสนองนโยบายการใช้น้ำมันทดแทน
 

     นายหวู่ ฮวน กรรมการผู้จัดการ บริษัท เอสเอไอซี มอเตอร์-ซีพี จำกัด ผู้ผลิต และผู้จำหน่ายรถยนต์เอ็มจีในประเทศไทย กล่าวว่า การผลิตเอ็มจี 3 รถที่มีมาตรฐานยุโรป ตอกย้ำถึงความมุ่งมั่นของเอสเอไอซี มอเตอร์-ซีพี ที่จะลงทุนอย่างต่อเนื่องในอุตสาหกรรมยานยนต์ไทย ตั้งเป้าให้ประเทศไทยเป็นศูนย์กลางการผลิต และส่งออกรถยนต์พวงมาลัยขวาในกลุ่มประชาคมอาเซียน และประเทศอื่น ๆ
     เอ็มจี 3 ยังมอบความมั่นใจในคุณภาพด้วยการรับประกัน พร้อมบริการช่วยเหลือฉุกเฉิน 24 ชั่วโมง นานถึง 4 ปี หรือ 120,000 กิโลเมตร พร้อมเดินหน้าขยายโชว์รูมและศูนย์บริการอย่างต่อเนื่องเพื่อความอุ่นใจในการใช้งานรถยนต์เอ็มจีทุกรุ่น นอกจากนี้ยังมีศูนย์บริการ และศูนย์ฝึกอบรมเอ็มจีตั้งอยู่ที่ซอยอ่อนนุช เพื่อให้บริการลูกค้าได้อย่างครอบคลุมรอบด้าน และสร้างให้เกิดความเชื่อมั่นในบริการหลังการขายจากบริษัทฯ
 

     ราคาจำหน่ายเอ็มจี 3 แบ่งเป็น รุ่นแฮทช์แบ็ค (Hatchback) 5 ประตู ได้แก่ รุ่น C ซึ่งเป็นรุ่นเริ่มต้นที่ 479,000 บาท รุ่น (กลาง) D เหมาะกับผู้มองหาความคุ้มค่าที่ 509,000 บาท รุ่น (ท็อป) X พร้อมติดตั้งหลังคาซันรูฟที่ 559,000 บาท และสำหรับรุ่นครอส (Xross) จะมีเพียงรุ่นท็อปรุ่นเดียว คือ รุ่น X พร้อมหลังคาซันรูฟราคา 595,000 บาท 
     ทั้งนี้ทุกท่านสามารถพบกับเอ็มจี 3 ได้ตั้งแต่วันที่ 25 มีนาคมนี้ ที่งานมอเตอร์โชว์และโชว์รูมเอ็มจีทั่วประเทศ
 
 