ช๊อค!!! Nokia เปลี่ยนชื่อเป็น Microsoft Mobile เร็วๆนี้
อัพเดทข่าวคราวของวงการไอที ไปกับทีมงาน Sanook! Hitech กันครับ!! วันนี้เราเรามีข่าวเกี่ยวกับการเปลี่ยนชื่อแบรนด์ดังอย่าง Nokia ไปเป็น Microsoft Mobile ซึ่งเป็นอะไรที่ไม่คาดคิดจริงๆ ว่า Microsoft จะเปลี่ยนชื่อ Nokia หลังจากที่ซื้อ Nokia ไปแล้วอย่างเป็นทางการ!

มีการเผยแพร่จดหมายของ Nokia ที่ส่งไปยังซัพพลายเออร์เรื่องการซื้อธุรกิจของ Microsoft ซึ่งมีการคาดการณ์ว่าจะซื้อขายกันเสร็จภายในสิ้นปลายเดือนเมษายนนี้ซึ่งการเข้าซื้อ Nokia โดยบริษัท Microsoft ครั้งนี้คือการซื้อที่ครอบคลุมไปถึงข้อตกลงต่างๆ ของ Nokia ต่อลูกค้า ซัพพลายเออร์ คู่ค้าต่างๆ จึงทำให้เงื่อนไขที่เกิดขึ้นระหว่าง Microsoft กับคู่ค้าไม่มีการเปลี่ยนแปลงหรือเพิ่มเติม

โดยหลังจากที่ Microsoft ทำการซื้อ Nokia เสร็จสิ้นแล้ว Microsoft ถือเป็นบริษัทที่ถือหุ้นส่วนเยอะที่สุด จึงทำให้ Nokia นั้นกลายไปเป็นบริษัทลูกของ Microsoft และเปลี่ยนชื่อเป็น Microsoft Mobile แทน 
แต่อย่างไรก็ตามซัพพลายเออร์ที่เคยสนับสนุน Nokia ในธุรกิจอื่นๆที่ไม่ไช่สมาร์ทโฟนก็ยังคงเป็นซัพพลายเออร์ในธุรกิจนั้นๆ ของ Nokia

ซึ่งทาง Nokia ยืนยันอีกว่าการซื้อขายธุรกิจด้านอุปกรณ์สื่อสารและบริการโดย Microsoft นี้จะกลายไปเป็นส่วนหนึ่งของบริษัทลูก Microsoft 
โดยใช้ชื่อว่า Microsoft Mobile เป็นบริษัทย่อยของ Microsoft ที่ลงทุนเอง ซึ่ง Microsoft จะเก็บข้อมูลส่วนตัวของลูกค้าต่อไป และทำตามระบบเดิมของ Nokia ดังนั้นให้ลูกค้าของ Nokia ไว้วางใจได้ว่าข้อมูลของท่านจะยังอยู่
อย่าพึ่งตื่นตระหนกไปกันนะครับทุกท่าน ทีมงาน Sanook! Hitech ขอยืนยันอีกครั้งว่า ถือแม้ Nokia จะกลายไปเป็นบริษัทย่อยในนาม Microsoft Mobile แต่ข้อมูลของทุกท่านที่เคยทำไว้กับ Nokia จะยังคงอยู่ 
ดังนั้นคลายความกังวลไปได้เลยครับ เปลี่ยนชื่อใหม่อาจมีอะไรใหม่ๆ น่าสนใจเพิ่มเข้าในสมาร์ทโฟนและบริการรุ่นต่อๆ ไปก็ได้นะครับ ^^
ที่มา : gsmarena