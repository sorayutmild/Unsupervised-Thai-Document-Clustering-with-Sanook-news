ความเคลื่อนไหวของ ศึกกำปั้นชิงแชมป์สภามวยโลก (WBC) รุ่นซูเปอร์ฟลายเวท ระหว่าง "เจ้าแหลม" ศรีสะเกษ นครหลวงโปรโมชั่น แชมป์โลกชาวไทย กับ ฮวน ฟรานซิสโก เอสตราด้า รองอันดับ 1 ชาวเม็กซิกัน ที่เดอะ ฟอรั่ม, อิงเกิลวูด แคลิฟอร์เนีย ประเทศสหรัฐอเมริกาล่าสุดภายหลังการซ้อมโชว์ต่อหน้าสื่อของกำปั้นวัย 31 ปี ทางฝ่ายจัดได้ให้สื่อมวลชนสามารถทำข่าว รวมถึงถามคำถามที่คิดว่าจะเป็นประเด็นที่น่าสนใจ ปรากฏว่ามีนักข่าวรายหนึ่งได้ยิงคำถามถึง แชมป์โลกชาวไทย ว่าได้คุยกับ "ดำดอทคอม" บัวขาว บัญชาเมฆ ยอดมวยไทย บ้างหรือเปล่าซึ่ง ศรีสะเกษ นครหลวงโปรโมชั่น ก็ตอบว่า "ไม่ได้เจอกันเลยครับ" พร้อมกับหัวเราะออกมา ก่อนที่นักข่าวรายอื่นจะยิงถามคำถามอื่นๆต่อไป
