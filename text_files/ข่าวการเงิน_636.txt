นาทีนี้แวดวงธุรกิจ การตลาด แทบทุกสินค้าและบริการต่างพากันเกาะกระแสความแรงของ "บุพเพสันนิวาส" ละครย้อนยุคอิงประวัติศาสตร์ที่เรตติ้งทีวี และกระแสความแรงในโลกออนไลน์พุ่งกระฉูดแบบแรงดีไม่มีตกมาตลอดนับตั้งแต่เริ่มออกอากาศ
[ทำมือตามแม่นาย เผยเรตติ้ง "บุพเพสันนิวาส" ล่าสุด พุ่งทะยานต่อเนื่อง]

แถมอานิสงส์ความแรงยังนำพาความฮิตให้ผู้คนทั่วบ้านทั่วเมืองต่างพากันแต่งตัวด้วยชุดไทยสมัยโบราณไปตามสถานที่ต่าง ๆ แล้วถ่ายรูปประชันกันในโซเชียลมีเดียอย่างคึกคัก
[9 ปรากฏการณ์สะเทือนประเทศจาก "บุพเพสันนิวาส"]
[ฉากหลุด "บุพเพสันนิวาส" ที่ไม่คิดว่าจะเจอในอโยธยา]
จะว่าไป Sanook! Money ก็หยิบยกเรื่องราวที่เกี่ยวข้องกับละครบุพเพสันนิวาสมาถ่ายทอดให้อ่านกันหลายครั้งแล้วเหมือนกัน แต่คราวนี้ขอพาไปดูตัวเลขผลประกอบการของค่าย บรอดคาซท์ ไทย ที่เป็นผู้ผลิตละครสุดฮิตเรื่องนี้ว่าจะอู้ฟู่มากน้อยขนาดไหน
บริษัท บรอดคาซท์ ไทย เทเลวิชั่น จำกัด เป็นบริษัทผลิตรายการโทรทัศน์ โดยปัจจุบันผลิตรายการประเภทละครโทรทัศน์เป็นหลัก ก่อตั้งโดย "หน่อง" อรุโณชา ภาณุพันธุ์ อดีตผู้กำกับรายการของสถานีวิทยุโทรทัศน์ไทยทีวีสีช่อง 3 เมื่อเดือน พ.ย. 2532 ด้วยทุนจดทะเบียน 1 ล้านบาท ก่อนจะเพิ่มทุนมาเป็นระยะ ๆ ปัจจุบันมีทุนจดทะเบียนเพิ่มมาอยู่ที่ 90 ล้านบาท
['ออเจ้า' แห่ง 'บุพเพสันนิวาส' ดันราคาหุ้นช่อง 3 พุ่งขึ้น 20%]
ก่อนหน้าความแรงของ "ออเจ้า" ในบุพเพสันนิวาสจะมาถึง ค่ายบรอดคาซท์ ภายใต้การกุมบังเหียนของพี่หน่อง เคยส่งละครฮิตติดลมบนทั่วบ้านทั่วเมืองมาแล้วหลายเรื่อง อาทิ แรงเงา มงกุฎดอกส้ม ดอกส้มสีทอง เป็นต้น
ผลประกอบการช่วงที่ผ่านมาของ บรอดคาซท์ ไทย เป็นดังนี้
ปี 59 รายได้ 356.7 ล้านบาท กำไร 16.3 ล้านบาท
ปี 58 รายได้ 360 ล้านบาท ขาดทุน 47.9 ล้านบาท
ปี 57 รายได้ 561.4 ล้านบาท กำไร 3.6 ล้านบาท
ปี 56 รายได้ 430.2 ล้านบาท กำไร 9.8 ล้านบาท
นับเฉพาะแค่ช่วง 4 ปี ตั้งแต่ปี 56-59 บรอดคาซท์ก็มีรายได้กว่า 1,700 ล้านบาท ถ้ารวมรายได้ตั้งแต่ก่อตั้งบริษัทมาจนถึงปัจจุบันราว 28 ปี ก็เป็นไปได้ว่าอาจจะทำรายได้ทะลุหลักหมื่นล้านไปเรียบร้อยแล้ว
ที่น่าสนใจก็คือ กระแสความแรงของละคร บุพเพสันนิวาส และเหล่าออเจ้าทั้งหลายจะสามารถทำให้ พี่หน่อง อรุโณชา นำพาบรอดคาซท์ไปต่อยอดหารายได้เพิ่มเติมมากน้อยขนาดไหน คงต้องเอาใจช่วยและติดตามกันต่อไป