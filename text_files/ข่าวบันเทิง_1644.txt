หลังจากไม่เห็นวี่แววสาว อั้ม พัชราภา ไปร่วมแสดงความยินดีในงานแต่ง วุ้นเส้น-ชาคริต จนทำให้มีหลายกระแสเมาท์ว่า เป็นเพราะสาวอั้มไม่ได้การด์เชิญไปงาน จนทำให้สาวอั้มเคืองสาววุ้นเส้นไปเลย เจอสาวอั้มในงานฉลองครบครอบ 120 สาขา เจ.ไอ.บี. คอมพิวเตอร์ เลยออกมาชี้แจงถึงเรื่องนี้ว่า...
"จริงๆ อั้มมีโทรศัพท์ 2 เครื่อง จะมีเครื่องที่เล่นอินสตาแกรมเครื่องหนึ่ง แต่จะไม่ค่อยมีใครทราบเบอร์นั้น ส่วนอีกเครื่อง เครื่องนี้ น้องเมย์ (พิชญ์นาฏ) จะรู้เบอร์ แต่ดันตกน้ำ ตอนไปทำเล็บ เครื่องเจ๊ง เลยทำให้น้องเมย์โทรหาไม่ติด น้องเมย์เองก็พยายามจะติดต่อหาอั้ม บวกกับน้องเค้าก็งานยุ่ง จะให้เอาการ์ดมาให้ที่บ้านก็ติดงานกันทั้งคู่"
"ดังนั้นไม่ได้เกี่ยวกับเรื่องไม่พอใจเลยคะ แล้วช่วงนั้นอั้มไม่สบายด้วย พอรู้ข่าวนี้ก็ตกใจ แต่อั้มก็ได้คุยกับวุ้นเส้นแล้วนะคะ จริงๆ วันนั้นอยากไปร่วมงานมาก พอดีตอนเย็นมีงานอีกเลยไม่ได้ไป เสร็จงานก็กลับบ้านทานยาพักผ่อนเลย"
นอกจากนี้ สาวอั้มยังแย้มว่า ตนกำลังรับเล่นละครเรื่อง อุบัติเหตุ ประกบคู่หนุ่ม อ๋อม อรรคพันธ์ แถมงานนี้สาวอั้มยังอัพเดทถึงเรื่องหัวใจว่า... ตอนนี้ happy แต่เจ้าตัวยังไม่เปิดตัวหวานใจ ขอเก็บเป็นความลับ แต่แอบแย้มว่า ตนใช้ชีวิตปกติไปไหนมาไหนแต่จะไปกับกลุ่มเพื่อนๆ เพื่อไม่เป็นที่สงสัยของปาปารัซซี่คะ