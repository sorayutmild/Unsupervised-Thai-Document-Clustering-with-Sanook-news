      ตามปกติแล้ว ในขณะที่เราใช้งาน Facebook Messenger อยู่นั้น หากว่าเราพิมพ์โต้ตอบที่กล่องข้อความในช่องแชท ฝ่ายตรงข้ามที่เราสนทนาด้วย จะเห็นทันทีเลยว่า เราเห็นข้อความของเขาที่ถูกส่งมาแล้ว โดยจะขึ้นตัวอักษรเล็กๆ ที่อยู่ด้านล่างว่า Seen (อ่านแล้ว)
      แต่ถ้าหากว่าเราไม่ต้องการไม่ให้ฝ่ายคู่สนทนารู้ว่าเราเห็นข้อความของเขาแล้ว จะทำได้อย่างไร ซึ่งเรามีทิปที่น่าสนใจมาฝาก โดยจะไม่ให้ฝ่ายคู่สนทนาทราบเลยได้ว่า เราอ่านข้อความของเขาแล้ว อย่างไรก็ดีวิธีที่จะแนะนำดังต่อไปนี้ สามารถใช้งานได้บนคอมพิวเตอร์เท่านั้น ยังไม่สามารถใช้งานบนสมาร์ทโฟนได้
 
แอปพลิเคชัน Facebook Unseen

      แอปพลิเคชันนี้เป็นส่วนเสริมของเว็บเบราว์เซอร์ Chrome สามารถดาวน์โหลดได้ที่นี่ เมื่อทำการติดตั้งส่วนเสริม Facebook Unseen เรียบร้อยแล้ว เปิดเบราว์เซอร์ Chrome เข้าหน้าเว็บไซต์ Facebook ให้เรียบร้อย

      ให้มองที่มุมขวาบน ให้คลิกขวาที่สัญลักษณ์ของ Facebook Unseen จากนั้นให้เลือก “ตัวเลือก” จึงจะมีหน้าต่างโผล่ขึ้นมา ให้เราติ๊กเครื่องหมายถูกในช่องที่เขียนว่า “Block seen feature of the chat” เพียงเท่านี้ก็เรียบร้อย ฝ่ายคู่สนทนาจะไม่เห็นสัญลักษณ์ Seen อีกต่อไป
 
 แอปพลิเคชัน Facebook Chat Privacy

      แอปพลิเคชัน Facebook Chat Privacy มีลักษณะการทำงานที่คล้ายกับ Facebook Unseen โดยสามารถดาวน์โหลดได้ที่นี่ เมื่อติดตั้งเรียบร้อย ให้เข้าเว็บไซต์ Facebook ผ่านเบราว์เซอร์ Chrome ตามปกติ

      ซึ่งจะมีไอคอนของ Facebook Chat Privacy ปรากฏอยู่ที่ด้านขวาบนในช่อง URL จากนั้น คลิกซ้ายหนึ่งครั้งที่ไอคอนนั้น จะมีหน้าต่างเล็กๆ เปิดขึ้นมา ให้เราเลือกจาก Disable เป็น Enable เพียงเท่านี้คู่สนทนาก็จะไม่เห็นสัญลักษณ์ Seen แล้วครับ
 หลีกเลี่ยงการคลิกที่ช่องพิมพ์ข้อความโต้ตอบ

      วิธีนี้เป็นวิธีที่ง่ายที่สุด โดยไม่จำเป็นต้องลงส่วนเสริมเพิ่มเติมใดๆ เลย ถ้าหากว่าในขณะที่เรากำลังเล่น Facebook ผ่านคอมพิวเตอร์อยู่นั้น แล้วมีข้อความทักเข้ามา กล่องข้อความสำหรับโต้ตอบจะปรากฏขึ้นมาที่ด้านล่างขวา โดยเราจะเห็นข้อความของคู่สนทนาที่ส่งมาได้อย่างชัดเจน แต่จะยังไม่ขึ้นข้อความว่า Seen ที่หมายถึงว่าเราเห็นข้อความนั้นแล้วให้กับฝ่ายตรงข้ามรับรู้ แต่ว่าหากว่าเราคลิกที่กล่องข้อความนั้น สัญลักษณ์ Seen จะปรากฏให้ฝ่ายคู่สนทนาเราเห็นทันทีครับ
 
      เป็นอย่างไรกันบ้างครับ กับวิธีที่กล่าวมาด้านบน สามารถนำไปปรับใช้ได้ตามความเหมาะสม แต่ก็น่าเสียดายที่ยังไม่มีวิธีที่สามารถใช้กับ Messenger บนสมาร์ทโฟนได้ครับ ถ้าหากว่าเราเปิด Messenger เพื่อเปิดอ่านข้อความ ฝ่ายคู่สนทนาก็จะเห็นสัญลักษณ์ Seen เช่นกันครับ
 
นำเสนอ ทิป&ทริค โดย : Thaimobilecenter.com

