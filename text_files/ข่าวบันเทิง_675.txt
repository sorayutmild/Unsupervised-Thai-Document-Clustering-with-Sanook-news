จัดพิธีหมั้นและพิธีมงคลสมรสแบบไทยๆ อย่างงดงามและชื่นมื่น เมื่อเช้านี้ (20 พ.ย.) สำหรับ "เอ็ม บุษราคัม" และแฟนหนุ่ม "กอล์ฟ กรวัฒน์" ณ โรงแรม แกรนด์ ไฮแอท เอราวัณ กรุงเทพฯ โดยก่อนเริ่มพิธี คู่บ่าวสาวได้ถวายสักการะเบื้องหน้าพระบรมฉายาลักษณ์ พระบาทสมเด็จพระปรมินทรมหาภูมิพลอดุลยเดช ด้วยความจงรักภักดี
ซึ่งในงานนี้คุณพ่อเจ้าสาว หม่ำ จ๊กมก ก็คอยหยอดมุขสร้างความเฮฮาตลอดงานตามสไตล์ แต่เมื่อถึงช่วงรดน้ำสังข์ก็ได้เห็นมุมซึ้งๆ ของพ่อลูกสายฮาคู่นี้ ที่คำอวยพรของคุณพ่อทำเอาลูกสาวน้ำตาไหลด้วยความซาบซึ้งใจ 