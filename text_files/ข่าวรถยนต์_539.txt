มาถึงสิ้นปีกันอีกแล้ว จนไม่น่าเชื่อว่าเราจะฝ่างานมาได้กว่า 365 วัน และปีนี้ถือว่าเป็นปีหนึ่งที่สุดหินของค่ายรถยนต์ โดยเฉพาะเหตุการณ์สึนามิที่ญี่ปุ่น และน้ำท่วมที่บ้านเรา ต่างก็ทำให้ให้ปีนี้วงการรถยนต์ขมขื่นจนกลบกระแสไปเสียสนิท 
แม้ต้องยอมรับว่าปีนี้รถยนต์ใหม่จะน้อยกว่าที่คิดไปพอสมควร แต่ในช่วงสิ้นปีนี้ เราก็ยังกลับมาจัด 10 อันดับ รถสุดคุ้ม ที่เราขอเรียกว่า Sanook! Auto Top  Pick Award และปีนี้ ใครจะได้รางวัลอะไรไปบ้าง มาดูกันเลย
 
รถอีโค่คาร์สุดคุ้ม (Best Eco Car) 
Sanook! Auto Top Pick Award 2011
เพิ่งเปิดตัวออกมาอย่างเป็นทางการเมื่อช่วงก่อนน้ำท่วม และมันน่าสนใจด้วยการนำเสนอเรือนร่างใหญ่ในรถยนต์รุ่นเล็กกับ Nissan Almera  อีโค่คาร์ 4 ประตูที่มาพร้อมพี่โดมปกรณ์ลัม  ด้วยเครื่องยนต์ 1.2 ลิตรแต่ตอบสนองความภูมิฐานในแบบเดียวรถคอมแพ็คคาร์ ความจริงน่าจะให้ชื่อเล่นว่า  "Teana ย่อส่วน" ก็ดูจะเข้าท่าเช่นกัน
 
รถซิตี้คาร์สุดคุ้ม (Best City Car) 
 
ในปีที่แล้วเราให้รางวัลนี้ โดยไม่ได้แยกประเภทใด แต่ปีนี้ เมื่อตัวเลือกมีมากขึ้น เราก็เลยขอแยกเป็น 2 รางวัล ย่อย ระหว่างรุ่น 4 และ 5 ประตู โดยไม่จำกัดพิกัดของเครื่องยนต์
ซิตี้คาร์ 5 ประตู คุ้มค่า
Sanook! Auto Top Pick Award 2011
ในรางวัล ซิตี้คาร์ 5 ประตูคุ้มค่า เรายกให้ค่าย Ford  เหมือนเดิม กับ  Ford Fiesta  ที่ยังคงมีราคาที่ตอบโจทย์การใช้งาน มีหลากเทคโนโลยี โดยเฉพาะ  voice Control  นั้นโดดเด่นที่สุดในตลาด เรือนร่างรถก็ดูทันสมัยลงตัวมาก เมื่อบวกเครื่องยนต์ 1.6 ลิตร ที่ขับได้ดีเยี่ยม เรียกว่าลงตัวทุกด้านกับราคาที่ตั้งมา ถ้ามีโปรโมชั่นโดนๆ คงขายดียิ่งกว่านี้อีก
ซิตี้คาร์ 4 ประตู คุ้มค่า
Sanook! Auto Top Pick Award 2011
ด้านรางวัลใหม่ ซิตี้คาร์ 4 ประตูยอดเยี่ยมนั้น ตัดสินไม่ยากเห็นกันเกลื่อนบนถนน และเราขอยกให้ กับ  Honda  City ไป ด้วยเรือนร่างทันสมัย และกับการปรับแต่งในรุ่นไมเนอร์เชนจ์นั้นก็ยิ่งทำให้รถลงตัวมากยิ่งขึ้นกว่า เดิม ในฟังชั่นประหยัด ที่ถือเป็นบทบาทสำคัญของซิตี้คาร์ 120 แรงม้าขับแล้วก็ประทับใจดี กับสมรรถนะ ถือว่าเป็นรถซิตี้คาร์ 4 ประตูที่ลงตัว
 
รถคอมแพ็คคาร์คุ้มค่า (Best Compact Car)
 
กลุ่มนี้เรียกว่าตัดสินใจยากสักนิด เพราะเป็นรถที่มีตัวเลือกเยอะมาก จนยากที่จะให้คะแนนแบบฟันธงกันไปเลยว่าใครจะได้รางวัลไป ทว่าเราตัดสินใจกันใน Sanook! Auto จะแยกเป็นพิกัดเครื่องยนต์ ระหว่าง 1.8 และ 2.0 ลิตร ซึ่งน่าจะช่วยให้ง่ายมากยิ่งขึ้น

คอมแพ็คคาร์ 1.8 ลิตรคุ้มค่า 
ในปีนี้รถกลุ่มนี้ยังไม่มีการขยับเปลี่ยนแปลงอะไรออกมา และในกลุ่ม 1.8 ลิตรนั้น เมื่อมองภาพรวมแล้ว  Chevrolet Cruze  ยังคงเป็นตัวเลือกที่ดีที่สุดในตลาดกับรุ่น  LT  ที่ให้อารมณ์ภูมิฐานหรูหราในการขับขี่ มีหลายฟังชั่นที่เราไม่เคยจะเห็นในรถยนต์กลุ่มนี้มาก่อนเช่นระบบ Cruise Control ถือว่าเป็นสิ่งที่น่าสนใจ ถ้ากำลังมองหาอะไรใหม่จากรถยนต์คอมแพ็คคาร์ในตลาด
Sanook! Auto Top Pick Award 2011
 คอมแพ็คคาร์ 2.0 ลิตรคุ้มค่า 
ในกลุ่มนี้นั้นยากจะตัดสินใจ และท้ายที่สุดนั้น เราต้องตกลงใจให้รถยนต์ 2 รุ่น เข้าวินไปพร้อมๆกัน ที่หนึ่งคือเครื่องยนต์ดีเซล จาก  Chevrolet Cruze  ที่ทำออกมานำเสนอได้อย่างลงตัวทั้งสมรรถนะและความประหยัด และยังหรูหราอีกด้วย ถือว่าลงตัวสำหรับใครที่ชอบอะไรที่แตกต่าง
Sanook! Auto Top Pick Award 2011
แต่ถ้ากำลังมองหารถยนต์เครื่องยนต์ 2.0 ลิตรในกลุ่ม เบนซิน ปีนี้เฉือนกันไปนิดเดียวกับคู่แข่งสำหรับ  Mazda 3 2.0  รุ่นใหม่ที่ออกมาเอาใจตั้งแต่ต้นปี ด้วยการนำเสนอการออกแบบที่สดใหม่ ลงตัวมากยิ่งขึ้น เครื่องยนต์ใหม่ ให้ความสปอร์ตเร้าอารมณ์ยิ่งขึ้น ตอบสนองการขับขี่แบบ Zoom-Zoom
 
ซีดานกลางคุ้มค่า (Best Mid- Size car)
Sanook! Auto Top Pick Award 2011
ปีนี้ในกลุ่มซีดานกลางนั้นไม่ได้มีการขยับเปลี่ยนแปลงอะไรมากมายนัก และเมื่อมองภาพรวมแล้ว Nissan Teana  ยังถือว่าเป็นรถที่มีความคุ้มค่าอยู่ ด้วยราคาที่จ่ายไปแต่ได้ความหรู สะดวกสบาย และทันสมัย เช่นเดียวกับความปลอดภัยที่ให้มากกว่าจากรถในระดับเดียวกัน
 
รถกระบะคุ้มค่า (Best Pick up) 
Sanook! Auto Top Pick Award 2011
ร้อนแรงจริงสำหรับรถยนต์กระบะในปีนี้ ที่ออกโฉมใหม่มากันแทบหมดแผงเลย เหลือเพียงไม่กี่ค่ายที่ไม่ปรับโฉม ซึ่งยอมรับว่าตัดสินใจยากมาก แต่ท้ายที่สุดแล้วเราก็พยักหน้าลงความเห็นว่า New! Ford Ranger  ใหม่ นี่แหละ คือ "กระบะสุดคุ้ม"
เครื่องยนต์ 2.2 ลิตร 150 แรงม้า ถือว่าให้สมรรถนะที่ไม่ธรรมดา เมื่อพ่วงกับระบบเกียร์ 6 สปีด ที่เซทมาอย่างลงตัว ยิ่งเมื่อมองการกับเรือนร่างที่ตั้งใจออกแบบมาเป็นอย่างดีในการทำให้รถมีดีไซน์ที่ดุดันสวยงาม คลุกเคล้ากับวิศวกรรมที่โดดเด่น และภายในที่ออกแบบมาตอบสนองการใช้งานจริง แม้ราคาอาจจะถูกหลายคนว่ามันสูงไปนิด แต่ก็คุ้มที่จะจ่าย เมื่อได้ลองขับและใช้งานจริง
 
รถอเนกประสงค์คุ้มค่า (Best SUV)
Sanook! Auto Top Pick Award 2011
ปีนี้ตลาดรถอเนกประสงค์ก็ระอุไม่แพ้กัน แต่ยังไม่แรงมากนัก นอกจากการส่งรุ่นปรับเล็กของ 2 ค่ายยักษ์ใหญ่ออกมา และ  Chevrolet Captiva ก็ชนะใจเราไป เรือนร่างที่สปอร์ตยิ่งขึ้นกว่าเดิม ทำให้รถมีเอกลักษณ์ยิ่งขึ้นมากกว่ารุ่นก่อนหน้า มีการปรับหลายสิ่งหลายอย่าง โดยเฉพาะรุ่นเบนซินที่สามารถรองรับน้ำมันได้ถึง E85 ซึ่งยังไม่มีค่ายไหนทำมาก่อน สมรรถนะการขับขี่นั้นก็ดีเยี่ยมมาก โดยเฉพาะความนิ่มสบายในห้องโดยสาร นั้นลงตัวมากกว่า ที่เราคิดเสียอีก  ส่วนจะเลือกอะไรดีระหว่าเบนซินและดีเซลนั้น ก็ขึ้นอยู่กับคุณตัดสินใจเอาเอง เพราะดีทั้งคู่ ขึ้นอยู่กับความชอบ
 
รถคุ้มค่าทางด้านเทคโนโลยี (Best Technology car)
Sanook! Auto Top Pick Award 2011
เปิดตัวมาตั้งแต่ปีที่แล้ว และในปีนี้เราก็ยังคงให้มันคุ้มที่สุดกับเทคโนโลยีชั้นนำที่จะสามารถหาได้ใน Toyota Prius  โดยเฉพาะอย่างยิ่งในเรื่องของ เครื่องยนต์ไฮบริด ถือเป็นอะไรที่ใหม่มากสำหรับวงการรถยนต์และในอนาคตก็ยังน่าจะเป็นที่นิยม เรียกว่า ซื้อมาไม่มีคำว่าตกรุ่นกันง่ายๆ  ซึ่งเมื่อมองราคาที่ 1,190,000 บาท กับความประหยัดและสมรรถนะที่ไปด้วยกันได้อย่างลงตัว มันก็คงคุ้มที่จะหามาติดบ้านสักคันยามเข้าเมือง
 
รถคุ้มค่าทางด้านความประหยัด (Best Economy Car)
 
ประหยัดจริงอะไรจริงต้องคันนี้เลยกับ ....Mitsubishi Lancer Ex 1.8 ที่แน่นอนมันคงฟังดูตลก และตำแหน่งนี้ไม่เปลี่ยนไปจากปีที่แล้ว  ซึ่งก็ดูจะแหกคอกไปสักเล็กน้อย
Sanook! Auto Top Pick Award 2011
ข้อสงสัยว่า Mitsubishi ประหยัดได้ยังไง คำตอบอยู่ที่น้ำมัน E85 ที่สามารถเติมได้ตามต้องการ ถ้าผ่านปั้มบ่อยก็แวะทิ่มเก็บไว้ขับขี่ไม่มีผิดหวังลิตรละไม่ตังค์ ทั้งเรื่องสมรรถนะและราคาที่ต้องจ่าย เชื่อได้เลยว่าคุ้มค่า แถมยังไม่ต้องมาเปลืองหาเงินติดแก๊ส ไม่ต้องรอคิวเติมแก๊ส เครื่องไม่พังในระยะยาว และค่าบำรุงรักษา ก็ไม่ต่างอะไรจากรถทั่วไป
 
รถสุดคุ้มแห่งปี 2011 (Best 2011 Sanook! Auto top pick of the Year)
Sanook! Auto Top Pick Award 2011
ในที่สุดเราก็เดินทางมาถึงรางวัลที่สุดของที่สุดในปี 2011 และปีนี้ รางวัลตกเป็นของ..เป็นของ...(ลุ้นหน่อยๆ)  Nissan Almera ..อีโค่คาร์ 4 ประตูใหม่ล่าสุด
เราไม่ได้เลือกรถคันนี้เพราะมันซื้อง่าย แต่เราเลือกมันเพราะ  Nissan Almera  นั้นตอบโจทย์ได้มากกว่าที่คิด ทั้งในด้านตัวรถที่มีมิติตัวถังไล่กับรถขนาดคอมแพ็คคาร์ แถมยังมีออพชั่นมากมาย โดยเฉพาะรุ่นท๊อปมีระบบ Idling Stop  เช่นเดียวกับเกียร์ CVT  ที่พบได้ในรุ่นใหญ่ เครื่องยนต์ 1.2 ลิตร ที่ประหยัด และราคาที่สามารถจับจองได้ในงบไม่เกิน 7 แสนบาท นั่นคือเหตุผลว่าทำไม เรามองว่ามันคุ้มค่า เมื่อเทียบกับรถทั้งหมดที่มีในตลาด ซึ่้งก็น่าจะเหมาะสมแล้วและขอแสดงความยินดีกับ Nissan  ที่สามารถป้องกันแชมป์ไว้ได้อีกปี
 
แล้วนี่ก็คือ 10 รถยนต์คุ้มค่าแห่งปี 2011 ที่ปีนี้ Nissan สามารถซิวรางวัลไปได้อีกครั้งในตำแหน่งรถยนต์สุดคุ้มแห่งปี ซึ่งเราเองก็อยากจะฝากย้ำถึงผู้อ่านทุกคนครับ ว่า รถคุ้มค่านั้นไม่ได้มองเพียงราคา และแบรนด์ แต่ต้องมองหลายๆองค์ประกอบสำคัญ ที่ทำให้เราสามารถใช้รถคันนั้นๆ ได้อย่างเต็มความสามารถ..สวัสดี