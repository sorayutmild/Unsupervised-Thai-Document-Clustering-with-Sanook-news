กำลังเป็นคดีที่อยู่ในความสนใจของสังคม สืบเนื่องจากการเสียชีวิตของ นายเอ นพปฏล อธิบาย อายุ 44 ปี หุ้นส่วนร้านมิวส์ ที่ถูกนายพี ปรเมศวร์ ยิงจนเสียชีวิตภายในอาคารเอ้กจ์ ทองหล่อ เหตุเกิดเมือวันที่ 16 มกราคมที่ผ่านมา
ก่อนหน้านี้ มีพลเมืองดีนำคลิปวีดีโอมาเปิดเผยให้กับผู้สื่อข่าวของหนังสือพิมพ์เดลินิวส์ดูระหว่างไปสังเกตการณ์ที่อาคารเอ้กจ์ ทองหล่อจุดเกิดเหตุ พร้อมกับบอกว่าที่ให้ดูคลิปดังกล่าวเนื่องจากไม่พอใจที่ นายปรเมศวร์ ก่อเหตุอย่างอุกอาจ ซึ่งภาพที่ผู้สื่อข่าวเดลินิวส์ได้ดูคลิปดังกล่าว ภาพในคลิปปรากฏเป็นภาพ นายปรเมศวร์ สวมเสื้อสีขาวพร้อมกับเล็งปืนไปที่นายนพปฏล หรือพี่เอปาน เป็นวินาทีที่คุณเอกำลังจะก้าวเท้าออกจากประตู จากระยะห่างของบุคคลทั้งคู่ยืนห่างกันประมาณ 1 เมตร ไม่ปรากฏการต่อสู้แต่อย่างใด นอกจากนี้ในภาพยังปรากฏบุคคลอื่นทั้งหมด 4 คนพากันวิ่งหนีหลังจากเห็น นายปรเมศวร์ ชักปืนขึ้้นมาเล็งยิง ซึ่งหนึ่งในนั้นคือ รปภ.ของตึกดังกล่าว
ล่าสุดในรายการเช้านี้ที่หมอชิตได้นำภาพเคลื่อนไหวที่จับได้อย่างชัดเจนว่า นายพี ปรเมศวร์ เจตนายิง นายเอ นพปฏล แบบเหี้ยมโหด ซึ่งภาพเคลื่อนไหวเห็นว่าก่อนหน้านี้ นายเอ นพปฏล กำลังยืนคุยอยู่กับสาวเสื้อดำ ซึ่งภายหลังตำรวจสืบทราบว่าเป็นแฟนสาวของนายพี ปรเมศวร์ และในจังหวะนั้น นายพี ปรเมศวร์ ได้เดินกอดคอสาวกระโปรงสีแดงซึ่งเป็นน้องสาวเดินออกจากอีกมุมหนึ่ง และระหว่างที่ นายพี กับ สาวกระโปรงแดง เดินมานั้น แฟนสาวได้เดินเข้าไปหา แต่นายพี ปรเมศวร์ ได้หันมาตบหน้าหญิงสาวคนดังกล่าว จากนั้นภาพจับได้ว่าคนทั้งสามมีการยื้ดยุดฉุดกระชากกัน ก่อนนายพี ปรเมศวร์ จะสะบัดหลุด ในมือถืออาวุธปืนและตรงไปหา นายเอ นพปฏล ที่อยู่ตรงประตูทางเข้าจากนั้นได้จ่อยิงอย่างอุกอาจ ซึ่งพยานในที่เกิดเหตุมี รปภ.ของอาคารที่เห็นและได้ยินเหตุการณ์ดังกล่าว แต่ปรากฏว่าขณะนี้ รปภ.คนนี้ได้ลาออกจากงานไปแล้ว
นายพี ปรเมศวร์ หลังภาพวงจรปิดเป็นหลักฐานมัดตัวอย่างชัดเจน เจ้าตัวได้เดินทางมารับทราบข้อกล่าวหาเพิ่มเติมที่ สน.ทองหล่อ และเจ้าตัวได้ออกเป็นคำแถลงข่าวแทนการให้สัมภาษณ์ โดยในแถลงข่าวระบุว่า ข้าพเจ้าเสียใจเป็นอย่างยิ่ง พร้อมกับบอกว่าขอให้วิญญาณอันศักดิ์สิทธิ์ของนายเอ นพปฏล โปรดเมตตา กรุณา และอโหสิกรรมที่เราจะไม่จองเวรจองกรรมในภาพนี้และชาติต่อ ๆ ไป
 
คลิกชมภาพเคลื่อนไหวจากกล้องวงจรปิด เครดิตจากรายการเช้านี้ที่หมอชิต 

 
 