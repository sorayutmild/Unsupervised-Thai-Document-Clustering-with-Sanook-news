
ไปร่วมเดินแบบให้กับนักปั้นมือทอง “เอ ศุภชัย” แต่นางเอกสาว “มิว ลักษณ์นารา” เกิดประสบปัญหาโชว์เต้นบัลเล่ต์กลางเวทีแล้วชุดเกาะอกที่ใส่ไหลลงมาจนเห็นซิลิโคนที่แปะอยู่ด้านใน จนถูกแชะภาพออกมาว่อนทั่วโลกโซเชียล
ล่าสุดมีโอกาสได้เจอ มิว ลักษณ์นารา จึงไม่พลาดที่จะสอบถามถึงเหตุการณ์ที่เกิดขึ้นในวันนั้น โดยเจ้าตัวยอมรับผิดว่าเป็นความผิดพลาดทางเทคนิคของตัวเองที่เซฟไม่ดีเอง พร้อมยอมรับเห็นภาพแล้วแอบเสียเซลฟ์เพราะเธอเป็นคนไม่มีหน้าอก จึงแพลนปรึกษาหมอและเคลียร์คิวขึ้นเขียงอัพไซส์ทันที
ถามถึงเหตุการณ์ที่เกิดขึ้นในวันนั้น?“มันเป็นความผิดพลาดทางเทคนิคของตัวมิวเองเลยค่ะ คือตอนลองชุดตอนแรกมันพอดีเพราะตอนลองใส่ยกทรงปกติ แต่พอจะขึ้นแสดงก็เปลี่ยนเป็นผ้าอีกตัวที่มันลื่นๆ บวกกับซับในที่มันก็ลื่นด้วย”
ตอนอยู่บนเวทีเรารู้สึกตัวไหมว่าผ้าไหลลงมาแล้ว?“ไม่รู้เลยค่ะ เล่นจนเสร็จพอเข้าไปข้างหลังเวทีพวกพี่สไตล์ลิสมาบอกว่า มิวหนูทำอะไรลงไปลูก หนูก็งงว่าหนูทำอะไรเหรอคะ เพราะยังไม่รู้เรื่องเลย”
เห็นภาพแล้วหรือยัง?“เห็นแล้วๆ ก็ตลกอ่ะ มันไม่ได้ช็อก แต่ตกใจว่าเราไม่มีขนาดนี้เลยเหรอ ขนาดโดนแอบถ่ายยังไม่เห็นมีอะไรเลย ตลกดี (หัวเราะ)”
เราไม่ได้ซีเรียสใช่ไหม?“ไม่ค่ะ คือต้องบอกก่อนเลยว่ามิวเป็นคนรู้ตัวเองดีอยู่แล้วว่าไม่มีหน้าอก การแปะซิลิโคลก็เป็นเรื่องดีแล้ว เห็นซิลิโคลยังดีกว่าของจริงนะ”
เสียเซล์ฟไหม?“ก็มีนิดนึงค่ะ อย่างที่บอกมันเป็นความรู้สึกที่พอเห็นแล้วมันไม่มีจริงๆ เหรอ ขนาดชุดยังหลุดเลย ทั้งๆ ที่วัดมาพอดีกับตัวมิวแล้วแท้ๆ ยังหลุดได้”
ต่อไปเราต้องเซฟตัวเองเพิ่มขึ้นยังไงบ้าง?“จะเซฟยังไงเหรอคะ ก็ทำเลย จบ (หัวเราะ) ไปอัพเลย จะได้รู้เรื่องรู้ราวกันไป”
แสดงว่ามีแพลนจะไปอัพไซส์เพิ่ม?“จริงๆ แอบคิดนะ พอวันนั้นไดเห็นภาพแล้วรู้สึกว่าถ้าไม่มีขนาดนี้ก็ไปทำดีกว่าไหมมิว ทำเหอะจะได้จบๆ ซึ่งผู้ใหญ่หลายคนก็บอกเหมือนกันว่าไปทำก็ดี เวลาใส่ชุดมันไม่มีเลยจริงๆ ถ้าไปทำมาใส่ชุดอะไรจะได้ดูสวยขึ้น”
เราได้ปรึกษาครอบครัวหรือยัง?“ก็ได้ปรึกษาคุณแม่แล้วค่ะ ถามว่าถ้าไปทำหน้าอกจะเป็นอะไรไหม คุณแม่ก็บอกยังจะไปทำอีกเหรอ เพราะท่านไม่ค่อยชอบให้ยุ่งอะไรแบบนี้ แต่เราว่าก็คงต้องทำแหละเพราะไปหาแนวร่วมสุดฤทธิ์ พยายามไปถามคนนู้นคนนี้ มีแต่คนบอกว่าไปทำเถอะ แต่มิวก็คงต้องขอศึกษาก่อน อาจไม่ทำใหญ่มาก เอาแค่ให้พอดี”
คิดไว้ไหมจะไปทำเมื่อไหร่?“ก็คงเอาให้หมดช่วงเรียน และช่วงถ่ายละครไปก่อนค่ะ เพราะตอนนี้ยังถ่ายละครอยู่”
เพราะเหตุการณ์นี้เลยทำให้เราตัดสินใจอัพไซส์ง่ายขึ้นกว่าเดิมไหม?“ก็คงง่ายขึ้นนะคะ ตอนแรกบอกไว้ก่อนเลยว่าไม่ได้อยากจะทำ เพราะชอบหน้าอกเล็กๆ ของตัวเอง เวลาใส่ชุดอะไรก็ดูไม่โป๊ แต่พอมาคำนึงถึงตัวเองที่ต้องอยู่ในวงการ ชุดที่เป็นเกาะอกก็เยอะ ถ้ามีไว้ก็ดีกว่า”
กลัวว่าทำแล้วจะเกิดเอฟเฟคกับตัวเราไหม?“เรื่องไม่ธรรมชาติเหรอ ก็อย่างที่บอกค่ะต้องใช้เวลาศึกษา ของปรึกษาแพทย์ก่อนให้เป็นเรื่องเป็นราว”
ทำมาแล้วจะเปลี่ยนแนวเป็นสาวเซ็กซี่เลยไหม?“อย่างที่บอกหนูคงทำไม่เยอะหรอกค่ะ ทำให้มันพอดีกับตัวเอง ส่วนจะเซ็กซี่ไหมก็ยังไม่รู้เหมือนกัน ก็ตามวัยไปเรื่อยๆ เนอะ”