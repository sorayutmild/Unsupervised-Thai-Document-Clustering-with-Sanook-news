ผู้ได้รับสิทธิเราชนะ จะต้องกดรับสิทธิ 7,000 บาท ผ่านแอปฯ เป๋าตังไม่เกินสิ้นเดือน พ.ค. นี้ ย้ำไม่สามารถโอนเงินเข้าบัญชีธนาคารได้
วินาทีแห่งการลุ้นผลว่าจะได้รับสิทธิ 3,500 บาท ในโครงการเราชนะเริ่มต้นขึ้นแล้ว โดยกลุ่มที่จะได้รับวงเงินเข้าแอปฯ เป๋าตัง มี 2 กลุ่ม คือ กลุ่มทึ่เคยใช้แอปฯ เป๋าตัง จากการร่วมโครงการของรัฐบาลก่อนหน้านี้ (คนละครึ่ง-เราเที่ยวด้วยกัน) และกลุ่มที่ต้องลงทะเบียน www.เราชนะ.com เมื่อวันที่ 29 ม.ค. 64 ที่ผ่านมา ซึ่งจะต้องผ่านการคัดกรองคุณสมบัติ 7 ข้อตามที่กระทรวงการคลังกำหนดด้วย

สรุปคุณสมบัติผู้ที่มีสิทธิลงทะเบียน www.เราชนะ.com รับเงิน 7,000 บาท ใครได้?
ขั้นตอนตรวจสอบสถานะเราชนะ ลุ้นรับเยียวยา 7,000 บาท กรอก 3 จุดก็รู้เลย

ในกรณีที่ตรวจสอบสิทธิผ่านเว็บไซต์ www.เราชนะ.com และพบว่าได้รับสิทธิ 7,000 บาทนั้น จะต้องกดยืนยันภายในวันที่กำหนด เพื่อนำไปใช้จ่ายกับร้านค้าและบริการที่เข้าร่วมโครงการ ซึ่งมีบางคนอาจเกิดข้อสงสัยว่า จะต้องยืนยันสิทธิเราชนะก่อนวันที่เท่าไหร่ ถ้าใช้สิทธิไม่หมดทบได้หรือเปล่า หรือแม้กระทั่งสามารถโอนสิทธิเข้าบัญชีธนาคารตนเองได้หรือไม่ Sanook Money มีคำตอบมาฝากกัน
คำถาม: มีกำหนดระยะเวลาในการกดยืนยันรับสิทธิผ่านแอปฯ เป๋าตังหรือไม่
คำตอบ: ไม่เกินวันสิ้นสุดโครงการ (31 พ.ค. 64)
คำถาม: มีการจำกัดยอดใช้จ่ายสิทธิเราชนะผ่านแอปฯ เป๋าตังต่อวันหรือไม่?
คำตอบ: สามารถใช้จ่ายได้สูงสุดตามจำนวนสิทธิที่ได้รับ
คำถาม: สิทธิเราชนะที่ได้รับต้องใช้หมดเป็นสัปดาห์หรือไม่?
คำตอบ: ยอดเงินสิทธิที่ได้รับสามารถสะสมไว้ใช้จ่ายได้จนถึง 31 พฤษภาคม 2564
คำถาม: เงินสิทธิเราชนะที่ได้รับสามารถโอนเงินเข้าบัญชีธนาคารได้หรือไม่ อย่างไร?
คำตอบ: ไม่สามารถโอนหรือเติมเงินได้ สามารถนำไปใช้ซื้อสินค้า และ บริการที่ร้านค้าร่วมโครงการเราชนะเท่านั้น
คำถาม: การใช้สิทธิสามารถใช้ได้ทุกจังหวัด ไม่มีกำหนดจังหวัดที่ใช้งานใช่หรือไม่?
คำตอบ: สามารถใช้สิทธิได้ทุกจังหวัดทั่วประเทศ ไม่จำกัดเงื่อนไข จังหวัดทะเบียนบ้าน

ขั้นตอนสมัคร www.เราชนะ.com วันนี้ ลุ้นรับสิทธิ 7,000 บาท ง่ายกว่าที่คิดเยอะ!
สมัครเราชนะ ชี้ช่องกรอกข้อมูล ลุ้นรับสิทธิ 7,000 บาท ฉบับละเอียดยิบ

