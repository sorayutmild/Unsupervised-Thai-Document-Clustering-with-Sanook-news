กองปราบ รวบ "บูม-จิรัชพิสิษฐ์" ดาราหนุ่มหน้าตี๋ กลางห้างดัง หลังตกเป็นผู้ต้องหาฟอกเงิน ลวงเหยื่อสูญกว่า 797 ล้านบาท
นายจิรัชพิสิษฐ์ หรือ บูม อายุ 27 ปี ชาว จ.ชลบุรี ผู้ต้องหาตามหมายจับของศาลอาญา ลงวันที่ 26 ก.ค.2561 ในข้อหา “ร่วมกันฟอกเงิน” โดยผู้ต้องหาพร้อมกับพวกได้สมคบกันหลอกลวงและร่วมกันวางแผนชักชวนให้ชายชาวต่างชาติ ร่วมลงทุนประกอบธุรกิจซื้อ-ขาย สกุลเงินดิจิตอล ในชื่อ dragon coin (DRG) โดยหลอกลวงให้ซื้อหุ้นของบริษัทต่างๆ จนผู้เสียหายหลงเชื่อ ได้ร่วมลงทุนไปด้วยการโอนเหรียญบิตคอย ซึ่งเป็นสกุลเงินดิจิตอล จำนวนหนึ่งโอนเข้าไปกระเป๋าเงินอิเล็กทรอนิกส์ (E-wallet) โดยเป็นบัญชีของนายจิรัชพิสิษฐ์ ที่เปิดรับรองไว้ส่วนหนึ่ง และบัญชีของผู้ต้องหาอื่น ๆ อีก คิดเป็นมูลค่าความเสียหาย เงินบาท ณ ขณะนั้น จำนวนประมาณ 797,408,454.33 บาท
>>เปิดประวัติ "บูม จิรัชพิสิษฐ์" ดาราหนุ่มพัวพันคดีฟอกเงินเกือบพันล้าน
และเมื่อถึงกำหนดเวลานัดหมายที่จะได้รับส่วนแบ่งจากการลงทุน ผู้เสียหาย กลับไม่ได้รับส่วนแบ่งจากการลงทุน หรือเงินปันผล และไม่เคยได้รับเชิญประชุมผู้ถือหุ้น อีกทั้งยังพบว่าบริษัทที่กลุ่มของผู้ต้องหาได้กล่าวอ้างถึงไม่ได้เข้าไปประกอบธุรกิจเกี่ยวกับ dragon coin (DRG) จึงได้สอบถามไปยังตัวผู้ต้องหาแต่กับได้รับการบ่ายเบี่ยง จึงคิดว่าตนถูกหลอกจึงได้มาแจ้งความร้องทุกข์ ต่อมาทางพนักงานสอบสวนกองปราบปราบ
พนักงานสอบสวน จึงได้รวบรวมพยานหลักฐานออกหมายจับผู้ต้องหาพวกรวม 7 คน ในฐานความผิด “ร่วมกันฟอกเงิน” และติดตามจับกุมนายจิรัชพิสิษฐ์ ได้จับกุมที่บริเวณชั้น 2 ห้างย่านรัชโยธิน ก่อนคุมตัวมาสอบสวน แจ้งข้อกล่าวหา
