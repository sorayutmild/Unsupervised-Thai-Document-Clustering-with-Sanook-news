หากพูดถึง “บัวหิมะ” เชื่อว่าหลายคนน่าจะรู้จักในแบบของครีมบัวหิมะที่บรรจุอยู่ในกระปุก อาจจะซื้อตอนอยู่ในไทย หรือไม่ก็ตอนไปเที่ยวประเทศจีน แต่จริงๆ แล้วบัวหิมะที่เป็นพืชสดๆ ไม่ใช่ครีมบัวหิมะ มีประโยชน์ในด้านของสุขภาพมากเลยทีเดียว
 
บัวหิมะ จัดเป็นพืชประเภทหัวที่ทานสดๆ ได้ มีรสชาติดีคล้ายมันแกวผสมแห้ว และสาลี่ เต็มไปด้วยสารอาหารที่มีประโยชน์ต่อร่างกายอยู่มากมาย
1. มีสารต้านอนุมูลอิสระสูง จึงช่วยบำรุงผิวพรรณให้เต่งตึง และลดความเสี่ยงในการเกิดโรคมะเร็งได้
2. ช่วยชะลอความเสื่อมของของร่างกาย ทำให้เราคงความอ่อนเยาว์ และแก่ช้าลง
3. ให้แคลอรี่ต่ำ แต่ใยอาหารมาก จึงเหมาะสุดๆ กับผู้ที่กำลังควบคุมน้ำหนัก
4. เนื่องจากมีใยอาหารสูง จึงช่วยให้การขับถ่ายคล่องตัวมากขึ้น
5. ช่วยลดไขมันในเลือด และลดน้ำตาลในเลือดได้
6. ป้องกันโรคไขมันอุดตันเส้นเลือด เส้นเลือดตีบตัน และโรคอื่นๆ ที่เกี่ยวข้องกับบหัวใจ และหลอดเลือดได้
7. ลดระดับความดันโลหิตได้
 
แต่ข้อควรระวังในการทานบัวหิมะก็มีนะคะ เพราะมีบางคนที่แพ้บัวหิมะได้เช่นกัน เพราะฉะนั้นอย่าเพิ่งทานเป็นจำนวนมากในครั้งแรกที่ทานแล้วกันค่ะ