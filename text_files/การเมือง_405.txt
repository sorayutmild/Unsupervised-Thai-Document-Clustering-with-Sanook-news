"หมอก้อง" ร้อยเอกนายแพทย์ สรวิชญ์ สุบุญ โพสต์ข้อบนอินสตาแกรมส่วนตัว ฝากข้อความไปถึง น.ส.ยิ่งลักษณ์ ชินวัตร นายกรัฐมนตรี เรียกร้องขอให้หยุดดิ้นรนเอาตัวรอด จะให้ตนกราบเท้าก็ยอม ระบุชีวิตชาวนามีค่า คนที่อยู่ในตำแหน่งนายกฯควรเสียสละทำเพื่อคนเหล่านี้ 
โดยข้อความที่หมอก้องโพสต์มีดังนี้... "คุณคือผู้หญิงที่ผมพูดได้เต็มปากเลยว่า.. "เลว" จะโดยรู้ตัวหรือไม่รู้ตัว โดยเต็มใจหรือจำยอม โดยความไม่ถนัดหรือโง่เง่าก็ตาม... แต่วันนี้ ผมขอร้องนะครับ... พอเถอะ! หยุดได้แล้ว! ถ้าข้อความที่ผมเขียนจะส่งไปถึงคุณ ..ผมพร้อมจะก้มลงกราบเท้าคุณได้นะ ถ้าจะหยุดดิ้นรนเอาตัวรอด อ้างนู่นอ้างนี่โยนความผิดให้พ้นตัว แต่งเรื่องราวเหตุผลไม่น่าฟังขึ้นฟอกตัวแล้วกลับมาช่วยชาวนาบ้าง.. ซักนิดก็ยังดี ..กรุณาเชื่อผมเถอะ ว่าทุกชีวิตมีคุณค่า คุณไม่ได้ยิ่งใหญ่กว่าชาวนาเลยครับ และเมื่อคุณได้นั่งในตำแหน่งนี้คุณยิ่งต้องทำงานหนัก เสียสละเพืี่อพวกเค้ามากกว่าเดิมด้วยซ้ำ.. หยุดแล้วหันหลังกลับเถอะนะครับ" 
หลังจากโพสต์ข้อความดังกล่าว ได้มีคนเข้ามาวิพากษ์วิจารณ์กันเป็นจำนวนมาก