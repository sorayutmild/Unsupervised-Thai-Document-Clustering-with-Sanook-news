'ร.ต.อ.เฉลิม' ถูกหามส่ง ร.พ.รามาธิบดี กลางดึก หลังเลือดออกใต้เยื่อหุ้มสมอง 'อนันต์ ศรีพันธุ์' เผย ดีขึ้นแล้ว ขณะคนใกล้ชิดต่างปิดข่าวเงียบ
นายอนันต์ ศรีพันธุ์ ส.ส.อุดรธานี หนึ่งใน ส.ส. ผู้ใกล้ชิด ร.ต.อ.เฉลิม อยู่บำรุง รัฐมนตรีว่าการกระทรวงแรงงาน เปิดเผยกับ สำนักข่าว ไอ.เอ็น.เอ็น. ว่า ร.ต.อ.เฉลิม ได้เข้าตรวจสุขภาพที่โรงพยายาบาล เมื่อวานนี้ แต่ไม่ทราบว่า เป็นโรงพยาบาลใด แพทย์วินิจฉัยแล้วเห็นว่า ควรให้นอนพักรักษาตัว ส่วนสาเหตุ คาดว่ามาจากการพักผ่อนไม่เพียงพอ เนื่องจาก ทำงานหนัก ทั้งนี้อาการดีขึ้นแล้ว แต่แพทย์ยังสั่งงดเยี่ยม เนื่องจากเกรงว่าจะรบกวนการพักผ่อน ซึ่งส่วนตัวจะเดินทางไปเยี่ยมในวันพรุงนี้
ทั้งนี้ มีรายงานว่า ร.ต.อ.เฉลิม ถูกนำตัวส่งโรงพยาบาลรามาธิบดี เมื่อค่ำของวานนี้ ด้วยอาการเลือดออกใต้เยื้อหุ้มสมอง ส่วนคนใกล้ชิดและแพทย์ ต่างปิดข่าวอาการของ ร.ต.อ.เฉลิม โดยระบุว่า ไม่ทราบและไม่สามารถให้ข่าวได้ ขณะที่ไม่กี่วันก่อนหน้านี้ ร.ต.อ.เฉลิม ได้เข้ารักษาอาการหูดับ ที่ โรงพยาบาลพระมงกุฎเกล้าฯ มาแล้ว