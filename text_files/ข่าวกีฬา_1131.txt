สืบเนื่องจาก ทีมชาติคูเวต ซึ่งตอนนี้รั้งอันดับ 2 ของกลุ่มจี ซึ่งเป็นตำแหน่งที่มีลุ้นเข้าสู่รอบต่อไปด้วยโควตา 1 ใน 4 ทีมที่เป็นอันดับ 2 ที่ดีที่สุด โดยพวกเขาเก็บได้ 10 คะแนนจาก 6 นัดเท่ากับเลบานอนที่เป็นอันดับ 3 แต่คูเวตมีผลต่างประตูได้-เสียดีกว่าถูก สหพันธ์ฟุตบอลนานาชาติ (ฟีฟ่า) ประกาศว่าคูเวตถูกปรับแพ้เมียนมา 0-3 ในเกมฟุตบอลโลก 2018 รอบคัดเลือกโซนเอเชีย รอบ 2 กลุ่มจี จากการที่คูเวตไม่สามารถลงเล่นเกมนั้นได้เพราะติดโทษแบนของฟีฟ่าอยู่นั่นเองซึ่งจากการที่คูเวตถูกสั่งปรับผลการแข่งขันในครั้งนี้ ทำให้ทีมชาติไทยมีโอกาสเข้าสู่รอบ 3 คัดบอลโลกโซนเอเชียสูงถึง 99.9% เลยทีเดียว แม้ว่าจะนัดสุดท้ายวันที่ 24 มี.ค. นี้จะพลาดท่าบุกไปพ่ายอิรักก็ตามเนื่องจากทีมชาติไทยในกลุ่มเอฟ ลงแข่งไป 5 นัดมี 13 แต้มนำเป็นจ่าฝูง ซึ่งเกมสุดท้ายเพียงแค่เสมออิรักก็จะเป็นแชมป์กลุ่ม เข้ารอบทันที แต่ถ้าพลาดท่าแพ้ขึ้นมา โอกาสเป็นอันดับสองที่ดีที่สุดก็ยังมีสูง เมื่อ ณ เวลานี้สถานการณ์ดีกว่าทีมในกลุ่มซี, กลุ่มดี และกลุ่ม จี  เท่ากับว่าลุ้นแค่กลุ่มใดกลุ่มหนึ่งที่เหลือเท่านั้นทั้งนี้โอกาสตกรอบของไทยก็ยังมีอยู่ แต่เรียกได้ว่าน้อยมากๆ ถ้าจะเกิดเหตุการณ์นี้ได้ต้องใช้คำว่า "ที่สุดของความโชคร้าย" เลยทีเดียว เพราะต้องให้ผลการแข่งขันรวมกลุ่มอื่นทั้งหมด 13 คู่ พร้อมใจกันเป็นแบบนี้วันที่ 24 มีนาคม 25591. กลุ่มเอฟ : อิรัก ชนะ ไทย2. กลุ่มเอ : ยูเออี ชนะ ปาเลสไตน์ 3. กลุ่มเอ : ซาอุดิอาระเบีย ชนะ มาเลเซีย4. กลุ่มบี : ออสเตรเลีย เสมอ/ชนะ ทาจิกิสถาน5. กลุ่มบี : จอร์แดน แพ้ บังกลาเทศ6. กลุ่มอี : ญี่ปุ่น ชนะ อัฟกานิสถาน7. กลุ่มเอช : อุซเบกิสถาน ชนะ ฟิลิปปินส์วันที่ 29 มีนาคม 25598. กลุ่มเอช : ฟิลิปปินส์ ชนะ เกาหลีเหนือ9. กลุ่มเอฟ : อิรัก ชนะ เวียดนาม10. กลุ่มเอ : ยูเออี ชนะ ซาอุดิอาระเบีย11. กลุ่มบี : ออสเตรเลีย แพ้ จอร์แดน12. กลุ่มอี : ญี่ปุ่น แพ้ ซีเรีย13. กลุ่มเอช : อุซเบกิสถาน ชนะ บาห์เรนซึ่งถ้าหากผลการแข่งขันเป็นตาม 13 ข้อนี้ทั้งหมด ผนวกกับลูกได้เสียที่อาจมีส่วนเกี่ยวข้องด้วย จะทำให้ 12 ทีมที่จะผ่านเข้าไปเล่นฟุตบอลโลก 2018 รอบคัดเลือก รอบสุดท้าย โซนเอเชีย ได้แก่ตำแหน่งแชมป์ทั้ง 8 กลุ่ม ยูเออี, จอร์แดน, กาตาร์, อิหร่าน (หรือโอมาน), ซีเรีย, อิรัก, เกาหลีใต้, อุซเบกิสถานและทีมรองแชมป์กลุ่มที่ดีที่สุด 4 ทีม ซาอุดิอาระเบีย, ออสเตรเลีย, ญี่ปุ่น และ เกาหลีเหนือจะเห็นได้ว่า โอกาสตกรอบของทีมชาติไทย ตามทฤษฎีแล้วยังถือว่ามีอยู่ แต่ก็เกิดขึ้นได้น้อยมากๆ ความเป็นไปได้เพียง 0.1% เท่านั้นอย่างไรก็ตาม ถ้าจะให้ดีที่สุดและได้ใจแฟนบอล วันที่ 24 มี.ค. นี้ "ทัพช้างศึก" บุกไปเยือน "อิรัก" ที่กรุงเตหะราน ประเทศอิหร่าน แล้ว "ไม่แพ้" ก็จะการันตีตำแหน่งแชมป์กลุ่ม เข้ารอบอย่างหล่อๆ โดยไม่ต้องลุ้นผลกลุ่มอื่นนั่นเอง