อาหารประเภทชาบูกลายมาเป็นของชื่นชอบของใครหลายคนและมีร้านอาหารประเภทนี้เปิดอยู่เต็มไปหมดในเมือง เป็นอาหารยอดนิยมที่ใช้น้ำซุปจากการเคี่ยวเป็นการปรุง มาพร้อมกับเนื้อสัตว์ต่าง ๆ และผักสดนานาชนิด ตบท้ายด้วยน้ำจิ้มสูตรเด็ดของแต่ละเจ้า
อาจเป็นเรื่องน่าเศร้าที่จะต้องบอกข้อมูลดังต่อไปนี้

ต้องยอมรับว่าอาหารประเภทนี้อุดมไปด้วยไขมันและโซเดียมที่ค่อนข้างสูง โดยไขมันที่มากมายนั้นอาจนำไปสู่โรคภัยของร่างกายแบบเรื้อรังได้ เช่น โรคหัวใจ และการกินอาหารที่มีโซเดียมในปริมาณมากเกินไปจะเพิ่มความเสี่ยงเกี่ยวกับความดันโลหิตและเป็นอันตรายต่อไตอีกด้วย
น้ำซุปจากอาหารประเภทหม้อไฟนั่นมีโซเดียมเกินกว่าค่าเฉลี่ยรายวันที่เหมาะกับเราไปในปริมาณที่สูง ซึ่งปกติแล้วปริมาณโซเดียมปกติที่เราควรได้รับต่อวันคือ 2,000 มิลลิกรัม หรือเทียบเท่าเกลือ 1 ช้อนชา โดยจากภาพดังกล่าวจะเห็นได้ว่าน้ำซุปแบบเผ็ดให้โซเดียมส่วนเกินต่ำที่สุดแต่เต็มไปด้วยไขมันไม่ว่าจากน้ำกะทิหรือแม้แต่ไขมันจากหมู
แต่ไม่ต้องเป็นกังวล เพียงแค่รู้จักกินให้พอดีและมีประโยชน์
แม้ว่าจะเต็มไปด้วยไขมันและโซเดียม แต่ทำไงได้มันกลับกลายเป็นอาหารที่หลายคนโปรดปรานไปแล้ว แต่ก็มีวิธีลดความเสี่ยงจากการรับไขมันและโซเดียมที่มากเกินไป คือ เลือกน้ำซุปรสอ่อน อีกทั้งอาหารแคลอรี่ต่ำ เช่น ผัก เต้าหู้ เนื้อสัตว์ในส่วนที่มีไขมันน้อยอย่างไก่หรือปลา ลดปริมาณอาหารเครื่องเคียงที่มาจากการทอดและแปรรูปอย่างไส้กรอกต่าง ๆ
 