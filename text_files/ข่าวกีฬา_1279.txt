"ลิโอเนล เมสซี่" แข้งซูเปอร์สตาร์ชาวอาร์เจนติน่า ของบาร์เซโลน่า โชว์ทักษะอันยอดเยี่ยม เล่นเอา "เจมส์ มิลเนอร์" มิดฟิลด์ชาวอังกฤษ ถึงกับเสียหน้าไปทั่วโลก หลังจากแข้งแมนฯ ซิตี้ เข้าบอลพรวดพราด ก่อนโดน เมสซี่ แตะบอลลอดขาอย่างเหนือชั้น ในเกมยูฟ่า แชมเปี้ยนส์ ลีก รอบ 16 ทีมสุดท้าย นัดที่ 2 ที่สนามคัมป์ นู เมื่อคืนวันพุธที่ผ่านมาขณะเดียวกันหลังจาก เมสซี่ โชว์สเต็ปเทพช็อตนี้เข้าไป คนในวงการฟุตบอลทั่วโลก ต่างทวีตข้อความ ชื่นชมความเป็นอัจฉริยะลูกหนังของ เมสซี่ อย่างกว้างขวาง อาทิ "แอชลี่ย์ ยัง" ปีกแมนเชสเตอร์ ยูไนเต็ด และเพื่อนร่วมชาติ มิลเนอร์ ทวีตว่า "เมสซี่ ว้าวว!!" "รุด กุลลิท" อดีตตำนานทีมชาติเนเธอร์แลนด์ ทวีตว่า "โอ้ว มาย ก็อด" "อังเดร ชูร์เล่" อดีตกองกลางเชลซี ทวีตว่า "อีกครั้งและอีกครั้งและอีกครั้ง..." "แกรี่ ลินิเกอร์" อดีตศูนย์หน้าทีมชาติอังกฤษ ทวีตว่า "ตัวชี้วัดความยิ่งใหญ่ของ เมสซี่ คือ เขาทำให้นักเตะระดับโลกอย่าง หลุยส์ ซัวเรซ และ กุน อเกวโร่ ดูเป็นนักเตะธรรมดาไปเลยอย่างเห็นได้ชัด"
ชมช็อต เมสซี่ แตะลอดขา มิลเนอร์ จนเสียผู้เสียคน
 
ชมคลิป เปป กวาร์ดิโอล่า อดีตเจ้านายเก่า เมสซี่ ถึงกับต้องกุมหน้า
 