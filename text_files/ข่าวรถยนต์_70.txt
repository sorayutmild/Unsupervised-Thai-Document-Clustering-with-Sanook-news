     Honda PCX160 และ Honda PCX 160 e:HEV รุ่นปี 2021 ใหม่ เปิดตัวพร้อมวางจำหน่ายอย่างเป็นทางการแล้วในไทย เคาะราคาเริ่มต้น 91,900 บาท และรุ่น e:HEV ราคา 107,500 บาท
     Honda PCX 160 ถูกติดตั้งเครื่องยนต์ eSP+ แบบ 4 วาล์ว ขนาด 156 ซีซี ระบายความร้อนด้วยน้ำ ส่งกำลังด้วยระบบเกียร์ V-Matic เสริมด้วยระบบประหยัดน้ำมัน Idling Stop และรองรับน้ำมัน E20 ได้ ติดตั้งระบบกันสะเทือนด้านหน้าแบบเทเลสโกปิค ด้านหลังแบบยูนิตสวิง และชุดเฟรมแบบ Duplex steel cradle ระบบเบรกเป็นแบบดิสก์เบรกทั้งหน้าและหลัง พร้อมระบบ ABS (รุ่น STD เป็นแบบ Combi Brake หน้าดิสก์-หลังดรัม)

     อุปกรณ์มาตรฐานของ Honda PCX 160 2021 ใหม่ ติดตั้งไฟหน้าแบบ Full LED พร้อมไฟหรี่ (Position Light) และไฟเลี้ยว LED, ไฟท้ายแบบ Full LED, ที่เก็บสัมภาระใต้เบาะนั่งขนาด 30 ลิตร สามารถเก็บหมวกเต็มใบได้ พร้อม Seat Stopper เพื่อเปิดเบาะค้าง, ชุดกุญแจแบบ Honda Smart Controller พร้อม Blue Ring LED ทำงานร่วมกับกุญแจ Honda Smart Key, ช่องเชื่อมต่อ USB-C และหน้าจอ Full Digital Speedometer เป็นต้น
     นอกจากนี้ ยังมีรุ่น PCX 160 e:HEV เครื่องยนต์ eSP+ 4 วาล์ว ขนาด 157 ซีซี พร้อมระบบไฮบริดที่ทำงานคู่กับมอเตอร์ไฟฟ้าและแบตเตอรี่แบบลิเธียมไอออน สามารถปรับโหมดการขับขี่ได้ 3 รูปแบบ คือ Drive Mode, Sport Mode และ Blank Mode (สำหรับปิดการทำงานของระบบ Idling Stop) มาพร้อมระบบเบรก ABS เป็นอุปกรณ์มาตรฐาน

     Honda PCX 160 มีให้เลือกทั้งหมด 5 สี ประกอบด้วย สีเทา-ดำ, สีแดง-ดำ,​ สีขาว-ดำ, สีแดง-น้ำตาล และสีดำ-น้ำตาล ขณะที่ PCX 160 e:HEV มีให้เลือกเฉพาะสีขาว-น้ำเงินเท่านั้น
     ราคาจำหน่ายแนะนำ Honda PCX 160 2021 ใหม่ เริ่มต้นที่ 91,990 บาท และรุ่น PCX 160 e:HEV อยู่ที่ 107,500 บาท
 