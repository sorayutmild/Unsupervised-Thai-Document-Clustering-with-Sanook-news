รวม 5 กลเม็ดเคล็ดไม่ลับ เล่นเกมยิง FPS ให้ยิงแม่นๆ
 
เล็งไม่แม่น ยิงไม่โดนในเกม FPS ฝึกกันได้ ถ้าตั้งใจ
รวม 5 กลเม็ดเคล็ดไม่ลับ เล่นเกมยิง FPS ให้ยิงแม่นๆ
สิ่งหนึ่งที่ผู้เล่นมือใหม่ในเกมแนว FPS ปัจจุบันนี้ต้องประสบพบเจอ(หรือพูดให้ถูกคือเจอกันทุกคน)ไม่ว่าจะเป็นเกมอย่าง Overwatch, CS : GO หรือ PUBG ก็คือการเล็งยิงไม่ทันชาวบ้านชาวช่องเขา ประมาณว่าเจอหน้าใครปุ๊บตายปั๊บอะไรแบบนี้ จนบางคนทนไม่ไหว หนีไปเล่นเกมอื่นหรือเปลี่ยนแนวไปเล่นตัวละครที่ไม่ต้องเล็งเยอะๆแทนซะเลย แต่ผู้เขียนเองก็เชื่อว่าหลายๆคนก็มักจะอยากพัฒนาฝีมือการยิงของตัวเองให้ดีขึ้นบ้าง เพื่อที่จะได้สามารถช่วยเหลือเพื่อนร่วมทีมหรือเอาคืนคนที่เคยไล่ยิงเราอย่างสนุกมือให้ได้ ซึ่งนอกจากวิธีฝึกซ้อมบ่อยๆในเกมที่อยากจะเก่งแล้ว ยังมีวิธีเสริมให้เราสามารถเก่งขึ้นในเกมแนวเดินหน้ายิงได้อยู่สองสามวิธีที่น่าเอาไปใช้อยู่ครับ
 
1. ฝึกด้วย Aim  Booster
Aim Booster เป็นเวป Flash ที่เอาไว้ฝึกยิงในเกม FPS อันทรงประสิทธิภาพมากเวปหนึ่ง เพราะมีตัวเลือกในการฝึกมากมาย ขั้นแรกก่อนจะเริ่มฝึกตามตัวเลือกผมขอแนะนำนำให้ฝึกกับโหมด Challenge ก่อนว่าเรายิงได้เร็วและเยอะแค่ไหนในเวลาสั้นๆ โดยเฉลี่ยถ้าสามารถยิงได้เกิน 30 วินาทีขึ้นไปด้วยความแม่นประมาณ 80-75% ก็ถือว่ายอดเยี่ยมมาก พอรู้สึกคล่องแล้วก็เปลี่ยนไปลองฝึกในโหมดอื่นๆในหัวข้อ Training ดู ที่แนะนำก็มี Precision สำหรับคนที่อยากฝึกยิงจุดเล็กๆไกลๆ หรืออยากทดสอบว่าเมาส์เขาเราละเอียดพอที่จะยิงคนโดนหรือเปล่า(สำคัญมากสำหรับผู้เล่นที่ตั้งค่า Dpi ต่ำๆเพื่อยิงปืนที่ใช้ความแม่นยำสูงๆ) Twitch สำหรับทดสอบปฏิกิริยาตอบสนองว่ายิงได้แม่นและไวแค่ไหน และ Sniping ที่เข้มข้นขึ้นมาอีกขั้นสำหรับสายซุ่มยิง เพราะต้องยิงเป้าเคลื่อนที่แบบจุดเล็กๆด้วย เรียกว่ามีรูปแบบการฝึกให้เลือกมากมายเลยทีเดียว แต่ก็ต้องไม่ลืมที่จะนำสิ่งที่ฝึกใน Aim Booster ไปปรับใช้กับการฝึกยิงจริงๆในเกมด้วยเช่นกันนะครับ ใครอยากฝึกก็ไปที่เวปไซด์ aimbooster.com กันได้เลยครับ
รวม 5 กลเม็ดเคล็ดไม่ลับ เล่นเกมยิง FPS ให้ยิงแม่นๆ
 
2. ฝึกกับเกมแนว Music Game
แม้จะเป็นเกมคนละแนว แต่เกมแนวดนตรีหรือ Music Game เป็นอุปกรณ์ช่วยฝึกชั้นดีที่ช่วยให้เราสามารถตอบสนองกับสิ่งรอบตัวได้ดีขึ้น เพราะหัวใจของเกมแนวนี้คือการจับจังหวะ กดให้ตรงกับเสียงดนตรีซึ่งต้องใช้ปฏิกิริยาตอบสนองระหว่างมือกับตาให้สอดคล้องกัน ซึ่งแฟนๆ Overwatch หลายคนน่าจะเคยเห็น Mickie ผู้เล่นชาวไทยจากทีม EnvyUs เล่นเกม Osu! ที่เป็นเกมแนว Music Game วอร์มมือก่อนลงแข่งขันในงาน World Cup ที่ผ่านมากันบ้าง ตรงนี้ผู้เขียนเองก็ขอยืนยันว่าคนที่มีประสบการณ์กับเกมแนว Music Game ไม่ว่าจะแนวไหนจะถือว่ามีข้อได้เปรียบขึ้นมาพอสมควรในเรื่องการตอบสนองต่อสิ่งรอบกาย ส่วนเรื่องความแม่นนั้นสามารถฝึกเพิ่มเติมได้ ถ้าเราไวกว่า ก็หมายถึงสามารถฆ่าศัตรูได้เร็วกว่าด้วย ซึ่งเป็นหัวใจสำคัญของเกมแนวนี้ครับ
รวม 5 กลเม็ดเคล็ดไม่ลับ เล่นเกมยิง FPS ให้ยิงแม่นๆ
 
3. ปรับ DPI และ Sensitivity ของเมาส์ ให้เหมาะสมกับการเล่นของเรามากที่สุด
หนึ่งในข้อถกเถียงที่มีมานานนับปีสำหรับผู้เล่น FPS ว่าควรปรับ DPI หรือความเร็วของเมาส์ว่าควรปรับที่เท่าไหร่ดี บางคนก็บอกว่าปรับช้าๆสิดี เพราะเล็งได้ทั่วถึงและแม่นยำที่สุด หรือไวๆดีกว่า เพราะจับเป้าไว ยิงเก็บคนอื่นได้เร็ว ซึ่งทั้งนี้ทั้งนั้นก็ไม่มีข้อไหนผิดหรือถูกทั้งหมด ขึ้นอยู่กับความถนัดของผู้เล่นเป็นหลัก เพราะก็มีผู้เล่นระดับโปรบางส่วนที่นิยมปรับเมาส์เร็วๆในการแข่งขันอยู่บ้าง(แม้จะนิยมปรับเมาส์ช้ากันซะเกือบหมดก็ตาม) ซึ่ง DPI ยอดนิยมของโปร CS : GO จะอยู่ที่เฉลี่ย 400 - 800 DPI แต่ถ้าอยากปรับตามโปร เราก็ต้องฝึกฝนให้คล่องตามไปด้วย แต่ถึงอย่างไรผมก็ยังแนะนำให้ปรับ DPI ตามความถนัดจะดีที่สุดครับ
รวม 5 กลเม็ดเคล็ดไม่ลับ เล่นเกมยิง FPS ให้ยิงแม่นๆ
 
4. เลือกเมาส์และแผ่นรองที่เหมาะมือที่สุด
ข้อนี้สำคัญมากเช่นกัน แม้เกมเมอร์หลายคนจะงบน้อย ไม่มีเงินซื้อเมาส์ Gaming มาใช้ก็ตาม แต่ในปัจจุบันนี้ Gaming Mouse ราคาประหยัดก็ออกมามากมายและมีตัวเลือกให้กับผู้เล่นทุกรูปแบบ ทั้งรูปทรง ฟังก์ชั่นการใช้งาน ซึ่งถ้าใครไม่ติดว่าต้องใช้ของมีแบรนด์ก็จะมีตัวเลือกมากขึ้นโข แต่ที่สำคัญที่สุดคือเมาส์ที่เลือกต้องเข้ากับมือของเรามากที่สุด เพราะบางทีเมาส์ที่ราคาแพง ฟังก์ชั่นครบก็ไม่สามารถใช้งานได้ถนัดได้เหมือนกัน ขึ้นอยู่กับมือของเราเป็นสำคัญ ส่วนแผ่นรองเมาส์เองก็มีความสำคัญไม่แพ้กัน ควรเลือกแผ่นรองที่เหมาะกับสไตล์การเล่นของเรา เช่นสายเล็งละเอียดๆก็เลือกใช้แผ่นรองแบบ Control ที่สากกว่าแต่ลากได้ละเอียดมากกว่า ส่วนสายลุยก็เลือกแบบ Speed ที่ผิวลื่นกว่าเป็นต้นครับ
รวม 5 กลเม็ดเคล็ดไม่ลับ เล่นเกมยิง FPS ให้ยิงแม่นๆ
 
5. ทานผลไม้ที่มีวิตามินซีมากๆ รวมไปถึงของที่มีประโยชน์
อาจจะหลุดจากหัวข้อไปบ้าง แต่ผู้เขียนขอยืนยันว่าเกมเมอร์อย่างพวกเราควรทานของที่มีประโยชน์เพื่อสุขภาพของตัวเอง โดยเฉพาะผลไม้และของกินที่มีวิตามินซีมากๆ เพราะหนึ่งในประโยชน์ของมันคือช่วยในเรื่องของความกระปรี้กระเปร่าที่มีผลต่อปฎิกิริยาตอบสนองโดยตรงของเราด้วย แม้บางคนอาจจะเถียงว่าไม่เห็นผลเท่าที่ควร แต่เชื่อเถอะว่าการเป็นเกมเมอร์ที่เก่งกาจนั้นไม่ได้ขึ้นอยู่กับฝีมือแค่อย่างเดียว สุขภาพเองก็เป็นสิ่งสำคัญด้วยเช่นกันครับ
รวม 5 กลเม็ดเคล็ดไม่ลับ เล่นเกมยิง FPS ให้ยิงแม่นๆ
 
เรื่องโดย : StolenHeart