Project CARS ใจดีแจก DLC รถจากหนัง Fast & Furious 7
Project CARS
เลื่อนแล้วก็เลื่อนอีก จากเกมรถแข่งสวยสุดที่หลายคนรอคอย กลับกลายเป็นเกมรถแข่งที่โลกแทบลืมไปแล้ว เพราะเลื่อนบ่อยเกินไป ด้วยเหตุนี้เกม Project CARS จึงต้องหาอะไรมาดึงดูดผู้เล่นกันอีกครั้ง นั่นคือนโยบายแจก DLC รถพิเศษฟรีให้กับผู้เล่นทุกๆเดือน โดยเฉพาะคนที่ซื้อมาเล่นเดือนแรกเลยจะต้องดีใจ กับ DLC รถ The Lykan Hypersport ที่เป็นรถในภาพยนตร์ Fast & Furious 7 ที่กำลังเป็นข่าวโดนแบนห้ามฉายในไทยตอนนี้ แต่ยังดีที่ศาลอนุญาตให้ฉายได้ในที่สุด
ลองชมคลิปตัวอย่างรถ The Lykan Hypersport ในภาพยนตร์ Fast & Furious 7 กับของในเกม Project CARS เปรียบเทียบกันดู


รถ The Lykan Hypersport เป็นรถสปอร์ตระดับซุเปอร์คาร์ ที่มีค่าตัวแพงที่สุดนับตั้งแต่มีการสร้างรถมา เพราะมีการตกแต่งรถอย่างหรูหราด้วยอัญมณีต่างๆ ไม่ว่าจะเป็นเพชร มรกต ไพลิน และอื่นๆ แถมมีพลังแรงถึง 740 bhp วิ่งได้เร็วสุด 245 ไมล์ต่อชั่วโมง ซึ่งมันจะปรากฏตัวในหนัง Fast & Furious 7 เดือนเมษายนนี้ ส่วนในเกม Project CARS จะออกมาในเดือนพฤษภาคม 2558 และในทุกๆเดือนก็จะมี DLC รถใหม่ๆแจกให้เรื่อยๆด้วย
Project CARS
Project CARS