จริงหรือสร้างกระแส? สื่อดังเผย "ฟลอยด์" ถูกคู่ซ้อมตะบันน็อกลงไปกอง ระหว่างลงนวมฝึกซ้อมก่อนไฝว้ "ปาเกียว""เดอะ มิร์เรอร์" สื่อแดนผู้ดี เผยข่าวแอบช็อกวงการมวยโลก ว่า "ฟลอยด์ เมย์เวทเธอร์ จูเนียร์" แชมป์โลกไร้พ่ายของสองสถาบันใหญ่ WBC และ WBA รุ่นเวลเตอร์เวท ที่มีคิวดวลกำปั้นกับ "แมนนี่ ปาเกียว" ยอดมวยชาวฟิลิปปินส์ เจ้าของแชมป์ WBO ในไฟต์หยุดโลก วันที่ 2 พ.ค. ปีนี้ พลาดโดนคู่ซ้อมตะบันร่วงระหว่างการลงนวมฝึกซ้อม
แซ็บ จูดาห์ คู่ซ้อมของฟลอยด์

โดยสื่อดังระบุว่า มีผู้เห็น "ฟลอยด์" วัย 38 ปี ถูกหมัดฮุคซ้ายของ "แซ็บ จูดาห์" คู่ซ้อมของตนวัย 37 ปี ซึ่งเป็นอดีตแชมป์โลก 4 สถาบันในรุ่นเดียวกัน อัดร่วงลงไปกองกับพื้นนานกว่า 10 วินาที ก่อนที่ ฟลอยด์ จะลุกขึ้นมาซ้อมต่อ โดยปล่อยหมัดใส่ จูดาห์ คืนอย่างหนักหน่วงอย่างไรก็ดี แม้ จูดาห์ จะออกมาปฎิเสธแล้วว่าไม่เป็นความจริง พร้อมขอสื่อให้หยุดลือเรื่องนี้ ซึ่งถูกหลายฝ่ายวิพากษ์วิจารณ์กันอย่างกว้างขวางในวงการกำปั้นโลกล่าสุด ทีมงานของ ฟลอยด์ ได้ปล่อยคลิปที่เจ้าตัวโชว์ลีลาออกหมัดใส่คู่ชกอีกรายแบบแม่นยำเพื่อสยบข่าวลือที่เกิดขึ้นออกมาแล้ว
ชมคลิปที่ทีมงานฟลอยด์ปล่อยสยบข่าวลือ นาทีที่ 1.11
 