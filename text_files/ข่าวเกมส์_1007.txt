Naruto: Powerful Shippuden
เฮฮาหน้าแตก! พิมพ์ผิดกันอีกหนึ่งรอบแล้ว สำหรับชื่อเกมส์ข้างกล่อง ของเครื่อง 3DS โดยครั้งก่อนเป็นผลงานจาก Capcom กับเกม Resident Evil  Revelaiton (จริงๆต้องสะกดว่า Revelation) ส่วนคราวนี้เป็นเกมส์ Naruto: Powerful Shippuden ที่หนักกว่าเก่า เพราะดันพิพม์ชื่อเกมส์จาก การ์ตูนดังผิดซะเนี่ยดิ  จาก Naruto กลายเป็น Nartuo ไปเลย  สงสัยคนพิมพ์และคนตรวจทาน จะไม่เคยได้ดูการ์ตูน Naruto แหงๆ  และมีความเป็นไปได้ว่า Capcom และ Bandai Namco  จ้างบริษัทเดียวกันปั๊มแผ่นเกม ฮ่าๆๆๆ
 
หลังทราบเรื่องนี้ ทาง Bandai Namco  ก็ออกมาขอโทษและยืนยันว่าแผ่นเกมล็อตหน้าจะไม่มีผิดพลาดแน่นอน  สำหรับใครที่ซื้อกล่องเกมที่พิมพ์ผิดไปนั้นสามารถนำมาเปลี่ยนเป็นกล่องที่ พิมพ์ถูกได้ หรือจะใช้วิธีปริ้นปกเกมที่ถูกต้องเอาเองใหม่  จากระบบออนไลน์เอาแทนก็ได้เช่นกัน
 
อย่างไรก็ตามทาง Bandai Namco และ Capcom  ก็ไม่ได้เผยว่าจ้างโรงงานไหนผลิตกล่องเกมของพวกเขาให้  จึงไม่ทราบว่าเป็นโรงงานเดียวกันรึเปล่า  เพราะที่ผ่านมามีแต่ปกเกมของเครื่อง 3DS ที่พิมพ์ผิดในช่วงนี้ ซึ่งทาง  Capcom คงดีใจที่พวกเขามีพวกแล้ว ไม่ได้พิมพ์ผิดแค่เจ้าเดียว ฮ่าๆๆ
 
 
ข้อมูลอ้างอิงจาก
http://kotaku.com/5987792/you-had-one-job-and-you-screwed-up-naruto