ไร้สาระกันมาหลายๆหัวข้อแล้ว วันนี้เราจะเข้าสู่สาระกันหน่อยในหัวข้อ 5 เม้าส์เกมมิ่งเกียร์สุดคุ้ม 5 รุ่น ที่อยากแนะนำ ซึ่งทางสื่อฝรั่งอย่าง Kotaku เป็นผู้จัดลำดับ โดยให้ความเห็นว่า มันเป็นเม้าส์ 5 รุ่นที่ใช้งานได้ดี มีฟังค์ชั่นที่คุ้มค่า เมื่อเทียบกับราคาค่าตัวของมัน ว่าแล้วเราไปลองดูกันเลยดีกว่าครับว่ามีเม้าส์เกมมิ่งเกียร์ตัวไหนที่ฝรั่งแนะนำมากันบ้าง
Logitech G Series
หนึ่งในผลิตภัณฑ์เกมมิ่งเกียร์ในชุด G Series ที่ทาง Logitech ภาคภูมิใจว่าเหมาะกับเกมเมอร์ส่วนใหญ่ทั่วโลก มีขนาดและดีไซน์ที่ไม่พิศดารมากเกินไป เหมาะสำหรับมือเกมเมอร์ทุกรูปแบบ ตัวเม้าส์สร้างออกมาทนทานรองรับพวกมือหนัก ทนการคลิกได้หลายล้านครั้ง แถมยังมีเคลื่อบป้องกันน้ำด้วย ส่วนฟังค์ชั่นการใช้งานต่างๆนั้น เม้าส์ G Series ก็มีด้วยกันหลายรุ่น ตั้งแต่ G100s ไปจนถึง G700s ยิ่งเบอร์มากก็แพงขึ้นตามลำดับ ยิ่งรุ่นแพงๆก็จะมีฟังค์ชั่นที่ใช้งานเล่นเกมแม่นยำขึ้นด้วยระบบเลเซอร์ รวมไปถึงปุ่มคีย์ลัดเพิ่มความสะดวก แถมเลือกเปลี่ยนได้ว่าจะใช้แบบไร้สายหรือมีสายก็ได้ ราคามีตั้งแต่รุ่นประมาณ 800 บาท จนถึง 3000 กว่าบาท





Razer DeathAdder
สุดยอดเม้าส์เกมมิ่งเกียร์ที่มีดีไซน์ Simple ที่สุดในบรรดาเม้าส์เกมมิ่งเกียร์ทั้งหลาย จึงได้รับการโหวตว่าเป็นเม้าส์ยอดนิยมที่สุดด้วย โดยรุ่นล่าสุดในปี 2013 ก็มีออกมาให้เลือกแบบ 3.5G และ 4G  สามารถปรับระดับความแม่นยำได้ตั้งแต่ 3500 DPI ไปจนถึง 6400 DPI ในรุ่น 4G สาเหตุที่ Razer DeathAdder เป็นที่นิยมเพราะตัวเม้าส์ใช้วัสดุที่ทนทานและรองรับการจับของเกมเมอร์ได้ดี มีวัสดุช่วยกระชับมือเวลาเล่น แถมปุ่มคีย์ลัดมาโครก็ไม่เยอะมากไป ราคาก็ไม่สูงมาก แค่ประมาณ 1400-1900 เท่านั้น แล้วแต่รุ่น เรียกว่าคุ้มค่าเมื่อเทียบกับราคา





Razer Naga
อีกซีรี่ย์ของเม้าส์เกมมิ่งเกียร์จาก Razer ซึ่งเป็นรุ่นที่มีราคาสูงกว่า Razer DeathAdder ว่ากันว่ามันเป็นเม้าส์สำหรับเล่นเกมส์ MMO (เกมส์ออนไลน์) ที่ดีที่สุดสำหรับเกมเมอร์ฮาร์ดคอร์ มีฟังค์ชั่นการใช้ปุ่มคีย์ลัดหรือ Macro จำนวนมากถึง 12 ปุ่ม แต่มันก็แลกด้วยการเสียพื้นที่ด้านซ้ายไปเกือบทั้งหมดอะนะ ทำให้เวลาเอาเม้าส์ไปเล่นเกมอื่นๆนอกจาก MMO แล้วอาจทำให้จับไม่ถนัดมือ อันนี้ก็เป็นเรื่องของความเคยชินของผู้ใช้ที่ต้องทำใจกันเอาเอง ถ้าเอาไปเล่นเกมส์ MMO ล่ะก็ Razer Naga เป็นตัวเลือกที่ดี แต่ราคาโหดนิดนึง ประมาณ 2,000-3,000 บาทแล้วแต่รุ่น โดยล่าสุดมีรุ่น 2014 ออกมาให้ชมในคลิปแล้ว





Mad Catz R.A.T. Series
เม้าส์ของ Mad Catz รุ่นนี้เหมาะสำหรับเกมเมอร์ผู้ชื่นชอบการปรับแต่งได้หลากหลาย แต่ดีไซน์ออกแนวล้ำๆสักหน่อย คนชอบแบบธรรมดาๆดูแล้วอาจไม่ชอบ ซึ่งมันสามารถปรับได้ตั้งแต่ขนาดของเม้าส์ ความยาว ความกว้าง ลดหรือเพิ่มน้ำหนัก รวมไปถึงปรับปุ่มต่างๆบนเม้าส์ได้ตามใจผู้ใช้งาน รุ่นใหม่ล่าสุดตอนนี้มีถึงรุ่น Cyborg R.A.T. 9 ที่มีค่า DPI สูงถึง 5600 สนนราคาค่าตัว Mad Catz R.A.T. Series อยู่ที่ 1,700-4,000 กว่าบาทแล้วแต่รุ่น เป็นเม้าส์ที่คุ้มค่า ถ้าคุณนำมาใช้เล่นเกมส์หลายๆแนว และหลายๆมือ





Corsair Vengeance Series
เม้าส์ที่แนะนำรุ่นสุดท้าย เป็นของไฮโซสักหน่อยจาก Corsair ยี่ห้อนี้นับว่าเป็นอุปกรณ์ PC ที่ราคาโหดมาก แต่คุณภาพเขาก็คับแก้วเหมือนกัน สำหรับเม้าส์ Corsair Vengeance ก็มีออกมาหลายรุ่น ตั้งแต่ M60/M65/M90/M95 ตามลำดับ ซึ่งรุ่นล่าสุดมีความแม่นยำของเม้าส์สูงถึง 8200 DPI ซึ่งมันเหมาะสำหรับเกมส์แนว FPS เป็นอย่างมาก ยิ่งใช้กับปืนสไนเปอร์ มือคุณคงนิ่งแบบสุดๆ ส่วนราคาก็มีตั้งแต่ 2,000 - 4,000 บาท แล้วแต่รุ่น





ก็หมดเพียงเท่านี้ครับ สำหรับเม้าส์เกมมิ่งเกียร์ที่ขอแนะนำ ซึ่งแต่ละรุ่นก็มีข้อดีต่างกันออกไป ก็ขึ้นกับประโยชน์ที่เกมเมอร์ต้องการนำมาใช้เป็นหลักล่ะครับ ว่าจะเอามาใช้เล่นเกมส์แบบไหน รวมไปถึงขนาดและน้ำหนักก็ต้องเหมาะมือผู้ใช้ด้วย ซึ่งรุ่นที่แนะนำก็เป็นเหมือนไกด์ส่วนหนึ่งเท่านั้น เวลาซื้อเม้าส์สักรุ่นมาใช้จริงๆก็ขึ้นอยู่กับตัวคุณเองด้วยนะครับ
 