เป็นที่ทราบกันดีว่า สตีฟ จอบส์ (Steve Jobs)  ยังคงอยู่ในช่วงเวลาแห่งการพักรักษาตัวอีกครั้ง หลังจากที่ซีอีโอของ Apple  ได้ลาออกจากตำแหน่ง เพื่อจัดการกับอาการป่วย และการปลูกถ่ายตับ แต่อยู่ดีๆ  ก็มีการทวีตข้อความจากสถานี CBS ระบุว่า ผู้ร่วมก่อตั้ง Apple  และเบื้องหลังความสำเร็จอย่างยาวนานของบริษัทได้เสียชีวิตแล้ว


ประเด็นคือ ผู้รายงานข่าวจาก CBS  นิ้วไวพิมพ์ข้อความผิดพลาด และได้ทวีตออกไป เพราะจริงๆ แล้ว สตีฟ  จอบส์ยังไม่ได้เสียชีวิตแต่อย่างใด  รายงานข่าวดังกล่าวบนทวิตเตอร์แพร่กระจายเร็วมาก ซึ่งได้สร้างความตกใจให้ กับสาวก และแฟนคลับของจอบส์เป็นจำนวนมาก ทั้่งๆ  ที่เรื่องของเรื่องเกิดจากการทวีตข้อความที่ยังไม่ได้มีการยืนยันออกไปเท่า นั้น  



"Reports say that Steve Jobs has passed away. Stay tuned for more updates," ข้อความทวีตจากแอคเคาต์ @WhatsTrending ของ CBS ระบุชัดเจนว่า สตีฟ จอบส์  เสียชีวิตแล้ว อย่างไรก็ตาม ทางสถานี CBS  ยอมรับถึงความผิดพลาดในการทวีตข้อความดังกล่าว  และขอโทษทวีตที่ปล่อยออกมาทั้งๆ ที่ยังไม่ได้มี่การยืนยันความถูกต้อง  แม้ว่าทาง CBS ได้ลบทวีตข้อความดังกล่าวออกไปแล้ว  แต่ก่อนหน้านั้นได้มีผู้ใช้ทวิตเตอร์หลายร้อยรายได้ส่งต่อ (Retweet)  ข้อความดังกล่าวไปแล้ว  จนมันได้กลายเป็นกระแสข่าวที่เกิดเป็นคีย์เวิร์ดยอดนิยมในการค้นหาบนเสิร์ช เอ็นจิ้นว่า "steve jobs dead"

หลังจากทาง CBS ลบข้อความรายงานข่าวที่ผิดพลาดดังกล่าวออกไปแล้ว ทางบริษัทได้ส่งข้อความใหม่ออกไปว่า "Reports of Steve Jobs's (sic) death completely unconfirmed" สำหรับต้นตอของข้อความทวีตมาจาก Shira Lazar พิธีกรรายการโชว์ของ CBS  และโพรดิวเซอร์ได้ออกมาทวีตขอโทษเรื่องที่เกิดขึ้นด้วย เอาเป็นว่า  คุณผู้อ่านของเว็บไซต์ arip ท่านใดที่ได้รับทวีตดังกล่าว หรือแม้แต่ได้ RT  ข้อความนั้นออกไป ก็รับทราบตรงกันนะครับว่า มันเป็นการรายงานข่าวที่ผิดพลาด  และสตีฟ จอบส์ ยังไม่ตาย
เว็บไซต์ในข่าว: Apple
สตีฟ จ๊อบส์ ผู้ก่อตั้งบริษัทแอปเปิล เสียชีวิตแล้ว   คลิก>>
