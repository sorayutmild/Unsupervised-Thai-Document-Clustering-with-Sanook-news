ยังคงเป็นกรณีคาราคาซังค้างคากันอยู่ สำหรับเรื่องราวระหว่าง "กานต์ วิภากร" กับ "เสก โลโซ" ที่หลังจากที่ฝ่ายหญิงยื่นฟ้องประเด็นค่าเลี้ยงดูลูกๆ ทั้ง 3 จากฝ่ายชาย ซึ่งศาลได้เรียกไปไกล่เกลี่ยกัน เมื่อวันที่ 29 มกราคมที่ผ่านมา แต่ปรากฏว่า การเจรจาไม่เป็นผล เนื่องจากมีการเรียกร้องค่าใช้จ่ายถึง 900,000 บาทต่อเดือน
ซึ่งกรณีนี้เองยังทำให้เกิดเป็นประเด็นถกเถียงในโลกออนไลน์ ค่าเลี้ยงดูลูกๆ ทั้ง 3 คน เดือนละ 900,000 บาท เป็นจำนวนเงินที่มากเกินเหตุ ล่าสุด สาวกานต์ จึงได้ออกมาชี้แจงเรื่องดังกล่าวอย่างดุเดือด ยืนยันว่า เงินจำนวนนี้ไม่มากเกินไป เพราะเป็นอนาคตของลูกๆ
"ขอเดือนละ 900,000 บาท เยอะตรงไหน? เด็กๆ เรียนอินเตอร์ คงจะยอมให้ลูกตบอับหรอกนะ ค่าใช้จ่ายจิปาถะเยอะกว่านี้ ลองคิดตั้งแต่ตื่นขึ้นมาจนนอนหลับ ใช้อะไรบ้าง บ้านก็ไม่ให้อยู่ แล้วทำไมไม่จ่ายในส่วนของกู กูตั้งท้องคลอดลูกเลี้ยงเค้ามาจนถึงปัจจุบัน มีค่าใช้จ่ายไหม อยู่ดีๆ มาหย่า ปล่อยลอยแพ ด้วยเหตุผลมันอยากโสด อยากโสดแต่ยึดทุกอย่าง หมายความว่าไง"
"ที่ผ่านมา 5 เดือน กูไม่เห็นมันรับผิดชอบเหลียวแลเลย น้อยไปซะด้วยซ้ำ ทุกอย่างที่เป็นของกู มันยังยึดหมด แล้วมันเพี้ยนๆ แบบนี้ลูกๆ จะเหลืออะไร พาคนอื่นไปแด-หรูๆ แพงๆ จ้างพนักงานประจำมาเป็น 20 เพื่อมาเอากันแค่เนี้ยะ งานการไม่เห็นทำอะไรเลย ทำไรไม่เป็นกันเลย นอกจากกินนอนและอวยมันไปวันๆ เงินก็ละลายน้ำไปตลอดเวลา จ้างคนอารักขาเป็นสิบ แต่กับกูและลูกกลับไม่เหลียวแล กูอยู่กันมา 20 ปี มันอยากโสดก็ต้องยุติธรรมด้วย แค่นี้ให้ลูกไม่ได้ไหนบอกมีเป็นพันล้าน ถุยส์..!"
นอกจากนี้ สาวกานต์ ยังได้อธิบายต่อผ่านทางเฟซบุ๊กว่า "ตอนที่ดิฉันดูแลเค้าอยู่ มีงานคอนเสิร์ต 20 งานอัพต่อเดือน เดือนพฤศิจกายน ถึง กุมภาพันธ์ ไม่ต้องพูดถึง ต้องล็อควันพักให้เค้าเลย ถ้าเค้าทำงานจริงๆ งานละ 280,000 คุณคิดว่าเค้ามีรายรับเดือนเท่าไร แล้ว 900,000 สำหรับเด็ก 3 คนมันเยอะไปไหม รายได้จากงานเพลงอีกเดือนเท่าไร ตอนที่เราอยู่ร่วมกันค่าใช้จ่ายในบ้านก็ประมาณล้านกว่าต่อเดือนอยู่แล้ว แล้วนี้ดิฉันย้ายครอบครัวออกมาข้างนอก มันสมเหตุสมผลไหมกับตัวเลขที่เรียก"
"บ้านก็ไม่ให้พวกดิฉันอยู่ แต่ให้สัมภเวสีอยู่ คุณก็ต้องจ่ายค่าบ้านมาสิ ในเมื่อคุณต้องการอิสระคุณก็ต้องมีมนุษยธรรม คุณใจดำเกินไปไหม อยู่ดีๆ มาลอยแพคนที่คุณเคยรัก 4 ชีวิตและลูกน้องเก่าอีก 8 ชีวิต ซึ่งดิฉันแบกภาระอยู่ทั้งหมด ถ้าคุณคิดว่าถูกก็ทำไป ดิฉันก็สู้ไม่ถอย แต่ก่อนดิฉันเคยคิดว่าทำไมคุณทิ้งทุกคน ทิ้งเพื่อน ทิ้งค่าย ทิ้งแกรมมี่ ทิ้งพี่น้องคุณเองแต่ไม่เคยคิดว่าคุณจะสามารถทิ้งดิฉันกับลูกๆได้แต่ในที่สุดคุณก็ทิ้งจนได้ เพราะนี่คือตัวคุณ ในท้ายที่สุดคุณจะไม่เหลือใครและโดดเดี่ยว ซึมเศร้าและตายอย่างโดดเดี่ยว คอยดูสิ!!"