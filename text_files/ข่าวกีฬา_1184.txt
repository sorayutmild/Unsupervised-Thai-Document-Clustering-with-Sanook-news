การแข่งขัน ONE "Warrior Kingdom” สังเวียนการแข่งขันศิลปะการต่อสู้แบบผสมระดับโลก (Mixed Martial Arts หรือ MMA) ณ อิมแพ็ค อารีน่า เมืองทองธานี ประเทศไทยยอดสนั่น ศิษย์ยอดธง อดีตแชมป์โลกมวยสากล ที่ผันตัวเองมาเป็นนักชก MMA พบกับ ราม่อน กอนซาเลซ นักสู้จาก ประเทศฟิลิปปินส์ เริ่มยกแรก นักสู้ทั้งสองออกมาแลกกันอย่างดุเดือด แต่กำปั้นชาวไทย มาพลาดท่าโดนล็อกในช่วงปลายยก จนเกือบจะต้องยอมแพ้ ยังดีที่ระฆังดังช่วยไว้ได้ก่อนยกสอง กำปั้นชาวไทยเจ้าของฉายา "เงาปีศาจ" เปลี่ยนแผนออกมาเดินบุกแหลก ประเคนทั้ง หมัด, เท้า, เข่า, ศอก เรียกว่างัดมาหมดไม่เหลือ ทำเอา ราม่อน กอนซาเลซ ออกอาการปวกเปียกอย่างเห็นได้ชัด ก่อนทิ้งตัวลงนอนขอยอมแพ้ไปในท้ายที่สุดทำให้ ยอดสนั่น ศิษย์ยอดธง เป็นฝ่ายพลิกกลับมาเป็นฝ่ายเอาชนะน็อกไปได้ในยกที่ 2

คลิปจาก : ThairathTV