มีเวลาว่างตรงกัน นักแสดงสาว เอมี่ กลิ่นประทุม เลยชวนสามีหนุ่ม ซี ศิวัฒน์ ไปเยี่ยมเยือนอดีตพระเอกสุดฮอตอันดับต้นๆ อย่าง น้ำ รพีภัทร ที่ตอนนี้ได้ผันตัวไปใช้ชีวิตแบบเรียบง่ายกับครอบครัว เปิดฟาร์มชื่อ รพีภัทรฟาร์ม ท่ามกลางธรรมชาติรายล้อมที่จังหวัดนครนายก
โดย เอมี่ ได้เผยภาพน่ารักๆ ขณะที่สามีกำลังช่วยเหลืองานในฟาร์มต่างๆ ไม่ว่าจะเป็นการอาบน้ำให้ความ ตัดหญ้า เป็นต้น "วันนี้มาหาเพื่อนนนนน ที่ รพีภัทรฟาร์ม ช่วยอาบน้ำควาย ตัดหญ้า เก็บเอาไปให้ควายกินนนน …… สนุกจัง ติดตามตามภาพบรรยากาศเต็มๆ ใน นาวยูซีมี่ นะค้าาาาาาา @siwat_c @namrapeepatekpankul #นาวยูซีมี่"
ซึ่งต่อมา เอมี่ ก็ยังได้อัปโหลดคลิปวิดีโอของ น้ำ รพีภัทร ขณะกำลังนั่งพูดคุยกันด้วยความคิดถึงมาฝากแฟนๆ อีกด้วย "คิดถึงคุณมาก ขอบคุณที่ทำให้อิฉันไม่ลืมคุณค่าของ ‘ชีวิต’ ที่เรียบง่าย …. @namrapeepatekpankul A weekend spent well … #สุขใจทุกครั้งที่เจอกัน #นาวยูซีมี่ #เร็วๆนี้"
งานนี้แฟนๆ ต่างก็เข้ามากดไลก์กันรัวๆ พร้อมบอกด้วยว่า คิดถึงผลงานการแสดงของทั้งสามคนจริงๆ EP นี้คงเป็นอีกหนึ่ง EP ที่ใครหลายคนรอชมอย่างใจจดใจจ่อแน่นอน
