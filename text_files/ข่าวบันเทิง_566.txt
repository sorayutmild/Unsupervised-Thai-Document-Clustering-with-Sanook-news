หลังจาก ร็อกเกอร์ชื่อดัง "เสก โลโซ" หรือ "เสกสรรค์ สุขพิมาย" ได้จดทะเบียนหย่า กับภรรยา "กานต์ วิภากร" ที่สำนักงานเขตบางเขน เมื่อวานนี้ (18 มิ.ย.) อ่านข่าวที่เกี่ยวข้อง : เสก โลโซ จดทะเบียนหย่าร้าง กานต์ วิภากร
โดยหลังจากที่เซ็นใบหย่าแล้ว ทั้งคู้ได้ออกมาให้สัมภาษณ์สื่อมวลชนพร้อมกัน โดยกานต์ วิภากร ยืนร้องไห้ตลอดเวลา จนเสก ต้องกอดปลอบอดีตภรรยานั้น
ล่าสุด เฟซบุ๊กของ "กานต์ วิภากร" ได้โพสต์ข้อความผ่านเฟซบุ๊ก Wiphakorn Karn เกี่ยวกับกรณีดังกล่าวว่า
"ขอโทษเพื่อนๆด้วยนะคะ ที่ดิฉันเป็นคนพูดตรงเกินไป ไม่ได้เป็นนักสร้างภาพ สร้างภาพไม่เป็น มีแต่เรื่องจริงล้วนๆ วันนี้ที่ร้องไห้ไม่ใช่เพราะรักหรือเสียใจเรื่องความรัก แต่ดิฉันคับแค้นใจที่มองคนผิดมา 23 ปี และโดนหลอกใช้สร้างภาพมาโดยตลอด
โดยเอาความรู้สึกของลูกเมียมาล้อเล่น ใจทำด้วยอะไร และขอขอบพระคุณสำหรับทุกๆ กำลังใจที่มอบให้ดิฉันและลูกๆ ทั้ง 3 ขอบคุณมากๆ ค่ะ!!"
ด้าน เสก โลโซ ก็โพสต์เฟซบุ๊ก SEK LOSO โชว์ใบหย่า พร้อมข้อความว่า "ถ้าคุณเกลียดกันทะเบียนสมรสก็ไม่สำคัญและไม่มีประโยชน์ ถ้าคุณรักกันใบหย่าก็แค่กระดาษแผ่นเดียว ขอให้เธอโชคดี ..."
ขอขอบคุณภาพและข้อมูลจาก เฟซบุ๊ก SEK LOSO และ Wiphakorn Karn