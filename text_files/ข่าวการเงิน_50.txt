กระทรวงการคลัง สาธิต วิธีลงทะเบียนเข้าร่วมโครงการเราชนะ เพื่อรับเงินช่วยเหลือบรรเทาภาระค่าครองชีพไม่เกิน 7,000 บาทต่อคน เริ่มลงทะเบียน 29 ม.ค.-12 ก.พ. 64 โดยมีช่วงระยะเวลาดำเนินโครงการฯ คือ ตั้งแต่วันที่ 29 มกราคม 2564 ถึงวันที่ 31 พฤษภาคม 2564
ทั้งนี้ ตัวแทนจากธนาคารกรุงไทย ได้เปิดวิธีการลงทะเบียนเข้าร่วมโครงการ "เราชนะ" ผ่านเว็บไซต์ www.เราชนะ.com ซึ่งกลุ่มที่จะต้องลงทะเบียนเราชนะหรือกลุ่มที่ 3 นั้น คือ

ผู้ที่ไม่มีบัตรสวัสดิการแห่งรัฐ หรือบัตรคนจน
ผู้ที่ไม่ได้รับมาตรการช่วยเหลือจากรัฐใดๆ ทั้งโครงการ "คนละครึ่ง" และ "เราเที่ยวด้วยกัน"

จะมีวิธีลงทะเบียน และรายละเอียดในการสมัครเข้าร่วมโครงการดังนี้
วิธีลงทะเบียนเราชนะ

เข้าหน้าเว็บไซต์ www.เราชนะ.com ตั้งแต่เวลา 06.00 น. ของวันที่ 29 ม.ค. - 12 ก.พ. 64 ในเวลา 23.00 น.
กดปุ่ม "ลงทะเบียน"
คลิกปุ่มข้อตกลงและกดปุ่ม "ยืนยัน"
ข้อมูลที่ต้องระบุคือ- กรอกชื่อ นามสกุล - ชื่อกลาง ไม่จำเป็นต้องกรอกก็ได้***- เลขบัตรประจำตัวประชาชน - รหัสหลังบัตรประจำตัวประชาชน - วันเดือนปีเกิด - และเบอร์โทรศัพท์ขั้นตอนกรอกข้อมูล การลงทะเบียนเราชนะ
จากนั้นระบบจะส่งรหัส OTP ไปที่เบอร์โทรศัพท์ที่ลงทะเบียนไว้ หลังจากได้ OTP ให้นำรหัส OTP มากรอกที่เว็บไซต์ เมื่อกรอกเสร็จระบบจะนำข้อมูลไปตรวจสอบ  *** โดยขึ้นข้อความว่า ระบบได้รับข้อมูลของท่านแล้ว โดยจะดำเนินการตรวจสอบคุณสมบัติของท่านตามเงื่อนไขในโครงการต่อไป กรณีนี้คือ ลงทะเบียนเรียบร้อย และรอตรวจสอบสิทธิผ่านเว็บไซต์ www.เราชนะ.com ตั้งแต่วันที่ 8 ก.พ. 64
จากนั้นจะมีข้อความยืนยันว่า เราได้รับสิทธิ "เราชนะ" ซึ่งถ้าอยู่ในกลุ่มผู้ถือบัตรสวัสดิการแห่งรัฐ จะได้รับสิทธิเลยทันที และ/หรือ หากมีการเข้าร่วมโครงการ "คนละครึ่ง" และ "เราเที่ยวด้วยกัน" ให้รอตรวจสอบสิทธิ ตั้งแต่วันที่ 5 ก.พ. เป็นต้นไป *** หากได้รับข้อความว่า "ท่านไม่ต้องลงทะเบียนใหม่" เนื่องจากท่านอยู่ในกลุ่มผู้ถือบัตรสวัสดิการแห่งรัฐ กรณีนี้คือ ท่านจะได้รับเงินอัตโนมัติ ผ่านบัตรสวัสดิการแห่งรัฐ โดยเริ่มตั้งแต่วันที่ 5 ก.พ. เป็นต้นไป *** หากได้รับข้อความว่า "ท่านไม่ต้องลงทะเบียนใหม่" เนื่องจากท่านอยู่ในกลุ่มผู้ลงทะเบียนสำเร็จในโครงการคนละครึ่ง หรือ เราเที่ยวด้วยกัน และผ่านการยืนยันตัวตนเปิดใช้ G-Wallet (ภายในวันที่ 27 ม.ค. 64)  กรณีนี้คือ ท่านไม่ต้องลงทะเบียน โดยรอตรวจสอบสิทธิผ่านเว็บไซต์ www.เราชนะ.com ตั้งแต่วันที่ 5 ก.พ. 64
เมื่อผ่านการตรวจสอบและได้รับสิทธิแล้ว จากนั้นไปโหลดแอปพลิเคชัน "เป๋าตัง" ในสมาร์ทโฟน พร้อมยอมรับเงื่อนไข ยืนยันที่อยู่อาศัยปัจจุบัน ก็จะพบกับหน้าตาของ "เราชนะ"
และเมื่อเงินโอนเข้ามาแล้ว ก็สามารถนำเงินใช้จ่ายผ่านแอปพลิเคชันเป๋าตังได้เลย (สัปดาห์ละ 1,000 บาท) โดยใช้จ่ายตามร้านค้าที่เข้าร่วมโครงการ โดยวิธีชำระเงินก็คือ กด QR Code เพื่อใช้สแกนระบบจะหักเงินตามยอดใช้จ่ายจริง

อย่างไรก็ตาม สำหรับ กลุ่มประชาชนที่ไม่มีสมาร์ทโฟนหรือโทรศัพท์มือถือนั้น ทางกระทรวงการคลังกำลังอยู่ระหว่างหาแนวทางในการให้ความช่วยเหลือเพื่อให้สามารถเข้าร่วมโครงการได้ต่อไป


คลังตอบคำถาม เราชนะ กลุ่มไหนรับสิทธิอัตโนมัติ กลุ่มไหนต้องลงทะเบียนชิงสิทธิ?
สรุปคุณสมบัติผู้ที่มีสิทธิลงทะเบียน www.เราชนะ.com รับเงิน 7,000 บาท
เกษตรกรลงทะเบียนเราชนะ รับสิทธิ 3,500 บาท ได้หรือไม่
"เราชนะ"ถ้าใช้ไม่หมดจะโดนตัดเงินหรือเปล่า
