หลังจากจูงมือเข้าพิธีวิวาห์กันที่เมืองไทย ตั้งแต่วันที่ 6 ธันวาคม 2557 ที่เพิ่งผ่านไป ล่าสุด "โค้ชอ๊อต-เฝิงคุน" ได้ไปสวีทหวาน จัดงานแต่งอีกรอบที่เมืองจีน ด้วยบรรยากาศสุดชื่นมื่น"โค้ชอ๊อต-เกียรติพงษ์ รัชตเกรียงไกร" หัวหน้าผู้ฝึกสอนวอลเลย์บอลหญิงทีมชาติไทย ควงภรรยาสาวอดีตมือเซตทีมชาติจีนชื่อดัง "เฝิงคุน" เข้าพิธีแต่งงานที่บ้านเกิดฝ่ายหญิง เมื่อวันที่ 18 มกราคม 2558 ที่ผ่านมา โดยงานนี้บรรยากาศหวานสุดๆ อีกทั้งยังเป็นการรวมตัวของเซเล็บแห่งวงการลูกยางแดนมังกรไปในตัวอีกด้วยโดยเมื่อวันที่ 6 ธันวาคม ปีที่แล้ว "คู่รักนักวอลเลย์" ได้จัดพิธีสมรสที่บ้านเกิดฝ่ายชายไปก่อนแล้ว ล่าสุดเมื่อวันอาทิตย์ที่ผ่านมา (18 ม.ค.) สื่อชั้นนำหลายแห่งของแดนมังกร ได้พากันเสนอข่าวถึงการจัดพิธีอย่างเป็นทางการบนแผ่นดินของฝ่ายเจ้าสาวบ้าง
ซึ่งพิธีวิวาห์สุดโรแมนติกนี้ มีขึ้นที่กรุงปักกิ่ง ประเทศจีน โดยมี มิสเตอร์ เว่ยจี้จง รองประธานกิตติมศักดิ์สภาโอลิมปิกเอเชีย (โอซีเอ) เป็นประธานในพิธี ท่ามกลางแขกเหรื่อคนดังในแวดวงวอลเลย์บอลทั้งในอดีตและปัจจุบันของจีน ที่เข้าร่วมงานอย่างคับคั่ง
ขอบคุณภาพจาก : weibo.com, News.cn และ TAOS TV