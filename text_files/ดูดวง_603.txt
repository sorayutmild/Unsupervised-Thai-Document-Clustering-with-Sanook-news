ราศีธนู  16 ธ.ค. – 13 ม.ค. 2561
มกราคม   ในเดือนนี้คุณจะได้เข้าไปเกี่ยวข้องกับคนในระดับสูง หรือคนที่อยู่ในหน้าที่การงานที่สูงกว่าคุณมีบางท่านอาจจะได้รับความช่วยเหลือจากผู้ใหญ่ที่มียศศักดิ์ หรือถ้าหากคุณต้องเกี่ยวข้องกับหน่วยงานของรัฐมีแนวโน้มว่าจะได้รับความช่วยเหลือจากคนที่มีอำนาจ มีเกียรติทำให้การติดต่อราบรื่นเป็นอย่างดี สำหรับคนที่ยังโสดจะได้พบมิตรภาพต่างเพศที่น่าคบหากันมากที่เดียวค่ะ
กุมภาพันธ์   ผู้ชายผิวขาวสูงวัยกว่า รูปร่างโปร่ง มีบุคลิกดี เป็นผู้นำคน มีอำนาจ มีโอกาสเป็นชาวต่างชาติ หรือลูกครึ่ง จะนำความสำเร็จมาให้คุณ อาจจะเป็นนายคุณ หรือคนรู้ใจของคุณ หรือเป็นมิตรของคุณ จะมีข่าวจากคนที่มีลักษณะดังกล่าวในเดือนนี้ค่ะ
มีนาคม       คุณจะมีโชคดีในด้านมิตรภาพ และความรัก จะได้พบมิตรที่ถูกใจ พบคนดี มีน้ำใจ มีไมตรีจิตที่ดีกับคุณในเดือนนี้ ทางด้านการงานมีความสำเร็จดี จากความพยายามของตนเอง และได้รับความช่วยเหลือจากคนรอบข้างด้วยค่ะ
เมษายน     คุณจะเหน็ดเหนื่อยกับการเริ่มต้นในบางสิ่ง และคุณเป็นผู้ที่ต้องบุกเบิกในสิ่งใหม่ที่มีเข้ามาในแผนก หรือหน่วยงานของคุณ ทำให้คุณไม่มีเวลาให้กับคนรอบข้าง หรือคนรู้ใจ ระวังความขัดแย้งที่จะเกิดขึ้นกับเพื่อนร่วมงานในเดือนนี้ด้วยค่ะ
พฤษภาคม    คุณจะได้พบกับมิตรที่ดีในเดือนนี้ มีความสุขสนุกสนาน ในการเดินทางไกล และใกล้  มีการเริ่มต้นในมิตรภาพใหม่ ๆ  อาจจะมีข่าวดีเป็นมงคลของเพื่อนสนิท และญาติมิตร หรือแม้แต่ตัวคุณเอง  เป็นเดือนที่มีโอกาสที่ดีในด้านมิตร และความสัมพันธ์ใหม่ ๆ ค่ะ
มิถุนายน    คุณจะต้องแข่งกับตัวคุณเอง และคนรอบข้างไม่ว่าจะเป็นที่ทำงาน  หรือไม่ว่าคุณจะทำอะไรก็แล้วแต่ล้วนแล้วแต่ต้องรีบเร่ง ต้องรีบทำให้เสร็จเรียบร้อยในเวลาอันรวดเร็ว เป็นเดือนที่คุณจะต้องใช้ความพยายาม และกระตือรือร้นมากเป็นพิเศษ แต่ก็จะได้ผลลัพธ์ที่ดีจากความพยายามของคุณเองค่ะ 
กรกฎาคม  คุณจะถูกเชิญไปในงานสังคม และได้พบกับมิตรใหม่น่ารัก นิสัยดี ผิวขาว เป็นคนรักสนุก มีรอยยิ้มบนใบหน้าเสมอ คุณรู้สึกดีใจที่ได้พบคน ๆ นี้ อาจจะมีการเดินทางไกล และใกล้เกิดขึ้น ในเดือนนี้กับเพื่อนใหม่ค่ะ 
สิงหาคม   ในเดือนนี้การงานของคุณดูโดดเด่นเป็นพิเศษ มีความสำเร็จที่เกิดจากความพยายาม และได้รับการยอมรับจากเจ้านาย และเพื่อนฝูง มีความมั่นคงดี และเป็นเดือนที่คุณน่าจะมีข่าวดีเกี่ยวกับการงาน เช่น ได้รับเงินเดือนเพิ่ม หรือได้รับการเลื่อนขั้น เลื่อนตำแหน่งค่ะ
กันยายน    มีการเปลี่ยนแปลงไปในทางที่ดีในเดือนนี้ โดยทั่วไปแล้วจะโดดเด่นในด้านการงานมากกว่าด้านอื่น ๆ ในบางกรณีมีการเปลี่ยนงาน ย้ายที่อยู่อาศัย หรือไม่เช่นนั้น ก็จะมีการเดินทางไปในต่างถิ่น ซึ่งคุณไม่มีความคุ้นเคยมาก่อน มีลางสังหรณ์ที่ดี และเชื่อถือได้ในสัมผัสนั้นในเดือนนี้ค่ะ
ตุลาคม      สิ่งที่คุณคิดไว้ว่าจะสำเร็จเป็นแน่แท้ในเดือนนี้มีการเลื่อนกำหนดการ ให้ล่าช้าออกไป แต่อย่างไรก็แล้วแต่คุณจะได้รับความสำเร็จในเวลาข้างหน้านี้อย่างแน่นอน อย่าละความพยายามนะคะ 
พฤศจิกายน    คุณจะมีการเดินทางข้ามน้ำ ข้ามทะเลไปทางไกล หรือ ได้เดินทางท่องเที่ยวเกี่ยวกับทางน้ำ ระวังสุขภาพเกี่ยวกับโรคภูมิแพ้ แพ้อากาศ หรืออาหาร ให้ระวังให้มาก จะมีความสำเร็จที่รอคอยอย่างช้า ๆ ได้รับความช่วยเหลือจากคนรอบข้างดีค่ะ
ธันวาคม   คุณมีเกณฑ์ที่จะต้องตัดสินใจเลือกทางเดินทางใดทางหนึ่ง ไม่ว่าจะเป็นทางด้านการงาน หรือการศึกษา และแม้แต่ความรัก  หากคุณทำการค้าเกี่ยวกับเครื่องมือสื่อสาร จะค้าขายดีมาก ในเดือนนี้สิ่งที่คุณต้องตัดสินใจจะเป็นสิ่งที่ได้รับความสำเร็จในอนาคตอันใกล้นี้ ขอให้สมหวัง ในสิ่งที่ตั้งใจ ทุกประการ สวัสดี ปีใหม่ค่ะ
 
อ่าน ดูดวงรายปี 2561 ราศีอื่นๆ คลิก!  http://horoscope.sanook.com/126013/
 