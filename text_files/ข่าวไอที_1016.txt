Nokia N9 ทัชสมาร์ทโฟนสมบูรณ์แบบ ครั้งแรกกับสมาร์ทโฟนที่โดดเด่นด้วยหน้าจอสัมผัสทั้งหมด

 สิงคโปร์ 21 มิถุนายน 2554: โนเกียโชว์โฉม Nokia N9 สมาร์ทโฟนที่สร้างสรรค์ขึ้นสำหรับผู้ชื่นชอบการผสมผสานดีไซน์โดดเด่นเข้ากับ เทคโนโลยีสมาร์ทโฟนสุดล้ำ ดูข้อมูลเพิ่มเติมเกี่ยวกับงานออกแบบ Nokia N9 ได้ที่ http://swipe.nokia.comวาดมือแค่ครั้งเดียว คุณก็กลับสู่หน้าหลักNokia N9 แนะนำนวัตกรรมการออกแบบใหม่ เมื่อปุ่มกด Home ถูกแทนที่ด้วยการวาดมือ เมื่อไหร่ก็ตามที่คุณใช้งานแอพพลิเคชั่นอยู่แล้วต้องการกลับไปยัง Home ก็เพียงแค่วาดมือจากขอบหน้าจอหน้าจอหลัก 3 หน้า ถูกออกแบบมาเพื่อให้เข้าถึงสิ่งสำคัญที่ผู้คนใช้งานโทรศัพท์ ได้แก่ แอพ เครือข่ายสังคมออนไลน์ และการทำงานพร้อมกันหลายฟังก์ชั่นNokia N9 ได้รับการออกแบบอย่างมีเอกลักษณ์ ตัวเครื่องทำจากโพลีคาร์บอเนตที่เชื่อมเป็นเนื้อเดียวกับหน้าจอกระจกโค้ง เคลือบด้วยลามิเนต ทำให้รู้สึกเสมือนว่าการใช้งานนั้นลอยอยู่บนผิวของโทรศัพท์ อัดแน่นด้วยเทคโนโลยีล่าสุดของระบบเสียง ระบบนำทาง และการถ่ายภาพ มอบประสบการณ์การใช้งานอย่างครบครัน

มร. มาร์โกะ อาห์ติซารี หัวหน้าฝ่ายออกแบบของโนเกียกล่าวว่า “ด้วย Nokia N9 เราต้องการออกแบบวิธีการใช้โทรศัพท์ที่ดีขึ้น เราจึงสร้างสรรค์นวัตกรรมการออกแบบทั้งฮาร์ดแวร์และซอฟท์แวร์ไปด้วยกัน ประสบการณ์การใช้งานได้สร้างมาตรฐานใหม่แก่เทคโนโลยีที่รู้สึกได้ และนี่เป็นเพียงจุดเริ่มต้น สิ่งที่ทำให้ Nokia N9 มีเอกลักษณ์ได้แก่ งานออกแบบ การใช้งานบนหน้าจอ และกรอบการพัฒนาแอพพลิเคชั่นด้วย Qt สำหรับนักพัฒนา ซึ่งทั้งหมดนี้จะส่งผลต่อผลิตภัณฑ์โนเกียในอนาคตนวัตกรรมการออกแบบหน้าจอสัมผัสทั้งหมดเมื่อไม่ต้องมีปุ่ม Home ทำให้หน้าจอสัมผัสทั้งหมดของ Nokia N9 ใช้งานแอพพลิเคชั่นได้สะดวกขึ้น หน้าจอ AMOLED ขนาด 3.9 นิ้วทำจากกระจกโค้งป้องกันรอยขีดข่วน ตัวเครื่อง Nokia N9 ผลิต จากโพลีคาร์บอเนตคุณภาพดีที่สุด ทำให้เสาอากาศทำงานได้มีประสิทธิภาพ นั่นหมายถึง การรับสัญญาณที่ดีขึ้น คุณภาพเสียงชัดเจนขึ้น  และสายหลุดน้อยลง ภาพถ่าย แผนที่ และมัลติมีเดียกล้องขนาด 8MP เลนส์มุมกว้าง Calr Zeiss โฟกัสอัตโนมัติด้วยระบบเซนเซอร์ รูรับแสงของเลนส์ที่กว้างขี้นทำให้สามารถถ่ายภาพได้ดีแม้ในที่แสงน้อย พร้อมความสามารถถ่ายวิดีโอคุณภาพ HD ทำให้ Nokia N9 เป็น camera phone ที่ดีที่สุดรุ่นหนึ่งที่เคยผลิตมา Nokia N9 มาพร้อมแผนที่และระบบนำทางด้วยเสียงฟรีทั้งการขับรถและเดินเท้า ด้วย Drive app ใหม่คุณสามารถขึ้นรถแล้วเริ่มต้นเดินทางไปสู่จุดหมายได้ทันที

นอกจากนี้ ยังสามารถชมภาพยนตร์ระบบไวด์สกรีน 16:9 Nokia N9 เป็นสมาร์ทโฟนเครื่องแรกของโลกที่มาพร้อมเทคโนโลยี Dolby® Digital Plus และเทคโนโลยีหูฟัง Dolby Headphone ทำให้คุณสามารถรับประสบการณ์เสียงรอบทิศทางผ่านหูฟังได้การสัมผัสที่ดีขึ้นNokia N9 ใช้เทคโนโลยี NFC (Near-field communications) ซึ่งเป็นเทคโนโลยีไร้สายล่าสุดที่ทำให้คุณสามารถแบ่งปัน รูปภาพ และวิดีโอระหว่างโทรศัพท์แต่ละเครื่องได้โดยการนำเครื่องมาแตะกัน หรือเชื่อมต่อกับอุปกรณ์บลูทูธ อาทิ Nokia Play ซึ่งเป็นลำโพงไร้สายระบบเสียงรอบทิศทาง ที่รอบรับเทคโนโลยี NFC ก็จะทำให้คุณได้เพลิดเพลินกับระบบเสียงกระหึ่มรอบทิศทาง









สีสันและหน่วยความจำNokia N9 มี 3 สี ได้แก่ ดำ ฟ้า และแดงอมม่วง พร้อมด้วยหน่วยเก็บความจำขนาด 16 GB และ 64 GB โดยจะวางจำหน่ายภายในปีนี้ ซึ่งประเทศและราคาจำหน่ายจะประกาศให้ทราบเมื่อใกล้ถึงวันจำหน่าย
ข้อมูลเพิ่มเติมเกี่ยวกับ Nokia N9 สามารถคลิกดูได้ที่ http://swipe.nokia.com
 ร่วมเป็นแฟนเพจเรา บน Facebook..ได้ที่นี่เลย!! 

