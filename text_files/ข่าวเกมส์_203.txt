เกมส์ FIFA14
ฟุตบอล Football หรือที่พวกคนอเมริกันเรียกว่า Soccer สุดยอดกีฬาแห่งมวลมนุษยชาติที่ใครๆก็ชื่นชอบมาตั้งแต่สมัยอดีตยุคสงครามโลกก็ว่าได้ และได้รับความนิยมเรื่อยมาจนเรียกได้ว่าฟุตบอลเป็นกีฬาที่คนชอบที่สุดในโลก ด้วยเหตุนี้ในบรรดาเกมส์เกี่ยวกับกีฬาทั้งหมด เกมส์ฟุตบอลเป็นเกมส์กีฬาที่ทำออกมาบ่อยที่สุด มากที่สุดและทำรายได้มากที่สุดด้วย ช่วยให้เงินหมุนเวียนในวงการฟุตบอลระดับหนึ่งเลย และกว่าจะมาเป็นเกมส์ฟุตบอลที่มีระบบการเล่นสมจริง ใบหน้านักเตะเหมือนจริงได้อย่าง FIFA และ PES ทุกวันนี้ เมื่อก่อนเราก็ยังทนเล่นเกมส์ฟุตบอลง้องแง้ง ภาพงั้นๆ ตัวนักเตะไม่สมจริงกันได้ แล้วเกมส์ฟุตบอลในอดีตที่เราเคยเล่นกันมามีอะไรบ้าง ยังจำกันได้อยู่หรือเปล่า งั้นเราลองมาระลึกความหลังกันหน่อย เราจะเอาเฉพาะเกมส์ฟุตบอลที่คนไทยนิยมเล่นนะ
 
คลิปรวมเกมส์ฟุตบอลทั้งหมดตั้งแต่ปี 1978-2013 คุณรู้จักเกมส์ฟุตบอลในนี้กี่เกมส์ ?

 
ยุค Famicom
กราฟิกเกมส์ฟุตบอลและระบบการเล่นของเครื่องแฟมิคอม นั้นยังสร้างเกมส์ฟุตบอลที่สนุกแบบสมจริงไม่ได้ ก็เลยทำให้เกมส์ฟุตบอลแบบทั่วไปไม่ค่อยได้รับความนิยมเท่าไหร่ แต่เกมส์ฟุตบอลที่มาจากการ์ตูนอย่าง กัปตันซึบาสะ หรือคุนิโอะซอคเกอร์ ดูจะได้รับความนิยมมากกว่าในบ้านเรา
เกมส์ฟุตบอล
เกมส์ฟุตบอลจากนินเทนโด ในปี 1985
เกมส์ฟุตบอล
เกมส์ Soccer ในปี 1989
เกมส์ฟุตบอล
กัปตันซึบาสะ เกมส์ฟุตบอลกึ่งภาษาที่คนไทยชอบเล่นไม่น้อย
เกมส์ฟุตบอล
แต่เกมส์ฟุตบอลที่ฮิตสุดในยุค Famicom ก็ต้องเกมส์นี้เลย
 
 
ยุค Super Famicom
เป็นยุคเริ่มเฟื่องฟูของวงการเกมส์ฟุตบอลเลยก็ว่าได้ในเครื่อง Super Famicom เกมส์ฟุตบอลเริ่มได้รับความนิยมมากขึ้น หลังจากมีการแข่งขันฟุตบอลโลก US 94 บรรดาค่ายเกมส์ญี่ปุ่นหันมาสนใจสร้างเกมส์ฟุตบอลที่เน้นระบบสมจริง และชื่อนักเตะจากนักเตะระดับโลกจริงๆ ใครที่เคยเล่นเกมส์ฟุตบอลเครื่อง Super Famicom คงไม่มีใครไม่รู้จัก International Superstar Soccer หรือในชื่อญี่ปุ่นว่า World Soccer Perfect Eleven จาก Konami ซึ่งเป็นบรรพบุรุษของ Winning Eleven ในปัจจุบัน และเกมส์ฟุตบอลที่ฮิตกันก่อนหน้าที่ Perfect Eleven จะมาก็มีพวก J-League Excite Stage
เกมส์ฟุตบอล
J-League เกมส์ฟุตบอลฮิตในช่วงแรกของ Super Famicom
เกมส์ฟุตบอล
Perfect 11 เกมส์ฟุตบอลที่ฮิตที่สุดยุค Super Famicom
 
ยุค PlayStation
เป็นยุคทองของเกมส์ฟุตบอลเลยก็ว่าได้ ผมจำได้เลยว่าสมัยนั้นร้านเกมส์ยังใช้เช่าเล่นเครื่อง PlayStation อยู่ ยังไม่มีร้าน Internet Cafe มากนัก เนื่องจากเกมส์ออนไลน์ยังไม่บูม และร้านเกมส์ทุกร้าน เราจะเห็นมีแต่คนเล่น Winning Eleven กันแทบทุกเครื่อง แต่บางคนอาจจะคุ้นกับ Winning Eleven ภาคอังกฤษอย่าง Goal Storm และต่อมาก็กลายเป็น France 98 หรือ International Superstar Soccer PRO'98 กันมากกว่า ซึ่งมีจุดเด่นที่ปกรูป คาร์ลอส วัลเดอร์ราม่า
เกมส์ฟุตบอล
เกมส์ฟุตบอล
ยอมรับมาซะดีๆว่าคุณรู้จักสองเกมส์นี้
 
ยุค PlayStation 2
เริ่มเข้าสู่ยุคตกต่ำของเกมส์ฟุตบอลจาก Konami เพราะมีการปรับเปลี่ยนระบบการเล่นพอสมควรจนเล่นยาก ช่วงแรกๆคนยังนิยมเล่น Winning ของ PS1 อยู่ เพราะเล่นง่ายกว่า ประจวบกับเกมส์ออนไลน์เริ่มบูม คนจึงเลิกเล่นเกมส์ฟุตบอลและหนีไปเล่นเกมส์ออนไลน์กันเยอะ ทำให้เหลือคนเล่นเกมส์ฟุตบอลน้อยลงมาก แถมทาง FIFA คู่แข่งก็เริ่มพัฒนาระบบการเล่นของตนมาแข่งกับ PES ของ Konami แถมยังมีภาษีดีกว่าที่ลิขสิทธิ์ทีมต่างๆเป็นของจริง ก็เลยทำให้ฐานคนเล่นของ PES น้อยลงกว่า FIFA มาจนถึงในปัจจุบัน
เกมส์ฟุตบอล
เกมส์ฟุตบอล
หลังจากนั้น เกมส์ฟุตบอลก็เริ่มขับเคี่ยวกันเพียงแค่ 2 เจ้านี้
 
อ่านเสร็จแล้วก็ยอมรับมาซะดีๆว่าพวกคุณรู้จักเกมส์ฟุตบอลเก่าๆกี่เกมส์ เริ่มจากยุคไหน ผมจะสรุปให้ฟัง
- หากคุณรู้จักเกมส์ฟุตบอลยุค Famicom คุณมีอายุระหว่าง 30-40 ปี
- หากคุณเริ่มรู้จักเกมส์ฟุตบอลยุค Super Famicom คุณมีอายุระหว่าง 25-35 ปี
- หากคุณเริ่มรู้จักเกมส์ฟุตบอลยุค PlayStation คุณมีอายุระหว่าง 20-30 ปี
- หากคุณเริ่มรู้จักเกมส์ฟุตบอลยุค PlayStation 2 คุณมีอายุระหว่าง 15-25 ปี
 
 
ขอบคุณภาพประกอบจาก
- http://www.gamefaqs.com

คลิปวีดีโอจาก
- DaveroFilms - Youtube