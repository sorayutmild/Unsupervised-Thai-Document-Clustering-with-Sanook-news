พ.ต.อ.สุพัชร พึ่งพวง ผกก.ดส. พ.ต.ท.ศยาม อินทร์สุวรรณโณ สว.กก.ดส. แถลงจับกุม นายประสาร ยิ้มใหญ่ หรือ แอ็ด อายุ 40 ปี พร้อมของกลาง ยาเสพติดให้โทษประเภท 1 (ยาบ้า) จำนวน 18 เม็ด รถจักรยานยนต์ยี่ห้อ ฟีโน่ สีชมพู-ดำ หมายเลขทะเบียน ฬรง 647 กทม. อุปกรณ์เสพยาบ้า ขวดแก้ว และโทรศัพท์มือถือยี่ห้อจีเน็ต โดยสามารถจับกุมได้ที่ภายในปั๊ม ปตท.ปากซอยกรุงเทพ-นนทบุรี 37
พ.ต.ท.ศยาม เปิดเผยว่า การจับกุมดังกล่าว สืบเนื่องจากเจ้าหน้าที่ชุดสืบสวน ทราบว่า ผู้ต้องหามีพฤติการณ์เป็นเอเยนต์จำหน่ายยาบ้า ย่านประชาฃื่น จึงได้ทำการล่อซื้อยาบ้า จำนวน 18 เม็ด จากนั้น ผู้ต้องหา นำยาบ้ามาส่งในปั๊มน้ำมันดังกล่าว เจ้าหน้าที่ จึงแสดงตัวขอตรวจค้น พบยาบ้าจำนวน 18 เม็ด ภายในตัวผู้ต้องหา
ต่อมาได้นำตัวไปยังห้องพัก ซึ่งเป็นอพาร์ตเมนต์ ลดาพันธ์ แมนชั่น ห้อง 217 ย่านบางกรวย จ.นนทบุรี เมื่อตรวจสอบภายในห้องพักพบ นางสาวเอ (นามสมมุติ) อายุ 16 ปี อยู่ภายในห้องพัก จากการสอบสวน น.ส.เอ ให้การว่า วันที่ 17 ม.ค. ที่ผ่านมา ผู้ต้องหา ได้นำตนเองมาที่ห้องพักดังกล่าว และกระทำชำเรา จนสำเร็จความใคร่ 1 ครั้ง ซึ่งผู้ต้องหาให้ยาบ้า จำนวน 2 เม็ด เป็นค่าตอบแทน
อย่างไรก็ตาม ผู้ต้องหาให้การรับสารภาพว่า ได้พา สาวเอ มาที่ห้องพักจริงเพื่อกระทำอนาจาร โดยมีค่าตอบแทนเป็นยาบ้าจำนวน 2 เม็ด เป็นรางวัล จึงแจ้งข้อหาครอบครองยาเสพติด เพื่อจำหน่ายโดยผิดกฎหมาย, ส่งเสริมผู้อื่นให้เสพยาเสพติด, พรากผู้เยาว์ อายุมากกว่า 15 ปี แต่ไม่ถึง 18 ปี ไปจากบิดามารดาเพื่อการอนาจาร, พาบุคคล อายุมากกว่า 15 ปี แต่ไม่ถึง 18 ปี ไปเพื่อการอนาจารแม้ผู้นั้นจะยินยอมและส่งเสริมให้เด็กมีความประพฤติเสี่ยงต่อการกระทำผิด ตาม พ.ร.บ.คุ้มครองเด็ก พร้อมทั้ง นำตัวผู้ต้องหาและของกลาง ส่ง สน.ประชาชื่น ดำเนินคดีตามกฎหมาย ต่อไป