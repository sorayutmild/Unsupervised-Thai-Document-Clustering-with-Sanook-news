ทำเอาแฟนคลับที่ติดตามอินสตาแกรม @hi_hiso ของศิลปินลูกทุ่งสาวรุ่นใหญ่วัย 53 ปี อย่าง ฮาย-อาภาพร นครสวรรค์ ตกอกตกใจกันไม่น้อยเลยทีเดียว
เมื่อล่าสุดเจ้าตัวได้โพสต์ภาพถ่ายอัปเดตการทำงานในกองถ่ายภาพยนตร์เรื่องใหม่ พร้อมกับแนบแคปชั่นที่มีใจความว่า "มาถ่ายหนังในหุบเขา ขาดการติดต่อจากโลกภายนอก โดนต่อต่อยจนได้ โถชีวิตอาภา"
ซึ่งภาพดังกล่าวนี้เองได้เผยให้เห็นใบหน้าของ ฮาย อาภาพร ในลุคที่เกือบจะจำเวอร์ชั่นเดิมแทบไม่ได้!!! เนื่องจากมีอาการบวมช้ำตั้งแต่คนหน้าผาก ไปจนถึงบริเวณปลายคาง
ก่อนที่บรรดาชาวเน็ตจะค่อยๆ กดซูมเข้าไปใกล้ๆ และเห็นว่า ทั้งหมดนี้เป็นเพียงแค่การแต่งหน้าเอฟเฟคเพื่อเข้าฉากในภาพยนตร์ที่กำลังถ่ายทำอยู่ จนหลายคนถึงกับฮากลิ้งเพราะความขี้เล่นของศิลปินลูกทุ่งคนโปรดหนักมากเลยทีเดียว
ก็แหม... เล่นโพสต์หน้าเต็ม แถมยังเขียนแคปชั่นชวนให้ใจหายใจคว่ำขนาดนี้ แฟนๆ เค้าก็เป็นห่วงสิคะขุ่นแม่ฮาย อิอิ

ชื่นใจ "ฮาย อาภาพร" หอบปริญญาไปให้แม่ บอกหนูทำได้แล้วนะแม่จ๋า แถมมีฮาตอนจบ
"ฮาย อาภาพร" ควักเงินรัวๆ จ้างแม่ไม่ให้กินข้าวเหนียวมะม่วง ดูแล้วยิ้มตามเลย
"ฮาย อาภาพร" เล่าปมความรัก ถูกผู้ชายสาปแช่ง เพราะไม่รักษาคำพูด ให้รอ 10 ปี จะแต่งงานด้วย

