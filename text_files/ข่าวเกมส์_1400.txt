Ragnarok X: Next Generation เป็นเกมมือถือของ Ragnarrok แบบ MMORPG ตัวที่สองที่เป็นแบบ Full3D ที่เรากำลังจะได้เล่นกันในเร็วๆ นี้ และดูเหมือนว่าเราจะใช้เวลารออีกไม่นานก็ได้เล่นกันแล้วในเซิร์ฟเวอร์ SEA (ภูมิภาคเอเชียตะวันออกเฉียงใต้)

ตามรายงานของช่วงไตรมาสที่ 4 ของปี 2020 ที่ผ่านมา ทาง Gravity ได้ประกาศแผนไว้เกมนี้ว่าจะมีการเปิดตัวเซิร์ฟเวอร์ SEA ในช่วง "ครึ่งปีแรกของปี 2021" โดยทางบริษัท Bytedance จะเป็นผู้จัดจำหน่ายเกมนี้

ทั้งนี้ทางเพจของตัวเกมฯ ได้มีการประกาศเปิดรับสมัครคนเข้าร่วมทดสอบ BETA TEST เฉพาะผู้เล่นที่เข้ากลุ่มหลักของเกมเท่านั้น โดยคนเล่นที่สนใจ สามารถเข้าไปร่วมกลุ่มและลุ้นเป็นผู้ทดสอบได้ ที่นี่

สำหรับ Ragnarok X: Next Generation เป็นเกม MMORPG จาก Ragnarok ที่นำเสนอโลก Full3D เต็มรูปแบบ มีระบบฟาร์ม การดำรงชีวิต และเน้นเนื้อเรื่องที่มากขึ้น เป็นอีกเวอร์ชั่นที่มีผู้เล่นให้ความสนใจเป็นจำนวนมาก สามารถติดตามรายละเอียดตัวเกมเพิ่มเติมได้ที่ แฟนเพจ ของตัวเกม