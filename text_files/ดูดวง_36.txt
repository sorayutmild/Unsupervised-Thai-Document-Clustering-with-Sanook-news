การดูลายมือเป็นศาสตร์หนึ่งที่คนส่วนใหญ่นิยมไปดูกันคงจะดีไม่น้อยหากเราทราบพื้นฐานการดูลายมือง่ายๆ ไว้บ้าง เพื่อเอาไว้ดูดวงชะตาของตัวเองแบบคราวๆ ได้ ซึ่งวันนี้ Sanook! Horoscope มีข้อมูลดีๆ มาบอกกัน พร้อมแล้วเตรียมยกมือของคุณขึ้นมาแล้วดูคำทำนายจากด้วยล่างเลยค่ะ
ดูดวงง่ายๆ ทำได้เอง ดูอย่างไรได้บ้าง ?
 
 
ดูดวงจากลายมือ
 
1. เส้นชีวิต
เส้นชีวิตเป็นตัวบ่งบอกลักษณะของชีวิตและสุขภาพมากกว่าจะบอกว่าชีวิตจะยาวนานเท่าไหร่ ถ้าเส้นนี้จางและขาดไปบ้าง นั่นหมายความว่าคุณจะมีรากฐานที่ไม่ค่อยแข็งแรงนัก และจะมีการเปลี่ยนแปลงเกิดขึ้นบ่อยๆ แต่ถ้าเป็นเส้นที่เข้มหน่อย นั่นหมายความว่าคุณจะมีร่างกายที่แข็งแรงดี เส้นยาวๆ จะเป็นคนที่มีนิสัยโดดเด่น อาจจะเป็นพวกที่ทำอะไรต้องให้ทุกคนรู้ สาวคนที่มีเส้นสั้นๆ ก็จะเป็นคนที่สุขุมและเงียบกว่าส่วนที่มีเส้นโค้งแรงๆ จะเป็นประเภทที่ทำอะไรฉับไว แต่ถ้าเส้นสมองเข้มกว่าเส้นชีวิตคุณจะชอบเรียนมากกว่าเล่นกีฬา หรือถ้าเป็นเส้นที่ตีวงหันออกไป คุณจะได้เดินทางมากกว่าคนอื่น
2. เส้นหัวใจ
แฟนเก่า แฟนปัจจุบัน หรือแฟนในอนาคตของคุณจะอยู่ซีกไหนบนเส้นนี้ล่ะ ส่วนที่อยู่ใกล้ๆ กับนิ้วชี้จะบ่งบอกถึงอดีตและอนาคตก็จะอยู่ในทิศของนิ้วก้อย ยิ่งเส้นนี้ยาวมากเท่าไหร่ ความรู้สึกก็จะยิ่งเป็นตัวสำคัญในชีวิตคุณ คุณอาจจะชอบฝันในเรื่องของความรัก เส้นสั้นๆ หมายความว่าคุณจะยึดหลักความเป็นจริงมากกว่าหรือไม่นั้น คุณอาจจะได้เจอกับความรักที่ยิ่งใหญ่ครั้งเดียวในชีวิต ถ้าคุณแฟนเป็นคู่แท้กันจริง ก็อาจจะเป็นไปได้ที่คุณทั้งสองคนจะมีเส้นที่คล้ายกัน
3. เส้นสมอง
ถึงแม้ว่าเส้นสมองจะบอกว่าคุณคิดอย่างไร แต่ก็ไม่ได้บอกว่าคุณฉลาดแค่ไหน เส้นมาตรฐานก็จะยาวไปถึงประมาณใต้นิ้วนาง ถ้าเส้นที่สั้นหน่อยก็หมายถึงคนที่มีความคิดง่ายๆ และตรงจุด ส่วนพวกที่คิดมาก ซับซ้อนหน่อยก็จะมีเส้นที่ยาวกว่า เส้นตรงขึ้นมาอีกนิดจะเป็นคนที่มีความคิดแบบโปร่งใส ส่วนเส้นโค้งๆ จะเป็นของคนที่ชอบแนวความคิดใหม่ๆ เส้นลาดชันจะไปอยู่บนมือของพวกที่ครีเอทีฟ แต่ถ้าเส้นมันตวัดขึ้น บางที หัวคุณอาจจะจมอยู่กับเรื่องอะไรสักอย่าง เส้นที่ตรงเป็นแนวนอนจะเป็นคนที่มองอะไรๆ เป็นทางปฏิบัติได้ซะหมดเลย
4. เส้นวาสนา
เส้นวาสนาเป็นตัวบ่งบอกถึงความสำเร็จ เส้นเข้มๆ จะบอกได้ว่าคุณสามารถตั้งหลักกับรูปแบบของชีวิตได้เร็ว เส้นบางๆ จะเป็นของคนที่ยังไม่ลงตัวกับชีวิต หรือชอบเปลี่ยนงานอยู่บ่อยๆ เส้นวาสนาส่วนมากจะมาจบที่เส้นหัวใจ แต่ถ้าเส้นของคุณวิ่งขึ้นไปจนถึงนิ้วกลาง คุณจะเป็นคนที่กระตือรือร้นไปจนถึงตอนแก่เลยทีเดียว เส้นวาสนาสองเส้นจะบอกได้ว่าเป็นคนที่ไม่มั่นคงที่มักจะเจอได้บนมือของพวกที่ชอบติดยา หรือติดเหล้า
5. เส้นเนื้อคู่
ปกติเส้นบนฝ่ามือเราก็จะมีอยู่ด้วยกันหลายเส้น หรือบางครั้งจะมีเพียงเส้นเดียว นั่นบ่งบอกถึงความเป็นไปได้ของชีวิตคู่ แต่ทุกอย่างก็ขึ้นอยู่กับคัวเองที่จะทำให้มันเกิดขึ้นได้ เวลาที่เส้นนี้ดูเข้มชัดก็จะบ่งบอกถึงความสัมพันธ์ที่ชัดเจนขึ้นด้วย ส่วนเส้นที่ดูเหมือนจะไม่ชัดเจนในตอนแรกแต่เข้มขึ้นที่ปลาย ก็หมายถึงความไม่มั่นใจในความสัมพันธ์ในตอนต้นที่จะเริ่มชัดเจนขึ้นและแข็งแรงขึ้น หรือเส้นที่ชัดในตอนแรกและแผ่วเบาที่ปลายก็จะมีความหมายตรงกันข้ามนั่นแหละ
6. เส้นมีบุตร
เส้นเหล่านี้ คือ เส้นเล็กๆ ตรงเล็กๆ ที่จะอยู่เหนือเส้นเนื้อคู่ เพราะว่าเส้นนี้จะเล็ก (เล็กมากๆ) แนะนำว่าคุณควรจะไปหาแว่นขยายมาส่องดู เพราะว่าเส้นนี้เป็นเส้นที่ยากจะมองเห็นด้วยตาเปล่า เส้นนี้อาจจะบ่งบอกถึงเด็กที่ใกล้ชิดกับคุณ ซึ่งก็ไม่สามารถระบุได้ว่าจะเป็นลูกของคุณเสมอไป ตามหลักการโดยทั่วไปแล้ว เส้นที่ตรงจะหมายถึงเด็กผู้ชาย เส้นที่โค้งหน่อยจะเป็นเด็กผู้หญิง ส่วนเส้นที่มีเป็นคู่ๆ ติดกันจะหมายถึงเด็กฝากแฝด
 