ภายหลังจากที่ "ปลื้ม สุรบถ หลีกภัย" ได้ออกมาประกาศชี้แจงเรื่องความสัมพันธ์ระหว่าง "ทับทิม มัลลิกา" ยืนยันชัดเจนผ่านอินสตาแกรมว่า ได้แยกทางกันอย่างเป็นทางการ โดยไม่ได้มีปัญหาขัดแย้งใดๆ ต่อกัน จนกลายเป็นกระแสวิจารณ์ในโลกออนไลน์ในทันที
ในเวลาต่อมา "ทับทิม มัลลิกา" ก็ได้โพสต์ข้อความผ่านอินสตาแกรมส่วนตัวเช่นเดียวกัน กล่าวถึงเรื่องราวทั้งหมดที่ดำเนินมาถึงจุดนี้ ระบุว่า...
"ชีวิตนี้ ไม่ได้หวังว่าจะเจอวันแบบนี้เหมือนกันค่ะ... แต่ยังไงแล้ว ก็ต้องผ่านมันไปให้ได้... ทับทิมอยากพูดแค่คำว่า ขอบคุณ.. ขอบคุณเพื่อนรักและทีมงานทุกคนที่อยู่เคียงข้างและเข้าใจ สัญญาว่าจะไม่ทิ้งกันไม่ว่าอะไรจะเกิดก็ตาม ... ตัวทับทิมไม่ได้มีโอกาสถ่ายรายการให้แฟนๆได้ติดตามทางช่องหลักแล้ว เนื่องจากได้ขอลาออกเมื่อสิ้นเดือนมกราคม"
"ทับทิมขอโทษแฟนๆน้องๆที่ไม่สามารถทำรายการให้มีต่อไปได้อีก ถึงแม้จะรักรายการมากและไม่อยากทิ้งมันไปก็ตาม...ขอบคุณมากนะคะทุกคน .. ชีวิตนี้ไม่มีอะไรดีเท่า มีครอบครัวที่ดี มีเพื่อนที่ดี มีคนที่รักเรา แค่นี้ก็มากพอแล้วจริงๆ ไม่ต้องการอะไรอีกแล้ว.. ส่วนน้องเดค บ้านใหม่แม่เสร็จเมื่อไร ไปรับลูกมาอยู่ด้วยแน่นอนจ้า"