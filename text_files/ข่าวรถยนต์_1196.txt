เมื่อพูดถึงรถยนต์มือสองที่มีอยู่มากมายหลายรุ่นแล้วเราปฏิเสธไม่ได้ครับว่ารถยนต์มือสองต่างก็มีปัจจัยที่ทำให้คนตัดสินใจซื้อหรือไม่ มากมายไม่แพ้รถยนต์ใหม่ป้ายแดง ซึ่งหากรถคันนั้นสามารถตอบโจทย์ได้มากกว่า 1 ข้อ มันก็คงคุ้มค่าน่าคบหา
Toyota Corolla  นับเป็นรถยนต์รุ่นหนึ่งที่ได้รับความนิยมอย่างต่อเนื่งตั้งแต่รุ่นพ่อ ยันรุ่นลูกที่วันนี้เราอาจจะไม่คุ้นชื่อ  Corolla  อีกต่อไป หลังจากเปลี่ยนเป็น  Altis  ให้เป็นมุขขำๆกันบนท้องถนนว่า "รถอะไรเล็กที่สุดในโลก" แต่ถ้าคุณงบน้อยต้องการรถคุ้มค่า Toyota Corolla  ปี 1992-1995 ก็นับว่าเป็นอีกหนึ่งรุ่นที่น่าสนใจและไม่ควรมองข้าม
1995 Toyota Corolla
หลายคนมักจะเรียก  Toyota Corolla  รุ่นนี้ว่า โตโยต้าสามห่วงตามภาษาคนไทย "ไลค์" ชื่อเล่น ซึ่งสาเหตุนั้นก็มาจาก Toyota  เริ่มแนะนำโลโก้ตัวใหม่ในช่วงดังกล่าวที่ใช้ยาวจนถึงปัจจุบันที่สังเกตดีๆ มันเป็นวงกลม 3 อันซ้อนกันอยู่ภายใน
ตัวรถแนะนำออกมาภายใต้เรือนร่างแบบคอมแพ็คคาร์ตามสมัยนิยมในยุคนั้น โดยรถรุ่นนี้เริ่มผลิตเมื่อเดือนมิถุนายนปี 1991 ก่อนนำเข้ามาเปิดตัวในประเทศไทย ด้วยการนำเอาความเหนือชั้นเข้ามาผนวกที่บอสใหญ่ค่ายสามห่วงในยุคนั้น นาย อะกิฮิโกะ ไซโตะ มีแนวคิดในการทำให้คอมแพ็คคาร์ธรรมดาหรูระดับเดียวกับ Lexus  และเป็นครั้งแรกที่รถรุ่นนี้ขยับขึ้นมาในกลุ่มรถยนต์ C-Car  อย่างจริงจัง และขยับ Corona  ไปอยู่กลุ่มรถซีดานกลาง
การออกแบบที่เรียบง่ายตามยุคสมัยผสานเส้นสายความสปอร์ตเล็กน้อยที่ส่วนหนึ่งมาจากรถรุ่นนี้มีรุ่นสปอร์ตที่เรียกว่า "sprinter Trueno" แต่ที่เอาเข้ามาขายในไทยนั้นส่วนใหญ่เป็นรถรุ่น 4 ประตู มาพร้อมความยาว 4369 ม.ม. กว้าง 1684 ม.ม. และสูง 1359 ม.ม. สามารถตอบสนองได้อย่างลงตัว
1995 Toyota Corolla
ด้านเครื่องยนต์ก็มีให้เลือกมากมาบตั้งแต่เครื่องยนต์เบนซินขนาด 1.3 ,1.5 และ 1.6 ลิตร ตามลำดับ ตอบสนองการขับขี่ได้ตั้งแต่ 99 ,104 และ 113 แรงม้า ที่ถือว่าค่อนข้างทรงพลังพอตัว แม้เครื่อง 1.3 ลิตร มักจะถูกบ่นว่าอืดแต่มันก็ขับสบายสุดด้วยระบบเกียร์อัตโนมัติ 4 สปีด และระบบเกียร์ธรรมดา 5 สปีด ตามยุคสมัย
ข้อดีของ  Toyota Corolla  3ห่วงนั้น มีจุดเด่นที่การดูแลรักษาที่ง่ายมากและไม่วุ่นวาย โดยเฉพาะอะไหล่ยังมีเยอะมากแม้รถจะผ่านมานานกว่าเกือบ 20 ปี หรือถ้าเบื่อชิวอยากแรงหางบประมาณสัก 40,000 บาท วางเครื่องใหม่ก็แรงได้ง่ายๆ ไร้ปัญหา แถมราคาค่าตัวค่าผ่อนก็ไม่แพงบางแห่งปล่อยฟรีดาวน์ไปเลยก็มี ที่เริ่มต้นที่ 100,000 ยัน 2 แสนบาทกลางๆเท่านั้น
1995 Toyota Corolla
อย่างไรก็ดีปัญหาในการเลือกซื้อ Toyota Corolla สามห่วงนั้นมีปัญหาอยู่เล็กน้อยที่สภาพรถ เนื่องจากรถหลายคันในตลาดนั้นเป็นรถแท็กซี่มาก่อนหน้า ทำให้มักเจอรถสภาพแย่มาก็เยอะ เช่นเดียวกับตัวถังที่อาจจะเจอสนิมตามอายุการใช้งานก็เป็นไปได้
 ทั้งนี้ toyota สามห่วงนับว่าเป็นรถยนต์ที่ค่อนข้างคุ้มค่าโดยเฉพาะเมื่อคุณกำลังมองรถยนต์ที่สามารถตอบโจทย์ทางด้านราคาและการดูแลรักษา ส่วนสมรรถนะก็พอใช้ไม่ได้หวือหวาอะไรมากมาย มันก็เป็นทางออกที่ดีที่ไม่ควรมองข้ามไปเลยจริงๆ
 