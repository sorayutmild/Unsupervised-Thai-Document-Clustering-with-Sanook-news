 ประเดิมบทความแรกเกมมือถือน่าเล่นของปี 2020 กันเลยดีกว่า การเริ่มปีใหม่นี้ก็ต้องมีอะไรใหม่ๆ มาแนะนำอย่างแน่นอน สำหรับเกมเมอร์มือถือนั้นก็มีเกมใหม่น่าสนใจพอสมควร แล้วเชื่อว่าในปี 2020 จะมีเกมใหม่ๆ เปิดตัวอยู่ตลอดแน่นอน แต่รอบนี้เอาเกมที่เปิดตัวไปแล้วน่าสนใจของสัปดาห์ที่ผ่านมาก่อนเลยดีกว่า มีเกมอะไรบ้างไปชมกันเลย
Naruto: Slugfest

เกมแรกเป็นเกมมือถือแนวเก็บเลเวลที่ได้นำการ์ตูนนินจาจอมคาถาขวัญใจแฟนการ์ตูนอย่าง Naruto มาทำในรูปแบบเกมแนว MMORPG Openworld ซึ่งดูแลการให้บริการโดย Cubinet Interactive ที่ตอนนี้เกมดังกล่าวกำลังเปิดให้ทดสอบในช่วง Close Beta อยู่ จนถึงวันที่ 10 มกราคม 2020 นี้ ภายในเกมเพื่อนๆ จะได้สัมผัสกับโลกแห่งนินจาในรูปแบบ Full 3D กราฟิกสวยงามอลังการ มาพร้อมกับเนื้อเรื่องตามแบบฉบับการ์ตูน

https://play.google.com/store/apps/details?id=com.narutoslugfest.cubinet.android

Hitman Reborn

เส้นทางการเป็นเจ้าพ่อมาเฟียของ ซาวาดะ สึนะโยชิ จากการ์ตูนเรื่อง “ครูพิเศษจอมป่วน Reborn” ที่ทาง CMGE พัฒนาต่อเป็นเกมมือถือแนว RPG ในชื่อว่า Hitman Reborn ภายในเกมก็จะมีการผจญภัยตามเนื้อเรื่องของการ์ตูนอยู่แต่จะมีวิธีการนำเสนอที่แตกต่างจากเกมแนวการ์ตูนทั่วๆ ไป แต่เชื่อว่าถ้าคุณเป็นแฟนการ์ตูนเรื่องนี้น่าจะถูกใจในระดับหนึ่ง องค์ประกอบโดยรวมถือว่าผ่าน ซึ่งตอนนี้เปิดให้บริการแล้วทั้งในระบบ Android และ iOS หลังจากที่เปิดแค่ iOS อย่างเดียวก่อนหน้านี้

https://apps.apple.com/cn/app/id1380151491
http://reborn.cmge.com/ 

Inazuma Eleven SD

เกมที่สามก็ยังคงอยู่กับเกมแนวการ์ตูนแต่เรื่องนี้จะเป็นการ์ตูนแนวฟุตบอลขวัญใจเด็กๆ อย่าง Inazuma Eleven ซึ่งทาง Level 5 ได้พัฒนาเป็นเกมในชื่อ Inazuma Eleven SD ซึ่งจะนำเสนอวิธีการเล่นแบบ Ohajiki ซึ่งเป็นรูปแบบการเล่นของญี่ปุ่นซึ่งภายในเกมนี้จะมีตัวละครตั้งแต่ภาคแรกถึงภาคล่าสุดเลยดังนั้นแฟนๆ ได้ฟินหาตัวละครที่ชื่นชอบสะสมจัดเป็นทีมแน่นอน

https://play.google.com/store/apps/details?id=com.Level5.BS≷=jp 

Rage of Gods

ต่อมาก็เป็นเกมแนว MMORPG เก็บเลเวลอีกหนึ่งเกมที่มีการเปิดให้บริการในโซน SEA รวมถึงในประเทศไทยของเราด้วย โดยค่าย EFun กับเกมที่มีชื่อว่า Rage of Gods เป็นเกมแนวแฟนตาซีที่ผู้เล่นจะต้องออกเดินทางเพื่อค้นหาอุปกรณ์ต่างๆ พัฒนาตัวละครดำเนินเรื่องตาม Story ที่วางไว้เป็นเกมที่งานภาพกราฟิกถือว่าสวยงามเป็นอีกหนึ่งทางเลือกสำหรับเกมเมอร์สายเกมเก็บเลเวล

https://apps.apple.com/th/app/rog-rage-of-gods/id1483201013
https://play.google.com/store/apps/details?id=com.efun.zsj.sea 

Glory Shrine 

สุดท้ายเป็นเกมแนว RPG สไตล์อนิเมะที่มีการเปิดให้บริการบนสโตร์ประเทศไทยในชื่อว่า Glory Shrine จากค่าย Eyougame ซึ่งจะเป็นที่เป็นแนววางแผนเทิร์นเบสที่ตัวเกมจะนำตำนานเทพทั่วทุกมุมโลกมาดัดแปลงให้อยู่ในรูปตัวละครสุดโมเอะ น่ารักมีระบบ PVP และ PVE ให้ผจญภัยสุดมันส์ใครสนใจก็อย่ารอช้ารีบเข้าไปดาวน์โหลดได้เลยทั้งในระบบ Android และ iOS บนสโตร์ประเทศไทย

https://apps.apple.com/th/app/id1491127565
https://play.google.com/store/apps/details?id=com.eyougame.shzg.th 
