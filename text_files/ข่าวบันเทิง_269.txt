ได๋ ไดอาน่า แจงชัดๆ หลังโพสต์ขายของ หาเงินจ่ายค่าน้ำ-ค่าฟ คนห่วงใยขอเลขที่บัญชีโอนเงินให้ เอ่ยขอบคุณบอกไม่ต้องห่วงยังสบายดี
ทำเอาเพื่อนๆ และแฟนคลับหลายคนแอบเป็นห่วงหลังจากพิธีกรสาวคนเก่ง ได๋ ไดอาน่า ได้โพสต์ประกาศขายคอมพิวเตอร์ มือถือ และบอกว่าจะนำเงินมาจ่ายค่าน้ำ-ค่าไฟ ทำให้ดูคล้ายประสบปัญหาภาวะการเงินหรือเปล่า เพราะช่วงนี้งานอีเว้นต์ไม่มี จึงมีการสอบถามเธอเข้าไปเยอะมากๆ และขอเลขที่บัญชีพร้อมจะช่วยเหลืออีกด้วย เรียกว่าน้ำใจหลั่งไหลไปหาแบบเต็มเปี่ยม 
จนล่าสุด ได๋ ไดอาน่า ต้องโพสต์ชี้แจงถึงการประกาศขายในครั้งนี้ พร้อมกับบอกว่ายังสบายดี ขอบคุณทุกคนที่เป็นห่วงถามไถ่เลขที่บัญชีกันเยอะมาก
"ขอบคุณทุกท่านที่โทรมาเป็นห่วงจะโอนเงินมาให้ใช้นะคะ จะเริ่มยังไงดี คือ ปกติเมื่อก่อนมีบริษัทรับจ้างผลิตสื่อค่ะ ลูกน้องเยอะ ทุกคนจะมี มือถือ +เบอร์มงคล+คอมฯ ประจำตำเเหน่ง เมื่อวันนึงที่ บ. ปิดไป เเยกย้าย เเต่อุปกรณ์ต่างๆยังอยู่""เเละ กอปรกับ เดือนนี้เป็นเดือนเเรกในชีวิตจริงๆ ที่ใช้เงินเก็บ เพราะตั้งเเต่อายุ 13 ที่เข้าวงการจนถึงตอนนี้ ไม่เคยใช้เลย...เเละรู้สึกไม่ดีที่เห็นเงินเก็บลดลง""วันก่อนเห็นมือถือรุ่นใหม่ออก ก็อยากได้ เเต่ไม่อยากใช้เงินเก็บ จึงมองไปรอบๆ ตัว คอมเเละมือถือเก่าๆ ชาร์จไว้ไม่มีใครใช้ เอามาขายเพื่อใช้จ่ายอะไรรอบตัว ดีกว่า"

"เพราะ มี mac book pro 4 เครื่อง imac 3 mac book air 2 ipad3 มือถือสำรอง 8 กล้อง เลนส์ โดรน ไวร์เลส ไฟวง ไฟ kino ไฟ LED เเละอื่นๆ อีกมากมาย จึงเอามาโละ จะได้ไม่รก เเละมีตังซื้อมือถือใหม่มาเล่นด้วย"
"นอกเหนือจากนี้ ก็รับงานเเปล รับงาน กราฟฟิก อะไรที่ work from home ได้ เพราะไม่อยากอยู่เฉยๆ เนื่องจากงานหลักคือ เป็นพิธีกรตามงานต่างๆ 1-2-3 ภาษา ในวันที่ไม่มีต่างชาติ ไม่มีการจัดงาน เราก็เห็นอะไรเเปลงเป็นเงินได้ ก็ดีกว่าเก็บไว้เฉยๆให้มันเสื่อมค่าลง เท่านี้เองจริงๆ ค่ะ
"ไม่ต้อง DM มาขอเลขบัญชีค่ะ ขอเเค่ลูกหนี้ทุกคนที่ยืมเงินไป ได้รู้ว่า คืนเงินกันบ้างก็พอ" พร้อมกับปิดท้ายด้วยแฮชแท็ก "ไม่ต้องห่วง หนูเเค่งก""ปล: ช่วงเวลาเเบบนี้ มีคนลำบากอีกเยอะมาก มองไปข้างๆ ให้กำลังใจซึ่งกันเเละกันนะคะ บางคนเเค่รวยน้อยลง มีอีกหลายคน ที่ไม่มีเเม้เเต่จะกิน สู้ไปด้วยกันค่ะ"
ต้องชื่นชมสาวเก่งคนนี้มากๆ เพราะเธองัดความสามารถด้านภาษานั่งแปลงานเอกสารต่างๆ ที่สามารถทำที่บ้านให้มีรายได้ ดีกว่านอนใช้เงินเก็บ ปรบมือค่ะ  
