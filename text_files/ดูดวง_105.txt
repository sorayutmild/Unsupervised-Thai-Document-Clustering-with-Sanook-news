ฝันเห็นทอง
นับว่าเป็นเรื่องดีหากว่าคุณนั้นฝันเห็นทอง เพราะเป็นสัญญาณที่บอกถึงความสำเร็จจากความพยายามของตัวเอง มีโอกาสจะร่ำรวยเงินทองในอนาคตจากการลงทุน ถ้าคนที่ฝันเป็นเพศหญิง มีโอกาสจะได้เจอเนื้อคู่ที่มีฐานะร่ำรวยมากกว่า แต่เป็นเพียงลูกจ้าง หากฝันเห็นแค่เอาทองมาใส่ แต่ใส่ผิด ใส่ไม่ได้ หรือทำทองหายไป นั่นหมายถึงว่าคุณกำลังจะเสียโอกาสบางอย่างไปจากความประมาท
เลขเด็ดนำโชค 12 , 24 , 36 , 124 , 362 , 164
ฝันเห็นทองรูปพรรณ
หากคุณเป็นผู้หญิงที่ฝันเห็นทองรูปพรรณ อาจหมายความว่าในช่วงเวลาอันใกล้นี้กำลังจะได้เป็นคุณแม่มือใหม่ กำลังจะตั้งครรภ์ แต่หากว่าคุณนั้นตั้งท้องอยู่แล้ว มีโอกาสที่คุณจะได้ลูกสาวหน้าตาน่ารัก เมื่อเขาโตขึ้นก็จะเป็นคนที่พ่อแม่สามารถพึ่งพาได้ อีกทั้งยังเป็นเด็กที่ผู้หลักผู้ใหญ่ต่างให้ความสนใจ รัก และเอ็นดูลูกของคุณเป็นอย่างมาก ส่วนเรื่องหน้าที่การงาน อุปสรรคที่เคยเจอมาก่อนหน้านี้กำลังจะคลี่คลายลง จะมีคนเข้ามาสนับสนุน ช่วยเหลือให้คุณสามารถทำสิ่งต่างๆ ได้อย่างลุล่วง ผ่านไปได้ด้วยดี
ฝันเห็นทองคำแท่ง
หากฝันในลักษณะเช่นนี้ นั่นหมายถึงความ หรือสัญญาที่เคยให้ไว้กับใครสักคน ถึงเวลาที่ต้องนำกลับมาใช้ให้เกิดประโยชน์ในยามคับขันซะแล้ว คนที่มีเรื่องเดือดเนื้อร้อนใจในช่วงนี้ก็จะสบายขึ้น เพราะทุกอย่างกำลังคลี่คลาย ส่วนใครที่มีความคิดจะปรับเปลี่ยนงานในช่วงนี้ถือว่าเป็นจังหวะที่ดี เมื่อเปลี่ยนแล้ว การใช้ชีวิตของคุณก็จะดีขึ้นอีกด้วย
ฝันว่าได้ใส่สร้อยข้อมือทอง
หากฝันว่าได้ใส่สร้อยข้อมือทอง หรือสร้อย นั่นหมายความว่าคุณกำลังได้รับความไว้วางใจจากผู้ใหญ่ จะมีกำไรจากสิ่งที่ได้ไปลงทุนไว้ ใครที่กำลังมีความเครียดก็จะค่อยๆ บรรเทาลงไป เรื่องความรัก คุณอาจได้พบกับคนเพศตรงข้ามที่ถูกใจ ส่วนคนที่ฝันเป็นหญิงกำลังตั้งครรภ์ นั่นอาจตีความได้ว่าลูกของคุณจะได้เป็นผู้หญิงที่น่ารัก แต่หากคนที่ฝันเป็นผู้ชายก็จะได้ความสุขทางใจและโชคลาภหลั่งไหลเข้ามา 
ฝันว่าได้จับทอง
ถ้าฝันว่าได้จับทอง หมายความว่าในอนาคตคุณจะได้รับความสำเร็จแบบเหนือความคาดหมายจากความพยายามของตัวเอง สิ่งใดที่ได้ไปลงทุนเอาไว้ ไม่ว่าจะเป็นธุรกิจ หรืออะไรก็ตามแต่ ถึงเวลาที่คุณจะได้เก็บเกี่ยวผลประโยชน์เหล่านั้นแล้ว หากว่าคุณมีความคิดอยากจะเริ่มลงทุนอะไรสักอย่าง ให้เริ่มได้เลยอย่าลังเล นับเป็นโอกาสทองที่เราควรรีบคว้าเอาไว้
ฝันว่าได้ซื้อทอง
การฝันให้ลักษณะเช่นนี้หมายความว่าคุณจะได้รับความช่วยเหลือจากเพื่อนสนิท หรือคนแปลกหน้า ส่งผลให้งานที่ทำประสบความสำเร็จไปได้อย่างราบรื่น มีเกณฑ์ที่จะได้รับโชคลาภ เงินทอง ไปจนถึงโอกาสเหมาะๆ ที่จะเปลี่ยนงาน ถือว่าเป็นอะไรที่พอเหมาะพอเจาะจริงๆ
ฝันเห็นทองขาด
ให้ระวังไว้ให้ดี เพราะการฝันแบบนี้อาจหมายถึงความรักที่กำลังจะพบปัญหา มีเรื่องที่ต้องผิดใจกัน หรือต้องขาดหายจากกันไป หรือต้องสูญเสียของที่รักไปทำให้ต้องระวังเป็นพิเศษ เป็นเพราะมีคู่แข่ง หรือศัตรูเข้ามาปั่นป่วนทำให้ชีวิตของคุณไม่ราบรื่น ฉะนั้น ทำอะไรในช่วงนี้ขอให้มีสติกันสักหน่อย
 