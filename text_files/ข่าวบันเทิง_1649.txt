เรียกว่าเป็นตรุษจีนปีแรกในฐานะสะใภ้ของ ครอบครัวจิราธิวัฒน์ เจ้าของธุรกิจห้างสรรพสินค้าในเครือเซ็นทรัล ในปีนี้สาวลูกครึ่งฝรั่งอย่าง มาร์กี้ ราศรี ก็ได้แต่งชุดจีนสีชมพูสดใส ไปร่วมฉลองตรุษจีนกับตระกูล "แซ่เจ็ง" ของสามีซึ่งเป็นครอบครัวใหญ่ที่มีสมาชิกร่วมร้อยชีวิต ถึงกับต้องปิดห้องจัดเลี้ยงในโรงแรมเซ็นทาราแกรนด์เพื่อจัดงานเลยทีเดียว
ซึ่งตามธรรมเนียมจีน ในวันมงคลแบบนี้ เหล่าบรรดาผู้หลักผู้ใหญ่ก็ต้องเตรียมอั่งเปาหรือแต๊ะเอียมาแจกเด็กๆ เพื่อเป็นการอวยพรให้แก่กัน เช่นเดียวกับสมาชิกใหม่ของตระกูลอย่างสาวมาร์กี้ ก็ถือซองอั่งเปาเป็นปึกไว้แจกน้องๆ หลานๆ ชื่นมื่นรับปีใหม่จีนกันถ้วนหน้า