เกมส์ PES 2014
เกมส์ PES 2014 ได้ประกาศเปิดตัวไปอย่างเป็นทางการในช่วงงาน E3 2013 เมื่อต้นเดือนมิถุนายนที่ผ่านมา โดยมีการนำเสนอจุดเด่นก็คือใช้เอนจิ้นใหม่อย่าง Fox Engine มาใช้พัฒนา PES 2014 ด้วย โดยมีการวางแผนในอนาคตว่าจะนำไปทำลงเวอร์ชั่นเครื่องยุคใหม่อย่าง PS4 และ XB1 ด้วยนั่นเอง ซึ่งฟีเจอร์ใหม่ๆที่ได้จากการใช้เอนจิ้นตัวใหม่สร้างก็มีอยู่มากมาย ไม่ว่าจะเป็น The Core แกนหลักที่เปลี่ยนแปลงรายละเอียดกราฟฟิกนักเตะ บรรยากาศกองเชียร์ในสนาม และแม้แต่แสงแดด , Team Play ฟีเจอร์การควบคุมทีมแบบใหม่ ที่พัฒนาให้นักเตะแต่ละคนเล่นกันเป็นทีมมากขึ้น ไม่ได้เน้นแต่ตัวนักเตะที่ผู้เล่นบังคับอยู่ตัวเดียว, True Ball Tech ความสมจริงของลูกบอลที่วิเคราะห์ระบบฟิสิกส์แสงปะทะ แรงสะท้อนมาอย่างดี และอื่นๆ ซึ่งทาง Konami ได้จัดทำเป็นคลิปมาให้แฟนๆได้ชม เพื่อให้เห็นภาพมากขึ้น ว่าฟีเจอร์ใหม่ๆในภาคนี้มีอะไรกันบ้าง

ฟีเจอร์ทั้งหมดของ PES 2014 มีดังนี้
True Ball Tech
เพื่อให้ดูเป็นเกมส์ที่จำลองการแข่งขันฟุตบอลจริงๆ สิ่งแรกที่ PES 2014 เน้นก็คือความสมจริงของลูกฟุตบอล  ทุกสิ่งในสนามแข่งจะส่งผลต่อการเคลื่อนที่ของลูกฟุตบอลอย่างสมจริง  ไม่ว่าจะแรงปะทะ มุมของแรงปะทะ พื้นสนาม น้ำหนักและส่วนสูงของนักเตะ  ทุกอย่างล้วนเอามาคำนวนผลการเคลื่อนที่ของลูกฟุตบอลทั้งหมด  รวมไปถึงระบบการส่งลูกที่ให้อิสระในการควบคุมลูกส่งมากขึ้น  โดยการใช้อนาล็อคสติ๊ก  และยังใช้รูปแบบเดียวกันในการตัดลูกส่งของคู่แข่งด้วย ซึ่งทำได้แบบ 360  องศา
Motion Animation Stability System (M.A.S.S.)
เพิ่มความสมจริงให้กับร่างกายของนักเตะทุกคนด้วยระบบฟิสิกส์  ซึ่งส่งผลให้รูปร่างของนักเตะมีผลต่อการเล่นทุกจังหวะ ไม่ว่าจะเป็นการยิง  การส่ง การกระโดดโหม่้ง การเข้าบอล บังบอล และการแทคเกิล(สไลด์)  ข้อมูลเหล่านี้จะส่งผลต่อการเล่นทั้งหมด โดยเฉพาะการแทคเกิลนั้นเป็นระบบที่  PES 2014 เน้นค่อนข้างมาก โดยจะเพิ่มรูปแบบการแทคเกิลหลายๆแบบเอาไว้  ซึ่งนักเตะจะใช้การแทคเกิลต่างกันออกไปตามสถานการณ์  และแรงของการแทคเกิลก็มาจากรูปร่างและพลังของนักเตะนั้นๆด้วย  แถมผู้ถูกแทคเกิลก็จะมีผลจากความแรงนั้นเช่นกัน ถ้าเข้าโดนบอลก็แล้วไป  แต่ถ้าโดนคนไม่โดนบอล ก็จะฟาวด์และมีท่าตอบสนองหลายๆแบบ ผลของระบบ M.A.S.S.  ยังมีอีกอย่างคือการกดดันการบุก  โดยฝ่ายรับจะใช้ร่างกายเข้าประชิดเพื่อแย่งบอลจากฝ่ายรุก  ซึ่งแรงกดดันและแรงปะทะจากฝ่ายรับจะทำให้ฝ่ายรุกทำอะไรไม่สะดวก  เมื่อถูกเข้าประชิด จึงต้องหาพื้นที่ลากบอลหนี  หรือส่งบอลไปยังที่ว่างเพื่อให้เล่นบอลง่ายขึ้น  ทั้งที้ก็ขึ้นอยู่กับความสามารถเฉพาะตัวนักเตะด้วย
Heart
การทำเกมส์ฟุตบอลให้สมจริงนั้นไม่ใช่ง่ายๆ สิ่งหนึ่งที่ PES 2014 เล็งเห็นว่าจะช่วยเพิ่มความสมจริงให้นั้น ไม่ใช่่เรื่องของเทคนิคการเล่น  แต่เป็นบรรยากาศ บรรยากาศของสนามแข่ง เสียงเชียร์ของผู้ชม  ที่ข่มขวัญทีมเยือนนั้นเอง ที่จะช่วยให้การแข่งดูสมจริงขึ้น ด้วยการนี้ PES  2014 ได้เพิ่มสถานะใหม่เข้าไปในนักเตะทุกคน นั่นคือ mental attributes  หรือสภาพจิตใจนักเตะ ซึ่งมันจะส่งผลลดลงเมื่อต้องไปเตะในฐานะทีมเยือน  หรือว่าทีมกำลังอยู่ในสถานะที่เป็นรอง กำลังใจนักเตะก็จะลดลง  ส่งผลต่อความสามารถในการแข่ง หากนักเตะคนไหนหมดกำลังใจ  ก็ต้องให้เพื่อนร่วมทีมเรียกกำลังใจมา  หรือไม่ก็เปลี่ยนตัวสำรองที่กำลังใจดีกว่าลงไปแทน
PES ID
เป็นระบบ AI ที่หยิบมาใช้ต่อจาก PES 2013  ที่จะช่วยบันทึกและจดจำสไตล์การเล่นของนักเตะชื่อดังแต่ละคน  ว่าชอบเล่นแบบไหน ทำอย่างไรในการแข่งจริง  และนำมาเป็นสไตล์การเล่นในเกมส์ให้เหมือนตัวจริงด้วย ซึ่งในภาค PES 2013  มีนักเตะชื่อดัง 50 คน ที่มีระบบนี้ ส่วน PES 2014 ก็จะขยายไปยังนักเตะคนอื่นๆมากขึ้น
เกมส์ PES 2014
เกมส์ PES 2014
 