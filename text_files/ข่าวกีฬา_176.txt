แฟนบอลยุค 90 เห็นแล้วคงรู้สึกใจหายไม่น้อย เมื่อได้เห็นภาพชุดนี้ของ พอล แกสคอยน์ อดีตกองกลางตำนานทีมชาติอังกฤษเมื่อ "แกซซ่า" ในวัย 49 ปี ถูกจับภาพได้ขณะก้าวลงจากรถแท็กซี่ ในสภาพคาบบุหรี่ สวมชุดคลุมอาบน้ำตัวเดียว ไม่ใส่กางเกงใน ไม่ใส่รองเท้า ซึ่งตามรายงานระบุว่าเจ้าตัวออกมาซื้อเหล้ากับยาแก้ปวดที่ร้านค้า และสร้างความอเนจอนาถใจแก่ผู้พบเห็นสำหรับ แกสคอยน์ ถือเป็นกองกลางพรสวรรค์สูงที่สุดคนหนึ่งของลูกหนังแดนผู้ดี สร้างชื่อสมัยเป็นนักเตะสเปอร์ส ก่อนโด่งดังสุดขีดในยูโร 1996 ที่อังกฤษเป็นเจ้าภาพและทะลุถึงรอบรองชนะเลิศแต่อย่างไรก็ดี ด้วยนิสัยแซบซ่าและการใช้ชีวิตสุดระห่ำของเจ้าตัว ซึ่งส่วนใหญ่หมดไปกับการดื่มสุรา ทำให้ แกซซ่า มีสภาพอย่างที่เห็น ทั้งๆที่เพื่อนฝูงในวงการฟุตบอลอังกฤษพยายามยื่นมือเข้ามาช่วยเต็มที่
ไม่ว่าจะเป็นการพาไปบำบัดอย่างจริงจัง หรือหางานคุมทีมระดับเยาวชนให้ทำ แต่สุดท้ายอดีตแข้งดังก็ไม่สามารถเลิกอาการติดเหล้าได้
เครดิตภาพจาก The Sun