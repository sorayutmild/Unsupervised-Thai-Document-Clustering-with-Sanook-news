“หมอขวัญ แม่นเวอร์” เตือน วันที่ 22 ก.พ. 2562 ระวังราหูถีบ สั่นสะเทือน 3 โลก ดวงทุกคนต้องเปลี่ยน เผยเคล็ดไหว้รับส่งให้เฮง 
พระราหู หรือที่เรียกอีกชื่อหนึ่งว่า เทพราหู เป็นเทวดานพเคราะห์องค์หนึ่งในคติไทย ซึ่งมีความเชื่อกันว่าสามารถบันดาลโชคลาภและโทษให้เกิดขึ้นกับบุคคล หรือสิ่งต่าง ๆ ได้ ดังนั้น เพื่อให้สิ่งเลวร้ายที่อาจจะเกิดขึ้นบรรเทาเบาบางลง และแปรเปลี่ยนเป็นสิ่งที่ดี ให้เกิดความสำเร็จในหน้าที่การงาน มีโชคมีลาภ เจริญก้าวหน้าร่ำรวยยิ่งขึ้น 
ในเทพยดานพเคราะห์ทั้ง 9 นี้ มีองค์หนึ่งทรงเป็นเทพอสูร ที่มีฤทธิ์เดชร้ายกาจมาก อานุภาพเป็นที่ยำเกรงของเหล่าทวยเทพเทวาทั้งหลาย ซึ่งเทพองค์นั้นคือ “เทพพระราหู” ซึ่งพระอิศวรได้นำหัวผีโขมด จำนวน 12 หัว มาป่นให้เป็นเถ้าธุลี จากนั้นห่อด้วยผ้าสีดำ เสกเป่าแล้วพรมลงด้วยน้ำอมฤต บัดดลบังเกิดขึ้นเป็นอสูรเทพซึ่งมีรูปร่างใหญ่โต ครึ่งบนเป็นเทพอสูร ครึ่งล่างเป็นงู โดยมีนามว่า พระราหู ทั้งนี้ พระราหูทรงเดชานุภาพครอบงำได้ทั้งสามโลก จึงเป็นที่เกรงกลัวต่อพระสุริยเทพ พระจันทราเทพ นับเป็นเทพนพเคราะห์อันดับที่ 8 ที่มีกำลังนพเคราะห์เป็น 12 โดยเป็นเทพแห่งวันพุธกลางคืน

"ราศีกรกฏ" ระวัง ราหูถีบ ต้องรักษาเนื้อรักษาตัวให้ดี หลังจากนั้นจึงจะพ้นเคราะห์หมดซวย
เนื่องด้วยวันที่ 22 กุมภาพันธ์ 2562 เทพพระราหู จะยกย้ายจากราศีกรกฏเข้าสู่ราศีเมถุน ก็จะเกิดปรากฏการณ์อีกหนึ่งอย่าง เรียกว่า "ราหูถีบ" ซึ่งราศีที่ได้รับผลโดยตรงก็คือ “ราศีกรกฏ” เพราะเทพพระราหูกำลังจะยกย้ายออก ก่อนที่จะถึงวันที่ 22 นี้ระวังจะมีการส่งท้ายราหู เช่น อาจจะเกิดความวุ่นวายในชีวิต ทั้งเรื่องงาน  เรื่องเงิน เสียเงินโดยไม่ใช่เรื่องที่จะต้องจ่าย หรือบริวารป่วยเป็นต้น
หลังจากนั้น "ราศีกรกฏ" จะพ้นเคราะห์หมดซวย จากที่เคยลุ่ม ๆ ดอน ๆ ล้มลุกคลุกคลานมาหลายปีเพราะราหูเข้า หลัง 22 กุมภาพันธ์ ราศีกรกฏ จะได้ลืมตาอ้าปาก ได้เริ่มธุรกิจใหม่ ๆ พนักงานบริษัทมีเกณฑ์ได้งานใหม่ ข้าราชการมีเกณฑ์ปรับตำแหน่งขึ้น ส่วนนักการเมืองก็จะสมหวังได้รับเลือกตั้ง 
 
อิทธิพลจากเทพราหูย้าย 22 กุมภาพันธ์  “ราศีตุลย์” จะเฮง โคตรรวยที่สุดในรอบปี
ชีวิตจะเจริญรุ่งเรืองขึ้นทุกด้านของชีวิต มีงานชิ้นใหญ่ ๆ มีเงินเข้ามาแบบไม่คาดฝัน มีเกณฑ์ออกรถยนต์คันใหม่ ซื้อบ้านใหม่ พลิกผันชีวิตเป็นเศรษฐีกันเลยทีเดียว
 
"ราศีมังกร" ชีวิตพลิก มีลู่ทางหาเงินได้มากขึ้น
ราศีมังกรเป็นอีกหนึ่งราศีที่ในช่วงปีที่แล้วที่ได้รับผลกระทบเช่นกัน  แต่พอเลย 22 กุมภาพันธ์ ชาวราศีมังกรจะพลิกชีวิตทันที มีลู่ทางหาเงินได้มากขึ้น มีเกณฑ์มีโปรเจคส์ชิ้นใหญ่ที่สร้างมูลค่าเงินอย่างมหาศาล  มีเกณฑ์ออกรถยนต์คันใหม่ ซื่อบ้านหลังใหม่ 

ราศีที่ต้องระวังผลกระทบจากการย้ายราหู 
ราศีเมถุน ชาวราศีนี้ได้รับผลโดยตรง เพราะเทพราหูย้ายจากราศีกรกฏมาเข้าราศีเมถุน ทำให้ตั้งแต่วันที่ 22 กุมภาพันธ์เป็นต้นไป จะเริ่มมีความวุ่นวายเกิดขึ้นกับชีวิต  มีผลโดยตรงกับเรื่องงาน , ครอบครัว , บริวาร , สุขภาพ และเรื่องการเสียทรัพย์  ห้ามค้ำประกันคนเด็ดขาด ระวังเรื่องเอกสารสัญญา 
ราศีธนู มีผลกระทบเพราะราหูเล็ง ซ้ำยังเจอเสาร์ที่ทับอยู่ ความหมายก็คือ ต้องแก้ปัญหาเรื่องครอบครัว มีปัญหาทะเลาะเบาะแว้ง  ไม่เคยเสียเงินเสียทองมากมายขนาดนี้ แต่ก็ผ่านไปได้  ต้องกู้หนี้ยืมสิน  มีเกณฑ์เกิดอุบัติเหตุ  และเจ็บป่วยฉับพลัน
เคล็ดไหว้รับส่งราหู แก้ดวง เสริมความปัง
การไหว้เทพราหูโดยความเชื่อมักจะทำให้เกิดโชคลาภ และความสำเร็จ ซึ่งมีโอกาสร่ำรวยด้วยการบูชาพระราหู ซึ่งการบูชาพระราหูจะนำพาความสำเร็จและโชคอย่างดีที่สุด ด้วยอิทธิพลของเลข 8 การบูชาจึงให้ใช้ของดำ 8 อย่าง ธูป 12 ดอก ซึ่งมีสิ่งของที่นำมาใช้ในการไหว้พระราหู มีดังนี้

ไก่ดำ
เหล้าดำ
กาแฟดำ
เฉาก๊วย
ข้าวเหนียวดำ
ถั่วดำ
ขนมเปียกปูนดำ
ไข่เยี่ยวม้า

บทสวดไหว้เทพราหู
นะโมเม พระราหูเทวานัง ธูปะทีปะ จะปุปผัง สักการะ วันทะนัง สูปะพะ ยัญชะนะ
สัมปันนัง โภชะนานัง สาบีนัง สะปะริวารัง อุทะกัง วะรัง อาคัจ ฉันตุ
ปะริภุญชันตุ สัพพะทา ทิตะยะ สุขายะ พระราหูเทวา มะหิทิธกา
เต ปิอัมเห อนุรักขันตุ อาโรคะเยนะ สุเขนะ
ข้าพเจ้าชื่อ........นามสกุล...... ขออัญเชิญองค์เทพพระราหู  เทพแห่งโชคลาภ ข้าพเจ้าขอถวายเครื่องสังเวยทั้งหลายเหล่านี้ ขอพระราหูเทพแห่งโชคลาภโปรดจงรับและโปรดจงช่วย (เรื่องสำคัญที่สุด 1 เรื่อง ) ข้าพเจ้าขอน้อมบูชา กราบสักการะองค์เทพพระราหู โปรดประทานพรความโชคดี โชคลาภ และโปรดคุ้มครองดวงชะตา และผลักดันดวงชะตาให้เจริญรุ่งเรืองตลอดไปด้วยเทอญ
สถานที่ไหว้พระราหู  วัดศีรษะทอง อำเภอนครชัยศรี จ.นครปฐม หรือสามารถจัดโต๊ะไหว้ที่บ้านก็ได้ ให้เริ่มเวลา 3 ทุ่มเป็นต้นไป
 
>>> คาถาบูชาพระราหู การไหว้ดาวราหูที่ถูกต้อง
>>> "ปางโปรดอสุรินทราหู" พระพุทธไสยาสน์ สิริมงคลของผู้เกิดวันอังคาร