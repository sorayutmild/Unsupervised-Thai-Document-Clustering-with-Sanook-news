อุบัติเหตุที่ไม่คาดฝันมักเกิดขึ้นกับคนเราได้ตลอดเวลา ไม่เว้นแม้แต่เวลาที่เราระมัดระวังตนเองและใช้ชีวิตด้วยความไม่ประมาท แต่จู่ๆ คุณอาจถูกแมลงตัวเล็กๆ จากที่ไหนไม่รู้บินเข้ามาในหู จนทำให้เกิดอาการเจ็บหรืออาการปวดหูขึ้นมาได้ แล้ว แมลงเข้าหู จะส่งผลเสียอย่างไร และจะมีวิธีนำแมลงออกจากหูอย่างไรได้บ้าง มาดูกัน
อาการที่เกิดจาก แมลงเข้าหู
เมื่อแมลงบินเข้ามาในหูเรา ไม่เพียงแต่เราเท่านั้นที่ต้องการให้แมลงหลุดออกมาจากรูหู แมลงเองก็ต้องการที่จะหลุดออกมาด้วยเช่นกัน อาการต่างๆ ที่เกิดจากแมลงเข้าหู อาจมีสาเหตุมาจากการขยับตัวของแมลงเพื่อหาทางออกจากรูหู หรืออาจมาจากการถูกแมลงกัด ซึ่งอาการที่เกิดจากแมลงเข้าไปอยู่ในหู มีดังนี้
รู้สึกถึงการมีบางสิ่งอุดตันอยู่ภายในหู มีอาการบวมที่หู ใบหูแดง มีเลือดออก หรือในบางรายอาจมีหนองไหลออกมา สูญเสียการได้ยิน วิธีนำแมลงออกจากหู
วิธีนำแมลงออกจากหูที่ถูกต้อง
เอียงศีรษะของผู้ที่มีแมลงอยู่ในหูลงบนหมอนหรือตัก หากแมลงยังมีชีวิตอยู่ ให้หยดน้ำอุ่น หรือน้ำมันที่สกัดจากพืชลงไป จากนั้นให้โยกศีรษะไปมา หากแมลงตายแล้ว สามารถที่จะทำให้แมลงออกมาจากหูด้วยการหยดน้ำอุ่นเข้าไปในหู จากนั้นค่อยๆ ตะแคงหู เพื่อให้แมลงไหลออกมา หากมองเห็นแมลงได้ชัดเจน และมีการพิจารณาแล้วว่าสามารถดึงออกได้ ให้ใช้แหนบค่อยๆ ดึงตัวแมลงออกมา ข้อสำคัญคือระมัดระวังไม่ให้มีการดันแหนบลงลึกจนเกินไป หรือมีการดึงออกแรงจนเกินไป หากไม่ใช่ในทุกกรณีที่กล่าวไป ทั้งยังมองไม่เห็นตัวแมลง หรือแมลงยังคงมีชีวิตอยู่แม้จะพยายามทุกวิธีแล้ว ให้ไปพบคุณหมอเพื่อรับการรักษาและนำแมลงออกมาโดยทันที ข้อควรระวัง
ข้อควรระวังในการนำสิ่งใดออกจากหูไม่ว่าจะขี้หู หรือแมลงก็ตาม ควรระมัดระวังที่จะไม่ให้มีการออกแรงมากจนเกินไป เนื่องจากเนื้อเยื่อภายในหูนั้นมีความบอบบาง อาจเกิดการอักเสบ การระคายเคือง และนำไปสู่การติดเชื้อได้ และระวังไม่ให้มีสิ่งตกค้างอยู่ในหูไม่ว่าจะเป็นสำลี หรือก้านสำลี ตลอดจนน้ำหรือน้ำมันที่หยดลงไป
วิธีทำความสะอาดรูหูแบบง่ายๆ ทำเองได้ที่บ้าน
รูหูของคนเรานั้น ไม่จำเป็นต้องรอให้แมลงเข้าหูถึงจะค่อยมาดูแลและรักษาความสะอาด แต่เราสามารถทำความสะอาดใบหูของเราได้อย่างสม่ำเสมอ โดยเฉพาะถ้าขี้หูของเรานั้นไม่ได้รับการทำความสะอาดอย่างสม่ำเสมอ อาจกลายเป็นขี้หูที่แห้งและแข็งจนยากที่จะนำออกมาได้ หากเป็นเช่นนั้นสามารถใช้วิธีง่าย ๆ ดังต่อไปนี้ทำความสะอาดได้

ทำให้ขี้หูอ่อนนุ่ม

หากขี้หูแข็งเป็นก้อนอาจทำให้แคะ หรือทำความสะอาดลำบาก สามารถใช้อุปกรณ์สำหรับหยอดตา ที่ภายในอาจจะบรรจุเป็นเบบี้ออยล์ น้ำมันสกัดจากธรรมชาติ เช่น น้ำมันมะพร้าว หรือกลีเซอรีน เป็นต้น จากนั้นค่อยๆ หยดลงในช่องหู

ใช้น้ำอุ่น

หลังจากหยดเบบี้ออยล์ หรือน้ำมันสกัดจากธรรมชาติต่างๆ ลงไปในหู ผ่านไปหนึ่งถึงสองวันแล้ว ให้หยดน้ำอุ่นลงไป แล้วจึงเอียงศีรษะเพื่อให้น้ำไหลออกมา แล้วจึงค่อยๆ ใช้ก้านสำลี หรืออุปกรณ์สำหรับแคะหูจัดการเอาขี้หูออกมา

เมื่อไหร่ควรไปพบคุณหมอ

หากไม่สามารถที่จะนำแมลงออกจากหูด้วยตนเอง หรือผู้อื่นพยายามหาวิธีช่วยแล้วแต่ยังไม่สำเร็จ ให้ไปพบคุณหมอโดยทันที หรือไม่จำเป็นต้องพยายามนำแมลงออกจากหูด้วยตัวเอง ก็สามารถไปรับการรักษาและนำแมลงออกกับคุณหมอได้ทันทีเช่นกัน