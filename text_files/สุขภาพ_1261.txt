ใครที่ชอบทานหน่อไม้ อาจจะได้ยินคำว่า “ย่านาง” บ่อยๆ เพราะเป็นพืชที่ใช้ต้มร่วมไปกับหน่อไม้ เพื่อให้รสชาติขมๆ ของหน่อไม้ลดหายไป น้ำต้มออกมาสีเขียวๆ อาจดูไม่น่าทานนัก แต่รับรองว่ามีประโยชน์มากมายโดยที่คุณอาจคาดไม่ถึง
ย่านาง คืออะไร?
ย่านางเป็นพืชที่เรานำส่วนใบมาประกอบอาหาร ส่วนใหญ่เป็นอาหารพื้นบ้าน มักนำมาต้มกับอาหารที่มีรสขม เพื่อลดรสชาติขมๆ ออกไป นอกจากจะช่วยลดความขมแล้ว ยังมีสารอาหารหลายอย่างที่เป็นประโยชน์ต่อร่างกายอีกด้วย
 
ประโยชน์ของย่านาง
1. มีวิตามินเอ และซีสูง จึงช่วยบำรุงสายตา และบำรุงฟัน ป้องกันโรคหวัดได้เป็นอย่างดี
2. มีฤทธิ์เย็น ช่วยดับพิษ และลดไข้
3. น้ำต้มกับใบย่านาง หรือน้ำย่านางสกัดเย็น (อาจผสมใบเตย) ช่วยลดระดับน้ำตาลในเลือดได้ เหมาะสำหรับผู้ที่เป็นเบาหวาน
4. มีสารต้านอนุมูลอิสระ ช่วยให้ผิวพรรณกระชับเต่งตึง และป้องกันมะเร็งได้
5. ช่วยลดอาการหอบ ของผู้ที่เป็นโรคภูมิแพ้ ช่วยให้หายใจโล่งขึ้น
 
ถึงแม้ว่าย่านางจะมีประโยชน์ที่ทำให้ใครหลายคนอยากลองทาน แต่ผู้ที่มีธาตุเย็น หรือความดันโลหิตต่ำ เลือดจาง และอ่อนเพลียง่าย ไม่ควรกินติดต่อกันเป็นเวลานาน เพราะจะยิ่งทำให้เลือดจางและอ่อนเพลียมากขึ้นค่ะ
 
ขอบคุณข้อมูลบางส่วนจาก นิตยสารชีวจิต ภาพประกอบจาก istockphoto