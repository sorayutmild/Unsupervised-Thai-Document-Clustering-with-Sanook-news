"เมสซี่เจ" ชนาธิป สรงกระสินธ์ นักเตะสโมสรบีอีซี เทโรศาสน มิดฟิลด์ตัวเก่งทีมชาติไทย ออกโรงโพสต์ข้อความพร้อมแชร์คลิปถึงจังหวะสุดโหดผ่านเฟซบุ๊กส่วนตัวหลังจากที่ "เจ้าดวง" นฤพล อารมณ์สวะ กองกลางของทีมบุรีรัมย์ฯ ที่โดน ธีรชัย งามเจริญ กัปตันทีมของ "กูปรีอันตราย" ศรีสะเกษ เอฟซี  ย่ำบริเวณเข่าขวา จนต้องถูกหามออกจากสนาม ในเกมโตโยต้า ไทยพรีเมียร์ลีก เมื่อวันอาทิตย์ที่ผ่านมาทำให้มิดฟิลด์รายนี้ ถึงกับเอ็นไขว้หน้าหัวเข่าขาด และหมอนรองเข่าด้านหลังฉีก ต้องเข้ารับการผ่าตัด และคาดว่าจะต้องพักยาวเกือบครึ่งปีซึ่งจังหวะดังกล่าวถูกแชร์ในโลกโซเชียลอย่างมากและพูดถึงว่าเป็นการเล่นรุนแรงเกินกว่าเหตุและรวมถึงมีเจตนาทำร้ายเพื่อนร่วมอาชีพล่าสุด "เจ้าเจ" ชนาธิป อดีตนักเตะร่วมทีม "มังกรไฟ" บีอีซี เทโรฯ และถือเป็นน้องชายสุดที่รักของ "เจ้าดวง" ก่อนที่จะย้ายไปอยู่กับ "ปราสาทสายฟ้า" บุรีรัมย์ ยูไนเต็ด ในฤดูกาลนี้ ก็ได้ออกมาระบายความรู้สึกด้วยการโพสต์ข้อความว่า "ทำร้ายกันนี่หว่า ระวังกรรมจะตามสนอง" พร้อมยังแชร์คลิปเหตุการณ์ดังกล่าวผ่านเฟซบุ๊กส่วนตัวอีกด้วย

เครดิตภาพ : facebook.com/chanathip.songkrasin.5
>>ชมคลิปจังหวะปะทะ ของ นฤพล กับ ธีรชัย นาทีที่ 6.52<<