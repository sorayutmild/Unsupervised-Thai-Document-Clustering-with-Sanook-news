                 Honda  เปิดตัว  New Honda Civic  ใหม่ อย่างเป็นทางการ ประเดิมขาย  5  รุ่น เคาะราคา  773,000  บาท ปรับเพิ่มสูงสุดเพียง 19,000บาท
                วันนี้ (10  พ.ค.) บริษัท ออนด้า ออโตโมบิล (ประเทศไทย) จำกัด ผู้จัดจำหน่ายรถยนต์  Honda  เปิดตัวรถยนต์คอมแพ็คคาร์รุ่นใหม่  New! Honda civic  ที่ พารากอน ฮอลล์ สยาม โดยเป็นการแนะนำรถยนต์คอมแพ็คคาร์ โฉมใหม่ล่าสุดอย่างเป็นทางการ หลังจากที่ได้มีการปรับโฉมเผยโฉมไปก่อนหน้านี้งานมอเตอร์โชว์ ที่ผ่านมา
 New Honda civic
นายพิทักษ์ พฤทธิสาริกร รองประธานอาวุโส บริษัท ฮอนด้า ออโตโมบิล (ประเทศไทย) จำกัด เปิดเผยว่า "Honda Civic ถือเป็นรถยนต์รุ่นที่ประสบความสำเร็จอย่างมาก เคียงคู่กับธุรกิจ Honda ทั่วโลกมายาวนานกว่า 40 ปี และเป็นนวัตกรรมยานยนต์รุ่นแรกๆ ที่ Honda นำสู่ตลาดมาตั้งแต่ปี 1972 จนถึงปี 2011 โดยยอดจำหน่ายรวมทั่วโลกของ Honda Civic สูงกว่า 20,700,000 คัน"
"Honda Civic โฉมใหม่นี้เป็นซีวิคเจนเนอเรชั่นที่ 9 ซึ่งได้รวบรวมความโดดเด่นของทุกเจนเนอเรชั่น มาต่อยอดการพัฒนาให้ล้ำสไตล์ด้านดีไซน์ ทั้งภายในและภายนอก ครบครันด้วยเทคโนโลยีอัจฉริยะ ให้ความสนุกในการขับขี่ จนถึงประหยัดน้ำมันและเป็นมิตรต่อสิ่งแวดล้อม จากจุดเด่นในหลายๆ มิตินี้ ทำให้ Honda Civic โฉมใหม่ สามารถก้าวขึ้นสู่ความเป็นรถคอมแพ็คซีดานที่ได้รับการตอบรับอย่างดียิ่งในทุกตลาดที่มีการเปิดตัวไปแล้ว"
 New Honda civic
                 สำหรับ Honda Civic  โฉมใหม่  Honda  แนะนำเครื่องยนต์ 2 รุ่นเช่นเคย คือ เครื่องยนต์ขนาด  1.8  ลิตร  SOHC ให้กำลังสูงสุด  141 แรงม้า และเครื่องยนต์ขนาด  2.0  ลิตร ให้กำลังสูงสุด 155  แรงม้า โดยมาพร้อมเกียร์ธรรมดา  5  สปีด และเกียร์อัตโนมัติ 5 สปีด  มีให้เลือก 6 สี ได้แก่ สีขาวฟรอสตี้ (เมทัลลิก) และสีน้ำตาลเออร์เบินไทเทเนียม (เมทัลลิก) ซึ่งเป็น 2 สีใหม่ นอกจากนี้ ยังมีสีดำคริสตัล (มุก) สีเทาโพลิชเมทัล (เมทัลลิก) สีเงินอลาบาสเตอร์ (เมทัลลิก) และสีขาวทาฟเฟต้า สำหรับสีภายในห้องโดยสาร รุ่น 1.8L จะเป็นสีเบจ และรุ่น 2.0L เป็นสีดำ 
                ทั้งนี้ ผู้สื่อข่าวรายงานว่า Honda civic  ใหม่ มีให้เลือกทั้งหมด  5 รุ่นย่อย ได้แก่  1.8 S M/T  และ A/T  1.8 E  A/T  2 รุ่น และ  2.0  EL A/T Navi  โดยมีราคาจำหน่ายเริ่มต้น 773,000  บาท และ สูงสุดในรุ่น  2.0EL  มีราคาจำหน่าย 1.124 ล้านบาท โดยบางรุ่นมีราคาปรับลดลงและบางรุ่นปรับเพิ่มขึ้น  ผู้ที่สนใจสามารถชมรถได้แล้ววันนี้ที่โชว์รูม
 
New! Honda Civic สู่ตัวตนแห่งความสมบูรณ์แบบ