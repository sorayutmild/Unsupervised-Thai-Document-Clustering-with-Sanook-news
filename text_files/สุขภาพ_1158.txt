รัฐบาลฝรั่งเศสออกโรงเตือนประชาชนถึงการรับประทานยาแก้อักเสบที่สามารถหาซื้อได้เองที่ร้านขายยาทั่วไปว่า ยาแก้อักเสบอาจทำให้อาการติดเชื้อไวรัสโคโรนา 2019 หรือโควิด-19 แย่ลงกว่าเดิมได้
Olivier Véran รัฐมนตรีกระทรวงสาธารณสุขของฝรั่งเศส และยังเป็นแพทย์และผู้เชี่ยวชาญด้านประสาทวิทยา ระบุในโพสต์ Twitter ส่วนตัวว่า “การรับประทานยาที่มีฤทธิ์แก้อักเสบ (ไอบูโพรเฟน คอร์ติโซน) อาจเป็นปัจจัยที่เร่งให้อาการติดเชื้อโควิด-19 แย่ลงกว่าเดิม ถ้ามีไข้ แนะนำยาพาราเซตามอล ถ้ากินยาแก้อักเสบเข้าไปแล้ว ควรพบแพทย์เพื่อขอคำแนะนำเพิ่มเติม”

พาราเซตามอล, แอสไพริน, ไอบูโพรเฟน แตกต่างกันอย่างไร?

เจ้าหน้าที่สาธารณสุข กล่าวว่า ยาแก้อักเสบอาจเพิ่มความเสี่ยงกับผู้ป่วยที่มีอาการติดเชื้อ เพราะยาจะเข้าไปลดการตอบสนองต่อระบบภูมิคุ้มกันของร่างกาย

โควิด-19: ระบบภูมิคุ้มกัน ป้องกันไวรัสเข้าสู่ร่างกายได้อย่างไร?

การรับประทานยาพาราเซตามอล จะช่วยลดไข้โดยไม่ส่งผลกระทบใดๆ ต่ออาการอักเสบที่อาจเกิดขึ้นในร่างกาย หากผู้ป่วยติดเชื้อโควิด-19 (ทั้งที่รู้ตัวแล้ว และยังไม่รู้ตัว)

โควิด-19: สงสัยว่าติดเชื้อไวรัส ควรทำอย่างไร มีขั้นตอนรักษาอย่างไรบ้าง?

อย่างไรก็ตาม หากพบว่าตัวเองมีไข้มากกว่า 37.5 องซาเซลเซียส ไอ จาม มีน้ำมูกไหล และหายใจเหนื่อยหอบในช่วงนี้ ควรรีบพบแพทย์เพื่อตรวจหาเชื้อโควิด-19 โดยเร็วที่สุด รวมถึงการงดพบปะสังสรรค์กับคนจำนวนมาก งดเดินทางไปต่างประเทศ รับประทานอาหารจานเดียวไม่มีการแบ่งกับคนอื่น ใส่หน้ากากอนามัยเมื่อมีอากรไอจาม ล้างมือบ่อยๆ ครั้งละ 20 วินาที และทำความสะอาดข้าวของภายในบ้าน และที่ทำงานที่เป็นจุดที่สัมผัสร่วมกันอยู่บ่อยๆ ออกกำลังกายเป็นประจำ และพักผ่อนให้เพียงพออยู่เสมอ จะช่วยลดความเสี่ยงในการติดเชื้อโควิด-19 ได้

สรุปทุกเรื่อง “ไวรัสโคโรนา” หรือ “โควิด-19” คืออะไร? อาการเป็นอย่างไร?
โควิด-19: กลอนประตู-ที่จับต่างๆ ควรทำความสะอาดบ่อยแค่ไหน?
โควิด-19: แพทย์แนะวิธี ทำอย่างไรให้รอดจากวิกฤตไวรัส
