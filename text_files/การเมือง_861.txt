มีรายงานว่า นายสถาพร มณีรัตน์ ส.ส.ลำพูน พรรคเพื่อไทย ได้มีการเตรียมยื่นญัตติด่วนต่อสภา โดยในญัตติที่เสนอตั้งคณะกรรมาธิการวิสามัญพิจารณาศึกษาเพื่อย้ายเมืองหลวงจาก กรุงเทพมหานคร ไป จ.นครนายก และ จ.เพชรบูรณ์ โดยอ้างเหตุผลว่า สภาวะแวดล้อมของโลกและของประเทศไทย เปลี่ยนแปลงไปหลายด้าน ส่งผลให้เกิดวิกฤติภัยธรรมชาติ ทั้งการเกิดน้ำท่วม แผ่นดินทรุด รอยเลื่อนแผ่นดินไหว ภัยสึนามิ และจะต้องใช้งบประมาณฟื้นฟูสภาเป็นจำนวนมหาศาล ซึ่งสามารถพิสูจน์ได้ว่า กรุงเทพฯ ในฐานะเมืองหลวง แผ่นดินทรุดโดยเฉลี่ยปีละไม่ต่ำกว่า 20 ซ.ม. และประกอบกับภาวะโลกร้อนทำให้น้ำทะเลหนุนสูงขึ้น
โดย นายสถาพร ระบุว่า ญัตตินี้ พรรคได้รับหลักการให้เสนอตามที่ ส.ส. ได้เข้าชื่อเสนอ ให้เป็นเรื่องของสภาฯ โดยแนวคิดย้ายเมืองหลวง พร้อมกับชี้แจงว่า สมัยรัฐบาล พ.ต.ท.ทักษิณ ชินวัตร อดีตนายกรัฐมนตรี เคยมีแนวคิดจะย้ายไปยัง จ.นครนายก และสั่งการให้สภาพัฒน์ ไปศึกษาข้อมูลเบื้องต้นแล้ว ซึ่งมีความเหมาะสมทั้งทางกายภาพ และภูมิศาสตร์ พื้นที่เป็นแนวลาดชัน ไม่เหมือนกับ กรุงเทพฯ ที่เป็นแอ่ง เมื่อน้ำมาจึงเป็นพื้นที่รับน้ำอย่างเดียว