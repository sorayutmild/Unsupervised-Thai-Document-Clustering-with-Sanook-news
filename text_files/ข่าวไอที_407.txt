    มือถือทุกวันนี้ย่อมมีอะไรที่ประทับใจและน่าผิดหวังที่ทำให้ความน่าสนใจลดลง แน่นอนว่า iPhone 6s ย่อมมีข้อดีและจุดที่ไม่ทำให้น่าสนใจ วันนี้ขอนำเสนอจุดที่ทำให้ iPhone 6s ไม่น่าสนใจ ว่ามีอะไรบ้างมาดูกัน

ราคาของมันแพงกว่าเดิมพอสมควร
    แน่นอนว่า iPhone 6s เป็นสินค้าที่ใช้ค่าเงิน ดอลล่าร์ สหรัฐฯ ซึ่งตอนนี้ตามสถานการณ์เศรษฐกิจของเงินบาทไทยที่อ่อนมากทำให้เวลาแปลงสกุลเงินก็เห็นแล้วหลายคนเป็นลม เช่นเดียวกับ iPhone 6s แม้จะเริ่มต้นที่ 26,500 บาท ก็จริง แต่นั่นได้แค่ 16GB เท่านั้น ถ้าอยากได้มากกว่านี้คงต้องเพิ่มเงินเกือบ 30,000 บาท ทำให้หลายคนบ่นว่าเสียดายเงินอยู่ไม่ใช่น้อยเลยทีเดียว
     แม้ว่าเหตุผลนี้อาจจะทำให้บางส่วนชะลอการซื้อไปเพื่อรอโปรโมชั่นที่ดี แต่การ Pre-Order ที่ผ่านมา ของแทบจะหมดเกือบ 100% อยู่ดี
ตัวเครื่องหนักกว่าเดิม
     การเปลี่ยนวัสดุเป็น อะลุมิเนียม เกรด 7,000 ทำให้แข็งแรงมากขึ้น หนากว่าเดิมนิดหน่อย แต่ที่รู้คือน้ำหนักมันมากพอสมควร อาจจะไม่ถูกใจสำหรับคนที่ต้องการ iPhone ที่เบาเหมือนกับ iPhone 6 ที่แล้วมา
ลูกเล่นใหม่ในภาพรวมน้อยไป
     iPhone 6s คือการปรับปรุงจาก iPhone 6 และ iPhone 6s Plus เดิม ดังนั้นรูปร่างไม่ได้เปลี่ยนแปลงรวมทั้งฟีเจอร์ที่อาจจะเพิ่มเติมนิดหน่อยเช่นจอ 3D Touch และ กล้องที่มีความละเอียดเพิ่มขึ้น คำถามคือ ทุกสิ่งที่กล่าวมา มันแค่ 2 ส่วนหนัก ๆ ที่ชัดเจน นอกนั้นเหมือนเดิม
Android มีอะไรที่น่าสนใจกว่า
     นอกจาก Android ที่ออกมาจะพยายามใส่ฟีเจอร์ที่เหมือนกับ iPhone 6s พอสมควรแล้ว แต่ต้องอย่าลืมว่า ภาพรวมของมือถือ Android ไม่ว่าจะเป็นเรื่องความละเอียดของกล้อง ความละเอียดหน้าจอ และประสิทธิภาพที่ดีกว่าในภาพรวม และราคาถูกกว่า เลยทำให้หลายคนปันใจจาก iPhone ได้ง่ายจริง ๆ 
     และทุกวันนี้ความแตกต่างของ 2 ระบบปฏิบัติการนี้น้อยลงมาก ประกอบกับ Android มีการพัฒนามากขึ้นทำให้มันดูดีกว่า iPhone 6s ในมือถือบางรุ่นซะอีก
รออีกสักพัก iPhone 7 ก็มาแล้ว
     เป็นปกติของมือถือที่มีรอบการขาย 1 ปี ฉะนั้นแล้ว iPhone 6s อาจจะยังไม่ถูกใจใครหลายคน ณ เวลานี้ แนะนำว่า ถ้าอยากใช้ iPhone ต่อไป รอ iPhone 7 ที่จะออกมาในปีหน้าอาจจะมีสิ่งที่คุณร้อง ว้าวกว่านี้และกว่าจะถึงเวลานั้น ค่าเงินบาทดีขึ้นกว่านี้ ราคาก็จะไม่แพงโหดรายแบบนี้หรอกครับ
     ที่ผ่านไปนั่นอาจจะทำให้หลายคนลังเลว่าจะซื้อ iPhone 6s ดีหรือไม่ คำตอบอยู่ที่คุณพร้อมที่จะจ่ายค่าเครื่องที่มีราคาเกิน 2 หมื่น หรือหาตัวเลือกอื่นที่จ่ายน้อยแต่คุ้มค่าไม่แพ้กันมากหรอกครับ