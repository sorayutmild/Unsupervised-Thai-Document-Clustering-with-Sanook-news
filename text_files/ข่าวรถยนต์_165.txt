     หลายคนที่เพิ่งเปลี่ยนยางเส้นใหม่ คงจะสังเกตเห็นว่าบริเวณแก้มยางจะมีจุดสีเหลืองและสีแดงแต้มอยู่ ซึ่งคนส่วนใหญ่คิดว่าเป็นเพียงสีที่เกิดจากขั้นตอนการผลิตทั่วไปเท่านั้น แต่อันที่จริงแล้วจุดสีเหล่านี้มีความหมายซ่อนอยู่ และถือว่ามีประโยชน์อย่างยิ่งโดยเฉพาะกับผู้ให้บริการเปลี่ยนยาง
     จุดสีเหลือง หมายถึง จุดที่ยางมีน้ำหนักเบาที่สุดเมื่อเทียบกับบริเวณอื่นของยาง เนื่องจากยางแต่ละเส้นที่ผลิตขึ้นจากโรงงานจะมีน้ำหนักไม่เท่ากันตลอดทั้งเส้น จึงมีการแต้มจุดสีเหลืองไว้เพื่อให้วาล์วเติมลมตรงกับจุดนี้ จะช่วยเพิ่มสมดุลของยาง และช่วยให้การถ่วงน้ำหนักล้อทำได้ดียิ่งขึ้น

     จุดสีแดง หมายถึง จุดที่นูนที่สุดของยาง เนื่องจากยางแต่ละเส้นไม่ได้กลมเสมอกันตลอดทั้งเส้น เช่นเดียวกับล้ออัลลอยที่มีจุดนูนด้วยเช่นกัน เมื่อประกอบล้อและยางเข้าด้วยกัน จึงจำเป็นต้องประกอบให้ทั้ง 2 จุดตรงกัน เพื่อให้ยางมีลักษณะกลมมากที่สุดเมื่อนำมาใช้งานนั่นเอง
     ทีนี้ก็ลองสังเกตรถของคุณเองด้วยก็ได้ว่าจุดสีเหลืองถูกปรับให้ตรงกับวาล์วเติมลมหรือไม่ แต่ถ้ายางผ่านการใช้งานมานานแล้ว จุดสีเหล่านี้ก็จะเลือนหายไปตามกาลเวลาครับ
 