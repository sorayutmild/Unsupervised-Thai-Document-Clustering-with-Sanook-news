กลายเป็นแฮชแท็กปริศนาดังในโลกโซเชียล "#ตขกตงล" เมื่อวันที่ 14 ก.พ. หรือวันวาเลนไทน์ที่ผ่าน จนชาวเน็ตหลายคนตามสืบเสาะจนพบว่าเป็นข่าวดีเมื่อ ตูน-อาทิวราห์ คงมาลัย แห่งวง Bodyslam ขอสาวหน้าหวาน ก้อย-รัชวิน วงศ์วิริยะ แต่งงาน

แฮชแท็กปริศนา #ตขกตงล คนแห่ยินดี "ตูน บอดี้สแลม" ขอ "ก้อย รัชวิน" แต่งงานแล้ว?
"ก้อย รัชวิน" เผยข้อความ "ตูน บอดี้สแลม" ขอแต่งงาน อ่านแล้วเขินแทนมาก

จนล่าสุดสาว ก้อย รัชวิน โพสต์ภาพพร้อมข้อความบนอินสตาแกรมกว่าตูนได้ขอเธอแต่งงานขณะออกกำลังกาย จนหลายคนแห่แสดงความยินดีกันอย่างคับคั่ง
ซึ่งแหวนเพชรที่ ก้อย รัชวิน สวมใส่บนนิ้วนางด้านซ้ายนั้น แท้จริงแล้วเป็นแบรนด์ดังที่มีประวัติยาวนานเป็นร้อยๆ ปี อยากรู้หรือไม่ว่าราคาแหวนเพชรที่เธอใส่นั้นเป็นแบรนด์อะไร สนนราคาอยู่ที่เท่าไหร่? Sanook Money มีข้อมูลดีๆ มาฝากกันบอกเลยรู้ราคาแล้วจะต้องร้องว้าวกันเลยทีเดียว
เพจเฟซบุ๊ก หนูน้อยบนยอดเขาอันหนาวเหน็บ ได้โพสต์ข้อความเกี่ยวกับราคาแหวนที่ ก้อย-รัชวิน วงศ์วิริยะ สวมใส่ทันทีหลัง ตูน-อาทิวราห์ คงมาลัย ขอแต่งงาน โดยคาดว่าเป็นแหวนของ Cartier Platinum Dimond 1895 Solitaire Ring ขนาด 1.02ct เพชรสีขาวบริสุทธิ์น้ำ F/VVS2 สนนราคาวงละ 10,950 ปอนด์ หรือราว 445,861 บาท
