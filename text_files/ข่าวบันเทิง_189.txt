หลังจากมีกระแสข่าวลือออกมาหนาหูว่า เซ็กซี่สตาร์อย่าง "เอมมี่ อมลวรรณ" ที่จริงมีลูกอยู่แล้ว และได้แอบซุกไว้ถึงสองคน ล่าสุดเจ้าตัวได้มาร่วมบันทึกเทปรายการคนดังนั่งเคลียร์ เธอเลยขอออกมาพูดถึงประเด็นทั้งหมดที่เกิดขึ้นทั้งน้ำตาว่า รู้สึกโกรธมากที่คนกล่าวหาว่าซุกลูก ซึ่งแท้จริงแล้วตนไม่เคยปิดบัง เพียงแต่ไม่มีใครถามเท่านั้น
ส่วนเรื่องที่เซ็กซี่สตาร์รุ่นพี่ "เปิ้ล ไอริณ" ได้ออกมาแฉผ่านทางอินสตาแกรมนั้น ตนไม่ขอพูดถึง เพราะตนเชื่อว่าทุกคนโตแล้ว คิดเองได้
วันนี้มีอะไรอยากชี้แจงให้แฟนๆ รู้บ้าง?"จริงๆ ไม่คิดว่าเราจะต้องมานั่งแถลงข่าวนะคะ เพระเราไม่ได้ปิดเรื่องลูกอยู่แล้ว ยอมรับว่าโกรธคำว่าซุกลูก เพราะปกติเราไปไหนมาไหนกับลูกตลอดเวลา มันก็ดีค่ะ มันทำให้จากกลุ่มเล็กๆ ที่รู้ ทำให้คนทั้งประเทศรู้แล้วค่ะ วันนี้เอมมี่มีลูกแล้ว 2 คน ผู้หญิงกับผู้ชาย แต่ทีแรกเอมมี่คิดว่าเราไม่จำเป็นต้องมานั่งป่าวประกาศ เอมมี่ตอบมาตลอดนะ แต่คนอื่นไม่เชื่อเอง"
พอกระแสมาคนก็เริ่มขุดประวัติถึงพ่อของน้อง? "เอมมี่ไม่ขอพาดพิงถึงใครดีกว่าค่ะ แต่อยากให้ทุกคนรู้ว่าลูกทั้ง 2 คนของเอมมี่เกิดจากความรัก แต่เราไม่รู้ว่าวันหนึ่งมันต้องเป็นแบบนี้ ลูกสองคนเป็นลูกคนละพ่อ เขาเองก็มีฐานะเหมือนกัน แต่เอมมี่มองว่าไม่ใช่คนขับแท็กซี่เป็นอาชีพอะไรขนาดนั้น เพราะจริงๆ คุณพ่อเขารวยนะ แต่เขาแค่ทำเป็นงานอดิเรกเฉยๆ เขาก็ยังติดต่อเพื่อมาขอเจอลูกๆ เลย ทั้ง 2 คน ซึ่งลูกเอมมี่ก็ทราบกันดีว่าเขาเป็นลูกคนละพ่อ แถมเขายังเป็นพี่น้องที่รักกันดีเลยค่ะ"
กับกระแสที่ว่าเราทิ้งลูกเพื่อไปเล่นหนังAv?"มันไม่ใช่เลยค่ะ ตอนนั้นเอมมี่อายุเท่าไหร่ ใช่!เอมมี่มีลูกเร็วตั้งแต่อายุ19 แต่ทั้ง 2 คนเกิดมาจากความรัก ความรักที่เอมมี่มีให้ต่อแฟน ไม่ได้เกิดมาจากความมักง่าย ถ้าเป็นยังนั้นเอมมี่ทำแท้งไปแล้ว"
สภาพจิตใจลูกเอมมี่ตอนนี้เป็นอย่างไรบ้าง?"ไม่เป็นอะไรเลยค่ะ ข่าวอื่นๆ ที่ออกมาแย่ๆ สำหรับเราก็ไม่ส่งผลกระทบต่อเขาเลยค่ะ เขายังกล้าบอกทุกคนว่าเขาเป็นลูกเอมมี่ maxim เลย ทุกๆ วันนี้ เวลาที่เอมมี่เหนื่อยเขาก็ยังคอยถามเราเลยว่าเราเป็นยังไง คำพูดของลูกมันเป็นกำลังใจให้เอมมี่เดินต่อไปข้างหน้าค่ะ"
ในฐานะแฟน ฮาเวิร์ด รู้เรื่องลูกเรามาตลอดหรือเปล่า? "ใช่ค่ะ เขารู้มาตลอด ฮาเวิร์ดรักลูกมากค่ะ ตอนนี้ก็ถือว่าฮาเวิร์ดเป็นพ่อของน้อง2คน ลูกๆ ก็เรียกเขาว่าแดดดี้ค่ะ เขาก็บอกแล้วว่าเขาพร้อมแล้วว่าจะเป็นพ่อที่ดี"
แล้วที่มีอาการแพ้ท้อง คือกำลังจะมีคนที่ 3 จริงไหม? "อาจจะเป็นเพราะเอมมี่ทำงานเยอะ พักผ่อนน้อยมากกว่า แต่ตอนนี้ยังไม่มีข่าวดีค่ะ ตัวฮาเวิร์ดเองเขาก็อยากให้เรารีบไปตรวจ ถ้ามีเราก็พร้อมค่ะ"
ด้านกรณีที่ เปิ้ล ไอริณ ออกมาแฉ เรารู้สึกอย่างไรบ้าง? "ไม่ขอพูดถึงผู้หญิงคนนี้ดีกว่าค่ะ ไม่ขอพูดเลย และที่หาว่าเราติดยา ไม่เลย ฮาเวิร์ดรักเอมมี่ตรงที่เอมมี่ไม่กินเหล้าดูดบุหรี่ ก็แล้วแต่เขาว่าเขาจะพูดยังไง โตแล้วคิดเอาแล้วกันค่ะ"
หลายคนโยงว่าเรามีปัญหากับ แตงโม ภัทรธิดา ด้วย? "ไม่มีอะไรเลย ไม่ขอพูดถึงใคร วันนี้เอมมี่ตั้งใจมาพูดเรื่องลูกเท่านั้นค่ะ โกรธโดนหาว่าซุกลูก บอกไม่เคยปิด ไปไหนมาไหนด้วยกันตลอด ถือเป็นเรื่องที่คนทั้งโลกจะได้รู้"