พล.ต.ขัตติยะ สวัสดิผล ได้รับการผ่าตัดเรียบร้อยแล้ว รอฟื้นตัวอยู่ในห้องปลอดเชื้อ 
นพ.ทศพร เสรีรักษ์ อดีตกรรมการบริหารพรรคไทยรักไทย ซึ่งได้ติดตามอาการของ พล.ต.ขัตติยะ สวัสดิผล หรือ "เสธ.แดง" มาตั้งแต่โรงพยาบาลหัวเฉียว เปิดเผยว่า เมื่อเวลา 01.30 น. พล.ต.ขัตติยะ เข้ารับการผ่าตัดศัลยกรรมประสาท ผลผ่าตัดเป็นที่น่าพอใจ รอเพียงการฟื้นตัวอยู่ในห้องปลอดเชื้อ เพราะเกรงจะมีโรคแทรกซ้อน โดยมีบุตรสาว 2 คน ติดตามอาการอย่างใกล้ชิด
จากการตรวจสอบวิถีกระสุนในการผ่าตัด พบรอยกระสุน 2 รู จากกะโหลกศีรษะด้านขวาทะลุด้านซ้าย ส่วน พ.ต.ท.ทักษิณ ชินวัตร อดีตนายกรัฐมนตรี ยังไม่ได้โทรศัพท์มาสอบถามแต่อย่างใด
