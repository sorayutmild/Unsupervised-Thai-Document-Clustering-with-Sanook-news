ผ่านการประกาศผลการตัดสินรอบ Semi Final จะผ่านไปแล้วเมื่อเย็นวันอาทิตย์ที่ผ่านมา แต่ผลสืบเนื่องจากการตัดสินดังกล่าวยังคงตามมา โดยโลกออนไลน์ตั้งข้อสงสัยว่าทำไมคณะกรรมการไทยแลนด์ ก็อตทาเลนต์ ซึ่งประกอบไปด้วย ดี้ นิติพงษ์, เบนซ์ พรชิตา, กาละแมร์ พัชรศรี และ เบน ชลาทิศ ถึงได้ตัดสินให้ทีม Hilight TGT05 ผ่านเข้ารอบ ทั้งๆน่าจะเป็น จึ๋ง อนุรักษ์ TGT02
โดยมีการวิพากษ์วิจารณ์กันว่าเป็นการตัดสินที่ค้านสายตาคนดูเป็น พร้อมทั้งต่อว่าถึงความไม่ยุติธรรมของคณะกรรมการ เพราะจึ๋ง มีความสามารถและโชว์ที่ดี เหมาะจะเข้ารอบมากกว่า ในขณะที่ทีม Hilight ก็โดนชาวเน็ตวิจารณ์ว่าก็อปปี้โชว์มาจาก America ปี 2014 อีกด้วย
อย่างไรก็ตาม ดี้ นิติพงษ์ อธิบายเรื่องนี้ไว้ในเฟชบุ๊คส่วนตัวว่า 
อ้ะ...ไหนๆ ก็ไหน ๆ มีคนส่งคลิป คอมเม้นต์ เรื่อง ไทยแลนด์ก็อตทาเล้นต์เมื่อวันอาทิตย์ที่ผ่านมา...ว่า มีดราม่ากันขนาดไหน......ในฐานะกรรมการนะ...ก็ตัดสินไปตามความเห็นจ้ะ...เพราะ จะตัดสินให้ใครชนะ กรรมการก็ไม่ได้ตังค์เพิ่มขึ้นสักบาทเดียว....ค่าตัวกรรมการ เท่าเดิมจ้ะ......ทางรายการก็มาบังคับบัญชากรรมการอะไรฉันไม่ได้จ้ะ กรรมการคิดยังไง ก็เปลี่ยนแปลงไม่ได้....กติกาเฝือกบอกให้ ที่สอง ที่สาม เป็นกรรมการเลือกจ้ะ......กรรมการก็เลือกไปตามวิจาณญาณส่วนตัวจ้ะ......ตอนตัดสิน ก็ไม่ได้ดูที่น้ำตาจ้ะ...เพราะตัดสินใจมาก่อนหน้านี้แล้ว......อันดับหนึ่ง...ไม่ยาก......อันดับสอง...ต้องเลือก ระหว่างที่สองกับที่สาม....กรรมการเองก็ไม่รู้ ว่า ใครที่สอง ใครที่สาม......แต่ต้องเลือกทีมเดียว...ทีมงานมาถามกรรมการในช่วงพักเพื่อตัดสิน เวลาอันสั้น......กรรมการได้ตัดสินใจไปแล้ว...ว่่า ถ้าทีมนี้กับทีมนั้น เป็นที่สองทีสาม กรรมการจะเลือกทีมใด......เพียงแต่ ทีมงาน ก็จะวางแผน ว่าจะให้กรรมการคนใดพูดก่อน พูดหลัง...เพื่อจะให้ได้อารมณ์ลุ้น...แล้วฉันก็เป็นคนสุดท้ายที่ต้องพูด......แต่ไม่ใช่เพราะน้ำตาไหลของเด็กคนไหน...เพราะฉันได้ตัดสินไปก่อนหน้านั้นแล้ว..การตัดสินของฉันนะ...ฉันขอคำว่า "ทาเล้นต์"...และการฝึกฝน เป็นหลัก..ไม่ใช่แค่ความพอใจในความแปลกประหลาด....สิ่งที่ "จี๋ง" มี...ไม่ใช่ทาเลนต์ สำหรับฉัน จึ๋ง มีความสามารถพิเศษ เพราะพระเจ้าให้มาทำแบบนั้นได้...ไม่ใช่การฝึกฝนในการแสดงรอบเซมิ...จึ๋ง ไม่ได้ทำอะไรมากกว่าเดิมนัก...เพราะจึ๋งก็ทำได้อยู่แล้วด้วยสิ่งที่พระเจ้าให้มา....ทาเล้นต์ จึงไม่ได้อยู่ที่จึ๋ง ทาเล้นต์อยู่ที่คนอื่น ที่ช่วย และดีไซน์โชว์...แต่จึ๋งก็ยังทำได้เท่าเดิม......ฉันสนุกกับโชว์จึ๋งมากกว่าไฮไลต์นะ บอกตรงๆ..แต่จึ๋งทำได้เท่าเดิม ไม่ต้องฝึกอะไรมากขึ้น...ที่ดูดี ดีเท่ เป็นเพราะทาเล้นต์ของทีมงาน แต่งหน้า แต่งต้ว ทาสี ..ไม่ใช่ "ทาเล้นต์" ของจึ๋งอย่างเดียวส่วนของไฮไลท์...ไม่ใช่เพราะคนเยอะ มีเด็กร้องไห้ลุ้น....บ้า...ถ้าเป็นแบบนั้น...ไอ้จึ๋งก็ไม่เข้ารอบมาจนป่านนี้หรอกแต่เพราะไฮไลท์ เขาทำงานหนัก และถึงแม้จะไม่ประหลาดมาก แต่เขาทำงานมีวินัยมาก ทุกคนฝึกฝนหนักมาก...อาจจะไม่ตลก ไม่ดูบ้าบอ แต่พวกเขาทำงานหนัก เพื่อความงดงามความน่าตื่นเต้น...ของคนเรา...บางทีก็เพราะมันเกิดมาประหลาด...มันทำได้....ฉันก็ถอดลูกตามาอมเล่น...ใครทำได้บ้างไหมล่ะ..อย่าไปดราม่านักเลย....จึ๋งมันยังมีน้ำใจนักกีฬามาก...สิ่งที่จึ๋งพูด...เป็นความน่ารักมาก...คนที่แข่งขันกันเอง...ยังชื่นชม ยอมรับความสวยงามของการแข่งขัน...คนดู...ก็น่าจะเข้าใจอะไรบ้างนะ

