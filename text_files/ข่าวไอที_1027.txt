5 เหตุผลที่คนเลือก Nokia Lumia 920
ในงาน Commart Comtech 2012 ที่ผ่านมา บูธ Nokia ได้รับความสนใจจากนักช้อปอย่างท่วมท้น โดยเฉพาะการเปิดตัว Nokia Lumia 920 ที่ต่อแถวยาวเหยียด และจำหน่ายหมดตั้งแต่ครึ่งเช้าของงานวันแรก ประเด็นก็คือ Nokia Lumia 920 มีอะไรที่น่าสนใจจนทำให้ผู้บริโภคให้ความสนใจมากมายขนาดนี้ ซึ่งรวมถึงผู้สนใจ iPhone 5 บางส่วนที่เปลี่ยนใจหันมาเลือกใช้มือถือรุ่นนี้


รายงานข่าวนีี้จะขอแนะนำให้เห็นถึงจุดเด่นที่น่าสนใจของ สมาร์ทโฟน Nokia Lumia 920 ให้ใช้เป็นข้อพิจารณาในการเลือกสำหรับคุณผู้อ่านเว็บไซต์ arip ทุกท่านครับ สำหรับจุดเด่น 5 ประการของ Nokia Lumia 920 ที่นำมาฝากกันเช้านี้ หากเปรียบเทียบกับ iPhone 5 แล้ว ต้องบอกว่า มันเหนือกว่าอย่างเห็นได้ชัด ส่วนจะมีอะไรบ้างนั้นไปติดตามกันครับ


จุดเด่นอันแรกเลยก็คือ หน้าจอแสดงผลที่ดีกว่าของ Nokia Lumia 920 ที่ใหญ่ถึง 4.5 นิ้ว ความละเอียด 1280x768 พิกเซล สามารถรองรับการสัมผัสใช้งานได้แม้จะสวมถุงมืออยู่ด้วยคุณสมบัติความไวต่อ การสัมผัส ในขณะที่ iPhone 5 หน้าจอเล็กกว่าแค่ 4 นิ้ว ความละเอียด 1136x640 พิกเซล ซึ่งเมื่อคำนวณความหนาแน่นพิกเซลต่อนิ้วแล้ว Nokia Lumia 920 จะสามารถให้ภาพที่คมชัดกว่า retina display  ของ iPhone 5 เสียอีก

กล้อง ของ Nokia Lumia 920 ดีกว่า ด้วยเทคโนโลยี Optical Image Stabilization ที่มาด้วยกัน ทำให้คุณสามารถถ่ายภาพในขณะเคลื่อนที่ได้ โดยภาพ หรือคลิปวิดีโอไม่สั่นไหวตามไปด้วย แถมยังมีเทคโนโลยี PureView ทำให้คุณสามารถบันทึกภาพ หรือวิดีโอในทีแสงน้อยได้อย่างมีคุณภาพอีกด้วย ซึ่งไม่เพียงแต่เหนือกว่ากล้องของ iPhone 5 เท่านั้น แต่มันยังมีประสิทธิภาพดีกว่ากล้องบนสมาร์ทโฟนหลายๆ รุ่นอีกด้วย 

ระบบ ปฏิบัติการ Windows Phone 8 ทีมาพร้อมกับ Nokia Lumia 920 ช่วยให้การใช้งานสมาร์ทโฟนเป็นไปอย่างไหลลื่น และเรียลไทม์มากๆ ด้วยอินเตอร์เฟซแบบ Live Tile ทำให้คุณสามารถรับรู้ข้อมูลต่างๆ ทีเกิดขึ้นได้ทันทีที่เปิดหน้าจอขึ้นมา แถมยังปรับแต่งได้หลากหลายตามความพอใจของผู้ใช้อีกด้วย ซึ่งรวมถึงแอพพลิเคชันต่างๆ ที่สามารถทำงานร่วมกับพีซีที่รัน Windows 8 ได้อย่างง่ายดาย เรียกได้ว่า มันเป็นการเปลี่ยนแปลงการใช้งานที่ชัดเจน ในขณะที่อินเตอร์เฟซหลักๆ ของ iPhone 5 ยังคงเหมือนเดิม เพียงแค่เพิ่มไอคอนมาอีกหนึ่งแถวเท่านั้น 

จุด เด่นประการที่ 4 ก็คือ อุปกรณ์เสริมสำหรับการชาร์จสมาร์ทโฟนในแบบไร้สาย (Wireless Charger) เจ้าของ Nokia Lumia 920 สามารถชาร์จมือถือได้อย่างง่ายดายด้วยการวางบนแท่นชาร์จ ไม่ต้องเชื่อมต่อ สายกับสมาร์ทโฟนให้วุ่นวายอีกต่อไป   

และ จุดเด่นประการที 5 ที่สามารถมองเห็นได้แต่ไกลเลย นั่นก็คือ สีสันของตัวเครื่องที่มีให้เลือกมากมาย ไม่ว่าจะเป็นสีเหลือง สีแดง สีเทา สีขาว และสีดำ ในขณะที่สมาร์ทโฟน หรือ iPhone 5 มีให้คุณเลือกแค่สองสีเท่านั้นคือ สีขาว และสีดำ  

Nokia Lumia 920
 อนึ่ง การนำเสนอข้อมูลเบื้องต้นนี้ เพื่อเปิดโอกาสำหรับทางเลือกใหม่ๆ ให้กับผู้ใช้สมาร์ทโฟนได้ลองเปรียบเทียบด้วยตนเองอีกครั้ง ซึ่งแน่นอนว่า นอกจากจุดเด่นข้างต้น Nokia Lumia 920 ก็มีคุณสมบัติบางประการที่เป็นรองคู่แข่งอยู่บ้าง อย่างไรก็ตาม จุดเด่นข้างต้นมุ่งเน้นข้อมูลทีประจักษ์แจ้ง และพิสูจน์ได้ ส่วนจะใช่ตัวเลือกสำหรับสมาร์ทโฟนของคุณผู้อ่าน หรือไม่นั้น ขึ้นอยู่กับดุลยพินิจของแต่ละท่านครับ (คลิปข้างล่างนี้ เก็บตกจากงาน Commart Comtech 2012 ช่วงเปิดเข้างาน เพื่อเป็นเจ้าของ iPhone 5 ตอนท้ายสังเกตสิ่งทีนักชอปทิ้งไว้ให้ดูต่างหน้าบนพื้นพรมในงานนะครับ - -")
