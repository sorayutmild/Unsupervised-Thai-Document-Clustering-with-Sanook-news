iPhone 7s เรือธงรุ่นอัปเกรดปี 2017 อาจพลิกโฉมดีไซน์ครั้งใหญ่! ด้วยจอ AMOLED 5.8 นิ้วแบบไร้ขอบ และไร้ปุ่มโฮม พร้อม Touch ID, ลำโพง และกล้องหน้า ที่ผสานเป็นชิ้นเดียวกับหน้าจอ!
   เรียกได้ว่าไอโฟนตัวท็อปรุ่นต่อไปประจำปี 2016 จากค่าย Apple อย่าง iPhone 7 ยังไม่ทันได้เปิดตัวอย่างเป็นทางการ ก็มีการปล่อยข้อมูลเกี่ยวกับไอโฟนที่จะเปิดตัวในปี 2017 ออกมาให้ได้ทราบกันเพิ่มเติมแล้ว โดยระบุว่าไอโฟนในปี 2017 นั้นจะมาพร้อมกับการพลิกโฉมครั้งยิ่งใหญ่

   นักวิเคราะห์ชื่อดังอย่าง Ming-Chi Kuo ที่มักจะคาดการณ์เกี่ยวกับผลิตภัณฑ์ใหม่ของ Apple ได้อย่างแม่นยำ ได้ระบุเอาไว้ว่า iPhone 7 จะยังไม่มีจุดขายที่โดดเด่นมากนัก
   และคาดว่าไอโฟนรุ่นต่อไปอย่าง iPhone 7s ที่คาดว่าจะทำการเปิดตัวในปี 2017 จะได้รับการปรับเปลี่ยนรูปลักษณ์ภายนอก และการดีไซน์ครั้งยิ่งใหญ่ รวมถึงจะมีหน้าจอแสดงผลที่ใหญ่ขึ้นเป็น 5.8 นิ้ว พร้อมปรับเปลี่ยนมาใช้หน้าจอแสดงผลแบบ AMOLED 
   ซึ่งสอดคล้องกับอีกแหล่งข่าวแห่งหนึ่งที่อ้างว่าได้รับข้อมูลมาจากบุคลากรภายใน ของ Apple โดยระบุว่าไอโฟนที่จะเปิดตัวในปี 2017 จะมาพร้อมกับดีไซน์หน้าจอไร้ขอบแบบใหม่หมดจด และตัดปุ่มโฮมแบบดั้งเดิมออกแล้วแทนที่ด้วยปุ่มโฮมแบบดิจิทัล พร้อมครอบทับด้วยกระจกทั่วทั้งบริเวณด้านหน้าของตัวเครื่อง
   รวมถึงฝังเซ็นเซอร์สแกนลายนิ้วมือระบบ Touch ID เวอร์ชันใหม่, กล้องดิจิทัลด้านหน้า และลำโพงภายใต้หน้าจอแสดงผลด้วยเช่นกัน  
  
   ก่อนหน้านี้มีการคาดการณ์ไว้ว่าในปี 2017 ทาง Apple อาจจะไม่เปิดตัวไอโฟนรุ่นอัปเกรดในชื่อ iPhone 7s ตามธรรมเนียมดังเช่นที่ผ่านมา แต่อาจจะเปิดตัวในชื่อ iPhone 8 แทน แต่อย่างไรก็ตาม รายละเอียดต่างๆ ยังไม่ได้รับการยืนยันแต่อย่างใด และยังเหลือเวลาอีกกว่าหนึ่งปีที่ไอโฟนรุ่นดังกล่าวจะเปิดตัวอย่างเป็นทาง การ ซึ่งมีความเป็นไปได้ว่ารายละเอียดต่างๆ อาจมีความเปลี่ยนแปลงไปจากนี้ 
ที่มา : Appleinsider