เป็นดาราหน้าจอในยุค HD นอกจากหน้าตาแล้ว รูปร่างก็เป็นอีกสิ่งหนึ่งที่สำคัญที่จะทำให้ดูดีออกสู่สายตาประชาชนได้ เพราะยิ่งเวลาออกจอทั้งหุ่นทั้งหน้าจะยิ่งขยายออกเป็นเท่าตัวเลยทีเดียว... แม้คนอ้วนจะไม่ได้มีความผิดอะไร แต่ถ้าผอมได้และสุขภาพดีด้วยก็คงดีไม่ใช่น้อย
ซึ่งเหล่าคนดังเหล่านี้ที่ทีมข่าวบันเทิง Sanook! News ยกมาให้ชมกันเป็นคนที่เคยหุ่นไม่เพรียว อวบ อวบมาก ไปจนถึงอ้วนเลยทีเดียว แต่เขาและเธอก็หันมาออกกำลังกาย รักษาสุขภาพจนหุ่นดีขึ้นเรื่อยๆ จนน่าชื่นชมและน่าเอาเป็นแบบอย่างในความพยายาม จะมีใครกันบ้างไปชมเล้ยยย...

ณเดชน์ คูกิมิยะ ตอนเข้าวงการใหม่ๆ เป็นพระเอกผอมแห้งหน้ายาวๆ อยู่ไปอยู่มาไม่รู้ทำไม ณเดชน์ คูกิมิยะ ถึงได้พองเอาๆ สงสัยจะมีความสุขกับการกินมากไปนิด และไม่ค่อยมีเวลาอออกกำลังกาย จนทำให้หุ่นไม่เฟิร์มเอาซะเลย จนในที่สุดหนุ่มณเดชน์ก็ตั้งอกตั้งใจฟิตหุ่นเต็มที่ ทั้งฟิตเนส ปีนหน้าผาจนน้ำหนักลดไปเกือบ 10 กิโล และไม่ใช่ผอมอย่างเดียวนะ มีซิกแพกแน่นๆ ให้สาวๆกรี๊ดสลบกันอีกด้วย

อาเล็ก ธีรเดชเห็นภาพสมัยวัยรุ่นของพระเอกหนุ่ม อาเล็ก ธีรเดช ก็แทบไม่เชื่อว่าเป็นคนเดียวกันจริงหรือนี่ เพราะอาเล็กคนเก่าช่างอ้วนจ้ำม่ำ น้ำหนักเกือบร้อยกิโล จนไม่คิดว่าจะลดมาได้ถึงขนาดนี้ ซึ่งเจ้าตัวก็มีเคล็ดไม่ลับคือการออกกำลังกายสม่ำเสมอ ไม่กินขนมจุกจิก ไม่ดื่มน้ำอัดลม สุดท้ายก็หล่อฟิตแอนด์เฟิร์มได้เหมือนที่เห็นกันนี่แหละ

โอม อัชชา ขอเบรกงานในวงการบันเทิงไปสักพัก ก่อนจะกลับมาด้วยรูปร่างที่อุดมสมบูรณ์ขึ้นอย่างเห็นได้ชัด จนทำเอาหลายคนอดทักไม่ได้ว่าอ้วนขึ้น เล่นเอาเจ้าตัวเสียเซลฟ์ไม่น้อย แต่หลังจากหายเงียบไปพักใหญ่อีกครั้ง หนุ่มโอม ก็กลับมาทำให้ทุกคนเซอร์ไพรส์ด้วยหุ่นที่ฟิตปั๋ง กล้ามแน่น ซิกแพคสวย เรียกว่าหุ่นดีที่สุดเท่าที่เคยเห็นเจ้าตัวมาเลยก็ว่าได้ งานนี้ลดไปถึง 11 กิโลกรัม ภายในเวลาเพียง 3 เดือนเท่านั้น

คิมเบอร์ลี่ แอน เทียมศิริเป็นสาวลูกครึ่งที่หุ่นเธอเนื้อนมไข่สุดๆ แถมยังเพลิดเพลินกับการกินมากเสียด้วย เลยทำให้ คิมเบอร์ลี่ อวบเกินมาตรฐานไปซักนิด พอออกหน้าจอก็ยิ่งไปกันใหญ่ ซึ่งการเป็นนางเอกเรื่องรูปร่างเป็นสิ่งสำคัญมาก เจ้าตัวเองก็คงจะตระหนักในข้อนี้ดี จึงหันมาออกกำลังกายให้ฟิตแอนด์เฟิร์ม บอกเลยว่ายิ่งผอมก็ยิ่งสวยกว่าเดิม

กาละแมร์ พัชรศรี เบญจมาศเป็นอีกหนึ่งไอดอลของสาวๆ ในยุคนี้ เพราะนอกจากความเก่งแล้ว สาวแมร์ ยังมีหุ่นที่ฟิตแอนด์เฟิร์มสุดๆ ซึ่งนั่นก็ไม่ไช่ได้มาเพราะโชคช่วย แต่เพราะความพยายามและการมีวินัยในตัวเองล้วนๆ จากที่ไม่ชอบออกกำลังกาย กินตามใจปาก ก็หันมาออกกำลังกายอย่างจริงๆจังจนขาดไม่ได้ กินคลีนและอาหารมีประโยชน์ จนได้นิวกาละแมร์ที่สวยเป๊ะแบบทุกวันนี้ได้

วู้ดดี้ มิลินทจินดาจากพิธีกรที่เคยอวบอ้วน กลายเป็นที่ฮือฮาไม่น้อยเมื่อได้เห็นซิกแพคแน่นๆ ที่เจ้าตัวใช้เวลา 6 เดือนเต็ม ในการหันมาใส่ใจสุขภาพ ออกกำลังกาย ควบคุมอาหาร ซึ่งก็เป็นแรงบันดาลใจให้หนุ่มๆ หลายคนหันมาดูแลตัวเอง เพราะคติที่ว่า ไม่ว่าใครก็สามารถลดน้ำหนักและฟิตหุ่นได้ เพราะทุกอย่างอยู่ที่ใจ และที่ยิ่งไปกว่านั้นคือเจ้าตัวฟิตกล้ามไปลงแข่งเพาะกายซะด้วย สุดยอด

แจ๊ค แฟนฉันจะลดๆ มาหลายครั้งก็ไม่สำเร็จ พอโดนใบสั่งจากเจ้านาย วู้ดดี้ มิลินทจินดา ให้ลดน้ำหนักให้ได้ ไม่งั้นไล่ออก! ก็ยิ่งเป็นแรงผลักดันให้ แจ๊ค แฟนฉัน พยายามยิ่งขึ้น และสำนวนที่ว่า ความพยายามอยู่ที่ไหน ความสำเร็จอยู่ที่นั่น ก็ดูจะอยู่ไม่ไกลแล้ว ถึงจะยังไม่ผอมซิกแพคแน่นแต่ก็ลดลงไปได้หลายกิโล ฉายแววความหล่อกว่าเดิมเยอะเลยทีเดียว สู้ต่อไปนะแจ๊ค!

หนูแหม่ม สุริวิภามาถึงสาวเฮลท์ตี้คนสุดท้าย หนูแหม่ม สุริวิภา ตลอดเวลาหลายปีเราเห็นภาพพี่หนูแหม่มเป็นสาวหุ่นตุ้นนุ้ยน่ารักมาโดยตลอด แต่ผลจากการออกกำลังกายเล่นโยคะอย่างสม่ำเสมอ แม้ตอนนี้จะไม่ได้เพรียวปลิวลมเป็นนางแบบเดอะเฟซ แต่ก็เห็นได้ชัดพูดได้เต็มปากว่าพี่หนูแหม่มผอมแล้ว ผอมแบบสุขภาพดีด้วย ปรบมือให้กับความพยายามจริงๆ ตอนนี้สาวไซส์ XXL หลายคน ยกพี่หนูแหม่มเป็นไอดอลไปแล้วนะ
อ่านข่าวที่เกี่ยวข้อง : ย้อนรอย!! ซุป'ตาร์ไทยคนไหนบ้างที่ เคยอวบ