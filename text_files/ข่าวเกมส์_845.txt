กลับมาอีกครั้งกับบทความสุดพิเศษที่ได้รวบรวมเกมมือถือน่าเล่นประจำสัปดาห์เอามาฝากแฟนๆ นักอ่านของ Sanook! Game โดยอาทิตย์ที่ผ่านเกมมือถือน่าเล่นไม่ค่อยมากดังนั้นก็ตัดสินใจไม่ยากในการนำมาฝาก แต่จะมีบางเกมที่เปิดให้เล่นในช่วงทดสอบเท่านั้น แต่ก็ถือว่ามีแววจะเปิดให้เล่นในอนาคตอันใกล้นี้จะมีเกมอะไรบ้างไปชมกันเลย
 
DEAD BY DAYLIGHT Mobile

สำหรับเกมแรกบอกเลยว่าเป็นข่าวดีสำหรับเกมเมอร์สายมือถือเอามากๆ เมื่อทาง Behavior Interactive ได้มีการออกมาประกาศเปิดตัวเกม DEAD BY DAYLIGHT ในเวอร์ชั่นโทรศัพท์มือถือเป็นเกมแนว Survival เอาชีวิตรอดขวัญใจเกมเมอร์ที่หลายคนต่างรอคอยโดยวันนี้มีการเปิดให้ทดสอบแล้วทั้งในระบบ Android และ iOS บนสโตร์ยุโรปซึ่งใครจะเล่นต้องใช้ความพยายามมุดไปดาวน์โหลดหน่อยนะ

https://apps.apple.com/no/app/dead-by-daylight/id1452289752
https://play.google.com/store/apps/details?id=com.bhvr.deadbydaylight

 
Crazy Racing KartRider

เกมต่อมาเป็นการร่วมมือกันของ 2 บริษัทชั้นนำอย่าง Nexon และ Tiancity ที่ล่าสุดได้มีการนำเกมแข่งรถสุดมันส์สมัยเครื่อง PC มาทำใหม่ในรูปแบบเวอร์ชั่นของเกมมือถือในชื่อว่า Crazy Racing KartRider ซึ่งตอนนี้กำลังเปิดให้ทดลองเล่นอยู่ในประเทศจีน มาพร้อมกับงานภาพกราฟิกสวยงามน่ารักตามสไตล์ดั้งเดิมมาโหมดการเล่นเพียบให้ผู้เล่นได้สัมผัสใครสนใจก็รีบหน่อยเดียวเขาจะปิดทดสอบเอานะ

https://wepop.qq.com/d/index.htm?device=ios
https://wepop.qq.com/d/index.htm?device=android

 
Chess Rush

ช่วงนี้กระแสเกมแนว Auto Chess กำลังมาแรงจึงไม่แปลกทำไมผู้พัฒนาเกมหลายๆ เจ้าได้นำเกมมาเปิดแข่งขันกัน ซึ่งล่าสุดทาง Tencent Games ได้กระโดดเข้าร่วมวงเปิดตัวเกมมือถือน้องใหม่ในชื่อ Chess Rush บอกเลยว่างานดีสุดๆ ทั้งรวดเร็ว เกมจบไว กราฟิกสวยงามตัวละครมีกลิ่นอายของความเป็น RoV จึงไม่แปลกที่เหล่าแฟนเกมชื่นชอบตอนนี้บอกเลยว่ามาแรงไม่ธรรมดา

https://play.google.com/store/apps/details?id=com.tencent.godgame
https://apps.apple.com/us/app/chess-rush/id1456236524

 
Teppen

สำหรับเกมนี้บอกเลยว่าเหมือนพี่เขารีบเมื่อทาง Capcom ก่อนหน้านี้ได้ออกมาประกาศเตรียมเปิดตัวการ์ดที่ได้นำเหล่าตัวละครสุดโด่งดังภายในค่ายจับมาทำเป็นเกมมือถือในตอนแรกใช้ชื่อว่า Project Battle เพียงผ่านไปหนึ่งอาทิตย์ก็เปิดให้บริการซะงั้น โดยใช้ชื่ออย่างเป็นทางการว่า Teppen แน่นอนว่าเสน่ห์ของเกมประเภทนี้ก็คือการจัด Deck ใช้ตัวละครจากเกมซีรี่ส์ภายในเครือ Capcom ที่มีความสามารถที่แตกต่างกันออกไปใครเป็นแฟนเกมสายการ์ดต้องลอง

https://play.google.com/store/apps/details?id=jp.gungho.teppen
https://apps.apple.com/us/app/id1460764653?=

 
Terra Wars

เกมสุดท้ายเป็นเกมที่ทาง Mistwalker ขอนำเสนอหลังจากที่เปิดตัวมาอย่างยาวนานและในที่สุดก็ได้เล่นซักทีสำหรับเกม Terra Wars เกมมือถือแนว real-time strategy มีงานภาพสไตล์ดินน้ำมันที่เน้นไปที่ระบบ PVP คล้ายๆ กับ Clash Royale โดยรวมตัวเกมก็มีเนื้อหา Content ที่น่าสนใจตัวละครที่ถูกออกแบบมาอย่างดีนำเสนอมุมมองที่แตกต่างขายความเป็นเอกลักษณ์ของตนเองให้เหล่าแฟนเกมได้เล่นกัน ถือว่าเป็นอีกหนึ่งเกมที่น่าสนใจไม่น้อย

https://apps.apple.com/jp/app/id1384810259
https://play.google.com/store/apps/details?id=com.mistwalkercorp.terrawarsjp
