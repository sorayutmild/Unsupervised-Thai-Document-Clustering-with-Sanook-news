ลั่นระฆังวิวาห์ไปเรียบร้อยสำหรับงานแต่งของนาย สงกรานต์ เตชะณรงค์  กับสาว แอฟ ทักษร ที่เพิ่งเข้าสู่ประตูวิวาห์กันไป เมื่อวานนี้ (22 เมษายน) ด้วยบรรยากาศอันชื่อมื่นของคู่บ่าวสาวหลังมีข่าวคราวกันมาอย่างยาวนานของทั้งคู่ 
แม้ข่าวดาราจะไม่เกี่ยวกับเราเท่าไร แต่ก็มีหลายคนได้เฟ้นรถของ นายสงกรานต์ที่เป็นราชรถมาเกยรับน้องแอฟ หลังพิธี วิวาห์ แม้หลายคนจะทราบจากหน้าตาว่านี่คือรถ  Porsche  ซุปเปอร์คาร์ที่หลายคนใฝ่ฝัน แต่ ที่หลายอาจจะยังไม่รู้คือรถรุ่นนี้ มีความพิเศษมากกว่าที่เราเห็นเสียอีก
Porsche Speedster
สาวก Porsche  หรือใครที่ชื่นชอบรถ Porsche คงจะต้องผ่านหน้าตาหรือคุ้นหูกับรถยนต์  Porsche 911 กันมาบ้าง แต่แม้รถรุ่นนี้จะมีรถโฉมปี 2012 ออกมาแล้ว แต่สำหรับรถคันที่สงกรานต์นำมาใช้ในงานแต่งครั้งนี้มีความพิเศษมากกับเวอร์ชั่นพิเศษในชื่อ Speedster ที่มีจำหน่ายเพียง 356 คันทั่วโลก
Porsche 911  Speedster  อาจจะไม่ใช่ชื่อที่ได้ยินบ่อยนัก แต่ถ้าคุณกลับไปถามสาวกค่ายนี้รุ่นเก๋า ก็จะพบว่า นี่คือ เจนเนอร์เรชั่นใหม่ของรถยนต์ Porsche  365 Speedster  ที่เคยผลิตขึ้นมาในช่วงปี 1954 และออกมาจำหน่ายตั้งแต่เมื่อช่วงปี 2011 ที่ผ่านมา
ตัวรถแม้จะมีรูปลักษณ์เหมือนพี่น้องผอง  Porsche  ที่วางจำหน่ายในตลาด แต่รถคันนี้ กลับมีกระจกหน้าที่สั้นกว่าถึง 60 ม.ม.มาพร้อมมิติตัวถัง ยาว 4,40 ม.ม. กว้าง 1,852 ม.ม. และสูง 1,492 มม. เมื่อเปิดประทุน และ 1,550 ม.ม.เมื่อปิดหลังคา ใบหน้าถูกปรับให้ดูแตกต่างเริ่มจากไฟหน้าดูดุดันคมเข้มมากกว่าเพื่อนๆ สปอร์ตเต็มพิกัดจากด้านหน้าจรดบั้นท้าย ลงตัวด้วยไฟท้ายแบบ LED  โดยตัวมีน้ำหนักเพียง 1,540 ก.ก.
 Porsche Speedster
ใต้ฝากระโปรงขุมพลังที่ร้อนแรงขับโดยนาย สงกรานต์ พร้อมจะพาคู่บ่าวสาวสัมผัสความระทึกทุกวินาทีบนถนน ด้วยเครื่องยนต์แบบ flat 6 ขนาด 3.8 ลิตร ให้กำลังสูงสุด 408 แรงม้า และสามารถเร่งได้เร้าใจสูงถึง 7,300 รอบต่อนาที ตอบโจทย์เรื่องแรงบิด 420 นิวตันเมตร ที่ 4,200 รอบต่อนาที และเมื่อวัดกันในสมรรถนะรถคันนี้มีน้ำหนักแบกของม้าแต่ละตัวเพียง 3.8 กิโลกรัมเท่านั้น
Porsche 911  Speedster เคลมอัตราเร่ง 0-100 ก.ม./ช.ม. ที่ 4.6 วินาที  และสามารถเร่งได้ถึง 200ก.ม./ช.ม. ใน 15.3 วินาที  มีอัตราประหยัด 10.3 ลิตร /100 กิโลเมตร หรือประมาณ 9.7 กิโลเมตรต่อลิตร แถมยังผ่านมาตรฐานไอเสียยูโร 5 ปล่อยไอเสียเพียง 242 กรัม/กิโลเมตร
Porsche Speedster
ความพิเศษของรถคันนี้ไม่เพียงแต่การออกแบบและเส้นสาย หรือกระทั่งเครื่องยนต์ แต่ในความสปอร์ตเต็มขั้นรถคันนี้พกอุปกรณ์ความสปอร์ตเป็นมาตรฐานจากโรงงาน กับ Sport Chrono Package Plus และยังสามารถปรับแต่งช่วงล่างในขณะขับขี่กับระบบ  PASM active shock absorber system ที่สามารถเลือกปรับแต่งได้ 2 โหมดคือ  "PASM Normal" or "PASM Sport" ตามความต้องการตอบสนองความเร้าใจของผู้ขับขี่
ถ้าจะพูดแล้ว Porsche 911  Speedster คือสปอร์ตตัวพิเศษที่เหนือชั้นจริงๆสำหรับรถสปอร์ตคาร์ที่ไม่เหมือนใครและหายากมากยิ่งกับในประเทศไทย ด้วยจำนวนที่ผลิตออกมาจำหน่ายเพียง 356 คัน ตามชื่อรุ่นของบรรพบุรุษเดิม ..ไม่เพียงเท่านี้ ใครที่อยากทราบถึงราคาของรถคันนี้ มันมีราคาจำหน่ายในต่างประเทศ  201,682 ยูโร หรือเทียบเป็นเงินไทย 10.2 ล้านบาท (ไม่รวมภาษีนำเข้า)  ซึ่งท้ายที่สุดนี้เราคงจะเห็นแล้วว่าทุกอย่างในงานแต่งของบ่าวสาวสงกรานต์และแอฟ ล้วนแต่มีความพิเศษ ซึ่งทีมงานเราก็ขออวยพรให้ทั้งคู่มีความสุขกันไปตราบนานเท่านาน
 








 