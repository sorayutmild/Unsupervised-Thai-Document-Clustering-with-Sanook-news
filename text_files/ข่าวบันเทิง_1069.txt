มดดำ คชาภา พิธีกรดังอีกคนที่รู้จักและสนิทกับ  เหม-ภูมิภาฑิต นิตยารส ที่เกิดอาการช็อกไม่ต่างจากหลายคนที่ทราบการจากไปของเหม ที่ตัดสินใจฆ่าตัวตาย ที่ห้องพักของตัวเอง โดยก่อนหน้านี้ก็เพิ่งมีภาพที่เหมเพิ่งมาช่วยงานศพย่าของมดดำ 
ซึ่งมดดำที่ได้พูดถึงกรณีเสียชีวิตของเหม ในรายการแฉ ว่าส่วนหนึ่งน่าจะมาจากที่ก่อนหน้านี้ เหมได้ไปเซ็นค้ำประกันให้เพื่อน แต่เพื่อนไม่ยอมจ่ายหนี้ อยู่ดีๆ ก็เป็นหนี้ก้อนโต 15 ล้าน สุดท้ายเหมต้องมาชดใช้หนี้แทนให้เพื่อน
มดดำเล่าว่าเห็นเหมทำงานเยอะมาก มีทั้งงานละครและพิธีกร เมื่อเครียดมากขึ้นๆ ก็ทำให้เกิดโรคซึมเศร้ามาสักระยะหนึ่งแล้ว อาจจะเป็นแค่ชั่ววูบที่ทำให้ฆ่าตัวตาย 
รวมถึงมดดำที่ได้บอกว่าเหมเป็นคนมีน้ำใจ อย่างตอนที่คุณย่าของมดดำเสียเหมก็มาช่วยงานตลอด โดยมดดำได้โพสต์ภาพและข้อความแสดงความอาลัย เหม ภูมิภาฑิต ลงอินสตาแกรมไว้ด้วยว่า 
"แกเพิ่งมาช่วยงานย่า แต่ทำไมวันนี้ฉันต้องไปงานแกจริงๆ หรอวะ @hem_ppd รีบจากไป shock กลางรายการ....ไปสู่สุคตินะ พักผ่อน หลับให้สบาย ไม่ต้อง เครียดทุกข์ใจ อะไรอีกแล้วนะ R.I.P"
>> ย้อนเส้นทาง "เหม ภูมิภาฑิต" ก่อนถึงวันและนาทีที่เจ้าตัวเลือกจบชีวิตตัวเอง
 >> เพื่อนในวงการช็อก "เหม ภูมิภาฑิต" ตัดสินใจลาโลก โพสต์อาลัยหลับให้สบาย
 
