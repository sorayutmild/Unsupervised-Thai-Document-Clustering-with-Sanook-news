สาวโรงงาน วัย 40 ปี ถูกเพื่อนพี่ชายข่มขืนในวันเกิดของตนเอง หลังคนร้ายทำทีใจดีอาสามาส่งที่หอพัก ตร.เร่งล่าตัวมาลงโทษ
ผู้สื่อข่าวรายงานว่า (26 เม.ย.) สภ.คลองหลวง รับแจ้งเหตุมีหญิงสาวถูกข่มขืนในหอพักที่ตั้งอยู่ในซอยคุณพระ ซอยที่ 4 ม.5 ต.คลองหนึ่ง อ.คลองหลวง จ.ปทุมธานี ที่เกิดเหตุพบหญิงสาวยืนร้องไห้ สภาพเนื้อตัวมอมแมม สอบถาม น.ส.เอ (นามสมมุติ) อายุ 40 ปี ผู้เสียหาย ให้การว่า เมื่อวานนี้เป็นวันเกิดของตนเอง หลังกลับจากเลิกงานที่โรงงานในนิคมอุสาหกรรมนวนคร ก็นัดพี่ชายว่าจะไปเลี้ยงวันเกิดที่ร้านอาหารแถวคลองหนึ่ง ตนพี่ชายและนายพนอ เพื่อนพี่ชายที่เพิ่งรู้จักกันเป็นครั้งแรก ดื่มกินจนถึงเวลา 02.30 น. ตนจึงจะเดินทางกลับหอพักโดยมีเพื่อนพี่ชายอาสามาส่ง ระหว่างทางนายพนอก็เลี้ยวรถเข้าไปในซอยเปลี่ยว และชักอาวุธที่เอวจี้ที่คอหอยพร้อมข่มขู่ว่าถ้าไม่ยอมจะฆ่าให้ตาย จากนั้นนายพนอก็ลากตนเข้าพงหญ้าก่อนข่มขืนจนสำเร็จความใคร่ ก่อนที่นายพนอจะพาตนมาทิ้งที่ข้างทาง ตนจึงโทรศัพท์แจ้งความ
เบื้องต้น ตำรวจได้พาผู้เสียหายไปตรวจร่างกาย จากนั้นจะเรียกพี่ชายผู้เสียหายมาสอบปากคำ พร้อมล่าตัวนายพนอคนร้ายมาสอบปากคำก่อนจะดำเนินคดีตามกฎหมายต่อไป