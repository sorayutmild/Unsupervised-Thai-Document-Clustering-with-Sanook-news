"ตอง วันชิน" ชนนภัทร วิรัชชัย นักสู้มิกซ์ มาร์เชียล อาร์ท (ศิลปะการต่อสู้แบบผสมผสานระดับโลก) อัดคลิปพร้อมโพสต์ เฟซบุ๊กส่วนตัว Shannon "OneShin" Wiratchai ถึงการชกระหว่าง "ดำดอทคอม" บัวขาว บัญชาเมฆ นักชกขวัญใจชาวไทย กับ "อี้หลง" นักกังฟูเส้าหลินจากจีน ในศึกอุ่นหลิงเฟิง (WLF) ที่เมืองนานจิง ประเทศจีน เมื่อวันเสาร์ที่ 5 พฤศจิกายน ที่ผ่านมา โดย นักสู้ชาวไทยวัย 27 ปี ได้อัดคลิปพูดเป็นภาษาจีน ถึงการที่ อี้หลง ไม่ควรได้รับการชูมือในไฟต์นี้ แต่กลับแสดงความดีใจอย่างหน้าตาเฉยเท่านั้นยังไม่พอ นักสู้ MMA ชาวไทย ยังท้าทาย นักกังฟูเส้าหลินจากจีน ที่เคยอยากสู้กับ บัวขาว ในแบบมิกซ์ มาร์เชียล อาร์ท ว่าสนใจเจอกับผมมั้ย "ผมนี่แหละ นักสู้มิกซ์ มาร์เชียล อาร์ท ลองลิ้มรสความรู้สึกของการสู้ในกรงดู ที่ทำเพราะแค่อยากรู้ว่าคุณเป็นมังกร (หลง) หรือว่าเป็นหนอน (ฉง) มังกรไม่เคยกลัวใคร""ตอง วันชิน" หรือชื่อจริง ชนนภัทร วิรัชชัย เป็นนักสู้มิกซ์ มาร์เชียล อาร์ท อันดับต้นๆของเมืองไทย โดยแข่งขันในรายการ วันแชมเปียนชิพ (ONE Championship) และยังเป็นครูฝึกสอนศิลปะการต่อสู้แบบผสมผสานอีกด้วย

คลิปจาก : thai mmaclub ภาพจาก : Shannonwiratchai