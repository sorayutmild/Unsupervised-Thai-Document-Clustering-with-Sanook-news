กลุ่มรถจักรยานยนต์ของคนเสื้อแดงจำนวน 10 คัน รวมกลุ่มขับขี่รถผ่านหน้าพรรคประชาธิปัตย์ พร้อมกับชูป้ายต่างๆเป็นการเยาะเย้ยพรรคประชาธิปัตย์
(5 ก.ค.) เมื่อเวลา12.30 น.ของวันที่4 ก.ค. ที่ผ่านมา ผู้สื่อข่าวรายงานว่า หลังจากนายอภิสิทธิ์ เวชชาชีวะ ได้แถลงข่าวลาออกจากตำแหน่งหัวหน้าพรรคประชาธิปัตย์ ได้มีกลุ่มรถจักรยานยนต์ของคนเสื้อแดงจำนวน 10 คัน รวมกลุ่มขับขี่รถผ่านหน้าพรรคประชาธิปัตย์ จากทางด้านทางรถไฟถนนสามเสน โดยมีการบีบแตรลากยาวส่งเสียงดังทั่วบริเวณ พร้อมโบกธงกลุ่มนปช. ชูป้ายพรรคเพื่อไทย และบางคนชูนิ้วสัญลักษณ์หมายเลข 1 อีกทั้งบางคนยังตะโกนโห่ร้องว่า"ขอบคุณครับๆ" พร้อมกับชูป้ายต่างๆเป็นการเยาะเย้ยพรรคประชาธิปัตย์
ทั้งนี้เจ้าหน้าที่ตำรวจจาก สน.บางซื่อ เพียง 2 นาย ที่นั่งรักษาความเรียบร้อยอยู่บริเวณหน้าที่ทำการพรรคในขณะนั้น ต่างพากันนั่งนิ่งเฉย และไม่ได้ให้ความสนใจแต่อย่างใด

 