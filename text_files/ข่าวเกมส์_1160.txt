Okan Kaya หนุ่มออสซี่ กลายเป็นสถิติโลกใหม่ ผู้สามารถนั่งเล่นเกมส์ติดต่อกันนานถึง 122 ชั่วโมง หรือ 5 วันกว่าๆ และบันทึกสถิติลงในกินเนสบุ๊คเรียบร้อยแล้ว โดยเขาซื้อเกมส์ Call of Duty Black Ops II มาตั้งแต่วันแรกที่เกมส์วางจำหน่าย เมื่อวันที่ 13 พฤศจิกายน 2012 ที่ผ่านมา และสามารถเล่นเกมส์ได้ 5 วัน (เกือบ 6 วัน) ติดกัน แถมยังทำอันดับการเล่น Online Multiplayer ได้เป็นอันดับที่ 37 ของโลกด้วย
Call of Duty Black Ops 2
สภาพก่อนเริ่มเล่นเกมและหลังเล่นเกมไป 122 ชั่วโมง ของ Okan Kaya
แต่อย่างไรก็ตาม สถิติการเล่น 122 ชั่วโมงติดกันของเขา ก็ไม่ได้เป็นสถิติเวลาเล่นจริงๆ เพราะระหว่างที่เขาเล่นเกมส์ทั้ง 122 ชั่วโมงนั้น เขาก็มีไปนั่งพักบ้าง หลับในบ้าง ซึ่งจริงๆแล้วก็ควรเป็นเช่นนั้น เนื่องจากร่างกายของมนุษย์ไม่สามารถทนได้ถึง 5 วัน โดยที่ไม่มีการพักผ่อนเลย แต่ว่าเขาก็พักผ่อนไม่นานนัก โดยเฉลี่ยจะพักไปงีบประมาณ 10 นาที ในแต่ละชั่วโมง หรืออาจมากกว่านั้น แต่เขาไม่ได้หลับยาวติดกันเป็นหลายชั่วโมงเหมือนคนอื่นๆ ถ้าไม่มีพักงีบหลับเลย ป่านนี้เขาคงตายไปนานแล้ว
 
Okan Kaya สามารถทำลายสถิติเก่าของ Christopher Gloyd และ Timothy Bell ที่เคยเล่นเกมส์ Resistance ของ PlayStation 3 ซึ่งตอนนั้นทำสถิติไว้ที่ 120 ชั่วโมงกับอีก 7 นาที ลงได้ และขึ้นเป็นสถิติโลกใหม่แทน แต่ก็เป็นสถิติการเล่นแบบเล่นบ้าง พักบ้าง เพราะที่ผ่านมายังไม่มีผู้เล่นคนไหนเล่นมาราธอนแล้วรอดชีวิตได้เลยสักคน ซึ่งล่าสุดก็มีหนุ่มจีนวัย 18 ปี เล่นเกมส์ Diablo III ติดต่อกัน 40 ชั่วโมง จนเสียชีวิตคาคอมพิวเตอร์
 
 
ข้อมูลอ้างอิงจาก

http://kotaku.com/5962044/crazy-man-plays-call-of-duty-for-122-hours-straight
