    ทุกวันนี้ช่องทางการฟังเพลงออนไลน์ผ่านมือถือหรือคอมพิวเตอร์มีช่องทางให้เลือกมากมาย แต่ส่วนมากคนจะนิยมฟังเพลงรูปแบบนี้บนมือถือ เหตุผลหลักคือไม่ต้องโหลด File มาเก็บในเครื่องนั่นเอง และแน่นอนว่า JOOX คือหนึ่งในนั้นและมีสิ่งที่มองในแง่ดีคือ มันก็ใช้ได้อยู่

    เริ่มจากหน้าตาของ Apps ก่อนเมื่อคุณเข้าหน้าหลักจะพบกับหน้า Discover ซึ่งจะรวบรวมข้อมูลไม่ว่าจะเป็นเรื่องราวของเพลงใหม่ การจัดอันดับ จาก I JOOX Top Chart, JOOX Radio ที่ที่เรียบเหมือนกับ DJ จัดเพลงให้เล่น เพลงใหม่ Best Of และรวมถึง MV ของเพลง รายละเอียดถือว่าชัดเจนดี อธิบายได้เข้าใจ

    ในหน้า My Music ซึ่งจะบอกเรื่องสิทธิ์ของ VIP ซึ่งจะฟังเพลงบางอย่างได้แบบไม่ติดโฆษณา โดยหน้านี้จะแสดงรายละเอียดทั้งเพลงที่เราเก็บไว้ เพลงที่โหลดมาเก็บแบบ Offline และเพลงที่ถูกดูดจากเครื่องเข้าไป รวมถึงการตั้งเพลงโปรด, เพลงที่เคยเล่นมาก่อน และ Playlist ที่เคยเล่นไปแล้ว

    กรณีที่ JOOX Vip หมด 3 เดือนเราสามารถซื้อได้โดยเริ่มต้นเดือนละ 129 บาทไปจนถึง รายปีเพียง 1,099 บาท ถือว่าราคาดีพอสมควรเลย นอกจากนี้ยังมีการตั้งค่าคุณภาพของเสียงและสถานที่จัดเก็บเพลงของ JOOX ได้ถ้าเครื่องคุณมีช่องเสียบความจำภายนอก (ทำได้เฉพาะ Android เท่านั้น)

    และหน้า Radio ซึ่งสามารถเลือกคลื่นตามใจชอบ โดยจะมีการจัดให้เรียบร้อย คุณมีหน้าที่เดียวคือ กดฟัง

    ส่วนหน้า Player ของ JOOX นั้นถือว่าน่าสนใจอยู่ เพราะถ้าเป็นหน้าปกติที่ไม่ใช่ JOOX Radio จะมีแสดงเนื้อเพลงด้วย และสามารถเลือกเปลี่ยนเพลงได้ง่ายแค่กด ลูกศร ซ้ายขวา และหยุดเพลงชั่วคราวแค่กด Pause เท่านั้น ส่วนข้างล่างปุ่มแรก(จากซ้ายไปขวา) Download เพื่อนำเพลงไปเก็บใน Playlist ของคุณ, รูปดาว จะเก็บเพลงไว้ในเพลงโปรดของคุณ ปุ่ม 3 จะเป็นการแสดงเนื้อเพลง และปุ่มสุดท้ายจะมีการตั้งค่าต่าง ๆ

    แต่ถ้าเป็น JOOX Radio ส่วนที่แสดงเนื้อเพลงจะเปลี่ยนเป็นเข็มเหมือนเปลี่ยนคลื่นนั่นเอง

    จากที่ลองใช้งาน JOOX มาถือว่าน่าประทับใจในเรื่องของเพลงที่มีครบตั้งแต่เพลงเก่าไปจนถึงเพลงใหม่และไม่แยกสังกัดค่าย มีให้ครบถ้วนจนแทบไม่ต้องไปหาที่อื่นฟังเลยก็ว่าได้ การค้นหาเพลงทำได้ง่ายกดอะไรก็เจอ
    โดยเฉพาะช่วยแรก ๆ ที่เปิดให้ใช้งานสามารถได้สิทธิ์ VIP ฟรีไปเลย 3 เดือน เรียกว่าแค่นี้ก็คุ้มแล้ว ส่วนการได้สิทธิ์ VIP ฟรีนั้นอาจจะมีการเล่นกิจกรรมกับทาง Sanook! Music ในอนาคต
    ส่วนจุดที่ต้องปรับปรุงตอนนี้มีแค่เรื่องเดียวคือ JOOX เป็น Apps ฟังเพลงที่มีปัญหาเดียวกับ KKBox คือ การใช้งานหน้าจอแนวนอนใน Android และ iOS ไม่สามารถทำได้ เพราะข้อจำกัดของการออกแบบ ฉะนั้นใครใช้ฟังเพลงและต้องการให้จอแนวนอนก็อดไป รวมถึง ยังไม่สามารถเชื่อมต่อการเปลี่ยนแปลงผ่านอุปกรณ์ Bluetooth ได้ เท่านั้นเอง ซึ่งหวังว่าจะมีการปรับปรุงต่อไป
     ล่าสุด JOOX ได้เพิ่มระบบเสียง DTS Surround ทำให้มีเสียงที่ดี จากที่ลอง แนะนำว่า ให้ใช้กับหูฟัง แล้วกด In ear จะดีกว่า เพราะเสียงจะได้อารมณ์สุด ๆ 
     นอกจากนี้ คุณยังสามารถใช้ Joox ผ่านทาง Sanook Music ได้เหมือนเดิม ทำให้ไม่ว่าจะเป็นการฟังบนคอมพิวเตอร์ หรือ จะเป็น มือถือก็ทำได้เหมือนกันครับ
สรุปสำหรับ JOOX Music Streaming

    นับว่าเป็นอีกบริการที่ผมว่าน่าใช้ที่สุดอีก Apps หนึ่งแม้ว่าอาจจะข้อเสียบ้างนิดหน่อย แต่ด้วยจำนวนเพลงที่เยอะ คุณภาพเสียงของ File เพลงที่ค่อนข้างเยี่ยมแบบนี้ และแถมให้สิทธิ์ VIP ฟรี 3 เดือนแรก และซื้อต่อปีละพัน คุ้มค่าสำหรับคนที่รักการฟังเพลงอีก Apps หนึ่งเลยล่ะครับ ใครอยากลองใช้สามารถโหลดได้ที่ Google Play Store(Android) และ Apps Store (iOS) รวมทั้ง เว็บไซต์ Sanook Music อีกทางหนึ่งครับหมายเหตุ : ถ้าต้องการใช้บริการฟังเพลงอย่าง JOOX เป็นระยะเวลานานแนะนำต่อ WiFi จะดีกว่านะครับ