(30 ต.ค.) มีรายงานว่า หลังจากมีหน่วยงานต่างๆ ทั้งภาครัฐ เอกชน และประชาชนทั่วไป นำเอาสิ่งของเครื่องใช้ อาหาร น้ำดื่ม เข้าไปแจกประชาชนที่มาแสดงความอาลัยพระบาทสมเด็จพระปรมินทรมหาภูมิพลอดุลยเดช บริเวณท้องสนามหลวง ก็เกิดมีกลุ่มคนฉวยโอกาสหาผลประโยชน์จากน้ำใจของผู้อื่นขึ้นมา
เฟซบุ๊ก สุพจน์ หวังเจริญ ซึ่งเป็นนักข่าวจิตอาสาเตือนภัยสังคม ได้โพสต์ภาพเจ้าหน้าที่จับกุมชายหญิงคู่หนึ่งฐานกักตุนสินค้า พร้อมของกลางเป็นอาหาร ขนม เครื่องดื่มสารพัดชนิด จำนวนมาก โดยระบุข้อความว่า "จิตใต้สำนึกคนเรามันแตกต่างกัน เดินรับอาหารสิ่งของบริจาคที่สนามหลวง ตกเย็นมีรถมารับไปขายต่อ"
ซึ่งพฤติการณ์ของคนกลุ่มนี้คือ เวียนรับของบริจาคจากซ้ำ ๆ หลาย ๆ รอบ ทั้งวัน เพื่อนำสิ่งของเหล่านั้นไปขายต่อ หารายได้เข้ากระเป๋าตนเอง