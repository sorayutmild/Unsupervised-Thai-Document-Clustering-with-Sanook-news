ส่องกล้องสมาร์ทโฟนและแท็บเล็ต 58 รุ่น ในงาน Mobile Expo 2013 7-10 กุมภาพันธ์
เตรียมพบกับมหกรรมมือถือ - แท็ปเล็ตครั้งแรกของปี "Thailand Mobile Expo 2013″ ตั้งแต่วันที่ 7-10 กุมภาพันธ์ 2556 ณ ศูนย์ประชุมแห่งชาติสิริกิติ์ รอบนี้ขอบอกว่ามีสารพัดสมาร์ทโฟน - แท็ปเล็ตเปิดตัวอย่างคับคั่งจากแบรนด์ชื่อดังทั้งหลาย พร้อมโปรโมชั่นสุดอลัง ผ่อน 0% ลดแลกแจกแถมเต็มที่ และที่สำคัญ มีเครื่องจริงให้คุณสัมผัสก่อนตัดสินใจซื้อทุกรุ่น ทุกแบรนด์ ห้ามพลาด ! สำหรับวันนี้เรามีสมาร์ทโฟน - แท็ปเล็ตหลากหลายรุ่นมาแนะนำกัน จัดเต็มทุกแบรนด์ ลองตัดสินใจดูได้เลยจ้า

ราคาของมือถือและแท็ปเล็ตที่ปรากฏในบทความนี้เป็นราคาขาย ณ ปัจจุบัน สำหรับราคาพิเศษพร้อมโปรโมชั่นโปรดรอดูในงาน TME2013 หรือติดตามได้ในเว็บ thailandmobileexpo.com


Samsung E1205 Hero

Hero E1205
ใครคิดว่าซัมซุงขายแต่รุ่นแพงๆ ลองมาดู Samsung Hero ได้ครับ เบสิคโฟนราคา 590 บาท นอกจากโทรออกรับสาย ส่งข้อความ SMS ตั้งนาฬิกาปลุก ฯลฯ แล้วยังมีวิทยุ FM อีกด้วย ตัวเครื่องทนทาน สแตนด์บายได้ยาวนาน (ประมาณ 5-7 วัน) เหมาะกับซื้อไว้เป็นเครื่องสำรอง หรือเอาให้เด็กๆ ใช้งานก็ดีเหมือนกัน ไม่ต้องกลัวหายหรือพังมากเท่าสมาร์ทโฟนราคาแพง นอกจากนี้ยังนำไปเป็นของฝาก ของขวัญได้ด้วย คุ้มจริงๆ
Samsung Galaxy Y

Galaxy Y
สมาร์ทโฟนราคาประหยัดพร้อมให้คุณเป็นเจ้าของได้ในราคาเพียง 3,000 ต้นๆ กับ "Galaxy Y" ถึงจะไม่ใช่รุ่นใหม่ แต่คุณสมบัติภายในรองรับการใช้งานต่างๆ ได้หลากหลายทีเดียว จะลงแอพพลิเคชั่นเสริม ยูทิลิตี้ Social Network หรือเกมก็รองรับสบายๆ ตัวเครื่องขนาดเล็ก พกพาสะดวก และมีหลากหลายสีให้เลือกไม่แพ้ "Galaxy Pocket" ที่อยู่ในระดับราคาเดียวกัน ด้านการรองรับ 3G มีทั้งเวอร์ชั่น 850/2100MHz และ 900/2100MHz ใช้ค่ายไหนอยู่ก็เลือกไปตามนั้นได้เลย คุ้มดีครับถ้าคุณอยากได้แอนดรอยด์ราคาประหยัดใช้สักเครื่อง
Samsung Galaxy Ace 2

Samsung-Galaxy-Ace-2
เป็นอีกรุ่นที่คุ้มมากไม่แพ้กันครับ เนื่องจากสเปคค่อนข้างดีทีเดียวกับ "Galaxy Ace 2" ขนาดหน้าจอ 3.8 นิ้ว, ซีพียู Dual-Core 800 MHz รองรับคอนเทนท์ระดับ HD เต็มรูปแบบ ลงแอพพลิเคชั่นต่างๆ ผ่าน Google Play Store เช่นเดียวกับรุ่นอื่นๆ ติดกล้อง 5 ล้านพิกเซลพร้อมออโต้โฟกัส บันทึกวิดีโอความละเอียด HD แบตเตอรี่ 1,500 mAh อึดเอาเรื่องเลยล่ะครับ นอกจากนี้ยังรองรับการอัพเกรดเป็น Android 4.1.2 ได้ด้วย สามารถเป็นเจ้าของได้ในราคาประมาณ 9,900 บาทจ้า
Samsung Galaxy S III mini

Galaxy SIII mini
ชอบสไตล์ Galaxy S III แต่งบไม่พอ "Galaxy S III mini" ย่อส่วนขนาด สเปค และราคาให้คุณเป็นเจ้าของได้ง่ายขึ้น ด้วยสเปคหน้าจอ Super-AMOLED 4.0 นิ้ว สีสันสด เหมาะกับดูภาพ-วิดีโอ, ซีพียูระดับ Dual-Core 1 GHz ตอบสนองการใช้งานทั่วไปได้ดีเช่นเดียวกับ Galaxy S Advance, กล้อง 5 ล้านพิกเซล และรองรับการใช้งาน 3G Wi-Fi GPS ครบเครื่อง ราคา 12,900 บาท พบกันในงาน TME 2013 ครับ
Samsung Galaxy S Advance

galaxy-s-advance
ด้วยดีไซน์สวยงาม หน้าจอ AMOLED สุดคมชัด ทำให้ "Galaxy S Advance" ได้รับความนิยมอย่างมากในตอนนี้ สเปคภายในใช้ซีพียูระดับ Dual-Core 1 GHz รองรับวิดีโอ เกม HD รันแอพพลิเคชั่นต่างๆ ลื่นไหล แถมใกล้ได้อัพเกรดเป็น Android 4.1.2 แล้ว ยิ่งทำให้รุ่นนี้น่าสนใจขึ้นมาทีเดียว ติดกล้อง 5 ล้านพิกเซล รองรับ 3G ทุกเครือข่าย เครื่องเล็กพกพาง่าย ทั้งหมดนี้ราคาแค่ 12,900 บาทครับ
Samsung Galaxy Grand

GALAXY Grand
"Galaxy Grand" รุ่นใหม่ล่าสุดประจำต้นปี 2013 โดดเด่นด้วยหน้าจอ 5.0 นิ้ว ใหญ่สมชื่อครับ เหมาะกับผู้ใช้ที่ต้องการหน้าจอใหญ่ ตัวหนังสือใหญ่สบายตา รันบน Android 4.1.2 ซีพียู Dual-Core 1.2 GHz ลื่นสะใจแน่นอน ติดกล้อง 8 ล้านพิกเซล บันทึกวิดีโอ HD และแบตเตอรี่ความจุ 2100 mAh ใช้งานได้ยาวนานในหนึ่งวัน สำหรับราคา 13,900 บาท ซึ่งก็สามารถเป็นเจ้าของได้ไม่ยากเท่าไหร่จ้า
Samsung Galaxy Tab 2 7.0

galaxy tab 2 7.0
แท็ปเล็ตราคาประหยัดจาก Samsung ที่สามารถใช้งานโทรศัพท์ได้ด้วยกับ "Galaxy Tab 2 7.0" หน้าจอขนาด 7.0 นิ้ว (ความละเอียด 1024 x 600 พิกเซล), ซีพียู Dual-Core 1 GHz พร้อมรัน Android 4.0.4 (อัพเกรดเป็น Jelly bean 4.1 ได้) ลงแอพพลิเคชั่นเสริมได้มากมาย รวมถึง Line, WhatsApp ฯลฯ เล่นได้แบบสมาร์ทโฟนทุกประการ น้ำหนักเบาเพียง 345 กรัม แบตอึดใช้งานได้ตลอดวัน สนนราคาที่ราวๆ 11,900 บาทครับ
Samsung Galaxy Tab 2 10.1

GALAXY-Tab-2-10.1
ขยายไซส์ขึ้นมาอีกหน่อยจะได้ขนาด 10.1 นิ้วในสเปคเดียวกันสำหรับ "Galaxy Tab 2 10.1" คุณสมบัติโดยรวมเหมือน Galaxy Tab 2 7.0 ครับ ซีพียู Dual-Core 1 GHz รันบน Android 4.0.4 (อัพเกรดเป็น Jelly bean 4.1 ได้) ลงแอพพลิเคชั่นสารพัดอย่างได้เช่นเดียวกับบนสมาร์ทโฟน ลำโพงสเตอริโอเสียงดังฟังชัด ที่น่าสนใจคือโทรออกได้ ! แต่ต้องใช้สมอลทอล์ค หรือบลูทูธในการรับสายแทน รองรับ 3G ทุกค่าย สนใจสามารถสอยมาใช้งานได้ในราคา 14,900 บาทจ้า
Samsung ATIV S

samsung-ativ-S-01
สัมผัสวินโดว์โฟน 8 รุ่นแรกจาก Samsung ได้แล้ววันนี้ "ATIV S" หน้าจอ AMOLED HD ใหญ่มหึมา 4.8 นิ้ว เหมาะกับใช้งานทั่วไป จะดูหนัง เล่นแอพฯ เล่นเว็บได้ดีทีเดียว, ซีพียู Dual-Core 1.5 GHz ชิป Snapdragon S4 ตัวแรง ติดกล้อง 8 ล้านพิกเซล บันทึกวิดีโอ Full HD, เพิ่มเมมโมรี่ภายนอกได้ และรองรับ 3G ทุกเครือข่าย นอกจากนี้ดีไซน์ยังดูหรูหราอีกด้วย บางเฉียบเพียง 8.9 มิลลิเมตรเท่านั้น สำหรับราคาขอบอกว่าไม่แพงครับ เป็น Flagship อีกรุ่นที่ Samsung เปิดราคามาแบบน่าสนใจทีเดียว หากคุณสนใจ Windows Phone 8 แรงๆ ในราคาเบาๆ ก็เปิดตัวเพียง 17,900 บาทเท่านั้น
Samsung Galaxy S III

galaxy-s-III
ยักษ์ใหญ่แห่งปี 2012 "Galaxy S III" ยังคงเป็นทางเลือกที่ดีหากคุณสนใจสมาร์ทโฟนแรงๆ สักรุ่น หน้าจอ Super-AMOLED HD ขนาด 4.8 นิ้ว ตัวเครื่องบางเฉียบเพียง 8.6 มิลลิเมตร เบาหวิวพกพาง่าย ซีพียู Quad-Core 1.4 GHz ตอบสนองการใช้งานได้สบายๆ จะเล่นเกม ดูหนัง ลงแอพฯ แบบไม่ต้องกังวล ติดกล้อง 8 ล้านพิกเซล พร้อมฟีเจอร์เสริมอื่นๆ ที่น่าสนใจเช่น Smart Stay, S-Beam ฯลฯ ที่สำคัญคือหาอุปกรณ์เสริมง่ายครับ เพราะมีผู้ใช้เยอะนั่นเอง โดยราคาสนนอยู่ที่ประมาณ 20,000 บาทครับ
Samsung Galaxy Note 2

GALAXY Note II Product Image (1)
เพิ่งได้โน้สอุดมมาเป็นพรีเซ็นเตอร์สดๆ ร้อนๆ กับสมาร์ทโฟนกึ่งแท็ปเล็ตรุ่นล่าสุด "Galaxy Note 2" หน้าจอขนาดมหึมา 5.5 นิ้ว พร้อมใช้ S-Pen เขียนบนหน้าจอได้ไม่ต่างจากการใช้ปากกาเขียนบนกระดาษ ผ่าน Premium Suite มากความสามารถ ซีพียูเร็วแรงระดับ Quad-Core 1.6 GHz รองรับคอนเทนท์ Full HD ได้สบาย พร้อมสตรีมผ่าน HDTV ได้อีกต่างหาก พร้อมรันแอพฯ 2 ตัวพร้อมกันบนจอเดียว (Multi Screen) กล้อง 8 ล้านพิกเซล, รองรับการใช้งาน 3G Wi-Fi GPS รวมถึง NFC สำหรับเชื่อมต่ออุปกรณ์ต่างๆ และที่หลายคนชื่นชอบคือแบตเตอรี่ 3,100 mAh อึดเพียงพอใช้งานได้ทั้งวัน สนใจสามารถเป็นเจ้าของได้ในราคา 22,900 บาท ขอบอกว่าตอนนี้ขาดตลาดอยู่ด้วยนะจ๊ะ และ Samsung ก็ประกาศอย่างเป็นทางการแล้ววันนี้ว่าจะนำ Galaxy Note 2 สีน้ำตาล (Amber Brown) มาวางขายในงาน TME2013 เป็นที่แรก
Samsung Galaxy Note 10.1

Samsung-Galaxy-Note-10.1
หากคุณต้องการพื้นที่ในการจัดบันทึก วาดภาพ เข้าเว็บไซต์ หรือดูหนัง Full HD ได้แบบสบายตา "Galaxy Note 10.1" ตอบโจทย์คุณได้ครับ ด้วยขนาดหน้าจอ 10.1 นิ้ว สามารถใช้ S-Pen เขียนบนหน้าจอผ่าน Premium Suite เช่นเดียวกับ Galaxy Note 2 ที่น่าสนใจคือระบบ Multi-Screen ครับ รอบนี้สามารถทำงานได้หลากหลายขนาดหน้าจอ ย่อ/ขยายหน้าต่าง และเปิดได้เกิน 2 แอพฯ พร้อมกัน นับว่าไม่ธรรมดา ! แบตเตอรี่อึดครับ ใช้งานได้เต็มวันสบายๆ และสามารถใส่ซิมเล่น 3G โทรออกได้ไม่ต่างจากสมาร์ทโฟน อันนี้แหละ iPad ทำไม่ได้แน่นอน สำหรับค่าตัวของรุ่นนี้จัดได้ที่ 21,900 บาทเท่านั้น
Nokia 206

nokia-206
เพิ่งวางขายล่าสุดเลยสำหรับฟีเจอร์โฟนรุ่นใหม่ล่าสุดจาก Nokia โดดเด่นด้วยสีสันแรงสะใจ "Nokia 206" สเปคหน้าจอ 2.4 นิ้ว (ความละเอียด 240 x 320 พิกเซล), ระบบปฏิบัติการ S40, ปุ่มกดขนาดใหญ่ เหมาะกับผู้ใช้ทุกเพศทุกวัย ที่น่าสนใจคือ รองรับการใช้งาน Social Network ชั้นนำอย่าง Twitter, Facebook ฯลฯ รวมถึงการลงแอพพลิเคชั่น เกมต่างๆ บน Nokia Store อีกด้วย ติดกล้อง 1.3 ล้านพิกเซล และแบตเตอรี่ 1,110 mAh คุยได้นานทั้งวัน สำหรับราคารุ่นนี้อยู่ที่ 1,990 บาทครับ
Nokia Asha 311

nokia-asha-311
อัพสเปคขึ้นมาอีกหน่อยจะพบกับฟีเจอร์โฟนทัชสกรีนจากตระกูล Asha Series สเปคแรงพอตัวกับ "Nokia Asha 311" มาพร้อมกับหน้าจอทัช 3.0 นิ้ว, ซีพียูความเร็ว 1 GHz, ระบบปฏิบัติการ Nokia S40 อินเตอร์เฟสการใช้งานรองรับทัชสกรีนเต็มรูปแบบ, ลงแอพฯ ผ่าน Nokia Store รองรับ 3G Wi-Fi ครบเครื่อง เห็นความสามารถเยอะแบบนี้ใช้งานไม่ยากครับ สนนราคาที่ 3,990 บาทเท่านั้น
Nokia 808 PureView

700-1-nokia-808-pureview
สุดยอดสมาร์ทโฟนกล้องเทพแห่งยุค ยากจะมีใครมาทัดเทียมกับ ‘Nokia 808 PureView" ติดกล้องความละเอียด 41 ล้านพิกเซล เซ็นเซอร์ขนาดมหึมา พร้อมแฟลชซีนอนสำหรับถ่ายกลางคืน สามารถใช้งานแทนกล้องคอมแพคได้เลย หน้าจอ AMOLED 4.0 นิ้ว, ซีพียู 1.3 GHz รองรับวิดีโอ Full HD เต็มรูปแบบ, ระบบปฏิบัติการซิมเบี้ยน Belle FP2 ลงแอพพลิเคชั่นเสริมได้พอสมควรจาก Nokia Store เล่น Social Network ได้หลากหลาย รองรับการเชื่อมต่อ 3G Wi-Fi ทุกค่าย ที่น่าสนใจคือใช้งานนำทางผ่าน Nokia Maps ฟรีตลอดชีพอีกด้วย หากคุณต้องการเป็นเจ้าของมือถือกล้องเทพแห่งปีจัดได้ในราคา 14,900 บาทจ้า
Nokia Lumia 620

nokia lumia 620
นี่คือวินโดว์โฟน 8 ที่คุ้มค่าที่สุดในเวลานี้ครับ สำหรับ Nokia Lumia 620 น้องเล็กสเปคแรง โดดเด่นด้วยสีสันสดใส หน้าจอขนาด 3.7 นิ้ว ซีพียู Dual-Core 1 GHz ตอบสนองการใช้งานฟีเจอร์ต่างๆ ได้ดี รองรับ 3G ทุกเครือข่าย, Wi-Fi แถมรองรับ NFC ไว้เชื่อมต่ออุปกรณ์เสริม หรือส่งข้อมูลผ่านสมาร์ทโฟนด้วยกันได้อีก ติดกล้อง 5 ล้านพิกเซล ถ่ายวิดีโอระดับ HD ถ้าอยากลองใช้งานวินโดว์โฟน 8 ราคาไม่แพง "Lumia 620" พร้อมให้เป็นเจ้าของได้ในราคา 8,250 บาท รอบนี้ในงาน Thailand Mobile Expo 2013 มีโปรโมชั่นเด็ดสุดๆ แน่นอน !
Nokia Lumia 820

Nokia-Lumia-820
งบไม่พอสอย Lumia 920 วันนี้คุณสามารถเป็นเจ้าของ Lumia 820 พระรองในราคาที่ย่อมเยากว่า ด้วยประสิทธิภาพไม่ต่างกัน ใช้ซีพียู Snapdragon S4 ตอบสนองฟีเจอร์ต่างๆ ได้อย่างลงตัว จะเล่นเกม Social Network ครบถ้วน หน้าจอขนาด 4.3 นิ้ว รองรับวิดีโอ Full HD ทั้งการชมคลิป หรือบันทึกจากกล้อง 8 ล้านพิกเซลในตัว ใช้งาน 3G ได้ทุกเครือข่าย รองรับการชาร์จแบบไร้สาย (Wireless Charging) และสามารถเพิ่มเมมโมรี่ภายนอกสูงสุด 32 GB เป็นอีกรุ่นทีน่าสนใจไม่แพ้ Lumia 920 ครับ สนนราคาที่ 16,500 บาท ซึ่งก็ถือว่าไม่แพงเท่าไหร่
Nokia Lumia 920

1200-nokia-lumia-920
ที่สุดของวินโดว์โฟน 8 จาก Nokia ฮิตติดลมบนทั่วโลก สำหรับ "Nokia Lumia 920" โดดเด่นด้วยกล้อง PureView ความละเอียด 8 ล้านพิกเซล ถ่ายภาพกลางคืนดีเกินคาด และรองรับ Optical Image Stabilization ป้องกันภาพสั่นจากฮาร์ดแวร์โดยตรง หน้าจอ Puremotion HD+ ขนาด 4.5 นิ้ว แสดงผลคมชัด ตอบสนองการสัมผัสขั้นเทพ, ระบบการนำทางฟรีเต็มรูปแบบผ่าน Nokia Maps - Nokia Drive และรองรับการชาร์จไร้สายในตัว ส่วนอื่นๆ Lumia 920 คล้ายคลึงกับวินโดว์โฟนรุ่นอื่นๆ ครับ ทั้งแอพฯ เสริม การใช้งาน Service ต่างๆ หากคุณอยากสัมผัสวินโดว์โฟน 8 สเปคดีทีสุดในขณะนี้ สนนราคาที่ 21,500 บาทครับ ราคาสูงแต่ขอบอกว่าขายดิบขายดีเลยทีเดียว
สนับสนุนเนื้อหา: www.thailandmobileexpo.com