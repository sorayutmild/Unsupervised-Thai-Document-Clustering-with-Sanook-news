จากกรณีเมื่อวันที่ 9 ม.ค. 63 เมื่อเวลาประมาณ 20.40 น. เกิดเหตุคนร้ายเป็นชายใส่เสื้อดำ สวมกางเกงลายพราง ใส่รองเท้าสีดำ สวมหมวกไอ้โม่งใช้อาวุธปืน จี้ชิงร้านทองภายในห้องสรรพสินค้าชื่อดัง อ.เมือง จ.ลพบุรี ทำให้มีผู้เสียชีวิต 3 ราย โดยหลังเกิดเหตุตลอด 14 วัน เจ้าหน้าที่ยังคงจัดชุดไล่ล่าติดตามคนร้ายอย่างต่อเนื่อง ซึ่งคดีนี้เป็นเหตุการณ์สะเทือนขวัญที่สังคมให้ความสนใจเป็นอย่างมาก 
เจ้าหน้าที่เก็บวัตถุพยานหลักฐานเจ้าหน้าที่ตรวจสอบกล้องวงจรปิดและฝ่ายสืบสวนที่สอบปากคำพยาน ไล่ตรวจภาพจากกล้องวงจรปิด ไปแล้ว 9 จังหวัดกว่า 1,000 ตัว ซึ่งพยานหลักฐานทาง นิติวิทยาศาสตร์ วงจรปิด และการสอบปากคำพยานการให้ข้อมูลจากพลเมืองดีมีมากพอ ทำให้เจ้าหน้าที่พอจะรู้เบาะแสของคนร้ายแล้ว
ส่วนผู้ต้องสงสัยที่มีการชี้เป้าชี้เบาะแส เจ้าหน้าที่ตำรวจได้ดำเนินการเชิญตัวมาสอบ ปากคำในเบื้องต้นก็พบว่าไม่มีส่วนเกี่ยวข้องกับคดีนี้ก่อนจะปล่อยตัวไปหลังไม่พบความเกี่ยวข้อง
ความคืบหน้าล่าสุด (22 ม.ค.63) เจ้าหน้าที่ได้ควบคุมตัวผู้ที่คาดว่าเป็นคนร้ายได้แล้ว ชื่อ นายประสิทธิชัย อายุ 38 ปี มีอาชีพเป็นข้าราชการครู ระดับผู้อำนวยการ ใน จ.สิงห์บุรี
เจ้าหน้าที่นำกำลังเข้าจับกุมตัวได้แล้ว อยู่ระหว่างนำตัวมาสอบสวน หากมีความคืบหน้าหรือรายละเอียดเพิ่มเติม จะรายงานให้ทราบต่อไป

>> ผู้ต้องหาปล้นทองที่แท้เป็น “ผอ.” โรงเรียน ได้รับเงินเดือนมาก-น้อยแค่ไหน ก่อนตัดสินใจก่อเหตุ
