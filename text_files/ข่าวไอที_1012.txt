    มือถือทุกวันนี้หลายคนบอกว่าจะต้องซื้อเป็นหมื่นถึงจะดี แต่ความจริงแล้วหลักพันก็เพียงพอต่อการใช้งานแล้ว และตัวไหนล่ะที่ว่าดี วันนี้ Sanook! Hitech ได้รวม 10 มือถือหลักพันที่ทำหลักหมื่นหนาวสั่นได้ มาดูกันเลย
Samsung Galaxy J7

    แน่นอนว่ามือถือระดับกลางของ Samsung รุ่นนี้คงเป็นที่รู้จักของคนทั่วไป ทั้งให้ Mem เยอะตั้งแต่เปิดเครื่อง(แถม Memory Card อีก 32GB) และสเปคที่เพียงพอต่อการใข้งานของคนส่วนใหญ่ กับราคาไม่เกินหมื่น (7,900 - 8,900 บาท) ไม่ยากที่จะทำให้คนเลือกซื้อได้ แถมได้จอใหญ่ถึง 5.5 นิ้วอีกด้วย
 
ASUS Zenfone Selfie
 
     สำหรับคนที่มองหามือถือไว้ Selfie และกล้องหน้าต้องชัดไว้ก่อน ASUS Zenfone Selfie ถือว่าตอบโจทย์ เพราะมันมาพร้อมกับกล้องหน้า 13 ล้านพิกเซลพร้อม Auto Focus และมี LED Flash มาให้ กับขุมพลังที่ไม่ธรรมดาอย่าง Snapdragon 615 และ RAM 3GB กับราคาที่คุณต้องตกใจคือ 8,990 บาท และมีสีสันที่ดูสดใสพอสมควรอีกด้วยล่ะ
Samsung Galaxy A5
 
     มือถือที่ออกมาสักระยะหนึ่งแล้ว และด้วยเวลาผ่านไปทำให้ราคาของมันตอนนี้อยู่ที่ 9,900 บาทเมื่อรวมกับโปรโมชั่น จัดว่าเป็นมือถือบอดี้โลหะที่คุณสมบัติครบทั้ง 4G และก็สวยบาง ในราคาเอื้อมถึงไม่ยากสักเท่าไหร่
 Lenovo A7000 Plus

     แม้ว่ารูปร่างของ Lenovo A7000 Plus จะเรียบจนไม่ได้สวยอย่างที่คิด แต่ข้างในนั้นหล่อมาก เพราะได้ทั้ง Mem ขนาด 16GB และขุมพลัง Octa Core พร้อมกับ RAM 2GB พร้อมกล้องหลัง 13 ล้านพิกเซล แต่ราคานั้นอยู่ที่ 6,290 บาท ต่อให้ต้องซื้อออนไลน์ มันก็คุ้มค่าอยู่มากพอสมควรเลยล่ะ

ASUS Zenfone 2 Laser

     เป็นมือถือน้องเล็กที่ให้ลูกเล่นกล้องชนิดว่ารุ่นพี่มีกลัว เพราะแค่ Laser Focus อย่างเดียวก็เพียงพอต่อการถ่ายภาพแล้ว แต่รุ่นนี้กลับให้กล้องหน้า 5 ล้านพิกเซล พร้อมกับ Auto Focus ในราคาเริ่มต้นที่ 4,990 บาท และจอใหญ่ในราคา 6,990 บาท เลยเป็นว่าความคุ้มค่าถามเข้ามาจนหลายคนซื้อกันไปอยู่แล้ว

Alcatel One Touch Flash 2

     อีกเครื่องที่เรียกว่าคุ้มค่าอยู่แม้ว่าจะต้องซื้อผ่านออนไลน์ก็ตาม กับคุณสมบัติของกล้องที่ดูแล้วจะเข้าตาคนทั่วไปและถ่ายภาพสวย กับเครื่องที่ลื่นไหลพอสมควร ทำให้มันดูน่าคุ้มค่า แต่เสียตรงที่ลูกเล่นนั้นไม่ต่างอะไรจาก Android One สักเท่าไหร่

OPPO Mirror 5

      ฝาหลังคริสตัล ดูดีและถือง่าย เป็นอีกรุ่นหนึ่งที่มีความน่าสนใจไม่น้อยสำหรับ OPPO Mirror 5 แม้ว่าหน้าจออาจจะยังไม่ละเอียดมากสำหรับหลายคน แต่แน่นอนว่า ความสวยของตัวเครื่องดึงดูดพอสมควรและกล้องก็ให้ลูกเล่นที่หลากหลายพอสมควรจึงไม่แปลกที่ OPPO Mirror 5 เป็นตัวเลือกที่น่าสนใจอยู่ไม่น้อย

Vivo Y35

      มือถือหอมกรุนจากค่ายสีฟ้าที่ใช้สีโปรโมท เป็นสีทองวางตำแหน่งเหมือนกับโฆษณา กาแฟ มาพร้อมกับสเปคระดับกลางแต่ความลื่นไหลตัวท็อปมีอาย แน่นอนว่า Vivo มีจุดเด่นในเรื่องของเสียงอยู่แล้วดังนั้นถ้าคุณชอบฟังเพลงและงบไม่ถึงหมื่น ตัวนี้ก็เป็นอีกตัวเลือกหนึ่งที่น่าซื้อไม่เบา (ราคา 8,990 บาท)

Microsoft Lumia 640 LTE

      เรียกว่ามันคือ Windows Phone ที่รองรับ 4G อัพเดทระบบปฏิบัติการใหม่อย่าง Windows 10 Mobile ได้แน่นอน และ Apps ที่ค่อนข้างครบพร้อมกับความเสถียรของเครื่องจัดว่าดี ในราคาไม่เกิน 5,990 บาท และมีหลากสีสันให้เลือกไม่เบื่อ นี่ก็อาจจะเป็นอีกตัวเลือกหนึ่งถ้าคุณเบื่อ Android
i-mobile iq II
 
     จะลืมได้อย่างไรกับมือถือไม่ถึง 5,000 บาทตัวนี้ที่ได้ชื่อว่าเป็น Android One ที่มีการรับรอง Hardware จาก Google พร้อมกับการอัพเกรด 2 ปี ใช้เน็ตฟรีอีก 2 ปี และขุมพลังที่เรียกว่าแรงใช้ได้กับคนทั่วไป รองรับ 4G ในราคาแค่นี้ถือว่าสมบุรณ์แบบสำหรับคนทั่วไปแล้วล่ะ
 
     ที่จริงมือถือที่มีราคาไม่สูงเกินหมื่นมีอีกหลายรุ่นที่น่าสนใจ แต่ทั้งหมดที่ได้นำเสนอ เป็นมือถือที่ใกล้ตัวคุณและสามารถหาซื้อได้ง่าย แต่ความคุ้มค่านั้น เรียกว่าคุ้มและใช้ได้เลยทีเดียว ว่าแต่คุณจะเลือกมือถือกลุ่มเหล่านี้หรือเปล่าก็เท่านั้นเอง

ขอบคุณภาพประกอบ: www.thaimobilecenter.com