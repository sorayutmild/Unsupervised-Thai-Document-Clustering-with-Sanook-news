จากกรณีที่เครื่องบินโบอิ้ง 737 แม็กซ์ 8 ของสายการบินเอธิโอเปีย แอร์ไลน์ ประสบอุบัติเหตุระหว่างเดินทางจากกรุงอาดดิสอาบาบา ประเทศเอธิโอเปีย สู่กรุงไนโรบี ประเทศเคนยา จนทำให้ผู้เสียชีวิตทั้งสิ้น 157 คน เป็นผู้โดยสาร 149 คน และลูกเรือ 8 คน เมื่อวันที่ 10 มีนาคมที่ผ่านมานั้น
>> พบแล้ว! ซากเครื่องบินเอธิโอเปียตก ดับทั้งลำ 157 ศพ
>> พบแล้ว! กล่องดำเอธิโอเปีย แอร์ไลน์ ขณะที่ 3 ประเทศสั่งระงับบิน “โบอิ้ง 737 แม็กซ์ 8”
>> รอดเที่ยวบินมรณะ ผู้โดยสาร 2 คน ตกเครื่องเอธิโอเปีย เพราะมาช้า
ส่งผลให้ราคาหุ้นโบอิ้งที่ทำการซื้อขายในวันที่ 12 มีนาคมตามเวลาท้องถิ่นของสหรัฐฯ ปิดตลาดร่วงลง 6%
ล่าสุดบริษัทโบอิ้งประกาศระงับการบินของฝูงบินโบอิ้ง 737 แม็กซ์ทั้งหมดจำนวน 371 ลำทั่วโลกเป็นการชั่วคราว
>> “โบอิ้ง” ระงับบินชั่วคราว ห้ามใช้เครื่อง 737 แม็กซ์ ทุกลำทั่วโลก

โดยข้อมูลจาก ChangTrixGet และ The Washington Post ระบุว่า เฉพาะเครื่องบินรุ่นโบอิ้ง 737 แม็กซ์ 8 มีใช้ใน 44 สายการบิน โดย Sanook! Money ขอยกตัวอย่างเพียงบางสายการบินที่มีจำนวนโบอิ้ง 737 แม็กซ์ 8 เยอะที่สุดมาฝากกัน

สายการบิน Southwest Airline มีจำนวนเครื่องบินโบอิ้ง 737 แม็กซ์ 8 อยู่ 34 ลำ สถานะยังใช้งานอยู่
สายการบิน American Airline มีจำนวนเครื่องบินโบอิ้ง 737 แม็กซ์ 8 อยู่ 24 ลำ สถานะยังใช้งานอยู่
สายการบิน Air Canada มีจำนวนเครื่องบินโบอิ้ง 737 แม็กซ์ 8 อยู่ 24 ลำ สถานะหยุดใช้งาน
สายการบิน WestJet มีจำนวนเครื่องบินโบอิ้ง 737 แม็กซ์ 8 อยู่ 13 ลำ สถานะหยุดใช้งาน
สายการบิน China Southern Airlines มีจำนวนเครื่องบินโบอิ้ง 737 แม็กซ์ อยู่ 22 ลำ สถานะหยุดใช้งาน
สายการบิน Norwegian Air มีจำนวนเครื่องบินโบอิ้ง 737 แม็กซ์ 8 อยู่ 18 ลำ สถานะหยุดใช้งาน
สายการบิน Air China มีจำนวนเครื่องบินโบอิ้ง 737 แม็กซ์ 8 อยู่ 15 ลำ สถานะหยุดใช้งาน
สายการบิน TUI fly มีจำนวนเครื่องบินโบอิ้ง 737 แม็กซ์ 8 อยู่ 15 ลำ สถานะหยุดใช้งาน
สายการบิน SpiceJet มีจำนวนเครื่องบินโบอิ้ง 737 แม็กซ์ 8 อยู่ 13 ลำ สถานะหยุดใช้งาน
สายการบิน Hainan Airlines มีจำนวนเครื่องบินโบอิ้ง 737 แม็กซ์ 8 อยู่ 11 ลำ สถานะหยุดใช้งาน

สำหรับราคาเครื่องบินโบอิ้ง 737 นั้น บริษัท โบอิ้ง ผู้ผลิตเครื่องยนต์อากาศยานและยุทโธปกรณ์ ที่สหรัฐอเมริกา เปิดเผยว่า แท้จริงแล้วตระกูลเครื่องบินรุ่น 737 มีทั้งหมด 8 รุ่นด้วยกัน ส่วนราคาเริ่มต้นจะมีตั้งแต่ 89.1 – 134.9 ล้านเหรียญสหรัฐฯ คิดเป็นเงินไทยอยู่ที่ 2,824,669,972 -  4,275,952,911 บาท
สำหรับราคาเฉลี่ยของเครื่องบินโบอิ้ง 737 แม็กซ์ 8 อยู่ที่ 121.6 ล้านเหรียญสหรัฐฯ คิดเป็นเงินไทย 3,854,992,914 บาท