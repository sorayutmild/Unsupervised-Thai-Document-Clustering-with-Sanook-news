แมวนอนบนคีย์บอร์ด
     เชื่อว่ามีอยู่ไม่ใช่น้อยเลยล่ะครับ  สำหรับผู้ใช้คอมพิวเตอร์ที่เลี้ยงน้องแมวไว้ที่บ้านที่มักจะเจอการรุนรานของ เจ้าตัวน้อย ซึ่งบางทีก็ดูน่ารักน่าเอ็นดู  แต่บางที่อาจจะน่าถีบได้โดยไม่รู้ตัวถ้ามันมานอนตรงปุ่ม ESC  หรือเล่นเกมออนไลน์ไฟว้กับชาวบ้านอยู่  โดยเฉพาะผู้ที่ใช้โน๊ตบุ๊คนั้นจะโดนรุกรานรัวๆ เป็นพิเศษ แต่ทำไมล่ะ  ทำไมแมวถึงชอบคีย์บอร์ดกับพื้นที่แถวหน้าคอมนักหนา  วันนี้เราจะมาคลายข้อสงสัยกันจ้า
แมวนอนบนคีย์บอร์ด
     จริงๆ แล้วเจ้าแมวเหมียวนั้นเป็นสัตว์ที่ชอบที่อากาศอบอุ่นจนถึงร้อนครับครับ ซึ่งอุณหถูมิสูงสุดที่มันชอบนั้นสูงถึง 126 องศาฟาเรนไฮน์ เลย ทีเดียว ดังนั้นโน้ตบุ๊คจึงเป็นสิ่งที่โปรดปรานมากสำหรับพวกมัน  เพราะมันมีไออุ่นๆ จากความร้อนของเครื่องกับหน้าจอ  ในเมื่อมันไม่สามารถนอนใต้โน้ตบุ๊คได้มันก็ล่อตรงคีย์บอร์ดนี่แหละ  เหยียบปุ่ม ESC ทีมีเจ๊งบ๊งกันล่ะ 
แมวนอนบนคีย์บอร์ด
     อีกสองสิ่งที่เป็นตัวเรียกแมวได้เป็นอย่างดีก็คือ แมวเป็นสัตว์ที่ชอบสิ่งที่เคลื่อนไหวและมีเสียงครับ ซึ่งทั้งสองสิ่งนี้มันหาได้จากเครื่องคอมพิวเตอร์ทั้งหมดเลย  เวลาที่เราใช้คอมพิวเตอร์นั้น หน้าจอของเราจะต้องเป็นไปเปลี่ยนมา  เปิดโปรแกรมนี้ทีนึง เข้าเว็บไซต์นี้ทีนึง  พอน้องเหมียวเห็นมันก็จะรีบแจ้นเขามาหาเราทันที  และส่วนที่ทำให้เกิดเสียงตลอดเวลาก็ไม่ใช่อะไรที่ไหนครับ  ก็คือคีย์บอร์ดที่เราพิมพ์ๆ กันนี่แหละ ยิ่งถ้าเป็นพวก Mechanical Keyboard  เสียงดังๆ นี่ยิ่งโปรดปรานเลย  นี่อาจจะเป็นสาเหตุว่าทำไมถึงโฆษณาว่าป้องกันแมวไม่ได้ ฮ่าๆๆ  พอมันได้ยินเสียงแล้วมันก็จะขอมาร่วมแจมกับเราด้วย แต่มันนอนเฉยๆ ก็แย่แล้ว  บางตัวอาจถึงขั้นเป็นห่วงเป็นไยเจ้านายมัน ยืนอุ้งเท้ามาช่วยตบๆ พิมพ์ๆ  แถมให้ซะด้วย ดังนั้นไอ้ประโยคที่ว่า "กำโทด แมวพิมพ์"  จึงไม่ได้ห่างไกลจากความจริงเลย 
แมวนอนบนคีย์บอร์ด
      งานนี้จะป้องกันมันอย่างไรดีล่ะ? มีสมาชิกจากเว็บไซต์ mynavi  ได้เสนออุปกรณ์ที่มีชื่อว่า U-Board มาแนะนำคนที่ประสบปัญหานำมาใช้  วัตถุประสงค์ของมันก็คือสามารถเอาคีย์บอร์ดและเม้าส์ไปไว้ใต้กระจกได้  ส่วนพื้นที่บนกระจกนั้นก็สามารถใช้วางของกระจุกกระจิกได้ด้วย  แต่งานนี้เขาไม่ได้แนะนำให้เอาของไปวางบนนั้นครับ  แต่มันเป็นที่ให้แมวไปนอนแทน เรียกว่าเป็นผลพลอยได้ที่ไม่คาดคิดเลยทีเดียว
แมวนอนบนคีย์บอร์ด
      ก็เรียกว่าคลายข้อสงสัยกันแล้วนะครับ  ว่าทำไมไอ้เจ้าเหมียวมันชอบมานอนแถวคีย์บอร์ดคอมพิวเตอร์เสียเหลือเกิน  ดังนั้นถ้าจะบวกเกมอาจจะต้องเอาไปเก็บก่อน ฮ่าๆๆๆ   *หมายเหตุ อันนี้เป็นแค่แมวส่วนใหญ่เด้อ ตัวที่ไม่สนใจก็มีเหมือนกันจ้า*
แมวนอนบนคีย์บอร์ด
แมวนอนบนคีย์บอร์ด
 
แมวนอนบนคีย์บอร์ด
ข้อมูลและภาพจาก http://news.mynavi.jp/news/2013/03/14/040/index.html
 
 
 
สนับสนุนเนื้อหา
โดย  PuruZ
