เคยไหมที่คุณมักรู้สึกว่าตัวพบเจอเรื่องราวประหลาดใจทีไม่เคยเจอมาก่อน Sanook! Horoscope มีคำทำนาย เกี่ยวกับเรื่องดังต่อไปนี้ที่จะเกิดขึ้นกับตัวคุณ ถือว่าจะมีเรื่องไม่ดีเกิดขึ้น ให้เตรียมตัวป้องกัน ระมัดระวังและหาทางแก้ไขไว้



1. สุนัขวิ่งอยู่บนที่สูงหรือบนหลังคาบ้าน แล้วทำท่าขู่คำราม
2. ความสัมพันธ์ของคนภายในบ้านดูมึนตึง ห่างเหินผิดปกติ พูดจากันน้อยลง เป็นลางว่าจะมีเหตุร้ายในครอบครัวเกิดขึ้น
3. ของในบ้านแตกร้าว หรือถูกย้ายที่ออกมาวางเกะกะอย่างไม่ทราบสาเหตุ
4. คนในบ้านสนใจที่จะพูดคุยกับคนข้างนอกมากกว่า เป็นลางไม่ดี บ่งบอกถึงความแตกแยก
5. ไม่เคยได้ร่วมโต๊ะอาหารกันพร้อมหน้า หรือไม่ได้รับประทานข้าวพร้อมหน้ากันเป็นเวลานาน เป็นลางแห่งความแตกแยก
6. ตัวอยู่ในบ้าน แต่ใจกลับคิดถึงเรื่องที่อยู่นอกบ้าน เป็นลางไม่ดี เกี่ยวกับความแตกแยกและล่มสลายของครอบครัว
7. ขณะนอนตอนกลางคืน รู้สึกเหมือนมีคนมายืนใกล้ๆ หรือรู้สึกเหมือนถูกแมลงมาไต่ตามตัว
8. เป็นลางไม่ดี ถ้าได้ยินคนที่จะออกไปทำธุระพูดจาเหมือนจะฝากฝัง หรือส่งเสีย ก่อนออกจากบ้าน
9. เตาไฟที่ไม่ได้ใช้งานแล้ว มีเห็ดขึ้นมา เป็นลางไม่ดี
10. มีงูพิษเข้ามาขดอยู่ในบ้านหรือบนหลังคา
11. มีหนูเข้ามาทำรังในเตาไฟ
12. สัตว์เลี้ยงในบ้านทุกชนิด มีอาการแปลกๆ ไป อยู่ไม่เป็นสุข ตื่นตระหนก เป็นลางไม่ดีอย่างมาก ควรรีบไปทำบุญสะเดาะเคราะห์
13. มองเห็นแสงสว่างจากในห้อง แต่เมื่อเดินไปดูกลับไม่เห็น
14. พบปลวกมาทำรังที่ใต้บันได ในห้องพระ ห้องนอน หรือบนเตาไฟ ถือว่าเป็นลางร้าย ควรระมัดระวังให้มากและไปทำบุญสะเดาะเคราะห์
15. มองเห็นเหมือนมีคนเดินในห้อง แต่กลับไม่พบใครเมื่อเดินไปดู
16. ของมีคมถูกปล่อยไว้ให้ทื่อ หรือที่ด้ามจับของมีคมนั้นๆ หักหลุดออก
17. เห็นเหมือนมีคนเดินอยู่ตามพุ่มไม้ในบ้าน แต่เมื่อเดินไปดูกลับไม่พบอะไร
18. ได้ยินเสียงคนพูดอยู่ในบ้าน ในห้อง แต่มองไม่เห็นใคร ถือว่าเป็นลางไม่ค่อยดีนัก
19. ได้ยินเสียงใบไม้พัดไหวๆ ทั้งๆ ที่ไม่มีลมพัด
20. ปล่อยเตาไฟหรือเตาแก๊สทิ้งไว้เฉยๆ โดยไม่ได้ใช้งานเป็นเวลานาน
21. ดังไฟในเตาถ่านเรียบร้อยแล้ว แต่กลับลุกโชนขึ้นมาเอง
22. สุนัขมาออกลูกในเตาไฟ
23. มีนกแสก นกเค้าแมว เหยี่ยวหรือค้างคาว บินเข้ามาในบ้านหรือเกาะบนหลังคา
24. หยิบกระเป๋าที่ก้นขาดมาใช้
25. ใส่เสื้อกลับด้านออกจากบ้าน แต่มีคนทักก่อนออกจากบ้าน เป็นลางไม่ดี ควรอยู่บ้าน
26. ก่อนออกจากบ้าน มีคนมายืนกางแขนกางขาขวางทางออกบ้านด้วยความบังเอิญ



27. ถือว่าเป็นลางไม่ดี เมื่อหยิบกุญแจรถผิดคันก่อนออกจากบ้าน
28. ถือว่าเป็นลางไม่ดีเช่นกัน เมื่อหยิบกุญแจประตูบ้านผิดดอกมาไขก่อนออกจากบ้าน ควรอยู่บ้านดีกว่า
29. จำสถานที่ที่จะไปผิด แล้วค่อยมานึกขึ้นได้ระหว่างทาง ถือว่าไม่ค่อยดีนัก
30. กำลังจะออกจากบ้าน แต่พบว่านาฬิกาข้อมือตาย
31. เป็นลางร้ายเมื่อกำลังจะออกจากบ้านและพบเห็นหยดเลือด
32. ควรอยู่บ้านดีกว่า ถ้าหากว่ากำลังจะก้าวเท้าออกจากประตูแล้วสะดุดหกล้ม
33. เหยียบแมลงหรือสัตว์ตายเมื่อกำลังจะออกจากบ้าน
34. เป็นลางร้ายเมื่อกำลังผูกเชือกรองเท้าแล้วขาด ขณะที่จะใส่เพื่อออกจากบ้าน
35. คนในบ้านทักตัวคุณเป็นอีกคนหนึ่ง ก่อนออกจากบ้าน ถือว่าลางไม่ดี ควรอยู่บ้าน
36. ไม่ว่าจะทำสิ่งใดอยู่ แต่ได้ยินเสียงไม้กระดานลั่นแตก เป็นลางไม่ดี
37. ก่อนออกจากบ้าน มีของตกลงมาตรงหน้าหรือใกล้ๆ เป็นลางไม่ดี
38. จะเอาสตางค์หรือเหรียญใส่กระเป๋าสตางค์ และพบว่ากระเป๋ารั่ว ควรอยู่บ้านไม่ออกไปไหน
39. กำลังจะออกจากบ้าน แล้วโดนแมลงกัดหรือต่อย ให้ล้มเลิกแล้วอยู่บ้านดีกว่า
40. เห็นหน้าคนที่มาพบตัวคุณ แล้วผงะตกใจโดยไม่ได้ตั้งใจ ถือว่าเป็นลางร้าย
41. สวมรองเท้าแล้วรู้สึกว่ามีของแข็งอยู่ด้านใน ให้รีบถอดออก แล้วอยู่บ้าน
42. เป็นลางร้ายเมื่อจะออกจากบ้านแล้วสวมรองเท้าผิดคู่ หรือใส่ถุงเท้ากลับด้านในออกด้านนอก
43. นาฬิกาที่ฝาบ้านหยุดเดิน ก่อนออกจากบ้าน ควรหยุดอยู่บ้านจะดีกว่า
44. กำลังจะก้าวเท้าออกจากบ้าน แล้วถูกงับขาหรือชายเสื้อผ้าด้วยสุนัขที่เลี้ยงไว้ กลับเข้าบ้านโดยด่วน
45. ขณะที่จะออกจากบ้าน ทำของที่จะเอาไปด้วยหล่น เป็นลางไม่ดีนัก ถ้าไม่จำเป็นควรอยู่บ้าน
46. กำลังจะออกจากบ้าน แล้วมีคนมาทำให้ข้าวของเปียกหรือเลอะเทอะเสื้อผ้า ถือว่าเป็นลางไม่ดี ถ้าไม่มีการใดควรอยู่บ้าน
47. เป็นลางร้ายถ้าหากว่ามีงูเลื้อยตัดหน้าขณะที่เดินอยู่
48. หยิบรองเท้าแล้วใส่สลับข้างโดยไม่ตั้งใจ ถือว่าเป็นลางไม่ดี ควรอยู่บ้าน
49. เป็นลางร้ายที่ค่อนข้างหนัก เมื่อเห็นคนที่รู้จักเดินอยู่ข้างหน้า แล้วจะเดินตามไปทักให้ทัน แต่กลับหายไป
50. เหมือนรู้สึกว่ามีใครเดินตามมาข้างหลัง แต่พอเหลียวหลังไปดูกลับไม่พบใคร เป็นลางไม่ดีนัก
51. เดินทางกลับบ้าน ด้วยใจเหม่อลอย แล้วหลงทาง นับว่าเป็นลางไม่ดี
52. ขณะที่กำลังเดินทาง มีสัตว์วิ่งสวนมาชนด้านหน้า เป็นลางไม่ดีให้รีบกลับที่พัก
ขอบคุณข้อมูลจาก FW Mailขอบคุณภาพประกอบจาก Photos.com