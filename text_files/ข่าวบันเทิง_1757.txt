ตั้งแต่มีลูกชาย "น้องโพธิ์" เข้ามาเติมเต็ม ชีวิตครอบครัวของ "ชาคริต แย้มนาม" กับภรรยาสุดที่รัก "แอน ภัททิรา" ก็ดูมีสีสันขึ้นมาทันทีเพราะความน่าเอ็นดูของหนุ่มน้อย บวกกับภาพน่ารักๆ ของ พ่อชาคริต ที่เมื่อที่มีเวลาอยู่บ้านก็จะช่วยภรรยาเลี้ยงลูกทุกครั้ง 
ทั้งนี้ ชาคริต ได้เผยพัฒนาการของลูกชายว่า เป็นเด็กที่มีพัฒนาการเร็วมาก "เป็นเด็กแข็งแรงมาก ต้องขอบคุณคำแนะนำจากคุณหมอ เพื่อนๆ และผู้ใหญ่ที่มีประสบการณ์มาก่อนที่คอยให้คำแนะนำ ข้อดีของการมีลูกคือทำให้ญาติๆ มีเวลามาเจอกันบ่อยขึ้น ได้รับความรู้สึกเป็นเด็กกลับมาอีกครั้ง มีบรรยากาศแฟมิลี่เดย์ที่อบอุ่น ขณะที่แม่ป่วยก็มีความรักในครอบครัวเข้ามาทดแทน ต้องขอบคุณลูกที่เข้ามาเติมเต็มชีวิตผม"  
นอกจากจะมีความสุขที่ได้เห็นพัฒนาการของ น้องโพธิ์ ทุกวันแล้ว เจ้าตัวยังมีความสุขกับการทำงานที่หลากหลายอีกด้วย อาทิ ธุรกิจร้านอาหาร รายการทีวี นักแสดง พิธีกร ฯลฯ  เรียกว่าเป็นคนบันเทิงที่มากความสามารถทำงานหลากหลายด้านจริงๆ   
ล่าสุด เหมือนจะเป็นของขวัญให้กับภรรยาหรือเปล่าไม่รู้ กับการถอยรถหรูคันใหม่ของ ชาคริต ที่เจ้าตัวได้อุ้มลูกชายและภรรยาไปด้วย บอกเลยว่าเป็นสามีที่แสนดีมากๆ จ้า 
 
