17.21 น. พล.อ.บุญเลิศ แก้วประสิทธิ์ แกนนำองค์การพิทักษ์สยาม (อพส.)ประกาศยุติการชุมนุม โดย พล.อ.บุญเลิศ กล่าวว่า เสียใจอย่างสุดซึ้ง ที่รัฐบาลไม่ปฏิบัติตามคำมั่นสัญญา เราชุมนุมโดยสงบปราศจากอาวุธ ไม่ยึดทำเนียบ รัฐสภา ทั้งที่ตำรวจรักษาการฝั่งสภาบางมาก ถ้าจะบุกสภาก็ทำได้ แต่ไม่ทำ และยังมีการปิดกั้นคนต่างจังหวัดไม่ให้มาชุมนุม ตนไม่มีเงินไปจ้างใครมาชุมนุม แต่ทุกคนที่มาชุมนุม ล้วนแล้วแต่รักชาติเทิดทูนราชบัลลังก์ เจ้าหน้าที่ตำรวจ ไม่น่าจะทำกับประชาชนมือเปล่า มีการทำร้ายร่างกายหลายคนและจับไปอีกหลายคน ผมไม่อยากให้พ่อแม่พี่น้องเสียชีวิต ถึงจะมีการสกัดกั้น คนก็มาเกิน 5 หมื่น แต่ก็ ไม่ถึง 1 ล้าน เพราะถูกสกัดกั้น ขอกราบแทบเท้าทุกท่านที่ให้เกิยรติ ขอประกาศยกเลิกการชุมนุมเพียงเท่านี้หลังจากยุติการชุมนุม แกนนำ อพส. ได้ย้ำว่า นี่ไม่ใช่ความพ่ายแพ้ และจะไปยื่นฟ้องรัฐบาล ต่อศาลปกครอง วันจันทร์ 26 พ.ย. เวลา 10.00 น. ในความผิดที่รัฐบาลประกาศพ.ร.บ. มั่นคงฯ และการกระทำของเจ้าหน้าที่ตำรวจในการใช้แก๊สน้ำตา