Story of Seasons หรือเกมปลูกผัก Harvest Moon ต้นฉบับ (Harvest Moon ภาคใหม่ๆนั่นคนละทีมพัฒนา) จาก Marvelous ที่ปกติแล้วหลังๆจะทำเกมลงให้แต่เครื่องของนินเทนโดมาตลอด ในที่สุดก็ยอมทำเกมลงให้มือถือสมาร์ตโฟนจนได้ เพราะทาง Tencent จากจีนไปยื่นเรื่องขอความร่วมมือถึงญี่ปุ่น

โดยในการร่วมมือกันพัฒนาเกม Story of Seasons มือถือนี้ ทาง Marvelous จะเป็นฝ่ายดูแลและจัดสรรข้อมูลเกี่ยวกับเกมให้ ส่วนฝ่าย Tencent จะเป็นทีมพัฒนาเกมแทน รวมถึงเป็นผู้ให้บริการด้วย ซึ่งทั้งสองบริษัทหวังว่าการเปิดตัวเกมเวอร์ชั่นมือถือครั้งแรกนี้จะประสบความสำเร็จอย่างงดงาม
จริงๆแล้ว Story of Seasons ก็เคยทำลงมือถือมาก่อน แต่ว่าเป็นเกมที่ให้บริการผ่านช่องทาง Mobage และ Gree ที่เล่นได้แค่ญี่ปุ่นเท่านั้น ดังนั้นเกมนี้จึงเป็นเกมมือถือทางการตัวแรก ส่วนข้อมูลเกมต่างๆยังไม่มีการเปิดเผย รออัพเดตข้อมูลจาก Tencent ต่อไป
แต่แฟนๆ Harvest Moon ฉบับดั้งเดิมก็อาจจะต้องทำใจไว้นิดว่า พอมาทำลงมือถือ ระบบการเล่นต่างๆมันก็คงจะไม่ใช่เกมเดิมแล้ว จากเกมทำสวนผักอาจเป็นเกมนาเกลือแทนก็ได้
 