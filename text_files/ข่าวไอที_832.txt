      ดูเหมือนการรูปร่างและการดีไซน์ที่เกิดขึ้นกับสมาร์ทโฟนรุ่นใหม่ๆ นั้นมักได้ไอเดียหรือแรงแรงบันดาลใจส่วนใหญ่จาก iPhone เป็นหลัก แต่ว่าจะไม่เหมือนทั้งหมดก็ตาม แต่หากได้เห็นและลองจับแล้วเชื่อว่า 60เปอร์เซ็นต์ที่รู้สึกว่าใช่แน่นอน      วันนี้ทีมงาน Sanook! Hitech มีสมาร์ทโฟนต่างพี่น้องมาแนะนำกัน มาดูกันครับมีรุ่นไหนบ้าง?
iPhone 6 Plus vs Meizu MX4(ส่วนด้านหน้า)
      สมาร์ทโฟนที่มาดีไซน์สะดุดตา ซึ่งมองเผินๆ อาจนึกว่าเป็นฝาแฝดกับไอโฟน สำหรับ Meizu MX4 มีขนาดหน้าจอกว้าง 5.4 นิ้ว รันระบบปฏิบัติการแอนดรอยด์ สำหรับ 2 รุ่นนี้มีลักษณะใกล้เคียงกันก็แค่บริเวณด้านหน้าเท่านั้น แต่แค่นี้ก็ทำให้พูดได้แล้วว่า Meizu MX4 นั้นได้แรงบันดาลใจในการออกแบบมาจากไอโฟนมาแบบเต็มร้อย แม้กระทั่งปุ่มกดด้านหน้ายังมีลักษณะคล้ายกันเลยคิดดูล่ะกัน

HTC One(M7) VS HP Pro Slate 8
      เหมือนตรงด้านหน้าตรงลำโพงคู่ที่อยู่ด้านหน้าตัวเครื่องทั้งบนและล่างนั้นเองมองผ่านๆ เหมือน HTC One(M7) กลายร่างเป็น Tablet ทำเอาเข้าใจไปว่า นี่คือ Tablet ที่ HTC ออกแบบแล้วไม่ได้วางขายแล้วขายแบบให้กับ HP หรือไม่ มันก็น่าคิดเหมือนกัน แต่เชื่อว่า มันเป็นความบังเอิญที่ออกแบบให้คล้ายกันมากกว่า

Lenovo S90 Sisley Vs  iPhone 6
      มาต่อกันที่สมาร์ทโฟนอย่าง Lenovo S90 Sisley ที่หากมองจากด้านหลังแล้วก็แอบคิดไม่ได้ว่ามันช่างเหมือน iPhone อย่างกับแกะเหมือนขนาดไหน สามารถดูจากภาพประกอบด้านล่าง แต่รายละเอียดของ Lenovo S90 นั้นถ้าพูดตรง ๆ แล้ว ดีกว่าไอโฟนอยู่ในหลาย ๆ เรื่อง โดยเฉพาะ กล้องหน้าที่ Queen / King Selfie ยืนยันแล้วว่ามันสวยมากจริง ๆ

ที่มา: www.raqwe.com
Meizu M1 Note Vs  iPhone 5C
      เรียกว่าเป็นอีกรุ่นที่ได้แรงบันดาลใจในการออกแบบจาก Apple แบบเต็มๆ สำหรับ Meizu m1 note เรียกว่าเป็นแฝดผู้น้องของ iPhone 5C เลยก็ว่าได้ ด้วยดีไซน์ และสีสันที่แทบจะถอดแบบกันมา เพียงแต่ไส้ในเป็น Android 4.4.4 KitKat และมีราคาที่ย่อมเยากว่า เพียง 5 พันกว่าบาท 


Zophone i5 Vs  iPhone 5
      สองรุ่นนี้เรียกได้ว่าเหมือนเป๊ะ เป็นอีกรุ่นที่เชื่อว่าหากใครเห็นก็ต้องทึ่งกับความพยายามในความเหมือนของ Zophone i5 ที่ทำออกมาได้เหมือน iPhone 5 อย่างที่เรียกว่าหากใครเห็นคงต้องอึ้งกันไปทีเดียว Zophone i5 เป็นโทรศัพท์มือถือสัญชาติจีนเช่นเดียวกับ Meizu
      ทุกอย่างภายนอก 90% มีการดีไชน์ออกมาได้เหมือน iPhone 5 มากจะต่างกันแค่ตรง Logo คำว่า ZO ด้านหลังเครื่องเท่านั้นเอง และที่สำคัญ Zophone i5 ทำงานบนระบบปฏิบัติการแอนดรอยด์



ที่มา: news.thaiware.com
iPhone VS Samsung
      เป็นอีก 2 แบรนด์ที่มักถูกนำมาเปรียบเทียบกันเสมอไม่ว่าจะเป็นเรื่องของตัวผลิตภัณฑ์ที่โดดเด่นในเรื่องการดีไชน์ทั้งคู่ แต่มาในช่วงหลังๆ ค่ายมือถืออย่างซัมซุงมักโดนโดนกระแสข่าวเกี่ยวกับการออกแบบเสมอ แม้จะว่าจะไม่เหมือนทั้งหมด แต่ก็มีบางมุมที่เมื่อได้เห็นครั้งแรกแล้วผู้ใช้บอกว่ามันคล้าย iPhone จนต้องกลับมาตั้งคำถามใหม่ว่า ใครเลียนแบบใครกันแน่

iPad Mini Vs  Samsung Galaxy Tab S2
      สำหรับมวยคู่นี้คงยังไม่จบเพียงเท่านี้เพราะเรามีอีกคู่ที่คาดว่าเป็นพี่น้องต่างพ่อแม่มาฝากกันนั้นคือ iPad Mini และ Samsung Galaxy Tab S2 จะคล้ายกันแค่ไหน? พิจารณากันได้ครับ

      สำหรับ 2 รุ่นนี้โดยส่วนตัวแล้วผมว่านอกจากขนาดหน้าจอที่มีความกว้างเท่ากันแล้วทั้ง 2 รุ่นก็ไม่ค่อยใกล้กันเท่าไรนะ
iPhone 6 Vs True Smart 4G 5.0
      เป็นอีกรุ่นที่หากมองผ่านๆ หรือมองในระยะร้อยเมตรแล้วแยกไม่ออกว่าเป็นรุ่นไหนกันแน่ สำหรับ True Smart 4G 5.0 กับ iPhone 6 สำหรับ ยังไม่มีการเปิดตัวอย่างเป็นทางการแต่แอบไปสืบมาว่าราคาประมาณ 4,990บาท ถือว่าเป็นอีกหนึ่งรุ่นที่น่าสนใจครับ

LOSO รุ่น LS1 Vs iPhone 6 plus
      LOSO รุ่น LS1 เป็นสมาร์ทโฟนอีกรุ่นที่มีคนให้ความสนใจมากที่สุด แม้จะยังไม่มีการทำหน่ายอย่างเป็นทางการ ส่วนหนึ่งนั้นมาจากเจ้าของสินค้าอย่าง เสก โซ ที่ออกมาทำการตลาดด้วยตนเอง แต่น่าเสียดายเพราะในที่สุดแล้วสมาร์ทโฟนอย่าง LOSO รุ่น LS1 ก็ถูกระงับการจำหน่ายลง

      ส่วนหนึ่งมาจากกระแสสังคมที่ออกมาบอกว่า LOSO รุ่น LS1 นั้นมีรูปร่างหน้าตาละม้ายกับ iPhone 6 plus มากไปนั้นเอง ผลจากกระแสดังกล่าวทำให้ "เสก โซ" ตัดสินใจเปลี่ยนดีไซน์ใหม่ทั้งหมด
Dakele 3 สมาร์ทโฟนจากประเทศจีนดีไซน์เหมือน iPhone 6
      ฝาแฝดคู่สุดท้ายเรียกได้ว่ามีดีไซน์ที่เหมือนกันสมาร์ทโฟนรุ่นดังมากที่สุด อย่างที่ทราบกันดีว่าแระเทศจีนเป็นประเทศแห่งการลอกเลียนแบบดังนั้นจึงไม่แปลกที่เราจะได้เห็นสมาร์ทโฟนยี่ห้อต่างๆ ที่วางขายในตลาดมีดีไซน์เหมือนกับค่ายดังๆ เรียกได้ว่าเป็นอีกตัวเลือกของคนที่มีงบน้อยๆ แต่ใฝ่ฝันที่จะได้ใช้ไอโฟนครับ

      เป็นไงกับบ้างครับสำหรับเหล่าบรรดาฝาแฝดของแต่ละยี่ห้อที่เรานำมาให้ได้รู้จักกัน หวังว่าคงถูกใจคนงบน้อยหลายๆ คน