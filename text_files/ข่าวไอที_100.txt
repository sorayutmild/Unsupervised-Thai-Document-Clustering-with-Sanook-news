   ช่วงเวลานี้ถ้าพูดถึงกล้อง Mirror less กับความสามารถในการถ่ายภาพเรียกว่าทำกล้องใหญ่อาย แต่ก็มีอีกกลุ่มคือกล้อง Mirror less ขนาดเล็กกว่าและเน้นการพกง่าย แถมกับการ Selfie ที่ยอดเยี่ยมและลูกเล่นจัด ๆ ก็มีเยอะแยะไป โดยเฉพาะ Panasonic ที่ทำรุ่น Lumix GF7 ออกมา แต่เมื่อเวลาผ่านไปสักพัก Lumix GF8 รุ่นใหม่ก็มาแทนที่ เก่งขึ้นและดีขึ้นมาก รีวิวนี้เราจะมาเล่าเกี่ยวกับกล้องรุ่นนี้กัน


รายละเอียดของ Panasonic Lumix GF8
- ขนาดตัวเครื่อง 106.5 x 64.6 x 33.3 มม. - สีตัวเครื่อง สีส้ม, น้ำตาล(อ่อน), ดำ, ชมพู, ขาว - น้ำหนัก 266 กรัม (เมื่อใส่แบตเตอรี่และ SD Card) - ขนาดเซนเซอร์ 17.3 x 13.0 (4:3)- ชนิดเลนส์ Micro Four Thirth - ความละเอียดสูงสุด 16 ล้านพิกเซล- Sensor แบบ CMOS ใช้ Venus Engine- ระบบโฟกัส Light Speed AF - รองรับการถ่ายวีดีโอ Full HD - ISO 100 - 25600- Shutter Speed สูงสุด 1/16000 ผ่าน Eletronic Shutter - ความจำ SD Card, SDHC, SDXC - รองรับ WiFi Direct,HDMI, ไมโครโฟนในตัว - จอภาพ 3.0 นิ้ว Touch Screen หมุนหน้าจอได้ 180 องศา - แบตเตอรี่ขนาด 680 mAh
รูปร่างของ Panasonic Lumix GF8


    ด้านหน้า ยังคงความเป็นกล้อง Mirror Less ของพานาขนาดเล็กโดยด้านหน้ามีแค่โลโก้ Lumix พร้อมกับส่วนนูนเพื่อเปิด Flash และปุ่มเปิดเลนส์ หุ้มทั้งหมดด้วยหนังสังเคราะห์ที่นุ่มใช้ได้ และมีโลโก้ตัว L

    ด้านข้างซ้าย มีแค่จุดร้อยสายห้อยคอขนาดใหญ่โต

    ด้านข้างขวานอกจากจุดร้อยสายอีกด้านแล้วยังมีที่อยู่ของช่องเสียบ HDMI, Multi Port เช่น DV, USB เป็นต้น


    ด้านบน มีปุ่มสำหรับสั่งเปลี่ยน Mode ของกล้อง, ปุ่มเปิดระบบ ia, ปุ่ม FN1 ซึ่งที่เหลือจะถูกซ่อนไว่ในทัชสกรีน และตรงกลางเป็นที่อยู่ของ Flash



    ด้านล่างมีช่องสำหรับเสียบขาตั้งและช่องใส่แบตเตอรี่ขนาดเล็กเพียง 680 mAh และ SD Card และมีฝาปิดพร้อมตัวล็อค

    ด้านหลังมาพร้อมกับหน้าจอ 3 นิ้ว Touch Screen และมีปุ่มควบคุมการทำงานของกล้องโดนมีจุดหมุนเพื่อปรับ และมีปุ่มขึ้นเพื่อปรับค่าความสว่าง, ขวาเพื่อปรับ White Balance, ซ้ายปรับโฟกัส, ล่างปรับตั้งเวลาถ่ายภาพและการถ่ายต่อเนื่อง ปุ่มลบรูปและ Quick Menu และปุ่ม ปรับการแสดงผล Display และปุ่มเปิด Flash

   แตถ้าเปิดหน้าจอออกมาจะพบกับปุ่ม Reset การตั้งค่าให้กลับไปยังค่าของโรงงาน ซึ่งไม่มีความจำเป็น ไม่ต้องกดครับ

    ภาพรวมถือว่าเป็น Mirror less ที่เล็กคล่องตัวและใช้งานทั่วไปได้ดี สั่งงานง่ายแค่ทัชเท่านั้น ข้อสังเกตคือบางคนที่ชอบถ่ายรูปอาจจะไม่ชอบใจเพราะ Grip ไม่มี แต่ที่ลองมาพบว่า มันจับได้อยู่เพราะหนังที่หุ้มมีคุณภาพดีอยู่ไม่น้อยเลยทีเดียว
ฟีเจอร์ที่น่าใช้ของ Panasonic Lumix GF8

    รายละเอียดของระบบการถ่ายภาพ จะใช้ระบบโฟกัส Light Speed AF ผ่านประมวลผล Venus Engine มีความละเอียดจากเซนเซอร์แบบ Micro Four Thirth ในขนาด 16 ล้านพิกเซลแบบ CMOS แต่สิ่งที่คุณจะได้พบกับกล้องรุ่นนี้คือ ความเร็วในการถ่ายภาพไวมาก และโฟกัสดี และทัชสกรีนเพื่อสั่งงานไม่ได้ช้าเลย ส่วนลูกเล่นที่ใหม่กว่า GF7 รุ่นก่อน ๆ มีดังนี้

Soft Skin รุ่นนี้ปรับได้ 10 ระดับ ในขณะที่ GF7 ปรับได้ 3 ระดับเท่านั้น
การถ่ายภาพแบบ Selfie จะมีการปรับข้างหลังให้ฟรุ้งฟริ้งได้ดีกว่าเดิม
ยังคงมี Jump Snap Shot ซึ่งจะทำงานต่อเมื่อ เชื่อมต่อกับมือถือเท่านั้น
การปรับ Creative Control มากได้ถึง 22 แบบสุดยอดจริง ๆ
มี Beauty Retouch สำหรับในการปรับภาพหลังจากแต่งได้ทำให้คุณแต่งหน้าได้ดี (ภาพด้านบนเป็นฟีเจอร์นี้)
การถ่ายวีดีโอ Full HD



    จากที่ได้ลองใช้งานกับด้านฟีเจอร์ Pansonic เป็นอีกยี่ห้อที่ทำเมนูและคู่มือที่เหมือนกัน ดังนั้นการอ่านคู่มือทำให้เข้าใจง่าย สำหรับ GF8 ยังคงใช้เมนูทุกอย่างคล้ายกับ กล้อง Lumix รุ่นก่อน ๆ ทำให้ใช้งานเข้าใจง่าย แต่การใช้งาน Beauty Retouch ต้องใช้เวลารอสักหน่อย ในการปรับแต่งภาพ แต่จะแยกภาพเป็น 2 ภาพออกมาทำให้เรายังคงรักษาภาพต้นฉบับได้แน่นอน
    ส่วนเรื่องการถ่ายภาพทำได้ไวและดี ถ้าคิดไม่ออกบอกไม่ถูก แค่กด ia ก็ทำงานได้ทันที ถ้าต้องการโปรสักหน่อยปรับได้ง่าย และยิ่งได้หน้าจอทัชสกรีนจะทำให้การปรับภาพก่อนถ่ายได้ดี



(ตัวอย่างภาพถ่ายจาก Panasonic Lumix GF8)
สรุปสำหรับ Panasonic Lumix GF8

เป็นทางเลือกสำหรับคนที่ต้องการกล้องถ่ายภาพที่เน้นเรื่องการถ่าย Selfie ตัวจริงมากกว่าการถ่ายภาพแนวอื่น เพราะลูกเล่นเน้นการถ่ายภาพตัวคนมากขึ้น แต่การถ่ายภาพปกติยังคงมีอยู่แต่ไม่ได้ปรับอะไร เยอะ เลนส์ไม่ต้องอะไรมาก และถ้าเป็นมือใหม่หัดเล่นกล้อง นี่ก็เป็นอีกรุ่นที่เล่นง่ายใช้ง่าย แค่กดปุ่มก็ได้ระบบ ia แสนฉลาด พร้อมหน้าจอพลิกได้ง่าย
ส่วนราคานั้นเปิดที่ 20,990 บาท ราคาไม่สูง และอีกชุดสำหรับรุ่นมีเลนส์ 2 ตัวคือ 35-100 จะเพิ่มไปที่ 26,990 บาท ถือว่าไม่ได้แรงมาก เมื่อเทียบกับคู่แข่ง แล้วเมื่อมาทีหลังถือว่าได้ความสดใหม่และลูกเล่นที่แต่งภาพได้ เป็นจุดเด่นของเครื่องที่ทำให้โดดเด่น
สุดท้ายถ้าคิดว่าจะซื้อกล้องใหม่ที่ใช้งานขนาดเล็กฟีเจอร์หนัก แต่งบไม่เกิน 3 หมื่น พร้อมกับขยายได้ เน้น Selfie กับแฟนหรือเพื่อน ๆ จำนวนมาก Panasonic Lumix GF8 ถือว่าน่าสนใจมากครับ

ข้อดี

ขนาดเล็กกระทัตรัด
มี Beuaty Retouch แต่งหน้าได้ง่าย
การทำงานของกล้องเร็วมาก
อุปกรณ์เสริมโดยเฉพาะเลนส์หลากหลาย
มีสีสันให้เลือกของกล้องเยอะมาก
เป็น Mirror Less ที่ถ่ายวีดีโอดีอีกรุ่นหนึ่ง

ข้อควรปรับปรุง

แบตเตอรี่หมดไวมาก
การทำงานของ Beauty Retouch ช้า
ไม่มี Grip อาจจะจับไม่ถนัดสักเท่าไหร่

ขอบคุณ Panasonic Thailand สำหรับกล้อง Panasonic Lumix GF8 ในการทดลองใช้ในครั้งนี้