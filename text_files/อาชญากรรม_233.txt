จากกรณีคนร้ายชายหนึ่งคนบุกเข้าไปก่อเหตุใช้มีดแทงสาววัย 23 ปี ในห้องพักคอนโดแห่งหนึ่ง ใน ต.บางโฉลง อ.บางพลี จ.สมุทรปราการ ก่อนเจ้าตัวออกมาเสียชีวิตหน้าลิฟต์ชั้น 7  โดยหลังใช้เวลาติดตามตัวอยู่เกือบ 2 วัน ล่าสุดเจ้าหน้าที่ตำรวจได้คุมตัวชายผู้ต้องสงสัย วัย 31 ปี ซึ่งพักอาศัยอยู่ที่ชั้น 3 อาคารเดียวกับที่เกิดเหตุ มาทำการสอบสวน จนพยานหลักฐานมัดตัวแล้ว 
โดยคนร้ายให้การรับสารภาพว่า เข้าไปหวังจะข่มขืนสาวคนดังกล่าว เพราะมีอารมณ์ทางเพศ และภรรยาของตนเพิ่งคลอดลูกได้ไม่กี่วัน แต่ผู้ตายขัดขืนต่อสู้ ผู้ก่อเหตุจึงได้ใช้มีดปลายแหลมที่พกติดตัวมาแทงเข้าที่ขาของผู้ตาย
ผู้สื่อข่าวรายงานอีกว่า เมื่อตรวจสอบจากเฟซบุ๊กของผู้เสียชีวิต ก่อนจะเกิดเหตุการณ์สลดนี้ พบว่าเมื่อวันที่ 8 ธ.ค.ที่ผ่านมา เจ้าตัวเพิ่งจะโพสต์ในเฟซบุ๊กส่วนตัวว่ารู้สึกไม่ปลอดภัย เนื่องจากประตูห้องถูกงัดแงะมาหลายครั้ง และคิดว่าแม้แต่การอยู่ในคอนโด ก็ยังเจอเรื่องอันตรายแบบนี้ได้ โดยโพสต์ระบุว่า
"ขนาดอยู่คอนโดยังน่ากลัวเลย โดนงัดรอบที่ 2 แล้วจ้ะ 2 รอบนั้นก็โดนเคาะ รอบนี้เหล็กคาเลยจ้า"
