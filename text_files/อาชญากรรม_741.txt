7 พ.ค. - นักศึกษามหาวิทยาลัยเทคโนโลยีพระจอมเกล้าธนบุรี (บางมด) ผิดหวังเรื่องความรัก ผูกคอตายภายในโรงเรียนของแฟนสาว ซึ่งเป็นจุดที่ทั้งคู่พบกันเป็นครั้งแรก
ตำรวจ สภ.สัตหีบ จ.ชลบุรี เข้าตรวจสภาพศพ นายณัฐพล (ขอสงวนนามสกุล) อายุ 19 ปี นักศึกษาชั้นปีที่ 1 ภาควิชาวิศวกรรมโยธา คณะวิศวกรรมศาสตร์ มหาวิทยาลัยเทคโนโลยีพระจอมเกล้าธนบุรี (บางมด) ภายในโรงเรียนแห่งหนึ่งใน อ.สัตหีบ โดยสภาพศพผู้ตายใช้เชือกผูกคอกับคานหลังคาเหล็ก ตรวจสอบกระเป๋ากางเกงมีเสียงโทรศัพท์ของแฟนสาวโทรติดต่อเข้ามาตลอดเวลา ซึ่งบรรยากาศเป็นไปอย่างเศร้าสลด มีบิดามารดาและญาติมารับศพด้วยความอาลัย
จากการสอบถามบิดาผู้ตายเชื่อว่า สาเหตุน่าจะมาจากบุตรชายผิดหวังเรื่องความรัก เพราะระยะหลังบุตรชายมีอาการซึมเศร้า และทะเลาะกับแฟนสาวบ่อยครั้ง ล่าสุดได้โพสต์ข้อความในเฟซบุ๊ก ลักษณะน้อยใจ แต่ไม่คิดว่าบุตรชายจะตัดสินใจคิดสั้น โดยจุดที่ผู้ตายผูกคอเสียชีวิต เป็นจุดที่ทั้งคู่พบกันเป็นครั้งแรก - สำนักข่าวไทย