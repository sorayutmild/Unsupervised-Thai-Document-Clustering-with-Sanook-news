มือถือราคาต่ำกว่าหมื่น รุ่นแนะนำ Samsung Galaxy Core สมาร์ทโฟน ที่ให้คุณได้ทั้ง Dual Core และ Dual S


หากพูดถึง สมาร์ทโฟน ในระดับราคาที่ไม่เกินหนึ่งหมื่นบาท บางคนอาจจะนึกถึง สมาร์ทโฟน ที่มีฟังก์ชันการทำงานพื้นฐาน หน้าจอขนาดเล็ก และระบบประมวลผลที่ไม่สูงมาก แต่สำหรับ สมาร์ทโฟนรุ่นใหม่ๆ ในปัจจุบัน เรียกได้ว่า มีความสามารถที่ครบเครื่องไม่แพ้ สมาร์ทโฟน ราคาแพงเลยทีเดียว ซึ่ง สมาร์ทโฟน รุ่นที่เราจะมาแนะนำกันเป็นพิเศษในวันนี้ กำลังจะได้ฤกษ์วางจำหน่ายในประเทศไทย ในวันที่ 6 กรกฏาคมนี้แล้ว นั่นก็คือ Samsung Galaxy Core นั่นเอง
สำหรับ Samsung Galaxy Core นั้น จะมาพร้อมกับคุณสมบัติที่น่าสนใจหลายอย่าง ในราคาสุดคุ้มเพียง 7,900 บาทเท่านั้น ซึ่งเป็นราคาที่ถือว่า ไม่แพงจนเกินไป โดยคุณสมบัติ และความสามารถเด่นของ Samsung Galaxy Core มีดังนี้
รองรับ 2 ซิมการ์ดภายในเครื่องเดียวกัน


ด้วยความสามารถที่มีอยู่บน Samsung Galaxy Core นี้ ก็ช่วยทำให้ผู้ใช้ที่จำเป็นต้องใช้งานหลายเบอร์ ไม่จำเป็นต้องพกพา โทรศัพท์มือถือ หลายเครื่อง เนื่องจาก Samsung Galaxy Core รองรับการใช้งาน 2 ซิมการ์ดภายในเครื่องเดียวกันนั่นเอง ซึ่งข้อดีของการใช้งาน 2 ซิมการ์ด บน Samsung Galaxy Core นั่นก็คือ
1) ถ้าหากสนทนาด้วย SIM สามารถตั้งค่าให้รับสายจาก SIM ได้ หรือในขณะเดียวกัน ถ้าหากสนทนาด้วย SIM 2 ก็สามารถตั้งค่าให้รับสายจาก SIM 1 ได้เช่นกัน หรือ 2) ถ้าหากใช้ SIM 1 ในการเชื่อมต่ออินเทอร์เน็ต ก็สามารถใช้ SIM 2 รับสายได้ หรือในขณะเดียวกัน ถ้าหากใช้ SIM 2 ในการเชื่อมต่ออินเทอร์เน็ต ก็สามารถใช้ SIM 1 รับสายได้เช่นกัน
โดดเด่นด้วยระบบประมวลผลแบบ Dual-Core Processor
Samsung Galaxy Core มาพร้อมกับระบบประมวลผลแบบ Dual-Core Processor ความเร็ว 1.2 GHz ที่ถือว่า สามารถตอบสนองต่อการใช้งานได้ทุกรูปแบบ ไม่ว่าจะเป็น การใช้งานด้านบันเทิง, ท่องโลกอินเทอร์เน็ต, รองรับการใช้งานเครือข่ายสังคมออนไลน์ (Social Network) และอื่นๆ อีกมากมาย
รองรับระบบปฏิบัติการ Android 4.1.2 (Jelly Bean)


หมดห่วงเรื่องการอัพเดทเฟิร์มแวร์ของ ระบบปฏิบัติการ Android 4.1.2 (Jelly Bean) ไปได้เลย เนื่องจาก Samsung Galaxy Core นั้น รองรับระบบปฏิบัติการ Android 4.1.2 (Jelly Bean) มาตั้งแต่แกะกล่องเลยนั่นเอง ซึ่งสิ่งแรกที่ได้รับการปรับปรุง บนระบบปฏิบัติการเวอร์ชันนี้ก็คือ ความเร็ว และความลื่นไหลในการใช้งาน โดยมีเครื่องมือเข้ามาช่วย ที่เรียกว่า Project Butter นั่นเอง
การทำงานที่ราบรื่นด้วยหน่วยความจำ RAM ขนาด 1 GB
นอกจาก Samsung Galaxy Core จะใช้ระบบประมวลผลแบบ Dual-Core Processor ความเร็ว 1.2 GHz แล้ว ในส่วนของหน่วยความจำ RAM ยังมีขนาด 1 GB เลยทีเดียว ซึ่งช่วยทำให้การประมวลผลด้านการใช้งานเร็วมากยิ่งขึ้นไปอีก
รองรับหน่วยความจำแบบ microSD ได้สูงสุดขนาด 64 GB
ถึงแม้หน่วยความจำภายในของ Samsung Galaxy Core ที่มีมาให้จำกัดแค่ 8 GB แต่ก็ไม่ใช่ปัญหา เพราะสามารถเพิ่มพื้นที่สำหรับการเก็บบันทึกข้อมูลได้การ์ดหน่วยความจำแบบ microSD ซึ่งรองรับได้สูงสุดถึง 64 GB
จอแสดงผลขนาด 4.3 นิ้ว ที่มาพร้อมกับความละเอียดระดับ WVGA


สำหรับจอแสดงผลของ Samsung Galaxy Core เป็นแบบจอสัมผัส ขนาด 4.3 นิ้ว แบบ TFT LCD Capacitive Touchscreen ความละเอียด 480 x 800 พิกเซล (217 ppi) ซึ่งมีระบบสัมผัสที่รวดเร็ว ลื่นไหล ตอบสนองต่อการใช้งานได้เป็นอย่างดี
การเชื่อมต่ออินเทอร์เน็ตที่ครบครัน ทั้ง 3G และ WiFi
Samsung Galaxy Core รองรับการเชื่อมต่ออินเทอร์เน็ต ได้ทั้งเครือข่าย Wi-Fi 802.11 b/g/n และเครือข่าย 3G โดยเป็นการแยกจำหน่ายโมเดล นั่นก็คือ 850/2100 MHz (สำหรับ Dtac, Truemove H) และ 900/2100 MHz (สำหรับ AIS) ต้องเลือกซื้อรุ่นใดรุ่นหนึ่ง
ไปไหนไม่มีหลงทางด้วยระบบจีพีเอส (GPS) ในตัว

สำหรับระบบนำทางบน Samsung Galaxy Core นั้น เป็นการใช้งานร่วมกับ แอพพลิเคชัน ที่มีชื่อว่า Google Maps และความสามารถในการรองรับทั้ง GPS และ A-GPS ในตัว นอกจากนี้ โปรแกรมแผนที่อย่าง Google Maps นี้ ได้รับความนิยมในหมู่ผู้ใช้มากพอสมควร รวมไปถึงข้อมูลในแผนที่ซึ่งละเอียดทุกซอกซอย ดังนั้น เวลาไปไหนมาไหน ไม่ต้องกังวลเรื่องการหลงทางอีกต่อไป
ถ่ายภาพได้คมชัด ด้วยกล้องความละเอียดระดับ 5 ล้านพิกเซล


กล้องดิจิตอลของ Samsung Galaxy Core จะมีความละเอียดอยู่ที่ 5 ล้านพิกเซล พร้อมกับไฟแฟลชแบบ LED ที่ช่วยทำให้การถ่ายภาพคมชัดมากยิ่งขึ้น ซึ่งรองรับการใช้งานทั่วๆ ไปได้อย่างสบายๆ หากเน้นเฉพาะการถ่ายรูป แล้วอัพโหลดขึ้นโซเชียลเน็ตเวิร์ก ก็เรียกว่าหายห่วงไปได้เลย
ความบันเทิงรอบตัว ทั้งการดูหนัง และฟังเพลง

สำหรับโปรแกรมเครื่องเล่นเพลงใน Samsung Galaxy Core นั้น รองรับรูปแบบของไฟล์เพลงได้อย่างหลากหลาย พร้อมด้วย SoundAlive ปรับเปลี่ยนรูปแบบของเสียงได้ตามใจชอบ นอกจากนี้ ตัวเครื่องยังมีช่องต่อหูฟังขนาดมาตรฐาน 3.5 มิลลิเมตร ซึ่งสามารถนำหูฟังทั่วๆ ไปในท้องตลาดมาเชื่อมต่อใช้งานได้ทันที ไม่เพียงเท่านั้น ยังรองรับการฟังวิทยุ FM ในตัว และสามารถบันทึกเสียงจากรายการวิทยุได้อีกด้วย

จากคุณสมบัติ และความสามารถเด่นๆ ของ Samsung Galaxy Core ในข้อมูลข้างต้น ก็คงจะเห็นกันแล้วว่า ด้วยราคาเพียง 7,900 บาท ก็สามารถเป็นเจ้าของ สมาร์ทโฟน ที่มีฟังก์ชันการใช้งานที่ครบเครื่อง แถมยังรองรับการใช้งาน 2 ซิมการ์ดภายในเครื่องเดียวกันอีกด้วย โดย Samsung Galaxy Core จะเปิดจำหน่ายในไทยอย่างเป็นทางการแล้ว เมื่อวันที่ 6 กรกฏาคม ที่ผ่านมา ดังนั้น ถ้าหากท่านใดสนใจ ก็สามารถแวะไปลองสัมผัสตัวจริง ที่ร้านตัวแทนจำหน่ายใกล้บ้านได้ ซึ่งถ้าหากลองใช้งานแล้วถูกใจ ก็สามารถเลือกซื้อได้ 2 สีสันด้วยกัน นั่นก็คือ สีดำ และสีขาว หรือถ้าหากมองหา โทรศัพท์มือถือ ที่มีระดับราคาใกล้เคียงกับ Samsung Galaxy Core ก็ยังมีให้เลือกกันอีก 2 รุ่น นั่นก็คือ Samsung Galaxy Ace 2 และ Samsung Galaxy S Duos ซึ่งสามารถทดลองใช้งาน ได้ที่ร้านตัวแทนจำหน่ายใกล้บ้านได้เช่นกัน
ข้อมูลเพิ่มเติม มือถือ : Samsung Galaxy Coreข้อมูลเพิ่มเติม : http://www.thaimobilecenter.com/news-2556/samsung-galaxy-core.aspFacebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

ข้อมูลเพิ่มเติม : http://www.thaimobilecenter.com/news-2556/samsung-galaxy-core.aspFacebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

