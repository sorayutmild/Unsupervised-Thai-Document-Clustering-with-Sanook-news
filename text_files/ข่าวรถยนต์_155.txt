            คงต้องเรียกว่าช๊อคกันทั้งวงการเลสำหรับการเคาะราคารถ ฮอนด้า แจ๊สไฮบริดใหม่ที่ ทำเอาหลายคนคาดไม่ถึงราคาขายที่เปิดเพียง 768,000 บาทเป็นคำตอบในการเปิดศักราชเดินหน้าเต็มตัวของค่ายรถยนต์ยอดนิยม ที่คงได้เวลาแล้ว ที่เราจะไปดูกันว่า Honda Jazz Hybrid มีอะไรมานำเสนอบ้าง 
                การมาของ  Honda Jazz Hybrid  ใหม่นี้ ถือเป็นการทำเซอร์ไพร์สอย่างมากต่อตลาดในประเทศไทย ด้วยการนำเสนอรถยนต์ประหยัดพลังงานในราคาที่ทุกคนสามารถจับต้องได้อย่างเป็นจริงเป็นจัง และ ฮอนด้าเองก็ค่อนข้างคาดหวังในการนำเสนอรถยนต์รุ่นนี้ที่จะช่วยในการสร้างสรรค์สิ่งแวดล้อมไปพร้อมกัน
Honda Jazz Hybrid
                ภายนอกรถยนต์ Honda Jazz Hybrid   ใหม่ไม่ได้มีอะไรแตกต่างจากรถยนต์ ฮอนด้า แจ๊ส ทั่วไปที่ขับขี่บนถนนอยู่จนชินตามากนัก โดยเฉพาะอย่างยิ่งในเรื่องของมิติตัวถังที่ยังคงเดิม แต่เน้นเสริมในเรื่องของการออกแบบตามส่วนต่างๆให้ความหรูหราทันสมัย และสปอร์ตไปพร้อมกัน ตั้งแต่ใบหน้าที่มาพร้อมกระจังหน้าแบบโครเมี่ยม กันชนหน้าถูกปรับแต่งให้มีลุคสปอร์ตยิ่งขึ้นเล็ด ต่อเนื่องสู่ด้านข้างไปยังด้านหลัง ที่มาพร้อมชุดไฟท้ายแบบ LED   และคิ้วโครเมี่ยมที่ฝากระโปรงท้าย  รวมถึงการเสริมเส้นสายเล็กน้อย ที่กันชนท้ายเป็นอันจบพิธี
Honda Jazz Hybrid
                ในห้องโดยสาร Honda Jazz Hybrid   เน้นการให้ความทันสมัยมากยิ่งขึ้น ซึ่งยังต้องยอมรับว่า โดยรวมนั้นไม่ได้มีการเปลี่ยนแปลงการออกแบบอะไรมากมายนัก แต่มีการเน้นหนักในการให้ภายในแบบ  Advance&Clean  เน้นเรียบง่ายแต่ทันสมัย ด้วยการเพิ่มออพชั่นและฟังชั่นในเรื่องของการแสดงข้อมูลการขับขี่เป็นสำคัญ โดยเฉพาะเรื่องการขับขี่ที่มีระบบ Eco-Coaching  ด้วยน้าปัดที่สามารถเปลี่ยนสีได้ตามสภาวะและลักษณะการขับขี่ ของผู้ขับขี่  
Honda Jazz Hybrid
                นอกจากนี้ยังมีในส่วนของระบบ Eco Score  ให้คะแนนการขับขี่ โดยเน้นการทำแต้มประหยัดและใช้พลังงานอย่างคุ้มค่าในการขับขี่  รวมถึงยังมีปุ่ม  Econ Mode  ช่วยปรับการทำงานของเครื่องยนต์ ให้มีความประหยัดยิ่งขึ้น ลำม่เพียงเท่านี้ Honda Jazz Hybrid   ยังให้ความสะดวกสบายด้วยระบบปรับอากาศอัตโนมัติ  สวิทช์ควบคุมเครื่องเสียงบนพวงมาลัย  และ Mid  หน้าจอแสดงผลข้อมูลที่มาพร้อมหลากฟังชั่นในการทำงาน สามารถปรับเปลี่ยนได้ตามต้องการ ทั้งแสดงผลการทำงานของระบบไฮบริด  ประวัติอัตราสิ้นเปลืองน้ำมัน  และคะแนนของระบบช่วยในการขับขี่  และท้ายสุดสิ่งที่ขาดไม่ได้คือ ความสามารถในการปรับเปลี่ยนห้องโดยสารได้ตามต้องการมากถึง 3  แบบด้วยกัน
                สิ่งที่เปลี่ยนแปลงหลักๆในรถยนต์  Honda Jazz Hybrid  คงไม่เรื่องอื่นใด นอกจากระบบขับเคลื่อนที่ได้รับการปรับปรุงใหม่ มาสู่อีกขีดขั้นแห้งคำว่า "เทคโนโลยี" ในแบบเครื่องยนต์ไฮบริด  โดยแนะนำเครื่องยนต์ขนาด 1.3  ลิตร แคมเดี่ยวแบบ 4  สูบ 8 วาล์ว พร้อมเทคโนโลยี i-Vtec  ตอบสนองนพละกำลัง ให้สมรรถนะสูงสุด  88 แรงม้า ที่ 5800 รอบต่อนาที และแรงบิด 121 นิวตันเมตร ที่ 4500  รอบต่อนาที  โดยจับคู่กับชุดมอเตอร์ไฟฟ้าให้กำลังสูงสุด 10  กิโลวัตต์ ที่ 1500  รอบต่อนาที และยังให้แรงบิดสูงสุด 78  นิวตันเมตร ที่ 1000  รอบต่อนาที โดยพละกำลังทั้งหมดถูกส่งลงระบบส่งกำลังแบบ  CVT (Continuous Variable Transmission) มาพร้อมอัตราทด 2.526 - 0.421   ตอบสนองความประหยัดมากยิ่งขึ้น
Honda Jazz Hybrid
                การทำงานของระบบเครื่องยนต์ไฮบริดใน Honda Jazz Hybrid   ใหม่นี้ แนกรทำงานในลักษณะ ไฮบริดคู่ขนาน หรือ parallel  Hybrid  โดยระบบจะใช้มอเตอร์ไฟฟ้าเข้ามาช่วยตั้งแต่การออกตัว และการขับขี่ในย่านความเร็วต่ำ เช่นเดียวกับการใช้กำลังเพื่อเร่งแซง แต่เมื่อรถทำการเบรกระบบจะชาร์จไฟกลับเข้าสู่แบตเตอร์รี่ และหากรถหยุดนิ่งจะเข้าสู่โหมด  Idling Stop ดับเครื่องยนต์ชั่วขณะ โดย ฮอนด้าเคลมว่าด้วยการทำงานของระบบไฮบริดนี้ จะทำให้ Honda Jazz Hybrid  ใหม่นี้มีอัตราประหยัดสูงสุด 21.3  กิโลเมตร/ลิตร  และปล่อยก๊าซคาร์บอนออกไซด์พียง  110 กรัม/กิโลเมตร
            ทั้งนี้ รถยนต์  Honda Jazz Hybrid    พร้อมจำหน่ายแล้ววันนี้ในราคา 768,000 บาท โดยมีจำหน่ายเพียงรุ่นเดียว แต่มีให้เลือกทั้งหมด  4 สี คือ Brilliant White Pearl,Alabraster Silver Metallic , Fresh lime metallic, Cerulean Blue Metallic 
 
 
 