รวม 50 แอพพลิเคชั่น บนระบบปฏิบัติการแอนดรอยด์ ที่ควรมีไว้ติดเครื่อง (ตอนที่ 2)
เก็บตกกันต่อ  กับแอนดรอยด์แอพพลิเคชั่น (Android Application) ที่ควรจะมีไว้ติดเครื่อง  ตอนที่ 2 ครับ ซึ่งบางแอพพลิเคชั่น หลายๆ ท่านคงจะมีใช้กันอยู่แล้ว  แต่สำหรับท่านที่เป็น แอนดรอยด์มือใหม่  บทความนี้น่าจะเป็นประโยชน์ต่อการใช้งานได้มากเลยทีเดียว ไปดูกันว่า  ระบบปฏิบัติการแอนดรอย์ มีแอพพลิเคชั่นอะไรที่น่าสนใจกันอีกบ้าง

รวม 50 แอพพลิเคชั่น บนระบบปฏิบัติการแอนดรอยด์ ที่ควรมีไว้ติดเครื่อง ตอนที่ 1

11. Messenger WithYou

สำหรับท่านที่ชื่นชอบการแชท MSN เป็นชีวิตจิตใจ  และขาดไม่ได้แม้แต่วินาทีเดียว ขอแนะนำ Messenger WithYou  แอพพลิเคชั่นสำหรับเชื่อมต่อ MSN บนแอนดรอยด์โฟน หรือแอนดรอยด์แท็บเล็ต  (Android Tablet) ครับ  ซึ่งสามารถใช้งานได้เหมือนกับกำลังเล่นอยู่บนพีซีจริงๆ ไม่ว่าจะเป็น  การอัพเดทสเตตัส, เปลี่ยนรูปดิสเพลย์, ส่งหรือรับรูปภาพ ไฟล์เอกสาร อีกทั้ง  สามารถเข้าเช็คอีเมลได้โดยตรงอีกด้วย
ราคา : ฟรี
12. Bluetooth File Transfer

ใช้ Bluetooth ให้เป็นประโยชน์ ด้วยโปรแกรม Bluetooth File Transfer  ในการ browse หรือจัดการไฟล์เอกสารต่างๆ กับอุปกรณ์ Bluetooth อื่นๆ  นอกจากนี้ ยังสามารถรับไฟล์ และส่งรายชื่อผู้ติดต่อ (Contacts)  ให้กันได้อีกด้วย
ราคา : ฟรี
13. Speedtest.net

SpeedTest.net โปรแกรมยอดฮิตสำหรับการวัดระดับความเร็วของอินเทอร์เน็ต  ทั้งการดาวน์โหลดและอัพโหลด รวมไปถึงค่า Ping กดเพียงแค่ปุ่มเดียว  ก็สามารถวัดความเร็วอินเทอร์เน็ตได้ทั่วโลกครับ
ราคา : ฟรี
14. Adobe Photoshop Express

มาเอาใจคนรักการตกแต่งภาพกันบ้าง กับ Adobe Photoshop Express ที่สามารถ  crop, rotate, ปรับสีของภาพ รวมไปถึงใส่เอฟเฟกซ์ต่างๆ ให้กับภาพถ่าย  นอกจากนี้ ยังสามารถแชร์ภาพ และคลิปวิดีโอ ผ่านทาง photoshop.com ได้โดยตรง
ราคา : ฟรี
15. Wiki Encyclopedia

เว็บสารานุกรมชื่อดัง มาโลดแล่นอยู่บนระบบปฏิบัติการแอนดรอยด์เช่นกัน  กับ Wiki Encyclopedia ซึ่งนอกจากจะมีประวัติของสิ่งที่เราอยากรู้แล้ว  ยังมีหนังสือพิมพ์ให้อ่านเพื่อรับรู้ข่าวสาร (ส่วนใหญ่เป็นของต่างประเทศ)  นอกจากนี้ ยังสามารถปรับขนาดฟ้อนท์เพื่อความสะดวกในการอ่านอีกด้วย
ราคา : ฟรี
16. FxCamera

FxCamera แอพพลิเคชั่นเพิ่มเอฟเฟกซ์เก๋ๆ ให้กับภาพถ่าย  ไม่ว่าจะเป็นการถ่ายภาพแบบ Fisheye, ToyCam, Polandroid  (การถ่ายภาพแบบโพลารอยด์ แต่ได้ฟิลโลโม่), SymmetriCam, Warhol  และการถ่ายภาพแบบปกติ ซึ่งแอพพลิเคชั่นนี้ จำเป็นต้องใช้ SD Card ด้วย
ราคา : ฟรี
17. Facebook Messenger

เมื่อมี Facebook for Android แล้ว ก็ต้องมี Facebook Messenger  ไว้ใช้งานคู่กัน โดยแอพพลิเคชั่นนี้ จะเป็นแอพฯ สำหรับการแชทโดยเฉพาะ  เมื่อใดก็ตามที่มีข้อความเข้ามา จะมีเสียงเด้งเตือน ถือว่า  เป็นแอพพลิเคชั่นที่สะดวกสบายสำหรับการคุยบน Facebook เป็นอย่างมากครับ
ราคา : ฟรี
18. IMDb Movies

IMDb Movies แอพพลิเคชั่นที่หลายสำนักต่างแนะนำ  ไม่พลาดโปรแกรมภาพยนตร์ออกใหม่ มี Trailer ให้ชม  และรีวิวจากผู้ที่ได้ชมแล้ว นอกจากนี้  ยังมีรายการทีวียอดฮิตให้ได้ชมกันอีกด้วย อีกทั้ง  อยากทราบประวัติของดาราท่านใด ก็สามารถคลิ๊กเข้าไปอ่านได้เลยทันที
ภาษาที่รองรับ IMDb Movies ได้แก่ ภาษาอังกฤษ, สเปน, เยอรมัน, ฝรั่งเศส, โปรตุเกส, อิตาลี, ญี่ปุ่น, เกาหลี และจีน
ราคา : ฟรี
19. LinkedIn

LinkedIn แอพพลิเคชั่นแสดงประวัติการทำงาน และประสบการณ์ของเรา  สำหรับหางาน รวมถึงเป็นแหล่งข้อมูลของตำแหน่งงานทั่วโลก  และแลกเปลี่ยนความคิดเห็น  วิธีการทำงานให้ประสบความสำเร็จในสายอาชีพเดียวกัน  สำหรับท่านใดที่กำลังมองหางานใหม่ ลองแชร์ประวัติใน LinkedIn ดู  เผื่อได้งานที่ถูกใจก็เป็นได้ครับ
ราคา : ฟรี
20. Beautiful Widgets

เปลี่ยนความซ้ำซากจำเจ กับ Widgets แบบเดิมๆ ให้เป็นสไตล์ที่เก๋ไก๋ขึ้น  กับ Beautiful Widgets ที่มี Widgets ให้เลือกใช้มากมาย ทั้งนาฬิกา,  ปฏิิทิน, การพยากรณ์อากาศ, วันที่ รวมไปถึง Toggle widgets ต่างๆ เช่น  Wi-Fi, Bluetooth, ปรับความสว่างของจอ, GPS นอกจากนี้ ยังมีสกิน และธีม  ให้เลือกกว่า 100 แบบ อีกทั้ง ยังรองรับแอนดรอยด์แท็บเล็ต (Android Tablet)  อีกด้วย
ราคา : ฟรี
ขอบคุณเนื้อหา และภาพประกอบ จาก Techmoblog
 