เผื่อเลือก! มาดูกันว่าเงินค่าตัว iPhone 6 Plus 128GB สามารถซื้ออะไรได้บ้าง?
ในปีนี้มีแววว่า iPhone 6 จะเปิดตัวในไทยด้วยราคาที่ค่อนข้างสูง และเมื่อมีความจุระดับ 128GB ให้เลือก ก็ทำให้ราคาค่าตัวของ iPhone 6 ตัวท็อปนั้นดูสูงขึ้นไปอีก โดยตามข่าวนั้นระบุว่า iPhone 6 Plus ความจุ 128GB นั้นอาจมีราคาแตะ 37,300 บาทกันเลยทีเดียว ซึ่งนับว่าเยอะไม่น้อยสำหรับการซื้อสมาร์ทโฟนซักเครื่อง

เงินจำนวนดังกล่าวถือว่ามากอยู่ หากเปรียบเทียบกับการนำไปซื้ออะไรอย่างอื่นที่ไม่ใช่ iPhone 6 Plus ซึ่งวันนี้ทาง Thai Mac Update อยากจะขอพาไปดูว่า ในเงินจำนวนนี้ หากสมมุติว่าเราพอใจใน iPhone รุ่นเดิมที่มีอยู่แล้ว และอยากจะเอาไปซื้ออะไรซักอย่าง เราจะมีตัวเลือกเป็นอะไรได้บ้าง ลองมาดูกันครับ (อ้างอิงจากราคาของ iPhone 6 Plus 128GB ที่ประมาณ 37,xxx บาท)

คอเกมจะได้ Play Station 4 + Xbox One อย่างละเครื่อง

Suzuki Smash รุ่นออปชั่นมาตรฐาน 1 คัน

 สำหรับชาวร็อค จะได้ Fender Stratocaster ไปเล่นเท่ๆ 1 ตัว

ถ้ากำลังหานาฬิกาหล่อๆ ใส่อยู่ จะได้ Sevenfriday รุ่น P1/1 ไปใส่ 1 เรือน

ใครที่ชอบเที่ยว จะได้ไป-กลับ กรุงเทพ-ญี่ปุ่น กับ Air Asia X ถึง 3 รอบ! ( คำนวณจากราคาโปรโมชั่นมาตรฐาน)

ถ้ายังไม่มีคอมพิวเตอร์ จะได้ MacBook Air ตัวท็อปไว้ใช้งานเลยทีเดียว

สำหรับคู่รัก จะได้ไปเที่ยวกันที่ Club Med มัลดีฟส์ 3 วัน 2 คืน

แฟชั่นนิสต้าจะมี Louis Vuitton Brooklyn Flat Pochette Damier Ebene ไว้สะพายเท่ๆ 1 ใบ
จริงๆ ยังมีอีกเยอะมากครับ ที่เงินจำนวนนี้สามารถซื้อได้ แต่ก็อย่างว่าครับ หลายๆ คนก็สามารถซื้อทั้ง iPhone 6 Plus และสิ่งของอื่นๆ ได้สบายๆ  อยู่แล้วซึ่งที่ยกตัวอย่างมาให้ดู ก็ถือว่าเป็นไอเดียเล่นๆ สำหรับคนที่อยากเอาเงินไปทำอย่างอื่นมากกว่าเปรียบเทียบความคุ้มค่าแบบเอา จริงเอาจังครับ
ว่าแต่ ใครมีไอเดียอื่นๆ เอามาแชร์กันได้นะ