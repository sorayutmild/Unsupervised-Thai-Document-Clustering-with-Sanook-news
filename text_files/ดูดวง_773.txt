มกราคม เดือนเริ่มต้นปีใหม่ถือว่าเป็นเดือนที่อาจจะวุ่นวายหน่อย แต่ก็ไม่ได้หมายความว่าจะแย่ไปตลอด จังหวะดวงดาวนั้นส่งผลทำให้มีเรื่องหนักอกหนักใจ อย่างเช่นเรื่องของความรัก ในภาษาดวงเรียกว่าเกิดพระศุกร์เข้าพระเสาร์แทรกขึ้นกับตัวคุณ แต่ก็เป็นในระยะสั้น ๆเท่านั้น ความเบื่อหน่ายเรื่องซ้ำ ๆ เดิม ๆ ที่เคยเกิดขึ้นจะทำให้บั่นทอนความรักในช่วงนี้ได้ ข่าวดีคือถ้าเดือนนี้คุณยังคงมีวันหยุด มีการวางแผนไปเยี่ยมญาติ หรือเดินทางไปต่างจังหวัด สิ่งเหล่านี้จะช่วยลดความแรงของปัญหาความรักที่จะเกิดขึ้นในเดือนนี้ได้อีกหนึ่งเรื่องที่ต้องเตือนคือ ทั้ง ๆ ที่เพิ่งเริ่มต้นปีแต่คุณจะรู้สึกเบื่อ ๆ อยาก ๆ ท้อแท้ หมดกำลังใจทำดีแล้วคนมองไม่เห็น สาเหตุหนึ่งอาจจะมาจากปัญหาเรื่องเงิน เพราะเป็นเดือนที่การเงินค่อนข้างวุ่นวาย ทำให้เวลาที่คุณทำอะไรไปแล้ว ไม่ได้มีเงินหรือผลตอบแทนที่ดี ส่งผลให้กำลังใจถดถอยลง
กุมภาพันธ์ เดือนกุมภาพันธ์เป็นเดือนที่ต้องเตือนเรื่องสุขภาพมาเป็นอันดับแรกเพราะโอกาสในการเจ็บป่วยไม่สบายจะมีเข้ามา และดวงดาวค่อนข้างแรง สิ่งแรกที่อยากแนะนำคือ การไปตรวจสุขภาพ เพราะไหน ๆ ดวงก็จะต้องเข้าโรงพยาบาลผ่าตัด หรือมีเรื่องเจ็บป่วยอยู่แล้ว การที่เราเอาตัวเองไปหาหมอเสียก่อน ก็จะช่วยให้เหตุหนัก ๆ เบาลงได้นอกจากนี้คุณต้องระมัดระวังเวลาเดินทางไปยังที่ลุย ๆ เพราะอาจสะดุดหกล้ม ฟกช้ำดำเขียวหรือการขับรถ อาจจะมีปัญหาเรื่องเฉี่ยวชน ดังนั้นต้องระมัดระวังสำหรับเรื่องดีในเดือนนี้คือ เป็นเดือนที่ดวงดาวโชคลาภยังอยู่ในเกณฑ์ที่ดี โอกาสที่จะมีคนนำของฝากที่ถูกใจมาให้ ถูกรางวัล หรือมีความฝันที่แม่นยำ ทำให้เป็นความฝันนำโชค ก็มีสิทธิ์เข้ามาในช่วงเดือนกุมภาพันธ์นี้
มีนาคม เดือนนี้เป็นเดือนที่ยังต้องดูแลอย่างต่อเนื่องเนื่องจากดวงดาวแรงมาตั้งแต่เดือนกุมภาพันธ์ พอเข้าสู่เดือนมีนาคมก็ยิ่งแรงขึ้นไปอีก เผลอ ๆ อาจจะแรงมากที่สุดในปีนี้ ดังนั้น ถ้าใครร่างกายแข็งแรงดีอยู่แล้ว แนะนำให้ไปบริจาคโลหิตเพื่อเป็นการแก้เคล็ดดวงดาวและถือเป็นการเจ็บตัวที่ได้บุญด้วยแต่ถ้าหากใครไม่พร้อม อาจจะนัดหมอ หรือไปทำฟันอย่างต่อเนื่อง และแนะนำให้ทำบุญที่เกี่ยวข้องกับความเป็นความตายของคน เช่น ทำบุญกับมูลนิธิบริจาคโลงศพ หรือทำบุญกับโรงพยาบาล ก็จะช่วยแก้เคล็ดดวงดาวได้เช่นเดียวกัน ส่วนในเรื่องการเดินทางก็ต้องระมัดระวัง ตรวจสอบกรมธรรม์ประกันภัยให้รอบคอบ เพื่อไม่ให้เกิดปัญหาตามมานอกจากนี้ ในช่วงเดือนนี้เป็นเดือนที่ต้องดูแลในเรื่องของการเซ็นสัญญาด้วย เพราะอาจจะเป็นเดือนที่เราใจร้อนวู่วาม ตรวจสอบเอกสารไม่รอบคอบซึ่งมีสิทธิ์ที่จะทำให้เราถูกหลอกหรือถูกโกงได้
เมษายน ในเดือนนี้ดวงดาวโหดๆทั้งหลายดูเหมือนว่าจะเบาลง ความจริงแล้วดวงดาวอาจจะไม่ได้เบาลง แต่เนื่องจากช่วงมีนาคมนั้นหนักมาก ก็คงไม่มีหนักไปกว่านั้นแล้วดังนั้นตอนนี้คุณจะเริ่มมีทางออก มีทางคลี่คลายที่ดีมากขึ้นเรื่องความรักเป็นเรื่องที่พลิกฟื้นกลับมาดีขึ้นสำหรับใครที่ไม่ค่อยได้เจอกับคนรัก เดือนนี้ก็จะเป็นเดือนที่มีเวลาให้กันมากขึ้น ภาระความรับผิดชอบเบาลงหรือลงตัวมากขึ้นนั่นเองหากใครกำลังเล็งเอาไว้ว่าอยากจะลงทุนมานานแต่ไม่ได้ทำสักที ช่วงนี้ถือเป็นช่วงที่ดีสำหรับการทำธุรกิจ เพราะก่อนหน้านี้มีอุปสรรคเยอะ แต่ตอนนี้สามารถมองเห็นแสงสว่าง มองเห็นช่องทางได้อย่างถูกต้อง เมื่อทำอะไรไปแล้ว โอกาสที่จะนำมาซึ่งความสำเร็จตามมาในอนาคตก็มีสิทธิ์จะเกิดขึ้นได้และดวงดาวโชคลาภก็ยังพอที่จะมีลุ้นอยู่ในช่วงเดือนเมษายนนี้ด้วยเช่นเดียวกัน
พฤษภาคม เดือนพฤษภาคมเป็นเดือนที่ความเครียดยังคงมีกลับเข้ามาอยู่บ้าง ในเชิงการทำงาน เป็นความเครียดที่มีปัญหาจากเพื่อนร่วมงานที่เราไม่สามารถจะปรับตัวได้หรืออาจจะมีการเล่นการเมืองเยอะ แบ่งฝักแบ่งฝ่ายนินทาลับหลัง ซึ่งจะทำให้คุณเกิดความไม่สบายใจในเรื่องของงานค่อนข้างเยอะ หรือแม้กระทั่งเพื่อนร่วมงานบางคนที่ดูเหมือนว่าจะดี แต่ไป ๆ มา ๆกลับกลายเป็นอีกแบบหนึ่ง พูดไปอย่างหนึ่ง แต่การกระทำกลับกลายเป็นอีกรูปแบบหนึ่ง ดังนั้นต้องระมัดระวังส่วนเรื่องความรักยังคงวุ่นวายอยู่บ้าง แต่เป็นในระยะสั้น เฉพาะเดือนนี้เป็นเดือนที่คุณจะมีศึกหนักหลายอย่างเข้ามาในเวลาเดียวกัน ดังนั้นต้องพยายามแยกแยะให้ถูกระหว่างเรื่องงานและเรื่องส่วนตัวอย่าเอามาปนกัน ไม่เช่นนั้นปัญหาอาจจะหนักขึ้นกว่าเดิม แต่ช่วงปลายเดือนพฤษภาคมน่าจะเป็นช่วงที่ทุกอย่างจะค่อย ๆ คลี่คลาย ในเชิงของความรักจะเป็นไปในทิศทางที่ดีขึ้นได้
มิถุนายน  เป็นเดือนที่เด่นในเรื่องการเงิน จังหวะดวงดาวการเงินดี รายได้ดีธุรกิจค้าขายคล่องตัว มีโอกาสประสบความสำเร็จ มีลูกค้าใหม่ ๆ เข้ามา ในเชิงการเรียนการศึกษา จังหวะในช่วงเดือนนี้ดีเดือนนี้เป็นเดือนที่ความช่วยเหลือเกิดขึ้นได้ง่ายไม่ว่าจะเป็นผู้หลักผู้ใหญ่หรือเจ้านายอาจจะมีการมอบหมายหน้าที่สำคัญ หรือมีคนให้ความช่วยเหลือ ช่วยแก้ไขปัญหาต่าง ๆ ให้กับตัวคุณได้อย่างลงตัวมากขึ้นส่วนในเรื่องของการทวงหนี้ เก็บเงิน จังหวะดวงดาวการเงินที่ดีขึ้นก็จะสามารถทำให้เงินที่เรารอคอยอยู่ได้รับผลตอบแทน ผลตอบรับที่ดีกลับเข้ามาในช่วงนี้ด้วยเช่นเดียวกัน
กรกฎาคม เดือนนี้เป็นเดือนที่จังหวะดวงดาวเริ่มนิ่งมากขึ้น เรื่องแรกที่น่าจะเป็นข่าวดีคือเรื่องความรัก คุณเป็นราศีที่มีโอกาสที่ดีในเชิงความรักแบบเพื่อน อาจจะเป็นเพื่อนร่วมงาน เพื่อนที่เคยรู้จักกันมา หรือเพื่อนในสมัยเรียนเป็นพ่อสื่อแม่สื่อให้ก็จะทำให้เกิดความลงตัว ความมั่นคง หรือคบกันแบบเป็นเพื่อนพูดคุยกันไปเป็นกำลังใจให้กัน ก็เป็นสิ่งที่มีสิทธิ์จะเกิดขึ้นได้ในเรื่องของการลงทุนก็สามารถทำได้ดีในช่วงนี้ด้วย ถ้าคุณตั้งใจอยากจะเป็นตัวแทนจำหน่าย นำของมาขายด้วยตัวเอง ทำธุรกิจในเว็บไซต์ ออนไลน์ต่างประเทศ ก็จะเป็นสิ่งที่จะส่งผลดี แต่ข้อควรระวังอย่างหนึ่งคือคนรอบตัวอาจจะผิดคำพูดกับคุณ เช่นเขาพูดกับเราแบบหนึ่ง แต่ถึงเวลาจริง ๆ กลับกลายเป็นอีกแบบหนึ่ง เรียกว่าดวงช่วงนี้มีโอกาสที่จะถูกหลอกหรือมีปัญหาในเชิงของคดีความ การฟ้องร้อง มีข้อขัดแย้งในเรื่องการทำงานต่าง ๆ เกิดขึ้นได้ง่ายต้องพยายามระมัดระวังและวางแผนในเรื่องการทำธุรกิจ ทำข้อตกลงด้วยเอกสารและสัญญาให้รอบคอบมากยิ่งขึ้น รวมไปถึงระวังทรัพย์สินของมีค่าจะตกหล่นสูญหาย ถูกขโมยในช่วงนี้ได้ด้วย
สิงหาคม เดือนสิงหาคมเป็นเดือนที่สบายๆ ราศีของคุณไม่ได้มีดวงดาวร้ายๆ เข้ามาและเป็นช่วงที่สามารถบริหารจัดการชีวิตตัวเองหรือมีอิสระในชีวิตมากขึ้น ก่อนหน้านี้เวลาไปไหนมาไหนมักจะมีแต่คนเรียกใช้ หรือต้องทำนู่นทำนี่จนไม่มีเวลาส่วนตัว ไม่มีเวลาให้ครอบครัวไม่มีเวลาออกกำลังกาย แต่ในสิงหาคมดวงดาวจะลงตัวมากขึ้น เชื่อว่าน่าจะทำให้คุณมีความสุขกับการใช้ชีวิตมากขึ้นในเดือนนี้คุณจะมีข่าวดีในเรื่องของบุตรบริวารใครที่มีลูก ลูกก็อาจจะสอบติด หรือนำข่าวดีมาให้คุณพ่อคุณแม่ ใครมีลูกน้องก็จะพึ่งพาอาศัยกันได้มากขึ้น เป็นธุระปะปังไหว้วานได้มากขึ้น แต่อาจจะมีความเครียดเกิดขึ้นในเรื่องของการเงิน คุณจะมีเรื่องวิตกกังวลใจเรื่องรายจ่าย การทำบัญชี อาจจะกังวลได้ไม่เป็นอะไร เพียงแต่อย่าเก็บเอาไปฝันร้ายคุณต้องมองความเป็นจริงและต้องหาทางแก้ปัญหาสำหรับเรื่องที่กังวลใจ ไม่ใช่ปล่อยให้มันเป็นความเครียดวนไปวนมาอยู่แบบนั้น
กันยายน เป็นเดือนที่เหมาะสำหรับขยับขยายครอบครัว และต้องย้ำว่าเดือนนี้เป็นเดือนที่ต้องเร่งในการทำงานมากยิ่งขึ้น เนื่องจากเป็นเดือนที่ดวงดีพอพ้นจากเดือนนี้ไป ดวงดาวก็จะหนัก มีเรื่องเหนื่อย ๆ และมีอุปสรรคต่าง ๆ ตามเข้ามาเยอะดังนั้นในช่วงเดือนกันยายนนี้อย่าเพิ่งไปเที่ยวเยอะแนะนำให้เอาเวลามาเตรียมงาน ใครอยากจะลงทุนจะเปิดร้าน อยากทำธุรกิจ ก็ให้รีบลงมือเพราะดวงดาวดี โอกาสที่จะเป็นไปได้ก็มีเข้ามาสูง คุณอาจจะเปิดไม่ทันในช่วงนี้ แต่ว่าอย่างน้อยก็แนะนำให้มีการเจรจาทำข้อตกลงหาทำเลที่ตั้ง ดูทิศทางเอาไว้ก่อนในเรื่องของครอบครัวก็เช่นเดียวกัน บางคนตั้งใจอยากจะวางแผนครอบครัวในการแต่งงานมีบุตร จังหวะดวงก็จะส่งผลในทิศทางที่ดีขึ้น หรือใครอยากจะสร้างครอบครัว เรือนหอ จังหวะดวงดาวก็อยู่ในจุดที่ดี ทำให้เรามีโอกาสมีความสำเร็จที่ดีเข้ามา ดังนั้นในเดือนนี้เป็นเดือนที่ดี อะไรที่คิดแล้วลงมือไว้ พยายามทำให้เป็นรูปเป็นร่างให้เร็วที่สุดเพื่อจะได้เป็นอานิสงส์ที่ดีตุนไว้ในขณะที่กระแสดวงดาวยังอยู่ในฝ่ายของคุณ
ตุลาคม ตุลาคมเป็นจุดเปลี่ยนสำคัญของดวง เพราะดาวตัวช่วยลดน้อยลง คุณอาจจะต้องเหนื่อยมากขึ้นหรือต้องเผชิญกับเส้นทางใหม่ ๆ ที่กำลังจะเกิดขึ้นตามมาดังนั้นต้องระวัง อาจจะต้องวางแผนในเชิงการทำธุรกิจ หรือวางแผนในเรื่องการรับตำแหน่งใหม่ มีเพื่อนร่วมงานใหม่ มีสภาพแวดล้อมสังคมใหม่ ๆ หรือต้องไปบุกเบิกอะไรใหม่ ๆ ที่ดูยากขึ้น เดือนนี้จะเป็นเดือนที่ดูเหนื่อย ๆ หมดกำลังใจ ท้อแท้ แต่อย่าไปกังวล เพราะอย่างที่ย้ำเสมอ ถ้าคุณทำอาชีพ ที่เป็นงานอิสระหรือฟรีแลนซ์ โอกาสที่งานจะคึกคักขึ้นนั้นมี เพียงแต่ว่าคุณอาจจะงง ๆ อยู่ พยายามใช้เวลาใช้เวลาปรับตัวในเรื่องการงานให้มากเป็นพิเศษข่าวดีอย่างหนึ่งคือ การเจรจาค้าขายดี คุณจะได้โชคจากลูกค้า ได้ออร์เดอร์ใหม่ ๆ ซึ่งน่าจะเป็นสิ่งที่ดีสำหรับตัวคุณ
พฤศจิกายน เดือนนี้เป็นเดือนที่ดวงดาวดีๆ เข้ามาเยอะขึ้นข้อแนะนำอย่างแรกคือคุณต้องหาเวลาในการทำบุญให้มากขึ้นซึ่งเป็นการทำบุญเริ่มต้นชีวิตใหม่หรือวงรอบใหม่ของดวงให้มีความสุขความก้าวหน้ายิ่งขึ้นไป สิ่งที่ไม่ดีจะอยู่กับเราไม่ได้ เหมือนกับน้ำดีไล่เอาน้ำเสียออกดังนั้นใครเคยมีปัญหาในเรื่องความรัก จุดตัดสินจะเกิดขึ้นในช่วงเดือนนี้ บางคนอาจจะเริ่มตัดสินตั้งแต่ตุลาคมแล้วก็ว่าได้ ใครที่ทะเลาะอะไรกันเยอะคุณจะสามารถผ่านพ้นอุปสรรคปัญหาไปได้ หรือแม้กระทั่งคนที่ต้องการเริ่มต้นความรักครั้งใหม่ในเดือนนี้ก็จะเริ่มมีสัญญาณ มีข่าวดีบางอย่างเกิดขึ้นได้ด้วยเช่นเดียวกัน นอกจากนี้คุณต้องดูแลสุขภาพด้วย โอกาสที่จะเจ็บป่วยไม่สบายก็มีสิทธิ์จะเกิดขึ้น ซึ่งเป็นปัญหามาจากเรื่องความเครียดนั่นเอง
ธันวาคม เดือนธันวาคมเป็นเดือนที่จังหวะดวงในเรื่องงานดีคุณอาจจะมีโอกาสมีข่าวดีเรื่องการปรับเปลี่ยน โยกย้าย โปรโมตเลื่อนตำแหน่ง และอีกเรื่องที่ดีมากคือการเงินโอกาสในเรื่องความมั่งคั่งร่ำรวย การเงินที่ดี รายได้พิเศษ โชคลาภ ก็มีสิทธิ์จะเกิดขึ้น และยังเป็นเดือนที่ดีสำหรับการเริ่มต้นวางแผนชีวิต บางคนอาจจะวางแผนในเรื่องของการทำธุรกิจในปีหน้า หรืออยากเปิดอะไรเป็นของตัวเอง ก็สามารถที่จะมองหาโอกาสหรือดูช่องทาง ดูทำเลใหม่ ๆ ในช่วงนี้ได้เป็นอย่างดี