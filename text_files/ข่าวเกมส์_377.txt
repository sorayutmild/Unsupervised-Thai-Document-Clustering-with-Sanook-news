ต้นสัปดาห์แบบนี้ทาง Sanook! ก็ไม่พลาดที่จะรวบรวมเกมน่าเล่นประจำสัปดาห์มาให้เพื่อนๆ ได้ชมเหมือนเช่นเคยโดยในอาทิตย์ที่ผ่านมีเกมเปิดตัวมากมายหลายเกมเหมือนเคยแต่ทางเราก็คัดที่คิดว่าเด็ด และน่าจะมีเหล่าเกมเมอร์สนใจกันเป็นพิเศษ ซึ่งในรอบนี้มีเกมมากมายหลายรูปแบบไม่ว่าจะมาจากฝั่งญี่ปุ่นหรือเกมที่ปิดปรับปรุงโคตรแล้วกลับมาเปิด จะมีเกมอะไรบ้างเดียวพาไปชมกันเลย
 
Aion: Legions of War

เกมแรกเป็นเกมมือถือจากเครือบริษัทยักษ์ใหญ่อย่าง NCSOFT Games ที่ได้นำเกมในเวอร์ชั่นภาษาอังกฤษมาเปิดให้บริการในรูปแบบ Global ซึ่งตัวเกมเป็นแนว Turn-Based RPG ซึ่งมีความแตกต่างจากเวอร์ชั่น PC ที่เป็นรูปแบบ MMORPG ดังนั้นใครหวังว่าจะได้เก็บเลเวลมันส์ๆ บอกเลยว่าอด แต่ถึงอย่างนั้นตัวเกมในเวอร์ชั่นมือถือก็ทำออกมาได้อย่างดีทั้งในเรื่องของภาพงานกราฟิกต่างๆ ก็แรงไม่แพ้ต้นฉบับเลยทีเดียว ตอนนี้เกมเปิดให้เล่นแล้วในระบบ Android ส่วนทางด้าน iOS ยังไม่สามารถเล่นได้ตอนนี้
https://play.google.com/store/apps/details?id=com.ncsoft.aion.legions.of.war&hl=en
 
Another Eden

เกมต่อมาเปลี่ยนแนวมาสไตล์อนิเมะญี่ปุ่นบ้าง โดยตัวเกมอย่าง Another Eden ที่ล่าสุดพึ่งมีการปล่อยตัวในเวอร์ชั่นภาษาอังกฤษออกมาได้ไม่นานมานี้จากผู้ให้บริการ Wright Flyer Studios งานนี้เหล่าเกมเมอร์จะได้ผจญภัยไปในโลกแห่งแฟนตาซีตามสไตล์ญี่ปุ่นอย่างแท้จริงเพราะตัวเกมนี้จะไม่มีรับ Gacha มาให้เกลือแต่จะเป็นการเล่นตามเนื้อเรื่องผจญภัยไปตามดินแดนต่างๆ พร้อมกับตัวละครเหมือนเกมสมัยก่อน
https://play.google.com/store/apps/details?id=games.wfs.anothereden&fbclid=IwAR1WhiNGIKAijT70KUbWXsGt3R_tlF1oPlEiWtTfTAfbZtzzupCnLIxbMmI
https://itunes.apple.com/app/id1439565347?fbclid=IwAR3oD1u1SGMfafiPzc_ma84EqeqpvbKSP9DCntpA1eSNK18BWkbh0xeO84E
 
One Piece Bounty Rush

และเกมที่ผมกล่าวไปในช่วงแรกที่บอกว่าเกมปิดปรังปรุงโคตรนานเหมือนเกมยุติให้บริการไปแล้ว แต่จริงๆ ไม่ใช่เมื่อ Bandai Namco ได้นำเกมมือถือที่ทำจากการ์ตูนซีรี่ส์ดังแห่งยุคอย่าง One Piece มาทำเป็นเกมในชื่อ One Piece Bounty Rush คือก่อนหน้านี้ตัวเกมได้เปิดให้บริการมารอบหนึ่งแล้วแต่เนื่องด้วยปัญหาของตัวเกม และระบบต่างๆ ที่ไม่ลงตัวทางผู้พัฒนาสั่งปิดปรับปรุงแบบหลายเดือนจัด จนในที่สุดก็กลับมาอีกครั้งพร้อมกับระบบใหม่ และของใหม่ๆ ที่่น่าจะถูกใจสาวกวันพีชไม่ใช่น้อย
https://play.google.com/store/apps/details?id=com.bandainamcoent.opbrww
 
The War of Genesis: Battle of Antaria

เกมมือถือตัวแรงกราฟิกอลังการที่เกมเมอร์ชาวไทยห้ามพลาด เมื่อทางผู้บริษัท JoyCity ส่งเกมมือถือน้องใหม่เบอร์แรงมาเปิดตัวในตลาดเกมมือถือในชื่อว่า The War of Genesis: Battle of Antaria เป็นเกมมือถือแนว RPG ผจญภัยในโลกแฟนตาซีผสมกับเทคโนโลยีทำให้เกิดความสนุกที่น่าสนใจของตัวเนื้อเรื่อง สำหรับเกมนี้มีการรองรับภาษาไทยแล้วดังนั้นการเข้าใจเนื้อหาและรายละเอียดต่างๆ ได้ง่าย และจุดขายที่มองข้ามไม่ได้เด็ดขาดคือ งานภาพกราฟิกภายในเกมที่สวยงามเวอร์วังมาก
https://itunes.apple.com/app/id1128647648
https://play.google.com/store/apps/details?id=com.joycity.gnss
 
Blank City

เกมสุดท้ายเอาใจเกมเมอร์สายโมเอะเต็มที่เลยเมื่อ Flero Games ได้เปิดตัวเกมใหม่อย่าง Blank City เกมมือถือสไตล์อนิเมะสุดโมเอะ ที่ตัวเกมคล้ายๆ honkai impact 3 เป็นเกมแนว aciton RPG ที่ผู้เล่นจะต้องทำการควบคุมตัวละครเอง สำหรับใครที่กำลังเบื่อเกม Auto เกมอย่าง Blank City ก็ถือว่าเป็นอีกหนึ่งตัวเลือกที่ไม่เลว ทั้งภาพกราฟิก Effect ต่างๆ ก็สวยงามตามสไตล์ญี่ปุ่น
https://play.google.com/store/apps/details?id=com.flerogames.aos.espher