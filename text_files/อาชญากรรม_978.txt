ผกก.สน.บางขุนนนท์ เผย คดีสยอง เมียหั่นศพผัว เริ่มให้การรู้เรื่อง อ้าง ถูกทุบตีทำร้าย เลยแค้น ขณะชิ้นส่วนยังไม่ครบ คาด ทำแผน วันนี้
พ.ต.อ.สุกิจ อรุณฤกษ์ถวิล ผกก.สน.บางขุนนนท์ เปิดเผยว่า คดีที่ น.ส.พรสุรีย์ ดีแผ้ว ก่อเหตุฆ่าหั่นศพ นายประสิทธิ์ ศรีสมบุญญนนท์ อดีตดีไซเนอร์ชื่อดังและเป็นสามีของผู้ต้องหา โดยแยกชิ้นส่วนอวัยวะไปทิ้งตามที่ต่าง ๆ เมื่อวานนี้นั้น
ทั้งนี้ ทางตำรวจได้สอบเค้นถึงสาเหตุที่ก่อคดีสยองครั้งนี้ จนถึงเวลา 01.00 น. ซึ่งผู้ต้องหาเริ่มพูดรู้เรื่องและให้การได้ดีและรับสารภาพ โดยอ้างว่า สาเหตุที่ก่อคดีโหดครั้งนี้ เนื่องจากถูกสามีทำร้ายร่างกาย ทุบตีมาตลอด จนเกิดความแค้นสะสม ซึ่งตำรวจยังไม่ได้ปักใจเชื่อทั้งหมด และในเช้าวันนี้ หลังจากที่ให้ผู้ต้องหารับประทานอาหารแล้ว จะนำตัวไปทำแผนประกอบคำรับสารภาพ ณ จุดเกิดเหตุ ส่วนชิ้นส่วนของผู้ตายยังขาดข้อมือและข้อเท้า ซึ่งทางผู้ต้องหายังไม่บอกว่านำไปทิ้งไว้ที่ไหน
 ขอบคุณภาพจาก Spring News 

คลิกอ่านข่าวเกี่ยวข้อง
สาวฆ่าหั่นศพสามี อ้างเป็นพระพุทธเจ้ามาปราบมาร
สยอง! ภรรยาฆ่าหั่นศพสามีที่บางขุนนนท์