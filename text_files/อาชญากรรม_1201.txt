รวบสองสามีภรรยาเพื่อนบ้านฆ่าแขวนคอ สองเด็กหญิง เผย พฤติกรรมสุดโหดเรียกเด็กหญิงคนพี่ให้เปิดประตูให้แล้วปิดปากปิดจมูกจนสลบ ก่อนนำไปแขวนคอ ขณะที่น้องสาวตื่นมาเจอขณะกำลังรื้อค้นทรัพย์สินจึงถูกฆ่าปิดปากไปอีกคน
(20พ.ค.) ผู้สื่อข่าวรายงานว่า ความคืบหน้าคดีฆ่าแขวนคอ ด.ญ.อภิศา ทาศรี อายุ 12 ปี และด.ญ.อรวรรณ ทาศรี อายุ 7 ปี สองพี่น้องภายในบ้านพักเลขที่ 11 หมู่ 5 บ้านเกาะหมี ต.คลองแห อ.หาดใหญ่ จ.สงขลา เมื่อวันที่ 15 พฤษภาคมที่ผ่านมา ล่าสุดตำรวจสามารถจับกุมผู้ต้องหาได้แล้ว เบื้องต้นทราบว่าผู้ต้องหา ประกอบด้วย นายสุเรนทร์ บิลละเส๊ะ 45 ปี อยู่บ้านเลขที่ 11 / 6 หมู่ 5 ต.คลองแห อ.หาดใหญ่ จ.สงขลา และ นางสุธา สังข์ทอง อายุ 39 ปี อยู่บ้านเลขที่ 63 / 3 ถ.ภาษีเจริญ 2 ต.บ้านพรุ อ.หาดใหญ่ จ.สงขลา ซึ่งเป็นสองผัวเมียที่เช่าบ้านอยู่ใกล้กับบ้านเกิดเหตุ  จากการ สอบสวนทั้งสองคน ให้การรับสารภาพว่า คืนเกิดเหตุต้องการเข้าไปลักทรัพย์ในบ้านเกิดเหตุ โดยนางสุธา เป็นคนไปเคาะประตูบ้าน และ ด.ญ.อภิศา ออกมาเปิดประตูให้ จากนั้นนางสุธา ได้จับตัวด.ญ.อภิศา และใช้มือปิดปากปิดจมูกจนสลบ และตะโกนเรียกให้สามีที่รออยู่ข้างนอก เข้ามานำตัว ด.ญ.อภิศา ไปแขวนคอที่ขนำหลังบ้าน ก่อนจะช่วยกันรื้อค้นทรัพย์สินภายในบ้าน แต่ปรากฏว่าขณะนั้นด.ญ.อรวรรณ ที่นอนอยู่ภายในห้องได้ตื่นขึ้นมาเห็นอีกคน จึงได้จับปิดปากปิดจมูกไม่ให้ส่งเสียงร้องจนสลบไป ก่อนนำร่างไปแขวนคอที่เดียวกับพี่สาว จากนั้นหลบหนีไปโดยได้ทรัพย์สินเป็นเงิน 13,000 บาทและสร้อยคอทองคำหนัก 2 บาทหนึ่งเส้น  จาก การสอบประวัติ นายสุเรนทร์ เคยต้องคดีลักทรัพย์มาก่อน เบื้องต้นตำรวจได้แจ้งข้อหาร่วมฆ่าผู้อื่นโดยเจตนาไตร่ตรองไว้ก่อนโดยทรมาณ หรือโดยการกระทำทารุณโหดร้ายแล้วตระเตรียมการหรือเพื่อความสะดวกในการที่จะ กระทำความผิดอย่างอื่นและร่วมกันชิงทรัพย์เป็นเหตุให้ผู้อื่นถึงแก่ความตาย  ทั้งนี้ช่วงบ่ายของวันนี้ตำรวจจะแถลงข่าวในรายละเอียดอีกครั้ง หนึ่ง ก่อนที่จะควบคุมตัวไปทำแผนประกอบคำรับสารภาพที่จุดเกิดเหตุ แต่ยังไม่มั่นใจว่าจะสามารถทำแผนได้หรือไม่เพราะขณะนี้มีชาวบ้านกว่าพันคนไป รออยู่ที่เกิดเหตุแล้ว
 