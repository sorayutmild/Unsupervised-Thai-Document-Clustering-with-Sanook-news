จัดอันดับ 27 มอนสเตอร์ในเกม Monster Hunter World ที่ดีไซน์ได้ดีสุด
Monster Hunter World
Monster Hunter World เป็นเกมล่าแย้ภาคใหม่ที่มีการเพิ่มมอนสเตอร์ตัวใหม่เข้ามาจำนวนมาก ต่างกับภาคที่ผ่านมาซึ่งรียูสมอนสเตอร์เก่าๆมาซะส่วนมาก ก็เลยมีการจัดอันดับมอนสเตอร์ในเกม Monster Hunter World ที่ดีไซน์ได้เด็ดสุดๆไปจนถึงดีไซน์ได้ห่วยสุดๆ โดยการตั้งชื่อมอนสเตอร์ตัวนั้นๆก็มีส่วนในการจัดอันดับในครั้งนี้ด้วย ซึ่งจะวัดกันเฉพาะมอนสเตอร์ระดับบอส ที่มีด้วยกันทั้งหมด 27 ตัวในเกมตอนนี้ (ตัวที่จะอัปเดตในอนาคตอย่างเดวิลโจ ยังไม่นับ)
บทความนี้อาจจะ Spoiled สำหรับคนที่ยังเล่นไม่จบ ก็แนะนำให้ไปเล่นให้จบก่อนนะ
 
Monster Hunter World
27. Great Girros
AKA: Electrocobra
ฉายาไทย: ตัวเหี้ย เหี้ยหัวงู
งูเห่ากึ่งจิ้งเหลนที่เดินป้วนเปี้ยนปนไปกับฝูงลูกน้อง จนดูแทบไม่ออกในตอนแรกว่ามันเป็นบอส เพราะไร้ความน่าเกรงขามมากจนนึกว่าเป็นแค่มอนฯลูกกระจ๊อกตัวหนึ่ง ด้านความสามารถก็งั้นๆ มีดีแค่เรียกลูกน้องมารุมนักล่าเท่านั้น
 
Monster Hunter World
26. Kulu-Ya-Ku
AKA: Boulder Bird
ฉายาไทย: ไก่แบกหิน ไก่แบกไข่
มอนสเตอร์ประเภทนกผสมกิ้งก่า ที่ดูน่ารักมากกว่าน่ายำเกรง ตีๆมันไปก็สงสารมันไป ไร้ซึ่งความอันตราย มีทีเด็ดแค่แบกหินแข็งๆขึ้นมาเป็นโล่ป้องกันการโจมตีของนักล่าให้รู้สึกน่ารำคาญเล่นเท่านั้น
 
Monster Hunter World
25. Tzitzi-Ya-Ku
AKA: Tzatziki, Flash Raptor
ฉายาไทย: หมาแฟลช หมาถ่ายรูป
มอนสเตอร์ที่หน้าตาไม่ค่อยต่างจากหมาบ้านเท่าไหร่ ยกเว้นหัวของมันที่เปิดส่วนที่ยิงลำแสงแฟลชออกมาให้เรามึนงงเล่นได้ มันมักจะโผล่มาแจมตอนที่นักล่าสู้กับตัวอื่นๆอยู่ จากนั้นก็บอกให้ Say Cheese แล้วก็ถ่ายรูป แล้วก็จากไป บางทีก็มีประโยชน์ตรงทำให้มอนสเตอร์ที่นักล่าสู้อยู่มึนงงได้ ถ้านักล่าไม่โดนไปด้วยนะ
 
Monster Hunter World
24. Zorah Magdaros
AKA: Big Z
ฉายาไทย: โซระ(อาโออิ) ก็อดซิลล่า
บอสที่เปิดตัวใหญ่โตมโหฬารอลังการ แต่ไร้ซึ่งพิษสงแบบสุดๆ ทำได้แค่เดินลุยไปข้างหน้า เพราะโดนบางอย่างในโลกใหม่ดึงดูดมา(อ่านเนื้อเรื่องกันเองนะ) ทำให้เหล่านักล่าต้องขับไล่มันออกไป แถมวิธีสู้ให้ผ่านเควสต์ก็ง่ายสุดๆ แค่ไปตีคอร์มันตามจุดต่างๆ แล้วสุดท้ายยัดลูกปืนใหญ่กระหน่ำใส่มันรัวๆก็ผ่านแล้ว
 
Monster Hunter World
23. Dodogama
AKA: Lava Toad
ฉายาไทย: กบลาวา กบอมหิน
มอนสเตอร์ที่ดูหน้าตาไร้เดียงสา จนนักล่ารู้สึกสงสารที่จะไปล่ามัน แถมยังล่าง่ายอย่างมาก เพราะตัวมันโคตรนิ่มแถมยังช่วงช้าสุดๆ ขนาดดาบคมเหลืองยังตีเข้าเลย ท่าโจมตีก็มีแค่ท่าวิ่งโง่ๆอืดๆ กับบ้วนหินลาวาที่อมไว้ใส่เรา และท่าอื่นๆที่ไม่มีอะไรมาก แต่เห็นหน้าตามันแบบนี้มันกลับชอบเสือกตอนนักล่าสู้กับมอนฯตัวอื่นมาก
 
Monster Hunter World
22. Pukei-Pukei
AKA: Poison Poison Poison Poison Poison Chameleon
ฉายาไทย: กิ้งก่าพิษ ปูเก้ปูเก้
มอนสเตอร์รูปร่างเหมือนกิ้งก่าตัวใหม่ ที่ตอนแรกคิดว่ามันจะร้ายกาจไม่แพ้ Chameleos ที่เป็นมังกรโบราณในภาคเก่าๆ แต่พอเอาเข้าจริงกลับกาก ไร้ซึ่งท่าอันตรายมีเพียงใช้ลิ้นตวัดโจมตี กับพ่นพิษและปล่อยควันพิษเท่านั้น เทียบกับ Chameleos ไม่ติดเลย
 
Monster Hunter World
21. Legiana
AKA: Butterfly Dragon
ฉายาไทย: แย้น้ำแข็ง เหยื่อหมาแดง
มังกรบินที่หน้าตาเหมือนผีเสื้อ เปิดตัวอย่างอลังการจนทำให้นักล่าต้องลำบาก(ตามเนื้อเรื่อง) แต่จากนั้นมันก็ดูไร้ความน่าเกรงขามไปทันที เมื่อกลายเป็นซากให้หมาแดงกินเป็นอาหาร
 
Monster Hunter World
20. Great Jagras
AKA: Jagger
ฉายาไทย: กระสอบทราย ตัวระบายอารมณ์
มอนสเตอร์ที่ถือว่าอ่อนแอที่สุดในบรรดาบอสมอนสเตอร์ เนื่องจากพลังโจมตีและพลังชีวิตของมันค่อนข้างต่ำ แถมยังสู้มอนสเตอร์อื่นๆไม่ค่อยได้แพ้ตลอด โดยเฉพาะกับ Anjanath คู่กัดของมัน แต่กระนั้นท่าโจมตีของมันก็ค่อนข้างน่ารำคาญ โดยเฉพาะตอนที่มันพองตัวเมื่อกินอิ่ม
 
Monster Hunter World
19. Barroth
AKA: Big Boy Barry, Mud Rhino
ฉายาไทย: แย้โคลน รถไถ ตัวปล่อยขี้
อีกหนึ่งมอนสเตอร์กระสอบทราย ที่มักโดนมอนฯตัวอื่นๆรังแกเสมอๆ ไม่ว่าโดนปลารัด โดนเดียบลอสขวิดไส้แตก แถมมันยังปล่อยขี้ตลอดทางให้นักล่าเอาไปใช้ทำ Dung Pod ได้บ่อยๆ ท่าโจมตีของมันก็ดูเหมือนจะร้ายกาจ แต่ถ้าเราเอา Watermoss ตะไคร่น้ำ ยิงมันล่ะก็ จะช่วยล้างโคลนที่ติดตัวมันได้
 
Monster Hunter World
18. Kirin
AKA: Screwnicorn
ฉายาไทย:ม้าสายฟ้า ยูนิคอร์น
จริงๆแล้วก็ถือเป็นมอนสเตอร์ที่ถือว่าออกแบบมาได้ดูดีมากตัวหนึ่ง แต่นักล่าก็มีมีข้อสงสัยอยู่ว่ามันเป็นมังกรโบราณ(ตรงไหน) ทั้งๆที่ดูเป็นม้าชัดๆ ต่างกับกิเลนของจีน ภาคนี้มันถือว่าเป็นตัวที่อันตรายขึ้นมากจากท่าใหม่ที่สร้างสายฟ้าได้เป็นเส้นยาวๆและกินบริเวณกว้าง แต่สุดท้ายเมื่อโดนหลับ+ระเบิดไปก็ง่อย
 
Monster Hunter World
17. Kushala Daora
AKA: Kushkush
ฉายาไทย: คูชาล มังกรเหล็ก(สนิมกิน)
มังกรโบราณที่ถือว่าสมเป็นมังกรมากกว่าเจ้าตัวข้้างบน สร้างความน่ารำคาญให้นักล่าด้วยลมพายุหมุน และยังมีลมพัดรอบตัว เท่าให้ยากจะเข้าไปตีได้ แต่ก็ไร้พิษสงเมื่อเจอกับฝูงช่างภาพที่พร้อมจะปล่อยแฟลชใส่ตลอดเวลา
 
Monster Hunter World
16. Jyratodus
AKA: Not-Plesioth
ฉายาไทย: ปลาตีน ปลาโคลน
โดยส่วนตัวแล้วมอนสเตอร์ตัวนี้น่าจะได้อันดับต่ำกว่านี้ด้วยซ้ำ เพราะใช้ดีไซน์เดิมแบบเดียวกับปลา Lavasios ต่างกันตรงเป็นปลาที่ใช้โคลนแทน จุดที่สร้างความลำบากให้นักล่าก็มีแค่ต้องลงไปสู้กับมันในน้ำเท่านั้น
 
Monster Hunter World
15. Lavasioth
AKA: Hot Plesioth
ฉายาไทย: ปลาลาวา โลมา
ญาติห่างๆกับเจ้าตัวบน เพราะใช้ดีไซน์แบบจะเหมือนกัน ต่างกันแค่อยู่ในลาวา และมักชอบกระโดดลอยตัวเป็นโลมาให้นักล่าหงุดหงิดเล่น ภาคนี้เพิ่มจุดน่ารำคาญตรงตัวมันจะแข็งเมื่อลาวารอบๆมันแข็งตัว
 
Monster Hunter World
14. Tobi-Kadachi
AKA: Tobes, Toby Maguire
ฉายาไทย: พังพอน กระรอกบิน ชูการ์ไกลเดอร์ โทบี้แม็กไกว
นับเป็นมอนสเตอร์ที่ออกแบบได้แปลกใหม่ดี โดยนำเอาสัตว์ประเภทเดียวกับกระรอกบิน มาใส่พลังสายฟ้าเข้าไปในส่วนหาง และใช้การร่อนลงพร้อมตวัดหางที่เป็นสายฟ้าโจมตีใส่นักล่า แถมมันยังปีนต้นไม้บ่อยๆสร้างความหงุดหงิดให้นักล่าดี
 
Monster Hunter World
13. Radobaan
AKA: Ray-Ban, Spiky Boy
ฉายาไทย: กันคินกระดูก
เป็นมอนฯอีกตัวที่เอาดีไซน์เก่ามาหากินใหม่ ซึ่งดูเหมือนจะร้ายกาจกว่ากันคิน หรือ Uragaan ญาติห่างๆ เพราะมันมีกระดูกหนามเต็มไปหมด แต่กลับอ่อนกว่าซะงั้น
 
Monster Hunter World
12. Uragaan
AKA: Urgy Burgy
ฉายาไทย: กันคิน(จากชื่อญี่ปุ่น) ไอ้คางทุบ ตัวกลิ้ง
มอนฯจากภาคเก่าที่กลับมาในภาคนี้ พร้อมความน่ารำคาญที่มากขึ้น เพราะหินลาวาจำนวนมากที่มันปล่อยออกมา
 
Monster Hunter World
11. Baselgeuse
AKA: Basil, Big Baz
ฉายาไทย: ตัวเสือกแห่งท้องฟ้า เครื่องบิน B-52 เครื่องบินทิ้งระเบิด
เชื่อว่านักล่าหลายคนที่เจอเจ้านี่ครั้งแรกต้องตะลึงกับดีไซน์ของมันว่า ตัวเอี้ยไรวะ มีพวงองุ่นห้อยเต็มตัว แถมยังปล่อยองุ่นลงมาระเบิดใส่เราด้วย ที่แสบสุดคือมันชอบเสือกไปทั่วเวลาที่เราต่อสู้กับมอนฯตัวอื่นๆ แม้แต่รูแย้แคบๆมันก็ยังบินลงไปได้ เรียกว่า Devil Jho ดูน่ารักกว่ามันเยอะเลย
 
Monster Hunter World
10. Xeno'jiiva
AKA: Diva
ฉายาไทย: เซโน
บอสใหญ่ประจำภาคที่ดีไซน์ได้อลังการดี ตัวใหญ่เรืองแสง ตาสีส้ม แถมยังเปิดตัวออกมาอย่างน่าตกใจ มันเป็นมอนฯใหม่ที่เพิ่งค้นพบในภาคนี้ด้วย และตั้งชื่อให้มันสดๆ
 
Monster Hunter World
9. Odogaron
AKA: Inside-Out Dog
ฉายาไทย: หมาแดง
หมาแดงที่ดีไซน์ได้น่าเกลียดน่ากลัว แถมท่าของมันยังร้ายกาจมากด้วย เป็นมอนสเตอร์ที่นับว่ามีความเร็วสูงสุดในเกม มันจะกระโดดไปมาอย่างรวดเร็วและโจมตีนักล่าจากจุดบอด เป็นตัวที่ล่าได้ไม่ง่ายนักแม้เราจะใส่ของดีแล้วก็ตามจากตรงที่มันไวจนน่ารำคาญเนี่ยแหละ แถมชุดของมันก็ได้รับความนิยมมาก
 
Monster Hunter World
8. Rathian
AKA: Queen Rath
ฉายาไทย: ไอ้เมีย เรอา(ชื่อญี่ปุ่น)
แย้มังกรไฟที่แยกประเภทตามเพศ โดย Rathian เป็นตัวเมีย ซึ่งมีฉายาในเกมว่าราชินีแห่งพื้นดิน จากท่าโจมตีของมันที่มักโจมตีทางพื้น ด้วยการวิ่งชนและใช้หางพิษตวัดโจมตี แม้จะมีมาตั้งแต่ภาคแรกแต่มันก็ยังดูน่ากลัวเสมอๆ
 
Monster Hunter World
7. Rathalos
AKA: King Rath
ฉายาไทย: ไอ้ผัว เรอุส(ชื่อญี่ปุ่น)
แย้มังกรไฟเพศผู้ที่โหดกว่าตัวเมีย มีฉายาในเกมว่าราชันแห่งท้องฟ้า เพราะมันมักบินโจมตี พ่นไฟลงมาบนพื้นหรือใช้กรงเล็บพิษเข้าโฉบ อยู่มาตั้งแต่ภาคแรกเช่นเดียวกันและยังคงน่ากลัวอยู่เสมอๆ ถ้าเราไม่มีแฟลช
 
Monster Hunter World
6. Diablos
AKA: Dibbles
ฉายาไทย: กระทิงเขาคู่ ลูกอีช่างมุด
แย้มีสองเขาขนาดใหญ่ ที่มีญาติห่างๆชื่อ Monoblos แต่มันกลับได้โผล่ในเกมล่าแย้บ่อยกว่า เพราะมันโหดกว่าและดีไซน์ดูเจ๋งกว่า เป็นมอนฯอีกตัวที่อยู่มาตั้งแต่ภาคแรกๆ และสร้างความลำบากให้นักล่าได้ตลอด ทั้งท่าวิ่งชนและท่ามุดดิน
 
Monster Hunter World
5. Vaal Hazak
AKA: Xenomorph, Val Hazmat, Vile Hazak
ฉายาไทย: มังกรซอมบี้ มังกรไวรัส
มังกรโบราณตัวใหม่ประจำภาคที่เหล่านักล่าต้องร้อง อี๋! แหวะ! จากหน้าตาอันน่าแหวะของมัน มาพร้อมกับท่าปล่อยควันไวรัสและสูบพลังชีวิตราวกับซอมบี้จากเมืองแรคคูนซิตี้ ที่หากนักล่าติดเชื้อจะทำให้พลังชีวิตสั้นลงครึ่งหนึ่ง
 
Monster Hunter World
4. Paolumu
AKA: Hamsterpuff, Paolumu Faith
ฉายาไทย: ค้างคาวลูกโป่ง หนูบินได้
มอนสเตอร์หน้าตาคล้ายค้างคาว ที่ดูดลมทำให้ตัวพองกลม และพ่นลมออกมาโจมตีรวมถึงให้ตัวที่พองขึ้นโจมตีนักล่า ซึ่งนับเป็นไอเดียการออกแบบที่ดีและดูสมจริง
 
Monster Hunter World
3. Anjanath
AKA: Angie, Barney
ฉายาไทย: T-rex มีหงอนมีปีก
ในสายตาตะวันตกแย้ตัวนี้อาจเป็นตัวที่ออกแบบได้ดี แต่นักล่าไทยส่วนมากกลับมองเจ้านี่ว่าเป็นแค่ทีเร็กซ์ที่เอามาดัดแปลงเท่านั้นเอง
 
Monster Hunter World
2. Teostra
AKA: Theo, Fire Lion
ฉายาไทย: สิงโตไฟ เทโอ
แย้เก่าที่กลับมาในภาคเก่า ซึ่งเป็นหนึ่งในแย้ที่ดีไซน์ได้เจ๋งสุดตลอดกาล จากหน้าตาที่ดูเหมือนสิงโตผสมมังกรของมัน จึงแลดูน่ากลัว มาพร้อมกับพลังโจมตีสุดโหด ท้าท่าพุ่งชน พ่นไฟ ปล่อยผงระเบิด และท่าระเบิดโนว่าอันทรงพลังกว่าเดิม
 
Monster Hunter World
1.Nergigante
AKA: McNergit
ฉายาไทย: ควายมีหนาม
มอนสเตอร์ตัวเอกประจำภาคที่เด่นสุดๆ เพราะได้ขึ้นภาพอาร์ตของเกมหลายต่อหลายครั้ง แค่มองดูก็รู้สึกอันตรายแล้ว ไม่ว่าจะเป้นขนาดตัวที่ใหญ่โต กับเขาสองข้างที่ดูยิ่งใหญ่ ไหนจะยังหนามที่เต็มไปหมดทั้งตัว
 
Source:

https://kotaku.com/monster-hunter-world-monsters-ranked-1822991031
