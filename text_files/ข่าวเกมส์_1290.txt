ความพยายามสูง! คนญี่ปุ่นใช้เวลาเกือบ 6 ปีจบโปเกม่อนด้วย Magikarp
Magikarp
Magikarp หรือ โค่ยคิง หนึ่งในโปเกม่อนที่ค่อนข้างดังมากในเกม Pokemon ทุกๆภาคไม่แพ้ตัวหลักอย่างพิคาจู เพราะเป็นโปเกม่อนที่มีเอกลักษณ์ แถมมันยังอีโวฯไปเป็นมังกรสุดโหด Gyarados ได้ด้วย ทว่าค่อนข้างลำบากตอนที่มันยังเป็น Magikarp เนี่ยสิ  เพราะมันเป็นโปเกม่อนที่ไร้ความสามารถในการต่อสู้อย่างมาก ทั้งในเรื่อง Status ที่น้อย แถมท่าก็ไม่มีประโยชน์ มันจึงมีฉายาที่คนมักเรียกมันกันว่า "ปลาโง่"
แต่ใครจะคิดกันหรือไม่ว่าเจ้าปลาโง่ตัวนี้ ก็สามารถใช้เล่นจนจบเกมได้เหมือนกัน โดยผู้เล่นเกมโชว์ทาง live-streamer นามว่า Leomon ได้เริ่มเล่นเกม Pokemon Ruby ของภาค Game Boy Advance โชว์เอาไว้ตั้งแต่ปี 2011 โดยเขาจะใช้เพียงแค่เจ้า Magikarp ตัวสุดทองที่เป็น Shiny Pokemon เพียงตัวเดียวเท่านั้น ไม่ยอมใช้ตัวอื่นเลย จนกระทั่งผ่านมา 5 ปีครึ่งเขาก็เล่นเกมจบด้วย Magikarp ได้สำเร็จ  ซึ่ง Leomon โพสข้อความว่า จะโปเกม่อนเก่งหรือกาก หากเป็นเทรนเนอร์ที่แท้จริงแล้ว ก็ต้องเข็นโปเกม่อนตัวโปรดของเราไปให้ถึงที่สุดให้ได้
Leomon ได้เพิ่งโพสวีดีโอที่เขาเล่น Magikarp จนจบได้ในเว็บไซต์ Niconico เมื่อวันที่ 5 พฤษภาคม 2017 ที่ผ่านมา แต่ตอนนี้มียอดวิวถึง 500,000 แล้ว (แต่ใน Youtube มียอดวิวเกือบ 2 แสน) ต้องนับถือในความพยายามจริงๆ ลองมาดูกันว่าเขาใช้เทคนิคอะไร ทำให้เล่นโปเกม่อนสุดกากจนจบได้

 
Source:

http://kotaku.com/beating-pokemon-ruby-with-magikarp-took-nearly-six-year-1795008662
