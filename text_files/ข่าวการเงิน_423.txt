เปิดวิธีการตรวจสอบเช็กหนี้ กยศ. หรือ กองทุนเงินให้กู้ยืมเพื่อการศึกษา สามารถทำได้ทั้งเว็บไซต์และแอปพลิเคชั่น
หากใครที่เป็นผู้กู้ยืม ค้ำประกันหนี้กองทุนเงินให้กู้ยืมเพื่อการศึกษา ต้องการตรวจสอบ หรือ เช็กหนี้ กยศ. นั้นสามารถเข้าไปเช็กได้ตามเว็บไซต์และแอปพลิเคชั่นดังนี้

เว็บไซต์ https://wsa.dsl.studentloan.or.th
แอปพลิเคชั่น กยศ. Connect ได้ทั้งระบบปฏิบัติการ iOS และ Android
แอปพลิเคชั่นเป๋าตัง

**โดยผู้ที่จะเข้าใช้งานตรวจสอบเช็กยอดหนี้บนเว็บไซต์ต้องเป็นผู้มีภาระหนี้กับ กยศ., ผู้กู้ยืมที่ทำสัญญากับธนาคาร และผู้ค้ำเท่านั้น**
สำหรับวิธีการเช็กหนี้ กยศ. ผ่านเว็บไซต์มีดังนี้


เข้าเว็บไซต์ https://wsa.dsl.studentloan.or.th
กดลงทะเบียนขอสิทธิ์เข้าใช้งาน
กรอกข้อมูลส่วนตัวตามบัตรประชาชน อีเมล์ เบอร์โทรศัพท์
หลังสมัครสมาชิกเสร็จสามารถดูยอดเงินกู้ ยอดที่ต้องชำระ รายการบัญชี

วิธีการตรวจสอบ เช็กหนี้ กยศ. ผ่านแอปพลิเคชั่น กยศ. Connect

ดาวน์โหลดและติดตั้งแอปพลิเคชั่น กยศ. Connect
ลงทะเบียนขอสิทธิ์เข้าใช้งาน ด้วยบัตรประชาชน หรือแอปฯ เป๋าตัง
กรอกข้อมูลให้ครบถ้วนในช่องที่ระบุ * และเลือกถัดไป จากนั้นกรอกรหัส OTP ยืนยันการลงทะเบียน
ตั้งรหัสและยืนยันรหัสผ่าน ระบบจะแสดงผลการลงทะเบียนสำเร็จสามารถเริ่มใช้งานได้
เข้าใช้งานด้วยบัตรประชาชน และรหัสผ่านที่ได้ตั้งไว้ก่อนหน้านี้
ระบบจะส่ง OTP อีกรอบและตั้ง PIN เป็นรหัสเข้าใช้งานแอปฯ จากนั้นสามารถตรวจสอบหนี้ กยศ. ด้วยบัตรประชาชนได้แล้ว

ในกรณีที่ผู้กู้ยืมชำระเงินผ่านช่องทาง Online สามารถตรวจสอบยอดหนี้ที่ปรับปรุงในระบบแล้ว ภายใน 1 วันทำการถัดไป
หากผู้กู้ยืม กยศ. ชำระเงินผ่านช่องทางอื่นๆ สามารถตรวจสอบยอดหนี้ที่ปรับปรุงในระบบแล้ว ภายใน 2 วันทำการถัดไป