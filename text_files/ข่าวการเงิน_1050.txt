ไม่ต้องแปลกใจที่ช่วงนี้ครอบครัวสะกิดใจต่างขยันเมคมันนี่น่าดู นอกจากวิ่งรอกทำงานในวงการบันเทิงแล้วนั้น ทั้งพ่อป๋อ ณัฐวุฒิ และแม่เอ๋ พรทิพย์ ยังต้องพลัดเปลี่ยนไม้มาคอยดูแลลูกหัวแก้วหัวแหวนอย่าง"น้องภู"ไม่ห่าง แต่ใครจะรู้ว่าทั้งคู่ ต่างก็มีธุรกิจส่วนตัวให้ดูแล วันนี้ทีมงาน"สนุกมันนี่" เลยลองมาสำรวจธุรกิจ"ครอบครัวสะกิดใจ"ว่าตอนนี้ทำธุรกิจครอบครัวอะไรกันบ้าง
เริ่มจาก น้ำพริกแม่ลูกอ่อน ที่สาวเอ๋ พรทิพย์ชวนเพื่อนสาวสุดซี๊ บี-ปิยวรรณ สารสิน ลงทุนทำน้ำพริกแม่ลูกอ่อน สูตรชาววัง ชื่อ Mommyschilli ขายผ่าน IG โดยทุกขั้นตอนตั้งแต่เลือกแพ็กเกจจิ้ง วัตถุดิบ คู่ซี้ทั้งสองเป็นคนลงมือทำเองหมด เรียกได้ว่าขายดิบขายดีมีออร์เดอร์ไหลมาไม่ขาดสายกันเลยทีเดียว รับประกันความอร่อยในราคาเพียง 269 บาท ใครสนใจชิมน้ำพริกสูตรชาววังของสองสาวแม่ลูกอ่อนเข้าไปสั่งออร์เดอร์กันได้โดย add.line ที่ Mommyschilli
ร้านกล่องชา 24 ที่ตั้งอยู่ที่ สามแยกต้นมะม่วง จ.เพชรบุรี ซึ่งหนุ่มป๋อเปิดร้านนี้มาได้ระยะหนึ่งแล้ว บรรยากาศเป็นแบบสบายๆ และมีเมนูอาหาร พร้อมเครื่องดื่มมากมายให้เลือกชิม ไม่ว่าจะเป็น สเต็ก อาหารไทย น้ำผลไม้ กาแฟ ชานมไข่มุก อาหารตามสั่ง
เอ๋ พรทิพย์ เล่าว่า"ร้านกาแฟ ขายดีมาก ถ้าใครผ่านไปเพชรบุรีแล้วไปหัวหินก็แวะไป เป็นร้านน่ารักๆ สามารถถ่ายรูปได้ แล้วก็มีรูปแต่งงานที่อยู่ในงานแต่งงานของเอ๋กับพี่ป๋ออยู่ในร้านด้วย" ด้านกระแสตอบรับของร้าน เจ้าตัวบอกว่าดีมาก "ดีมากค่ะ คือตอนนี้รู้สึกว่าพนักงานที่ทำในร้านเนี่ยจะออกไปหลายคนล่ะค่ะ คือทำไม่ไหวเหนื่อย เพราะว่าคนเยอะมากเลยค่ะ แล้วก็ปีหน้าต้องฝากไว้ด้วยนะคะ ร้าน ไวท์สตอรี่ สาขา 2 เอ๋กับพี่ป๋อนะคะแล้วก็เพื่อนค่ะร่วมกันทำ"

และล่าสุด ป๋อ เองไม่หยุดเดินหน้าลุยธุรกิจกล้วยอบ ที่ใช้ชื่อว่า"กล้วยป๋อ กล่องชา24"  ที่ตอนนี้เจ้าตัวเริ่มใช้บ้านเป็นฐานการผลิตเริ่มก่อนจะเริ่มเป็นโรงงานแล้ว โดย ป๋อ เผยว่า "ธุรกิจกล้วยตอนนี้ก็ดี เริ่มเป็นโรงงานแล้ว ผมเป็นคนคัดเลือกเอง ถ้าไม่อร่อยจะไม่ขาย ผมคิดสูตรเองที่เอาไปแจกคือเอาไปให้ชิมกันก่อน หลายคนบอกให้รีบขาย คงไม่ถึงกับเปิดร้านแต่เป็นธุรกิจเล็กๆ ในครอบครัว ส่วนธุรกิจขายน้ำพริกแม่ลูกอ่อน ก็ไปได้สวยงาม โดยเฉพาะน้ำพริกนั้นมีแพลนส่งขายต่างประเทศอีกด้วย 
งานนี้แฟนคลับของทั้งสองลองตามไปอุดหนุนกันได้ ทั้ง ป๋อ-เอ๋ ต่างการันตีเองว่าของเค้าดีจริงๆ