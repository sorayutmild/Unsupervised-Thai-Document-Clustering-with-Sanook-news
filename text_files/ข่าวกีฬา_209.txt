การแข่งขันรายการนี้ ญี่ปุ่น เจ้าภาพ มีการปรับระบบใหม่ คือการจะเปลี่ยนตัว หรือขอชาเลนจ์ (ดูภาพช้า) ต้องกดผ่านไอแพด ที่ทีมสต๊าฟโค้ชถืออยู่ เวลาเรากด ระบบจะไปขึ้นที่ทีมงานชาวญี่ปุ่น ทีมงานชาวญี่ปุ่นก็ต้องกดยอมรับ ถึงจะไปขึ้นต่อกรรมการ ว่าไทยขอเปลี่ยนตัว ซึ่งแตกต่างจากเดิม คือจะเปลี่ยนตัวก็ถือป้ายเปลี่ยนข้างสนาม ไม่ต้องกดเข้าระบบ แต่พอเรากด เจ้าหน้าที่กลับไม่กดตอบรับ ทำให้ไม่ขึ้นในระบบกรรมการ ส่งผลให้เราเปลี่ยนตัวไม่ได้ รวมถึงการขอชาเลนจ์ ดูภาพช้า ไทยเลยประท้วงว่ากดแล้ว แต่เจ้าหน้าที่ก็บอกว่าไม่ขึ้น เราเลยพยายามย้ำ และขอให้ตรวจสอบ แต่ทีมงานชาวญี่ปุ่นบอกว่าไม่มี กรรมการเลยมองว่าเราถ่วงเวลา ให้ใบแดง แล้วมันส่งผลยังไง ทั้งที่เรานำห่าง 1. เวลาญี่ปุ่นได้แต้ม เราจะเปลี่ยนตัวเพื่อเปลี่ยนเป็นเกมรุก แต่พอเค้าไม่ให้เปลี่ยน ทำให้ตัวรุกไม่มี เกมรุกเลยไม่มีประสิทธิภาพ ตามยุทธศาสตร์ เอาง่ายๆ คือโดนเจ้าภาพใช้แท็กติก ไม่ให้เราเปลี่ยนตัวเพื่อทำแต้ม 2. เราขอชาเลนจ์ไปในเซตสุดท้าย แต่เจ้าหน้าที่ไม่กดตอบรับในระบบ กรรมการเลยไม่ให้ 3. เราประท้วง จนโดนใบแดง 2 ใบ ในช่วงคะแนนที่ 12-12 ทำให้ญี่ปุ่นได้แต้มฟรี 2 แต้ม กลายเป็นว่าเค้านำ 14-12 เหลือแค่แต้มเดียวปิดเกม  4. หลายๆ ทีม เจอปัญหาแบบนี้ แต่ญี่ปุ่นยืนยันจะใช้ระบบนี้ต่อไปขอบคุณข้อมูลจาก : เรื่องเล่าเช้านี้