หลังจากที่มีภาพสเก็ตหลุดออกมาจากทางฝั่งเว็ปออสเตรเลียมาแล้ว ถึงภาพสเก็ตว่าที่รถกระบะรุ่นใหม่ all-New Mazda BT-50 ที่ทางค่ายมาสด้า เตรียมจะเข็นออกมาเปิดตัวครั้งแรกในประเทศออสเตรเลียปลายปีนี้นั้น 
ล่าสุดก็มีการเผยโฉมหน้าที่แท้จริงของรถรุ่นนี้ออกมาแล้ว โดยค่ายมาสด้า ได้นำภาพรถกระบะรุ่นใหม่ที่มีกำหนดที่แน่นอนสำหรับบ้านเราว่าจะเปิดตัวในงาน Motor Show 2011 โดยมาสด้าเปิดเผยว่ารถกระบะรุ่นนี้เน้นในความเป็นรถนั่งในชีวิตประจำวันมากกว่ารถเชิงพาณิชย์ ซึ่งทำให้เราคาดว่าความสะดวกสบายรถรุ่นนี้ต้องใกล้เคียงรถเก๋ง
All new Mazda BT-50 2011
All new Mazda BT-50 2011
ภายนอกมาสด้า BT-50 ใหม่ มาพร้อมดีไซน์ที่สปอร์ตโฉบเฉี่ยวมากกว่ากระบะทุกรุ่นของรถมาสด้าที่ผ่านมา โดยการกลับมาในคราวนี้ของตระกูล BT-50 นั้นได้รับการเติมความสปอร์ตลงไปอย่างเต็มคราบ ไม่ว่าจะไฟหน้าที่ดูโค้งมลได้สัดส่วน กระจังหน้าที่โค้งเข้ากันช่วยให้มันดูลู่ลม และแก้มซ้าย-ขวา ตลอดจนตัวถังที่ดูกว้างกว่ารถรุ่นอื่นๆในตลาดกระบะขนาด 1 ตัน
All new Mazda BT-50 2011
All new Mazda BT-50 2011
ด้านในห้องโดยสารทุกอย่างลงตัวตามที่คาด ด้วยความหรูหราผสมผสานเข้ากับความทันสมัย และดีไซน์ที่โฉบเฉี่ยวแปลกตาจากรุ่นเดิม ด้วยชุดภายในทั้งหมดบุด้วยสีดำทำให้เกิดความสปอร์ตในห้องโดยสารมากขึ้น
ทั้งนี้เราคาดการณ์ว่ารถรุ่นนี้ที่เห็นในภาพน่าจะเป็นรถในรุ่นขับเคลื่อน 4 ล้อ และน่าจะเป็นรถรุ่นท๊อปของ All-New Mazda BT-50 เวอร์ชั่น 2011 โฉมใหม่ ซึ่งแม้จะบอกได้ว่ารถรุ่นนี้น่าสนใจไม่หยอก แต่เราคงต้องรอตัวจริงในกลางปีหน้า หรืออย่างน้อย ภาพมากกว่านี้จากงานที่ออสเตรเลีย
 
ที่มา MAZDA 
 
Sanook Auto Comment 
 
จากภาพเท่าที่เราดูทันที่ได้รับมาจากพี่น้องของเรานั้น รู้สึกว่า รถรุ่นนี้น่าสนใจเลยทีเดียว และแม้ Mazda BT-50 ใหม่จะดูเหมือน toyota Vigo รุ่นใหม่อย่างมาก แต่มันก็มีหน้าตาที่สวยงาม รูปลักษณ์ที่สปอร์ตลงตัว และภายในที่หรูหรา แต่ถ้าจะให้ติขอนิดเดียวตรงกระบะท้าย มันดูแปลกๆไปนะ แต่ก็อาจจะเป็นแนวทางใหม่ของรถกระบะในอนาคต