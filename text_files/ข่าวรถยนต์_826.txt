
     Toyota Yaris ATIV 2017 ใหม่ ประกาศเตรียมเปิดตัวอย่างเป็นทางการครั้งแรกในประเทศไทยวันที่ 15 สิงหาคมนี้
     ปัจจุบันยังไม่มีข้อมูลรายละเอียดใดๆ เกี่ยวกับ Yaris ATIV ออกมาอย่างเป็นทางการ แต่คาดว่ารถรุ่นนี้ก็คือ Yaris ตัวถัง 4 ประตูซีดาน วางจำหน่ายในรูปแบบรถอีโคคาร์นั่นเอง โดยจะยังคงวางจำหน่าย Vios เครื่องยนต์เบนซิน 1.5 ลิตรต่อไป

Toyota Yaris L Sedan
 
     ทั้งนี้ แม้ว่า Vios และ Yaris Hatchback ที่วางจำหน่ายในปัจจุบันจะถูกพัฒนาขึ้นบนโครงสร้างพื้นฐานเดียวกัน แต่ Yaris ATIV จะถูกออกแบบให้ต่างออกไปจากทั้งสองรุ่นอย่างชัดเจนทั้งด้านหน้าและด้านหลัง และจะไม่เหมือนกับ Yaris L Sedan ที่วางจำหน่ายอยู่ในตลาดจีน โดยยังคงมีโครงสร้างบางส่วนที่ดูคุ้นตา เช่น ประตูคู่หน้า, เสา A-Pillar เป็นต้น
     ขณะที่ขุมพลังคาดว่าจะถูกพัฒนาเพื่อรองรับมาตรฐานอีโคคาร์ระยะที่ 2 ซึ่งกำหนดให้ติดตั้งเครื่องยนต์เบนซินขนาดไม่เกิน 1.3 ลิตร และประหยัดเชื้อเพลิงไม่ต่ำกว่า 4.3 ลิตร ต่อ 100 กิโลเมตร หรือราว 23.3 กม./ลิตร ขึ้นไป พร้อมทั้งติดตั้งระบบความปลอดภัยมาตรฐาน ได้แก่ ระบบควบคุมเสถียรภาพ และระบบเบรกเอบีเอส เป็นต้น

Toyota Yaris L Sedan
 
     ด้านราคาจำหน่ายจะถูกวางให้ต่ำกว่า Vios และใกล้เคียงกับ Yaris Hatchback ในปัจจุบัน ซึ่งรายละเอียดคงต้องติดตามในวันเปิด 15 สิงหาคมนี้
 