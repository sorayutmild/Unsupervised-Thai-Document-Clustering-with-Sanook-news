            ทุกวันนี้เราคงต้องยอมรับรถยนต์กลายเป็นสิ่งที่สำคัญในชีวิตของเราไปแล้ว ในฐานะสิ่งอำนวยความสะดวกในการเดินทาง แต่ในขณะที่พวกเราหลายคนยินยมที่จะซื้อรถยนต์มาใช้ แต่กลับละเลยในเรื่องของการดูแลรักษามัน ซึ่งถือเป็นอีกเรื่องหนึ่งที่สำคัญในการใช้รถยนต์เลยทีเดียว 
                ไม่ว่าใครคงรู้จัก "ยางรถยนต์" ชิ้นส่วนที่สำคัญชิ้นหนึ่งที่ชีวิตเราแขวนอยู่บนความปลอดภัยของมัน ทุกครั้งเมื่อขับรถยนต์  แต่หลายคนกับละเลยที่จะมองว่ามันสำคัญ และหันไปใช้ ยางมือสอง หรือที่เราหลายคนรู้จักกันว่า "ยางเปอร์เซ็นต์"

                การซื้อยางรถยนต์มือสอง หรือยางเปอร์เซ็นต์ นั้นมีมานานแล้ว แต่ในขณะที่ปัจจุบันยางรถยนต์ใหม่มีราคาถูกลงและมีให้เลือกมามกมาย แต่ยางมือสอง ก็ยังเป็นที่นิยมอยู่พอสมควร ด้วยราคาที่ค่อนข้างถูก เมื่อเทียบกับการซื้อยางใหม่ แต่ในขณะเดียวกัน ก็สามารถได้ยางที่ดีสมรรถนะสูง แม้จะผ่านการใช้งานมาบ้างก็ตามที
                ยางเปอร์เซ็นต์ ที่ขายกันโดยมาก เป็นยางที่ผ่านมาการใช้งานแล้ว โดยคำว่า เปอร์เซ็นต์ เป็นคำแทนสภาพยางรถยนต์ที่ผ่านใช้งาน ยิ่งมีความสมบูรณ์มาก ก็ยิ่งมีราคาแพง บางเส้นอาจมีราคาเทียบเท่ายางใหม่ที่หาซื้อได้ทั่วไปเลยทีเดียว
                แม้จะมีราคาที่แพงแต่ยางมือสอง ก็เปรียบดังสินค้ามือสองทั่วไป คือมีสภาพที่ผ่านการใช้งานมาแล้ว แถมยางมือสองที่ผ่านการใช้งานมาแล้วยังไม่ได้รับการเก็บรักษาที่ดี เหมือนยางมือหนึ่งทั่วไป ทำให้แม้ยางจะอยู่ในสภาพที่ดีแต่ก็อาจจะเสื่อมสภาพได้มากกว่าที่เราคิด
                ไม่เพียงเท่านี้ นอกจากยางเปอร์เซนต์จะผ่านสภาพการใช้งาน และการเก็บรักษายางที่เป็นไปตามสภาพทั่วไปแล้ว ยางรถยนต์มือสองบางเส้น ยังใกล้สิ้นสุดอายุการใช้งาน  ทั้งในแง่ของสภาพยางที่เหลือเนื้อยางใช้งานที่ต่ำกว่าที่ควร หรือไม่ ก็มีเนื้อยางที่เหมาะสมในการใช้งาน ไม่ว่าจะแตกลายงา  ร้าวหรือ ปริ หรือเป็นยางที่อายุเก่ามาก  แต่เรื่องนี้ก็ยังพอที่จะสามารถตรวจสอบได้จาก สัปดาห์ที่ผลิตของยางเส้นนั้นๆที่จะถูกระบุเป็น ตัวเลข 4 ตัว โดยแทนตัวด้วยสัปดาห์ที่ผลิตในเลข 2 ตัว แรก ส่วน 2 ตัว หลังคือปีที่ผลิต โดยระบุเป็น ค.ศ. เช่น 5202 หมายถึง ยางดังกล่าว ผลิตในสัปดาห์ที่ 52 ของ ปี 2002  เป็นต้น

                อย่างไรก็ดี เราหลายคนอาจจะคิดว่า การใช้ยางมือสอง ไม่ใช่ปัญหาอะไรมากมายนัก ด้วยส่วนหนึ่งพวกเรามองว่า  ปัจจัยทางด้านการเงิน ก็ล้วนเป็นส่วนที่สำคัญในการตัดสินใจในการบำรุงรักษารถ แต่หากคุณมองเช่นนี้ก็เท่ากับว่าประมาท และสามารถนำมาสู่อุบัติเหตุ ที่อาจจะนำมาซึ่งการสูญเสียรถ หรือตัวคุณเอง เลยทีเดียว
                เมื่อเร็วๆนี้ มีกรณีหนึ่งที่น่าสนใจเกี่ยวกับยางรถยนต์มือสอง ในสหรัฐอเมริกา ที่แม้จะห่างไกลบ้านเรา แต่ใครจะเชื่อว่ายางมือสองที่นั่น ก็ยังได้รับความนิยม  โดยชาย วัย 41 ปี เคียท จอหน์สตัน คิดว่า การเปลี่ยนยางมือสองก็ไม่เสียหายอะไร และเขาตัดสินใจที่จะเซฟเงินไว้สำหรับอย่างอื่น ในการเปลี่ยนยางใส่รถ Renault  ของเขา

                ทีแรกทุกอย่างมันก็ยังดูดี แต่ท้ายที่สุด การขับท่ามกลางหิมะ ก็กลายเป็นบทเรียนแสนแพงจากการประหยัดเงินเอาไว้ เมื่อเขาเกิดอุบัติเหตุ ก่อนที่เขาและรถของเขาพร้อมผู้โดยสารอีก 4 คน จะกลิ้งไปตามไหล่ทาง แล้วลงเอยด้วยเคียทเข้าโรงพยาบาล
                หลังเหตุการณ์ รถของเคียทถูกสอบสวนและเจ้าหน้าที่พบว่ายางรถของเขาสึกเกินกว่าที่กฎหมายกำหนดและ แน่นอนมันคือบทเรียนราคาแพงอีกแสนนาน
            จริงอยู่เรื่องที่นำมาเล่าในวันนี้ อาจจะเป็นเพียงตัวอย่างของเหตุการณ์ที่มาจากการเลือกใช้ยางมือสอง แต่ในขณะที่คุณอาจจะคิดไม่ออกว่าทำไมต้องจ่ายแพงกว่า ก็คิดเอาง่ายๆว่า ชีวิตคุณจะปลอดภัยหรือไม่ นั้นทั้งหมดขึ้นอยู่กับยางที่เราใช้
 