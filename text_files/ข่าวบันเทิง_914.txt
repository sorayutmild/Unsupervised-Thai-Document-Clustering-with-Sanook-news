สุ่ย พรนภา เทพทินกร หลังจากที่สื่อได้ลงภาพเธอคลอดลูกชายไปเมื่อวันจันทร์ (30 ก.ย.) ที่ผ่านมา พร้อมกับรายงานว่า สุ่ย ได้แต่งงานกันแบบเงียบ ๆ กับสามีนักธุรกิจชื่อ บูรพากรณ์ มุสิกสินธร โดยเธอได้ให้สัมภาษณ์ไว้ว่า ดีใจที่ได้เป็นแม่คนแล้ว
แต่หลังจากนั้นไม่นานในเว็บพันทิบดอทคอมได้มีคนเข้ามาตั้งกระทู้ถามว่า "สุ่ย พรนภา คลอดลูกแล้วเค้าไปแต่งงานตอนไหน" และมีคนมาโพสต์รูปภาพเป็นข้อความที่ระบุแบบชัดเจนว่า  ถึงคุณสุ่ย พรนภา ซึ่งในข้อความได้เขียนระบายไว้ว่า ในวันที่คุณมีความสุขเป็นวันที่ลูก 3 คนของฉันหัวใจสลาย ขณะที่คุณอยากบอกให้คนท้งโลกรู้ว่าคุณเป็นภรรยา พร้อมกับวงเล็บว่าไม่ถูกต้องตามกฏหมาย นอกจากนี้ในข้อความยังระบุอีกว่า ครอบครัวฝ่ายชายไม่รับรู้ เป็นเพียงข้อความคร่าว ๆ เท่านั้น (อ่านเต็ม ๆ ได้จากภาพ) 
ด้าน สุ่ย พรนภา หลังจากมีกระแสข่าวนี้ในโลกออนไลน์เจ้าตัวยังไม่ได้ออกมาให้สัมภาษณ์แต่อย่างใด 