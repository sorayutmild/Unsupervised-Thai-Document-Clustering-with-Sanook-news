เป็นอีกหนึ่งสาวที่ถูกจับตามองเรื่องพัฒนาการทางใบหน้าตลอด...ตลอด สำหรับอดีตนักร้องดูโอ้ "โฟร์ ศกลรัตน์ วรอุไร" เพราะล่าสุดมีคนตาดีสังเกตว่า ช่วงหลังมานี้บริเวณปลายคางของเจ้าตัวดูแหลม(มาก)อย่างเห็นได้ชัด แถมรูปหน้าก็ยังวีเชฟขึ้นกว่าเก่า เลยทำให้อดสงสัยไม่ได้ว่าจะมีการขึ้นเขียงศัลยกรรมหรือใช้เข็มจิ้มหน้าอัพสวยบ้างหรือเปล่า!?
ซึ่งล่าสุดขณะที่สาว "โฟร์ ศกลรัตน์" เดินทางมาร่วมแสดงความยินดีในวันเปิดร้าน "Creamy buzzle" เจ้าตัวก็ได้ถือโอกาสออกมาชี้แจงประเด็นเม้าท์มอยที่เกิดขึ้นให้เราฟังว่า...
ช่วงนี้คนเริ่มทักกันอีกแล้วว่าหน้าเราเปลี่ยน ?"เปลี่ยนอีกแล้วเหรอ เอ่อ...น่าจะเป็นเพราะโฟร์อ้วนขึ้นแล้วมันมีแก้มมั้งคะ แต่ก็อย่างที่เคยบอกโฟร์ไม่ได้ทำอะไรนอกจาก นวดหน้า มาส์กหน้าปกติ"
เหมือนคนจับสังเกตว่าจุดที่เปลี่ยนไปมากที่สุดของเราคือคาง ?"เหมือนเดิมนะ คือถ้าช่วงไหนที่โฟร์อ้วนหรือผอมหน้ามันก็จะไปเปลี่ยนไป หรือตอนที่แบบทำหน้าเสร็จใหม่ๆ มันก็จะดูตึงขึ้นเลยทำให้หน้าดูแหลมเล็กกว่าปกติ แต่ว่า ณ ตอนนี้คือโฟร์ไม่ได้มีโปรเจคอะไรใหม่ๆ ไง หน้ามันเลยไม่จำเป็นจะต้องสวยมาก"
คนรอบข้างทักบ้างไหมว่าหน้าเราเปลี่ยน ?"คุณแม่ทักค่ะ คุณแม่ถามว่าไปทำอะไรมาหรือเปล่า"
จริงๆ แล้วเราเคยไปจิ้มหรือทำอะไรกับคางมาก่อนไหม ?"เอ่อ...คือโฟร์จะเป็นสิวที่คางตลอดค่ะ และโฟร์ก็จะใช้วิธีการกดหรือฉีดสิวบ่อยมาก จนบางครั้งมันทำให้คางมีรอยบุ๋ม รอยปูด ดูแบบประหลาดๆ ช่วงหนึ่งเท่านั้นเอง"
นอยด์ไหมที่คนมองว่าเราทำศัลยกรรมจหน้าเปลี่ยนแบบนี้ ?"ไม่ค่ะ ไม่นอยด์เลยปกติ"