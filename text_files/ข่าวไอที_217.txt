กลับมาเป็นข่าวอีกครั้ง สำหรับค่ายมือถือยักษ์ใหญ่จากฟินแลนด์อย่าง โนเกีย (Nokia) ที่ล่าสุด ทางสำนักข่าวชื่อดัง Reuters ได้ประโคมว่า โนเกีย เตรียมหวนคืนวงการสมาร์ทโฟนอีกครั้ง ในปี 2016 หลังจากหมดสัญญากับทาง ไมโครซอฟท์ ในปีหน้า

โดยแหล่งข่าว เผยว่า โนเกีย ได้จ้างพนักงานใหม่ มาเขียนซอฟท์แวร์โดยเฉพาะ ซึ่งคาดว่า น่าจะนำมาปรับใช้กับระบบปฏิบัติการ Android อีกทั้งยังมองหาพาร์ทเนอร์ ที่จะดูแลด้านการตลาด และการขายให้อย่างจริงจังอีกด้วย
ไม่เพียงเท่านั้น ทางโนเกีย กำลังออกแบบสมาร์ทโฟนใหม่ภายใต้แบรนด์ Nokia และคาดว่า จะถูกผลิตจากโรงงานชื่อดังหลายๆ แห่ง อย่างเช่น Foxconn ซึ่งเคยผลิต Nokia N1 มาให้ก่อนหน้านั้นนั่นเอง
ส่วน มือถือ Nokia รัน Android จะมีดีไซน์เป็นเช่นไร ต้องติดตามกันต่อไปครับ
รายละเอียดเพิ่มเติม : phonearena.com 
สนับสนุนเนื้อหา: www.techmoblog.com
 
 