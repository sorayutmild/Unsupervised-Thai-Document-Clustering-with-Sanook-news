(22 ม.ค.) เวลา 19.00 น. งานสวดพระอภิธรรมศพของ "ปอ ทฤษฎี สหวงษ์" ในคืนที่ 4 นี้ "โบว์ แวนดา สหวงษ์" ผู้เป็นภรรยา และ "น้องมะลิ ด.ญ.พาขวัญ สหวงษ์" ลูกสาววัย 2 ขวบ ทำหน้าที่เป็นผู้จุดเทียนคารวะดวงวิญญาณ ปอ ทฤษฎี ก่อนเริ่มพิธีบำเพ็ญกุศลสวดพระอภิธรรม
ซึ่งค่ำนี้มีดารานักแสดง คือ ปุ๊ ปิยะมาศ โมนยะกุล, แมน การิน, เกล เวธกา, หนูเล็ก ก่อนบ่าย, วิกกี้ สุนิสา และ อี๊ด โปงลาง มาร่วมฟังสวดและไว้อาลัยให้กับการจากไปของพระเอกหนุ่มด้วย
สำหรับบรรยากาศช่วงที่สวดพระอภิธรรมคืนนี้ นอกจากศิลปินดาราแล้ว ประชาชนต่างก็มาร่วมฟังสวดไว้อาลัยพระเอกหนุ่มล้นศาลาเช่นทุกคืนที่ผ่านมา
