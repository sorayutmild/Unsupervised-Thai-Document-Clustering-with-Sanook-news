เคยสงสัยไหมคะว่าทำไมฝรั่งเมืองนอกเมืองนา และพ่อแม่ญาติผู้ใหญ่บ้านเราถึงมีแต่คนตัวใหญ่ๆ สุขภาพไม่ค่อยแข็งแรง โรคภัยไข้เจ็บเยอะ โดยเฉพาะผู้ชายที่เข้าสู่วัยกลางคนเป็นต้นไป เพราะอาหารหลักของเขาเป็นขนมปัง เบคอน ไส้กรอก พิซซ่า ที่นอกจากปริมาณแป้ง น้ำตาล และโซเดียมจะสูง แถมการเผาผลาญพลังงานก็น้อยลงแล้ว แล้ว Sanook! Health แอบบอกให้ด้วยว่า อาหารแปรรูปสุดอร่อยเหล่านี้ มีสารก่อมะเร็งด้วยล่ะ
World Health Organization (WHO) หรือองค์การอนามัยโลกกล่าวว่า หากคุณทานเนื้อแปรรูป เช่น ไส้กรอก แฮม โบโลน่า เบคอน และอื่นๆ ที่ใกล้เคียงทุกวัน วันละเพียง 50 กรัม จะเพิ่มความเสี่ยงในการเป็นโรคมะเร็งลำไส้ใหญ่ได้สูงถึง 18% เลยทีเดียว
โดย 5 ปัจจัยหลักที่เป็นตัวกระตุ้นให้เกิดโรคมะเร็ง นอกจากเนื้อแปรรูปพวกนี้แล้ว ยังมีแอลกอฮอล์ แร่ใยหิน (เป็นส่วนประกอบของกระเบื้องกันความร้อน กระเบื้องมุงหลัง และพลาสติกหุ้มแบตเตอรี่) สารหนู (จากยาฆ่าแมลง) และบุหรี่นอกจากนี้ยังรายงานว่าพบผู้เสียชีวิตทั่วโลกด้วยโรคมะเร็ง จากการทานผลิตภัณฑ์เนื้อแปรรูปมากถึง 34,000 คนต่อปีเลยทีเดียว

สาเหตุที่เนื้อแปรรูป เช่น เบคอน ไส้กรอก แฮม โบโลน่า ถึงมีสารก่อมะเร็ง?เพราะเนื้อเหล่านี้มีกระบวนในการผลิตที่ล้วนกระตุ้นให้เกิดมะเร็ง เช่น- รมควัน- บ่ม หมัก หรือผสมกับวัตถุกันเสีย- มีปริมาณเกลือ หรือโซเดียมสูง
ทานเนื้ออย่างไร ให้ปลอดภัย ไกลจากมะเร็ง?- เลือกทานเนื้อสัตว์จริง ไม่ผ่านการแปรรูป แต่ต้องผ่านความร้อนให้สุก เพื่อทำลายแบคทีเรียต่างๆ- หลีกเลี่ยง หรือลดการบริโภคเนื้อแดง (เนื้อวัว ควาย และเนื้อสัตว์สีแดงเข้ม) และหันมาทานเนื้อขาว (ไก่ ปลา) แทน- ทานเนื้อสัตว์คู่กับผักที่สด สะอาด ในอัตรา 50-50 หรือ 60-40- ออกกำลังกายอย่างสม่ำเสมอ
ไม่ใช่ว่าจะห้ามทานอาหารเหล่านี้ไปเลยนะคะ แต่อยากให้ลดปริมาณลง หรือนานๆ ทานสักครั้งหนึ่ง ขออร่อยๆ แบบนี้ใครจะห้ามใจไหว แต่ขอแค่ให้ทานอย่างมีสติก็พอค่ะ
ขอขอบคุณข้อมูลบางส่วนจาก independent.co.uk ภาพประกอบจาก istockphoto