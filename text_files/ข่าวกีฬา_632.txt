กลายเป็นสถานที่ท่องเที่ยวแห่งใหม่ของนักเดินทางไปเรียบร้อยสำหรับ "บัวขาว วิลเลจ" อาณาจักรที่ครบครันทั้งร้านอาหาร รีสอร์ท และค่ายมวย ของ "ดำดอทคอม" บัวขาว บัญชาเมฆ นักชกขวัญใจชาวไทยสำหรับสถานที่แห่งนี้ตั้งอยู่ท่ามกลางธรรมชาติบนเนื้อที่กว่า 100 ไร่ ตั้งอยู่ที่อำเภอเเม่แตง จังหวัดเชียงใหม่ ห่างจากท่าอากาศยานนานาชาติเชียงใหม่ ประมาณ 50 กิโลเมตร แบ่งออกเป็นทั้งหมด 3 โซน คือ ร้านอาหาร, ค่ายมวย และห้องพักโดยส่วนของสถานที่พักผ่อนของเหล่านักเดินทางมีทั้งในส่วนของร้านอาหาร และร้านกาแฟ ที่แฟนๆ สามารถแวะเข้าไปถ่ายรูปกับบรรยากาศสวยๆ รายล้อมไปด้วยภูเขา, ท้องนา, ไร่สวน เรียกว่าท่ามกลางธรรมชาติสุดๆ รวมถึงมีร้านจำหน่ายของที่ระลึกด้วย เปิดทำการ อังคาร - อาทิตย์ เวลา 8.30 - 18.00 น. (หยุดทุกวันจันทร์)ขณะที่รีสอร์ทที่พัก จะมีทั้งหมด 10 หลัง ซึ่งเปิดให้ผู้เข้าพักได้อาศัยแบบวิถีชนบท เรียนรู้วัฒนธรรมท้องถิ่น และศึกษาเกี่ยวกับชีวิตความเป็นอยู่ แบบพอเพียง ตั้งแต่ขั้นตอนการทำไร่, ทำนา และ เลี้ยงสัตว์ ซึ่งสามารถนำผัก และไข่ที่ได้จากในฟาร์มมาทำอาหารทานได้เองในส่วนของ สถานที่ฝึกซ้อมมวยแห่งใหม่ ภายใต้ชื่อ "ค่ายมวยบัญชาเมฆ" ก็ตั้งอยู่ภายในบัวขาววิลเลจ โดยเปิดให้ทุกคนที่อยากเรียนรู้การชกมวย และออกกำลังกายเดินทางเข้าใช้บริการ ซึ่งปัจจุบันมีทั้งชาวไทย และชาวต่างชาติที่อยากเรียนรู้ศิลปะแม่ไม้มวยไทยขนานดั้งเดิมเข้ามาใช้บริการมากทีเดียว สำหรับใครที่อยากเดินทางไปสัมผัสบรรยากาศ และใช้บริการต่างๆ จาก บัวขาว วิลเลจ ก็สามารถติดต่อสอบถามเส้นทาง หรือสำรองที่พักได้ที่เบอร์ 096-627-5499 หรือทางเพจ Buakaw Village บัวขาว วิลเลจ และ อีเมล์ Buakawmail@gmail.com
