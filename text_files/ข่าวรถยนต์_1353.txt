                เมื่อพูดถึงรถยนต์ที่ออกมาวางจำหน่ายมากมายในตลาดไม่ว่าใครก็คงจะนึกถึงการออกแบบภายนอก หรือเครื่องยนต์เป็นสำคัญ จนลืมนึกไปว่าภายในห้องโดยสาร ก็มีส่วนสำคัญ ในการทำให้รถแต่ละคันตอบสนองได้ดียิ่งขึ้นตามบุคคลิกของมันที่ถูกออกแบบมา 
                ในทุกปีสำนัก  Ward 's Auto จะต้องมีการจัดอันดับต่างๆมากมาย นั่นรวมถึง ภายในห้องโดยสารที่ยอดเยี่ยมประจำปี ซึ่งจะมีรถยนต์ที่ดีที่สุดเพียง  10 รุ่นที่ข้าสู่รายชื่ออันทรงเกียรติ ในฐานะรถยนต์ที่มีห้องโดยสารที่ยอดเยี่ยมที่สุดในโลก และเรารวบรวมมาให้แล้ว กับ  10 ห้องโดยสารยอดเยี่ยมในปีนี้ และที่สำคัญ ปีนี้ค่ายรถยนต์ญี่ปุ่นและเกาหลีรวมกันสามารถคว้าไป  7 ใน 10 ของรางวัลทั้งหมด
 
 Acura RDX (Honda Motor Co. Ltd.)

                ยนตรกรรมพรีเมี่ยมเข้ามาเป็นคันแรกในรายชื่อกับ พรีเมี่ยมอเนกประสงค์คันนี้ ซึ่งออกแบบมาอย่างลงตัว โดยไม่น่าเชื่อว่าจะเป็นผลงานของค่ายรถยนต์ญี่ปุ่น ที่จับเอาความทันสมัยมานำเสนอพร้อมความหรูหราของรถอย่างลงตัว โดยจุดเด่นนั้นอยู่ที่ความปราณีตที่ผสานอย่างลงตัวในรถคันนี้
  Cadillac XTS (General Motors Co.)

                รถอเมริกาสุดหรู ตามมาติดด้วยการให้ความหรูหราเหนือชั้นใหม่ ในเก๋งใหญ่ของค่าย  Cadillac ด้วยการตบแต่งที่ลงตัวพร้อมกันก็ยังไม่ทิ้งความสะดวกสบายต่างๆ เช่น พวงมาลัยอุ่นร้อน หรือจะเป็นเครื่องเสียงระดับพรีเมี่ยมชั้นนำจาก  Bose ที่ให้ความลงตัวสมชื่อบริษัทที่สั่งสมมายาวนาน
 Chevrolet Spark (General Motors Co.)

                หลายคนคงไม่คิดว่าห้องโดยสารชั้นนำของโลกจะมีรถเล็ก แต่  Chevrolet ทำให้มันเปลี่ยนไป เมื่อ  Chevrolet Spark ก้าวเข้ามาติดอันดับในกลุ่ม และมันเป็นรถยนต์นั่งขนาดเล็กเพียงรุ่นเดียวเสียด้วย โดยความโดดเด่นของ  Chevrolet Spark นั้นอยู่ที่ การให้องค์ประกอบที่ลงตัวพรั่งพรูด้วยเทคโลยีชั้นนำทั้งแนวคิดความทันสมัย และ ความอเนกประสงค์ที่เหนือชั้นในรถยนต์นั่งขนาดเล็ก แถมยังตอบสนองต่อการใช้งานที่สูงสุดหลากรูปแบบด้วย
 Hyundai Santa Fe Sport (Hyundai Motor Co. Ltd.)

                ค่ายรถยนต์เกาหลี พุ่งเข้ามาในการนำเสนอส่วนผสมที่ลงตัวในรถยนต์อเนกประสงค์ขนาดกลางที่ส่อแววอาจจะมีความเป็นไปได้สำหรับบ้านเรา โดยเจ้า  Hyundai Santa fe  นี้ได้รับการพัฒนาให้ตอบสนองในเรื่องการใช้งานที่หลากหลาย รวมถึงความหรูหรา และที่โดดเด่นคือความกว้างขวาง จนกล้าการันตี ว่ามีพื้นที่วางขา เหนือหัว หรือ ช่วงตัวที่สูงกว่าคู่แข่งโดยรุ่นที่ได้รับรางวัลนี้คือรุ่นที่พื้นที่สำหรับ  7 ที่นั่ง ซึ่งตอบสนองได้มากกว่าในราคาที่ไม่ได้แรงอย่างที่คิด
 Kia Forte (Kia Motors Corp.)

                ค่ายรถยนต์เกาหลี พี่น้องฮุนได เข้ามาในอันดับนี้ ด้วยการนำเสนอออพชั่นความสปอร์ตในรถยนต์ของค่ายที่ไม่มีใครอาจจะคิดถึง แม้เกาหลีรายนี้จะไม่ได้มีชื่อเสียงมากมายนัก แต่ในเรื่องการออกแบบก็ให้ออพชั่นที่จัดมาเต็มเปี่ยมเกินคาดเช่น ระบบสั่งการด้วยเสียง ระบบปรับอากาศแยกซ้าย-ขวาได้ตามต้องการ เป็นต้น ซึ่งทั้งหมด อยู่ในราคาที่ใครก็สามารถจับต้องได้ ไม่ไกลเกินเอื้อม

 
 Lexus GS 450h (Toyota Motor Corp.)

                พรีเมี่ยมแบรนด์โตโยต้า ปีนี้ก็เข้ามาอยู่ในอันดับเช่นกัน ด้วยการผสมผสานการออกแบบของความทันสมัย ของตัวรถเข้ากับความหรูหรามากขึ้นซึ่งผู้ใช้ยังจะได้รับความสุนทรีย์ในการขับขี่มากาย เช่น ห้องโดยสารที่เงียบ รวมถึง นวัตกรรมการเชื่อมต่อต่างๆ และเครื่องเสียงที่จัดหนักด้วย ลำโพง  17  ตัว ที่ขับกล่อม แต่สิ่งที่โดดเด่นนั้นอยู่ที่การตบแต่งด้วยวัสดุที่ดูดีแต่เรียบง่ายอย่าง "ไม้ไผ่" ให้เสน่ห์ที่แปลกและแตกต่าง
  Mazda6 (Mazda Motor Corp.)

                ค่ายรถยนต์ ซูม ซูม ติดโผความสปอร์ตกับเขาด้วย ซีดานกลางใหม่ล่าสุด  Mazda 6  ที่ให้ความสปอร์ตล้ำ พร้อมความทันสมัย ที่จริงความโดดเด่นของมัน คือห้องโดยสารสีดำ ที่ให้ความดุดันและเคร่งขรึมไปพร้อมกัน ทำให้รถมีบุคคลิกที่ดุดันมากยิ่งขึ้น
 Nissan Pathfinder (Nissan Motor Co. Ltd.)

                อีกหนึ่งรถยนต์อเนกประสงค์ที่ก้าวเข้ามาให้ความลงตัวในการออกแบบในห้องโดยสาร และ  Nissan  ก็มีชื่ออยู่แล้วในเรื่อ จึงไม่น่าแปลกใจที่มันอยู่ในอันดับสุดยอดภายในยอดเยี่ยมประจำปี ที่จริงการรองรับที่นั่งมากถึง  7  ที่และความหรูหราก็เป็นส่วนที่ดีที่สุดของการออกแบบ และมันก็ยังคงหรูหรา คลุกเคล้าความทันสมัย จึงไม่น่าแปลกใจเลยที่เจ้าอเนกประสงค์ชั้นนำคันนี้ จะรับรางวัลไป
 Ram 1500 Laramie Longhorn (Chrysler Group LLC)

                กระบะหนึ่งเดียวที่เข้ามาในท๊อปเท็นครั้งนี้ คือการตอบคำถามที่ดีว่ามันคือที่สุดแห่งที่สุดในเรื่องการออกแบบ ไม่ต้องสงสัยเลยว่าชื่อที่เราไม่คุ้นเคยก็เพราะมันเป็นกระบะที่จำหน่ายในอเมริกาเท่านั้น ซึ่งทำให้เจ้ากระบะบิ๊กไซส์คันนี้ไม่ค่อยคุ้นหน้าตาบ้านเรา แต่กระนั้น ถึงจะเป็นกระบะก็อย่าดูถูกเรื่องความหรูที่เซทมาอย่างลงตัว มันมีหลายสิ่งที่กระบะทั่วไปยังไม่มีเช่น ตัวปรับตำแหน่งเกียร์แบบมือหมุนที่ง่ายกว่าปลอกกล้วย หรือจะเป็นหน้าปัดที่ล้ำสมัย แสดงผลผ่านหน้าจอ 7  นิ้ว ทั้งหมดคือสิ่งที่อยู่ในรถคันนี้ และนั่นคือสิ่งที่ทำให้มันน่าสนใจ
 Toyota Avalon (Toyota Motor Corp.)

                ในที่สุด ก็มาถึงคันสุดท้าย และมันคือรุ่นพี่ของ  Toyota Camry  ถูกทำออกมาอย่างพิถีพิถันแม้จะใช้ชื่อว่า โตโยต้า แต่เรื่องความหรูก็ไม่ได้ย่อหย่อนลงไปเลย ซ้ำยังกลับทำได้ดีตั้งแต่การใช้วัสดุที่มีคุณภาพดีรวมถึงฟังชั่นต่างๆ เช่น เบาะนั่งปรับไฟฟ้า 8 ทิศทาง รวมถึง ลายไม้ ที่มาตบแต่งได้น่าดูชมด้วย แต่น่าเสียกาย ที่เราจะไม่พบมันในประเทศไทย
 
                ทั้ง 10 คันนี้ คือที่สุดแห่งที่สุดในปีนี้ ต้องยอมรับว่า ทุกคนต่างมีเอกลักษณ์ที่สั่งสมมาและสื่อสารออกมาได้อย่างลงตัว ในขณะที่ รถยนต์ที่ดีมันมีมากกว่าแค่สมรรถนะ แต่ความสบายในห้องโดยสารก็เป็นสิ่งที่ขาดกันไม่ได้  
 
 
 