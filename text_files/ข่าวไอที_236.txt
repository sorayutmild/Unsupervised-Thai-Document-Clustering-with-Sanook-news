        ลองคิดดูว่าถ้าคุณมีเงินสักก้อนประมาณ 26,900 บาท แล้วไม่อยากซื้อ iPhone 6s เพราะเหตุผลว่าไม่คุ้มที่จะจ่าย จะซื้ออะไรดี วันนี้ Sanook! Hitech รวมไอเดียเก๋ ๆ ถ้าไม่อยากจ่ายเงิน 26,900 บาท มีอะไรที่ซื้อได้แทนหรือไม่

Ultrabook งบ 2 หมื่น + Hard Disk เก็บความจำ
        ทุกวันนี้ Notebook ไม่ว่าจะเป็นแบบปกติหรือ Ultrabook มีราคาถูกลงมาอย่างมากก็ไม่เกิน 25,xxx บาท ก็ได้ประสิทธิภาพที่ดีพอต่อการใช้งาน และยังสามารถนำไปทำงานได้ทุกที่ทุกเวลา ซึ่งในงบของ iPhone 6s คุณอาจจะได้ Hard Disk ต่อแยกเก็บความจำสำรองได้อีกด้วยน่ะ
เก็บไปเที่ยวในประเทศดี ๆ สักทริป
        เชื่อหรือไม่ว่าเงิน 26,900 บาทคุณสามารถนำไปจองที่พัก จัดทริปไปเที่ยวและรวมค่าน้ำมันยังเหลือเก็บไว้สมทบทุนไปทำอย่างอื่นเช่นการเที่ยวต่างประเทศได้อย่างสบายใจอีกด้วยล่ะ
ซื้อ iPhone 5c ตัวท็อป 2 เครื่องพร้อมเบอร์สวยๆ 
        ลองคิดดูว่าถ้าคุณและแฟนคุณอยากได้ iPhone พร้อมกัน ทำให้เงินจำนวน 26,900 บาทต้องแตกออกเป็น 2 เครื่องคำตอบที่ได้นั้นยังคงเป็น iPhone 5c ซึ่งคุณสามารถซื้อได้ในรุ่น 32GB พร้อมโปรโมชั่นอีกด้วย (ถ้ามันยังเหลือนะ)
Smart TV สุดล้ำ พร้อม Apple TV ใหม่ล่าสุด
        ทุกวันนี้ Smart TV มีราคาที่ลดลงไปพอสมควรทำให้หลายคนอยากได้มาประทับบ้านสักเครื่อง ถือว่าเป็นโอกาสอันดี ถ้าไม่อยากได้ iPhone ใหม่ เพราะของเดิมยังไม่พัง ลองซื้อ Smart TV สักเครื่องมาตอบสนองกิเลสของคุณแทนก็ได้เช่นเดียวกัน และถ้างบเหลือ ลองจัด Apple TV รุ่นความจำเล็กสุดมาใช้อีกสักเครื่องก็ดูดีไม่น้อยเลยล่ะ
ซื้อ iPad เลยดีกว่า
        iPad ก็เป็นอีกตัวเลือกหนึ่งสำหรับคนมีเงินสักหน่อย ซึ่งแค่จ่ายประมาณ หมื่น 5 คุณก็ได้แล้วทำให้เงินอีกหมืนนึงสามารถกระจายกับอุปกรณ์เสริมหรือเคสดี ๆ พร้อมฟิมส์หรือกระจกนิรภัยสักอันคงจะดีไม่น้อย แถมจอใหญ่ดูหนังสะใจกว่าด้วย
ซื้อนาฬิกาหรู ๆ ไม่ก็ Smart Watch สักเรือน
        สำหรับคนใช้ iPhone และเป็นนักสะสมนาฬิกา การเอาเงิน 26,900 บาทไปซื้อนาฬิกาเข้า Collection ของคุณได้สบาย หรือแม้กระทั่ง Smart Watch หรือจะเป็น Apple Watch เก๋ สักเรือนก็ย่อมได้
เก็บไว้อีกสักนิด ซื้อทองเลยดีกว่า
        เผื่อบางคนที่อยากลงทุนระยะยาว การเก็บเงินจำนวนนี้ไปซื้อทองหรือลงทุนกองทุนสักกองก็ดีไปอีกแบบจะได้เงินเพิ่มในอนาคต เพื่อไว้ทำอย่างอื่นที่ใหญ่โตได้อีกด้วยนะ
        แม้ว่าเหตุผลบางส่วนเหล่านี้อาจจะทำให้คุณมองว่าเงินขนาด 26,900 บาท เลือกซื้ออะไรได้หลายอย่างกว่า iPhone 6s แต่สุดท้ายแล้ว จะเลือก iPhone 6s เป็นคำตอบสุดท้ายหรือไม่ขึ้นอยู่กับความพึงพอใจของคุณผู้อ่านเองมากกว่าครับ
