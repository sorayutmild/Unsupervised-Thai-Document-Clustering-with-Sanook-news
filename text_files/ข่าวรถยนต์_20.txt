หลังจากกรมการขนส่งทางบกประกาศงดสอบใบขับขี่ใหม่ชั่วคราวตั้งแต่ 24 มีนาคม จนถึง 12 เมษายน 2563 เพื่อลดความเสี่ยงในการติดและแพร่เชื้อโควิด-19 พร้อมขานรับนโยบายรัฐบาล “อยู่บ้าน หยุดเชื้อ เพื่อชาติ” ล่าสุดมีประกาศข่าวดีสำหรับผู้ที่ต้องการขอต่ออายุใบอนุญาตขับรถทุกชนิด ว่าสามารถเข้ารับการอบรมผ่านระบบออนไลน์ได้


ต่อใบขับขี่ปี 2563 ต้องเตรียมเอกสารอะไรบ้าง และขั้นตอนการต่อใบขับขี่


กรมการขนส่งทางบกได้ชี้แจงในเว็บไซต์ว่า ผู้ขับขี่รถยนต์สามารถอบรมเพื่อขอต่ออายุใบอนุญาตขับรถทุกชนิดผ่านระบบ e-Learning ได้ทาง www.dlt-elearning.com ซึ่งรองรับทั้งสมาร์ทโฟน แท็บเลต และคอมพิวเตอร์ โดยมีขั้นตอนดังต่อไปนี้
ขั้นตอนลงทะเบียนอบรมต่อใบขับขี่ออนไลน์

ขั้นตอนที่ 1. เข้าไปที่ www.dlt-elearning.com- กดปุ่ม “ลงทะเบียนเข้ารับการอบรม” (สีเหลือง) หรือเลื่อนไปด้านล่างสุดของเว็บไซต์ก็ได้ - จากนั้นกรอกข้อมูล เลขบัตรประจําตัวประชาชน, เลขที่ใบอนุญาตขับรถ, วันอนุญาตและวันสิ้นสุดใบอนุญาตขับรถ- เลือกการอบรมตามใบอนุญาตขับรถที่ต้องการจะต่ออายุ - จากนั้นคลิกที่ปุ่ม “ขั้นตอนต่อไป”
ขั้นตอนที่ 2. ชมวิดีโอการอบรมตามที่เลือก เมื่อรับชมวิดีโอจนจบ - ให้คลิกที่ปุ่ม "ขั้นตอนสุดท้าย" ในขั้นตอนนี้หากรับชมวิดีโอไม่จบ - หากปิดหน้าเว็บไซต์ก่อน หรือไม่ได้กรอกข้อมูลยืนยัน จะต้องเริ่มรับชมวิดีโอใหม่ตั้งแต่แรก
ขั้นตอนที่ 3. ยืนยันตัวตนโดยกรอกข้อมูลเลขบัตรประจำตัวประชาชน และเลขที่ใบอนุญาตขับรถเพื่อรับผลการอบรม จากนั้นคลิกที่ปุ่ม "เสร็จสิ้น"
ขั้นตอนที่ 4. ตรวจสอบผลการอบรม ที่หน้าแรกของเว็บไซต์ - คลิกที่ปุ่ม "ตรวจสอบสถานะการอบรมออนไลน์" จากนั้นกรอกเลขบัตรประจำตัวประชาชน - และคลิกที่ปุ่ม "ตรวจสอบสถานะ"
ขั้นตอนที่ 5. นำผลการอบรมติดต่อสำนักงานขนส่งทุกแห่งทั่วประเทศ เพื่อเข้ารับการทดสอบสมรรถภาพของร่างกายและออกใบอนุญาตขับรถได้ภายในระยะเวลา 90 วัน นับแต่วันที่ผ่านการอบรม

ทั้งนี้ การอบรมผ่านระบบ e-Learning เฉพาะผู้ที่ใบอนุญาตขับรถสิ้นอายุไม่เกิน 1 ปี หรือผู้ที่ประสงค์จะต่ออายุล่วงหน้าไม่เกิน 90 วัน

อัปเดตข่าวโรค โควิด-19 ทั้งหมดได้ที่นี่
