ในสมัยที่เกมส์ยังเป็นยุค 8-bit หรือ 16 bit เก่าๆยุคแฟมิคอมหรือซุเปอร์แฟมิคอม เกมส์ไม่ค่อยจะมีข่าวว่าเป็นเหตุก่อความรุนแรง หรือเป็นแพะรับบาปมากเท่าสมัยนี้ สาเหตุก็เนื่องมาจากกราฟิกของเกมส์สมัยก่อน มันไม่มีความสมจริงเลยนั่นเอง ก็เลยไม่มีเกมส์ไหนที่ดูแล้วมีความรุนแรง สามารถเล่นสนุกได้ทุกวัน เห็นแต่ตัวการ์ตูน เป็นเส้นๆ จุดๆ ตัวอะไรก็ไม่รู้เดินไปเดินมา มีปืน มีดาบ ก็เหมือนยิงกระสุนยาง ออกไปเป็นเม็ดๆ ส่วนดาบก็เป็นท่อนๆยังกับกระบอง ตีศัตรูไปก็แค่กระเด็นแล้วหายไปแค่นั้นเอง (ขนาด GTA ภาคแรกๆ ยังเป็นแค่ตัวตุ๊กตุ่นเดินไปมาแบบ 2D มุมสูงเลย) แต่มาในยุคนี้กราฟิกที่ดูสมจริงขึ้น ก็เลยดูรุนแรงมากขึ้น เพราะเวลาที่มีการต่อสู้กันก็จะมีเลือดออก อวัยวะขาด เพื่อให้ดูสมจริง แต่มันก็มีข้อเสียตามมานั่นคือกลายเป็นเกมส์ที่มีความรุนแรง และไม่เหมาะสมจะให้เด็กเล่นอีกต่อไป จึงต้องมีการจัดเรตติ้งกำหนดไว้่ว่า เกมส์นั้นๆผู้เล่นต้องมีอายุมากกว่ากี่ปี อันเป็นที่มาของการจัดเรตติ้งเกมส์ในปัจจุบัน
 
นับแต่นั้นมา เกมส์ก็ถูกจับตามองว่า เป้นต้นเหตุที่ก่อให้เกิดความรุนแรงในเยาวชนเรื่อยมา แม้ว่าจะมีสถาบันวิจัยออกมาแล้วว่า เกมส์ที่รุนแรงมีผลต่อความก้าวร้าวของเยาวชนไม่มากเท่ากับสังคมและสภาพแวดล้อม แต่อย่างไรก็ตาม ก็ไม่ควรจะปล่อยให้เยาวชนเล่นเกมส์ที่มีความรุนแรงเกินกว่าวัย ซึ่งเกมส์ที่ดูแล้วรุนแรง เลือดสาด แบบสุดๆในยุคนี้ มีเกมส์อะไรกันบ้าง มาดูกัน
เด็กๆอายุต่ำกว่า 18 ปี ไม่ควรเล่นเกมส์เหล่านี้
เกมส์
Carmageddon
เกมส์รถแข่ง แต่ไม่ใช่แข่งความเร็ว แข่งยิงกันฆ่ากัน
 
เกมส์
Mortal Kombat series
คนเล่นเกมส์ต่อสู้ คงรู้จักเกมส์ที่ต่อสู้กับแบบตายไปข้างเกมส์นี้ดี
 
เกมส์
Manhunt 2
เกมส์ล่าคนสุดฉาวโฉ่ จาก RockStar ฉาวจนไม่กล้าทำภาคใหม่ออกมาอีกเลย
 
เกมส์
Postal 2
เกมส์แนว FPS ที่ได้ชื่อว่าเป็นเกมส์ที่โหดที่สุดอันดับ 1 ตลอดกาลของวงการเกมส์ ถูกแบนห้ามขายกว่า 13 ประเทศทั่วโลก เนื้อหาของเกมส์แทบไม่มีอะไรนอกจากฆ่าทุกอย่างที่ขวางหน้า ตามที่เมียตัวเอกสั่งมา ไร้สาระจริงๆ!แถมมันยังหน้าด้านทำออกมาตั้ง 5 ภาคด้วยแน่ะ แต่ที่โหดสุดๆโหวตให้ภาค 2
 
เกมส์
Phantasmagoria 2
แนวเกมส์เหมือนจะดูดีตรงที่เป็นเกมส์แนวแก้ปริศนาและพัซเซิ่ล แต่กราฟิกและเนื้อหาในเกมส์นี่มันมีแต่เลือดชัดๆ
 
เกมส์
MadWorld
ผลงานเกมส์แอคชั่นสุดโหด ของทีม Suda 51 ทำร่วมกับ Platinum Game โดยมี Shinji Mikami ผู้สร้าง Resident Evil เป็นที่ปรึกษา เกมนี้ลงเครื่อง Wii มีจุดเด่นที่เกมส์เป็นภาพลายเส้นดำๆ เหมือนการ์ตูน และเลือดเต็มจอไปหมด
 
เกมส์
The Punisher Series
นายทหารศาลเตี้ย ต้องการแก้แค้นคนร้ายที่ฆ่าครอบครัวเขา เลยเปลี่ยนตัวเองเป็น The Punisher ผู้ลงทัณฑ์ เหล่าผู้ร้ายเสียเอง เพราะตำรวจพึ่งพาไม่ได้ แต่ดูจะลงทัณฑ์โหดไปนิดนึง
 
เกมส์
Fallout 3
เกมส์ RPG แบบมุมมอง FPS ที่โหดเลือดสาด แต่ได้รับความนิยม
 
เกมส์
Soldier Of Fortune II: Double Helix
เกมส์ยิง FPS ที่ดูแล้วยังกับยิงเพนต์บอลสีแดงมากกว่าเลือดนะ อะไรมันจะเต็มจอขนาดนี้
 
เกมส์
Happy Wheels
เกมส์ที่มันไม่แฮปปี้สมชื่อเอาซะเลย เป็นแฟลชเกมส์ 2D ที่โหดร้ายที่สุดแห่งยุคนี้ วิธีเล่นเกมนี้จะคล้ายกับพวกเกมส์มอเตอร์ไซค์ไต่ถัง แต่ถ้าหากพลาดตกที่สูงหรือโดนฉากบีบอัดล่ะ คุณเอ๊ย สภาพศพดูไม่จืด
 
เกมส์
God of War Series
ไม่มีตัวอะไรที่พี่โล้น Kratos เชือดไม่ได้! แม้แต่เทพยังไม่รอด!
 
เกมส์
Warhammer 40k: Space Marine
เกมส์ยิงที่เลือดกระจายเต็มจออีกเกมส์
 
เกมส์
Ninja Gaiden Series
เมื่อดาบของริว ฮายาบุซะ ออกจากฝัก ต้องมีหัวหลุด เลือดสาด แขนขา ขาดกระจาย แต่ภาคหลังๆนี่ลดความรุนแรงลงแล้ว
 
เกมส์
Gear of War Series
ยิงกันมันไม่สะใจ! ต้องเข้าไปเอาเลื่อยหั่น! แล้วหยิบศพฟาด
 
เกมส์
Dead Rising Series
นับจำนวนซอมบี้ในเกมส์นี้ แล้วนึกภาพตามเวลาเราเอาเลื่อยไฟฟ้าติดที่มอเตอร์ไซค์แล้วขับฝ่าฝูงซอมบี้ในเกมส์ดูสิ
 
จริงๆแล้วเกมส์ที่กราฟิกรุนแรงก็มีเยอะกว่านี้นับไม่ถ้วน แต่ที่รวบรวมมาในที่นี้ก็เฉพาะเกมส์ที่ดูโหดมากที่สุดเท่านั้น นอกจากนี้ยังมีพวกเกมส์ที่กราฟิกไม่รุนแรง แต่เนื้อหารุนแรงไม่น้อยเช่นกัน ถ้าเยาวชนหลีกเลี่ยงได้ก็ควรเลี่ยง ผู้ปกครองควรดูแลไม่ให้บุตรหลานของท่านเล่นเกมส์เหล่านี้
 
ข้อมูลอ้างอิงจาก

http://kotaku.com/5979795/the-goriest-nastiest-bloodiest-video-games
