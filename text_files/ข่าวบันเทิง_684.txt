ที่เคยออกปากไว้ว่าจะจัดพิธีแต่งงานเล็กๆ ตามฤกษ์ปลายเดือนเมษายนนี้ ที่แท้ก็ผ่านไปแล้วด้วยดี สำหรับดาราสาว น้ำฝน กุณณัฏฐ์ ที่ควงแฟนหนุ่มฝรั่ง จอร์แดน เข้าพิธีวิวาห์แบบเรียบง่าย เชื้อเชิญญาติพี่น้องและแขกคนสำคัญมาร่วมเป็นสักขีพยาน
งานแต่งงานของสาวน้ำฝน จัดขึ้นที่บ้านของแม่ฝ่ายหญิง หลังจากที่ก่อนหน้านี้มีภาพประทับใจ ว่าที่ลูกเขยกราบขอขมาและสู่ขอลูกสาวจากคุณแม่ที่กำลังป่วยจากอาการเส้นเลือดในสมองตีบ ล่าสุดช่วงเช้าวันที่ 26 เมษายนที่ผ่านมา สาวน้ำฝน กับ หนุ่มจอร์แดน ก็จัดพิธีทำบุญเลี้ยงพระ เนื่องจากวันมงคลสมรสแบบไทยๆ
นอกจากคุณแม่ฝ่ายหญิงแล้ว ยังมีแขกผู้ใหญ่และญาติคนสนิท เช่น แหม่ม จินตหรา หรือ กอบสุข จารุจินดา มาร่วมผูกขอมือ เพื่อเป็นสิริมงคลให้กับคู่บ่าวสาวด้วยในครั้งนี้ด้วย สำหรับพิธีวิวาห์ที่ผ่านมา จัดขึ้นตามฤกษ์ที่ดูเอาไว้ ซึ่ง สาวน้ำฝน ระบุว่า พิธีฉลองมงคลสมรสจะถูกจัดขึ้นเร็วๆ นี้ ซึ่งกำลังเตรียมความพร้อมและรอการรวมตัวของญาติๆ ของทั้ง 2 ฝ่าย ทั้งไทยและต่างประเทศ
ทางทีมข่าวบันเทิง Sanook! News ต้องขอแสดงความยินดีกับทั้งคู่ด้วยนะคะ