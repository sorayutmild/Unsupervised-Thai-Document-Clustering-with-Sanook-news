โอม..มะลึกกิ๊กกุ๋ย..ลูกช้างจะปลูกผักในช่วงฤดูหนาวปลูกอะไรดี.....วันนี้มีคำตอบครับ พืชผักที่มีราคาและตลาดเป็นที่ต้องการมีอยู่หลายชนิด แต่วันนี้จะมีอะไรบ้าง ไปดูกันครับ

1. ปลูกผักบุ้งครับ..มันจะแพงได้อย่างไร ..หน้าหนาว ผักบุ้ง ชะอม ตำลึง ผักกระเฉด ถั่วฝักยาว แตงกวา ในฤดูหนาวอย่างนี้ราคาก็จะแพงแสนแพง เพราะมีผลผลิตออกมาป้อนตลาดน้อยจะแพงเป็นปกติเพราะไม่ค่อยมียอดให้เก็บขายน่ะครับท่าน
 
2.พริกเหลืองช่วงปีใหม่ มีดอกน้อยไม่ค่อยติดผลแถมมีราน้ำค้างระบาดราคาก็จะแพง

3มะลิ ดอกจะน้อยราคาจะแพงมาก

4.ดอกสลิด ช่วง หนาวนี้ก็ถือเป็นโอกาสทองของชาวสวนด้วยเช่นกัน เพราะราคาดอกขจรช่วงนั้นจะสูงขึ้นเป็นเท่าตัวประมาณ 120-130 บาท หลังจากแต่งต้นไปแล้วประมาณ 2-3 อาทิตย์มันจะแตกยอด ออกมาใหม่ก็จะเริ่มดอกตามมาเรื่อยๆประมาณเดือนกว่า เริ่มทยอยเก็บไปเรื่อยๆ พอแตกยอดออกมาประมาณ 7-8 ข้อจะมีดอก มันจะเริ่มทยอยเก็บไปทีละข้อๆ

5.มะระจีน จะมีราคาแพงเพราะออกดอกน้อย ผลผลิตน้อยและความต้องการบริโภคที่เพิ่มสูงในช่วงเทศกาลปีใหม่ เป็นอย่างไรครับพืชผักที่มีราคาแพง ส่วน10อันดับต่อไปนี้จะปลูกมากช่วงปลายฝนจะออกสู่ตลาดระหว่างเดือนพฤศจิกายนธันวาคม ราคามักจะถูก ได้แก่ พริกขี้หนูผลใหญ่ ข้าวโพดหวาน ข้าวโพดฝักอ่อน กระเทียม หอมแดง พริกขี้หนูผลเล็ก ถั่วฝักยาว แตงโมเนื้อ กะหล่ำปลี และคะน้า. พยามยามเลี่ยงกันเองนะครับ