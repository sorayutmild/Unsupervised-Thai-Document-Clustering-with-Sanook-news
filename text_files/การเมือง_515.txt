"ประชา ประสพดี" แถลงเตรียมยื่นภาพถ่าย "อภิสิทธิ์" ให้ผู้อื่นกดบัตรแทน ต่อประธานรัฐสภา จี้ลาออกเพื่อรับผิดชอบนายประชา ประสพดี ส.ส.สมุทรปราการ พรรคเพื่อไทย ได้นำหลักฐานภาพถ่ายช่วงการลงมติพระราชบัญญัติขนส่งว่าด้วยการปรับปรุงน้ำหนัก และร่างพระราชบัญญัติการกำหนดน้ำหนักรถยนต์ส่วนบุคคล เมื่อวันที่ 14 มี.ค. แถลงต่อสื่อมวลชน ว่า นายอภิสิทธิ์ เวชชาชีวะ หัวหน้าพรรคประชาธิปัตย์ ไม่ได้อยู่ในห้องประชุมในขณะนั้น แต่ผลการลงมติกลับมีชื่อ นายอภิสิทธิ์ เห็นด้วยกับ พ.ร.บ. ทั้ง 2 ฉบับ จึงตั้งข้อสังเกตว่า นายอภิสิทธิ์ อาจจะให้ผู้อื่นเสียบบัตรแทน โดยจะนำหลักฐานดังกล่าวส่งให้ นายสมศักดิ์ เกียรติสุรนนท์ ประธานผู้แทนราษฎร ตรวจสอบ
ทั้งนี้หากนายอภิสิทธิ์ นำหลักฐานมาพิสูจน์ได้ว่าอยู่ในห้องประชุมในขณะนั้น ก็พร้อมที่จะขอโทษ แต่ถ้ามีมูลความจริง อยากให้นายอภิสิทธิ์ ลาออกจากตำแหน่งผู้นำฝ่ายค้าน