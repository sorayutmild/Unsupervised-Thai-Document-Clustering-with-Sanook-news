ศดส.แถลงข่าวจับกุมหนุ่มใหญ่ เจ้าของกิจการโรงหล่อรูปปั้นทองเหลืองย่านคลองหลวง โพสต์ภาพโป๊อดีตแฟนสาวลง hi5 ตามที่มีการแจ้งความ เจ้าตัวรับสารภาพทำไปเพราะแค้นส่วนตัวที่ตีตัวออกห่างไปมีแฟนใหม่ 
เมื่อเวลา 16.30 น.วันที่ 13 พฤษภาคม พ.ต.อ.ชาติชาย วรกุล ผกก.ศดส. พร้อมด้วย พ.ต.ท.สุทิน สวนดอกไม้ สว.ศดส. และเจ้าหน้าที่ฝ่ายสืบสวน ศดส. ร่วมกันแถลงข่าวจับกุมนายรังสรรค์ จันทนพิศาล อายุ 54 ปี เจ้าของกิจการโรงหล่อรูปปั้นทองเหลืองอยู่บ้านเลขที่ 70/340 หมุ่ 3 ต.คลองหนึ่ง อ.คลองหลวง จ.ปทุมธานี ตามหมายจับศาลอาญาที่ 1306/2552 ลงวันที่ 13 พ.ค. 52 ในความผิดฐานนำเข้าสู่ระบบคอมพิวเตอร์ที่ประชาชนทั่วไปอาจเข้าถึงได้ ซึ่งข้อมูลคอมพิวเตอร์ที่ปรากฏเป็นภาพของผู้อื่น และนำภาพนั้นเป็นภาพที่เกิดจากการสร้างขึ้น ตัดต่อเดิม หรือดัดแปลงด้วยวิธีการทางอิเล็กทรอนิค หรือวิธีการอื่นใด ทั้งนี้ประการที่น่าจะทำให้ผู้อื่นนนั้นเสียชื่อเสียง ถูกดูหมื่น ถูกเกลียดชัง หรือได้รับความอับอาย ,หมื่นประมาทด้วยการโฆษณาด้วยภาพหรือตัวอักษร ที่ทำให้ปรากฏไม่ว่าด้วยวิธีใดๆ
สามารถจับกุมผู้ต้องหาได้ที่บริษัทนิวไลท์ ห้องเลขที่ 91/50 ถ.พหลดยธิน ต.เชียงรากแก้ว อ.บางปะอิน จ.พระนครศรีอยุธยา ซึ่งเป็นบริษัทประกอบกิจการโรงหล่อรูปปั้นทองเหลือง พร้อมของกลาง อาวุธปืนลูกโม่ขนาด .38 มม. 1 กระบอก เครื่องกระสุน 22 นัด กล้องวีดีโอ ยี่ห้อโซนี่ 1 เครื่อง แผ่นซีดี 24 แผ่น และเครื่องคอมพิวเตอร์จำนวน 2 เครื่อง
พ.ต.อ.ชาติชาย เปิดเผยว่า การจับกุมดังกล่าวสืบเนื่องจาก น.ส.น้ำ (นามสมมุติ) ผู้เสียหาย อายุประมาณ 30 ปี เข้ามาแจ้งความกับพนักงานสอบสวน ศดส. เนื่องจากถูกนายรังสรรค์ซึ่งเคยมีความสัมพันใกล้ชิดกัน แต่ได้เลิกรากันไปแล้ว นำภาพแอบถ่ายขณะ น.ส.น้ำ หลับนอนกับนายรังสรรค์ รวมถึงภาพโป๊เปลือย ไปเผยแพร่ในอินเทอร์เน็ต ด้วยวิธีการส่งจดหมายอิเล็กทรอนิค หรืออีเมล์ ไปให้ผู้เสียหาย รวมถึงเพื่อนฝูงที่รู้จักผู้เสียหาย กับตัวนายรังสรรค์เอง ตลอดจนพนักงานในบริษัทฯ
พ.ต.อ.ชาติชาย กล่าวอีกว่า นอกจากนี้นายรังสรรค์ยังนำประวัติของผู้เสียหาย ไปลงทะเบียนในเว็บไซต์ไฮไฟว์(hi5) ก่อนจะนำรูปดังกล่าวลงไปเผยแพร่ ทำให้ทางบริษัทที่ดูแลเวบไฮไฟว์แจ้งเตือนไปยังผู้เสียหายให้ลบรูปลามกอนาจารดังกล่าวออกไป แต่ฝ่ายผู้เสียหายไม่สามารถเข้าไปลบภาพและข้อมูลดังกล่าวได้ เนื่องจากไม่ได้เป็นคนลงทะเบียนและนำรูปลงไปโพสต์ จึงไม่มีรหัสผ่านเข้าไปแก้ไข ซึ่งการกระทำดังกล่าวส่งผลให้ น.ส.น้ำเพชร ได้รับความอับอายขายหน้า ถูกดูหมิ่นเหยียดหยาม จึงได้เดินทางเข้ามาแจ้งความร้องทุกข์กับพนักงานสอบสวน ศดส.
"หลังจากรับแจ้งเราได้รวบรวมพยานหลักฐาน จนสามารถออกหมายจับนายรังสรรค์ได้ โดยศาลได้อนุมัติหมายจับในช่วงสายวันนี้(13 พ.ค) เมื่อได้หมายจับแล้วเราก็ส่งเจ้าหน้าที่ชุดจับกุม ได้เดินทางไปควบคุมตัวรนายรังสรรค์ ที่ จ.พระนครศรีอยุธยา มาดำเนินคดีตามกฏหมาย" ผกก.สดส. กล่าว
จากการสอบสวนนายรังสรรค์ ให้การรับสารภาพว่า เป็นคนเพยแพร่ภาพขณะร่วมเพศรวมถึงภาพโป๊เปลือยของ น.ส.น้ำจริง ลงทางอินเทอร์เน็ตจริง ที่ทำลงไปเพราะความแค้นส่วนตัว เนื่องจากก่อนหน้านี้ น.ส.น้ำมาติดต่อซื้อขายสินค้ากับตนบ่อยครั้ง จึงเกิดความสนิทสนม และได้คบหาจนมีความสัมพันลึกซึ้ง หลังจากคบกันได้ประมาณ 1 ปี น.ส.น้ำ เริ่มตีตัวออกห่าง ไปคบผู้ชายคนใหม่ และบอกเลิกกับตน ตนพยายามง้อขอคืนดีก็ไม่เป็นผล ตนจึงนำภาพที่แอบถ่ายไว้ไปเผยแพร่ในอินเทอร์เน็ต ส่งเมล์ให้ น.ส.น้ำ รวมทั้งเพื่อนฝูงที่รู้จักทั้งหมด
 
