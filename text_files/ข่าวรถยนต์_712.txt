ช่วงนี้หลายคนที่กำลังมองหารถใหม่ คงกำลังพยายามรอลุ้นว่าตกลงค่ายรถยนต์ honda จะเอา Civic มาทัน ตามที่เคยได้คุยเอาไว้  โดยเฉพาะ เมื่อบิ๊กใหญ่ค่ายนี้ออกมาตอบรับการเดินหน้าสู้..สั่งลุยเต็มที่งานนี้จะมาทันหรือไม่ คงต้องจับตากันต่อไป
ที่ผ่านมา เราเคยนำเสนอเรื่องราวเกี่ยวกับ civic 2012 ไปกันมากมายพอสมควรแล้ว โดยเฉพาะอย่างยิ่งการเปิดตัวยิ่งใหญ่ในอเมริกา ที่วันนี้ รถยนต์รุ่นนี้ก็พร้อมแล้ว ที่จะวางจำหน่ายในตลาดสหรัฐ ส่วนเมืองไทยมีแยบๆมาว่าจะมาในช่วงปลายปีนี้
New Civic 2012 Spyshot
นี่เป็นภาพล่าสุดของ New! Honda Civic 2012 รถโฉมใหม่ ที่ตอนนี้หลุดจากโรงงานแล้วมีการขนขึ้นเทรลเลอร์ เพื่อส่งมอบสู่ตัวแทนจำหน่าย เตรียมวางขายในสหรัฐอย่างเป็นทางการในช่วงเร็ววันนี้
New Civic 2012 Spyshot
ทั้งนี้ในภาพดังกล่าวที่ถูกเผยแพร่บน autoblog.com ได้เปิดเผยให้เห็นบอดี้ของรถอย่างชัดเจน รวมถึงใบหน้าที่มีการปรับเปลี่ยนคล้ายกับก่อนหน้านี้ที่โชว์ในงานที่เมือง Detroit ซึ่งล่าสุดมีการเปิดเผยด้วยว่าในโฉมสปอร์ตคูเป้หรือ Civic Si นั้น จะมีการนำเครื่องยนต์ 2.4 ลิตร หรือ K24 มาเป็นต้นกำลัง ซึ่งปัจจุบัน เครื่องยนต์ดังกล่าวเบ่งกล้ามได้สูงถึง 197 แรงม้าโรงงานเลยเดียว ในขณะที่เครื่องยนต์ในรุ่น 4 ประตูนั้นยังไม่มีการเปิดเผยออกมา แต่มีความเชื่อว่าคงเป็นเครื่องยนต์ขนาด 1.8 และ 2.0 ลิตร เหมือนเดิม
New Civic 2012 Spyshot
อย่างไรก็ดีบ้านเราคงต้องติดตามข่าวคราวกันต่อไป โดยเฉพาะอย่างยิ่งในช่วงปลายปีนี้ที่ความเป็นไปได้สูงในการเปิดตัว New! Honda Civic ใหม่ออกสู่สายตาคนในประเทศไทย ซึ่งถ้ามีข่าวคราวเพิ่มเติมอย่างไรเราจะนำมาเปิดเผยให้ทราบกัน
 
ที่มาจาก www.noticiasautomotivas.com.br

Sanook! Auto comment 
 
เป็นเรื่องที่น่าสนใจอย่างมาก แม้เราจะเห็นภาพกันจะๆไปแล้ว แต่การได้เห็นรถหลากสีมากขึ้น ถือเป็นอะไรที่ทำให้เราได้รู้มากกว่าแค่รถโชว์ที่ ฮอนด้านำมาอวดโฉมกัน ซึ่งนั่นเป็นรถต้นแบบที่อาจจะเสริมเติมแต่งให้ดูดีเพิ่มขึ้น