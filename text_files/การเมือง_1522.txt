บรรยากาศล่าสุด ที่บริเวณแยกศาลาแดง นายพายัพ ปั้นเกตุ และ นายอริสมันต์ พงศ์เรืองรอง แกนนำกลุ่มคนเสื้อแดง ได้สั่งให้การ์ดคนเสื้อแดงรื้อถอนบังเกอร์ บริเวณถนนราชดำริ ฝั่งทางเข้า-ออก ช่องฉุกเฉินโรงพยาบาลจุฬาลงกรณ์ จำนวน 60 ม. เพื่อเปิดทางให้รถพยาบาล และผู้ป่วยสามารถเข้าออกได้ตามปกติ แต่ทั้งนี้จะมีการตั้งตรวจค้นรถทุกคันที่เข้าออกบริเวณด้านหน้า เพื่อป้องกันไม่ให้เจ้าหน้าที่พรางตัวเข้ามาที่โรงพยาบาลเพื่อสลายการชุมนุม 

ทั้งนี้เหตุการณ์ดังกล่าว เกิดขึ้นภายหลังแกนนำหลัก ได้เจรจากับทางโรง
พยาบาลจุฬาลงกรณ์ ซึ่งทางโรงพยาลบาลก็รับปากว่า จะไม่ให้ตำรวจและทหารเข้ามาพื้นที่อย่างแน่นอน ด้าน พล.ต.ขัตติยะ สวัสดิผล กล่าวว่า การรื้อถอนบังเกอร์ครั้งนี้ ไม่ได้ขัดกับการต่อสู้ แต่ที่ต้องห้ามปรามเนื่องจากเกรงว่า รัฐบาลจะสามารถนำกำลังเข้ามาสลายโดยง่าย พร้อมกันนี้ยังอ้างว่า พ.ต.ท.ทักษิณ ชินวัตร อดีตนายกรัฐมนตรี ได้โทรศัพท์มายังตนเพื่อสั่งให้ผู้ชุมนุมถอยล่นให้พ้นจากโรงพยาบาลจุฬา เพื่อลดกระแสวิพากษ์วิจารณ์ แต่ทางแกนนำไม่ยอม ห่วงความปลอดภัยของผู้ชุมนุม ซึ่งตนก็ไม่ได้ขัดแย้งอะไร 

อย่างไรก็ตามยืนยันว่า ทางแกนนำกลุ่มคนเสื้อแดงไม่ได้มีการมาเจรจากับตน ตามที่มีกระแสข่าวแต่อย่างใด