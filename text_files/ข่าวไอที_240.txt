 อย่างที่ทุกท่านทราบกันดีอยู่แล้วว่า ในปัจจุบัน มีสมาร์ทโฟนรุ่นใหม่ๆ ทยอยเปิดตัวกันอย่างต่อเนื่อง โดยเฉพาะถ้าเป็น มือถือเรือธง บางแบรนด์เปิดตัวปีละ 3-4 รุ่นเลยก็มี 
     ทำให้ผู้ใช้บางรายที่เพิ่งซื้อ สมาร์ทโฟนเรือธง มาใช้ได้ไม่นาน มีความรู้สึกว่า มือถือที่ใช้อยู่ "ตกรุ่น" ไปแล้ว อยากจะซื้อใหม่ก็ไม่มีกำลังทรัพย์มากพอ หรือบางท่านก็อยากจะมองหา มือถือดีๆ สเปคแรงๆ สักรุ่นมาใช้งาน แต่ก็มีกำลังทรัพย์ไม่พอ ที่จะซื้อ มือถือเรือธง รุ่นล่าสุด มาใช้งานเช่นกัน 

     ทำให้ในวันนี้ ทีมงาน techmoblog ได้คัดเลือก อดีตสมาร์ทโฟนรุ่นเรือธง ที่แม้จะตกรุ่นไปแล้ว แต่ในเรื่องของประสิทธิภาพด้านการใช้งาน ก็ยังไม่เป็นรองใคร แถมยังมีราคาที่ใกล้เคียงกับ สมาร์ทโฟนระดับกลาง แต่คุณสมบัติเทียบชั้นกับ สมาร์ทโฟนระดับไฮเอนด์ มาดูกันว่า มีรุ่นอะไรกันบ้าง
iPhone 5S
     เรียกได้ว่าในช่วงนี้ โอเปอร์เรเตอร์ 3 ค่ายใหญ่ในไทย ต่างจัดโปรโมชั่น ซื้อ iPhone 5S พร้อมแพ็กเกจ เหลือราคาเพียงแค่หมื่นต้นๆ เท่านั้น จึงทำให้ iPhone 5S ติดโผบทความนี้อย่างไม่ต้องสงสัย แม้ว่าขนาดหน้าจอของ iPhone 5S จะเล็กกว่า iPhone 6 และ iPhone 6 Plus แต่ด้านการใช้งานนั้น ยังถือว่า โอเคไม่แพ้กัน 

     โดย มาพร้อมกับหน้าจอขนาด 4 นิ้ว ความละเอียด 1136 x 640 พิกเซล, ชิปเซ็ต Apple A7, กล้องด้านหน้า ความละเอียด 1.2 ล้านพิกเซล, กล้องด้านหลัง ความละเอียด 8 ล้านพิกเซล และมีเซ็นเซอร์สแกนลายนิ้วมือในตัวอีกด้วย ส่วนราคาเครื่องเปล่า อยู่ที่ 19,900 บาท
Samsung Galaxy S5
     Samsung Galaxy S6 กำลังจะเปิดให้จองกันแล้ว ในวันที่ 1 เมษายนนี้ ทำให้รุ่นก่อนหน้าอย่าง Samsung Galaxy S5 ปรับลดราคาลงมาได้น่าสนใจเลยทีเดียว โดยรุ่นนี้ มาพร้อมกับหน้าจอขนาด 5.1 นิ้ว ความละเอียด 1920 x 1080 พิกเซล, หน่วยประมวลผลแบบ Quad-Core Processor ความเร็ว 2.5 GHz, RAM 2 GB, กล้องด้านหน้า ความละเอียด 2 ล้านพิกเซล     

      กล้องด้านหลัง ความละเอียด 16 ล้านพิกเซล, รองรับการอัพเดทเป็น Lollipop นอกจากนี้ ยังกันน้ำกันฝุ่นอีกด้วย ส่วนราคาของ Samsung Galaxy S5 ในตอนนี้ เหลือเพียง 17,900 บาท
Samsung Galaxy Note 3
     อีกรุ่นจากซัมซุง ที่ปรับราคาลงมาอย่างน่าสนใจ กับ Samsung Galaxy Note 3 ที่มาพร้อมกับหน้าจอกว้าง 5.7 นิ้ว ความละเอียด 1920 x 1080 พิกเซล, หน่วยประมวลผลแบบ Octa-Core Processor ความเร็ว 1.9 GHz/Quad-Core Processor ความเร็ว 2.3 GHz, RAM 3 GB, กล้องด้านหน้า ความละเอียด 2 ล้านพิกเซล

     กล้อง ด้านหลัง ความละเอียด 13 ล้านพิกเซล, ดีไซน์ตัวเครื่องบุด้วยหนังเทียม และมีปากกา S Pen ในตัว ใครที่ชอบมือถือที่มาพร้อมกับปากกา Stylus ไม่ควรพลาดรุ่นนี้ ส่วนราคาตอนนี้อยู่ที่ราวๆ 15,000 - 16,900 บาทเท่านั้น
HTC One M7
     มา เริ่มกันที่ สมาร์ทโฟนดีไซน์สวยหรูอย่าง HTC One M7 กันก่อน แม้ว่าในตอนนี้ HTC One M9 จะเปิดตัวแล้วก็ตาม โดย HTC One M7 มาพร้อมกับหน้าจอแสดงผลกว้าง 4.7 นิ้ว ความละเอียดระดับ Full HD (1080p), หน่วยประมวลผลแบบ Quad-Core Processor ความเร็ว 1.7 GHz, RAM 2 GB, หน่วยความจำภายในขนาด 32 GB

      กล้องด้านหน้า ความละเอียด 2.1 ล้านพิกเซล และกล้องด้านหลังแบบ UltraPixel ความละเอียด 4 ล้านพิกเซล ส่วนราคา HTC One M7 ตอนนี้ อยู่ที่ราวๆ 16,000 - 17,900 บาทเท่านั้น
LG G2
     ตก รุ่นไปแล้ว แต่สเปคยังดี คงต้องยกตำแหน่งนี้ให้กับ LG G2 อีกรุ่น ด้วยหน้าจอขนาดกว้าง 5.2 นิ้ว ความละเอียด 1920 x 1080 พิกเซล, หน่วยประมวลผลแบบ Quad-Core Processor ความเร็ว 2.2 GHz, RAM 2 GB, กล้องด้านหน้า ความละเอียด 2.1 ล้านพิกเซล     

      กล้องด้านหลัง ความละเอียด 13 ล้านพิกเซล และแบตเตอรี่ขนาด 3000 mAh ในราคาพอๆ กับ HTC One M7 ที่ราวๆ 17,900 บาท เรียกได้ว่า ไม่ต้องจ่ายถึง 20,000 ก็ได้มือถือดีๆ มาใช้งานแล้ว
Google Nexus 5
     แม้ ว่ากูเกิลจะเลิกผลิต Nexus 5 ไปแล้ว แต่ในไทย ยังสามารถหาซื้อมาใช้งานกันได้อยู่ โดยรุ่นนี้ มาพร้อมกับหน้าจอกว้าง 5 นิ้ว ความละเอียด 1920 x 1080 พิกเซล, หน่วยประมวลผลแบบ Quad-Core Processor ความเร็ว 2.3 GHz, RAM 2 GB, กล้องด้านหน้า ความละเอียด 1.3 ล้านพิกเซล

      กล้องด้านหลัง ความละเอียด 8 ล้านพิกเซล อีกทั้งยังรองรับการอัพเดทเป็น Android Lollipop อีกด้วย โดยตอนนี้ ราคา Nexus 5 เหลือเพียง 15,900 บาทเท่านั้น
Sony Xperia Z2
     ถ้า พูดถึงเรื่อง มือถือกันน้ำกันฝุ่น คงต้องตำแหน่งนี้ให้กับแบรนด์ Sony กันอย่างแน่นอน โดย Sony Xperia Z2 รุ่นนี้ ถือว่า สเปคยังไม่เป็นรองใคร มาพร้อมกับหน้าจอกว้าง 5.2 นิ้ว ความละเอียด 1920 x 1080 พิกเซล, หน่วยประมวลผลแบบ Quad-Core Processor ความเร็ว 2.3 GHz, RAM 3 GB, รองรับ LTE

      กล้องด้านหน้า ความละเอียด 2.2 ล้านพิกเซล, กล้องด้านหลัง ความละเอียด 20.7 ล้านพิกเซล และรองรับการอัพเดทเป็น Lollipop อย่างแน่นอน นอกจากนี้ ตัวเครื่องยังกันน้ำกันฝุ่นตามมาตรฐาน IP58 อีกด้วย ส่วนราคาตอนนี้เหลือเพียง 16,990 บาท
     สำ หรับสมาร์ทโฟน ที่ทางทีมงานคัดสรรมาแล้วข้างต้นนั้น ณ ชั่วโมงนี้ ยังถือว่า มีระดับราคาและสเปคที่น่าสนใจอยู่ เมื่อเวลาผ่านไป สมาร์ทโฟนรุ่นต่างๆ เหล่านี้ จะมีราคาลดลงอีก แต่ก็จะแทนที่ด้วย มือถือรุ่นที่ใหม่กว่า และดีกว่า ในระดับราคาที่ใกล้เคียงกัน ซึ่งทางทีมงาน จะกลับมาคัดเลือก มือถือรุ่นเด็ด สเปคแรง แต่ราคาเบาๆ ให้ได้ชมกันในโอกาสต่อไปครับ
ข้อมูลโดย : techmoblog.com
