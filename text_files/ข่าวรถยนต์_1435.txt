    Isuzu D-Max Stealth 2019 ใหม่ เพิ่มรุ่น 2 ประตู หั่นราคาจำหน่ายลงจากรุ่น 4 ประตู ราว 33,000 บาท

     Isuzu D-Max Stealth 2019 รุ่น 2 ประตูใหม่ มีให้เลือกทั้งหมด 3 รุ่นย่อย ได้แก่ 1.9 Ddi Z-Prestige M/T, 1.9 Ddi Z-Prestige A/T และ 3.0 Ddi Z-Prestige โดยยังคงตกแต่งเช่นเดียวกับรุ่น 4 ประตู เช่น ชุดแต่งสเกิร์ตหน้า, กระจังหน้าและไฟหน้าพร้อม Stealth Line, กรอบไฟตัดหมอกสีดำ, กันชนท้ายดีไซน์ใหม่ และล้ออัลลอยทูโทนขนาด 18 นิ้ว
     อุปกรณ์มาตรฐานของ D-Max Stealth 2019 รุ่น 2 ประตู ประกอบด้วย ไฟหน้าแบบ Bi-LED ปรับสูง-ต่ำได้ 4 ระดับ, ไฟส่องสว่างเวลากลางวัน Multifunctional Daylight, ไฟท้าย LED, กระจกมองข้างปรับ-พับไฟฟ้า และบันไดข้าง เป็นต้น

     ภายในห้องโดยสารติดตั้งเบาะนั่งกึ่งหนังแท้สีดำ, พวงมาลัยหุ้มหนัง, เครื่อเสียง DVD หน้าจอสัมผัสขนาด 8 นิ้ว, ปุ่มควบคุมเครื่องเสียงที่พวงมาลัย, มาตรวัดเรืองแสง Super Vision, จอแสดงข้อมูลการขับขี่ Color Display MID, ระบบแนะนำการเปลี่ยนเกียร์ GSI, กุญแจ Isuzu Genius Entry เป็นต้น
     ด้านระบบความปลอดภัยถูกติดตั้งถุงลมนิรภัยคู่หน้า, ระบบเบรก ABS/EBD และ BA, ระบบควบคุมการทรงตัว ESC (เฉพาะรุ่น 1.9 A/T), ระบบป้องกันล้อหมุนฟรี TCS (เฉพาะรุ่น 1.9 A/T), ระบบช่วยออกตัวบนทางลาดชัน HSA (เฉพาะรุ่น 1.9 A/T) และระบบควบคุมความเร็วขณะลงทางลาดชัน HDC (เฉพาะรุ่น 1.9 A/T) เป็นต้น

ราคาจำหน่าย Isuzu D-Max Stealth 2019 รุ่น 2 ประตู มีดังนี้

Hi-Lander Stealth 1.9 Ddi Z-Prestige ราคา 854,000 บาท
Hi-Lander Stealth 1.9 Ddi Z-Prestige A/T ราคา 894,000 บาท
Hi-Lander Stealth 3.0 Ddi Z-Prestige ราคา 879,000 บาท

*สีขาวมุกเอเวอร์เรสต์เพิ่มเงิน 7,000 บาท
 