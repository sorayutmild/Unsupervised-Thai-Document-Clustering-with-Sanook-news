อุปกรณ์ที่มีความจำเป็นต่อการดำรงชีพสำหรับมือถืออีกชิ้นที่สำคัญ คือสาย USB หรือบางคนจะเรียกว่าสายชาร์จไฟมือถือ หากมีรอยขาดขึ้นมาควรจะใช้ต่อหรือซ่อมแซมอย่างไรดี
วันนี้ทีมงาน Sanook! Hitech จะแนะนำเกี่ยวกับเรื่องนี้กัน
เหตุผลที่ใช้งานต่อไม่ต้องซ่อม

หลายคนบอกว่ามันขาดนิดเดียว แค่ฉนวนหุ้มภายนอกเท่านั้นก็ใช้งานต่อได้ ถือว่าเป็นเรื่องที่ไม่ผิด เพราะฉนวนหุ้มขาด แต่ก็ไม่ได้ส่งผลกับการส่งข้อมูลหรือสายไฟฟ้าภายในเครื่อง ก็เป็นอีกวิธีที่หลายคนประหยัดเงินกับแค่เรื่องของการซื้อสายใหม่
แต่มันก็จะมีข้อเสียตรงที่เมื่อฉนวนหุ้มสายไฟขาด อาจจะทำให้เกิดไฟฟ้ารั่วออกมาได้ จนทำให้มีสิทธิ์ที่ทำให้สายไฟนั้นกลับมาช็อตร่างกายของผู้ใช้เองได้ ถ้าไม่ซ่อม หรือเปลี่ยนสายใหม่
เหตุผลที่ควรซ่อมสายก่อนใช้

เพราะการชำรุดของสายนั้น อาจจะส่งผลร้ายแรงถึงขั้นมีกระแสไฟไหลออกมา โดยที่ผู้ใช้งานไม่รู้ตัวมาก่อน ก็อาจจะทำให้เกิดปัญหาในระหว่างการใช้งานได้เช่นเดียวกัน ดังนั้นแล้ว เราควรที่จะซ่อมด้วยการพันเทปพันสายไฟหรือสก็อตเทป ไว้เบื้องต้นก็จะดีไม่น้อย
ข้อเสียคือ ถ้าเกิดพันสายไปแล้ว ก็มีสิทธิ์ที่ฉนวนขาดได้อีก ทำให้ต้องพันสายให้รอบเพื่อไม่ให้ฉนวนนั้นรั่วไหลมาหาตัวเราได้นั่นเอง
แต่ถ้าสายของคุณชำรุดมากควรจะเปลี่ยนสาย USB หรือ สายชาร์จจะเป็นเส้นใหม่ดีกว่า อย่าประหยัดเกินกับแค่เรื่องของสายไฟชำรุด เพราะนั่นหมายถึงชีวิตคุณตกอยู่ในภาวะอันตรายได้ครับ