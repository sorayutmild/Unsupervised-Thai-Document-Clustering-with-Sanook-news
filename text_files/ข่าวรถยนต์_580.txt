     ก่อนหน้านี้เราได้นำเสนอรถยนต์ 9 รุ่นที่ได้รับความพึงพอใจจากลูกค้าในบ้านเรามากที่สุดกันไปแล้ว คราวนี้มาดูประเภทรถกระบะและเอสยูวีดูบ้าง ว่ารุ่นไหนจะครองใจผู้ใช้ชาวไทยมากที่สุด

     รายงานนี้เป็นผลสำรวจจากสถาบัน J.D.Power ในหัวข้อ "2015 Thailand Automotive Performance, Execution and Layout (APEAL)" ซึ่งถูกเผยแพร่เมื่อวันที่ 18 ธันวาคมที่ผ่านมา
     รายงานดังกล่าวมีการจัดเก็บข้อมูลจากลูกค้า แบ่งออกเป็น 10 หัวข้อหลัก ได้แก่ 1.ตัวถังภายนอก 2.ห้องโดยสารภายใน 3.พื้นที่โดยสารและเก็บสัมภาระ 4.ระบบเครื่องเสียงและนำทาง 5.เบาะโดยสาร 6.ระบบปรับอากาศ 7.ประสิทธิภาพการขับขี่ 8.เครื่องยนต์-ระบบเกียร์ 9.ทัศนวิสัยและความปลอดภัย 10.อัตราสิ้นเปลืองน้ำมัน โดยมีคะแนนเต็ม 1,000 คะแนน
 

     ผลสำรวจชี้ให้เห็นว่า Toyota ได้รับคะแนนความพึงพอใจเป็นอันดับที่ 1 ครอบคลุมถึง 2 เซ็กเมนต์ ในกลุ่มรถกระบะและเอสยูวี (รวมถึงรถ PPV ด้วย) โดย Toyota Fortuner ได้รับความพึงพอใจมากที่สุด ตามมาด้วย Honda CR-V และ Isuzu MU-X ด้วยคะแนนที่เท่ากัน ขณะที่ Toyota Revo ก็กลายเป็นที่ 1 ในกลุ่มรถกระบะดับเบิ้ลแค็บเช่นเดียวกัน
     ขณะที่กลุ่มรถกระบะมีแค็บพบว่ารุ่นที่ได้คะแนนมากที่สุดเป็นของ Nissan Frontier NP300 Navara Calibre ตามด้วย Mazda BT-50 PRO Hi-Racer และ Frontier NP300 Navara ของนิสสันอีกหนึ่งรุ่น
 

 
     ผลสำรวจความพึงพอใจในกลุ่มรถกระบะและเอสยูวี มีดังนี้ (คะแนนเต็ม 1,000 คะแนน)
กลุ่มรถเอสยูวี/พีพีวี
Toyota Fortuner - 896Honda CR-V - 878Isuzu MU-X - 878ค่าเฉลี่ยรวมทั้งเซ็กเมนต์ - 880 

กลุ่มรถกระบะตอนครึ่ง
Nissan Frontier NP300 Navara Calibre X-Cab - 900Mazda BT-50 PRO Hi-Racer X-Cab - 895Nissan Frontier NP300 Navara X-Cab - 893ค่าเฉลี่ยรวมทั้งเซ็กเมนต์ - 888

กลุ่มรถกระบะดับเบิ้ลแค็บ
Toyota Hilux Revo Prerunner D-Cab - 909Mazda BT-50 PRO Hi-Racer D-Cab - 900Toyota Hilux Vigo Champ Prerunner D-Cab - 896ค่าเฉลี่ยรวมทั้งเซ็กเมนต์ - 889

 