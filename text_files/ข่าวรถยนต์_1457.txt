     Toyota Fortuner 2019 เปิดตัวรุ่นเริ่มต้น 2.4G AT ใหม่ ขยับราคาเริ่มต้นเพิ่มขึ้นจากเดิม 60,000 บาท มีออปชั่นอะไรเพิ่มจากเดิมบ้าง?
     เดิมที Toyota Fortuner 2019 จะใช้รุ่นเริ่มต้นเป็น 2.4G MT เกียร์ธรรมดา 6 สปีด แต่ปัจจุบันถูกแทนที่ด้วยรุ่น 2.4G AT เกียร์อัตโนมัติ 6 สปีดแล้ว โดยตัดรุ่นเกียร์ธรรมดาออกไป ทำให้ราคาจำหน่ายเริ่มต้นของ Fortuner ขยับไปอยู่ที่ 1,299,000 บาท จากเดิม 1,239,000 บาท ในรุ่น MT คิดเป็นส่วนต่างอยู่ที่ 60,000 บาทพอดี

     นอกจากจะมีการเปลี่ยนจากระบบเกียร์ธรรมดา 6 สปีด มาเป็นเกียร์อัตโนมัติ 6 สปีด โตโยต้ายังได้ใส่อุปกรณ์มาตรฐานเพิ่มขึ้นจากเดิมหลายรายการ เพื่อให้เหมาะสมกับระดับราคาเกือบ 1.3 ล้านบาท ประกอบด้วย

เกียร์อัตโนมัติ 6 สปีด
ไฟหน้า Bi-Beam LED
ระบบปรับไฟหน้าสูง-ต่ำอัตโนมัติ
ไฟส่องสว่างเวลากลางวัน LED
ไฟตัดหมอกหน้า LED
แผงประตูบุหนังสังเคราะห์
เครื่องเสียง DVD หน้าจอสัมผัส
ระบบ T-Connect (ไม่มี Telematics)
กล้องมองภาพขณะถอยหลัง

     ขณะที่อุปกรณ์มาตรฐานที่มีแต่เดิมในรุ่น 2.4G MT ประกอบด้วย

ไฟหน้าเปิด-ปิดอัตโนมัติ พร้อมระบบ Follow-Me-Home
ประตูท้ายแบบธรรมดา
ที่ปัดน้ำฝนแบบตั้งเวลาหน่วงได้
ภายในสีดำ/เบาะหนังสีน้ำตาล
เบาะนั่งคู่หน้าปรับด้วยมือ
พวงมาลัยหุ้มหนังปรับได้ 4 ทิศทาง
มาตรวัดเรืองแสง Optitron พร้อมจอ MID แบบสี TFT
กุญแจ Smart Key พร้อมปุ่ม Push Start
กระจกหน้าต่างอัตโนมัติทั้ง 4 บาน
ระบบปรับอากาศธรรมดา
กล่อง Cool Box บริเวณคอนโซลหน้า
ช่องจ่ายไฟ 220 โวลต์
ถุงลมนิรภัย 3 ตำแหน่ง
ระบบควบคุมเสถียรภาพ VSC
ระบบป้องกันล้อหมุนฟรี TRC
ระบบเบรก ABS/EBD/BA
ระบบควบคุมการส่ายส่วนพ่วงท้าย TSC
ระบบช่วยออกตัวบนทางชัน HAC 

     ขุมพลังของ Toyota Fortuner 2019 เครื่องยนต์ดีเซล 2.4 ลิตร เกียร์อัตโนมัติ 6 สปีด ไม่มีการเปลี่ยนแปลงจากรุ่นเกียร์ธรรมดา มีกำลังสูงสุดอยู่ที่ 150 แรงม้า (PS) ที่ 3,400 รอบต่อนาที แรงบิดสูงสุด 400 นิวตัน-เมตร ที่ 1,600-2,000 รอบต่อนาที

     ตัวถังมีให้เลือกทั้งหมด 6 สี ได้แก่ สีน้ำตาล Phantom Brown, สีน้ำเงิน Nebula Blue, สีดำ Attitude Black Mica, สีขาว White Pearl CS, สีเงิน Silver Metallic และสีเทา Dark Gray Mica Metallic
     ราคาจำหน่าย Toyota Fortuner 2.4G AT 2019 อยู่ที่ 1,299,000 บาท
 