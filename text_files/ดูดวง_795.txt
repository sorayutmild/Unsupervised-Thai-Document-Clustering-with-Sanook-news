เคราะห์ คือสัญญาณที่เตือนให้เราสำรวจว่าในตอนนั้น (หรือก่อนหน้านั้น) เราต้องบกพร่องในเรื่องใดเรื่องหนึ่งของชีวิตแน่นอน ธรรมชาติก็เลยเตือนเราด้วยเคราะห์ เพื่อให้เรารีบหันกลับมามอง หันกลับมาเรียนรู้ จะได้ปรับปรุงแก้ไข จะได้พัฒนาตนเองให้เข้าใกล้ความสมบูรณ์มากขึ้น และเพื่อเป็นการเสริมบารมี แต่งเติมราศี และสะเดาะเคราะห์

ให้จุดธูป 39 ดอก ที่โล่งแจ้งนอกชายคาบ้านช่วงเวลาจุด 06.00 น. ถึง 12.00 น.
ตั้งนะโม ฯ 3 จบ ตั้งจิตให้นิ่งแล้วอธิษฐาน ดังนี้
“ ข้าพเจ้าชื่อ………………….นามสกุล…………………………..อายุ………..ปี (ถ้าเปลี่ยนชื่อให้กล่าวชื่อเดิม)ขออาราธนาบารมีพระพุทธเจ้า พระธรรม พระอริยสงฆ์ หลวงพ่อปานวัดบางนมโค หลวงพ่อฤๅษีลิงดำ อีกทั้ง เทวดาที่คุ้มครองและท่านท้าวพระยายมราช จงได้โปรดสงเคราะห์ ระงับกรรมที่เป็น อกุศล ที่มาตัดรอนชีวิต อายุ การเงิน การงาน ความสุขในครอบครัวไว้ก่อน เพื่อที่จะให้ข้าพเจ้าได้มีโอกาสสำเร็จประโยชน์ ในทุกสิ่ง เพื่อที่จะได้บำเพ็ญบารมี ทานศีลภาวนา ในการอันสมควร และขอให้บริวารอยู่ในปกครอง อุปสรรคในกิจการงานจงอย่ามีแก่ข้าพเจ้า”

หากอ่านแล้วเข้าใจทั้งหมดแล้วได้ลงมือทำ นับตั้งแต่บัดนี้เป็นต้นไปถ้าทำครบถ้วนถูกต้อง ต่อให้ “ดวงตก” มีปัญหาเรื่องเงินแค่ไหน เราก็แก้ไขได้ ชีวิตก็จะมีแต่ความสุข ความเจริญหลั่งไหลเข้ามาแบบไม่ขาดสาย