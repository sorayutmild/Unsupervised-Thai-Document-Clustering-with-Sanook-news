ขั้นตอนการลงทะเบียนขอคืนเงินประกันน้ำประปา จากการประปาส่วนภูมิภาค (กปภ.) แนะนำ 4 ขั้นตอนลงทะเบียนขอรับเงินคืนเงินประกันการใช้น้ำประปา ทำง่ายๆ ผ่านออนไลน์
การคืนเงินประกันการใช้น้ำให้กับผู้ใช้นำประเภทที่พักอาศัย ของการประปาส่วนภูมิภาค (กปภ.) ถือเป็นหนึ่งในมาตรการลดผลกระทบจากสถานการณ์ของไวรัสโควิด-19 ตามที่รัฐบาลต้องการช่วยเหลือและเยียวยา โดยทาง กปภ. จะเริ่มเปิดให้ลงทะเบียนได้ในวันที่ 15 เม.ย. 63 เป็นต้นไป และในวันที่ 5 พ.ค. 63 จะเริ่มคืนเงินประกันการใช้น้ำประปาตามช่องทางที่ลงทะเบียนไว้โดยไม่มีวันสิ้นสุดการลงทะเบียน
สำหรับขั้นตอนการลงทะเบียนนั้น เพจเฟซบุ๊ก การประปาส่วนภูมิภาค สำนักงานใหญ่ โพสต์ข้อความระบุว่า การขอรับเงินคืนประกันการใช้น้ำประปาของการประปาส่วนภูมิภาค (กปภ.) สามารถลงทะเบียนผ่าน 3 ช่องทาง โดยไม่ต้องไปที่สำนักงาน
การขอรับเงินคืนประกันการใช้น้ำประปาของการประปาส่วนภูมิภาค (กปภ.) สามารถลงทะเบียนผ่าน 3 ช่องทาง ดังนี้

เว็บไซต์ของ กปภ. www.pwa.co.th
แอปพลิเคชั่น PWA1662
Line Official @PWARhailand

ส่วนขั้นตอนลงทะเบียนขอคืนเงินประกันน้ำประปา มีดังนี้

กรอกข้อมูลผู้ใช้น้ำ (ชื่อ-นามสกุล, หมายเลขผู้ใช้น้ำ ดูได้จากใบแจ้งค่าน้ำประปาของทุกๆ เดือน, หมายเลขบัตรประชาชน)
ทำตามขั้นตอนให้ครบถ้วน
รอ SMS แจ้งผลตอบกลับ
รับเงินตามช่องทางที่ระบุ ได้แก่ ผ่านบัญชีพร้อมเพย์ที่ผูกกับบัตรประชาชน, ผ่านบัญชีธนาคารที่มีชื่อตรงกับผู้ใช้น้ำ และเคาน์เตอร์เซอร์วิส

หากตรวจสอบสิทธิ์พบว่าไม่ผ่าน หรือกรณีที่ผู้ใช้น้ำมีปัญหาจากการตรวจสอบสิทธิ์การคืนเงินประกันการใช้น้ำประปา ให้รอการติดต่อกลับจาก กปภ. จากสาขาที่ผู้ใช้น้ำใช้บริการอยู่
อ่านเพิ่มเติม


ลงทะเบียน www.pwa.co.th ขอเงินประกันการใช้น้ำประปาคืน อยากรู้ได้เท่าไหร่ต้องเช็ก!


วิธีลงทะเบียนรับคืนเงินประกันประปา กปภ. ทำได้ไม่กี่ขั้นตอนก็รอรับเงินเลย



