     หลายๆ ท่านคงจะเคยได้ยินกันมาบ้างแล้ว เกี่ยวกับอันตรายที่เกิดขึ้นจากการเล่น โทรศัพท์มือถือ หรือ แท็บเล็ต ก่อนนอน ที่จะส่งผลต่อการนอนหลับเป็นอย่างมาก และเกิดอาการนอนไม่พอนั่นเอง ซึ่งนักวิจัยเผยว่า แสงสีฟ้าจากอุปกรณ์อิเล็กทรอนิกส์เท่านี้ ส่งผลกระทบต่อการผลิต Melatonin ฮอร์โมนหลักในการควบคุม การหลับและตื่น ซึ่งสิ่งที่จะช่วยผลิตฮอร์โมนดังกล่าวได้อย่างปกติ นั่นก็คือ ความมืดนั่นเอง

     นอกจากนี้ ผลการวิจัย ยังระบุด้วยว่า ฮอร์โมน Melatonin จะช่วยป้องกันการเกิดมะเร็ง, ช่วยเพิ่มภูมิคุ้มกันให้กับร่างกาย, ป้องกันการเกิดโรคเบาหวาน, การเผาผลาญอาหาร และโรคหัวใจ ซึ่งสิ่งเหล่านี้ มีอัตราการเกิดเพิ่มสูงขึ้น เนื่องจากมีปัจจัยไปต่อต้านการผลิตฮอร์โมนดังกล่าวนั่นเอง โดยผลการวิจัยเผยว่า ชาวอเมริกันกว่า 95% จะต้องหยิบมือถือมาเล่นก่อนนอนทุกครั้ง แน่นอนว่า เราจะห้ามไม่ให้กลุ่มคนดังกล่าว หยุดเล่นอุปกรณ์อิเล็กทรอนิกส์ก่อนนอน คงจะเป็นไปได้ยาก แต่เราสามารถหาวิธีการป้องกัน และลดอันตรายได้ ด้วยการทำแบบนี้ครับ

- ใช้แสงไฟสีแดงแบบสลัวๆ แทน ซึ่งแสงไฟสีแดงนี้ จะรบกวนการผลิตฮอร์โมน Melatonin น้อยกว่าแสงไฟสีอื่นๆ- ใช้เวลากับแสงสว่างในตอนกลางวันให้มากที่สุด ซึ่งสิ่งนี้ จะช่วยให้การนอนหลับในตอนกลางคืนดีขึ้น- หลีกเลี่ยงการมองหน้าจอสว่างๆ 2-3 ชั่วโมงก่อนนอน- ให้ซื้อแว่นตา Uvex Skyper ซึ่งมีกระจกเลนส์สีส้มมาใส่ โดยมีราคาถูกมาก อยู่ที่ $10 เท่านั้น ซึ่งแว่นตาแบบนี้ จะช่วยบล็อกแสงสีฟ้า ที่ออกมาจากอุปกรณ์อิเล็กทรอนิกส์ได้เป็นอย่างดี
     เห็นอันตรายจากการเล่น สมาร์ทโฟน ก่อนนอนไปแล้ว ถ้าหากหลีกเลี่ยงได้ จะดีที่สุดครับ
รายละเอียดเพิ่มเติม : complete-health-and-happiness.com
สนับสนุนเนื้อหา: www.techmoblog.com


