งานนี้เริ่มอยู่ยากขึ้นทุกวันแล้วสำหรับเกมสุดปังในช่วงท้ายปี 2018 ที่ผ่านมาอย่าง Ragnarok M: Eternal Love เกมมือถือสุดมันส์จากค่าย Gravity ที่ตอนนี้กำลังจะพังลงเรื่อยๆ เหมือนนาฬิกาทรายที่กำลังหมดเวลาลงอย่างช้าๆ อันนี้ที่พูดถึงไม่ใช่เพราะความมโนหรืออคติ แต่มันเป็นสิ่งที่กำลังเกิดขึ้นกับเกมมือถือตัวนี้จริงๆ ส่วนตัวผมเองก็เป็นหนึ่งในผู้เล่นที่ชื่นชอบเกมอย่าง ROM และทุ่มเวลาทุ่มเงินไปกับมันพอสมควรแต่สิ่งที่ได้รับกลับมาจากทีมงานและบริการของเกมเท่ากับศูนย์ จนทุกวันนี้ถ้าผู้เล่นติดตามแฟนเพจ ROM อยู่สามารถเข้าไปดูได้เลยว่าทุกโพสต์ในเฟสบุ๊คของเกม จะมีเหล่าเกมเมอร์ออกมาแสดงความคิดเห็นและด่าจำนวนมากและนี้คือ Feedback ของเกมในปัจจุบัน

ทุกวันนี้อย่างที่รู้กันว่า Content เริ่มตันเริ่มจะไม่มีอะไรทำแล้วเพราะทางตัวเกมการอัพเดทใหม่ๆ ก็ไม่มีอะไรน่าสนใจมีเพียงแต่การเปิดตัวชุดใหม่ คอสตูมใหม่ๆ เสื้อผ้าธีมใหม่ ในรูปแบบกาชา แล้วผู้เล่นส่วนใหญ่ก็กำลังโดนครอบงำกับความ "ของมันต้องมี" แต่เนื้อหาในเรื่องอื่นๆ ก็ยังนิ่งสงบไม่มีอะไรเพิ่มเติม ปัญหาต่างๆ ทีมงานก็กำลังแก้ไขอย่างเร่งด่วน จนตอนนี้ปัญหาก็ยังคงมีอยู่ แล้วมันก็ยังไม่หายไปไหนบางครั้งอัพเดทมาใหม่ ปัญหาก็พาเพื่อนใหม่ๆ มาเพิ่มอีก บอกเลยว่าอีกยาว

ตอนนี้บรรยากาศภายในเกมบอกเลยว่ามันเลยจุดที่ผู้เล่นส่วนใหญ่เลยจุด ทำของ เก็บเลเวลมานานแล้ว และเสน่ห์ของเกม Ragnarok ที่ทำให้เหล่าแฟนเกมหลงรักก็คือระบบ Guild War ที่ตอนนี้ก็ยังไม่มีให้เล่นเพราะกิจกรรมหลักของผู้เล่นตอนนี้ก็คงหนีไม่พ้นการล่าบอส ที่ล่าจนบอสเจอหน้าก็วิ่งหนีแล้ว ส่วนกิลด์เล็กๆ หรือปาร์ตี้กลางๆ ก็จะไม่มีทางสามารถล่าบอสกับกิลด์ใหญ่หรือตี้ใหญ่ๆ ได้แน่นอนเพราะเนื่องด้วยทรัพยากรที่จำกัดและอาจจะทำให้เกิดอาการเบื่อได้

และอีกหนึ่งอย่างที่ทำให้เหล่าแฟนเกมสาวก Ragnarok M หรือ ROM รู้สึกเริ่มรับไม่ได้กับการให้บริการของเหล่าทีมงานที่ดูแลทางในแฟนเพจ ที่ทุกวันนี้ลงเพียงกิจกรรมขายของ อัพเดทชุดใหม่เท่านั้น แต่ไม่มีการออกมาอัพเดทว่ากำลังพัฒนาปรับปรุงในเรื่องแก้ไขโปรแกรมช่วยเล่น โปร หรือบัคต่างๆ ภายในเกมเลยถึงแม้ว่าผู้พัฒนาเกมเองจะไม่ได้อยู่ในประเทศไทยจึงต้องใช้เวลาในการดำเนินงานอันนี้ก็เข้าใจแต่ก็น่าจะมีความเคลื่อนไหว ไม่มากก็น้อยมาอัพเดทให้แฟนๆ รู้สึกอุ่นใจบ้าง แต่ความเป็นจริงนิ่งเงียบให้เรื่องมันผ่านไปเอง มันจึงทำให้เกิดกระแสต่อต้านขึ้นในแฟนเพจมากมายจนตอนนี้ คนถึงกับเอาโปรแกรมมาโพสขายกันใน Comment ของแฟนเพจหลักเป็นที่เรียบร้อยแล้ว จนต้องเอ่ยคำนี้ออกมาเลย "ประเทศกูมี"
เกมดีเวรี่กู้ดดดด!
