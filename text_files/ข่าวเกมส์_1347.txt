
ข่าวล่าสุดของภาพยนตร์เรื่อง Warcraft ที่สร้างโดยอ้างอิงจากเกมส์ออนไลน์ยอดนิยม World of Warcraft ที่มีกำหนดฉายในปี ค.ศ. 2016 นั้น ตอนนี้ได้ตัวบรรดานักแสดงเรียบร้อยแล้ว  โดยมีดารานักแสดงเด่นๆ  ที่เคยมีผลงานมาแล้วจากภาพยนตร์ที่ได้รับความนิยมหลายเรื่อง อาทิ Ben Foster, Travis Fimmel, Paula Patton, Toby Kebbell และ Rob Kazinsky ซึ่งนักแสดงเหล่านี้เคยแสดงในภาพยนตร์ Mission: Impossible , Pacific Rim รวมถึงทีวีซีรี่ส์สุดดังอย่าง The Vikings อีกด้วย ซึ้งการนำมาทำเป็นเกมส์ในครั้งนี้ก็มีเหล่าดารานักแสดงจำนวนมากที่เป็นตัวละครสำคัญที่นำมาร่วมเล่นเป็นตัวละครในเกม

Ben Foster เคยมีผลงานการแสดงในภาพยนตร์ X-Men: The Last Stand รวมถึงทีวีซีรี่ส์ตลก Six Feet Under ทางช่อง HBO

Travis Fimmel เป็นดาราที่เราอาจไม่คุ้นเท่าไหร่ แต่ที่เมืองนอกต่างรู้จักกันดีจากทีวีซีรี่ส์ The Vikings

Paula Patton มีผลงานการแสดงในภาพยนตร์ Mission: Impossible - Ghost Protocol และ Baggage Claim

Toby Kebbell เคยโชว์ตัวมาแล้วใน Prince of Persia: The Sands of Time

และ Rob Kazinsky มีผลงานการแสดงใน Pacific Rim และทีวีซีรี่ส์ True Blood กับ EastEnders
นอกจากนี้ทาง Universal Pictures ก็กำลังเจรจาขั้นสุดท้ายกับนักแสดงจากเรื่องกัปตันอเมริกา Dominic Cooper ถึงความเป็นไปได้ที่จะให้มาร่วมแสดงในภาพยนตร์อีกด้วย ภาพยนตร์ Warcraft เปิดตัวครั้งแรกเมื่อปี ค.ศ. 2006 ซึ่งเดิมทีมีข่าวว่าจะกำกับโดย Sam Raimi ก่อนที่จะมีการประกาศอย่างเป็นทางการเมื่อต้นปีนี้ว่า Duncan Jones จะมารับหน้าที่เป็นผู้กำกับ แถมยังมีการแจ้งไว้ในงานบลิซคอนว่า  เนื้อหาของภาพยนตร์เกี่ยวกับความขัดแย้งระหว่างมนุษย์กับอ็อค  มีตัวละครหลักเป็น Lothar และ Durotan