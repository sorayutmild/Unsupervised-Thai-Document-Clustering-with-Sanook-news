ความหวังหมู่บ้านตัวใหม่ของสาวก Ragnarok มาอีกแล้วเมื่อทาง The Dream Network ได้มีการเปิดตัวเกมมือถือน้องใหม่ซีรี่ส์ระดับตำนานมาอีกหนึ่งตัวในชื่อว่า Ragnarok M: New Generation ที่ตอนนี้เปิดให้ทดสอบช่วง Close Beta อยู่ในประเทศจีน ดังนั้น Sanook! Game ไม่พลาดที่จะพาสาวก RO ไปดูว่าตัวเกมนี้จะพอที่เป็นความหวังสำหรับเกมซีรี่ส์ Ragnarok ตัวใหม่ได้หรือไม่


Ragnarok M: New Generation แน่นอนว่าตัวเกมนี้ก็ยังคงเป็นเกมแนว MMORPG เหมือนเคยซึ่งเป็นการร่วมมือกันระหว่าง Gravity และ The Dream Network ของประเทศจีนทำให้ตอนนี้เกมของ Tencent ไม่ใช่ความหวังเดียวอีกต่อไป เบื้องต้นจากที่ไปสัมผัสความรู้สึกว่าตัวเกมนี้มีงานภาพกราฟิกที่สวยงามเลยทีเดียว ทำ 3D เต็มรูปแบบ เพื่อให้ผู้เล่นได้สัมผัสประสบการณ์ที่แตกต่างที่ไม่เคยเห็นที่ไหนมาก่อน จะจริงหรือไม่ไปดูกันเลย


อย่างที่บอกไปว่าตัวเกมนี้ได้นำเสนอในรูปแบบ 3D เต็มรูปแบบงานภาพกราฟิกที่ออกมาจึงสวยงามให้อารมณ์ความเป็นตัวละครการ์ตูนมากขึ้น โดยรวมจากที่ได้ทดสอบเล่นมา มองแล้วก็น่าสนใจไม่น้อย ตัวเกมงานภาพดูดีกว่าภาคก่อนอย่าง Ragnarok M: Eternal Love อย่างเห็นได้ชัดอาจจะเนื่องด้วยเป็นเกมที่พัฒนาขึ้นมาใหม่
แต่ก็แตกต่างจากทางด้าน Ragnarok Mobile: Love at First Sight อยู่นิดหน่อยแต่ก็ให้อารมณ์ที่ใกล้เคียงกัน ดังนั้นในภาพรวมดูแล้วตัวเกมนี้มีคุณภาพงานที่นำเสนอในรูปแบบการ์ตูนได้ดีเลยทีเดียว ถูกใจเกมเมอร์แน่นอน ซึ่งถ้าสังเกตรายละเอียดในเมืองหรือฉากวัตถุต่างๆ มันดูมี Detail และมีมิติมากกว่า จริงๆ ดูไปแล้วเหมือน Seal Online เหมือนกันนะ

ระบบ Gameplay ก็เน้นไปที่การเดินเควสเป็นหลักเหมือนกับเกม Ragnarok ปกติซึ่งจะมีระบบ Auto พาเดินไปตามจุดต่างๆ ซึ่งก็ไม่ได้มีอะไรแตกต่างเท่าไหร่ แต่เควสหลักก็เป็นสิ่งที่สำคัญที่เพื่อนๆ จะต้องทำทุกคนอยู่แล้ว บางครั้งการนำเสนอเนื้อเรื่องก็แทรกคัทซีนเข้ามา เพื่อเพิ่มความฟินให้แฟนๆ ด้วย

แต่ กิมมิคที่ดูแล้วน่าสนใจก็คือระบบสกิลที่ดู แตกต่างจากต้นฉบับฉีกออกไปพอสมควรจะมีสกิลใหม่ๆ ที่ถูกออกแบบเพิ่มเติมขึ้่นมา ไม่แน่ใจว่าอันนี้จะใช้เฉพาะในช่วง Close Beta หรือไม่ ตอน Open อาจจะมีการปรับเปลี่ยนอีกที ยกตัวอย่างเช่น ณ ตอนนี้ Swordman จะสามารถเปลี่ยนเป็น Knight ได้เฉพาะสายหอก อะไรประมาณนั้น และการเปลี่ยนอาชีพของตัวเกมนี้จะรวมอยู่ในโบสถ์คล้ายกับเวอร์ชั่น Eternal Love นั่นเอง


ส่วนรายละเอียดต่างๆ ภายในเกมหลายๆ ฟังก์ชั่นก็มีความคล้ายๆ กับเวอร์ชั่นเก่าๆ เช่นการถ่ายรูปตามสถานที่สำคัญ และระบบคราฟอาหารและอื่นๆ พวกอาวุธ มอนสเตอร์ การ์ด ก็มีเปิดเผยออกมาให้เห็นบ้างบางส่วนแล้ว อาจจะไม่ใช่ทั้งหมด ซึ่งตอนนี้สิ่งหนึ่งที่ยังไม่สามารถตัดสินใจได้ก็คือเกมนี้จะมีระบบ Pay to Win หรือเปล่าก็ต้องรอติดตามกันต่อไป แต่เบื้องต้นที่ลองหาดูก็ยังไม่มีอะไรให้เห็นชัดเจนเท่าไหร่



ดาวน์โหลดเกม Ragnarok M: New Generation ได้ที่ https://www.taptap.com/app/171650
