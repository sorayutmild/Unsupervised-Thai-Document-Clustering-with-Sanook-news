เกมส์เก่า
เกมเมอร์ยุคใหม่เดี๋ยวนี้ จะว่าน่าอิจฉาก็น่าอิจฉา ที่เกิดมาก็ได้เล่นเกมส์ภาพสวยๆอลังการ จะว่าน่าเสียดายก็น่าเสียดาย ที่เขาไม่มีโอกาสได้เห็นวิวัฒนาการของวงการเกมส์มาตั้งแต่ต้น ซึ่งเกมเมอร์ยุคใหม่บางคนก็หาเกมส์เก่าๆมาเล่นกันก็มีนะครับ อย่างน้องที่ผมรู้จักมันก็ไม่ใช่ว่าจะเล่นแต่เกมส์ออนไลน์ตามยุคสมัย แต่เล่น Emu เกมส์เก่าๆด้วย ก็ดีจะได้รู้จักกับความสนุกของเกมส์เก่าๆบ้าง แต่ก็มีเกมเมอร์สมัยใหม่บางคนที่ไม่คิดจะเปิดใจลองหาเกมส์เก่าๆมาเล่นก็มีเยอะครับ เล่นแต่เกมส์ออนไลน์ไม่ก็เกมส์ใหม่ๆอย่างเดียว เชื่อเถอะว่า ถ้าคุณไปถามเกมเมอร์ยุคใหม่เดียวนี้ว่าทำไมไม่ชอบเล่นเกมส์เก่า ก็น่าจะได้คำตอบไม่พ้น 5 สาเหตุนี้
1. ภาพไม่สวย ไม่อยากเล่น
ข้ออ้างหลักที่เกมเมอร์สมัยใหม่มักใช้อ้าง เวลาที่เห็นภาพเกมส์เก่าๆๆแล้วไม่อยากเล่น นั่นจะทำให้เกมเมอร์คนนั้นอาจพลาดอะไรดีๆไปแล้ว หากจะมองกันที่ความสวยงามอย่างเดียว ซึ่งจริงๆแล้วจะบอกว่าเกมส์เก่าๆที่เรามองว่าไม่สวยในสมัยนี้นั้น ถ้าเราอยู่ในช่วงยุคที่เกมส์มันออกมาใหม่ๆ เราจะรู้สึกเหมือนมันคนละอารมณ์กันเลย อย่างเช่น Final Fantasy VII หรือ Resident Evil ภาคเก่าๆ ที่เหลี่ยมเป็นแท่งในสายตาคนยุคนี้ แต่เกมเมอร์รุ่นเก่าเขารู้สึกตื่นเต้นกันมากตอนที่เกมมันออกมาใหม่ๆ เพราะได้เล่นเกมส์ RPG กราฟฟิก 3D เป็นครั้งแรก ที่สำคัญเกมสมัยก่อนมักจะมีระบบและปริศนาที่น่าตื่นเต้นเร้าใจมากกว่าเกมส์สมัยนี้ ที่เน้นแต่ภาพสวยบางเกมส์ด้วยซ้ำ แม้ภาพมันจะไม่สวยเท่าก็เถอะ
เกมส์เก่า
Resident Evil ภาคแรก ถึงภาพไม่สวย แต่หลอนกว่าภาคใหม่ๆเยอะ
2. รู้เนื้อเรื่องแล้ว เลยไม่อยากเล่น
แน่นอนครับว่า เกมส์เก่าตั้งแต่สมัยก่อน มายุคนี้ก็คงจะมีคนพูดถึงไปไม่รู้กี่ครั้งต่อกี่ครั้ง จนเกมเมอร์บางคนที่เคยอยากจะเล่นรู้สึกไม่อยากเล่นแล้ว เพราะโดน Spoiled เนื้อเรื่องไปหมด ไม่ว่าจะเป็นบทสรุปที่มีให้ดูเกลื่อน หรือจะเป็นคลิปเฉลยใน youtube ทำให้คุณรู้เรื่องจนไม่จำเป็นต้องเล่นเลย แต่ว่าการดูหรือฟังมาอย่างเดียว มันก็ไม่ได้อรรถรสเท่ากับเราไปเล่นด้วยตัวเองหรอกครับ ต้องลองดูด้วยตัวเองดีที่สุด
เกมส์เก่า
เชื่อว่าหลายคนคงรู้เนื้อเรื่อง Final Fantasy VII ดีแม้จะไม่เคยเล่นก็ตาม
3. ไม่มีแรงจูงใจในการเล่น
ข้อนี้สืบต่อมาจากข้อแรกแหละครับ ที่ว่าเกมเมอร์ยุคนี้เขาไม่ได้เห็นการเปลี่ยนแปลงของเกมส์มาตั้งแต่แรก มาถึงก็ได้เห็นเกมส์ใหม่ภาพสวยๆเลย ถ้าหากเราเอาเกมส์เก่าๆมาแนะนำ เขาก็จะรู้สึกว่ามันไม่น่าเล่น แม้ว่าเกมส์นั้นจะดังแค่ไหนในอดีตก็ตาม
เกมส์เก่า
Final Fantasy VIII ภาพสวยกว่าภาค 7 เยอะ ตัวละครก็สมส่วน แต่มันก็ไม่สวยในสายตาเกมเมอร์ยุคใหม่อยู่ดี
4. ระบบเกมส์กาก ไม่สนุก
ถึงจะบอกว่าเกมส์เก่าๆบางเกมส์สนุก แต่ก็ไม่ได้สนุกไปซะทุกเกมส์เหมือนกันครับ เพราะเกมเมอร์สมัยนี้ก็อาจจะได้เล่นเกมส์ที่สนุกกว่าไปแล้วก็ได้ โดยเฉพาะเมื่อเทียบกับเทคโนโลยีเกมส์ที่ก้าวไกลกว่า ก็ทำให้เกมส์ยุคใหม่ทำระบบได้น่าสนใจกว่าเกมส์เก่าเยอะแล้ว ไม่ว่าจะเป็นเรื่อง AI คอมพิวเตอร์ที่ฉลาดกว่าเกมส์เก่า UI ของเกมส์ที่ทำออกมามีระบบระเบียบน่าใช้งานกว่า ซึ่งตรงนี้ต้องยอมรับว่าเกมส์เก่าๆด้อยกว่าจุดนี้จริงๆในภาพรวม เพราะเอนจิ้นเกมเก่าๆไม่ได้มีระบบเกมส์อำนวยความสะดวกมากมายเท่ายุคนี้
เกมส์เก่า
เกมส์เก่าเอนจิ้นใส่ระบบได้น้อย โมชั่นตัวละครไม่สมจริง ลูกเล่นไม่ค่อยมี
5. อยากเล่นแต่หาเครื่องหาแผ่นไม่ได้แล้ว
อันนี้เป็นข้ออ้างของเกมเมอร์ฝรั่งครับ เพราะที่นั่นเค้าไม่ได้โหลดเกมเถื่อนเป็นเรื่องปรกติเหมือนบ้านเรา ดังนั้นเวลาจะหาเกมเก่าเล่นก็จะลำบากสักหน่อย เพราะเหลือน้อยเต็มที ยังดีที่บางเครื่องมีเกมส์แบบ DL เครื่องเก่าๆให้โหลดเล่นบ้าง แต่โดยรวมก็ใช่ว่าจะมีให้เล่นทุกเกมส์ที่เราหาอยู่น่ะสิ แต่ถ้าเป็นที่ไทยเรา ก็เล่นผ่าน Emulator กันสบาย
เกมส์เก่า
ถ้าหาเครื่องไม่ได้ ก็เล่นใน Emulator แทนไปเถอะ
สุดท้ายก็ขอฝากกับเกมเมอร์ใหม่ๆๆยุคนี้ ว่าอยากให้ลองเล่นเกมส์เก่าๆดูครับว่า บางเกมส์มันก็มีความสนุกที่หาไม่ได้ในเกมส์ยุคนี้อยู่เยอะเหมือนกัน อย่ามัวแต่เล่นเกมออนไลน์อย่างเดียว
 