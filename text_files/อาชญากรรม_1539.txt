ข่มขืนลูกสาวตัวเองตั้งแต่เด็กจนโต ตำรวจสระแก้ว ตามรวบตัวได้ที่แคมป์คนงานก่อสร้าง อ.ปากช่อง
พล.ต.ต.ยิ่งยศ เทพจำนง ผบก.ภ.จว.สระแก้ว สืบสวนติดตามจับกุม นายวินัย แก้วสุข อายุ 46 ปี ซึ่งเป็นบุคคลตามหมายจับของศาลจังหวัดสระแก้ว ซึ่งต้องหาว่ากระทำผิดฐานกระทำชำเราเด็กอายุยังไม่เกินสิบสามปี ซึ่งมิใช่ภรรยาของตน โดยคนร้ายข่มขืนลูกสาวตัวเอง 2 คน ตั้งแต่เด็กจนจบมีงานทำ ถึงเล่าให้แม่ฟัง แม่จึงมาแจ้งความ แต่ทางผู้เสียหายไม่อยากเปิดเผยตัวเอง เกรงจะกระทบต่อครอบครัว ซึ่งเหตุเกิดเมื่อประมาณเดือนเมษายน 2545 และเดือนมิถุนายน 2549 ถึงเดือนมกราคม 2556 เวลากลางวันกลางคืนต่อเนื่องกัน
หลังเกิดเหตุ นายวินัย ได้หลบหนีการจับกุมของเจ้าหน้าที่ตำรวจมาโดยตลอด จนกระทั่งเมื่อวันที่ 24 กันยายน 2557 สืบสวนทราบว่า นายวินัย ได้หลบหนีไปทำงานก่อสร้างในเขตพื้นที่ อ.ปากช่อง และพักอาศัยอยู่บ้านเลขที่ 158 ม.1 ต.จันทึก อ.ปากช่อง จ.นครราชสีมา และเมื่อวันที่ 25 กันยายน 2557 ได้ประสานกับตำรวจท้องที่ร่วมกันเข้าจับกุมนายวินัย ได้ที่บ้านเลขที่ดังกล่าว นายวินัย ให้การรับสารภาพตลอดข้อกล่าวหา