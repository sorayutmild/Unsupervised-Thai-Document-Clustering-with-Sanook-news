เล่นเอาซะงงเป็นไก่ตาแตก! สำหรับ คาร์ลอส ลอบาตอน แข้งชาวเปรูของทีมสปอร์ติ้ง คริสตัล ในลีกเปรู จัดการปั่นลูกเตะมุมด้วยการเตะไซด์ก้อยบอลโค้งเสียบตาข่ายอย่างสวยงาม ประตูดังกล่าวเกิดขึ้นในนาทีที่ 35 ของเกม เมื่อ ทีมสปอร์ติ้ง คริสตัล ได้ลูกเตะมุมด้านขวา และเป็นมิดฟิลด์ตัวเก๋าวัย 35 ปี รับหน้าที่เตะมุมก่อนที่เจ้าตัวจะตัดสินใจเตะด้วยข้างเท้าด้านนอกหรือ "ไซด์ก้อย" ด้วยเท้าขวาบอลโค้งเข้าประตูไปอย่างงดงาม
เล่นทำเอาฮือฮาไปทั้งสนามและกำลังถูกแชร์ไปอย่างแพร่หลาย สุดท้ายช่วยทีมเปิดบ้านเฉือนเอาชนะ เซียนเซียโน ไปได้ 1-0 ในศึก โกปา อินคา ในประเทศเปรู ทั้งนี้ การเตะด้วยข้างเท้าด้านนอกหรือที่เรียกว่าการเตะแบบ "ไซด์ก้อย" นั้น ค่อนข้างทำได้ยากกว่าการเตะด้วยข้างเท้าด้านในหรือ "ไซด์โป้ง"


คลิปจาก : Claudio Navarro Vargas [youtube.com]