

อาน้ำอ้อย เผยครอบครัวต้องเข้มแข็งไม่เศร้าให้ น้องมะลิ เห็น เพราะเขายังไร้เดียงสาเกินไป ตอนนี้รู้เพียงพ่อปอ นอนหลับ
"ตอนนี้กำลังใจทุกคนดี เราเคยเข้มแข็งมายังไงเราก็ยังคงต้องยืนหยัดความเข้มแข็งนั้นไว้ตลอดกลับมะลิอาคิดว่ายังเด็กนะ วิธีที่เราจะปฏิบัติกับเด็กก็คงต้องให้ความรักความเอ็นดูในขณะเดียวกันคงยังไม่ต้องไปโฟกัสเรื่องความโศกเศร้ามากนักเพราะเด็กวัย 2 ขวบ เด็กยังไร้เดียงสาที่จะต้องรับรู้และจดจำเราปรึกษาทางจิตแพทย์"
"เด็กยังไร้เดียงสาเกินไปที่จะรู้หรือจะจำ เราปรึกษาทั้งจิตแพทย์และคนที่เกี่ยวข้องกับการดูแล เด็กที่กำลังเติบโตในวัยนี้เรียกว่าวัยเตรียมอนุบาลสิ่งที่เรามอบให้คือความอบอุ่นและความสดใสของเด็ก ตอนนี้มะลิก็ยังคงเรียกพ่อขาอยู่เหมือนเดิม"
"ขณะเดียวกันมันเป็นหน้าที่ของคนที่ใกล้ชิดมะลิที่ต้องไม่แสดงความโศกเศร้าให้มะลิเห็นอาจจะมีบ้างที่มะลิถามว่าเกิดอะไรขึ้นกับแม่เราก็ต้องค่อยๆ บอก เด็กในวัยนี้เขายังบริสุทธิ์เราไม่รู้ว่าเขาจดจำอะไรไว้ แต่สิ่งที่มะลิเห็นคือภาพที่พ่อเค้ายังอยู่ในรอยยิ้มของเค้า ซึ่งเราสังเกตได้จากทั้งรูปและเพลงที่พ่อเขาร้องหรือเนื้อหาในละครเขาก็ยังมีความสุขอยู่เขาคงไม่คิดหรอกว่าพ่อไม่ได้อยู่ตรงนี้แล้ว"
"ใกล้วันเกิดปอแล้วเดี๋ยวเราคงต้องปรึกษาว่าจะทำยังไง ส่วนเรื่องค่ารักษาพยาบาลที่เป็นตัวเลขออกมา 18,000,000 บาท ก็คือโดยประมาณครับ แต่เราขอไม่พูดถึงเพราะมันเป็นเรื่องของผู้ใหญ่ทางช่องและโรงพยาบาลพวกเราไม่สามารถพูดได้ ในส่วนที่เราจะพูดได้คงมีแค่ความรู้สึกและอนาคตจะเดินไปทางไหนนั่นคือสิ่งที่เราต้องคิด"
"สำหรับรายละเอียดงานพระราชทานเพลิงศพก็คงเป็นวันอาทิตย์มีกำหนดการออกมาแล้ว แต่ในส่วนของรายละเอียดเราต้องติดต่อให้ทางผู้ว่าฯ เป็นคนเชิญมา ตอนนี้อายังไม่ได้เข้าไปพูดคุยในเรื่องของรูปแบบขั้นตอน ที่เราได้รับพระราชทานเพลิงศพเรารู้สึกซาบซึ้งในพระมหากรุณาธิคุณที่ท่านทรงเมตตาต่อปอ"