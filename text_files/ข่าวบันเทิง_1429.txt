ทำเอาแฟนๆ ต่างฮือฮากันเป็นแถว เมื่อจู่ๆ นักแสดงสาวสวย วุ้นเส้น-วิริฒิพา ภักดีประสงค์ ยอมถ่ายแบบด้วยการใส่ชุดชั้นในของแบรนด์ดัง จนหลายคนอดแซวไม่ได้ว่า ยิ่งโสดยิ่งแซ่บมากจริงๆ
ล่าสุด วุ้นเส้น วิริฒิพา ได้ออกมาเปิดใจในงาน eveandboy ประกาศรางวัล Best Selling Awards 2019 ถึงสาเหตุที่ตัดสินใจถ่ายแบบนั้นเป็นเพราะเธอออกแบบคอลเลคชั่นดังกล่าวเอง จึงอยากเป็นตัวแทนสาวเอเชียว่าใส่แล้วจะออกเป็นอย่างไร พร้อมเผยตอนนี้หัวใจโสดสนิทมาก ไม่มีใครหวง แต่ถึงไม่โสดก็ยังคงแซ่บได้เหมือนเดิม

ธุรกิจครีมมีผลกระทบไหม เพราะเรานำเข้าจากเกาหลี ?"ก็ไม่ค่ะ จริงๆ ทุกอย่างมันก็เป็นไปตามธรรมชาติของมันแหละ เราก็ทำงานของเราเต็มที่"
โรงงานของเรามีสะดุดไหม ?"ก็จะมีเรื่องราคาของการขนส่ง ที่มันเพิ่มขึ้น แต่คุณภาพอะไรทุกอย่างมันปกติค่ะ ไม่ได้มีอันตรายอะไร ปกติมาก คือมันอาจจะติดเรื่องการเดินทางขนส่งมากกว่า ว่ามันอาจจะมีเส้นทางมาน้อยลง เราก็อาจจะต้องใช้เงินในการลงทุนมากขึ้น"
ปกติเราต้องบินไปดูเอง ตอนนี้ต้องเลื่อนไปก่อนไหม ?"ตอนนี้ก็หยุดค่ะ คือสูตรทุกอย่างมันลงตัวแล้ว เพราะฉะนั้นเราก็อยู่บริหารที่เมืองไทยไป แล้วของก็ส่งมาแบบปลอดภัยปกติ"
ของไม่ขาดแน่นอนใช่ไหม ?"ไม่ขาดค่ะ ถ้าเงินถึงก็ไม่ขาด (หัวเราะ) ช่วยซื้อหน่อยจะได้มีเงิน เพราะว่าเข้าใจที่ราคาการขนส่งมันเพิ่มขึ้นอยู่แล้ว ด้วยเส้นทางต่างๆ แต่ทุกอย่างมันวางไว้แล้ว ราคาต้นทุนอะไรต่างๆ ถ้ามันมีการเปลี่ยนแปลง มันก็ต้องมีกระทบนิดหน่อย"
ต้องปรับราคาสินค้าไหม ?"คือไม่ได้ปรับราคาขึ้นแน่นอนค่ะ ก็ยังราคาเดิม แต่อาจจะมีการลดอะไรบางอย่าง อย่างเช่นเราก็อาจจะต้องทำการตลาดมากขึ้น ด้วยการใช้ตัวเราเองเนี่ยแหละ แต่ก็เข้าใจว่าช่วงนี้กระทบกันหมดอยู่แล้วค่ะ แต่เราก็สู้เต็มที่ค่ะ เพราะเราก็ตั้งใจทำมาหลายปี เพราะฉะนั้นเราไม่หยุดแน่นอน"
ตอนนี้ก็มีการขยับขยายทำหลากหลายโปรดักส์มากขึ้น ?"ตอนนี้เซวามี 4 SKU แล้ว ก็เริ่มจากตัวเดียวก็ไม่คิดว่ามันจะมีเพิ่มเร็ว แต่ว่าพอทุกอย่างมันลงตัว แล้วฟีดแบกจากลูกค้า เขาใช้แล้วมันโอเคมาก ก็เลยรู้สึกว่าควรจะตอบแทนในการทำผลิตภัณฑ์ใหม่ๆ ออกมาค่ะ"
เรียกว่าเป็นเศรษฐีนีได้หรือยัง ?"ยังค่ะยัง สาธุค่ะ วันหนึ่งขอให้เป็นอย่างนั้น ตอนนี้เราก็ตั้งใจทำงานไปเรื่อยๆ ค่ะ"
กำไรหายไปเยอะไหม จากเหตุการณ์นี้ ?"เอ่อ... (หัวเราะ) ก็โอเคค่ะ ยังโอเคอยู่ แต่ว่าจริงๆเดี๋ยวมันก็ค่อยๆ มาแหละ เข้าใจเรื่องของเศรษฐกิจอยู่แล้ว ว่ามันโดมิโนมาแน่นอน แต่ว่าระหว่างนี้เราก็เต็มที่กับมันก่อน"
ได้มีคุยๆ กับเพื่อนในสายธุรกิจบ้างไหม ?"ทุกคนบ่นหมดเลยค่ะ ทุกคน ทุกสายอาชีพ ธุรกิจมีการกระทบหมด แต่จะมากจะน้อยก็ขึ้นอยู่กับ ณ ปัจจุบันนี้ว่าอะไรที่เขาแบบเหมือนใกล้ชิดกับสิ่งที่มันกระทบมากกว่ากัน อย่างเรามันยังห่างอยู่ เพราะว่าทาเก็ตเราก็เป็นคนไทยด้วยกัน แล้วก็ยังมีการใช้ของอยู่เรื่อยๆ ค่ะ"
ถ้าสถานการณ์ยังยืดเยื้อไปเรื่อยๆ เรามีแผนสองสำรองไว้ไหม ?"ก็ไม่อยากให้ยืดเยื้อนะ แต่แผนสองมันก็มีแหละ แต่คือไม่มีใครอยากให้มันยาวนานขนาดนี้ เพราะมันก็กระทบหมดทุกอาชีพ แต่ว่าสำหรับของเราเนี่ย เราก็ต้องเตรียมรับมือ อย่าเอาปัญหามาทำให้งานสะดุด เราก็อาจจะต้องทำงานหนักมากขึ้น เพื่อที่จะให้แบรนด์อยู่ได้ตลอดไป"
ตอนนี้เรามีงานอื่นๆ นอกจากธุรกิจไหม ?"เป็นช่วงดีมาก อยู่ๆ ก็ถ่ายละคร หลังจากไม่ได้ถ่ายมา 3 ปี มาถ่ายช่วงนี้ ก็เลยโอเคค่ะ มันไม่ค่อยกระทบมาก"
แฟชั่นชุดชั้นในล่าสุดเซ็กซี่มาก ?"ซาบีน่า คอลเลคชั่น 2 ฝากด้วยนะคะ WS คอลเลคชั่นค่ะ อันนี้ก็ดีไซน์เองอีกแล้วค่ะ เป็นคอลเลคชั่น 2 อันแรกผ่านไปแล้ว อันนี้ก็เป็นอีกอันหนึ่ง ที่มาเปิดตัวต้อนรับวาเลนไทน์"
 วุ้นเส้น วิริฒิพา ถ่ายแบบชุดชั้นใน แซ่บมาก
ดูเผ็ดมาก ?"เผ็ดป่ะล่ะ (หัวเราะ)"
เรียกว่าออกแบบเอง ถ่ายเองด้วย ?"ถ่ายเอง แต่ก็มีให้นางแบบฝรั่งถ่ายบ้าง เพราะชุดบางอันเราก็ไม่สามารถถ่ายออกสื่อได้ (หัวเราะ) มันมีเซ็กซี่ที่ไปใส่ดูกันเองที่บ้านดีกว่า"
อันนี้ถือว่าเซ็กซี่สุดตั้งแต่ถ่ายแบบมาเลยไหม ?"ใช่ๆ เซ็กซี่สุดแล้ว คือเราก็เคยถ่ายชุดว่ายน้ำมาแล้วครั้งหนึ่ง แต่อันนี้มันเหมือนเป็นเราในฐานะดีไซน์เนอร์ด้วยแหละ ไม่ใช่แค่เป็นนางแบบอย่างเดียว มันก็เลยกลายเป็นว่าไม่ได้อายอะไรมาก เพราะเป็นแบบที่เราอยากให้คนใส่ และพรีเซนต์ออกมาให้ดูมั่นใจเต็มที่"
ทำไมถึงตัดสินใจถ่ายแบบเองเลย ?"ปีที่แล้วคอลเลคชั่นแรกก็ถ่ายเอง แล้วรู้สึกว่าถ้าเป็นนางแบบฝรั่ง แต่เราขายคนไทย ซึ่งเราก็เป็นหุ่นแบบคนไทย ทั้งหน้าและทุกอย่างเป็นเอเชีย เราก็เลยอยากให้คนเห็นว่าถ้าเป็นเราแบบนี้ทุกคนก็ใส่ได้ ถ้าเป็นฝรั่งก็จะสวยในแบบของเขา หุ่นดีในแบบของเขา แต่คนไทยจะไม่เห็นภาพขนาดนั้น เพราะฉะนั้นเราก็เลยถ่ายเอง"
มีเขินบ้างไหมตอนถ่าย ?"เริ่มเขินแล้วค่ะ เพราะเริ่มอายุมากขึ้น (หัวเราะ) เขินนิดหน่อย แต่ทำงานเป็นมืออาชีพอยู่แล้ว เราทำงานมานาน แค่นี้มันโอเค"
คนแซวเยอะไหม ?"คนแซวเยอะค่ะ ก็จะบอกว่า แหม... โสดแล้วขนาดนี้เลยเหรอ (หัวเราะ) เราก็บอก เปล่า จะโสดหรือไม่โสดก็ถ่ายแบบนี้เหมือนกัน (หัวเราะ)"
มีคนเข้ามาหวงหรือยัง ?"ยังค่ะ ยังไม่ค่อยมีเท่าไหร่ ยังดูแลตัวเองอยู่ ตอนนี้ไม่ได้คุยกับใครเลย คุยกับเพื่อนอย่างเดียวเลยค่ะทุกวันนี้ กินข้าวกับเพื่อนผู้หญิงตลอด อยากจะมีโรแมนติกดินเนอร์ก็ไม่มี"
แสดงว่าวันวาเลนไทน์ที่ผ่านมา เป็นปีแรกที่เหงา ?"ปีแรกที่เหงาค่ะ ปกติก็มีไง มีบ้าง ส่วนดอกไม้ปีนี้ก็มีบ้าง แต่ไม่รู้ว่าใครส่งมา ได้ไม่เยอะค่ะ บางคนก็เป็นเพื่อนผู้หญิง หรือเป็นลูกค้าส่งมา เราก็เลยเหมารวมไปว่าเป็นลูกค้าหมด ไม่น่าจะมีหนุ่ม"
ยังไม่มีใครประกาศตัวเหรอ ?"ไม่มีๆ เสียงตอบแบบนี้คือจริงๆ คิดว่า มาสิ แต่ตอนนี้ยังไม่มี ไม่ได้ถึงกับเปิดเต็มที่ คือเราโตขึ้นแล้วก็จะรู้ว่าชอบหรือไม่ชอบอะไร เราต้องใช้เวลานิดหนึ่ง แล้วคนที่เข้ามาเขาต้องรู้แล้วว่าไม่ได้เล่นๆ มีคุยอนาคตได้นะ"
แสดงว่าคนไหนที่เข้ามาเล่นๆ เราตัดความสัมพันธ์จบไปเลย ?"แน่นอน มันถึงเวลาแล้วแหละที่เราจะไม่ต้องมานั่งเสียเวลา วุ้นเชื่อว่าความรักมันเจอได้ทุกช่วงอายุแหละ แต่จะเจอแบบไหน ณ ช่วงเวลานี้เราอาจจะทำงานเยอะ ก็จะเน้นเป็นเรื่องของธุรกิจมากกว่า เพราะฉะนั้นเราก็เต็มที่กับมัน ถ้ามันมาก็ดี เพราะความรักวุ้นจะบอกเสมอว่ามันเป็นกำลังใจให้เราใช้ชีวิตอยู่แล้ว"
มีพึ่งหมอดูบ้างไหม ?"พึ่งแล้วได้อะไรอ่ะ ถ้าเกิดหมอดูบอกว่า มีแน่นอน แต่สุดท้ายมันไม่มี ก็เศร้าอีก ถ้าหมอดูบอก ไม่มีแน่นอน อ้าว... คือเราต้องมาท้อแท้เหรอ ก็เลยต้องปล่อยให้มันเป็นไปตามธรรมชาติ"
ต้องไหว้หรือแอบบนอะไรไหม ?"มีอะไรแนะนำไหมคะ ไหว้พระตรีฯ ครั้งสุดท้ายเมื่อประมาณ 10 ปีที่แล้ว และก็ยังไม่ได้ไปไหว้เลยค่ะ ไม่หรอก จริงๆ วุ้นเชื่อในเรื่องของพรหมลิขิต"
เพื่อนๆ ช่วยแนะนำใครให้รู้จักบ้างไหม ?"ไม่ วุ้นบอกไม่ต้องหา คือถ้าบอก หาให้หน่อยๆ มันก็จะดูแปลกๆ เดี๋ยวเจอก็ชอบเองแหละ"
ตอนนี้คือโสดสนิท ?"ค่ะ ย้ำจังเลยนะเรา อยู่โสดเป็นเพื่อนกันก่อน (หัวเราะ) ก็ไม่เปิดไม่ปิดค่ะ"

ทะเลเดือด "วุ้นเส้น" แซ่บในชุดบิกินี่โชว์ผิวขาวออร่าอันนวลเนียน
"วุ้นเส้น" โปรดอย่าคิดว่าเป็นสาวติดเที่ยว ชอบทำงานบ้านแต่ไม่มีใครรู้
