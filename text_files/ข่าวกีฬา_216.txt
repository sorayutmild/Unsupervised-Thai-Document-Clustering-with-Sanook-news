ภาพนี้ "น้ำใจนักกีฬา" ที่กำลังถูกแฟนกีฬาอินโดนีเซีย และ แฟนกีฬาชาวไทย แชร์ต่ออย่างมากมาย ซึ่งเป็นภาพ "น้องเมย์" รัชนก อินทนนท์ ที่กำลังได้รับบาดเจ็บ จนต้องขอยอมแพ้ จากการเกิดเป็นตะคริว จนฝืนเล่นต่อไมไหว ในเกมที่ 3 โดย "ลินดาเวนี่ เฟเนตรี" นักแบดเจ้าถิ่น ได้นำผ้ามาหนุนศรีษะให้น้องเมย์ ขณะที่กำลังปฐมพยาบาลในสนาม พร้อมกับแสดงสีหน้าด้วยความเป็นห่วงคู่แข่ง ที่ได้รับบาดเจ็บในลักษณะนี้
ขณะเดียวกัน แฟนกีฬาในสนาม ก็ตะโกนชื่อของ "น้องเมย์" และปรบมือให้กำลังใจนักขนไก่จากประเทศไทยอย่างกึกก้องอีกด้วย ขณะที่ขึ้นเปล ออกจากสนาม   ทั้งนี้ รัชนก อินทนนท์ แชมป์เก่าเมื่อปี 2013 โชคร้ายได้รับบาดเจ็บขณะที่เล่นเกมที่ 3 ขณะที่เธอ ขึ้นนำ "เฟเนตรี" 8-5 คะแนน ก่อนขอยอมแพ้ เนื่องจากเล่นต่อไม่ไหว ทำให้ "รัชนก" ต้องยุติเส้นทางหญิงเดี่ยว ไว้ในรอบ 16 คนสุดท้าย ของศึกแบดมินตันชิงแชมป์โลก "โททอล บีดับบลิวเอฟ เวิลด์แชมเปี้ยนชิพ 2015" ที่ประเทศอินโดนีเซีย เมื่อวานที่ผ่านมา 
ประมวลภาพ "น้องเมย์"
 