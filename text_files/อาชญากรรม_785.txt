รายงายการล่าสุด พล.ต.ขัตติยะ สวัสดิผล นพ.ชัยวัน เจริญโชคทวี ผู้อำนวยการโรงพยาบาลวชิระ  เปิดเผยความคืบหน้าอาการของ พล.ต.ขัตติยะ สวัสดิผล หรือ เสธ.แดง ล่าสุดว่า อาการทั่วไปยังคงที่ ส่วนภาวะสมองบวมยังคงบวมขึ้นต่อเนื่อง และยังต้องใช้เครื่องช่วยหายใจอยู่ ภาวะอาการยังเป็นห่วง และยังต้องแก้ไข คือ ปัญหาการแข็งตัวของเลือดช้า ซึ่งแพทย์ได้ให้สารแข็งตัวของเลือดเพิ่ม และถือว่ายังพ้นขีดอันตรายและมีโอการเสียชีวิตได้ทุกนาที  สิ่งที่แพทย์ต้องต่อสู้ขณะนี้คือต้องไม่ให้เสียชีวิตจากภาวะสมองบวม
 ------------------------------------------
ผู้ว่า ฯ กทม. รุดเยี่ยม พล.ต.ขัตติยะ สวัสดิผล หหลังถูกยิงจนได้รับบาดเจ็บสาหัสเมื่อคืนนี้ ด้านลูกสาว เสธ.แดง เสียงเครือ ต้องเข้มแข็งแบบพ่อ
ม.ร.ว.สุขุมพันธ์ บริพัตร ผู้ว่าฯ กทม.เดินทางมาติดตามอาการ พล.ต.ขัตติยะ สวัสดิผล หรือ "เสธ.แดง" ผู้ทรงคุณวุฒิกองทัพบก หลังถูกยิงบาดเจ็บสาหัสและเข้ารับการผ่าตัดที่ รพ.วชิรพยาบาล ขณะที่มีกลุ่มเสื้อแดง และเพื่อนทหารบางส่วนมาติดตามอาการเช่นกัน
ม.ร.ว.สุขุมพันธ์ บริพัตร  ให้กำลังใจ น.ส.ขัตติยา สวัสดิผล หรือน้องเดียร์ เนื่องจากทราบว่าอยู่กับพ่อ 2 คน และแม่เสียชีวิตเมื่อ 6 ปีที่แล้ว
" อยากขอให้ทุกฝ่ายไม่ว่าเป็นสีไหนเข้าใจและร่วมให้กำลังใจบุตรสาวของเสธ.แดง ด้วย" ม.ร.ว.สุขุมพันธ์ กล่าว
ด้าน น.ส.ขัตติยา สวัสดิผล ลูกสาว "พล.ต.ขัตติยะ" เสียงเครือ เผยว่า ขอบคุณทุกกำลังใจ และตอนนี้ยังไม่อยากพูดอะไรมาก ยืนยันตนจะเข้มแข็งให้เหมือนบิดา
 