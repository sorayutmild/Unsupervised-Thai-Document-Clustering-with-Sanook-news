ใบโคลเวอร์ (leaf clover) ปกติแล้วใบของต้นโคลเวอร์ทั่วไปจะมีเพียง 3 แฉก ซึ่งว่ากันว่า ในต้นโคลเวอร์หนึ่งพันต้นนั้น จะพบใบโคลเวอร์ 4 แฉก (Four leaf clover) ได้เพียงใบเดียวเท่านั้น โอกาสพบใบโคลเวอร์ 4 แฉกจึงเป็นปรากฏการณ์ที่หาได้ยากมาก
โคลเวอร์ 4 แฉก
ต้นโคลเวอร์จัดอยู่ในพืชตระกูล trifolium repens กลายมาเป็นสัญลักษณ์แห่งความโชคดีตั้งแต่เมื่อใดยังไม่มีใครทราบแน่ชัด แต่มีบันทึกไว้ชัดเจนในยุคกลางของยุโรปประมาณ คริสต์ศวรรษที่ 17 ซึ่งกล่าวเอาไว้ว่า เป็นวัฒนธรรมเคลติก ( celtic ) ที่พูดถึงใบโคลเวอร์สีขาว ว่า "เป็นเครื่องหมายโชคลางถึงความโชคดีของชาวเคลต์" ซึ่งเป็นชนชาติดั้งเดิมในแคว้นเวลส์ (ชนชาติดั้งเดิมของประเทศอังกฤษในปัจจุบัน)
โคลเวอร์ 4 แฉก
ฟิลิปปาวอริ่ง ได้เขียนถึงความเชื่อเกี่ยวกับใบโคลเวอร์เอาไว้ว่า "หากพบใบโคลเวอร์ 4 แฉก เป็นความหมายว่าจะได้พบกับรักแท้ และในวันเดียวกันนั้น ถ้ามอบใบโคลเวอร์ 4 แฉกให้กับใคร ก็จะได้พบกับความโชคดีแบบคาดไม่ถึง แม้ในยามสงคราม หากนักรบประดับใบโคลเวอร์ 4 แฉกไว้บนปกเสื้อ มันจะช่วยให้แคล้วคลาดปลอดภัยได้"
โคลเวอร์ 4 แฉก
ในทุกวันนี้บรรดาเครื่องรางนำโชคต่างๆ มากมายก็นิยมทำเป็นรูปจำลอง ซึ่งใบโคลเวอร์ก็เช่นกัน ได้มีการจัดทำเป็นใบจำลอง 4 แฉกเพื่อเป็นเครื่องรางมงคลประจำตัว หลายคนเชื่อกันว่า หากมีมันไว้ในครอบครองแม้เพียงใบเดียวหรือชิ้นเดียว ไม่ว่าคุณจะอยู่ที่ไหน เดินทางไกล ก็จะพบแต่ความโชคดีตลอดไป 
ซึ่งใบโคลเวอร์ 4 แฉก นี้แต่ละแฉกก็มีความหมายในตัวเอง ดังต่อไปนี้ 

แฉกแรกคือความหวัง ( Hope )
แฉกที่สองคือความเชื่อมั่นและศรัทธา ( Faith )
แฉกที่สามคือความรัก ( Love )
และแฉกสุดท้ายคือโชคดี ( Luck )

โคลเวอร์ 4 แฉก
และเพราะความเชื่อนี้เอง จึงทำให้ในปัจจุบันได้มีการนำเอาใบโคลเวอร์มาเป็นสัญลักษณ์หรือตัวแทนของความโชคดี หรือรักแท้ ด้วยการนำมาทำเป็นเครื่องประดับ เช่น จี้ห้อยคอ สร้อยข้อมือ แหวน ต่างหู เป็นต้น ชาวสนุก!ดูดวงคนไหนที่อยากมีความเชื่อในเรื่องนี้อยากโชคดี อยากเจอรักแท้ ลองหาเครื่องประดับที่เป็นใบโคลเวอร์มีใส่ติดตัวดูสิคะ คุณอาจจะโชคดีขึ้นก็เป็นได้