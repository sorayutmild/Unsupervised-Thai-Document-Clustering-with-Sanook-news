แม้ว่าในปัจจุบันนี้เรื่องราวความเชื่อโบราณจะเป็นถูกกระแสสังคมกลบเกลื่อนไปจนแทบจะไม่ใครที่ให้ความสำคัญเท่าไหร่ แต่ก็เชื่อว่ายังมีบางคนที่ยังคงเชื่อในคำบอกเล่าของคนโบราณมาจนถึงปัจจุบันนี้
เพราะอย่างที่เราทราบกันดีว่า คำเตือนหรือความเชื่อของคนโบราณนั้นเป็นเหมือนกุศโลบายที่คอยเตือนให้เราระมัดระวังตัวก่อนที่จะเกิดเรื่องร้ายๆ ขึ้นกับเรา และนี่คือความเชื่อบางส่วนที่เรามีมาฝากกัน
ความเชือ่โบราณ
คนโบราณมีความเชื่อว่าถ้าจิ้งจกร้องทัก ห้ามออกจากบ้านเด็ดขาด โดยเฉพาะการเดินทางไกลอาจจะไม่ปลอดภัย โดยถ้าเสียงนั้นอยู่ด้านหลังหรือตรงศีรษะให้เลื่อนการเดินทาง แต่หากเสียงร้องทักอยู่ด้านหน้าหรือซ้ายให้เดินทางได้ จะทำให้การเดินทางเป็นไปอย่างราบรื่นสะดวกสบาย
คนโบราณมีความเชื่อว่าถ้าตุ๊กแกร้องตอนกลางวันเชื่อว่าจะมีเหตุร้าย เนื่องจากคนโบราณเชื่อว่าตุ๊กแกคือวิญญาณของปู่ย่าตายายที่ตายไปแล้วมาอาศัยอยู่ คอยคุ้มครองลูกหลานจากภัยอันตรายนั่นเอง แต่ตามปกติแล้วตุ๊กแกที่อาศัยในบ้านมักจะร้องตอนกลางคืน ดังนั้นถ้าร้องตอนกลางวันถือเป็นลางบอกเหตุร้าย
คนโบราณมีความเชื่อว่าถ้านกแสกเกาะหลังคาบ้านจะเกิดลางร้าย เพราะนกแสกเป็นนกที่ถือว่าให้ความอัปมงคล เนื่องจากโดยธรรมชาตินกแสกมักจะไม่มาปะปนอยู่ตามที่อยู่อาศัยของคน จึงเป็นที่มาว่าหากนกแสกมาอยู่ตามบ้านเรือน นั่นคือลางร้ายที่กำลังจะมาแล้ว
คนโบราณมีความเชื่อว่าถ้านกถ่ายรดบนศีรษะเชื่อว่าจะโชคร้าย หากกำลังจะออกเดินทางแล้วถูกนกถ่ายรดที่ศีรษะซะก่อน ให้หยุดการเดินทางทันที หรือเลื่อนกำหนดออกไปเป็นวันรุ่งขึ้น
คนโบราณมีความเชื่อว่าถ้าตอนกลางคืนถ้าได้ยินเสียงคนร้องทักห้ามขานรับ เพราะเชื่อว่าเป็นเสียงของดวงวิญญาณอาจจะมาหลอนมาหลอกหรือเป็นการเชิญวิญญาณเข้าบ้าน
คนโบราณมีความเชื่อว่าถ้าหากสัตว์ป่าเข้าบ้านเชื่อว่าจะนำความอัปมงคลมาให้ ควรจุดธูปเทียน ดอกไม้และเชิญให้ออกจากบ้าน พร้อมกับขอพรให้นำพาสิ่งดีงามมาให้
คนโบราณมีความเชื่อว่าถ้าหากกำลังสางผมหรือหวีผมแล้วหวีหักคาผม เชื่อว่าจะเกิดเรื่องไม่ดีตามมาให้นำหวีนั้นทิ้งไปเลย ไม่ให้เก็บไว้ใช้หรือนำไปซ่อมมาใช้ใหม่ ก็คล้ายๆกับความเชื่อที่ว่าไม่ให้ใช้ของที่หักหรือชำรุดแล้วนั่นเอง
คนโบราณมีความเชื่อว่าถ้าหากตอนกลางคืนถ้าได้กลิ่นธูปลอยมาจะมีดวงวิญญาณมาหา เชื่อว่าจะเป็นดวงวิญญาณของคนสนิท ญาติที่เสียชีวิตแล้วกำลังมาหา
คนโบราณมีความเชื่อว่าถ้าหากนกในกรงที่เลี้ยงไว้ร้องในเวลากลางคืนจะมีเรื่องร้าย เชื่อว่าจะมีเรื่องทะเลาะเบาะแว้ง หรือเกิดเรื่องไม่ดีภายในบ้านต้องระมัดระวังตัวให้มากๆ
และนี่คือความเชื่อโบราณบางส่วนที่เรานำมาฝากกัน อย่างไรก็ตามความเชื่อนี้เชื่อไว้ไม่เสียหายเพราะอย่างน้อยก็เป็นลางบอกเหตุที่ทำให้เราระวังตัวและมีสติมากขึ้นในการใช้ชีวิตตนั่นเอง

ขอบคุณข้อมูลประกอบจาก www.payakorn.com