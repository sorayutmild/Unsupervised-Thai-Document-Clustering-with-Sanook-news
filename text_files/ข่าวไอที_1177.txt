:: iPhone 5 จีนเทพเห็นๆออกก่อน Apple ร่วมครึ่งปี! :: 








งานนี้จะหาว่ามาลอกกันเห็นทีจะไม่ได้เสียแล้วสำหรับ iPhone 5 สมาร์ตโฟนยอดอัจฉริยะว่าที่ 1 ใน 10 ของเล่น IT แห่งปี 2011 จากบริษัท Apple ที่โดนตี๋ใหญ่จากประเทศจีนจัดการ ทำของปลอมออกมาวางขายกันเกลื่อนเป็นที่เรียบร้อยแล้ว ซึ่งหากลองนับนิ้วดูต้องบอกว่าพี่ๆพ่อค้าจีนแดงนั้นได้เปิดตัวผลิตภัณฑ์ใหม่ ล่วงหน้า Apple ไปถึงเกือบ 6 เดือนทีเดียวกว่าที่ iPhone 5 ตัวจริงจะปรากฏโฉมเสียอีก

สำหรับ iPhone 5 จีนแดงที่เห็นอยู่นี้จะเลือกหันไปใช้งานพลาสติกเป็นวัสดุหลักในการผลิต  โดยเมื่อดูจากรูปแล้วส่วนที่จะขาดหายไปจากตัวเครื่องที่ว่าก็เห็นจะหนีไม่ พ้นโลโก้ของ Apple นั่นเอง (กันไว้ก่อนเผื่อโดนใครคนนั้นจ้องเล่นงาน...หุหุ)

ในส่วนของสเปคเครื่องของ iPhone 5 เซิ่นเจิ้นนี้เท่าที่ทราบมาก็จะประกอบไปด้วยหน้าจอทัชสกรีน Resistive ขนาด 3.5 นิ้ว, รองรับระบบเชื่อมต่อ Wi-Fi, Bluetooth และ Java, รองรับ Micro SD card เพิ่มความจุตัวเครื่อง, กล้องพร้อมแฟลช รวมถึงฟังก์ชั่นคู่บ้านคู่เมืองมือถือจีนมาช้านานอย่างระบบ 2 SIM แบบสแตนด์บายด้วยเช่นกัน