เหตุผลที่คุณควรจะมีกล้องติดรถยนต์
ทุกวันนี้รถยนต์กลายเป็นสิ่งสำคัญที่หลายคนขาดไม่ได้ เมื่อมีคนขับรถมากขึ้น อุบัติเหตุก็ย่อมมีโอกาสเกิดได้ทุกวัน หนักบ้าง เบาบ้าง ก็มีให้เห็นกันบ่อยๆ ไม่ชนเค้า เค้าก็ชนเรา แล้วก็มานั่งเถียงกันว่าใครผิดใครถูก บางทีจอดรถไว้อยู่ดีๆ ก็มีคนมากรีดรถ ถอยมาชนแล้วหนี น่าเจ็บใจซะจริง 
หลายคนน่าจะได้เห็นข่าวหรือคลิปจากกล้องติดหน้ารถกันบ่อยๆ ยอมรับว่ามีประโยชน์มาก โดยเฉพาะในยุคที่จับมือใครดมไม่ค่อยจะได้แบบนี้ ใครที่สงสัยว่ากล้องติดรถยนต์จะมีประโยชน์ มากกว่าแค่ติดเอาเท่ยังไง ลองดูคลิปเหล่านี้
ยืนยันความประมาทของคู่กรณี คลิปนี้ถ้าไม่มีกล้องติดรถ บทสรุปอาจกลายเป็นว่าคุณผิด
คลิปหนุ่มไต้หวันแกล้งกระโดดให้รถชน หวังเรียกค่าเสียหาย ถ้าไม่มีกล้องนี่งานเข้าแหงๆ 
จอดรถไว้ โดนชนแล้วหนี
เอารถเข้าศูนย์โดนพนักงานขโมยของ
กล้องติดรถยนต์เดี๋ยวนี้มีมากมาย หลายยี่ห้อ หลายรุ่นให้เลือกซื้อ ทั้งกล้องติดรถราคาแพงๆ หลายพัน จนถึงกล้องจีนที่ราคาถูกลงมาหน่อย อย่างนี้จะมีวิธีพิจารณาเลือกซื้ออย่างไรถึงจะคุ้มค่า 
1. วัตถุประสงค์การใช้งาน กล้องติดรถยนต์ตัวหนึ่งอาจทำให้ได้หลายอย่าง เช่น บันทึกวิดีโอ ภาพถ่าย เป็นกล้องวงจรปิด หรือบางรุ่นอาจมี GPS ในตัวด้วย ผู้ซื้อควรศึกษาข้อมูลกล้องเบื้องต้นและพิจารณาความต้องการของตัวเองว่าต้องการซื้อกล้องไปเพื่อใช้งานอะไร เพื่อให้ได้เครื่องมือที่ตอบโจทย์และเกิดประโยชน์สูงสุด
กล้องติดรถยนต์ 2 เลนส์ จอสัมผัส3นิ้ว พร้อมระบบ GPS ดูผ่าน GoogleMap ถ่ายกลางคืนดีที่สุด
2. ความคมชัดของวิดีโอสิ่งที่ควรคำนึงถึงมากที่สุดสำหรับกล้องติดรถยนต์คือ ภาพที่ดี มีความคมชัดสูงสุด ปัจจุบันกล้องติดรถยนต์เดี๋ยวนี้มีกล้องที่ให้ภาพคมชัดสูงสุดระดับ Full HD ในราคาหลักพันบาทขึ้นไป แต่หากอยากจะเน้นราคาถูกไว้ก่อน ก็มีกล้องติดรถธรรมดาที่ราคา 600-900 แต่ก็อาจจะหมายถึงคุณภาพที่ต่ำลงมาด้วย
กล้องติดรถยนต์ Full HD 1080P รุ่น F900LHD Car DVR (Hi-end)
3. ภาพถ่ายในตอนกลางคืนกล้องบางรุ่นอาจให้ภาพที่คมชัดในตอนกลางวัน แต่เมื่อใช้งานตอนกลางคืนแล้วคุณภาพไฟล์เข้าขั้นแย่ ต้องศึกษาให้ดีก่อนซื้อว่าหลักๆ แล้วคุณใช้งานในเวลาไหน ถ้าต้องการกล้องที่ใช้งานในที่มืดหรือตอนกลางคืน ควรซื้อหากล้องที่มีคุณสมบัติบันทึกภาพในสภาพแสงมืดได้ เช่น กล้องที่มีอินฟาเรด (IR) มองเห็นแม้ในที่มืดมาก  
กล้องติดรถยนต์ HD DVR ระบบ Infrared ถ่ายได้แม้ในที่มืด 6 LED
4. มุมมองภาพกว้างซื้อกล้องติดรถยนต์ที่เลนส์มุมกว้าง 120 องศาขึ้นไป สามารถบันทึกรายละเอียดภาพได้มุมกว้าง ส่วนกล้องติดรถมุมมองแคบ เมื่อเกิดเหตุอาจจะบันทึกภาพได้แค่หน้ารถเท่านั้น ไม่สามารถเก็บมุมมองด้านข้างรถได้
กล้องติดรถยนต์ Dual Camera Car DVR (กล้องคู่บันทึกภาพได้ทุกทิศทาง)
5. หาดูรีวิวจากอินเตอร์เน็ต, Youtubeหาดูรีวิวกล้องติดรถยนต์ที่มาจากผู้ใช้งานจริงที่ไม่ใช่ผู้ขายหรือเจ้าของผลิตภัณฑ์ ภาพจากการใช้งานจะสามารถบอกได้ว่ากล้องรุ่นที่เราสนใจ มีคุณสมบัติเป็นอย่างไร ยิ่งรีวิวเยอะ ยิ่งมีตัวเปรียบเทียบเยอะและช่วยให้ตัดสินใจได้ง่ายขึ้น
กล้องติดรถยนต์ HD DVR ระบบ Infrared ถ่ายได้แม้ในที่มืด
กล้องติดรถยนต์อาจไม่ใช่สิ่งที่สำคัญต่อการขับขี่ แต่ในยามที่เกิดเหตุไม่คาดคิด มันจะเป็นพยานสำคัญที่จะช่วยคุณได้ ในกรณีที่คุณไม่ผิด อย่างไรก็ตามในกรณีที่คุณผิดมันก็จะเป็นเครื่องเตือนสติให้คุณพิจารณาว่าเหตุเกิดจากอะไร และควรขับรถด้วยความระมัดระวัง 
แค่นี้ก็น่าจะพอตอบคำถามคุณได้ว่า มีไว้...ดีกว่าไม่มีอย่างไร