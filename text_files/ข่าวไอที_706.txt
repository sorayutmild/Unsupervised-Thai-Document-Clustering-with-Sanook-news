:: Article: 10 สุดยอดอุปกรณ์ IT ที่ทุกคนรอคอยในปี 2011! :: 

เพียงอีกไม่ถึง 2 สัปดาห์แล้วสินะครับที่ปฏิทินบนข้างฝาของพวกเราจะเริ่มก้าวเข้าสู่ปี 2011 กันแล้ว ช่างเป็นเวลาหนึ่งปีที่ผ่านไปอย่างรวดเร็วดีแท้นักเชียวเพราะมีเรื่องราวมาก มายเกิดขึ้นให้เราต้องจดจำกันมากมายนับไม่ถ้วนทีเดียวขณะเดียวกันพวกเราทีมงาน TechXcite ก็แทบจะอดใจรอให้ถึงปีหน้ากันไม่ไหวอยู่แล้ว เพราะเชื่อได้เลยว่าในขวบปีที่กำลังจะมาถึงนั้น จะยังคงมีเทคโนโลยีอันน่าตื่นตะลึงรวมถึงอุปกรณ์อิเล็กทรอนิกส์ใหม่สุดเจ๋ง มาให้พวกเราต้องอึ้งทึ่งเสียวกันอยู่ตลอดทั้งปีอย่างแน่นอนว่าแล้วทีมงาน TechXcite ก็เลยขอเหลียวหลังแลหน้ามาลองจับตากระแสนวัตกรรมใหม่ในปีหน้าดูบ้างว่าจะมี Gadget และของเล่น IT ตัวใดบ้างที่ต้องขอการันตีไปเลยว่าเหล่า Gadget Man พันธุ์แท้ทั้งหลายต้องห้ามพลาดด้วยประการทั้งปวง!ปล. อันดับนี้ไม่ได้เรียงตามความเทพของอุปกรณ์แต่ละตัวแต่อย่างใดนะครับ...แบบว่านึกอะไรขึ้นมาได้เราก็จับมาใส่ก่อนเลย
10 สุดยอดอุปกรณ์ IT ที่ทุกคนรอคอยในปี 2011
 

1. iPad 2ให้ดิ้นตายยังไงเสียก็ต้องมีชื่อของ iPad 2 อยู่ในลิสต์รายการของเราด้วยอย่างแน่นอน เพราะตลอดช่วง 2-3 เดือนหลังช่วงท้ายปีที่ผ่านมานี้หากไม่นับข่าว iPad เปิดตัวในไทยแล้ว อีกหนึ่งกระแสที่มาแรงไม่แพ้กันก็คือการที่หลายคนชักเริ่มลังเลว่าจะรอซื้อ iPad 2 ดีกว่าไหมนั่นเอง นั่นพอจะแสดงให้เห็นแล้วว่าหลายคนพร้อมจะเก็บตังค์ก้อนโตเอาไว้ซื้อแทบเลตรุ่นใหม่จาก Apple ในปีหน้ากันแทนอย่างใจจดใจจ่อ
ซึ่งแม้ว่าสเปคของ iPad 2 นั้นยังคงเก็บกันเป็นความลับสุดยอดอยู่ในเหล่าบรรดาทีมงานของ Steve Jobs และคณะ แต่เชื่อเถอะว่า iPad 2 เวอร์ชันอัพเดตนี้น่าจะมาพร้อมกับกล้องหน้า-หลัง, ระบบ FaceTime ที่ยังไงก็ต้องติดมากับกล้องนั่นแหละ, ซีพียูใหม่ที่น่าจะช่วยให้ประมวลผลได้เร็วขึ้นกว่า iPad รุ่นปัจจุบัน และก็ไม่แน่เหมือนกันว่าเราอาจได้เห็น iPad 2 ที่มาพร้อมกับดีไซน์สุดแตกต่างไปจากเดิมเลยก็เป็นได้เหมือนกัน








แม้จะไม่ได้ยัดเอาคุณสมบัติใหม่ๆมาใส่แบบเยอะเข้าว่าเหมือนค่ายอื่น แต่เชื่อเถอะว่าตามสไตล์ Apple แล้วสิ่งที่พวกเขาจะคัดสรรนำมาไว้ให้กับ iPad 2 นั้นจะต้องเป็นนวัตกรรมที่พร้อมปฏิวัติวงการเหมือนอย่างที่เคยเป็นเสมอมาชัวร์ป้าบ

2. BlackBerry Playbookแม้ว่าหลายๆคนจะค่อนขอดบริษัท RIM ว่าชอบคงไว้ซึ่งรูปแบบการดีไซน์อุปกรณ์แบบดั้งเดิมไม่เคยเปลี่ยนแปลงของตัวเองจนทำให้โทรศัพท์มือถือ BlackBerry รุ่นต่างๆที่ออกมานั้นมีหน้าตาที่ดูเพลนมากแถมดูคล้ายกันไปเสียหมด แต่เห็นทีข้อครหานี้คงจะนำมาใช้ไม่ได้กับแทบเลตตัวใหม่ของทางค่ายอย่างเจ้า BlackBerry PlayBook ที่พร้อมแหกกฏความจำเจทุกข้อที่ BB เคยมีก่อนหน้านี้ไปเสียจนหมดสิ้นสำหรับ BB Playbook นี้พร้อมจะทำให้คุณต้องทึ่งไปกับรูปลักษณ์อันดูโดดเด่นที่สามารถใช้งานได้ง่าย, ระบบปฏิบัติการตัวใหม่ล่าสุดของ BlackBerry OS, โปรเซสเซอร์แบบ 2 คอร์เพื่อเพิ่มพลังขับเคลื่อนทางด้านกราฟฟิก, ฟังก์ชั่นการใช้งานเพื่อนักธุรกิจงานชุกแบบที่สาวก BlackBerry น่าจะคุ้นเคยกันดี รวมไปถึงอีกหนึ่งความน่าสนใจไม่แพ้กันอย่างเช่นการที่บริษัท RIM เดินตามรอย Apple ด้วยการเปิดใจรับผู้พัฒนา App จากภายนอกมากยิ่งขึ้น








ต้องมาจับตาดูกันว่านอกเหนือจากศึกดำเดือดก่อนหน้านี้ที่ iPhone ก็ฟาดปากกับ BB ไปรอบหนึ่งแล้ว ศึกใหญ่ระดับบิ๊กแมทช์หยุดโลกอย่าง iPad 2 บู๊สนั่นกับ PlayBook นี้ใครที่จะได้รับการชูมือในฐานะของผู้ชนะในท้ายที่สุดกันแน่?

3. LG Star - LG Optimus 2xในที่สุดโทรศัพท์มือถือก็กำลังจะก้าวเข้าสู่ยุคใหม่อีกคำรบหลังจากเมื่อปีก่อนซีพียู Hummingbird ได้กำหนดมาตรฐานใหม่ให้สมาร์ตโฟนในมือของท่านสามารถทำงานได้ไม่ต่างจากโน้ตบุ๊คตัวเขื่องเลย มาวันนี้ LG Star ขอแนะนำให้ทุกท่านรู้จักกับชิปเซ็ตตัวใหม่ที่มีชื่อว่า Tegra 2 จาก NVIDIA ซึ่งเล่าลือกันว่านี่คือซีพียูที่ประมวลผลได้แรงที่สุดในตลาดมือถือเวลานี้แล้วทีเดียวโดยไม่เพียงแต่จะมีสมรรถนะภายในที่ยอดเยี่ยมเท่านั้น แต่ LG Star ยังทำให้ชาวเกาหลีได้ภูมิใจกับเทคโนโลยีอันล้ำเลิศของพวกเขาเองด้วยการเพิ่มกล้องความละเอียด 8 ล้านพิกเซล, พอร์ต HDMI และความสามารถในการรองรับระบบบันทึกวิดีโอแบบ 1080p Full HD ให้กับสมาร์ตโฟนยอดอัจฉริยะนี้เช่นกัน ที่สำคัญคือมีโอกาสสูงทีเดียวที่ LG Star จะใช้งานระบบปฏิบัติการ Android 2.3 Gingerbread เมื่อมันออกวางจำหน่ายจริงก็เป็นได้








งานนี้ถ้า Samsung Nexus S เกิดอาการชะล่าใจขึ้นมา รับรองได้ว่า LG Star (หรืออาจใช้ชื่อ LG Optimus 2X) พร้อมเขี่ยเพื่อนร่วมชาติขึ้นไปนั่งแท่นเป็นสุดยอดนวัตกรรมมือถือแห่งโลก Android แทนอย่างแน่นอน!

4. Sony Ericsson PSP Phoneหากเรามานั่งเปรียบเทียบเป็นบัญญัติไตรยางศ์แล้ว ในเมื่อแม้กระทั่งโทรศัพท์อย่าง iPhone 4 ยังสามารถเล่นเกมส์กราฟฟิกแจ่มๆแบบ Infinity Blade ได้สบายๆ ถ้าเป็นอย่างนั้นแล้วละก็สมาร์ตโฟนที่ได้รับการออกแบบมาเพื่อตอบสนองคอเกมส์เครื่องพกพาทั้งหลายโดยเฉพาะอย่างเจ้า Sony Ericsson PSP Phone ก็น่าจะสามารถตอบสนองความต้องการของเหล่านักโขยกจอยทางบ้านได้แจ่มยิ่งกว่านั้นอีกจริงไหมละ?แน่นอนว่า PSP Phone นั้นไม่ได้มีดีแค่เอาไว้ให้ผู้ใช้โขยกจอยกับปุ่มเล่นเกมส์กันอย่างเมามันส์ แต่เพียงอย่างเดียวเท่านั้น เพราะฟังก์ชั่นการใช้งานในฐานะสมาร์ตโฟนของ Sony Ericsson Z1 นั้นก็มีความน่าสนใจไม่แพ้กันเลยไม่ว่าจะเป็นระบบปฏิบัติการ Android 2.3 Gingerbread, หน้าจอใหญ่จุใจขนาด 4 นิ้ว, ซีพียู Qualcomm 1 GHz รวมถึงกล้อง 8 ล้านพิกเซลพร้อมแฟลช LED อีกด้วยอย่างน้อย PSP Phone ก็คงจะเป็นทางเลือกสายกลางสำหรับคนที่ไม่แน่ใจว่าตัวเองจะซื้อมือถือหรือเกมส์ดี พร้อมทั้งเป็นแมทช์อุ่นเครื่องเบาๆก่อนการมาถึงของ PSP2 ตัวจริงในช่วงปลายปีหน้านี้เช่นกัน

5. Nintendo 3DSหากไม่นับว่าปี 2010 เป็นปีของแทบเลตแล้ว อีกหนึ่งกระแสที่มาแรงแซงทางโค้งไม่แพ้กันเห็นจะหนีไม่พ้นระบบความบันเทิงแบบ 3D นั่นเอง ซึ่ง ณ เวลานี้บริษัท IT หลายเจ้าๆก็เริ่มหันมาให้ความสนใจในตลาดนี้กันอย่างคับคั่ง โดยเฉพาะอย่างยิ่งในตลาดอุปกรณ์เพื่อความบันเทิงทั้งหลายไม่ว่าจะเป็น 3DTV รุ่นต่างๆที่มีขายอยู่มากมาย รวมไปจนถึงวงการเครื่องเล่นเกมส์ที่มีหัวเรี่ยงหัวแรงหลักเป็นเจ้า Nintendo 3DS นี่เองโดยการกลับมาสู่โลกความมันส์ทะลุจอหนนี้ ทางด้านของ Nintendo ซึ่งเคยมีประสบการณ์เฟลโคตรมาแล้วครั้งหนึ่งสมัยที่วางจำหน่ายเครื่องเล่นเกมส์ 3D เต็มตัวอย่าง Virtual Boy ออกสู่ตลาดแล้วผลตอบรับออกมาแป้กสุดๆจึงขอนำเสนอประสบการณ์การเล่นเกมส์ 3 มิติแบบใหม่ที่ผู้เล่นไม่จำเป็นจะต้องพึ่งแว่น 3D อีกต่อไปเสียเลย! แถมในเวลานี้ค่ายผู้พัฒนาเกมส์ระดับบิ๊กต่างก็ออกมาตอบรับการพัฒนาเกมส์ 3D ลงให้กับแพลตฟอร์มใหม่ของ Nintendo เป็นอย่างดีด้วยเอาเป็นว่าถ้าคุณอยากเล่นเกมส์ดังๆอย่าง Resident Evil หรือ Metal Gear Solid แบบมันส์สะใจทะลุจอ ก็อดใจรอ Nintendo 3DS กันได้ช่วงเดือนกุมภาพันธ์ปีหน้านี้แน่นอนครับ!