ศึกฟุตบอลโลก 2022 รอบคัดเลือก โซนเอเชีย รอบสอง นัดแรกของกลุ่ม จี ซึ่ง "ทัพช้างศึก" ทีมชาติไทย ทำได้แค่เปิดบ้านเสมอกับ เวียดนาม 0-0 ที่สนาม มหาวิทยาลัยธรรมศาสตร์ รังสิต เมื่อวันที่ 5 กันยายน ที่ผ่านมาโดย เหงียน ตันห์ วินห์ โค้ชทีมชาติเวียดนาม รุ่นอายุไม่เกิน 23 ปี ได้ออกมาแสดงความเห็นเกี่ยวกับรูปเกมที่ชาติของพวกเขา สามารถบุกมาแบ่งแต้ม ทีมชาติไทย ได้ถึงถิ่น รวมถึงฟอร์มการเล่นของ ชนาธิป คีย์แมนคนสำคัญ และกุนซือคนใหม่ของทัพช้างศึกในเกมนัดนี้ว่า"ปัจจัยที่ทำให้ ทีมชาติเวียดนาม ไม่เสียเปรียบทีมชาติไทย นั่นก็เพราะเรามีเกมรับที่แน่นหนา แม้ทางด้านริมเส้นฝั่งซ้ายจะโดนเจาะอย่างหนักแต่พวกเขาก็ไม่มีสามารถผ่านบอลเข้ากลางได้ หลังเกมเราจะเห็นสถิติการครองบอลว่าฝ่ายไทยเหนือกวว่า แต่ส่วนใหญ่จะเป็นการครองบอลในแดนของพวกเขาเอง""สิ่งที่ทำให้ผมมีความสุขก็คือ นักเตะเวียดนามทุกคนทำฟาวล์อย่างชาญฉลาด พวกเขาตัดเกมคู่แข่งในพื้นที่ที่ไม่สามารถทำประตูจากลูกฟรีคิกได้ อย่าลืมว่าผู้เล่นชาวไทย มีตัวเตะฟรีคิกดีๆ หลายราย และนั่นทำให้พวกเขาไม่สามารถใช้จุดแข็งนี้ได้""มันถือเป็นการก้าวไปข้างหน้าเมื่อเทียบกับในศึก เอเอฟเอฟ คัพ 2018 และ เอเชียน คัพ 2019 ซึ่งพวกเรามักแพ้ในสถานการณ์แบบนี้ ผมพอใจกับพวกเขาในเกมนัดนี้ และเชื่อว่าแฟนๆ ก็พอใจกับผลการแข่งขันในนัดนี้เหมือนกัน"พร้อมกันนี้ กุนซือชาวเวียดนาม ยังชี้ว่า ชนาธิป สรงกระสินธ์ มิดฟิลด์คนสำคัญของ "ทัพช้างศึก" ยังไม่สามารถทำผลงานได้ยอดเยี่ยมเหมือนที่ค้าแข้งกับ ฮอกไกโด คอนซาโดเล่ ซัปโปโร่ ต้นสังกัดในเจลีก ญี่ปุ่น "อย่างแรกเลย ชนาธิป ต้องเจอกับอาการล้ามากจากการลงเล่นให้ต้นสังกัดอย่างต่อเนื่อง แถมไม่สามารถใช้เทคนิคการไปกับบอลได้ตามต้องการเนื่องจากสภาพสนามที่ลื่นซึ่งมันส่งผลเด่นชัด อย่างไรก็ตามปัญหาที่แท้จริงกลับอยู่ที่เพื่อนร่วมทีมรอบตัวมากกว่า นักเตะคนอื่นๆ ไม่สามารถช่วยเขาสร้างสรรค์เกมได้ตลอดเกมการแข่งขัน"นอกจากนี้ในเรื่องของ อากิระ นิชิโนะ โค้ชชาวญี่ปุ่น ที่ดูจะโดนวิจารณ์ในทางลบในไทยว่ากลัวแพ้เวียดนาม ถึงขนาดไม่ส่งกองหน้าลงสนามนัดนี้ ในมุมมองของ เหงียน ตันห์ วินห์ กลับมองต่างออกไป "ผมมองว่าหัวคิดเขาทันสมัยมากๆ เขาเน้นโจมตีเฉพาะทางซ้ายด้วย ศุภโชค และ ธีราทร ก่อนเปลี่ยนเกมข้ามฝากมาทางขวาที่มี ฐิติพันธ์ ซึ่งเห็นได้หลายจังหวะว่าเกือบเป็นประตูเหมือนกัน" เจ้าตัวแสดงความเห็นกับสื่อในบ้านเกิด
