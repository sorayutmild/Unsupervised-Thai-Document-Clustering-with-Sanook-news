หมูกระเทียม ไก่กระเทียม ผัดกะเพรา ผัดผัก น้ำพริก และอีกสารพัดอาหารไทยที่มี “กระเทียม” เป็นส่วนประกอบ และไม่ใช่แค่อาหารไทยเท่านั้น อาหารทั่วโลกก็ใช้กระเทียมเป็นส่วนประกอบด้วยเช่นกัน ทั้งๆ ที่ทานสดแล้วรสชาติเผ็ดร้อนจนอยากคายทิ้ง แต่หากนำไปประกอบอาหารแล้ว ได้รสชาติละมุนฉุนอร่อยกำลังดีไปเสียทุกจาน
นอกจากจะเป็นส่วนประกอบของอาหารจานเด็ดหลายเมนูแล้ว ยังมีเหตุผลดีๆ อีก  ข้อ ที่เราอยากให้คุณทานกระเทียมทุกวัน
 

ปรับความดันโลหิตให้อยู่ในระดับปกติ
ลดระดับคอเลสเตอรอลในเลือด
ควบคุมระดับน้ำตาลในเลือด จึงเหมาะกับผู้ป่วยเบาหวาน
บำรุงเลือด ป้องกันอาการโลหิตจาง
เพิ่มภูมิต้านทานให้กับร่างกาย
ป้องกันโรคหัวใจ
ลดอาการท้องผูก ทำให้ระบบขับถ่ายทำงานได้ดีขึ้น
ช่วยขับลม แก้อาการจุดเสียดแน่นท้อง
ป้องกันไข้หวัด ยับยั้งการเจริญเติบโตของไวรัส แบคทีเรีย เชื้อรา
มีสารต้านอนุมูลอิสระ บำรุงผิวพรรณ และลดความเสี่ยงในการเป็นโรคมะเร็ง

 iStockกระเทียม กับ 10 ประโยชน์ดีๆ ที่เราอยากให้คุณทานทุกวัน
 
วิธีทานกระเทียมให้ได้ประโยชน์
สารอัลลิซินในกระเทียมที่มีประโยชน์ต่อร่างกายของเรา จะต้องผ่านการหั่น สับ ทุบ หรือบด จึงควรหั่น สับ ทุบ หรือบดกระเทียมก่อนนำมาปรุงอาหาร 5-10 นาที โดยสารอัลลิซินนี้จะไม่สลายหายไปเมื่อถูกความร้อน เพราะฉะนั้นจะทานสด หรือจะปรุงอาหารในน้ำมันก็ไม่เป็นไร
 
ปริมาณกระเทียมที่ควรทานต่อวัน
ในวัยผู้ใหญ่สามารถทานกระเทียมได้ราวๆ 4 กรัมต่อวัน แต่ไม่ควรทานมากเกินกว่านี้ติดต่อกันเกิน 10 วัน เพราะจะเพิ่มความเสี่ยงภาวะเลือดแข็งตัวช้า  หรือเลือดไหลไม่หยุดเมื่อเกิดบาดแผล
 
วิธีเลือกซื้อกระเทียมมาปรุงอาหาร
ควรเลือกกระเทียมที่หัวแน่นๆ ไม่ฝ่อ เปลือกบาง เนื้อสีเหลืองอ่อน สด ไม่เน่า ไม่มีราขึ้น และหากอยากได้รสชาติของกระเทียมแบบแรงๆ ควรเลือกกระเทียมหัวเล็กๆ
 
ว่าแล้วอาหารมื้อถัดไปก็บอกให้แม่ครัวพ่อครัวใส่กระเทียมลงไปในอาหารให้ด้วยนะคะ แต่ระวังสักนิด หากทานกระเทียมมากๆ โดยเฉพาะกระเทียมสด อาจมีอาการเจ็บคอภายหลัง และอย่าลืมระมัดระวังกลิ่นปากกันด้วยค่ะ เดี๋ยวจะหาว่าไม่เตือนนะ