ลองเอื้อมมือไปจับตรงขอบห่วงยางหนาๆ ที่เอวดูสิ ตอนนี้หนาขึ้นมากี่นิ้วแล้ว ไม่ใช่แค่กางเกง และกระโปรงตัวเก่งที่จะใส่ไม่ได้นะ สุขภาพข้างในที่เรามองไม่เห็นมันก็กำลังแย่เหมือนกัน ไขมันต่างๆ นาๆ ภายใต้พุง และที่เกาะตามตับ ตามเส้นเลือดต่างๆ ล้วนแต่มาจากอาหารที่มีแป้ง น้ำตาล และคอเลสเตอรอลสูงทั้งนั้น 
แต่ได้ยินคำว่า "คอเลสเตอรอล" แล้ว ใช่ว่ามันจะไม่ดีไปเสียทั้งหมดนะคะ เพราะคอเลสเตอรอลแบ่งออกเป็น 2 ประเภท แบบที่เป็นคอเลสเตอรอลดี (HDL) ที่มาจากน้ำมันกอก หรือปลาทะเล และคอเลสเตอรอลไม่ดี (LDL) ที่มาจากไขมันสัตว์
80% ของคอเลสเตอรอลไม่ได้มาจากอาหาร แต่มาจากการผลิตของตับ มีเพียง 20% ที่มาจากอาหารที่เราทานกันเข้าไป แต่ถึงกระนั้นการเลือกทานคอเลสเตอรอลดีมากกว่า ก็จะช่วยให้ร่างกายมีสุขภาพดี แข็งแรง และทำงานได้อย่างมีประสิทธิภาพ หลีกเลี่ยงโรคภัยไข้เจ็บต่างๆ ได้มากเหมือนกันค่ะ 
6 อาหารที่ช่วยลดคอเลสเตอรอล 

ถั่ว และธัญพืชไม่ว่าจะเป็นถั่วเขียว ถั่วแดง ถั่วเหลือง ถั่วดำ หรือธัญพืชอย่างข้าวโอ๊ต ลูกเดือย และอื่นๆ ล้วนแล้วแต่ช่วยลดระดับคอเลสเตอรอลที่ไม่ดีในร่างกายได้เหมือนกัน ถั่ว ธัญพืช อาหารลดคอเลสเตอรอล
ขนมปัง และข้าวที่ไม่ผ่านการขัดสีข้าวกล้อง ข้าวแดง ข้าวซ้อมมือ รวมไปถึงขนมปังโฮลวีต นอกจากจะช่วยลดคอเลสเตอรอลแล้ว ยังมีกากใยอาหารที่ช่วยชะลอการดูดซึมของน้ำตาล เหมาะสำหรับผู้ป่วยเบาหวาน และยังช่วยให้การทำงานของระบบย่อยอาหารดีขึ้นอีกด้วย พูดง่ายๆ ว่ากินแล้วช่วยให้ถ่ายคล่องนั่นเองขนมปังโฮลวีต อาหารลดคอเลสเตอรอล
ผลไม้รสหวานน้อย ที่ทานได้ทั้งเปลือกโดยปกติแล้วผลไม้มีใยอาหารที่ดีต่อการช่วยลดคอเลสเตอรอลอยู่แล้ว แต่หากผลไม้ชนิดนั้นมีน้ำตาลสูงเกินไป ก็ให้โทษแก่ร่างกายด้วยเช่นกัน เช่น ทุเรียน ลำไย เงาะ ดังนั้นควรเลือกทานผลไม้ที่มีรสหวานน้อย ถ้าเลือกทานได้ทั้งเปลือกได้ก็จะยิ่งดี เพราะเป็นการเพิ่มกากใยอาหารให้กับระบบย่อยอาหาร และบางผลไม้ วิตามินอยู่ที่เปลือกบางๆ ข้างนอกมากกว่าเนื้อในผลเสียอีก เช่น แอปเปิ้ล มะเขือเทศ ฝรั่ง สาลี่ ชมพู่ เป็นต้นฝรั่ง อาหารลดคอเลสเตอรอล
ผักใบเขียวผักอะไรก็ได้ที่เขียวเข้ม เช่น คะน้า ผักโขม บล็อกโคลี่ ช่วยลเคอเลสเตอรอลที่ไม่ดีในเลือดได้มากเช่นกัน แถมยังมาพร้อมใยอาหารที่ดีต่อร่างกายอีกด้วยคะน้า อาหารลดคอเลสเตอรอล
หอม กระเทียมช่วยป้องกันโรคความดันโลหิตสูง ลดระดับไขมัน และคอเลสเตอรอลที่ไม่ดีในเลือด นอกจากนี้ยังช่วยลดน้ำตาลในเลือดได้อีกด้วยหอม กระเทียม อาหารลดคอเลสเตอรอล
มะเขือไม่ว่าจะเป็นมะเขือเทศ มะเขือเปราะ หรือมะเขือพวง ก็มีวิตามินซีที่ช่วงป้องกันโรคหวัด บำรุงผิวพรรณ และยังช่วยลดคอเลสเตอรอลในเลือดได้อีกด้วยมะเขือ อาหารลดคอเลสเตอรอล

เลือกทานได้ตามความชอบเลยนะคะ หรือถ้าจะให้ดีก็ทานทั้งหมดนี้แหละ สลับเปลี่ยนกันไปเรื่อยๆ แล้วอย่าลืมเลี่ยงอาหารทอด อาหารมัน ออกกำลังกายอย่างสม่ำเสมอ และพักผ่อนให้เพียงพอกันด้วยนะคะ สุขภาพดีหาได้ไม่ยากจริงๆ นะ