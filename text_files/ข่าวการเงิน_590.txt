เราชนะ คลังจ่อโอนเงิน 7,000 บาท เข้าบัตรสวัสดิการแห่งรัฐ บัตรคนจน ราว 13 ล้านคน แบบอัตโนมัติโดยไม่ต้องลงทะเบียน www.เราชนะ.com
หลังจากที่ประชุม ครม. อนุมัติมาตรการเยียวยาโควิด-19 ระลอกใหม่ เพื่อช่วยเหลือผู้ที่ได้รับผลกระทบด้วยการจ่ายเงินเยียวยาผ่านโครงการเราชนะ ให้กับกลุ่มเป้าหมายกว่า 31.1 ล้านคน รวมใช้วงเงินทั้งสิ้นกว่า 210,000 ล้านบาท
โดยผู้ถือบัตรสวัสดิการแห่งรัฐ บัตรคนจน เป็นหนึ่งในผู้ที่ได้รับสิทธิเราชนะ รับเงิน 7,000 บาท โดยไม่ต้องลงทะเบียน www.เราชนะ.com โดยใช้ระยะเวลาดำเนินการราว 5 เดือน (ม.ค.-พ.ค. 64) โดยจะแบ่งออกเป็น 2 กลุ่ม ดังนี้
ผู้ถือบัตรสวัสดิการแห่งรัฐ บัตรคนจน (รายได้ต่ำกว่า 30,000 บาทต่อปี ได้รับเงินในบัตรฯ อยู่แล้วเดือนละ 800 บาท)

ได้รับวงเงินเพิ่มอีก 5,400 บาท
คิดเป็นเดือนละ 2,700 บาทต่อคน
โดยรัฐบาลจะจ่ายให้ทุกสัปดาห์ สัปดาห์ละ 675 บาทต่อคน

ผู้ถือบัตรสวัสดิการแห่งรัฐ บัตรคนจน (รายได้เกิน 30,000-100,000 บาทต่อปี ได้รับเงินในบัตรฯ อยู่แล้วเดือนละ 700 บาท)

ได้รับวงเงินเพิ่มอีก 5,600 บาท
คิดเป็นเดือนละ 2,800 บาทต่อคน
โดยรัฐบาลจะจ่ายให้ทุกสัปดาห์ สัปดาห์ละ 700 บาทต่อคน

ตารางการโอนเงินเราชนะ เข้าบัตรสวัสดิการแห่งรัฐ บัตรคนจน จะโอนทุกวันศุกร์ของสัปดาห์นั้นๆ โดยมีดังนี้

วันที่ 5 ก.พ. 64
วันที่ 12 ก.พ. 64
วันที่ 19 ก.พ. 64
วันที่ 26 ก.พ. 64
วันที่ 5 มี.ค. 64
วันที่ 12 มี.ค. 64
วันที่ 19 มี.ค. 64
วันที่ 26 มี.ค. 64

ทั้งนี้ วงเงินดังกล่าวจะไม่สามารถกดออกมาเป็นเงินสดได้ แต่จะใช้ชำระกับสินค้าผ่านร้านธงฟ้าประชารัฐ เท่านั้น



เช็กเงื่อนไข เราชนะ หลัง ครม. ไฟเขียวจ่ายเยียวยา 3,500 บาท 2 เดือน


ลงทะเบียนเราชนะ: เปิดคุณสมบัติ 7 ข้อ ประชาชน 31.1 ล้านคนผู้มีสิทธิรับเงินเยียวยา 7,000

เราชนะ วิธีใช้บัตรสวัสดิการแห่งรัฐ บัตรคนจน รูดจ่ายกับแอปฯ ถุงเงินยากมั้ย?
