เคล็ดคาถาศักดิ์สิทธิ์ เสริมดวง "ทำแล้วรวย" สำหรับท่านที่ดวงตกและมีปัญหาเรื่องเงินอย่างหนัก Sanook! Horoscope ขอแนะนำคาถานี้ถ้าอยากจะให้ดีขึ้นแบบทันตาเห็น คาถาเงินล้าน เป็นคาถาของ ฤาษีลิงดำ วัดท่าซุง คาถาที่ได้จากกรรมฐาน ซึ่งได้อนุญาตให้ลูกหลานและพุทธบริษัทใช้ได้เป็นสาธารณะ  

โดย คาถาเงินล้าน เป็นคาถาของ พระราชพรหมยาน หรือ ฤาษีลิงดำ วัดท่าซุง ซึ่งหลวงพ่อได้คาถาบทเหล่านี้ โดยตรงจากองค์สมเด็จฯ (องค์ปฐม) ตั้งแต่ปี 2517 เป็นเวลา 4 ปี จึงจะได้ครบถ้วน ท่านบอกว่าคาถาที่ได้จากกรรมฐาน เขาจะไม่บอกใคร
เมื่อวันที่ 31 ธันวาคม 2527 เวลา 23.59 น. องค์สมเด็จฯ ได้อนุญาตให้ลูกหลาน และพุทธบริษัทใช้ได้เป็นสาธารณะ เพื่อช่วยบรรเทาสภาวะเศรษฐกิจที่ย่ำแย่ อีกทั้งการก่อสร้างของวัดท่าซุง จะต้องเร่งรัดให้เสร็จทันฉลองวัดในปี 2532 จึงจำเป็นที่จะต้องใช้คาถาเหล่านี้ช่วย เพื่อพุทธบริษัท และลูกหลานของหลวงพ่อ มีความคล่องตัวยิ่งขึ้น
( พระสรีระศพหลวงพ่อฤาษีลิงดำ ณ วิหารแก้ว ) 

พระราชพรหมยาน (วีระ ถาวโร) หรือที่รู้จักกันโดยทั่วไปว่า "หลวงพ่อฤๅษีลิงดำ" ท่าน เป็นพระภิกษุในพุทธศาสนานิกายเถรวาทฝ่ายมหานิกาย เจ้าอาวาสวัดท่าซุง (วัดจันทาราม) จังหวัดอุทัยธานี ท่านมีชื่อเสียงในด้านการบำเพ็ญวิปัสสนากรรมฐานจนได้วิชามโนยิทธิ (ฤทธิ์ทางใจ) หลังการมรณภาพ สังขารร่างกายของท่านมิได้เน่าเปื่อยอย่างศพของคนทั่วไป และได้มีการเก็บรักษาไว้ที่วัดท่าซุงจนถึงปัจจุบันนี้
แรงศรัทธาหลั่งไหลเข้ามา ณ วัดท่าซุงอันสงบเย็น ทุกวันจะมีกระแสแรงศรัทธาจากผู้คนถ้วนทั่วทุกสารทิศเดินทางเข้ามากราบไหว้บูชาเพื่อเป็นสิริมงคลกับตัวเองและครอบครัว ได้สัมผัสกับความอิ่มเอม จุดเด่นวิหารแก้ว ภายในประดับด้วยกระจกทำให้เกิดแสงระยิบระยับ เป็นที่เก็บร่างหลวงพ่อฤาษีลิงดำ ที่คนเคารพนับถือ 

ในปัจจุบันพระคาถาเงินล้านของท่านได้แพร่หลายและเป็นที่รู้จักเป็นอย่างมาก มีความเชื่อกันว่ายิ่งสวดมากยิ่งได้ลาภมาก ตามความศรัทธาของแต่ละคน สวดอย่างน้อยวันล่ะ 9 จบ แต่จะให้ดี อย่างน้อย 30 จบ และทำทานทุกวันสม่ำเสมอด้วยความเต็มใจอย่างแท้จริง ถ้าทำได้ว่างเมื่อไหร่ก็ให้สวดเมื่อนั้น ก่อนสวดพระคาถาให้ตั้งจิตให้นิ่ง
- ถ้าติดขัดการเงินแบบหนักหนาสาหัสสากรรจ์เจียนจะตายเสียให้ได้ให้ตั้งใจท่อง พระคาถาวันละ 108 จบ
(ตั้ง นะโม 3 จบ )
สัมปะจิตฉามิ นาสังสิโมพรหมา จะ มหาเทวา สัพเพยักขา ปะรายันติ (คาถาปัดอุปสรรค)พรหมา จะ มหาเทวา อภิลาภา ภะวันตุ เม (คาถาเงินแสน )มหาปุญโญ มหาลาโภ ภะวันต ุเม (คาถาลาภไม่ขาดสาย)มิเตภาหุหะติ (คาถาเงินล้าน)พุทธะมะอะอุ นะโมพุทธายะ วิระทะโย วิระโคนายัง วิระหิงสาวิระทาสี วิระทาสา วิระอิทถิโย พุทธัสสะ มานีมามะ พุทธัสสะ สวาโหม (คาถาพระปัจเจกพุทธเจ้า)สัมปะติจฉามิ (คาถาเร่งลาภให้ได้เร็วขึ้น)เพ็ง ๆ พา ๆ หา ๆ ฤา ๆ
( บูชา 9 จบ ตัวคาถาต้องว่าทั้งหมด)
เคล็ดวิชานี้ใช้ได้ผลมามากมาย ทั้งคนที่ตกงานหางานทำไม่ได้ คนที่เป็นหนี้สิน สิ้นหวังในชีวิต หากท่านทำได้ครบถ้วนทุกประการที่ครูบาอาจารย์ท่านแนะนำแล้ว รับรองว่าจะได้รู้ความเปลี่ยนแปลงในชีวิตด้วยตัวเอง