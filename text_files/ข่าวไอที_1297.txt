คนไทยเฮ! AIS, Dtac โดน กทค. บีบให้ลดค่าโทรลง ตามบริการที่แย่ลง ส่วน Truemove รอดตัว!ติดตามข่าวสาร IT ที่น่าสนใจกับ เฮียณัฐ TechXcite มีข่าวดีมาฝากแฟนๆ TechXcite.com ครับ และคิดว่าข่าวนี้น่าจะเกี่ยวข้องกับคนไทยเกือบ 100 เปอร์เซ็นแน่นอน นั่นก็คือ คณะกรรมการกิจการโทรคมนาคม หรือ กทค. ซึ่งเป็นส่วนหนึ่งของ กสทช. ได้ออกมาประกาศว่า มีแผนที่จะปรับลดค่าบริการขั้นสูงของโทรศัพท์มือถือลงเหลือ 0.99 บาท เนื่องจากมีผู้ร้องเรียนมาอย่างมากว่า ค่าบริการนั้นมีแต่จะสูงขึ้นๆ แต่บริการนั้นกลับกากลงทุกวัน ดังเช่นที่ค่ายมือถือค่ายหนึ่ง ที่สัญญานล่มบ่อยครั้งเมื่อไม่กี่วันนี้

 บอร์ด กทค.จึงหารือถึงร่างประกาศ กสทช. เรื่องอัตราขั้นสูงของค่าบริการโทรคมนาคม สำหรับบริการโทรศัพท์เคลื่อนที่ประเภทเสียงภายในประเทศ กำหนดให้อัตราขั้นสูงของค่าบริการของผู้ให้บริการจะต้องอยู่ในอัตราเดียวกัน และ กสทช.มีอำนาจหน้าที่กำหนดโครงสร้างอัตราค่าใช้บริการในกิจการโทรคมนาคมให้เป็นธรรมต่อผู้ใช้บริการและผู้ให้บริการ โดยต้องคำนึงถึงประโยชน์สาธารณะและภาระของผู้บริโภค ตาม พ.ร.บ.องค์กรจัดสรรคลื่นความถี่และกำกับการประกอบกิจการวิทยุกระจายเสียง วิทยุโทรทัศน์ และกิจการโทรคมนาคม พ.ศ.2553 (พ.ร.บ.กสทช.)ทั้งนี้ อัตราขั้นสูงใหม่ที่ กทค.จะเสนอให้บอร์ด กสทช. อนุมัติ และประกาศใช้อยู่ที่ 0.99 บาทต่อนาที เป็นอัตราที่ผู้บริโภคจ่ายถูกกว่าเดิม โดยจะบังคับใช้เฉพาะผู้ประกอบการที่มีอำนาจเหนือตลาด (เอสเอ็มพี) ที่มีส่วนแบ่งตลาด 25% ขึ้นไป คือ บมจ.แอดวานซ์ อินโฟร์ เซอร์วิส (AIS) ที่มี 43% และ บมจ.โทเทิ่ล แอ็คเซ็ส คอมมูนิเคชั่น (Dtac) มี 30%"ยอมรับปัจจุบันค่าบริการของผู้ให้บริการสูงขึ้นมาก ส่วนใหญ่เป็นแพ็คเกจที่รวมการใช้ 3จีไปด้วย แต่คุณภาพการให้บริการต่อลูกค้ากลับต่ำลง เพราะเอกชนเอาคลื่นไปอัพเกรดให้บริการ 3จีสำหรับการประกาศใช้อัตราขั้นสูง 0.99 บาทต่อนาที ใช้เฉพาะผู้ให้บริการรายใหญ่ ส่วนทรูมูฟมีส่วนแบ่ง 24% ไม่ถือเป็นเอสเอ็มพี"เห็นข่าวอย่างนี้แล้ว พวกบริการที่แบบว่า เริ่มต้นนาทีละ 2-3 บาท แล้วจากนั้นก็เป็นนาทีละ 50 สตางค์คงต้องยกเลิกทั้งหมดนะครับ เพราะว่าจะต้องเปลี่ยนเป็นเริ่มต้นที่ 0.99 บาททั้งหมดทั้ง AIS และ Dtac ส่วน True Move นั้นต้องรอลุ้นอีกทีครับว่าจะเป็นยังไง
by เฮียณัฐ TechXcitesource: กรุงเทพธุรกิจ