หลังจากที่เมื่อช่วงเดือนที่ผ่านมาค่ายรถยนต์ Toyota ได้ปล่อยกระบะรุ่นปรับโฉมรับมหกรรมยานยนต์ท้ายปีออกกับคู่หู Duo Toyota vigo Champ และ Toyota Fortuner พร้อมพรีเซนเตอร์ชื่อดังที่พาให้หลายคนสนใจ และแน่นอนตามคำที่เขาว่า สงครามยังไม่จบอย่าพึ่งนับศพทหาร เพราะงานนี้คู่แข่งตัวฉกาจกลับมาพร้อมโมเดลใหม่
ในช่วงปีที่ผ่านมาเรามีข่าวคราวเกี่ยวกับรถกระบะ  Isuzu  รุ่นใหม่ที่มีรหัสว่า RT50 น้อย มาก โดยเฉพาะอย่างยิ่ง เมื่อเรากำลังพูดถึงรถยนต์กระบะเจ้าตำนานยอดประหยัด นักสร้างจุดขายตัวยง ที่โดนคู่แข่งในตลาดทั้งรุ่นเดียวกันและรุ่นเล็กแซงจนไม่เห็นฝุ่น ถ้าจะพูดกันตามตรงอยู่ได้ด้วยใบบุญเก่าจริงๆ
Isuzu Model Change
เวลาที่กำลังนับถอยหลังทำให้ Isuzu  ต้องทำการบ้านหนักสักหน่อย และเราเคยได้ยินมากลายจากทางเชฟวี่ ที่แว่วตั้งต้นจากโครงสร้างเดียวกันแต่ไปคนละทางว่าเคยเหยียบมาแล้วกับมือ แต่แน่นอนว่าไม่มีอะไรที่ทำให้ผู้ซื้อมั่นใจได้เท่ากับภาพเต็มของรถรุ่นนี้ ที่หลังจากมีการหลุดมาครั้งหนึ่งแล้ว นี่เป็นอีกครั้งที่จะได้เห็นเต็มๆก่อนที่จะมีการเปิดตัว ที่คาดว่าจะเป็นช่วงเดือนหน้า
ภาพที่เห็นนี้เป็นภาพคอมพิวเตอร์กราฟฟิกที่จีน ที่มีการระบุชัดเจนว่านี่คือ  New ! Isuzu ... แต่จะชื่อเดิมหรือไม่ยังไม่ยืนยัน แต่อย่างว่าการเปลี่ยนรุ่นคงต้องมาพร้อมชื่อใหม่ ที่ไม่ว่าภาพเหล่านี้จะมาได้ไง แต่มันก็น่าสนใจด้วยโครงสร้างที่คล้ายกับ Chevrolet Colorado  แต่ออกแนวสปอร์ตมากกว่า ตั้งแต่กันชนหน้า ไฟหน้า กระจัง ที่มาพร้อม Over fender  แบบปั้มขึ้นรูปแบบเดียวกับ  Nissan Navara  ทั้งแก้มข้างและกระบะท้าย ซึ่งในส่วนของรุ่นแค๊ปนั้น มีการแอบให้รายละเอียดว่าสามารถเปิดได้เหมือนชาวบ้านกับเขาแล้ว

 
แม้ภาพที่เราเห็นนี้จะไม่สามารถมั่นใจได้เต็ม 100 ว่ารถรุ่นใหม่ที่จะขายในบ้านเราจะมีทรวดทรงหน้าตาคล้ายกันหรือไม่ แต่อย่างน้อย เราบอกได้คำเดียวว่าอีกไม่นานเกินรอแน่สำหรับกระบะยอดนิยมของคนไทย ที่หากคุณกำลังคิดจะถอยกระบะอย่าเพิ่งรีบรอสักหน่อยจะดีกว่า 
 
Sanook! Auto comment >> ไม่อยากจะเชื่อว่านี่คือภาพกระบะใหม่ของ Isuzu  ซึ่งเมื่อเทียบกับก่อนหน้านี้มันก็ตรงกันอย่างเห็นได้ชัดเจน โดยเฉพาะโครงสร้างหลายๆอย่าง ที่น่าสนใจ ซึ่งแน่นอยฃนว่า เราจะได้ยลโฉมตัวจริงในอีกไม่นานเกินรอ ..
 