วันนี้ (28 เม.ย.) มีการประชุมคณะรัฐมนตรีประจำสัปดาห์ โดยหนึ่งในวาระที่มีการพิจารณาก็คือข้อเสนอจากศูนย์บริหารสถานการณ์โควิด-19 (ศบค.) ที่เสนอให้เลื่อนวันหยุดนักขัตฤกษ์ 4 วันในเดือนพฤษภาคม 2563 ออกไป แล้วไปชดเชยภายหลัง
ซึ่งทั้ง 4 วันดังกล่าว ประกอบด้วย
1 พ.ค. วันแรงงานแห่งชาติ
4 พ.ค. วันฉัตรมงคล
6 พ.ค. วันวิสาขบูชา
11 พ.ค. วันพืชมงคล
อย่างไรก็ตาม มีรายงานจากแหล่งข่าวในทำเนียบรัฐบาลว่า ที่ประชุม ครม. มีความเห็นตรงกันข้าม โดยมีมติให้มีวันหยุดทั้ง 4 วันเหมือนเดิม เพียงแต่มีเงื่อนไขว่าเจ้าหน้าที่ทุกภาคส่วนที่เกี่ยวข้องจะต้องมีความเข้มงวดในมาตรการต่างๆ

ทั้งนี้ ภายหลังการประชุม ครม. เสร็จสิ้น ซึ่งคาดว่าช่วงบ่ายของวันนี้ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมด้วยทีมโฆษกประจำสำนักนายกรัฐมนตรี จะเป็นผู้แถลงในรายละเอียดต่างๆ อีกครั้งหนึ่ง