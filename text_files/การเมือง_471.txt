ส.ส.รังสิมา รอดรัศมี รอดตายหวุดหวิด ถูกสิบล้อเสยรถยนต์ ขณะเดินทางไปร่วมงานสัมมนาของพรรคประชาธิปัตย์ 
ผู้สื่อข่าวรายงานว่า (24 เม.ย.) เฟซบุ๊คแพนเพจ ส.ส.รังสิมา รอดรัศมี ของ น.ส.รังสิมา รอดรัศมี ส.ส.สมุทรสงคราม พรรคประชาธิปัตย์ ได้มีการโพสต์ภาพการประสบอุบัติเหตุของ น.ส.รังสิมา เหตุเกิดบนถนนวิภาวดีรังสิต โดยเป็นเหตุการณ์ที่รถบรรทุกสีขาว หมายเลขทะเบียน 76-5548 เบียดรถของ น.ส.รังสิมา ขณะเดินทางไปเป็นวิทยากรในงานสัมมนาของพรรคประชาธิปัตย์ที่จังหวัดนครนายก ซึ่งเจ้าตัวรอดตายอย่างหวุดหวิด พร้อมโพสต์ข้อความขอโทษที่ไม่สามารถไปร่วมงานได้