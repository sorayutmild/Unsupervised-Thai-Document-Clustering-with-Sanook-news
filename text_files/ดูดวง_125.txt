ราศีธนู  16 ธ.ค. – 13 ม.ค.
ดวงชะตาเดือนมกราคม ในเดือนนี้คุณจะรู้สึกว่าคุณกำลังสับสน หรือหลงทางในบางสิ่งบางอย่างที่คุณกระทำอยู่ ไม่ว่าคุณจะทำอะไรขอให้คุณจงมีสติไตร่ตรองให้รอบคอบก่อนนะคะ ในเรื่องของการงานคุณต้องอดทนมากในเดือนนี้  ระวังต้องแก้ปัญหาให้ผู้อื่น หรือมีคนนำพาเรื่องยุ่ง ๆมาให้คุณช่วยแก้ สายตา และอาการปวดศีรษะจะทำให้คุณต้องพักผ่อนค่ะ
ดวงชะตาเดือนกุมภาพันธ์ ในเดือนนี้หากคุณทำสิ่งที่ดีมาตลอด สิ่งที่ดี ๆ นั้นจะมาตอบสนองคุณ หากคุณเคยทำในสิ่งที่ไม่ดีไว้สิ่งนั้นก็จะมาสนองคุณเช่นกัน ให้ทำบุญตักบาตร ทำทานไว้ให้มาก ๆ นะคะ จะได้ช่วยให้ทุกสิ่งที่หวังไว้พอจะเป็นไปได้ในเดือนนี้ค่ะ
ดวงชะตาเดือนมีนาคม เดือนนี้คุณจะได้รับของขวัญที่มีค่ามาก และได้รับความคุ้มครองจากสิ่งศักดิ์สิทธิ์  หากมีเวลาไปวัด ไปโบสถ์ขอศีลขอพร คุณจะสมหวังในสิ่งที่ปรารถนา ก็สุดแล้วแต่ว่าจะปรารถนาในด้านใดนะคะ การงาน การเงิน ความรัก สุขภาพ ครอบครัว อย่างใดอย่างหนึ่งคุณจะสมหวังอย่างเหลือเชื่อค่ะ
ดวงชะตาเดือนเมษายน เป็นเดือนที่ขอให้คุณตั้งอกตั้งใจทำดีต่อไปอย่าย่อท้อ อย่ารีรออะไรอีก ความสำเร็จที่คุณตั้งเป้าหมายไว้กำลังรอคุณอยู่ข้างหน้า จะมีโชคลาภฟลุค หรือได้พบกับความรักความพอใจความสุข เป็นเดือนที่มีโอกาสดีมากในความพยายาม และได้รับผลสำเร็จค่ะ
ดวงชะตาเดือนพฤษภาคม คุณจะได้รับความสนับสนุนจากผู้ใหญ่ใจดี มีอายุมากกว่าคุณมาก มีอำนาจเหนือคุณ มีความสำเร็จที่เกิดจากความสามารถของคุณเอง มีเกณฑ์การเดินทางไกล และใกล้ แต่การเดินทางไกลจะเด่นกว่ามาก  ในบางกรณีอาจจะได้รับสมบัติ หรือซื้ออสังหาริมทรัพย์ในเดือนนี้ค่ะ
ดวงชะตาเดือนมิถุนายน ขอให้คุณระวังอารมณ์ของตัวเองให้มาก  ๆ  อย่าใจร้อน จะทำอะไรในเดือนนี้คิดให้ถ้วนถี่นะคะ เป็นเดือนที่คุณจะรู้สึกสับสนในตัวเอง ความคิด ความในใจยุ่งเหยิงไปหมด ระวังจะเดือดร้อนเพราะอารมณ์ของคุณเองเป็นต้นเหตุนะคะ
ดวงชะตาเดือนกรกฎาคม สิ่งต่างที่รุมเร้าเข้ามากำลังดำเนินไปด้วยดี มีความราบรื่น มีข่าวดีที่รอคอย มีการเดินทางไกล มีการเริ่มต้นในสิ่งใหม่ที่ใจจดใจจ่อรอคอย ไม่ว่าคุณจะทำอะไรก็แล้วแต่มีความสำเร็จที่สวยงามปราศจากอุปสรรคในเดือนนี้ค่ะ
ดวงชะตาเดือนสิงหาคม คุณจะได้พบมิตรที่ดีที่คุณถูกใจมากๆ  มีความรักแบบหวานแหวง  กับมิตรต่างเพศ และอาจจะมีข่าวดีข่าวมงคลจากมิตร หรือถ้าโชคดีอาจจะเป็นคุณนั่นเองค่ะ
ดวงชะตาเดือนกันยายน เป็นช่วงแห่งการผ่อนคลายความตึงเครียด อาจจะเป็นช่วงเวลาที่จะได้พักผ่อน หรือสมาคมกับเพื่อนฝูงหรือญาติมิตร จะมีการเปลี่ยนแปลงในการงาน หรือความเป็นอยู่ ไปในทางที่ดีกว่าเดิม ในบางกรณีอาจจะมีการย้ายที่อยู่อาศัย หรือย้ายงาน มีการเปลี่ยนแปลงในหลาย ๆ ด้าน เป็นเดือนที่คุณจะมีลางสังหรณ์แม่นเป็นพิเศษค่ะ
ดวงชะตาเดือนตุลาคม คุณจะมีเกณฑ์การเดินทางเนื่องด้วยการงานในเดือนนี้ ไม่ว่าจะเป็นทางใกล้ หรือทางไกลก็แล้วแต่ ล้วนแต่ทำให้คุณเหนื่อยทั้งนั้นนะคะ แต่ได้รับความสำเร็จดีค่ะ ในด้านการงานโดยเฉพาะค่ะ
ดวงชะตาเดือนพฤศจิกายน คุณจะมีการเดินทางไกลอย่างมีความสุขสนุกสนานกับเพื่อนฝูง หรือญาติมิตร  คุณจะรู้สึกผ่อนคลายไม่มีอะไรจริงจัง  กับชีวิตมากมาย และเตรียมตัวต้อนรับกับการเริ่มต้นใหม่ ในบางสิ่งบางอย่างในเดือนนี้ด้วยค่ะ
ดวงชะตาเดือนธันวาคม ปีนี้สิ่งที่คุณทำมาไม่ว่าจะเป็นอะไรก็แล้วแต่ ถ้าเป็นกรรมดีสิ่งนั้นมาตอบสนองคุณแล้วค่ะ คุณจะมีการเดินทางไกลอย่างมีความสุขมาก  และจะได้พบกับคนที่ดีมีความจริงใจ มีวุฒิภาวะทุก ๆ  ด้านเหนือกว่าคุณทั้งหมด มีเกณฑ์ดีหากหาที่อยู่อาศัย คุณจะพบที่อยู่ที่ดี หากคิดต่อเติมบ้านก็เสร็จตามกำหนด เป็นเดือนที่ฟ้าประทานของขวัญต้อนรับปีใหม่ที่ดีที่สุดให้คุณค่ะ
 
 