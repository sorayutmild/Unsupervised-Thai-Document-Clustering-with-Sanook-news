ปลีกตัวรับงานในงานวงการบันเทิง เพื่อทุ่มเทเวลาทั้งหมดในการเลี้ยงดูลูกทั้ง 4 และสามีอย่างจริงจัง สำหรับนักแสดงสาว พลอย ชิดจันทร์ จนทำให้เธอสามารถทำหน้าที่แม่และภรรยาได้อย่างเต็มที่ อีกทั้งยังมีความสุขทุกครั้งที่ได้อยู่พร้อมหน้าพร้อมตา โดยไม่แสดงความเหน็ดเหนื่อยออกมาให้เห็น
ซึ่งก็ดูเหมือนว่าชีวิตของ พลอย ชิดจันทร์ จะดี๊ดีจนน่าอิจฉา เพราะล่าสุดเจ้าตัวได้ยกครอบครัวไปเที่ยวที่ทะเลหัวหิน โดยเปิดห้องพักราคาสูงถึงคืนละ 1 แสนกว่าบาท ที่ได้ทั้งความหรูหรา พร้อมทั้งบรรยากาศชิลๆ อยู่ติดริมทะเล งานนี้เจ้าตัวออกปากเองเลยว่าอย่างกับบ้านในฝัน
และก็ไม่ได้ปล่อยให้ผ่านไปเฉยๆ เมื่อ พลอย ชิดจันทร์ ถูกใจสถานที่และวิวต่างๆ ของโรงแรมอย่างจริงจัง ถึงขั้นพาสามีและลูกๆ ไปดูคอนโดหรูในเครือโรงแรมดังกล่าวที่ตั้งอยู่ใกล้ๆ กันนี้ ซึ่งในที่สุดก็ตัดสินใจเซ็นสัญญาขอซื้อห้องหรูมูลค่า 28 ล้านบาททันทีที่ดูเสร็จ
เมื่อช่วงต้นปีสามีของ พลอย ชิดจันทร์ ก็ถอยรถหรูป้ายแดงราคาแปดหลักมาเซอร์ไพรส์ภรรยา และไม่นานมานี้เจ้าตัวก็เพิ่งจะซื้อคอนโดหรูใจกลางเมืองกรุงเทพมหานครไปหมาดๆ เรียกได้ว่าทั้งสวย ทั้งรวย ครอบครัวก็ยังอบอุ่น หลายคนบอกเลยว่าอยากมีโมเมนต์ดีๆ แบบนี้เหมือนเธอบ้างจริงๆ
สามารถดูรายละเอียดเพิ่มเติมได้ที่ MomMe Chidjun


"พลอย ชิดจันทร์" ปล่อยทีเด็ดอีกแล้ว โชว์หุ่นแซ่บทั้งแหวกทั้งเว้าพาใจละลาย
กดไลก์รัวๆ เลยทีเดียว "พลอย ชิดจันทร์" กับซีนทิ้งขยะที่แพงมาก
"พลอย ชิดจันทร์" ขอบคุณสามีเซอร์ไพรส์ซื้อรถหรูราคาแปดหลักให้
