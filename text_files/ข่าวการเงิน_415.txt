คลังคาดเตรียมเปิดลงทะเบียนคนละครึ่งรอบ 2 ซึ่งเป็นรอบเก็บตกสำหรับคนทั่วไปที่มีสิทธิ์ เผยไม่เกินกลางเดือน พ.ย. นี้
น.ส. สุภัค ไชยวรรณ รองผู้อำนวยการสำนักงานเศรษฐกิจการคลัง (สศค.) ระบุ สศค. เตรียมเสนอโครงการลงทะเบียนคนละครึ่งรอบที่ 2 ซึ่งเป็นรอบเก็บตกสำหรับผู้ที่ได้รับสิทธิ์แล้วแต่ไม่ได้ใช้ครั้งแรกภายใน 14 วัน ให้กับ นายกฤษฎา จีนะวิจารณะ ปลัดกระทรวงการคลัง พิจารณารายละเอียดในเร็วๆ นี้ เพื่อสรุปวันเปิดลงทะเบียนอีกครั้ง โดยคาดว่าจะเป็นหลังวันที่ 10 พ.ย. นี้ แต่ไม่เกินกลางเดือน พ.ย. นี้แน่นอน
ส่วนกรณีที่ธนาคารกรุงไทยขอให้กระทรวงการคลังพิจารณาการจ่ายเงินคืนให้ร้านค้าออกไปอีก 3 วัน จากเดิมที่จ่ายเงินให้วันเว้นวันเพื่อป้องกันการทุจริตนั้น ล่าสุดได้มีการหารือร่วมกันแล้วโดยกระทรวงการคลังมองว่าไม่อยากลงโทษร้านค้าดี คงจะไม่ยืดเวลาการจ่ายเงินร้านค้า เพราะร้านค้าที่เข้าร่วมโครงการคนละครึ่งเป็นรายย่อย หากยืดวันจ่ายเงินบรรดาพ่อค้าและแม่ค้าก็จะได้รับผลกระทบ ทั้งนี้กระทรวงการคลังมีระบบการตรวจสอบการทุจริตอยู่แล้ว

อ่านข่าวคนละครึ่ง เพิ่มเติม

วิธีลงทะเบียนคนละครึ่ง โชว์รายละเอียดทุกขั้นตอน รับรองไม่พลาดชวดเงิน 3,000 บาท
โชว์ขั้นตอนใช้สิทธิ์คนละครึ่ง "สแกน-จ่ายเงิน-ยืนยัน" กดแค่ 3 ทีก็ช้อปได้สบาย
คนละครึ่ง ลงทะเบียนเข้าร่วมโครงการแล้ว ต้องพกแอปฯ "เป๋าตัง" ติดมือถือด้วย
คนละครึ่ง เช็กชื่อ-หาร้านร่วมโครงการฯ ขนทัพมาให้เลือกเพียบ รู้ก่อนใช้สิทธิ์ 3,000 บาท
