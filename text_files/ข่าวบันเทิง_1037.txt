เรียกว่าผ่านช่วงที่เรียกว่าเป็นมรสุมของชีวิตมาแล้ว สำหรับนักแสดงสาว "แตงโม ภัทรธิดา" ที่ต้องยุติความสัมพันธ์กับอดีตหวานใจหนุ่ม "โตโน่ ภาคิน" ลง จนหลงผิดคิดประชดชีวิตด้วยการกินยานอนหลับเกินขนาด
ล่าสุด มีโอกาสได้เจอ แตงโม ที่มาร่วมกิจกรรม Meet & Greet กับลูกค้าโตโยต้า บัสส์ สาขาเพชรเกษม 88 เธอได้ปรากฏตัวด้วยใบหน้ายิ้มแย้ม แจ่มใส สลัดความเศร้าที่เคยมีทิ้งไปได้ พร้อมออกมาเปิดใจกับสื่อมวลชนให้ฟังว่า ความสัมพันธ์กับโตโน่ตอนนี้ ถึงแม้จะลดเหลือแค่คำว่าเพื่อน แต่มันก็ดีขึ้นกว่าที่ตนเคยอยู่ใกล้ชิดกัน ซึ่งสุดท้ายเธอก็ยังไม่มั่นใจว่า นี่คือจุดจบของความรักจริงหรือเปล่า เพราะฝ่ายชายและเธอไม่กล้าที่จะลบรอยสักออกจากร่างกาย
วันนี้แฟนคลับตามมาให้กำลังใจเยอะมาก?"ขอบคุณมากค่ะ"
สวยขึ้น ดูสดชื่นขึ้น?"จริงเหรอคะ เป็นเพราะแต่งหน้ามากกว่าค่ะ สภาพจิตใจตอนนี้ก็ดีขึ้นเรื่อยๆ ตามลำดับค่ะ ทุกอย่างอยู่ที่กำลังใจ ต้องขอบคุณทุกคนที่ให้กำลังใจมากค่ะ เวลามันผ่านไปแล้ว พอเรามีสติอะไรๆ ก็ดีขึ้นค่ะ"
ตอนนี้ทำใจได้หรือยัง?"โมว่ามันเลยจุดนั้นมาแล้วค่ะ ตอนนี้เป็นเรื่องที่ต้องให้กำลังใจกันมากกว่า มันเป็นความรักที่เวลาเราเห็นเขาทำอะไรแล้วประสบความสำเร็จ เราก็อยากจะสนับสนุนเขาค่ะ"
ได้คุยกันบ้างไหม?"คุยบ้างค่ะ ก็ให้ทำงานสู้ๆ"
เหมือนเรายังคิดถึงเขาอยู่?"คนมันเคยรักกันค่ะ ยังไงก็ไม่มีทางตัดกันขาดอยู่ดี"
พอเปลี่ยนสถานะเป็นเพื่อน เราโอเคขึ้นไหม?"ดีกว่าเดิมเยอะเลยค่ะ ดีกว่าตอนที่เราใกล้ชิดกันมากกว่านี้ เพราะบางทีถ้าใกล้ชิดกันเกินไป ความที่ไม่ลงตัวหรืออะไร เวลาห่างกันก็จะดีขึ้น อย่างที่เขาบอกว่า กลับมาได้แต่ไม่ใช่สถานะเดิม เพราะเราสบายใจที่จะอยู่ในสถานะแบบนี้ คงที่แบบนี้ แต่ถามว่าในอนาคตจะเป็นสถานะเดิมได้ไหม คงจะไม่ได้ แต่อาจจะเป็นสถานะใหม่ที่มั่นคงกว่าเดิมก็ได้ค่ะ ซึ่งเราก็ยังไม่รู้เหมือนกัน"
ยอมรับสถานะคำว่าเพื่อนได้หรือยัง?"เราไม่เคยบอกว่ารับไม่ได้นะคะ"
พ่อโสก็ยังพูดถึง และแท็กข้อความหาโตโน่อยู่?"ใช่ค่ะ คือโตโน่เป็นคนในครอบครัวของเราคนหนึ่งนะคะ เมื่อเราไม่ได้อยู่ในสถานะเดิม ก็ไม่จำเป็นที่เขาต้องตัดพ่อตัดลูกกัน ทางบ้านเราก็ยังรู้สึกว่าเขาเป็นครอบครัว อาจจะลดเหลือแค่พี่น้อง หรือเพื่อน แต่อย่างที่ทุกคนเห็นว่าเรารักกันมากขนาดไหน ไม่ว่าจะอยู่ในสถานะใดก็ไม่ได้หมายความว่าความรักจะต้องลดหายไปด้วย"
หลังจากเกิดเรื่องมีโอกาสได้เจอกันบ้างหรือยัง?"โมยังไม่ได้เจอเลยค่ะ มีแต่คุณพ่อที่เจอ คุณพ่อเจอบ่อยกว่า โมยังสงสัยเลยว่าคุณพ่อทราบได้อย่างไรว่าโน่ชอบดอกไม้อะไร แสดงว่าคุณพ่อก็ใส่ใจรายละเอียดค่ะ"
ท่านพยายามจะเป็นกาวใจให้คู่เราหรือเปล่า?"คุณพ่อโม และคุณแม่ของพี่โน่ ไม่ยุ่งเรื่องการตัดสินใจเลยค่ะ แต่เขาจะอยู่ในสถานะของพ่อลูกของเขาค่ะ"
ทุกวันนี้ยังมีอาการซึมเศร้าอยู่ไหม?"ไม่แล้วค่ะ ไม่เศร้าแล้ว"
โตโน่ได้ไปเก็บของออกจากบ้านเราแล้วหรือยัง?"บอกเขาไปแล้วค่ะ ว่าวันไหนจะไม่อยู่บ้านบ้าง เขาจะได้เข้ามาเอาของได้ เขาเข้ามาเอามอเตอร์ไซค์ แต่ของข้างในก็ยังอยู่เหมือนเดิม"
แสดงว่าเรายังไม่พร้อมที่จะเจอหน้ากัน?"เขาเคยบอกว่า ถ้าวันไหนที่เขาจะเข้ามาเก็บของ เขาไม่อยากเจอหน้าโม เขาอาจจะยังไม่พร้อม โมก็โอเคค่ะ วันไหนโมไปถ่ายละครก็จะบอกให้เขาเข้ามาเก็บ"
เราโอเคแล้วใช่ไหม ที่เขาจะมาเก็บของออกไปจากบ้าน?"โมไม่เคยไม่โอเคนะคะ"
แต่เขาบอกว่า เรายังตัดใจไม่ได้ขอเก็บของเขาไว้ก่อน?"เขาก็บอกเหมือนกันนะคะว่าถ้าจะมาเอาก็ยังไม่พร้อมเจอหน้าโม โมก็ยินดีให้เข้ามาเอาไปตลอด แต่เห็นเอาแค่มอเตอร์ไซค์ไปอย่างเดียว อย่างอื่นยังอยู่ครบ และก็แหวนแต่งงานที่ไม่อยู่"
มีกระแสเม้าท์ออกมาว่า เรื่องที่เกิดขึ้นทุกอย่างเราเป็นคนจัดฉากเอง?"อันนี้ไม่ขอให้ความสำคัญดีกว่าค่ะ ไม่อยากให้ราคากับสิ่งที่ไม่จับต้องไม่ได้ เป็นเพียงแค่อากาศ"
เราให้เราน้อยใจกับกระแสนี้ไหม?"ไม่เลยค่ะ ไม่รู้สึกอะไรเลย เพราะคนที่เขาคิดได้แบบนั้น โมว่านอกจากจะไม่ช่วยแก้ปัญหาแล้ว ก็อยู่เฉยๆ ไปดีกว่า"
แต่พองานเราเยอะขึ้นคนก็เลยจับมาโยง ที่ผ่านมาสร้างกระแส?"โมว่าเป็นทุกคู่นะคะ ที่เราคืนกันและกันให้กับสังคม มันก็มักจะเป็นปกติที่คนอยากรู้เรื่องของเราในมุมที่ส่วนตัว ทางเขาก้งานเยอะ ทางเราก็งานเยอะ"
ตอนนี้แข็งแรงสำหรับการเริ่มทำงานแค่ไหน?"แข็งแรงมากเลยค่ะ"
ตอนนี้เรียกว่าจบลงด้วยดี เป็นเพื่อนกันได้?"โมไม่รู้ว่ามันจบหรือเปล่านะ แต่ตอนนี้โอเค"
ทำให้มุมมองความรักของเราเปลี่ยนไปเลยไหม?"เปลี่ยนค่ะ จากเมื่อก่อนที่เคยคิดว่าเรายึดมั่นกับคำสัญญา ตัวโมเพิ่งจะรู้จักคำว่า รักโดยไม่ต้องหวังผลตอบแทน มันเป็นอย่างไร มันเป็นแบบนี้เอง ไม่เคยคิดว่าจะทำได้"
ถ้ามีคนใหม่เข้ามา เราพร้อมเปิดใจไหม?"ไม่เปิดค่ะ ขอปิดค่ะ ปิดตายค่ะ ไม่คิดจะมีแฟนแล้ว ณ ช่วงเวลานี้นะคะ แต่ถ้าในอนาคตอีก 5 ปี อยากให้มาถามใหม่อีกที แต่ตอนนี้โมไม่พร้อมค่ะ ผู้หญิงได้รักใครแล้วอ่ะเนอะ"
แต่เราไม่ได้เข็ดกับความรักใช่ไหม?"เข็ดค่ะ"
กับรอยสักที่เคยสักไว้ โตโน่ไม่เอาออก แล้วเราล่ะ?"โมก็ไม่เคยคิดที่จะเอาออกเหมือนกันค่ะ เราเคยคุยกันเหมือนกันว่าไม่คิดที่จะเอาออก โมเลยไม่รู้ไงว่าจริงๆ แล้ว มันจบกันจริงๆ หรือเปล่า"
หรือว่าเราอยากให้เขาเอารอยสักออก?"ห่ะ! เราไม่มีสิทธิ์ไปยุ่งกับการตัดสินใจในร่างกายของเขาหรอก แต่เขาบอกว่าจะไม่เอาออก โมก็ไม่เอาออกเหมือนกัน แต่โมก็บอกไปว่า ฉันสมน้ำหน้าเธอมากเลย เพราะชื่อฉันมันยาวมาก (หัวเราะ)"
สุขภาพร่างกายเราตอนนี้เป็นอย่างไรบ้าง?"โอเคค่ะ ปกติดี"
น้าหงา แต่งกลอนให้กำลังใจเรา?"ขอบคุณน้าหงามากๆ เลยค่ะ คุณพ่อเล่าให้ฟังว่าน้าหงาแต่งกลอนให้ แต่โมเห็นแค่ผ่านๆ ท่องไม่ได้ ก็ขอบคุณน้าหงามากๆ เลยค่ะ ที่ให้กำลังใจ และก็ขอบคุณสำหรับกำลังใจทุกๆ คนที่ให้ค่ะ"