หลังจากมีประเด็นออกมาว่า "เล คอง วินห์" กองหน้ากัปตันทีมชาติเวียดนาม ออกมาให้สัมภาษณ์ว่าถูก "เมสซี่เจ" ยิ้มเยาะเย้ย หลังจบเกมฟุตบอลโลก รอบคัดเลือก โซนเอเชีย เมื่อวันอาทิตย์ที่ 24 พ.ค. ที่ผ่านมา ล่าสุดแข้งดังทีมชาติไทยได้ออกมาโต้แล้วสืบเนื่องจากที่ทีมชาติไทยประเดิมสนามในศึกฟุตบอลโลก 2018 รอบคัดเลือก โซนเอเชีย นัดแรก ด้วยการเปิดสนามราชมังคลากีฬาสถาน เอาชนะคู่แค้นร่วมอาเซียนอย่างทีมชาติเวียดนาม ไปได้ 1-0 โดยได้ประตูชัยจาก ปกเกล้า อนันต์ ในนาทีที่ 81 เมื่อวันอาทิตย์ที่ผ่านมาซึ่งเมื่อวานนี้มีข่าวออกมาว่า "เล คอง วินห์" ซุปตาร์กัปตันทีมชาติเวียดนาม ให้สัมภาษณ์กับสื่อมวลชนบ้านเกิดว่า เป็นการพ่ายแพ้ที่เจ็บปวดและต้องการเอาคืน "ทัพช้างศึก" ในนัดที่ขุนพลดาวทองจะได้กลับมาเป็นเจ้าบ้านช่วงเดือนตุลาคมนี้ให้ได้ รวมไปถึงจำรอยยิ้มเยาะเย้ยของ "เมสซี่เจ-ชนาธิป สรงกระสินธ์" หลังจบเกมนั้นได้ติดตาล่าสุด "เมสซี่เจ" ซึ่งขณะนี้อยู่ที่ประเทศสิงคโปร์ เพื่อเตรียมตัวป้องกันแชมป์ซีเกมส์ ได้เปิดใจถึงประเด็นนี้ว่า ตนเข้าใจความรู้สึกของผู้แพ้ แต่ เล คอง วินห์ น่าจะคิดไปเอง เพราะโดยปกติตนเองเป็นคนที่ยิ้มง่ายอยู่แล้ว อีกทั้งยังบอกด้วยว่าพร้อมเผชิญหน้ากับ คอง วินห์ เสมอ และเฝ้ารอให้เกมที่ทีมชาติไทยบุกไปเยือนเวียดนามมาถึงโดยเร็ว
อนึ่ง "เมสซี่เจ" มีคิวลงสนามรับใช้ทีมชาติไทยในเกมประเดิมศึกซีเกมส์ 2015 พบทีมชาติลาวในวันพรุ่งนี้ (29 พ.ค.) โทรทัศน์รวมการเฉพาะกิจแห่งประเทศไทย ถ่ายทอดทางช่อง 7 เวลาประมาณ 19.30 น.
 
ขอบคุณคลิปจาก Chommanat'z Rattasuk