ประธานสอบภาพฉาวทหาร ระบุ ยังเร่งสอบทหารในภาพ พร้อมหาตัวสาวในภาพ ขณะยังเชื่อ อาจเป็นขบวนการถ่ายหนังโป๊
พล.อ.ทนงศักดิ์ อภิรักษ์โยธิน ผู้ช่วยผู้บัญชาการทหารบก ในฐานะประธานคณะกรรมการตรวจสอบข้อเท็จจริง กรณีภาพอนาจารในสถานที่คล้ายที่ราชการ กล่าวว่าจากการตรวจสอบขั้นต้นทุกหน่วยขึ้นตรงของกองทับกยืนยันว่า รูปที่ปรากฏไม่ใช่หน่วยของตนเอง
แม่ทัพภาคที่ 3 ได้ยืนยันว่า ภาพดังกล่าวไม่ใช่พื้นที่รับผิดชอบทำให้ไม่สามารถระบุที่เกิดเหตุได้ จึงต้องสอบสวนต่อไปและหาตัวบุคนในภาพให้ได้ เพราะหากได้บุคคลใดบุคคลหนึ่งมาจะสามารถระบุถึงบุคคลอื่นได้
ส่วนทหารเกณฑ์ 1 คน ที่รับสารภาพว่า อยู่ในภาพดังกล่าวนั้นเป็นเพียงเจ้าหน้าที่ควบคุมบ้านรับรองในความรับผิดของกองพันทหารม้าที่ 26 แต่ไม่สามารถทำอะไรได้ เพราะไม่ใช่สถานที่ราชการ
และในขณะนี้ ผู้บัญชาการทหารบก ได้สั่งการให้หน่วยขึ้นตรงทหารบก รวมถึงขอความร่วมมือไปยังกองทัพไทย ตรวจสอบภาพดังกล่าวว่าเป็นหน่วยใดหากมีการปกปิดข้อเท็จจริง จะมีการลงโทษเป็น 2 เท่าอย่างแน่นอน
นอกจากนี้ยังเชื่อว่า มีความเป็นไปได้ที่อาจเป็นขบวนการถ่ายทำหนังโป๊ คิดว่าคงเป็นขบวนการที่ไม่มีเงินเท่าไหร่เพราะนางเอกมีเพียงคนเดียว ส่วนเรื่องการดำเนินการกับเว็บไซต์ต่าง ๆ จะต้องมีการประสานไปยัง กระทรวงเทคโนโลยีสารสนเทศและการสื่อสารเพื่อปิดเว็บไซต์ดังกล่าว แต่คาดว่าเป็นไปได้ยาก
ด้าน พล.อ.ประยุทธ์ จันทร์โอชา ผู้บัญชาการการทหารบก เปิดเผยว่า ขณะนี้กำลังสอบสวนกรณีที่มีภาพดังกล่าวอยู่ ประธานกรรมการตรวจสอบได้รายงานผลขั้นต้นให้ทราบแล้วว่า มีกำลังพลบางส่วนเข้าไปเกี่ยวข้องด้วยในลักษณะของการร่วมมือกัน คือ มีการติดต่อพูดคุยกันแล้วชักพากันไปทำเรื่องดังกล่าวและมีการถ่ายรูปออกมาเผยแพร่ ซึ่งบางส่วนปลดประจำการไปแล้วแต่อีกส่วนหนึ่งยังคงรับราชการอยู่
ส่วนกรณีสาวออทิสติก พล.อ.ประยุทธ์  เผยว่าไม่เคยพูดคำว่าออทิสติก ใครที่ให้ข้อมูลกับนักข่าวไป ถือว่าเป็นการให้ข้อมูลที่ล้มเหลว ส่วนตัวไม่ใช่คนที่ตำหนิผู้หญิง ไม่เคยไปว่ากล่าวผู้หญิง ไม่ว่าจะเป็นใครก็ตามต้องให้เกียรติเพราะเป็นเพศแม่ของเรา
ว่อนเน็ต ภาพฉาวคล้ายทหารสวิงกิ้งสาว 
