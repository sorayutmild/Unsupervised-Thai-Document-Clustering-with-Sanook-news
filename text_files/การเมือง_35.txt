วันนี้ (24 มี.ค.) พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แถลงประกาศใช้ พ.ร.ก.สถานการณ์ฉุกเฉิน ณ ทำเนียบรัฐบาล 
ทั้งนี้ ที่ประชุมคณะรัฐมนตรี (ครม.) ได้เห็นชอบประกาศใช้ พ.ร.ก.การบริหารราชการในสถานการณ์ฉุกเฉิน พ.ศ. 2548 เพื่อควบคุมการแพร่ระบาดของโรคติดเชื้อไวรัสโคโรนา 2019 (โควิด-19) โดยจะเริ่มบังคับใช้ตั้งแต่วันที่ 26 มีนาคม ไปจนถึงปลายเดือนเมษายน เป็นระยะเวลาประมาณ 1 เดือน
สำหรับ พ.ร.ก.ฉบับดังกล่าว ให้อำนาจพิเศษในการห้ามประชาชนออกนอกเคหสถาน หรือ "เคอร์ฟิว" สั่งอพยพประชาชนออกจากพื้นที่

สั่งปิดเส้นทางคมนาคม ห้ามชุมนุมมั่วสุม หรือไปรวมตัวกันจำนวนมากๆ ห้ามนำเสนอข่าวสารที่กระทบกับสถานการณ์ ห้ามใช้อาคารสถานที่ตามที่กำหนด
รวมถึงประกาศให้เจ้าหน้าที่จากหน่วยงานต่างๆ ที่เกี่ยวข้องเป็น "เจ้าพนักงาน" ตาม พ.ร.ก.ฉุกเฉินฯ ซึ่งจะทำให้มีเอกภาพในการปฏิบัติและการสั่งการมากขึ้นด้วย

อ่านต่อ

พ.ร.ก.ฉุกเฉิน คืออะไร มีข้อห้ามอะไรบ้าง? ข้อมูลที่ประชาชนอย่างเราควรรู้
การประกาศ เคอร์ฟิว หรือ การห้ามออกจากเคหสถานเวลาค่ำคืน คืออะไร?
