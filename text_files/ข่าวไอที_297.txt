    อีกไม่นานก็จะผ่านครึ่งปี 2016 กันแล้ว ซึ่งหลายคนคาดการณ์ว่าจะมีมือถือรุ่นไหนที่น่าสนใจรอคอยกันอยู่บ้าง วันนี้ Sanook! Hitech ได้รวมมือถือ 6 รุ่นที่จะคาดว่าจะเปิดตัวในช่วงปีหลัง 2016 และเป็นช่วงที่หลายคนคิดจะซื้อมือถือใหม่อยู่แน่นอนว่าจะมีอะไรบ้าง มาดูกัน
One Plus 3

    เป็นที่ยืนยันแล้วว่า One Plus จะมีรุ่น One Plus 3 ออกมาจำหน่ายอย่างแน่นอน ซึ่งจะมีการเปลี่ยนแปลงการออกแบบและขุมพลังของเครื่องอย่าง Qualcomm Snapdragon 820 ที่ใช้กับมือถือรุ่นท็อปอย่าง Samsung Galaxy S7, LG G5 รวมไปถึง HTC 10 และจะมาพร้อมกับจอขนาด 5.5 นิ้ว และ Android 6.0 marshmallow
จุดเด่นของ One Plus ยังคงเดิมคือ การที่เป็นมือถือสเปคเทพ ราคาประหยัดยังคงรักษาในรุ่นนี้ ดังนั้นการเลือกซื้อส่วนมากคนจะเห็นประสิทธิภาพต่อมาก่อนเสมอ อาจจะทำให้มือถือรุ่นนี้ขายดีก็เป็นได้
Moto X รุ่นต่อไป

    ปีก่อน Moto ได้เปิดตัวมือถือรุ่นใหม่ทั้ง G Series และ E Series ตามลำดับ แต่สำหรับ Moto X เรือธงตอนนี้ก็มีข่าวหลุดออก
    แน่นอนว่ามือถือรุ่นใหม่ของ Moto จะเป็นรุ่น X3 แต่ยังคงมีขนาด 5 นิ้วและด้อยกว่า Moro X Pure อีกด้วย แต่การเข้ามาถือกิจการคู่ระหว่าง Moto กับ Lenovo ก็อาจจะทำให้ Moto X รุ่นท็อปกลับมาเกิดขึ้นอีกครั้งก็เป็นได้
Samsung Galaxy Note 6

     ขาดไม่ได้สำหรับมือถือรุ่นท็อปของ Samsung อย่าง Galaxy Note 6 ซึ่งมีข้อมูลหลุดออกมาเยอะ และอาจจะเผยโฉมในอีกไม่นานต่อจากนี้ ทำให้มีความเป็นไปได้ว่า Galaxy Note 6 เปิดตัวเร็วกว่ากำหนด
    อย่างไรก็ดีสเปคที่ออกมานั้นคาดว่าจะกันน้ำในระดับ IP68, พร้อมกับขุมพลัง Snapdragon 823 หรือ Exynos 8890, RAM 6GB และฟีเจอร์ล่ำ ๆ อย่าง ระบบสแกนม่านตา IRIS อีกด้วย ทั้งหมดก็อาจจะทำให้ Note 6 เป็นมือถือที่ดีที่สุดของปีนี้อีกครั้งก็เป็นได้
iPhone 7

www.idigitaltimes.com
    เป็นอีกรุ่นที่หลายคนตั้งตารอคอยหลังจากที่มีการอัพเกรดของ iPhone 6s อาจจะยังไม่เห็นภาพที่ชัดเจนนัก แต่สิ่งที่ iPhone รุ่นต่อไป ที่คาดว่าจะชื่อ iPhone 7 และ iPhone 7 Plus คงเติมเต็มได้แน่นอนคือ สเปคอย่าง CPU A10, กันน้ำได้, หน้าจออาจจะละเอียดขึ้นเป็น Quad HD
    และยังมีความเชื่อกันอีกว่าผู้ใช้งาน iPhone ที่มากกว่า 1 ปี อาจจะมีการเปลี่ยนมาเป็น iPhone 7 มากขึ้นอีกทางหนึ่งเช่นกัน
Google Nexus ตัวต่อไป

    กระแสหนาหูอย่างมากสำหรับ Nexus ตัวต่อไป แม้ในไทยอาจจะไม่ได้เน้นเป็นสีสันมากนัก แต่สำหรับต่างประเทศ ถือว่าเป็นอีกมือถือที่น่าจับตามอง ซึ่งตอนนี้อยู่ในระหว่างการวางแผนอยู่และคาดว่าผู้ผลิตนั้นน่าจะเป็น HTC หลังจากที่ปีที่แล้วทั้ง Nexus 5x ผลิตโดย LG และ Nexus 6P ผลิตโดย Huawei
     การเปลี่ยนแปลงของ Nexus จะทำให้รู้ว่า Android N จะเป็นอย่างไร และคาดว่า Nexus ตัวต่อไปจะรองรับจอแบบสัมผัสแรงกดหรือ 3D Touch ได้ และคาดว่าจะเปิดตัวในช่วงกันยายน ไปจนถึง ตุลาคมนี้
ที่มา : Phonearena