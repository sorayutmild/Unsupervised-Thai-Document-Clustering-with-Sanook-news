     แม้จะนำเข้ามาวางขายในเมืองไทยแบบเงียบ ๆ แต่ด้วยสเปกที่อัดแน่นของ Samsung C9 Pro ก็ทำให้เสียงพูดถึงมือถือ C Series จากค่ายเกาหลีรุ่นนี้ เริ่มดังขึ้นเรื่อย ๆ จน Sanook! Hitech อดรนทนไม่ได้ที่จะหยิบมาทดสอบว่ามันเจ๋งอย่างที่ใครหลายคนพูดถึงจริงไหม ดังสุภาษิตไทยที่ว่า สิบปากว่าไม่เท่าตาเห็น     สำหรับ Samsung C9 Pro จะมีขายในไทยอยู่ 2 สี คือ สีทองและสีดำ เท่าที่ทดลองจับ ถือว่ามีขนาดและน้ำหนักที่เหมาะมือ ไม่เสี่ยงที่จะทำตกหล่น เพราะถือได้กระชับ จุดเด่นอยู่ที่หน้าจอขนาด 6 นิ้ว Full HD ที่ทำให้ใช้งานได้ง่าย พ่วงด้วยดีไซน์สวยเรียบแบบฉบับซัมซุง จนอาจทำให้ใครหลายคนตกหลุมรักสมาร์ทโฟนรุ่นนี้ตั้งแต่แรกเห็น
     แต่ช้าก่อน! ในฐานะสินค้าเรือธงของ C Series จะมีดีแค่ภายนอกได้อย่างไร หากคนสามารถดีงามได้ที่ใจ มือถือก็สามารถดีงามได้จากสเปกที่ถูกอัดแน่นอยู่ภายใน เช่นกัน
     Sanook! Hitech ขอหยิบยก 3 คุณสมบัติอันโดดเด่นของ Samsung C9 Pro ที่อาจทำให้คุณตัดสินใจง่ายขึ้น ว่าจะคว้าสมาร์ทโฟนรุ่นนี้ไปใช้งานหรือไม่
     กล้องหน้าชัดเวอร์ แถมสารพัดลูกเล่นสำหรับคนชอบเซลฟี่
     หนึ่งในสิ่งแรกที่คนมักหยิบมาทดสอบสำหรับมือถือรุ่นใหม่ ๆ ก็คือกล้อง เพราะปฏิเสธไม่ได้ว่า ในปัจจุบัน ความคมชัดของกล้อง เป็นหนึ่งในปัจจัยสำคัญในการเลือกซื้อมือถือดี ๆ สักเครื่อง และ Samsung C9 Pro ก็ตอบสนองจุดนั้นได้ชนิดเกินความคาดหมาย เมื่อให้ทั้งกล้องหน้า-กล้องหลังมีความละเอียดเท่ากัน คือ 16 ล้านพิกเซล จนแทบไม่เห็นความแตกต่างว่าถ่ายโดยกล้องตัวไหนกันแน่
     สำหรับคนที่ชอบถ่ายเซลฟี่ ด้วยสารพัดลูกเด่นที่ใส่มา ก็น่าจะโดนใจใครหลายคน นอกจากโหมด Beauty ที่ดูดีขึ้น ยังมีระบบป้องกันภาพสั่นไหวในลักษณะ Fixed Focus และมีโหมดถ่ายภาพตนเองแบบกว้าง ที่จะทำให้เห็นรายละเอียดสิ่งแวดล้อมรอบตัวมากขึ้น ไม่ใช่เห็นแค่หน้าคนถ่ายเพียงอย่างเดียว
     ลำโพงคู่ แรมแรง เมมโมรีจัดเต็ม เพิ่มอรรถรสสำหรับทุกความบันเทิง     อีกจุดเด่นของ Samsung C9 Pro ก็คือ RAM ที่ให้มาถึง 6 GB จนกลายเป็นมือถือความเร็วสูง ที่นอกจากทำให้สามารถใช้งานแอปพลิเคชั่นหลายๆ อันพร้อมกันได้ โดยไม่ต้องห่วงว่าเครื่องจะอืด เมื่อรวมกับพลังของชิปประมวลผล Snapdragon 653 ก็ช่วยให้ผู้ใช้งานสามารถเล่นเกมที่มีกราฟิกสูงได้อย่างไหลลื่นไม่มีสะดุด ขณะที่ลำโพงคู่แบบสเตริโอ พร้อมเทคโนโลยีแปลงเสียงคุณภาพสูงให้ใกล้เคียงกับต้นฉบับมากที่สุด ก็ยังช่วยเพิ่มอรรถรสสำหรับทุกความบันเทิง ไม่ว่าเล่นเกม ดูหนัง หรือฟังเพลง     เมื่อบวกกับเมมโมรีที่ซัมซุงให้มาชนิดจัดเต็ม ถึง 64 GB และสามารถเพิ่ม Micro SD ได้สูงสุดถึง 256 GB ทำให้สามารถบรรจุความบันเทิง ทั้งภาพยนตร์นับร้อย หรือเพลงอีกนับพัน พกพาไปไหนมาไหนด้วยได้อย่างสะดวกสบาย
      คุณสมบัติครบ แต่ราคาสบายกระเป๋า     แม้จะเพิ่มสเปกเข้ามาใน Samsung C9 Pro จนเกินคุ้ม แต่ก็ไม่ทิ้งจุดเด่นของการเป็นซัมซุง ไม่ว่าจะแบตเตอรี่สุดอึด 4000 mAH และฟีเจอร์รองรับการรักษาความปลอดภัย โดยมี Secret Folder ที่ช่วยเก็บข้อมูลสำคัญที่ไม่อยากให้ใครทราบ โดยเฉพาะการโทรเข้า-ออก ที่ไม่ต้องการให้แสดงบนหน้าจอปกติ เพิ่มความอุ่นใจในการใช้งาน
     ส่วนคุณสมบัติพื้นฐานอื่น ก็ยังพาเหรดมากันครบ ทั้งรองรับการใช้งาน 2 ซิม ใช้ USB Type-C พร้อมระบบเซ็นเซอร์ต่างๆ ทั้งระบบตรวจสอบลายนิ้วมือ ระบบหมุนภาพอัตโนมัติ ไปจนถึงระบบเปิด/ปิดหน้าจออัตโนมัติระหว่างสนทนา      ด้วยคุณสมบัติต่าง ๆ ที่ร่ายมาทั้งหมด อยู่ในราคาแค่ 16,900 บาทเท่านั้น บอกแล้วว่า เห็นจอยักษ์อย่างนี้ แต่ราคาไม่แรงจริงๆ  
[Advertorial]