     All-new Honda HR-V 2022 ใหม่ เผยโฉมอย่างเป็นทางการแล้วในไทย ก่อนจะมีการประกาศราคาจำหน่ายจริงในวันที่ 19 พฤศจิกายน 2564 นี้ Sanook Auto จึงขอพาคุณผู้อ่านไปชมคันจริงทั้งภายนอก-ภายในของรุ่น RS ว่าจะสวยสมการรอคอยขนาดไหน

     ออนด้า เอชอาร์-วี เจเนอเรชันที่ 2 ใหม่ จะมีให้เลือกทั้งหมด 3 รุ่นย่อยในบ้านเรา ประกอบด้วย รุ่น E, รุ่น EL และรุ่น RS โดยทุกรุ่นถูกติดตั้งเครื่องยนต์ไฮบริด e:HEV ทำงานร่วมกันระหว่างเครื่องยนต์เบนซิน Atkinson-cycle ขนาด 1.5 ลิตร และมอเตอร์ไฟฟ้าจำนวน 2 ตัว ที่มีกำลังสูงสุด 131 แรงม้า แรงบิดสูงสุด 253 นิวตัน-เมตร ส่งกำลังด้วยเกียร์อัตโนมัติ E-CVT และมีอัตราสิ้นเปลืองเฉลี่ยอยู่ที่ 25.6 กม./ลิตร
     สำหรับรุ่น RS ถูกวางให้เป็นรุ่นท็อปสุด และไทยยังถือเป็นประเทศแรกของโลกที่มีการเปิดตัว HR-V รุ่น RS มาพร้อมอุปกรณ์มาตรฐานภายนอก ได้แก่ ไฟหน้าแบบ LED, ไฟส่องสว่างเวลากลางวันแบบ LED, ไฟท้าย LED Light Strip สี Smoke, ไฟเลี้ยวด้านหน้าแบบ LED Sequential, ระบบเปิด-ปิดไฟหน้าอัตโนมัติ, ไฟตัดหมอกคู่หน้า LED, กระจกมองข้างพับเก็บอัตโนมัติ, ระบบปัดน้ำฝนอัตโนมัติ, ประตูท้ายแบบแฮนด์ฟรี, ชุดแต่งแบบ RS และล้ออัลลอยขนาด 18 นิ้ว

     ภายในห้องโดยสารถูกตกแต่งด้วยสีดำ (พร้อมเพดานหลังคาสีดำ), เบาะนั่งหุ้มหนังตกแต่งด้วยด้ายสีแดง, เบาะนั่งผู้ขับขี่ปรับไฟฟ้า 8 ทิศทาง, เบาะนั่งด้านหลังพับแยก 60:40, กุญแจ Honda Smart Key System พร้อมปุ่มสตาร์ท,​ ที่ชาร์จไฟแบบไร้สาย Wireless Charger, หลังคากระจกพาโนรามิก (ไม่สามารถเปิดได้), มาตรวัดพร้อมจอแสดงข้อมูลการขับขี่ TFT 7 นิ้ว, เบรกมือไฟฟ้า EPB และระบบ Auto Brake Hold เป็นต้น
     ขณะที่ชุดเครื่องเสียงของ Honda HR-V รุ่น RS เป็นหน้าจอสัมผัส Advanced Touch ขนาด 8 นิ้ว รองรับ Apple CarPlay/Android Auto, ระบบเชื่อมต่อ Bluetooth พร้อมช่อง USB 4 ตำแหน่ง, ลำโพง 8 ตำแหน่ง และระบบเชื่อมต่อ Honda CONNECT

     ด้านระบบความปลอดภัยถูกติดตั้ง Honda SENSING ทุกรุ่นย่อย ประกอบด้วย ระบบเตือนการชนพร้อมช่วยเบรก (CMBS), ระบบช่วยควบคุมรถให้อยู่ในช่องทางเดินรถ (LKAS), ระบบปรับไฟสูงอัตโนมัติ (AHB), ระบบควบคุมความเร็วอัตโนมัติแบบแปรผัน (ACC with LSF), ระบบเตือนและช่วยควบคุมเมื่อรถออกนอกช่องทางเดินรถ (RDM with LDW) และระบบเตือนเมื่อรถคันหน้าเคลื่อนที่ (LCDN)
     ส่วนระบบความปลอดภัยมาตรฐานอื่นๆ ของรุ่น RS ได้แก่ ระบบแสดงภาพมุมอับสายตาขณะเปลี่ยนเลน Honda LaneWatch, กล้องมองภาพด้านหลังปรับมุมมอง 3 ระดับ, ระบบช่วยควบคุมการทรงตัวขณะเข้าโค้ง (VSA), ระบบเพิ่มความคล่องตัวในการขับขี่ (AHA), ระบบช่วยออกตัวขณะอยู่บนทางลาดชัน (HSA) และระบบควบคุมความเร็วขณะลงทางลาดชัน (HDC) เป็นต้น

     ตัวถังของ Honda HR-V รุ่น RS มีให้เลือกทั้งหมด 5 สี ประกอบด้วย สีแดงอิกไนต์หลังคาดำ, สีขาวพรีเมียมซันไลท์, สีเทาเมทิเออรอยด์, สีขาวแพลทินัม และสีดำคริสตัล
     ปัจจุบันยังไม่มีราคาจำหน่ายออกมา แต่ฮอนด้าระบุว่า Honda HR-V 2022 ใหม่ จะมีราคารุ่น E ต่ำกว่า 990,000 บาท รุ่น EL ต่ำกว่า 1,100,000 บาท และรุ่น RS ต่ำกว่า 1,200,000 บาท
 