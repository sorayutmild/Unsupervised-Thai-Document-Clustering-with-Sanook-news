ซ้ำซาก! รถเก๋ง เซฟโรเลต ซิ่งชนแยกรูปตัววาย ตกทางด่วนจตุโชติ ขาออก ก่อนออกวงแหวนตะวันออก คนขับอาการสาหัส นำส่ง โรงพยาบาลสายไหม
เมื่อเวลา 10.30 น. พ.ต.ท.ดนัย เสียงหวาน สว.จร.สน.คันนายาว รับแจ้เกิดอุบัติเหตุ รถเก๋งยี่ห้อเชฟโรเลต สีเทา หมายทะเบียน ญข 4372 กทม. ตกจากทางด่วนรามอินทรา บริเวณแยกรูปตัว Y เบี่ยงซ้ายไปลำลูกกา ก่อนถึงวงแหวนตะวันออก โดยรถได้ตกลงมาและพุ่งตกน้ำ ส่งผลให้รถจมลงไปครึ่งคัน เจ้าหน้าที่กู้ภัยได้นำอุปกรณ์ตัดถ่าง งัดนำร่างคนขับเป็นชาย 1 ราย คือ นายทรงภพ บุรภักพัฒนา อายุ 35  ซึ่งได้รับบาดเจ็บสาหัส นำส่งโรงพยาบาลสายไหม ส่วนในที่เกิดเหตุเจ้าหน้าที่อยู่ระหว่างนำรถขึ้นจากที่เกิดเหตุ และเก็บรวบรวมพยานหลักฐาน หาสาเหตุการเกิดอุบัติเหตุดังกล่าวแล้ว
อย่างไรก็ตาม เป็นที่น่าสังเกตว่าได้เกิดอุบัติเหตุรถตกจากทางด่วนบ่อยครั้ง โดยล่าสุดเกิดเหตุ รถยนต์เก๋ง ฮอนด้า ซีวิค สีแดง หมายเลขทะเบียน ศฉ 5718 กทม. ตกจากทางด่วนอุดรรัถยา (สายบางปะอิน - ปากเกร็ด) ไฟลุกท่วม ส่งผลให้คนขับเสียชีวิตทันที ก่อนที่จะมาเกิดเหตุอีกครั้งในวันนี้
ส่วนสาเหตุการเกิดอุบัติเหตุในครั้งนี้ เจ้าหน้าที่ อยู่ระหว่างการเก็บรวบรวมพยานหลักฐานในที่เกิดเหตุ และตรวจสอบภาพจากกล้องวงจรปิด และสอบปากคำพยานในที่เกิดเหตุ พร้อมเตรียมสอบปากคำคนขับรถ หากอาการพ้นขีดอันตราย และสามารถให้การกับเจ้าหน้าที่ได้
วิเคาระห์ ทำไมน้องมายด์ เมธาวี และใครต่อใคร ต้องมาตายที่แยกตัววาย!  