จากกรณี ลอบยิง นายสมยศ สุธางค์กูร อายุ 62 ปี อดีตเจ้าของพระราม 9 คาเฟ่ เมื่อวันที่ 29 มิ.ย. ที่ผ่านมา นายชูวิทย์ กมลวิศิษ ได้โพสต์ข้อความบนเฟชบุ๊คสวนตัวถึงกรณีนี้ว่า ข่าววงในบอกว่าหักกันเรื่องพนัน เปรยตัวเองก็ไม่รู้จะโดนเมื่อไร 
ทั้งนี้ข้อความทั้งหมดคือ 
ปิดตำนานคาเฟ่
"คาเฟ่" เคยเจริญรุ่งเรืองมากในอดีต เริ่มต้นแถวถนนเพชรบุรีตัดใหม่ เป็นธุรกิจคู่กับสถาน อาบ อบ นวด พึ่งพาอาศัยกัน ด้านในเป็นสถานที่รับประทานอาหาร กินเหล้า ดูโชว์ ดูตลก ดูนักร้อง คนเที่ยวส่วนใหญ่มักเป็นวัยผู้ใหญ่ นั่งพักผ่อนหย่อนใจ เฮฮากับเพื่อนฝูง จังหวะเหมาะต้องตานักร้องคนไหน ก็ใช้พวกมาลัยเป็นสื่อ แขวนคอแจกเงิน เด็กรุ่นนี้อาจจะไม่รู้จักคาเฟ่ เพราะปัจจุบันแทบไม่เหลือให้เห็นแล้วคุณสมยศ สุธางค์กูร เป็นเจ้าของ "พระราม 9 คาเฟ่" ที่โด่งดังในย่านถนนพระราม 9 ข่าววงในบอก หักกันเรื่องพนัน แต่มันเป็นเรื่องที่ตำรวจจะต้องไปสืบสวน ไม่ใช่เรื่องของผมแต่อย่างใด ผมขอแสดงความเสียใจกับครอบครัวของคุณสมยศ ที่ต้องสูญเสียคนที่รักไปชีวิตคนไทยมันราคาถูก ห้าหมื่นแสนนึงก็มีคนรับงาน ถูกยิงตายกันง่ายๆ ไม่รู้ว่าจะโดนเอาเมื่อไหร่ "รู้หลบเป็นปีก รู้หลีกเป็นหาง" ทำให้ผมอยู่รอดได้จนถึงทุกวันนี้ แต่อนาคตไม่มีใครหยั่งรู้ อาจจะถูกยิงตายอยู่ในรถ หน้าบ้าน หรือข้างถนน คงแล้วแต่เวรแต่กรรม ผมเลือกเองไม่ได้จริงๆ