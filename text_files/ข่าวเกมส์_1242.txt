ความสัมพันธ์จบ!? โซนี่เทขายหุ้นสแควร์อินิกซ์เกลี้ยง
โซนี่เทขายหุ้นสแควร์อินิกซ์
ดูท่าความสัมพันธ์อันดีทางธุรกิจระหว่าง Sony เจ้าของเครื่องเกม PlayStation กับทาง Square Enix ผู้พัฒนาเกม Final Fantasy จะเริ่มสั่นคลอนเสียแล้ว เมื่อทาง Sony ได้ขายหุ้นของ Square Enix ที่ถือมาทั้งหมดจำนวน 9,520,000 หุ้นให้กับทางบริษัท SMBC Nikko Securities แทน โดยทาง Sony ได้จัดการขายหุ้นไปตั้งแต่ก่อนปิดไตรมาศปี 2013 เมื่อวันที่ 31 มีนคม 2014 แล้ว คาดว่าจะได้รายได้จากการขายหุ้นครั้งนี้ประมาณ 4.8 พันล้านดอลล่าห์สหรัฐฯ ทั้งนี้สาเหตุที่โซนี่ขายก็เพื่อเพิ่มรายได้จากยอดประจำปี 2013 ให้มากขึ้นนั่นเอง
ความสัมพันธ์ระหว่าง Sony และ Square-Enix (สแควร์อินิกซ์) เป็นมาด้วยดีตลอดนับตั้งแต่เครื่อง PlayStation 1 ซึ่งทางเหลี่ยมที่ตอนนั้นยังเป็น Square ไม่รวมกับ Enix ตัดสินใจหนีจากนินเทนโดมาเข้ากับโซนี่และทำเกมตระกูล Final Fantasy ป้อนให้กับเครื่อง PlayStation มากมายทั้งยุค PS1, PS2 และ PS3 แต่เนื่องจากเครื่อง PS3 นั้นทำตลาดไม่ค่อยดีนัก จึงทำให้ Sony ให้การสนับสนุนเกมเป็นแบบ Exclusive กับทางค่าย Third Party ไม่ได้มาก ทำให้เหลี่ยมตัดสินใจนำเกมไปลงเครื่องคู่แข่งแทน จากตอนแรกที่บอกว่าจะ Exclusive ให้ PS3 สุดท้ายก็กลายเป็น Multi-platform ซึ่งดูเหมือนความสัมพันธ์ทางธุรกิจของทั่งคู่ก็เริ่มแย่ลง จนกระทั่งทางโซนี่ได้ตัดสินใจประกาศขายหุ้นของทาง Square-Enix จนหมด คาดกันว่าเป็นการยืนยันว่าความสัมพันธ์ที่ดีของทั้งสองค่ายคงจบลงเพียงแค่นี้ เลิกหวังว่าทาง Square-Enix จะทำเกม Exclusive ให้กับเครื่อง PlayStationได้เลย แต่ทั้งนี้ก็ยังไม่ยืนยันแน่นอนว่าการขายหุ้นครั้งนี้ มันจะมีผลต่อความสัมพันธ์ของทั้งคู่แค่ไหน
หลังๆมานี้ Square-Enix ทำเกมป้อนให้เครื่องเกมโซนี่น้อยมาก ในปี 2014 นี้มีเกมของ Square-Enix ทำให้กับโซนี่ PlayStation 4 ที่เด่นๆก็แค่เกม Final Fantasy 14: A Realm Reborn ที่ทำลงเครื่อง PC และ PS3 ไปแล้วก่อนหน้านี้ ซึ่งมีแววว่าเหลี่ยมอาจเพิ่มไปทำลงให้เครื่องฝั่งไมโครซอฟท์เพิ่มด้วย