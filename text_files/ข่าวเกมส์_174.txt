PlayStation 1
ตอนนี้ก็เข้าสู่ยุค Gen ใหม่รุ่นที่ 8 ของเครื่องเกมส์คอนโซลกันแล้วถ้านับตั้งแต่เริ่มมีเครื่องเกมคอนโซลหรือทีวีเกมออกมา ซึ่งเครื่องใหม่ๆอย่าง PlayStation 4 และ Xbox One ต่างก็มีขุมพลังที่แรงมากเมื่อเทียบกับเครื่องยุคเก่าๆที่ผ่านมา กราฟฟิกที่ได้จากเกมยุคนี้สวยงามแตกต่างกับยุคเก่าๆอย่างชัดเจน โดยเกมเมอร์สมัยนี้อาจจะทราบข้อมูลเครื่องเกมส์ใหม่ๆๆสมัยนี้กันอย่างดี จากข้อมูลที่ทางค่ายเกมส์ปล่อยออกมาแข่งประชันกันเต็มที่ แต่ถ้าเทียบกับสมัยก่อนแล้ว เครื่องเกมส์ที่เราซื้อมาเล่นตอนนั้นเราทราบข้อมูลของมันดีพอหรือเปล่า ว่าตัวเครื่องมันมีพลังแค่ไหน มีฮาร์ดแวร์แบบไหนบ้าง เพราะตอนนั้นเราก็คงแค่อยากซื้อมาเล่นเหมือนกับเพื่อนๆ ไม่ก็เล่นเพราะเห็นเกมดังอย่าง Final Fantasy VII หรือ Resident Evil เท่านั้นเอง ดังนั้นวันนี้เราขอย้อนอดีตไปดูข้อมูลเครื่อง PlayStation 1 อันเป็นเครื่องรุ่นแรกที่มีการเปลี่ยนแปลงตัวเกมส์จากตลับ Rom สมัยก่อนมาเป็นแผ่นเก็บข้อมูลแทนเป็นเครื่องแรก ซึ่งก็เป็นเครื่องเกมส์ยอดนิยมที่มีเกมสนุกออกมามากมายว่า มีข้อมูลอะไรที่เราอาจไม่เคยทราบกันมาก่อนบ้าง เพราะข้อมูลบางอย่างก็ไม่มีบันทึกไว้ใน Wiki ด้วย





1. เครื่อง PlayStation เคยเป็นโปรเจคเครื่อง Add-on ไดร์ฟอ่าน CD ของ SFC ที่พัฒนาร่วมกันระหว่าง Nintendo และ Sony แต่สุดท้าย Nintendo ไม่เอาด้วย แถมหันไปจับมือกับฟิลิปส์แทน ข้อมูลนี้หลายท่านคงทราบอยู่แล้ว
2. เครื่อง PlayStation มีเกมทำออกมาทั้งหมดประมาณ 2,418 เกม รวมความจุของทุกเกมรวมกันได้ 1.49 TB ซึ่งจุลงแผ่น PS4 บลูเรย์แค่ 31 แผ่นก็ครบแล้ว
3. Memory Card ของเครื่อง PS1 สมัยก่อนเราทราบแค่เพียงว่า มันจุได้ 15 Blocks สำหรับของแท้ แต่ทราบหรือไม่ว่ามันมีความจุ 1MB ซึ่งมีความจุพอๆกับเกมแฟมิคอมใหญ่ๆหนึ่งเกมเท่านั้น
4. เครื่อง PS VITA ที่เป็นเครื่องพกพารุ่นใหม่ มีพลังเท่ากับเครื่อง PS1 ทั้งหมด 236 เครื่อง
5. แรมของเครื่อง PS1 มีแค่ 2MB ไม่ต้องแปลกใจเลยว่าทำไมบางเกมมันแลคแบบสุดๆ แม้มันจะมากกว่าคอมพิวเตอร์นำทางสมัยยานอพอลโล่ 11 ถึง 512 เท่า แต่มันก็มีพลังเพียง 0.02 เปอเซนต์เมื่อเทียบกับ PS4
6. เครื่อง PS1 ราคาเครื่องละ $299 ขายไปได้ทั้งหมด 102.49 ล้านเครื่อง ซึ่งหากรวมมูลค่าทั้งหมดก็จะนำเงินไปแจกทุกคนบนโลกได้ถึงคนละ $1.70
คลิปนี้ก็ทำให้เราได้ทราบข้อมูลอะไรหลายๆอย่างเกี่ยวกับเครื่อง PlayStation มากขึ้นเยอะทีเดียว โดยเฉพาะความแตกต่างของ PS1 และ PS4 ซึ่ง PS4 มีพลังมากกว่าหลายเท่า แม้ว่าจะห่างกันแค่ 3 ยุคเท่านั้น