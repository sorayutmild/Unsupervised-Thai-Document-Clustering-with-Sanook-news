ควันหลงจากเกมฟุตบอลโลก 2018 รอบคัดเลือก โซนเอเชีย กลุ่ม เอฟ ที่ทีมชาติไทย เสมอ อิรัก ไปแบบสุดเร้าใจ 2-2 เมื่อวันอังคารที่ผ่านมา ล่าสุด มีเรื่องราวดีๆเกิดขึ้น เมื่อเฟซบุ๊คเพจ "Iraqi Football News"  ได้ลงภาพป้ายที่แฟนบอลช่วไทยทำขึ้น พร้อมข้อความว่า "อิรัค พวกเราหวังว่าสันติภาพจะเกิดขึ้นในไม่ช้า" ที่อยู่ในสนามราชมังคลากีฬาสถาน
โดยเพจดังกล่าว ได้ขอบคุณแฟนบอลคนไทย สำหรับป้ายข้อความที่แสดงออกมาในครั้งนี้ ซึ่งหลังจากภาพนี้ได้ถูกเผยแพร่ ก็มีแฟนบอลทั้งชาวอิรัก เข้ามาแสดงความขอบคุณสำหรับมิตรไมตรีที่มีต่อประเทศของเขา
ขณะเดียวกันก็มีแฟนบอลชาวไทยจำนวนไม่น้อยเข้าไปให้กำลังใจ พร้อมกับ เข้าไปกดไลค์ และแชร์ ต่ออย่างมากมายอีกด้วย
<< ประมวลภาพ แฟนบอลไทย น่ารักๆเต้มสนามพรึ่บ! >>
 