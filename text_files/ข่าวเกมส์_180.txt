ดูเหมือนว่าแค่ตัวเอกคนเดียว ยังทำให้เมืองวุ่นวายไม่พอ ทาง RockStar Game ก็เลยจัดหนัก เพิ่มตัวเอกให้เลือกเล่นกันถึง 3 ตัวกันเลยใน Grand Theft Auto V จากข้อมูลล่าสุดในนิตยสาร Game Informer ฉบับล่าสุดเดือนธันวาคมที่มีข้อมูล GTA V จุใจถึง 18 หน้า เปิดเผยข้อมูลตัวละครหลักในภาคนี้ที่มีถึง 3 คนด้วยกันคือ Michael, Trevor และ Franklin ทั้งสามคนเป็นอาชญากรตัวแสบที่มีส่วนเกี่ยวข้องกับเนื้อเรื่องใน GTA V ทั้งสามคน ซึ่งเนื้อเรื่องของเกมส์จะมีการสลับเรื่องราวของแต่ละคน ให้ผู้เล่นสลับไปเล่นไปมาได้ เพื่อให้เข้าใจว่าในช่วงภารกิจเดียวกันหรือเนื้อเรื่องเดียวกัน แต่ละคนๆทำอะไรกันอยู่ ทำให้รู้เรื่องราวได้มากขึ้น ยกตัวอย่างมาหนึ่งภารกิจ Michael อาจต้องเข้าไปทำภารกิจเข้าไปล่อเป้าหมายในอาคาร Trevor ใช้ไรเฟิลดักรอสังหารเป้าหมายที่ด้านนอก และ Franklin เตรียมพาหนะสำหรับหลบหนี แบบนี้เป็นต้น
 
Grand Theft Auto V
ซ้าย:Trevor, กลาง:Franklin, ขวา:Michael
และเนื่องจาก GTA V มีตัวเอกด้วยกันถึง 3 ตัว ก็จะมีการแยกช่องเก็บของแต่ละคนด้วยเช่นกัน ผู้เล่นสามารถโอนของให้กันระหว่างแต่ละตัวละครเอกได้ หรือจะสลับเปลี่ยนเอาตัวเอกนั้นๆไปทำงานหาเงินซื้อของส่วนตัวไปก็ได้เหมือนกัน และเพื่อให้เกมง่ายขึ้น ลือกันว่า RockStar อาจเพิ่มโหดมการเล่นแบบ Online Co-Op ให้ผู้เล่นสามารถช่วยกันเล่น 3 คนพร้อมกันได้อีกต่างหาก
 
ระบบอื่นๆนั้น GTA V มีการนำระบบเก่าๆที่คล้ายกับภาค GTA SanAnDreas มาใช้ไม่ว่าจะเป็นระบบการทำงานพิเศษ ระบบเดินเที่ยวร้านค้าต่างๆในเมือง ระบบพาหนะที่หลากหลาย และกิจกรรมนอกเรื่องอื่นๆ อย่างการท่องเที่ยว ตีกอล์ฟ ทำฟาร์ม และอื่นๆ แต่ระบบหนึ่งที่ไม่ได้นำมาด้วยก็คือ ระบบจีบสาว ซึ่งเป็นระบบที่มีปัญหาตอนภาค GTA SanAnDreas ที่มีคนแฮกระบบ Sex ที่ซ่อนอยู่ในเกมออมาใช้จนเป็นเรื่องเป็นราว
 
ข้อมูลตัวละครหลักทั้งสามคน
Grand Theft Auto V
- Michael อดีตโจรปล้นธนาคาร เขาร่ำรวยขึ้นเพราะปล้นธนาคารสำเร็จ จากการช่วยเหลือของเจ้าหน้าที่ที่มีส่วนรู้เห็นด้วย แต่ต่อมาเงินที่เขาปล้นมาก็หมดลง เพราะภรรยา Amanda ที่ใช้เงินเก่งสุดๆ แถมลูกทั้งสองคน Tracy และ Jimmy ก็เรียนอยู่โรงเรียนไฮโซ ที่ Rockford Hills (หรือ Beverley Hills) เขาจึงต้องกลับมาเป็นโจรอีกครั้ง
 
Grand Theft Auto V
- Trevor เป็นโจรสันโดษที่เดินทางมาจากทะเลทราย Blaine เป็นคนติดยาจึงมีอาการทางจิตเล็กๆ นิสัยหัวรุนแีรง แต่เป็นโจรที่มีความสามารถ
 
Grand Theft Auto V
- Franklin โจรผู้เชี่ยวชาญการงัดแงะขโมยรถ มาจากชายหาด Vespucci Beach เพราะเขาเคยทำงานในโชว์รูมรถยนต์มาก่อน
โจรทั้งสามได้มาพบกันโดยมิได้นัดหมายที่เมือง Los Santos และได้ร่วมมือกัน โดยหวังว่าจะได้เป็นเศรษฐีเงินล้านในอเมริกา แต่จะสำเร็จเหรอ ?
 
New Features
- GTA V จะเป็นภาคที่ฉากมีขนาดใหญ่ที่สุดในบรรดาเกม Open World ทั้งหมด ใครว่า Red Dead Redemtion ใหญ่แล้ว GTA V จะใหญ่กว่า
- ผู้เล่นสามารถสลับสับเปลี่ยนไปเล่นตัวเอกตัวไหนก็ได้ จากทั้ง 3 คน ได้ตลอด
- ระบบการขับรถใน GTA V จะสมจริงมากขึ้นราวกับเล่นเกมขับรถเลยทีเดียว
- ระบบการยิงปืน จะไม่มีการเปลี่ยนแปลงมากนัก ผสมผสานระบบเก่าและใหม่ด้วยกัน เน้นให้ผู้เล่นใช้งานง่าย
- เพิ่มระบบการต่อสู้แบบประชิดตัวมากขึ้น ตัวเอกจะมีท่าโจมตีในการต่อสู้ประชิดมากกว่าเดิม และมีประสิทธิภาพสูง
- ตัวละครแต่ละตัวจะมี Skill ความสามารถไม่เหมือนกัน
 
 
ข้อมูลอ้างอิงจาก

http://thekoalition.com/2012/11/gta-v-details-revealed/
