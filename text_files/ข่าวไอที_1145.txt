ลือสนั่น iPhone 5 พร้อมเปิดตัวทางการเดือนมิถุนายนนี้! iPhone 5 - อัพเดทข่าวล่าสุดกับ ป๋าเอก TechXcite แม้ว่าเมื่อคืนที่ผ่านมาจะเป็นช่วงเวลาของซูเปอร์สมาร์ตโฟนฝั่ง Android อย่าง Samsung Galaxy S III ที่จะได้แจ้งเกิดเต็มตัว (หรือเปล่า?) กับการเปิดตัวอย่างเป็นทางการกันไปแล้ว ทว่าในฝั่งของพวกเราชาว Apple เองก็ดูเหมือนว่าจะมีข่าวดีมาให้สาวกได้ชุ่มชื่นหัวใจกันบ้างเหมือนกันว่า iPhone 5 ว่าที่สมาร์ตโฟนรุ่นต่อไปที่หลายคนกำลังรอคอยกันอยู่ในเวลานี้อาจได้รับการเปิดตัวอย่างเป็นทางการในเดือนมิถุนยายนที่จะมาถึงนี้ก็เป็นได้

โดยเว็บไซต์ iPhone5NewsBlog ได้ยืนยันว่าพวกเขาได้มีโอกาสพูดคุยกับเจ้าหน้าที่ของบริษั่ท UPS (ผู้ให้บริการขนส่งสินค้าระดับต้นๆของประเทศอเมริกา) ซึ่งได้บอกเล่ามาว่าในเวลานี้ทางบริษัทกำลังร่วมงานกับ Apple ในโปรเจกต์ใหญ่โครงการหนึ่งซึ่งไม่สามารบอกได้ในขั้นต้นว่าเกี่ยวกับอะไรกันแน่ เพียงแต่มีการแอบแง้มมาเล็กน้อยว่าโปรเจกต์ที่ UPS และ Apple กำลังจะร่วมงานกันคือการขนส่งสินค้าอย่างหนึ่งซึ่งต้องการระบบรักษาความปลอดภัยที่เข้มงวดมาก แน่นอนว่าพอบอกมาอย่างนี้หลายคนคงเดากันได้ไม่ยากใช่ไหมละครับว่าน่าจะเป็น iPhone 5 นั่นเอง

ทั้งนี้สำหรับความเป็นไปได้ในเรื่องราวของงานเปิดตัว iPhone 5 ในเดือนมิถุนายนนั้นใช่ว่าจะไม่มีทางอยู่เสียเลยเพราะก่อนหน้านี้ป๋าก็เคยรายงานข่าวไปแล้วรอบหนึ่งว่าในงาน WWDC 2012 ปีนี้ของ Apple อาจจะมีเซอร์ไพรส์การเปิดตัว iPhone 5 มาแจมด้วยก็เป็นได้ แม้ว่าโอกาสที่จะเป็นไปได้นั้นค่อนข้างน้อยเพราะปกติแล้วงาน WWCD 2012 มักจะเป็นงานที่ Apple จะใช้เปิดตัวผลิตภัณฑ์ในฝั่ง Software เป็นหลักก็ตามทีที่มา: iphone5newsblog

 
ขอบคุณเนื้อหา และภาพประกอบบทความโดย: ป๋าเอก TechXcite
 