ใกล้เข้ามาทุกทีสำหรับงานมือถืออย่าง Thailand Mobile Expo 2016 ซึ่งมีมือถือรุ่นใหม่ ๆ เปิดตัวเป็นจำนวนไม่น้อยและรุ่นที่ขายอยู่ก็มาจัดโปรโมชั่น ครั้งนี้เรายังไม่พูดถึงโปรโมชั่น แต่จะพาคุณมาดู มือถือที่น่าสอยในงาน ซึ่งคราวนี้จะแนะนำเป็นรุ่นใหม่ที่คนอาจจะพบในงานนี้เป็นครั้งแรก
Moto Z / Z Play


กลายเป็นว่ามือถือรุ่นนี้เปิดตัวครั้งแรกในเอเชียที่ประเทศไทย ในงาน Thailand Mobile Expo ความโดดเด่นของรุ่นนี้คือเรื่องของการเพิ่ม Module ของเครื่องได้หลากหลายทั้งลำโพง, Powerbank, กล้องดิจิตอล และ Projector ที่มาให้เลือกกันแบบจุใจไปข้างหนึ่ง โดยราคานั้น Moto Z จะอยู่ที่ 23,990 บาท และ Moto Z Play อยู่ที่ 15,990 บาท มีของแถมคือ Moto Mods JBL BoostSound Speaker
Sony Xperia X Compact

เช่นเดียวกับ Moto เพราะคราวนี้ Sony ก็นำมือถือมาเปิดตัวหม่จากงาน IFA 2016 เช่นเดียวกัน โดยประเดิมกับ Sony Xperia X Compact มือถือสเปคแรงตัวท็อปแต่ขนาดเล็ก โดยมีหน้าจอขนาด 4.6 นิ้วความละเอียด HD พร้อม CPU Qualcomm Snapdragon 650 และ RAM 3GB อาจจะไม่ว้าว แต่กล้องนั้นจัดมาเต็มถึง 23 ล้านพิกเซลพร้อมเทคโนโลยีกันสั่น Steady Shot พัฒนาให้ดีขึ้น พร้อมกับ LED Flash 2 ดวงและภาพนั้นจะสวยงามขึ้น
ราคาของ Sony Xperia X Compact อยู่ที่ 16,990 บาท พร้อมของแถมจัดมาพอสมควรเมื่อเปิดจอง
Nextbit Robin

นี่ก็เป็นอีกมือถือที่น่าสนใจเพราะเป็นโครงการ Startup ที่ประสบความสำเร็จอย่างสูง และมาถึงเมืองไทยแล้ว กับมือถือที่เน้นเรื่องของการใช้บริการบน Cloud Storage ซึ่งจัดเต็มถึง 100GB และตัวเครื่องก็สเปคจัดว่าดี เพราะใช้ CPU Qualcomm Snapdragon 808 6 แกนสมอง พร้อมกับ RAM 3GB ความจำในตัว 32GB พร้อมกับลำโพงคู่และแน่นอนว่า ตัวเครื่องแบบ Flat Design ที่สวยงามดูกลมกล่อมพอสมควร ในราคา 12,900 บาท พร้อมกับ Android 6.0.1 Marshmallow คงจะถูกในคนชอบมือถือเรียบง่ายไม่ยาก
Huawei Mediapad M3

อีกรุ่นหนึ่งที่เป็น Tablet ที่น่าสนใจและมาอย่างรวดเร็วในงานนี้คือ Huawei Mediapad M3 ที่เปิดตัวอย่างอลังการไปไม่นานมานี้ แต่ประกาศขายในงานนี้เป็นที่แรกพร้อมของแถมจัดหนักคือ ลำโพง Harman Kardon Onxy 2 Studio แจกให้ 100 คนแรกที่ไปซื้อ
ส่วนคุณสมบัติเด่นของรุ่นนี้คือ หน้าจอขนาด 8.4 นิ้วที่ให้ความละเอียด 2K ภาพคมชัดสะใจ พร้อมกับหน่วยประมวลผล Kirin 950, RAM 4GB, ความจำในตัวจัดว่าเยอะมากและเพิ่มได้อีกด้วย มีกล้องหน้าและหลังขนาด 8 ล้านพิกเซลที่ถ่ายในที่แสงน้อยได้ดี และแน่นอนว่าลำโพงตัวเครื่องแบบคู่พัฒนาร่วมกับ Harman/Kardon ให้คุณภาพที่ไม่ผิดหวังกับราคาเพียง 12,990 บาท ถือว่าถูกมาก
ZTE AXON 7 / AXON 7 Mini

แม้จะเปิดตัวในต่างประเทศตั้งนานแล้ว แต่เพิ่งจะเริ่มจำหน่ายในประเทศไทยในช่วงต้นเดือนกันยายน กับ ZTE AXON 7 และ AXON 7 Mini ที่รุ่นหลังจะเปิดตัวในงาน IFA 2016 ซึ่งจุดเด่นของทั้งคู่คือเรื่องสเปคที่เรียกว่าจัดหนักจัดเต็ม พร้อมกับกล้องที่ให้การถ่ายภาพที่คมชัดมาก
แต่เด็ดสุดที่เรื่องของระบบเสียงที่ได้รางวัลจากงาน IFA 2016 เป็นเครื่องยืนยันคุณภาพ ในราคาแพงสุดไม่เกิน 16,000 บาท และในงานนี้อาจจะมีข้อเสนอดี ๆ ที่ต้องรอดูกันต่อว่าจะเป็นอะไรบ้าง
Samsung Galaxy S7 / S7 edge

แม้ Note 7 จะมาไม่ทันในงานนี้และอาจจะพบกันช้าสุดในต้นปีหน้า แต่สำหรับ Samsung Galaxy S7 และ S7 edge ก็สามารถทดแทนกันได้เพราะสเปคนั้นมีความใกล้เคียงกัน แถมกันน้ำได้เหมือนกัน และกล้องหน้ากล้องหลังก็เหมือนกัน เพราะใช้กล้องหลัง 12 ล้านพิกเซลแบบ Dual Pixel พร้อมกับรูรับแสง F1.7 ถือว่าดีที่สุดในกลุ่ม ซึ่งในงานนี้มีโปรโมชั่นที่แรงมาคงต้องจับตาดูกันให้ดี

เห็นว่าในงานก็มีของแถมเยอะมากตามภาพนี้
iPhone 6s / 6s Plus

ปิดท้ายกับคนที่ไม่อยากรอ iPhone 7 หรือ iPhone 7 Plus ซึ่งอาจจะวางขายในปลายตุลาคม หรือ ต้นเดือนพฤศจิกายน นี่ก็เป็นโอกาสเดียวที่คุณจะได้เครื่องดีราคาถูกเพราะสเปคเก่าทั้งความจำ 16, 64, 128GB ของ iPhone 6s และ iPhone 6s Plus อาจจะมาลดราคาในงานนี้ ซึ่งก็เลือกได้ตามใจชอบกับผู้ให้บริการว่าคุณจะถูกใจรายไหนมากกว่ากัน
ส่วน iPhone SE แน่นอนก็ยังคงมีให้เลือกกันต่อไปนะ
