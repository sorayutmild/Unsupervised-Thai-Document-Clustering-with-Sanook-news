เปลี่ยนจอ iPhone 6 ราคาจอ iPhone 6, iPhone 6 Plus ซ่อม เคลม จอเสียหาย จอแตก
มาถึงเวลานี้ก็คงกล่าวได้ว่าเข้าสู่ตลาดของ iPhone 6 อย่างเต็มที่มากยิ่งขึ้น ด้วยเพราะการวางตลาดตอนนี้แทบจะไม่มีอุปสรรคอื่นใด ของมีครบพร้อมรับได้ทันที พร้อมโปรโมชั่นมากมายจากผู้บริการ
จึงไม่ได้ถือเป็นยุคที่ต้องขวนขวายหาทางกันให้ยากเย็นเหมือนช่วงที่ออกมาใหม่ๆ หลายคนจึงสามารถครอบครองได้อย่างไม่ยาก แต่บางอาจดูโชคร้ายไปบ้าง เมื่อต้องเผลอเกิดอุบัติเหตุกับ iPhone เครื่องโปรด เช่น ตก หล่น เพื่อชน กระแทกหรือตกรถอะไรก็ตามแต่ จนทำให้หน้าจอสวยๆ นั้นแตก
แม้ว่าจะเป็นจอที่มีความแข็งแกร่ง แต่บางครั้งด้วยอุบัติเหตุที่รุนแรง หรือการตกกระทบบางมุมก็ทำให้เกิดความเสียหายได้เช่นกัน

ทางที่จะแก้ไขได้ก็คือ ต้องเปลี่ยนหน้าจอ iPhone 6 ที่แตกนั้นเสียใหม่ ซึ่งก็มีวิธีการเปลี่ยนเครื่อง Refurbished จากทางศูนย์เองที่โดยมีค่าใช้จ่ายสนนราคาประมาณ 10000+ บาทขึ้นไป
โดยเข้าไปติดต่อได้จากศูนย์ที่ซื้อ ไม่ว่าจะเป็นผู้ให้บริการ Dtac, TrueMove หรือ AIS เป็นต้นหรือถ้าซื้อผ่าน iStudio ก็ต้องเคลมจาก iStudio หรือ Apple Online ก็เคลมได้ที่ AASP ที่ให้บริการ และหลายคนก็เลือกที่จะไปเปลี่ยนที่หน้าร้าน เพื่อลดขั้นตอนการทำงานลงไป รวมถึงอุบัติเหตุที่ทำให้จอแตก ก็ไม่ได้อยู่ในประกัน การไปเปลี่ยนหน้าจอที่ร้าน ก็เป็นทางเลือกที่น่าสนใจ

โดยการใช้บริการเปลี่ยนจอ iPhone 6 ตามหน้าร้าน ที่มีบริการอยู่ทั่วไป ทั้งหน้าร้านในห้างหรือผู้ให้บริการทั่วไป ซึ่งส่วนใหญ่จะจำหน่ายเป็นชิ้นส่วนให้ผู้ซื้อไปเปลี่ยนเองและรองรับผู้ใช้ที่ซื้อเครื่องหิ้วมาด้วย
ดังนั้นเรื่องอะไหล่ค่อนข้างจะพร้อม โดยเท่าที่ตรวจสอบราคาในตลาด ณ เวลานี้พบว่า ราคาเปลี่ยนหน้าจอ iPhone 6 นั้นอยู่ที่ประมาณ 8500 บาทเป็นราคาต่ำสุด จนถึง 12000 บาทส่วน iPhone 6 Plus จะอยู่ที่ประมาณ 9500-13000 บาทเลยทีเดียว

เป็นราคาที่เรียกว่าค่อนข้างน่าตกใจทีเดียว เพราะราคาไล่เลี่ยกับซื้อใหม่ ใครที่ใช้อยู่อาจต้องระวังการใช้งานให้มากยิ่งขึ้น เพราะเมื่อเกิดปัญหาขึ้นมาแล้ว ดูจะไม่คุ้มค่าเอามากๆ
ในกรณีที่จำเป็นต้องเปลี่ยนหน้าจอ iPhone 6 กับทางร้าน ให้พิจารณาให้รอบด้าน ไม่ว่าจะเป็นความน่าเชื่อถือ เรื่องของอะไหล่ที่นำมาเปลี่ยนต้องเป็นของใหม่ รวมถึงอย่าลืมถามเรื่องระยะเวลาการรับประกันให้ครบถ้วน เพื่อความมั่นใจในกรณีที่มีอาจเกิดปัญหาหลังการซ่อม

ขอบคุณเนื้อหา และภาพประกอบ
