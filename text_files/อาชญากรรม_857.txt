เพื่อนอนัน อันวา ผงะ เจอศพชาวต่างชาติใช้สายยางแขวนคอตายกับโครงเหล็ก ที่ชั้น 30 ของตึกร้างย่านบางนา
ผู้สื่อข่าวรายงานว่า อนัน อันวา นักร้องชื่อดัง แจ้งมาที่ สน.บางนาว่า เมื่อคืนนี้เพื่อนชาวต่างชาติของตนเองพบศพที่ดาดฟ้าของตึกร้างชั้น 30 ย่านเซ็นทรัลบางนา ตรงข้ามหมู่บ้านถาวรนิเวศน์ 1 ขณะขึ้นไปถ่ายรูป แต่เนื่องจากพูดภาษาไทยไม่ได้จึงได้ให้ตนเองเป็นคนแจ้งเจ้าหน้าที่ตำรวจแทน
ที่เกิดเหตุเจ้าหน้าที่พบศพผู้เสียชีวิตเป็นชายไม่ทราบชื่อและนามสกุล สภาพศพใช้สายยางผูกคอแขวนไว้กับโครงเหล็กของตึกร้าง นั่งพับขา ใส่เสื้อเชิ้ตสีชมพู กางเกงยีนส์ขายาว คาดว่าน่าจะเป็นชาวต่างชาติ บริเวณใกล้ศพพบรูปภาพและข้อความภาษาอังกฤษที่เขียนไว้"TRY TO Remember What was good Sorry is not enough"  (จงจำเอาไว้อะไรที่เป็นเรื่องดีๆแต่ก็ยังดีไม่พอ)
เบื้องต้น คาดว่าน่าจะเสียชีวิตไม่ต่ำกว่า3วัน  และสาเหตุการเสียชีวิตน่าจะมาจากการฆ่าตัวตายเนื่องจากไม่พบบาดแผลหรือร่องรอยการถูกทำร้ายแต่อย่างใด โดยจะส่งศพไปที่ชันสูตรเพื่อหาสาเหตุที่แท้จริง และจะแจ้งไปที่สถานฑูตของผู้เสียชีวิตต่อไป