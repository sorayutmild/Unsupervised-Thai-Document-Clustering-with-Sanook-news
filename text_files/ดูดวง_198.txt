เรื่องของการดูลายมือเป็นศาสตร์ที่หลายคนให้ความสนใจไม่แพ้ศาสตร์การดูดวงด้านอื่นๆ โดยเฉพาะเรื่องของการดูลายในเรื่องของ “เส้นสมรส” หรือภาษาชาวบ้านเรียกว่า ดูเส้น “เนื้อคู่”
ดูลายมือ
Sanook! Horoscope รวบรวมข้อมูลเกี่ยวกับลักษณะของเส้นเนื้อคู่ในแบบต่างๆ มาให้ได้ทราบกัน ดังต่อไปนี้
ดูลายมือ
1. เส้นสมรส เส้นสมรสอยู่ใกล้เส้นจิตใจมาก เจ้าของลายมือมีโอกาสแต่งงานเร็วกว่าเพื่อนคนอื่นๆ ในวัยเดียวกัน
ดูลายมือ
2. หากเส้นสมรสบนฝ่ามือของใครอยู่ไกลจากเส้นจิตใจมาก (อยู่ใกล้โคนนิ้วก้อย) ทำนายได้เลยว่ามีโอกาสแต่งงานได้ช้า ตามตำราหัตถศาสตร์ท่านแบ่งระยะความชัดเจนหรือความเด่นของเส้นสมรสดังนี้
 1. บนฝ่ามือผู้หญิง เส้นสมรสจะเด่นชัดประมาณอายุ 23-25 ปี
2. บนฝ่ามือผู้ชาย เส้นสมรสจะเด่นชัดประมาณอายุ 25-28 ปี
ดูลายมือ
3. ปกติเส้นสมรสจะมีเพียง 2-3 เส้นเท่านั้น หากมีเส้นสมรสมากตั้งแต่ 4 เส้นขึ้นไป ถือว่าผิดปกติในเรื่องของชีวิตคู่หรือชีวิตการสมรส เพราะทำให้ชีวิตคู่วุ่นวาย ทำให้เกิดการหย่าร้าง หรือการแต่งงานหลายครั้ง มีเรื่องเสียหายในทางเพศผิดทำนองคลองธรรม
ดูลายมือ
4. หากเส้นสมรสมี 2 เส้น มีความยาวเท่ากันแต่อยู่ไม่ใกล้ชิดกันนัก หมายถึงจะมีการแต่งงาน 2 ครั้ง แต่เป็นการแต่งงานที่ประสบความสำเร็จและมีความสุขในชีวิตคู่
ดูลายมือ
5. เส้นสมรสมี 2 เส้น ความยาวของเส้นทั้งสองเท่ากัน และอยู่ใกล้ชิดกันมาก บ่งบอกว่าจะมีบุคคลที่สามหรือมือที่สามเข้ามาแทรกทั้งก่อนแต่งงานและหลังแต่งงานในชีวิตของเจ้าของลายมือ
ดูลายมือ
6. หากบนฝ่ามือเกิดเส้นสมรสขึ้น 3 เส้น แต่เส้นกลางมีความยาวมากกว่าเส้นอื่นๆ พยากรณ์ได้เลยว่าเจ้าของลายมือนั้นจะได้คู่ครองที่ดี จะมีความสุขในชีวิตคู่ รักใคร่กันดี
ดูลายมือ
7. ถ้ามีเส้นสมรสเกิดขึ้นเพียงเส้นเดียวเท่านั้น แต่มีความชัดเจนมาก พยากรณ์ได้เลยว่าชีวิตคู่ของคนนั้นจะอยู่กันจนแก่เฒ่า เพราะเป็นเนื้อคู่ที่แท้จริง จะอยู่ด้วยกันจนถือไม้เท้ายอดทองกระบองยอดเพชร
ดูลายมือ
8. หากเส้นสมรสมีเพียงเส้นเดียวและดูลางเลือนไม่ชัดเจน หากไม่สังเกตแทบมองไม่เห็นเส้นสมรสเลย หมายถึงชีวิตการแต่งงานเป็นไปอย่างธรรมดา บางครั้งจืดชืดไม่มีชีวิตชีวาเลย แต่ก็ไม่ถึงกับเบื่อหน่ายและหย่าร้างกัน สามารถครองคู่กันไปจนแก่เฒ่าได้
ดูลายมือ
9.เส้นสมรส หรือเส้นชีวิตที่ขาดตอนหรือเป็นเส้นปะ เป็นเส้นสมรสที่ไม่สมบูรณ์ บ่งบอกถึงการแต่งงานหรือชีวิตคู่ที่ไม่ยั่งยืนหรือไม่มั่นคง ทำนายว่าจะมีการหย่าร้างหรือเลิกรากันภายหลังแต่งงาน สาเหตุมาจากความไม่เข้าใจกัน หรือไม่สามารถปรับตัวเข้าหากันได้ ทำให้ต้องเลิกรากันในที่สุด
ดูลายมือ
10. เส้นสมรสยาวไปจนชนเส้นในเนินอาทิตย์เช่นนี้ บ่งบอกถึงการแต่งงานกับคนที่ร่ำรวยมีตำแหน่งหน้าที่การงานดีและชีวิตหลังแต่งงานจะมีแต่ความสุข แต่ถ้าเส้นสมรสยาวไปจนชนเส้นในเนินอาทิตย์เช่นนี้ ภายหลังแต่งงานไปแล้วจะมีเหตุทำให้เสียชื่อเสียงในตำแหน่งหน้าที่ทำงาน อาจถึงขั้นเปลี่ยนงานใหม่ หรือย้ายที่ทำงานใหม่
ดูลายมือ
11. เส้นสมรส เส้นสมรสมีปลายโค้งลงไปหาเส้นจิตใจ ทำนายว่าชีวิตหลังแต่งงานมักมีเหตุให้ขัดแย้งกัน ไม่สามารถปรับตัวเข้าหากันได้ ต่างฝ่ายต่างมีเหตุผลที่แตกต่างกัน จะมีเหตุให้ชีวิตคู่พรากจากกันไป หรือมีเหตุทำให้หย่าร้างกัน

ดูลายมือ
12. หากเส้นสมรสของใครมีการโค้งลงไปจนไปชนเส้นจิตใจหรือตัดผ่านเส้นจิตใจ ทำนายว่า คู่ครองของคนนั้นจะต้องตายจากไปก่อน เหตุการณ์จะเกิดขึ้นเร็วหรือช้าให้สังเกตดูตำแหน่งของเส้นสมรสว่าเกิดใกล้หรือไกลเส้นจิตใจ หากเส้นสมรสอยู่ใกล้เส้นจิตใจเหตุการณ์ก็จะเกิดเร็ว แต่ถ้าเส้นสมรสอยู่ห่างจากเส้นจิตใจเหตุการณ์ตายจากกันก็จะเกิดขึ้นช้า

ดูลายมือ
13. หากที่เส้นสมรสเกิดมีเส้นตั้งฉากทิ่มลงตรงลงไปยังเส้นจิตใจ ท่านอาจารย์ผู้ชำนาญในด้านหัตถศาสตร์พยากรณ์ไว้ว่า 'คู่ครองของผู้นั้นจะตายจากกันไปเพราะอุบัติเหตุโดยไม่คาดฝัน'
ดูลายมือ
14. หากใครมีเส้นสมรสยาวโค้งขึ้นไป บ่งบอกถึงคนๆ นั้นมักจินตนาการหรือตั้งความหวังในเรื่องความรักชีวิตคู่ไว้สูงมาก เป็นคนไม่ตัดสินใจหรือตกลงปลงใจกับใครง่ายๆ จนอาจทำให้สายเกินไป (ขึ้นคาน) ไม่มีโอกาสได้แต่งงานใช้ชีวิตคู่กับเขา มักอยู่ครองโสดไปตลอดชีวิต