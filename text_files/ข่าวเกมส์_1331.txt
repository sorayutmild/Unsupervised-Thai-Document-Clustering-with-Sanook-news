หลังจากที่ Nintendo ประสบความสำเร็จอย่างงดงามกับ Nintendo Mini Classics หรือเครื่อง Famicom จิ๋ว และ Super NES Classic Edition หรือเครื่อง Super Famicom จิ๋ว ล่าสุดโซนี่ขอตามเทรนด์นี้บ้างโดยการส่ง PlayStation Classic ออกมาในราคาแค่ $99.99 เท่านั้น (ประมาณ 3,300 บาท) โดยจะเริ่มขายวันที่ 3 ธันวาคมนี้ และด้วยความที่โซนี่นั้นทำตลาดอย่างเป็นทางการในไทย จึงน่าจะหาซื้อเครื่องนี้ได้ง่ายๆ ในราคาไม่กระโดดไปจากนี้มากนัก

ตอนนี้ข้อมูลของเครื่อง PlayStation Classic ยังออกมาไม่ครบนะครับ เรารู้แค่ว่าดีไซน์เดิมแต่ตัวเครื่องเล็กว่า PlayStation รุ่นดั่งเดิมที่ออกในปี 1994 อยู่ 45% มาพร้อมจอย PlayStation controller 2 ตัวในกล่อง ส่งภาพออกทีวีด้วย HDMI และใช้ไฟจาก MicroUSB 5V 1A แต่ไม่แถมหัวชาร์จให้ ใช้หัวชาร์จมือถือเอานะ

เทียบขนาดกับ PlayStation รุ่นพ่อ

อุปกรณ์ในกล่อง ดีมากที่แถมจอยมาให้ 2 ตัวเลย

ด้านหลังเครื่องมี HDMI กับพอร์ตจ่ายไฟ MicroUSB
แต่ที่ยังไม่รู้คือรายชื่อเกมทั้งหมด 20 เกมว่าจะมีเกมอะไรบ้าง ที่รู้ตอนนี้มีอยู่ 5 เกมคือ

Final Fantasy VII (เล่นยาวๆ รอภาค Remake ออกนะ 555) Jumping Flash! (เกมอะไรอ่ะ ไม่เคยเล่นเลย) Ridge Racer Type 4 (ที่สุดของเกมแข่งรถสายดริฟท์) Tekken 3 (กีซซซ) Wild Arms (เกม RPG แก้ปริศนามากมาย)
ไหนแฟนๆ PlayStation มาเชียร์กันหน่อยว่าอีก 15 เกมที่อยากได้ อยากให้มีอะไรอีก ของแอดอยากได้ Resident Evil, Parasite Eve, Final Fantasy Tactics และ Harvest Moon ถ้าได้เกมหลังนี้ขายดีถล่มทลายในไทยแน่นอน

 