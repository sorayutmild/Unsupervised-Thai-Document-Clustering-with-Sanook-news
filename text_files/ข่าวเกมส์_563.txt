PS4 Slim มีอะไรเปลี่ยนไปจากรุ่นเก่าบ้าง มาดูกัน
PS4 Slim
ลือว่าทางโซนี่จะเปิดตัว PS4 Slim มาพร้อมๆกับ PS4 Neo ในงานแถลงข่าวช่วงต้นเดือนกันยายนนี้ แต่ไม่ทันไรก็มีเครื่อง PS4 Slim หลุดออกมาขายยังเว็บไซต์ซื้อขายประมูลผ่านออนไลน์ซะก่อน จึงทำให้ค่อนข้างยืนยันได้แล้วว่า PS4 Slim จะมีประกาศขายออกมาแน่นอน แต่ว่าก่อนหน้าที่ทางโซนี่จะเปิดตัวอย่างเป็นทางการ ลองมาเช็คดูกันว่า PS4 Slim มันมีอะไรใหม่หรือแตกต่างจาก PS4 รุ่นเก่าอย่างไรบ้างกันแบบคร่าวๆก่อน
 
PS4 Slim ยังคงไม่มี UHD หรือ 4K Playback
เมื่อเช็คดูบนกล่องแพคเกจเครื่องแล้ว ก็ไม่มีข้อมูลใดๆเกี่ยวกับ UHD หรือ 4K อยู่เลย นั่นหมายความว่า PS4 Slim ยังไม่รองรับการเล่นด้วยเกมความละเอียด 4K เช่นเดียวกับ PS4 รุ่นเก่า จึงคาดกันว่า PS4 Slim นี้อาจจะต้องขายในราคาต่ำกว่า $299 เพราะมิฉะนั้นจะสู้ฝั่ง Xbox one S ไม่ได้ เนื่องจากเขามีรองรับ 4K แถมราคายังแค่ $299
PS4 Slim
PS4 Slim เปลี่ยนตำแหน่งฮาร์ดดิส
ปกติแล้วช่องเก็บฮาร์ดดิสจะอยู่บริเวณด้านซ้ายบนของ PS4 รุ่นเก่า แต่ของ PS4 Slim จะย้ายมาอยู่บริเวณซ้ายล่างของด้านหน้า เห็นเป็นช่องดึงออกมาได้แบบชัดเจน คล้ายๆกับตอนเครื่อง PS3 Super Slim ยังคงใช้ HDD 2.5 เช่นเคย
PS4 Slim
PS4 Slim เบาและบางลง
จากภาพเปรียบเทียบที่หลุดมา จะเห็นได้ว่า PS4 Slim เล็กลงกว่า PS4 รุ่นเก่า เพียงแต่ว่ายังไม่มีข้อมูลว่ามันเล็กและเบาลงไปเท่าใด จากคำบอกเล่าของเจ้าของเครื่องกล่าวว่า มันเล็กและเบาลงประมาณ 15%
PS4 Slim
PS4 Slim ยังคงใช้พาวเวอร์ซัพพลายในตัวเครื่อง
การติดตั้ง PSU หรือ พาวเวอร์ซัพพลาย ในตัวเครื่องเลยค่อนข้างทำให้ PS4 มีปัญหาด้านความร้อน แล้ว PS4 Slim ที่ยิ่งเล็กลงกว่าเดิม จะระบายความร้อนไหวหรือไม่...? เพราะ PS4 Slim น่าจะใช้ PSU ในตัวเครื่องอยู่ เพราะไม่เห็น power brick ให้มาด้วย
PS4 Slim มาพร้อม HDD ขนาด 500GB - 1TB
จากเครื่อง PS4 Slim ที่หลุดออกมาขายนั้น มาพร้อมกับ HDD ขนาด 500GB แต่ว่าล่าสุดมีข้อมูลเพิ่มมาว่า PS4 Slim จะมีแพคเกจรหัส CUH-2016B ที่มาพร้อม HDD 1TB ด้วย โดยรหัสเครื่องตัวนี้จะเป็นรุ่นที่ขายในยุโรป แต่ผู้เล่นก็เปลี่ยน HDD ได้ตามต้องการ
PS4 Slim ใช้ปุ่ม Power และ Eject แบบกด
จากภาพหลุดจะเห็นได้ชัดว่าปุ่มหน้าเครื่องของ PS4 Slim เป็นแบบปุ่มกด ต่างกับของเวอร์ชั่นเก่าที่เป็นระบบสัมผัส ส่วนไฟ LED นั้นเปลี่ยนไปใช้ดวงที่เล็กลง
PS4 Slim
PS4 Slim ตัดพอร์ต optical ออก
เหลือเพียงพอร์ต HDMI เท่านั้น เท่าที่สำรวจจากเครื่องที่หลุดออกมา
 
ก็หมดเพียงเท่านี้สำหรับข้อมูลเครื่อง PS4 Slim อย่างไม่เป็นทางการ แต่ก็ยังไม่แน่นอนว่าเครื่อง PS4 Slim จะเป็นแบบที่กล่าวมาทั้งหมด ทางโซนี่อาจเปลี่ยนแปลงตอนเปิดตัวอย่างเป็นทางการก็ได้
 
Source:

http://gimmegimmegames.com/2016/08/ps4-slim-breaking-sony-added-taken/

 
 