มีรายงานว่า "พล.ต.สนั่น" ถูกหามส่งโรงพยาบาลศิริราช หลังเกิดอาการช็อกหมดสติ อาการล่าสุดยังโคม่า ด้านคนสนิทยันแค่ไปตรวจสุขภาพ 
(23 พ.ย.) มีรายงานว่า พล.ต.สนั่น ขจรประศาสน์ ประธานที่ปรึกษาพรรคชาติไทยพัฒนา เกิดอาการช็อกหมดสติตั้งแต่ช่วงเช้ามือวันที่ 22 พย.ที่ผ่านมา คนใกล้ชิดจึงนำส่งรพ.นนทเวช แพทย์ได้ปั๊มหัวใจ แต่อาการไม่ดีขึ้นจึงส่งต่อไปยังรพ.ศิริราช โดยล่าสุดอาการยังวิกฤต แพทย์เฝ้าดูแลอาการใกล้ชิด ทั้งนี้มีรายงานด้วยว่า พล.ต.สนั่น แพ้อากาศจนไออย่างหนักจนหลอดลมตีบ กระทั่งไม่สามารถหายใจ ด้วยตัวเองได้
แต่อย่างไรก็ตามจากการสอบถามบุคคลใกล้ชิดของ พล.ต.สนั่น เปิดเผยว่า เป็นเพียงการไปตรวจสุขภาพตามปกติเท่านั้น ไม่ได้มีอาการหนักอย่างที่เป็นข่าว โดยเมื่อวานที่ผ่านมา พล.ต.สนั่น ยังคงเข้าทำหน้าที่ ที่รัฐสภา ตามปกติด้วย