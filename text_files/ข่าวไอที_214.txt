       ปกติแล้วเวลาที่เราเผลอทำ มือถือตกน้ำ สิ่งที่จะคิดออกเป็นอันดับแรกๆ นั่นก็คือ นำมือถือไปแช่ในถังข้าวสาร เพื่อให้ข้าวสารนั้น ดูดความชื้นออกจากโทรศัพท์ แต่ทว่า วิธีการนำมือถือแช่ในถังข้าวสารนั้น อาจจะต้องใช้เวลานานถึง 3 วัน กว่าที่ความชื้นจะหายไป แถมยังการันตีไม่ได้ด้วยว่า มือถือนั้น จะสามารถนำกลับมาใช้งานได้หรือไม่

       ด้วยเหตุนี้ ทาง TekDry บริษัทแห่งหนึ่งในสหรัฐฯ จึงได้คิดค้นหาวิธีที่ทำให้ มือถือที่ตกน้ำ แห้งในเวลาอันรวดเร็ว ด้วยเทคนิคการดูดน้ำออกในห้องสูญญากาศ โดยมีค่าบริการครั้งละ $70 หรือราวๆ 2,500 บาท อาจจะดูแพงไปเสียหน่อย ก็แต่ดีกว่าซื้อมือถือเครื่องใหม่ และถ้าหาก มือถือเครื่องใดที่ผ่านกระบวนการดังกล่าวแล้ว ยังไม่สามารถใช้งานได้เหมือนเดิม เป็นเพราะน้ำเข้าไปทำลายวงจรด้านในแล้ว ทางบริษัท จะไม่เรียกเก็บค่าบริการแต่อย่างใดครับ



via GIPHY
       สำหรับอุปกรณ์สำหรับดูดความชื้นออกจากตัวเครื่อง ที่ทาง TekDry คิดค้นนั้น จะใช้เวลาเพียง 30 นาทีในการดูดน้ำออก และถ้าหากนำ มือถือที่ตกน้ำ มาเข้าใช้บริการภายใน 48 ชั่วโมง โอกาสที่ มือถือดังกล่าว จะสามารถนำกลับไปใช้ใหม่ได้นั้น สูงถึง 80% เลยทีเดียว
       โดยทาง TekDry มีสาขาอยู่ทั่วสหรัฐฯ เป็นจำนวนมาก ทั้งใน Colorado, Michigan, New Hampshire, California, New York, Philadelphia และ Boston รวมๆ แล้วกว่า 100 สาขาเลยทีเดียว ส่วนในไทย คงต้องใช้วิธีดั้งเดิมกันไปก่อน เพราะ TekDry ยังไม่มีสาขาในไทยนั่นเอง
 
 ที่มา : businessinsider.com
แปลและเรียบเรียง : techmoblog.com 