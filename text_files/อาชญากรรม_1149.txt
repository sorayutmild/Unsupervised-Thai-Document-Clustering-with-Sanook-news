(4 มิ.ย.) ความคืบหน้าคดีน้องเพลง เด็กหญิงวัย 11 ปี ที่หายออกจากบ้านไปเมื่อวันที่ 9 พฤษภาคม แล้วต่อมาพบศพเด็กหญิงถูกคนร้ายฆ่ายัดลงในท่อน้ำทางเข้าวัดพระงาม ต.บ้านโพธิ์ อ.เมืองตรัง เพื่ออำพรางคดีนั้น
ล่าสุด เจ้าหน้าที่ตำรวจได้จับกุม นายประถมพงษ์ หมื่นบาล อายุ 35 ปี หรือแต้ม ผู้ต้องหาในคดีฆ่าและข่มขืนน้องเพลงแล้ว ซึ่งนายประถมพงษ์มีบ้านอยู่ห่างจากบ้านของน้องเพลง ประมาณ 50 เมตร ข้อมูลจากเจ้าหน้าที่ตำรวจระบุว่า ผลแพทย์ชันสูตรน้องเพลง พบถูกคนร้ายบีบจมูกและปาก พร้อมทุบศีรษะอย่างทารุณ ก่อนจะลงมือข่มขืนอย่างโหดเหี้ยม
ทั้งนี้ เจ้าหน้าที่ตำรวจได้ยึดหลักฐานสำคัญ คือกางเกงสีน้ำเงินของน้องเพลงที่ตำรวจพบในที่เกิดเหตุ เมื่อนำไปตรวจ DNA ผลออกมาตรงกับนายประถมพงษ์ จากนั้นได้มีการควบคุมตัวไปให้ผบช.ภ.9 แถลงข่าวต่อไป
ขอบคุณภาพจาก น.ส.พ.ข่าวเสรี ข่าวเสรี ตรัง