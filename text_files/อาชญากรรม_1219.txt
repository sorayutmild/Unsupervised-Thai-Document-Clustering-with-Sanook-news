(ภาพประกอบไม่เกี่ยวกับเนื้อหาข่าว)
รถสองแถวย่านสำโรงหื่น! ยังไม่สร่างเมา-เกิดอารมณ์ แอบลักหลับโคโยตี้สาว จับเปลื้องผ้าล่อนจ้อน สาวกรี๊ด-ชาวบ้านเห็นเข้ามาช่วย ยังไม่ได้ทำอะไร
(3 ก.ค.) เจ้าหน้าที่ตำรวจ สภ.สำโรงเหนือ ได้ควบคุมตัวและจุดแถลงข่าวการจับกุม นายสำเริง ศริเมือง อายุ 31 ปี ผู้ต้องหาพยายามใช้กำลังข่มขืนกระทำชำเรา เหยื่อสาวอายุ 15 ปี บนรถสองแถวประจำทาง หลังผู้เสียหายโร่เข้าแจ้งความเอาไว้เมื่อวันที่ 1 ก.ค. ที่ผ่านมา
สำหรับกรณีดังกล่าวสืบเนื่องจาก เมื่อวันที่ 1 ก.ค. ที่ผ่านมา เจ้าหน้าที่ตำรวจ สภ.สำโรงเหนือ ได้รับแจ้งความร้องทุกข์จาก น.ส.กี้ (นามสมมติ) อายุ 15 ปี โดยให้การว่า ขณะเกิดเหตุได้ขึ้นรถสองแถวสายสำโรง-พรสว่าง เพื่อจะกลับบ้านอยู่ซอยข้างๆ โรงเรียนสุขเจริญผล ตนได้ขึ้นนั่งโดยสารที่หน้ารถข้างกับคนขับ
ต่อมาตนเผลอหลับไป เมื่อตื่นขึ้นมา ก็พบว่ารถสองแถวก็พาออกนอกเส้นทาง มาจอดที่ป่าหญ้าข้างทาง ก่อนจะโชเฟอร์ขับรถสองแถวจะพยายามใช้กำลังลวนลามและข่มขืนตน คนร้ายได้กระชากและถอดเสื้อผ้าตน จนเหลือแค่ชุดชั้นใน ตนพยายามกรีดร้องของความช่วยเหลือ จนมีชาวบ้านผ่านมาได้ยินและเข้ามาช่วย คนร้ายยังไม่ได้ทำอะไร ก่อนที่คนร้ายจะหลบหนีไป ตนจำหมายเลขข้างรถสองแถวได้เป็นรถหมายเลข 22
ภายหลังจากได้รับแจ้งความ เจ้าหน้าที่ตำรวจได้สืบสวนหาเบาะแสของคนร้าย จนทราบว่าพักอาศัยอยู่ย่านบางพลี จึงได้เดินทางไปตรวจสอบ พบรถสองแถวหมายเลข 22 จอดอยู่หน้าบ้านพัก ก่อนจะเข้าควบคุมตัว นายสำเริง และให้การรับสารภาพว่า ขณะเกิดเหตุยังไม่สร้างเมาและออกมาวิ่งรถ จนพบกับ น.ส.กี้ ขึ้นมานั่งเป็นโดยสาร ได้พูดคุยกันตลอดทาง จนทราบว่าทำงานเป็นโคโยตี้ เมื่อเห็นเหยื่อสาวหลับจึงเกิดอารมณ์ทางเพศ พยายามลูบไล้ลวนลาม จนเหยื่อสะดุ้งตื่นและร้องขอความช่วยเหลือดังกล่าว