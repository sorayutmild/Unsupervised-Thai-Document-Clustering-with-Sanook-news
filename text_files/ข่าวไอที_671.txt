5 สุดยอดสมาร์ทโฟนที่มาแรง และโดนใจผู้ชมมากที่สุดประจำช่วงกลางเดือนมกราคม 2016 รุ่นไหนมีทีเด็ดอย่างไร เราสรุปมาให้ท่านแล้ว!
        หลังจากผ่านพ้นเทศกาลขึ้นปีใหม่กันมาได้สักระยะหนึ่งแล้ว เชื่อว่าท่านผู้อ่านหลายท่านคงจะได้ตัดสินใจเลือกซื้อมือถือเครื่องใหม่เป็น ของขวัญให้กับตนเองในช่วงเทศกาลแห่งความสุขเช่นนี้ไปเป็นที่เรียบร้อยแล้ว 
          ซึ่งแม้ว่าสมาร์ทโฟนในปัจจุบันจะมาพร้อมคุณสมบัติตัวเครื่องที่ครบครัน และเทคโนโลยีสุดล้ำต่างๆ มากมาย แต่เหล่าผู้ผลิตต่างก็ยังคงพัฒนาสมาร์ทโฟนรุ่นใหม่ๆ และฟีเจอร์สุดเด็ดกันออกมาอย่างต่อเนื่อง และก็ยังมีข่าวคราวเกี่ยวกับสมาร์ทโฟนหลากหลายรุ่นให้ได้ติดตามกันอยู่ตลอด ในช่วงไม่กี่สัปดาห์ที่ผ่านมา         วันนี้ทีมงาน Thaimobilecenter จึงได้ทำการคัดเลือกสมาร์ทโฟนรุ่นใหม่ที่มาแรง และมีผู้ให้ความสนใจมากที่สุดประจำช่วงกลางเดือนมกราคม 2016 โดยคัดเลือกจากจำนวนการแชร์ลิงก์ และการกดถูกใจ (กด Like) จากเพจ Thaimobilecenter.com (ข้อมูลล่าสุด ณ วันที่ 25 มกราคม 2559) ซึ่งสมาร์ทโฟนรุ่นใดจะมีโปรโมชั่น, คุณสมบัติตัวเครื่อง หรือราคาวางจำหน่ายที่โดดเด่นจนได้รับความสนใจจากท่านผู้อ่านมากที่สุดบ้าง นั้น ขอเชิญติดตามชมไปพร้อมกันได้เลยครับ
 iPhone 5s ลดจัดหนัก! ตัดราคามากกว่าครึ่ง ซื้อได้ถูกสุดเพียง 7,900 บาท (จำนวนผู้ที่กดไลค์ 2,265 คน, จำนวนการแชร์ 4,290 ครั้ง)


          เรียกได้ว่าเป็นข่าวที่ฮอตฮิต และได้รับความสนใจอย่างท่วมท้นเลยทีเดียวสำหรับโป รโมชั่นการปรับลดราคาอดีตสมาร์ทโฟนเรือธงรุ่นยอดนิยมอย่าง iPhone 5s จากค่าย TrueMove H ที่สามารถซื้อเครื่องได้ในราคาถูกที่สุดเพียง 7,900 บาท เมื่อทำการย้ายค่ายเบอร์เดิมกับทรูมูฟ เอช พร้อมสมัครแพ็กเกจรายเดือนราคา 499 บาทขึ้นไป 
        ซึ่งโปรโมชันดังกล่าวจะมีถึงวันที่ 31 มกราคม 2559 นี้เท่านั้น และ โปรโมชันนี้ก็ดึงดูดความสนใจของผู้ใช้อย่างมากมายจนคว้าอันดับหนึ่งของ สมาร์ทโฟนยอดฮิตประจำช่วงกลางเดือนมกราคมไปได้ในที่สุด โดยคุณสมบัติตัวเครื่องเบื้องต้นของ iPhone 5s มีดังนี้  - จอแสดงผลแบบ IPS TFT Retina Display ขนาด 4 นิ้ว ความละเอียด 1136x640 พิกเซล ความหนาแน่นของเม็ดพิกเซล 326 ppi - หน่วยประมวลผลใช้ชิปเซ็ต 64-bit Apple A7 และหน่วยประมวลผล M7 Motion Co-Processor - หน่วยความจำแรม (RAM) ขนาด 1GB - กล้องดิจิทัล iSight ด้านหลังความละเอียด 8 ล้านพิกเซล พร้อมไฟแฟลชแบบ LED - กล้องดิจิทัล FaceTime ด้านหน้าความละเอียด 1.2 ล้านพิกเซล - ฟังก์ชันสแกนลายนิ้วมือ Touch ID - รองรับการใช้งานอินเทอร์เน็ตบนเครือข่าย 4G LTE - รองรับการเชื่อมต่อ Wi-Fi 802.11 a/b/g/n และ Bluetooth 4.0 - แบตเตอรี่ความจุ 1570 mAh  รายละเอียดเพิ่มเติมเกี่ยวกับโปรโมชัน iPhone 5s ลดจัดหนัก! ตัดราคามากกว่าครึ่ง ซื้อได้ถูกสุดเพียง 7,900 บาท คุณสมบัติตัวเครื่องของ iPhone 5s 
ซัมซุงไทยประกาศราคา Samsung Galaxy A5 (2016) และ Galaxy A7 (2016)! (จำนวนผู้ที่กดไลค์ 2,882 คน, จำนวนการแชร์ 209 ครั้ง)


          หลังจาก Samsung ได้ทำการเปิดตัวสมาร์ทโฟนรุ่นอัปเกรดอย่าง Samsung Galaxy A5 (2016) และ Galaxy A7 (2016) ไปเมื่อช่วงต้นเดือนธันวาคมปี 2015 ที่ผ่านมา 
        ซึ่งมาพร้อมกับคุณสมบัติตัวเครื่องที่ได้รับการพัฒนาต่อยอดให้มีความครบ เครื่องสมบูรณ์แบบขึ้นไปอีกขั้น รวมถึงการเปลี่ยนมาใช้ดีไซน์แบบ Metal-Glass ที่เพิ่มความหรูหราพรีเมียมให้มากยิ่งขึ้น ล่าสุดทาง Samsung (ประเทศไทย) ก็ได้ประกาศราคาวางจำหน่ายของสมาร์ทโฟนทั้งสองรุ่นอย่างเป็นทางการแล้ว และ ได้รับความสนใจจากผู้เข้าชมมากเป็นอันดับสองด้วยยอดไลค์เฉียด 3,000 คน และยอดแชร์กว่า 200 ครั้ง โดยคุณสมบัติตัวเครื่องเบื้องต้น และราคาวางจำหน่าย มีดังนี้  Samsung Galaxy A5 (2016) ราคา 13,900 บาท


- ดีไซน์ตัวเครื่องแบบ Metal-Glass (โลหะ+กระจก) - ตัวเครื่องมีขนาด 144.8x71x7.3 มิลลิเมตร และมีน้ำหนัก 155 กรัม - หน้าจอแสดงผลแบบ Super AMOLED ขนาด 5.2 นิ้ว ความละเอียดระดับ Full HD 1080p (1080x1920 พิกเซล) - หน่วยประมวลผลชิปเซ็ต Octa-Core 64-bit Exynos 7580 ซึ่งมีความเร็วในการประมวลผล 1.6 GHz - หน่วยความจำแรม (RAM) ขนาด 2 GB - หน่วยความจำภายในขนาด 16 GB และสามารถเพิ่มหน่วยความจำแบบ microSD ได้สูงสุด 128 GB - กล้องดิจิทัลด้านหลังความละเอียด 13 ล้านพิกเซล พร้อมระบบป้องกันภาพสั่นไหว OIS และมีขนาดรูรับแสงกว้างสุดที่ F/1.9 - กล้องดิจิทัลด้านหน้าความละเอียด 5 ล้านพิกเซล และมีขนาดรูรับแสงกว้างสุดที่ F/1.9 - แบตเตอรี่ขนาด 2900 mAh และรองรับระบบชาร์จแบตเตอรี่ความเร็วสูง (Fast Charging) - ระบบปฏิบัติการ Android 5.1 Lollipop - มีรุ่นรองรับการใช้งาน 2 ซิมการ์ด (Dual SIM) - รองรับการใช้งานบนเครือข่าย 4G LTE - รองรับการเชื่อมต่อ Wi-Fi 802.11 b/g/n, Bluetooth 4.1 และ NFC  - เซ็นเซอร์สแกนลายนิ้วมือในตัว - รองรับการใช้งาน Samsung Pay - ฟังก์ชัน Quick Launch
Samsung Galaxy A7 (2016) ราคา 15,900 บาท


 - ดีไซน์ตัวเครื่องแบบ Metal-Glass (โลหะ+กระจก) - ตัวเครื่องมีขนาด 151.5x74.1x7.3 มิลลิเมตร และมีน้ำหนัก 172 กรัม - หน้าจอแสดงผลแบบ Super AMOLED ขนาด 5.5 นิ้ว ความละเอียดระดับ Full HD 1080p (1080x1920 พิกเซล) - หน่วยประมวลผลชิปเซ็ต Octa-Core 64-bit Exynos 7580 ซึ่งมีความเร็วในการประมวลผล 1.6 GHz - หน่วยความจำแรม (RAM) ขนาด 3 GB - หน่วยความจำภายในขนาด 16 GB และสามารถเพิ่มหน่วยความจำแบบ microSD ได้สูงสุด 128 GB - กล้องดิจิทัลด้านหลังความละเอียด 13 ล้านพิกเซล พร้อมระบบป้องกันภาพสั่นไหว OIS และมีขนาดรูรับแสงกว้างสุดที่ F/1.9 - กล้องดิจิทัลด้านหน้าความละเอียด 5 ล้านพิกเซล และมีขนาดรูรับแสงกว้างสุดที่ F/1.9 - แบตเตอรี่ขนาด 3300 mAh และรองรับระบบชาร์จแบตเตอรี่ความเร็วสูง (Fast Charging) - ระบบปฏิบัติการ Android 5.1 Lollipop - มีรุ่นรองรับการใช้งาน 2 ซิมการ์ด (Dual SIM) - รองรับการใช้งานบนเครือข่าย 4G LTE - รองรับการเชื่อมต่อ Wi-Fi 802.11 b/g/n, Bluetooth 4.1 และ NFC - เซ็นเซอร์สแกนลายนิ้วมือในตัว - รองรับการใช้งาน Samsung Pay - ฟังก์ชัน Quick Launch  รายละเอียดเพิ่มเติมเกี่ยวกับ Samsung Galaxy A5 (2016) และ Galaxy A7 (2016)
 Asus ZenFone Max สมาร์ทโฟนพลังอึดเต็มแม็กซ์ ด้วยแบตเตอรี่ความจุ 5000 mAh! (จำนวนผู้ที่กดไลค์ 1,170 คน, จำนวนการแชร์ 104 ครั้ง)


          หลังจากสมาร์ทโฟนแบรนด์ Asus ในตระกูล ZenFone ได้รับความนิยมจากผู้ใช้ในบ้านเราอย่างล้นหลาม ไม่ว่าจะเป็นด้านคุณสมบัติตัวเครื่อง และราคาวางจำหน่ายที่เรียกได้ว่าคุ้มค่าเกินราคา จึงส่งผลให้มีผู้ใช้หลายคนต่างเฝ้ารอที่จะได้เห็น ZenFone รุ่นใหม่ๆ ออกวางจำหน่ายในประเทศไทย 
        ซึ่งล่าสุด Asus ZenFone Max สมาร์ทโฟนพันธุ์อึดที่มาพร้อมแบตเตอรี่ขนาดใหญ่จุใจถึง 5000 mAh ก็เปิดราคาวางจำหน่ายที่ประเทศไทยแล้วในราคา 6,490 บาท ซึ่งได้รับความสนใจจากผู้เข้าชมค่อนข้างมาก และคุณสมบัติตัวเครื่องเบื้องต้นของ Asus ZenFone Max มีดังนี้  - จอแสดงผลแบบ IPS HD ขนาด 5.5 นิ้ว ความละเอียด 720x1280 พิกเซล (HD 720p) พร้อมกระจกป้องกันหน้าจอ Gorilla Glass 4 - หน่วยประมวลผลชิปเซ็ต Quad-Core Qualcomm Snapdragon 410 ความเร็วในการประมวลผล 1.2GHz - หน่วยความจำแรม (RAM) ขนาด 2GB - หน่วยความจำภายในขนาด 16GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล - กล้องด้านหน้าความละเอียด 5 ล้านพิกเซล - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตบนเครือข่าย 4G LTE - แบตเตอรี่ความจุ 5000 mAh - ทำงานอยู่บนระบบปฏิบัติการ Android 5.0 Lollipop ซึ่งถูกครอบทับด้วย Zen UI 2.0  รายละเอียดเพิ่มเติมเกี่ยวกับ Asus ZenFone Max
vivo X6s Plus เรือธงรุ่นอัปเกรดใหม่ล่าสุด! (จำนวนผู้ที่กดไลค์ 1,182 คน, จำนวนการแชร์ 71 ครั้ง)


          ดูเหมือนว่ากระแสความนิยมของสมาร์ทโฟนเรือธงรุ่นใหม่ล่าสุดจากค่าย vivo ในตระกูล vivo X6 Series ยังคงมีอยู่อย่างต่อเนื่อง เพราะล่าสุดมีข่าวว่า vivo กำลังจะเปิดตัวสมาร์ทโฟนรุ่นอัปเกรดเพิ่มอีกหนึ่งรุ่นในชื่อ vivo X6s Plus ที่ มาพร้อมการพัฒนาคุณสมบัติตัวเครื่องเพิ่มขึ้นจากรุ่น vivo X6 Plus ในหลายส่วนด้วยกัน โดยคุณสมบัติตัวเครื่องเบื้องต้นของ vivo X6s Plus มีดังนี้  - จอแสดงผลแบบ AMOLED ขนาด 5.7 นิ้ว ความละเอียดระดับ Full HD 1080p (1080x1920 พิกเซล) - หน่วยประมวลผลที่มีความเร็วในการทำงาน 1.8 GHz ซึ่งคาดว่าเป็น Octa-Core Qualcomm Snapdragon 652 - หน่วยความจำแรม (RAM) ขนาด 4 GB - หน่วยความจำภายในขนาด 64 GB - กล้องดิจิทัลด้านหลังความละเอียด 16 ล้านพิกเซล - กล้องดิจิทัลด้านหน้าความละเอียด 8 ล้านพิกเซล - ความจุแบตเตอรี่เพิ่มมากขึ้นจากเดิมที่มีความจุ 3000 mAh - ทำงานอยู่บนระบบปฏิบัติการ Android 5.1 Lollipop  รายละเอียดเพิ่มเติมเกี่ยวกับ vivo X6s Plus
Lenovo Lemon 3 สมาร์ทโฟน 4G สุดคุ้มเกินราคาใหม่ล่าสุด! (จำนวนผู้ที่กดไลค์ 885 คน, จำนวนการแชร์ 59 ครั้ง)


          สมาร์ทโฟนจากแบรนด์ Lenovo ยังคงเจาะตลาดมือถือราคาประหยัดอย่างต่อเนื่อง ด้วยการเปิดตัว Lenovo Lemon 3 สมาร์ทโฟนสุดคุ้มที่มาพร้อมคุณสมบัติที่ครบครัน และราคาที่คุ้มค่า โดยราคาวางจำหน่ายของ Lenovo Lemon 3 ในประเทศจีนนั้นอยู่ที่ประมาณ 699 หยวน หรือประมาณ 3,900 บาทเท่านั้น ซึ่งนับว่าเป็นราคาที่โดนใจผู้ใช้เป็นอย่างยิ่ง และคุณสมบัติตัวเครื่องเบื้องต้นของ Lenovo Lemon 3 มีดังนี้  - จอแสดงผลแบบ Full HD 1080p ขนาด 5 นิ้ว - หน่วยประมวลผลใช้ชิปเซ็ต Qualcomm Snapdragon 616 - หน่วยความจำแรม (RAM) ขนาด 2GB - หน่วยความจำภายในขนาด 16GB - กล้องด้านหลังความละเอียด 13 ล้านพิกเซล - กล้องด้านหน้าความละเอียด 5 ล้านพิกเซล - รองรับการใช้งานอินเทอร์เน็ตบนเครือข่าย 4G LTE - รองรับการใช้งาน 2 ซิมการ์ด (Dual-SIM) - ลำโพงคู่บริเวณด้านหลังของตัวเครื่อง (Dual Speaker) - แบตเตอรี่ความจุ 2750 mAh - ทำงานอยู่บนระบบปฏิบัติการ Android 5.1 Lollipop  รายละเอียดเพิ่มเติมเกี่ยวกับ Lenovo Lemon 3
        เป็นอย่างไรกันบ้างครับกับ 5 สมาร์ทโฟนสุดเด็ดที่โดนใจผู้ชมมากที่สุดประจำช่วงกลางเดือนมกราคม 2016 เรียกได้ว่าแต่ละรุ่นนั้นก็มีทีเด็ดมาดึงดูดความสนใจจากท่านผู้อ่านกันไม่ ใช่น้อย แม้ว่าบางรุ่นจะเป็นสมาร์ทโฟนที่เปิดตัวมานานแล้วก็ตาม 
        แต่ด้วยการจัดโปรโมชันดีๆ ก็สามารถกระตุ้นความสนใจของผู้ใช้ให้กลับมาเป็นกระแสนิยมได้อีกครั้ง อีกทั้งยังมีสมาร์ทโฟนรุ่นใหม่ๆ มาให้เลือกสรรกันอย่างมากมายอีกด้วย ซึ่งก็ขึ้นอยู่กับผู้ใช้ว่าจะเลือกสมาร์ทโฟนแบบใดที่คิดว่าคุ้มค่า และเพียงพอต่อการใช้งานของตนเองมากที่สุด สำหรับวันนี้ทีมงาน Thaimobilecenter ขอลาไปก่อน แล้วพบกันใหม่ในบทความหน้า สวัสดีครับ 
 

นำเสนอข่าวโดย : thaimobilecenter.com