iPhone อาจเป็นผลิตภัณฑ์ที่ประสบความสำเร็จมากที่สุดตลอดกาล ด้วยยอดจำหน่ายเกิน 1 พันล้านเครื่อง และทำให้ Apple กลายเป็นบริษัทที่มีมูลค่าสูงที่สุดในโลก แต่ถึงกระนั้น ณ ตอนนี้ Apple ก็ต้องเตรียมรับมือกับความเป็นไปได้ที่ในอนาคตจะมีอุปกรณ์มาแทนที่สมาร์ทโฟนของตนเอง เหมือนอย่างที่ iPhone มาแทนที่ iPod หรือคอมพิวเตอร์รุ่นเก่า
บริษัทยักษ์ใหญ่อย่าง Microsoft, Google, Facebook และ Apple ต่างก็เริ่มลงทุนมหาศาลกับการวิจัย Reality technology หรือ Augmented Reality (AR) ซึ่งเทคโนโลยีที่ผสานเอาโลกแห่งความเป็นจริงเข้ากับโลกเสมือนโดนผ่านทางอุปกรณ์ต่างๆ
Tim Cook ซีอีโอของ Apple ได้ให้สัมภาษณ์ไว้ว่า “AR ยังคงไม่สามารถนำมาใช้จริงได้ในเร็วๆ นี้ เพราะในการพัฒนาระบบ AR ต้องใช้เทคโนโลยีที่มีความซับซ้อน แต่มันเป็นไปได้แน่นอน และเมื่อเวลานั้นมาถึงมันจะต้องยิ่งใหญ่ แล้วต่อๆ ไป มันจะกลายเป็นเทคโนโลยีที่มนุษย์ไม่สามารถมีชีวิตอยู่ได้โดยขาดจากมัน”

โปรเจ็คลับ
Apple ไม่เคยให้สัมภาษณ์เรื่องการพัฒนาเทคโนโลยีเกี่ยวกับแว่น แต่มีรายงานออกมาว่า ทางบริษัทกำลังให้ความสนใจกับผลิตภัณฑ์แว่นดิจิทัลอยู่ โดยเราจะพบว่า Apple ไม่เคยออกมาพูดถึงผลิตภัณฑ์ที่จะออกมาในอนาคตเลย แต่อาจมีคำใบ้ 2 รูปแบบ คือ
การเข้าซื้อกิจการต่างๆ ซอฟต์แวร์ที่ปล่อยออกมา
ในไม่กี่เดือนที่ผ่านมา Apple ได้เปิดตัว ARKit ซึ่งเป็นซอฟต์แวร์เพื่อสนับสนุนนักพัฒนาให้สามารถสร้างแอปพลิเคชันที่เกี่ยวกับ AR ได้ง่ายขึ้น ซึ่งเราก็คาดหวังว่า เมื่อแว่นตา Apple เปิดตัวออกมา ภายในจะเต็มไปด้วยแอพลิเคชันมากมาย ที่ทำให้ตัวผลิตภัณฑ์มีลูกเล่นใหม่ๆ ให้เราได้ใช้งานกัน
จุดเริ่มต้นของเทคโนโลยี AR ของ Apple มาจากการเข้าซื้อกิจการของบริษัทเยอรมันชื่อ “Metaio” ในปี 2015 โดยเทคโนโลยีของบริษัทนี้ก็จะเป็นเรื่องเทคโนโลยีเกี่ยวกับ ARKit
ต่อมา Apple ก็ยังคงซื้อกิจการบริษัทต่างๆ ที่มีความเกี่ยวข้องกับเทคโนโลยี AR โดยเมื่อประมาณเดือนที่แล้ว Apple ก็ได้เข้าซื้อ SensoMotoric Instruments ซึ่งเป็นบริษัทสัญชาติเยอรมันเช่นเดียวกับ Metaio ซึ่งได้สร้าง แว่นตาอัจฉริยะ (Smart Glasses) ที่มีความสามารถพิเศษคือ สามารถจับการเคลื่อนที่ของนัยน์ตา ซึ่งเป็นเทคโนโลยีที่มีความสำคัญมากสำหรับจุดเริ่มต้นของ Augmented Reality
วิดีโอด้านล่างคือตัวอย่างการทดลองเทคโนโลยี ARKit กับหุ่น BB-8

 