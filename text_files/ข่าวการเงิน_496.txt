ลงทะเบียนคนละครึ่งผ่านมือถือง่ายๆ กรอกข้อมูลแป๊บเดียวไม่ถึง 2 นาทีก็รู้คำตอบแล้วว่าได้หรือไม่เงิน 3,000 บาท
หลังรัฐบาลเปิดให้ประชาชนลงทะเบียนเข้ารับสิทธิ์ 3,000 บาท ในโครงการคนละครึ่งของวันนี้ (16 ต.ค. 63) ตั้งแต่เวลา 06:00 น. ที่ผ่านมา เชื่อว่าบางคนคงตื่นมาแต่เช้ามืดเพื่อมานั่งเฝ้าจอคอมพิวเตอร์กันแล้ว เพราะจะต้องกรอกข้อมูลส่วนตัวให้ครบถ้วน
แต่ด้วยบางคนมีข้อจำกัดด้านเวลาที่เร่งรีบ ดังนั้น โทรศัพท์มือถือ (Smartphone) จึงเป็นตัวช่วยให้การลงทะเบียนคนละครึ่งดูง่ายขึ้น ไม่ต้องเสียเวลาเปิดคอมฯ ด้วย Sanook Money ขอแชร์การลงทะเบียนคนละครึ่งทางโทรศัพท์ทีละขั้นตอนถ้าพร้อมแล้วไปดูกันเลย

เข้าเว็บไซต์ www.คนละครึ่ง.com
เลือกลงทะเบียนรับสิทธิ์สำหรับประชาชน (กำหนดให้ 10 ล้านคน)
อ่านเงื่อนไขรายละเอียดให้ครบถ้วน แล้วคลิกเครื่องหมายถูกที่ช่อง "ข้าพเจ้าได้อ่าน และตกลงยินยอมตามรายละเอียดข้อตกลง และความยินยอมข้างต้น" จากนั้นกดยืนยัน
กรอกข้อมูลส่วนตัว

คำนำหน้า (นาย,นาง, นางสาว และอื่นๆ)
ระบุชื่อจริงภาษาไทย (ไม่ต้องใส่ นาย,นาง, นางสาว)
นามสกุลภาษาไทย
เลขประจำตัวประชาชน 13 หลัก
รหัสหลังบัตรประจำตัวประชาชน (กรอก 2 หลักแรกเป็นอักษรภาษาอังกฤษ และ 10 หลักหลังเป็นตัวเลข)
วันเดือนปีเกิดที่ปรากฎในบัตรประชาชน
เบอร์โทรศัพท์มือถือที่ติดต่อได้
อีเมล์ (ถ้ามี) ให้ระบุได้เพียง 1 อีเมล์


เมื่อกรอกข้อมูลครบแล้วให้กดปุ่ม "ลงทะเบียน"
ตรวจสอบข้อมูลการลงทะเบียนอีกครั้ง จากนั้นกดยืนยัน
ระบบจะส่งรหัส OTP มายังเบอร์มือถือของผู้ลงทะเบียน ให้นำรหัส OTP ใส่ลงไปในช่องที่ปรากฎ จากนั้นกดยืนยัน OTP
ระบบได้รับข้อมูลลงทะเบียนแล้ว โปรดรอ SMS ยืนยันผลการลงทะเบียนภายใน 3 วัน
ในกรณีที่ได้รับสิทธิ์ร่วมโครงการคนละครึ่งกับรัฐบาลแล้งจะมี SMS แจ้งยืนยันผล พร้อมระบุว่าจะต้องใช้สิทธิ์ผ่านแอปพลิเคชั่นเป๋าตังภายในวันที่เท่าไหร่



อ่านข่าวคนละครึ่ง เพิ่มเติม

วิธีลงทะเบียนคนละครึ่ง โชว์รายละเอียดทุกขั้นตอน รับรองไม่พลาดชวดเงิน 3,000 บาท
วิธีลงทะเบียนคนละครึ่ง สำหรับร้านค้าหาบเร่แผงลอย ร้านทั่วไป ทำง่ายแค่ 7 คลิก
คนละครึ่ง เช็กไทม์ไลน์ลงทะเบียนรับเงิน 3,000 บาท และใช้สิทธิ์ได้วันไหนบ้าง
คนละครึ่ง แจก 3,000 บาท ส่องประเภทร้านค้าแบบไหน ถึงร่วมโครงการได้?
ลงทะเบียนคนละครึ่ง ชิง 3,000 บาท เริ่ม 16 ต.ค. ต้องเตรียมอะไรบ้าง?
