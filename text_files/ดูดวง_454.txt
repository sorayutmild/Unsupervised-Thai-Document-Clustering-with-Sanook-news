
ถึงแต่ละความฝันที่เห็นอาจจะดูน่ากลัวไปหน่อย แต่ Sanook! Horoscope รับรองว่าทุกความฝันที่จะกล่าวถึงนี้ เป็นความฝันที่ “ให้โชค” กับคุณแน่นอนค่ะ10 ฝันให้โชค ถ้าฝันแบบนี้โชคดีแน่ๆ
1. ฝันว่าผ่าท้องตนเองควักไส้ออกมา หรือฝันว่าได้กินเลือด กินเนื้อสดๆ ถึงแม้จะฟังดูน่ากลัว แต่หากฝันแบบนี้รับรองว่าคุณกำลังจะ ได้ลาภก้อนโตแน่นอน ไม่ว่าจะมาจากการเสี่ยงโชค หรือการทำงาน
2. ฝันว่าอาเจียนออกมาเป็นเลือดหากก่อนนอนไม่ได้เพิ่งดูหนังผีจบไป หรือกำลังทำความผิดอะไรไว้อยู่จนเก็บความกลัวผิดไปฝันล่ะก็ นี่หมายถึงการได้ลาภก้อนโตเช่นเดียวกันค่ะ
3. ฝันว่าได้จับขี้ เหยียบขี้นอกจากนักแทงหวยจะอยากฝันแบบนี้แล้ว คนทำงาน นักเรียน นักศึกษาที่ฝันแบบนี้ ก็อาจหมายถึงจะได้รับข่าวดี หรือจะโชคดีทางด้านการงาน การเรียนด้วยค่ะ
4. ฝันว่าจับปลา กุ้ง กบ หรือฝันเห็นตัวเงินตัวทอง พญานาค หิ่งห้อย ตั๊กแตนยิ่งในฝันจับสัตว์เหล่านี้ด้วยมือได้มากเท่าไร ก็หมายความว่าคุณจะโชคดีมากเท่านั้น เพราะฉะนั้นตามจับให้ดีนะคะ
5. ฝันเห็นคนตาย ที่เป็นซากศพ มีน้ำเหลืองไหลเยิ้มโบราณท่านว่าไว้ว่า เป็นความฝันที่ดี จะมีโชคลาภที่ได้มาอย่างไม่คาดคิด
6. ฝันว่าคลอดลูก หรือว่าได้อุ้มเด็กเล็กโบราณก็ว่ากันว่าเด็กเล็กเข้าฝันเพื่อนำโชคลาภมาให้เช่นกัน แต่น่าจะต้องเป็นเด็กเล็กๆ น่ารักๆ นะ
7. ฝันว่ามีคนนำของมีค่า พวกแก้วแหวนเงินทองต่างๆ มาให้อาจจะมีโชคลาภที่ได้จากการเสี่ยงโชค เช่น ถูกหวย และอาจจะเป็นโชคลาภอย่างอื่น เช่น ได้พบเนื้อคู่ หรือมีบุตร
8. ฝันว่าเห็นอวัยวะเพศชาย หรือหญิง หรือมีอะไรกับคนแปลกหน้าหมายความว่าจะมีโชคลาภที่ได้มาอย่างไม่คาดคิด (ไม่ได้หมายความว่าเป็นคนทะลึ่ง ลามกหรอกนะ)
9. ฝันว่าถูกฆ่า และฟื้นคืนชีพได้ถึงจะดูเป็นความฝันมากๆ แต่ก็หมายความว่าคุณจะมีโชคลาภไปตลอดทั้งปี
10. ฝันว่าได้ทานผัก ผลไม้ หรือได้จับน้ำเต้า ฟัก แฟง พืชตระกูลแตงต่างๆแปลว่าจะได้โชคลาภจากการเสี่ยงดวง ให้ลองซื้อพันธบัตรรัฐบาลตามหมายเลขที่เพศตรงข้ามเป็นคนแนะนำ
คราวนี้ใครที่ฝันตาม 10 ฝันให้โชคเหล่านี้ ก็ขอให้โชคดีกันถ้วนหน้านะคะ แต่อย่างไรก็ตามอย่าหวังแต่กับโชคลาภอย่างเดียวล่ะ ต้องขยันทำมาหากิน และรู้จักอดออมด้วยนะคะ จะได้รวยแบบยั่งยืนจริงๆ
ขอบคุณข้อมูลจาก เฟซบุ๊คเพจ อ.เพชรน้ำหนึ่งภาพประกอบจาก istockphoto