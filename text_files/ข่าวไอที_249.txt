สำหรับคนที่มีหัวใจทางศิลปะและชอบการวาดภาพ มักจะหา Apps ดี ๆ มาสร้างสรรค์งานของตัวเองได้อยู่ ทุกวันนี้ที่ทำได้ต้องขอบคุณหน้าจอแบบทัชสกรีนที่มีความละเอียดเหมาะสม ว่าแต่ถ้าคุณอยากวาดภาพบนมือถือ Apps ไหนดูเข้าท่าในเวลานี้ วันนี้ Sanook! Hitech เลยจะมาแนะนำโปรแกรมวาดภาพที่สื่อนอกให้การยอมรับและมีให้โหลดกันทั้ง iOS และ Android
SketchBook

โปรแกรมวาดภาพตัวแรกนี้ ถ้าคนที่ใช้ Samsung Galaxy Note 3 ขึ้นไป รวมไปถึง Galaxy Tab A With Pen ทั้งหลายคุ้นเคยกันได้ เพราะเป็นโปรแกรมวาดภาพที่ให้ความละเอียดอย่างสูงและมีความคล้ายกับกระดาษ และยังให้ความเป็นธรรมชาติสูง แต่สำหรับเวอร์ชั่นที่แนะนำนี้ จะสามารถให้คนดูเห็นขั้นตอนการวาดของคุณ ได้แบบวีดีโอ Time-Lapse กันเลยทีเดียว แถมยังผสมสีออกมาได้เช่นเดียวกับสีน้ำด้วย
Download : Android | iOS
Adobe Illustrator Draw

ขึ้นชื่อมานานสำหรับโปรแกรมวาดภาพที่โด่งดังมากที่สุดอีกตัวบนคอมพิวเตอร์ แต่สำหรับบนมือถือ นี่เป็นอีก Apps ที่วาดภาพได้สมจริง ทั้งสามารถเลือกระดับสี ปรับแต่งภาพ รวมภาพ และวาแยกเป็น Layer ไม่ให้ปะปนกัน และยังเชื่อมต่อกับ Application ของ Adobe ตัวอื่น ๆ ได้อย่าลงตัว ถ้าใครใช้ Adobe จนติด ตัวนี้เป็นอีกทางเลือกสำหรับช่างวาดครับ
Download : Android | iOS
ArtRage

เป็นอีก Apps วาดภาพที่ใช้งานง่ายมาก แต่เต็มไปด้วยประสิทธิภาพ เพราะ คุณสามารถวาดได้ทั้งสีน้ำมัน เขียนเส้นด้วยดินสอ หรือจะเป็นการลงรายละเอียดภาพให้คมกริบ ก็สามารถทำได้ รวมไปถึงเมื่อทำเสร็จจะให้โปรแกรมปรับภาพให้อัตโนมัติ ทำได้เช่นกัน เรียกว่า Apps เดียวครบเครื่อง
Download : Android | iOS
ibis Paint X

เป็น Apps ที่ใช้พื้นฐานมาจาก Social Drawing  ซึ่งเมื่อเราวาดภาพเสร็จสามารถกดแสดงผลบนหน้าเว็บไซต์ของโปรแกรมวาดภาพได้ แถมยังสามารถปรับโทนสีได้ 46 โทนสี มี 22 ฟิลเตอร์ในการใช้วาดภาพประกอบ และยังสามารถ Undo/Redo กรณี ที่วาดยังไม่ถูกใจได้มากกว่า 100 ครั้งได้อีก
Download : Android | iOS
Tayasui Sketches

Apps สุดท้ายที่จะแนะนำนี้มีทั้งแบบเสียเงินและฟรี ซึ่งฟีเจอร์แบบพื้นฐานทั้งพู่กันวาดสีน้ำ หรือสีน้ำมัน รวมถึงใช้ดินสอลงเส้น ได้ แต่ถ้าเวอร์ชั่นเสียเงินนอกจากจะเลือกขนาดของพู่กันต่าง ๆ ได้แล้ว ยังสามารถเลือกพู่กันและอุปกรณ์ระบายสีได้หลากหลายกว่าเดิม
Download : Android | iOS
สำหรับคนที่สนใจสามารถโหลดได้ และสำหรับคนที่ต้องการลองใช้มือถือวาดภาพเจ๋ง ๆ ก็ลองโหลดเล่นดูก่อน เริ่มจากรุ่นฟรีก่อนก็ได้เช่นกัน
เรียบเรียงมากจาก : Phonearena