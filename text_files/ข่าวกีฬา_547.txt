เกมจบลงไปแล้ว..แต่ผมรู้สึกได้เลยว่าเดี๋ยวต้องมี..ดราม่า..แน่นอน!! และก็เป็นอย่างที่คิดจริงๆ..?ถือเป็นสองประเด็นใหญ่เลยก็ว่าได้ หลังเกมนัดพิเศษฟุตบอลโตโยต้าพรีเมียร์คัพ 2014 ที่สนามศุภชลาศัย เมื่อช่วงเย็นวันที่ 22 ก.พ. ที่ผ่านมากับการคว้าแชมป์ "โตโยต้าพรีเมียร์ คัพ" (สมัยแรก) ของทีม "มังกรไฟ" บีอีซี เทโรศาสน แชมป์ลีกคัพ ปีที่ผ่านมา หลังเสมอกับทีม ซางัน โทสุ ทีมอันดับ 5 จากเจลีกญี่ปุ่น ในฐานะสโมสรรับเชิญ ไป 0-0 ใน 90นาที ก่อนที่ทัพ "มังกรไฟ" จะมาชนะในการดวลจุดโทษด้วยสกอร์ 4-3 คว้าแชมป์ไปครองได้สำเร็จซึ่งหลังจากที่ผมได้รับชมในเกมดังกล่าวจบลง คิดในใจว่า..เดี๋ยวต้องมีประเด็นตามมาแน่ๆ..และเชื่อว่าหลายคนที่ชมเกมนี้คงมีเรื่องบ้างอย่างที่ค้างคาจิตใจเช่นกันโดยประเด็นแรกที่ถูกพูดถึงกันหนาหู กับจังหวะตอบโต้ของ "เจ้าเก่ง" อดิศร พรหมรักษ์ ที่ไปสาวหมัดใส่หน้าผู้เล่นของซางัน โทสุ หลังที่เจ้าตัวถูกวิ่งเข้าชนแบบตั้งใจ ในช่วงทดเจ็บนาทีสุดท้ายซึ่งเป็นการกระทำที่ไม่สมควรอย่างยิ่ง นั่นเเสดงให้เห็นว่าคุณควบคุมอารมณ์ไม่ได้และมันบ่งบอกถือความเป็นมืออาชีพเพราะก่อนหน้านี้เจ้าตัวก็เคยทำในลักษณะนี้มาแล้ว ที่ไปเจตนาฟันศอกใส่ผู้เล่นมาเลเซียนอกเกม ในศึกซูซูกิ คัพ ที่ทีมชาติไทยเอาชนะไป 3-2 จนออกมายอมรับผิดพร้อมโพสต์ข้อความดังนี้แต่ไม่วายมันก็เกิดขึ้นอีกจนได้ ทำให้กระแสส่วนใหญ่มองว่าการกระทำของ "เจ้าเก่ง" คือเนื้อร้ายของวงการบอลฟุตบอลไทยและมันส่งผลถึงการติดธงชาติที่หน้าอกต่อไปอีกด้วย ส่วนประเด็นที่สองประเด็นนี้ก็ไม่น้อยหน้าเช่นกัน ในช่วงของการดวลจุดโทษเพื่อหาทีมชนะคว้าแชมป์ไปครองโดยตอนนั้นทีมบีอีซี เทโรฯ ยิงไปแล้ว 5 คน (เข้า 3 ไม่เข้า 2) ส่วนทีม ซางัน โทสุ ยิงไปแล้ว 4 คน (เข้า 3 ไม่เข้า 1) เหลือแค่อีกคนเดียว ทีมจากเจลีก ญี่ปุ่น ยิงเข้าก็จะคว้าแชมป์ไปตรงนี้แหละครับ! คือจุดเปลี่ยนเหมือนตายไปแล้วกลับฟื้นขึ้นมาอีกครั้ง เนื่องจากคนที่ห้า ของทีมเจลีก ญี่ปุ่น ยิงบอลพุ่งไปชนคานบอลกระเด้งลงพื้นกระดอนออกมาหน้าประตูซะงั้นซึ่งถ้าเราดูจากภาพช้าแล้ว บอลมันลงพื้นข้ามเส้นประตูไปแล้ว เลยทำให้ถูกมองว่า..การได้แชมป์ของ บีอีซี เทโรศาสน ครั้งนี้ "มันไม่น่าภูมิใจซะเลย" เหมือนปล้นชัยเขามา!!ส่วนผู้ตัดสินในเกมนี้รวมถึงไลน์แมนด้วย ผมไม่อยากพูดอะไรมาก ไม่ทราบทำอะไรอยู่บอลเข้าไปเป็นคืบแถมยืนมองอยู่ติดเสาแท้ๆ แต่กลับไม่เห็นว่าบอลเข้า และเนี่ยแหละครับ มาตรฐานของผู้ตัดสินฟุตบอลบ้านเรา..ผมละอายจริงๆ.. เฮ้อ เหนื่อยใจ
เรื่องโดย : มิดไนท์