Thailand Game Show BIG Festival 2013
Show No Limit จับมือ Future Gamer จัดแถลงการควบรวม 2 งานเกมใหญ่แห่งปีภายใต้ชื่อ Thailand Game Show BIG Festival (TGSBIG 2013) ณ สตูดิโอแบไต๋ ชั้น 4 ห้างสรรพสินค้าดิจิตอลเกทเวย์ ย่านสยาม ผู้จัดเผยต้องการนำจุดเด่นของทั้ง 2 งานมารวมไว้ด้วยกัน โดยจะจัดงานจริงระหว่างวันที่18 - 20 ตุลาคม 2556 ณ รอยัล พารากอน ฮอลล์ ชั้น 5 ห้างสรรพสินค้าสยามพารากอน
Thailand Game Show BIG Festival 2013
คุณพงศ์สุข หิรัญพฤกษ์ กรรมการผู้จัดการบริษัท โชว์ไร้ขีด จำกัด เปิดเผยว่าตอนที่ได้จัดงาน Thailand Game Show เรื่อยมาตั้งแต่ปี 2007 ในช่วงปลายปีก็ได้เข้าชมงาน BIG Festival (Bangkok International Game Festival) มาตั้งแต่ปี 2008 เช่นเดียวกัน ก็ได้พบจุดเด่นและจุดด้อยของแต่ละงาน ซึ่งในส่วนนี้ ทางเราจับมือกับทาง Future Gamer และได้นำสิ่งเหล่านี้มาปรับปรุงและจัดงานมหกรรมเกมภายใต้ชื่อ Thailand Game Show BIG Festival โดยงานนี้จะมีการรวมจุดเด่นของทั้ง 2 งานเข้าด้วยกันได้อย่างลงตัว อาทิ คอนเสิร์ตการ์ตูนดัง โซน Zean Game ของงาน TGS รวมทั้งการแข่งขันยิ่งใหญ่ของงาน BIG Festival อย่าง ESTC ของงาน BIG Festival ก็จะรวมอยู่ในงานนี้ด้วยเช่นเดียวกัน ซึ่งรายละเอียดของต่างๆของงานอย่างละเอียด ทางเราจะมีการแถลงข่าวเปิดตัว TGSBIG 2013 อย่างเป็นทางการอีกครั้งในช่วงเดือนกันยายนนี้
Thailand Game Show BIG Festival 2013
ด้านคุณจิรัฐติกาล สุทธิวรรณารัตน์ ผู้จัดการทั่วไปบริษัท ทรู ดิจิตอล คอนเท้นท์ แอนด์ มีเดีย กล่าวว่าทาง Future Gamer มีความเชื่อมั่นเป็นอย่างยิ่งว่า การร่วมงานในครั้งนี้จะเป็นนิมิตหมายอันดีที่จะผลักดันให้วงการเกมและไอทีของไทย มีความน่าสนใจในตลาดสากลมากยิ่งขึ้น รวมทั้งจะช่วยเพิ่มสีสันของความสนุกและการมีส่วนร่วมในงานเกมของผู้เข้าชมงานทุกท่านอีกด้วย โดยงาน Thailand Game Show BIG Festival 2013 จะมีการจัดขึ้นระหว่างวันที่18 - 20 ตุลาคม 2556 ณ รอยัล พารากอน ฮอลล์ ชั้น 5 ห้างสรรพสินค้าสยามพารากอน
Thailand Game Show BIG Festival 2013
Thailand Game Show BIG Festival 2013