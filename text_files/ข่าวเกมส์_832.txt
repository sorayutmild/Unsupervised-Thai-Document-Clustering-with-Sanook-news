Minecraft Earth เกม Minecraft เวอร์ชัน AR (Augmented Reality) ที่คล้ายกับ Pokemon-GO ปล่อยให้ดาวน์โหลดฟรีแล้วทั่วโลก
Mojang บริษัทผู้พัฒนาได้ปล่อย Minecraft Earth แบบ free-to-play (เล่นฟรี แต่สามารถใช้เงินจริงซื้อของในเกมได้) หลังจากเปิดตัวมาเมื่อเดือน พฤษภาคม 2019 ที่ผ่านมา
Minecraft เวอร์ชันนี้จะให้เราได้ปลดปล่อยความคิดสร้างสรรค์เพื่อสร้างสิ่งก่อสร้างในจินตนาการทั้งกับเพื่อนๆ หรือแบบเล่นคนเดียว อย่างไรก็ตาม มีคำแนะนำออกมาให้ผู้เล่นลองสร้างสิ่งก่อสร้างด้วยตนเองก่อน ก่อนที่จะไปร่วมมือสร้างสิ่งใหญ่ๆกับเพื่อน (เรียนรู้วิธีการเล่นเกมด้วยตนเองก่อนนั่นเอง) 
นอกจาก Minecraft World จะให้เราได้สร้างสิ่งต่างๆแล้ว ยังมีฟังก์ชันสำรวจ เพื่อเก็บเกี่ยวทรัพยากรต่างๆอีกด้วย

ใครที่สนใจดาวน์โหลด Minecraft Earth ก็จับมือถือ เตรียมพื้นที่ในโทรศัพท์ แล้วตามลิงก์ด้านล่างไปเลย! (อย่าลืมกดแชร์ไปให้เพื่อนๆดาวน์โหลดมาเล่นด้วยกันล่ะ)
Android (ใช้พื้นที่ประมาณ 66 MB): https://play.google.com/store/apps/details?id=com.mojang.minecraftearth
iOS (ใช้พื้นที่ประมาณ 200 MB ): https://apps.apple.com/us/app/minecraft-earth/id1467316099 
**หลังจากดาวน์โหลดแล้ว เมื่อเปิดตัวเกม ระบบจะขอให้ดาวน์โหลดคอนเท้นท์เพิ่มอีก มีขนาด 136 MB ทั้ง Android และ iOS
โดยหลังจากติดตั้งแล้ว เกมจะให้ล็อกอินด้วย Microsoft Account โดยเราสามารถสร้างอีเมลใหม่หรือใช้เบอร์โทรศัพท์ประเทศไทยในการลงทะเบียน (หากใช้เบอร์โทรศัพท์ ระบบก็จะบังคับให้ผูกกับอีเมล @outlook.com อยู่ดี)