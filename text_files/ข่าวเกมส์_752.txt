รายละเอียดการสร้างตัวชาวซิมส์ ใน The Sims 4
The Sims 4
อัพเดตคลิปล่าสุดของเกม The Sims 4 เกี่ยวกับรายละเอียดการสร้างตัวละครมาให้ชมกัน หลายท่านคงทราบกันดีแล้วว่า The Sims 4 เป็นภาคที่เน้นความแตกต่างของตัวละครชาวซิมส์ในเกมอย่างมาก โดยทาง Maxis ผู้สร้างได้มีการออกแบบ AI ตัวละครใหม่หมดในภาคนี้ เพราะต้องการให้ตัวละครซิมส์แต่ละตัวนั้นมีท่าทาง นิสัย และอารมณ์ที่ไม่เหมือนกันเลย จึงได้เพิ่มระบบการใช้อารมณ์ของตัวละครเข้ามาในภาคนี้ แต่นั่นก็มีผลเสียทำให้การสร้างตัวละครของผู้เล่น ค่อนข้างยุ่งยากมากขึ้น และอีกสิ่งหนึ่งที่น่าเสียดายสำหรับระบบสร้างตัวละครแบบใหม่นี้ คือคุณจะสามารถสร้างชาวซิมส์ผู้ใหญ่ได้เท่านั้น จากสาเหตุ ที่นี่
คลิปตัวอย่างที่ทางเว็บ gamesinasia ได้เข้าไปทดสอบระบบใน demo ตัวอย่างลองเล่น Create-A-Sim demo หากสนใจก็สมัครรับ Demo ได้ที่ http://www.thesims.com/news/the-sims-4-create-a-sim-demo-early-access-signup





โดยจุดเด่นของระบบสร้างตัวละครแบบใหม่ ใน The Sims 4 มีดังนี้
 
1. เลือกสร้างได้อิสระ
The Sims 4
ปกติการสร้างตัวละครเดิมๆ มันจะให้เลือกชิ้นส่วน เลือกขนาด โดยเลื่อนแถบบาร์ขนาดของส่วนที่ต้องการ แต่ว่าระบบใหม่นี้ไม่ต้องเลื่อนแถบบาร์ให้ยุ่งยาก คุณอยากขยับขยายอวัยวะส่วนไหน เอาเม้าส์จิ้มแล้วลากส่วนๆบนตัวซิมส์ได้เลย ไม่ต้องเลือกหัวข้ออวัยวะที่ต้องการให้เสียเวลา
 
2. ปรับเปลี่ยนได้มากขึ้น
The Sims 4
ในการสร้างตัวละครนั้น ตัวเกมจะมีในส่วนของ preset features หรือโครงสร้างตัวละครแบบสำเร็จรูปมาให้เลือกอยู่แล้ว เพื่อความสะดวก ซึ่งภาคนี้ก็มีเช่นกัน แต่หากคุณไม่พอใจกับโครงสร้างสำเร็จรูป ก็สามารถใช้เม้าส์คลิกส่วนที่ต้องการ แล้วปรับเปลี่ยนเฉพาะส่วนได้ตามต้องการในทุกๆส่วน ไม่ว่าจะรูปร่าง ทรงผม ใบหน้า
 
3. ลักษณะการเดินและการพูด
The Sims 4
เอกลักษณ์ของการสร้างตัวละครที่เพิ่มภาคนี้ครั้งแรก ผู้เล่นสามารถออกแบบท่าทางการเดินของซิมส์ได้ตามต้องการ ว่าเดินกร่างแบบแมนๆ เดินแบบธรรมดา เดินแบบผู้หญิง ฯลฯ ส่วนการเลือกเสียงของชาวซิมส์นั้นก็เลือกได้มากกว่าเดิม โดนจะมี Preset มาให้เลือก จากนั้นผู้เล่นก็สามารถเลื่อนบาร์เลือกโทนเสียงเพิ่มได้อีก รวมถึงเลือกวิธีการพูดด้วย
 
4. หลากหลายสีสัน
The Sims 4
สามารถปรับเปลี่ยนสีได้ตามต้องการ ในทุกๆส่วนตอนที่สร้างตัวซิมส์ บอกลาแพคเกจสีเดิมๆที่มีให้เลือกแสนจะน้อยไปเลย เพราะภาค 4 คุณเลือกสีให้ตัวละครได้ทุกที่ ไม่ว่าจะสีผิว สีชุด สีผม และอื่นๆๆ แถมสีก็มีให้เลือกเฉดสีเยอะขึ้น อยากจะสร้างให้ประหลาดแค่ไหนก็ทำได้
 
5. สร้างกรรมพันธุ์
The Sims 4
นอกจากตัวซิมส์ที่เราเล่นแล้ว เรายังสามารถสร้างตัวละครที่มีส่วนเกี่ยวข้องทางกรรมพันธุ์ของตัวซิมส์นั้นได้ด้วยว่า อยากให้มีพี่น้อง หรือตัวละครที่เป็นฝาแฝดกับตัวที่เราสร้างหรือเปล่า ซึ่งตัวละครที่มีความเกี่ยวข้องนั้นก็จะมีโครงสร้างบางส่วนที่คล้ายคลึงกันออกมาด้วย
 
6. กำหนดความสามารถและบุคลิค
The Sims 4
เมื่อสร้างตัวละครได้แล้ว สุดท้ายก็ต้องมาเลือกบุคลิกลักษณะ และความสามารถความปรารถนาของชาวซิมส์นั้นๆ ซึ่งบุคลิคและความปรารถนาของชาวซิมส์ที่เราเลือกจะส่งผลต่อการดำรงชีวิตในเกมโดยตรง ว่าซิมส์คนนั้นมีบุคลิคแบบไหน นิสัยอย่างไร ซึ่งควรจะดำเนินชีวิตชาวซิมส์ให้ตรงกับบุคลิคที่เลือกด้วย
 