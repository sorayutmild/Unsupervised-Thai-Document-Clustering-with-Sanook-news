4 เมษายน 2558 เกิด “จันทรุปราคาเต็มดวง” 3 ราศีที่ได้รับผลกระทบโดยตรง เหตุการณ์วันเกิดจันทรุปราคาเต็มดวงในโหราศาสตร์ไทยปี 2558
จันทรุปราคาเต็มดวง
จันทรุปราคาเต็มดวง
ขอบคุณภาพจาก http://www.darasart.com/webboard/Question.asp?GID=4460
ครั้งแรกและครั้งเดียวของปีนี้ที่เกิด “จันทรุปราคาเต็มดวง” ในลักษณะที่เห็นได้ด้วยตาเปล่าในประเทศไทย ซึ่งตรงกับ วันที่ 4 เมษายน 2558 ปรากฏช่วงหัวค่ำ ตั้งแต่ดวงจันทร์โผล่พ้นขอบฟ้าทาง ทิศตะวันออก เวลาประมาณ 18.58-19.03 น. นาน 5 นาที ซึ่งปรากฏการณ์ในครั้งนี้ทางโหราศาสตร์ไทยมี 3 ราศี ที่ได้รับผลกระทบ ได้แก่ ราศีกันย์ ราศีมีน และ ราศีพฤษภ ดังนี้
ราศีกันย์ 
เพราะจุดศูนย์กลางของการเกิดคราสในครั้งนี้อยู่ใน ราศีกันย์ ซึ่งเป็นราศีของธาตุดิน มีดาวจันทร์และดาวราหูอยู่ในราศี ส่งผลให้คนที่อยู่ในราศีกันย์นั้นอารมณ์ค่อนข้างปรวนแปรและใจร้อนส่งผลให้การตัดสินใจค่อนข้างผิดพลาด จึงไม่ควรคิดการณ์ใหญ่หรือลงทุนอะไรในช่วงนี้ แต่ควรระวังการใช้จ่ายหรือการจัดสรรเรื่องเงินทองไว้บ้าง
ราศีมีน 
สำหรับ ราศีมีน ซึ่งมีดาวอาทิตย์ ดาวพุธและดาวมฤตยูอยู่ในราศีมีน ควรระวังเรื่องความเสียหายด้านเอกสาร หรือการเจรจา การติดต่อเรื่องต่างๆอาจมีความเสียหายไม่ก้าวหน้ารวมถึงมีเกณฑ์เสียเปรียบ ด้านการงานในช่วงเดือนนี้อาจไม่ก้าวหน้าเท่าที่ควร เพราะอาจมีปัญหากับผู้หลักผู้ใหญ่ ช่วงเดือนนี้ควรหลีกเลี่ยงการปะทะคารมกับผู้ใหญ่หรือคนใกล้ชิด
ราศีพฤษภ
อีกราศีที่อาจถูกหางเลขเล็กๆน้อยๆ คือ ราศีพฤษภ ซึ่งอาจมีปัญหาจุกจิกเข้ามากวนอกกวนใจ และควรระวังการใช้จ่ายไว้บ้าง
จริงๆแล้วการเกิด จันทรุปราคาเต็มดวง ก็มีส่วนดีในเรื่องของพิธีกรรมหรือการปลุกเสกเครื่องรางของขลังรวมถึงการล้างอาถรรพ์ต่างๆ แต่หากคุณเป็นกังวลไม่สบายใจในการเกิดจันทรุปราคาครั้งนี้ก็แนะนำให้คุณทำบุญเพื่อเสริมดวงเพื่อความสบายใจ
อย่าตื่นตระหนกไปกับการเกิดจันทรุปราคาเพราะในการเกิดคราสครั้งนี้ไม่ได้ร้ายแรงอะไรมากนักเนื่องจากการเกิดจันทรุปราคาครั้งนี้เกิดในฤกษ์บูรณฤกษ์จึงทำให้เหตุการณ์ต่างๆบรรเทาเบาบางลงได้ การทำบุญเสริมดวงตามปกติเพื่อให้เกิดความสบายใจ