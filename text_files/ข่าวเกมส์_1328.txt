เกมส์ The Evil Within
The Evil Within
Platform: PC, PS3 , Xbox360
 
Genre: Survival Horror Action Adventure
 
Release Date: TBA 2014
 
Bethesda Softworks บริษัทพัฒนาเกมส์ในเครือของ ZeniMax Media (เจ้าของเกมดังอย่าง Fallout และ The Elder Scroll) ประกาศเปิดตัวเกมส์ผีใหม่ในชื่อว่าเกมส์ The Evil Within แนวเกมส์ผจญภัยสยองขวัญ เอาตัวรอดจากพวกผีชีวะหรือพวกสัตว์ประหลาดกลายพันธุ์ ซึ่งเกมส์นี้ร่วมกับทีมพัฒนาเกมส์ Tango Gameworks จากญี่ปุ่นช่วยพัฒนาขึ้นมา และหัวหน้าทีมงาน Tango ก็ไม่ใช่ใครที่ไหน เขาคือ Shinji Mikami ผู้ให้กำเนิดเกมส์ซีรี่ย์ Resident Evil ของ Capcom นั่นเอง หลังจากที่เขาออกจาก Capcom เขาก็ไปร่วมกับค่ายต่างๆทำเกมส์มามากมาย ทั้งเกมส์ต่อสู้บ้าง เกมส์ยิงบ้าง และตอนนี้เขาจะกลับมาทำเกมส์ผีสยองขวัญที่เขาถนัดอีกครั้ง





เนื้อเรื่องของเกมส์ The Evil Within จะกล่าวถึงเรื่องราวของนักสืบที่ชื่อ เซบาสเตียน ที่เข้าไปสืบเรื่องราวคดีฆ่ากรรมหมู่ลึกลับพร้อมกับเพื่อนของเขา จากนั้นเขาก็ต้องพบกับพลังประหลาดที่คร่าชีวิตตำรวจไปทีละนาย และตัวเขาเองก็โดนทำร้ายจนหมดสติไปด้วย เมื่อฟื้นขึ้นมาอีกทีก็พบว่าเขาอยู่ในที่ที่มีตัวประหลาดเต็มไปหมด เซบาสเตียนจะรอดชีวิตจากเหตุการณ์สยองที่เป็นปริศนาในครั้งนี้ได้หรือไม่ ก็ขึ้นกับคุณผู้เล่นแล้วล่ะ
ดูจากภาพเกมส์ จะเห็นว่ามุมกล้องเกมส์เห็นตัวละครครึ่งตัวทางซ้ายเล็งปืนไปตรงกลาง แบบเดียวกับระบบของ Resident Evil 4
เกมส์ The Evil Within
Key Features
- A Return to Pure Survival Horror พบกับเกมส์สยองขวัญแบบแท้จริง เจ้าพ่อแห่งผีชีวะขอนำเสนอเกมส์ที่ต้องเอาตัวรอดจริงๆอีกครั้ง คุณจะต้องขนลุกและเสียวสันหลังตอนเล่น ไปกับไอเทมและอาวุธต่างๆที่มีจำกัด แต่ต้องเอาตัวรอดจากกองทัพผีชีวะทั้งหลาย
- Brutal Traps and Enemies with Puzzles ไขปริศนาศัตรูไปพร้อมกับระวังกับดัก นอกจากต้องสู้และเอาตัวรอดจากศัตรูแล้ว ยังต้องระวังกับดักมากมายในเกมส์ ที่ต้องใช้ความคิดแก้ปริศนาด้วย ผู้เล่นจะตายทันที หากพลาดท่าโดนกับดัก หรือแก้ปริศนาไม่ได้
- In an Unstable World, Not All Horrors are in Plain Sight โลกในเกมจะเป็นโลกที่ถูกพลังปีศาจครอบงำ ดังนั้นฉากต่างๆในเกมส์จะถูกเปลี่ยนแปลงไปให้ดูสยองมากขึ้น ไม่ว่าจะเป็นฉากในอาคาร ห้องต่างๆ ทางเดิน แม้แต่ทุ่งกว้างธรรมชาติ ก็เปลี่ยนไปเหมือนโลกแห่งฝันร้าย (คล้าย Silent Hill)
- A Supernova of Horror ด้วยลักษณะของตัวละคร เนื้อเรื่อง และฉากที่เหมือนหลุดโลก จะทำให้ผู้เล่นพบกับความสยองแบบสุดๆใน The Evil Within
 
 
ข้อมูลอ้างอิงจาก

http://www.ign.com/games/zwei/ps3-166391
