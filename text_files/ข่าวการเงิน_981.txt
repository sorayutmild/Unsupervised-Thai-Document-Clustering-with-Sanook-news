เว็บไซต์ thebangkokinsight รายงานว่า บริษัท เซ็นทรัลพัฒนา จำกัด (มหาชน) หรือ ซีพีเอ็น เปิดให้บริการ Central Village luxury Outlet แห่งแรกของประเทศไทยวันแรก บนพื้นที่ 100 ไร่ โดยมีร้านค้าแบรนด์ดังระดับโลกกว่า 150 ล้านค้า ทั้งสินค้าแฟชั่น อุปกรณ์ไอที เครื่องใช้ไฟฟ้า เครื่องใช้ในครัวเรือนอุปกรณ์ตกแต่งบ้าน ร้านอาหารชื่อดัง โดยออกแบบโครงการในสไตล์ไทยโมเดิร์น แบ่งโซนด้วยการตีความเป็นหมู่บ้านต่างๆจำลองหมู่บ้าน 4 หมู่บ้านที่ห้อมล้อมวังไว้ได้แก่หมู่บ้านช่างไม้หมู่บ้านช่างโลหะหมู่บ้านจักรสานและหมู่บ้านเครื่องปั้นดินเผาซึ่งเป็นตัวแทนของงานฝีมือช่างไทย แสดงวิถีชีวิตของความเป็นไทยในสไตล์ Outdoor experience ซึ่งเชื่อว่าจะเป็นอีกหนึ่งจุดเช็คอินใน Travel checklist ของนักท่องเที่ยวจากทั่วโลก โดยเซ็นทรัลวิลเลจมุ่งมั่นที่จะเป็นศูนย์กลางการใช้ชีวิตแห่งใหม่ที่รองรับคนกรุงในย่านสุขุมวิทตอนปลายบางนา- ลาดกระบัง รวมถึงสมุทรปราการ

ทั้งนี้ Central Village แตกต่างจาก Outlet อื่นๆในโลก ด้วยBeyond experience ภายใต้ Concept Bangkok luxury Outlet ที่รวบรวมร้านค้าพร้อมสินค้าแบรนด์เนมด้วยส่วนลดราคาพิเศษ 35 -70 %ทุกวัน ถือเป็น first time Outlet Shop ในประเทศไทย
สำหรับการเปิดบริการวันแรกทางเซ็นทรัล มีความพร้อมเต็มที่ในการอำนวยความสะดวก ทางด้านสาธารณูปโภคในวันแรกมีร้านค้าที่พร้อมเปิดให้บริการแล้วกว่า 75 % โดยคาดว่าจะมีจำนวนลูกค้ามาใช้บริการในวันแรกประมาณ 20,000 คน และทราฟฟิกปกติประมาณ 17,000 คนต่อวัน

อย่างไรก็ตาม ลูกค้าสามารถเดินทางมาได้สะดวกด้วยเส้นทางต่างๆ ดังนี้

บริการฟรีรถรับส่ง (Free Shuttle Bus) จากเซ็นทรัลเวิลด์ ออกวันละ 3 รอบ คือ 11.00, 15.00 และ 19.00 น. และจากป้ายรถประจำทาง สถานีบีทีเอสอุดมสุข หมุนเวียน วันละ 5 รอบ คือ 10.00, 12.30,15.00, 18.00 และ 20.30 และช่วงแรกของการเปิดศูนย์ฯ (31 ส.ค.-8 ก.ย. 62) เพิ่มรถจากเซ็นทรัลพลาซา บางนา (ประตู KFC) มีรถออกทุกชั่วโมงตั้งแต่ 10.00-20.00 น.
ขนส่งสาธารณะ (รถไฟฟ้าบีทีเอส-แอร์พอร์ต เรล ลิงก์-รถประจำทาง) เดินทางได้สะดวกด้วยรถไฟฟ้า BTS ลงสถานีอุดมสุข ใช้ทางออก 1,3 หรือ 5 แล้วต่อ Shuttle Bus มายังโครงการ หรือ เดินทางด้วย แอร์พอร์ต เรล ลิงก์ ลงที่สถานีสุวรรณภูมิ แล้วเรียก Taxi หรือ หากเดินทางด้วยรถประจำทาง สาย 558 (สนามบินสุวรรณภูมิ-เซ็นทรัล พระราม 2) ลงป้าย วิทยาลัยเกริกแล้วเดินต่อ 450 เมตร
รถยนต์ส่วนตัว เดินทางมุ่งหน้ายังสนามบินสุวรรณภูมิ จากนั้นใช้ทางหลวงแผ่นดินหมายเลข 370 โดยมีที่จอดรถที่โครงการ 1,500 คัน และวันที่ 31 สิงหาคม – 8 กันยายน 2562 จอดรถฟรีที่เซ็นทรัลพลาซา บางนา 600 คัน
บริการ GRAB ด้วยโปรโมชั่นพิเศษ ตั้งแต่ 31 สิงหาคมถึง 30 กันยายน 2562 ใช้ GrabCar Premium and SUV เดินทางไป-กลับ เซ็นทรัลเวิลด์ หรือ เซ็นทรัล วิลเลจ ราคาเดียว 450 บาท ต่อเที่ยว เมื่อใส่โค้ด “SVB450” หรือใช้ GrabCar Luxe เดินทางไป-กลับ เซ็นทรัลเวิลด์ หรือ เซ็นทรัลวิลเลจ ลดทันที 300 บาท ต่อเที่ยว เมื่อใส่โค้ด “SVB300” *ส่วนลดต่อวันมีจำนวนจำกัด

