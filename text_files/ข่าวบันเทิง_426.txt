เป็นซุปตาร์สาวเซ็กซี่ ที่มีคนชอบเยอะมาก สำหรับ "อั้ม พัชราภา" ดูจากยอดฟอลโล่อินสตาแกรมที่ตอนนี้ทะลุ 4 ล้านคนไปแล้ว ขึ้นชื่อว่า "อั้ม พัชราภา" สวยเป๊ะตั้งแต่หัวจรดเท้าทุกงานแบบนี้ จนใครๆ ต่างยกให้เธอเป็นเจ้าแม่ความสวยความงามอีกหนึ่งคนที่ใครก็จะอยากติดตามดูแฟชั่น
ล่าสุด เห็นในอินสตาแกรมของ "อั้ม พัชราภา" ที่ลงรูปคลังรองเท้าที่บ้านที่กำลังล้นตู้รองเท้าออกมา ดูด้วยตาเปล่าคร่าวๆ น่าจะเป็นร้อยๆ คู่ ทั้งรองเท้าส้นสูง ส้นเตี้ย รองเท้าบูท เรียกว่าสารพัดแบบ ตามแฟชั่นอินเทรนด์ สวยๆ และแต่ละคู่แบรนด์เนมดังๆ ราคาแพงทั้งนั้น
แต่ครั้งนี้ "อั้ม" บอกว่าจะตัดใจเอามาขายใน วันเสาร์-อาทิตย์ที่ถึงนี้ที่งาน abfabmarket ที่ห้างหรู The Emquartier และอั้มยอมตัดใจขายราคาเหลือคู่ละ 2,000-5,000 บาท เท่านั้น
สาวๆ ที่อยากได้ต้องรีบไปจับจองกันนะจ๊ะ เพราะเป็นรองเท้าของ "อั้ม พัชราภา" ด้วย ไม่น่าจะมีมาบ่อยๆ