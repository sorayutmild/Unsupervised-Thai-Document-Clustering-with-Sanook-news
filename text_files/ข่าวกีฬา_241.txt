ผู้สื่อข่าวรายงานว่าในการแข่งขันวอลเลย์บอลหญิงชิงแชมป์โลก 2014 รอบสุดท้าย ที่อิตาลี วันที่ 25 กันยายน นัดสาวไทย ชนะ เม็กซิโก 27-25,36-34,26-24 ในรอบแรก กลุ่ม ซีในเซตที่สอง ทั้งสองทีมได้ร่วมกันสร้างสถิติทำคะแนนสูงสุดต่อเซตในประวัติศาสตร์ การแข่งขันวอลเลย์บอลหญิงชิงแชมป์โลกขึ้นมาใหม่ โดยในเซตนี้ทีมสาวไทยเอาชนะไปด้วยคะแนนแบบสุดมัน 36-34 ทำให้ลบสถิติเดิม ที่บราซิล และ ญี่ปุ่น ทำไว้ในรอบรองชนะเลิศ ศึกชิงแชมป์โลก 2010 ที่ญี่ปุ่น ชนะ บราซิลในเซ็ตที่สองด้วยสกอร์ 35-33 ก่อนบราซิลชนะไปในเล่นกัน 5 เซ็ต 22-25, 33-35, 25-22, 25-22 และ 15-11 จากการตรวจสอบสถิติการเล่นของทั้งสองทีมพบว่า ปัจจัยที่ทำให้สาวไทยเอาชนะเม็กซิโก มาจากการเล่นผิดพลาดที่น้อยกว่าโดยเล่นผิดพลาดเสียคะแนนให้ เม็กซิโก 15 คะแนนทีมกับสาวจังโก้ที่เล่นผิดพลาดเสียคะแนนให้สาวไทยถึง 28คะแนนส่วนการตบคะแนนทั้งสองทีมทำคะแนนได้เท่ากัน 53 คะแนน บล็อกทำคะแนน ไทยทำได้ 7 คะแนน เม็กซิโก ทำได้ 9 คะแนน เสิร์ฟทำคะแนน ไทยทำได้ 1 คะแนน เม็กซิโก ทำได้ 6 คะแนน รวมแล้วสาวไทยทำคะแนนไปทั้งหมด 89 คะแนน เม็กซิโก 83 คะแนนขณะที่ อัจฉราพร คงยศ เล่นได้อย่างยอดเยี่ยมทำคะแนนสูงสุดของทั้งสองทีม 22 คะแนน จากการตบ 20 คะแนน บล๊อก 2 คะแนน ทั้งนี้ทีมลูกยางสาวไทย มีโปรแกรมนัดต่อไป  จะพบกับ สหรัฐอเมริกา ในวันที่ 27 กันยายน เวลา 01.00 น. ถ่ายทอดสดทางช่อง 1 เวิร์กพอยต์





