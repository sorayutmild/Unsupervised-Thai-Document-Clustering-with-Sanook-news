นาธาน โอมาน อดีตนักร้องที่มีข่าวฉาวมาเป็นระยะ ล่าสุดอดีตแม่บุญธรรม "ครูแหม่ม" นางพิศมัย ศรีกระบุตร ออกมาเผยว่าถูกนาธานโกงเงินตัวเองและครอบครัวจนสิ้นเนื้อประดาตัว จนกระทั่งเมื่อช่วงเย็นวันนี้ (1 ธ.ค.) นาธานปรากฎตัวในรายการบอกเก้าเล่าสิบ ทางช่องโมเดิร์นไนน์ทีวี โดยขอชี้แจ้งเรื่องราวทั้งหมดที่เกิดขึ้น เกี่ยวกับครูแหม่มและครอบครัว
นาธาน โอมาน หรือ นายนธัญ โอมานันท์ เดินทางมาปรากฎตัวในรายการบอกเก้าเล่าสิบ ทางช่องโมเดิร์นไนน์ทีวี พร้อมแสดงหลักฐานการซื้อบ้านที่เชียงคาน รวมทั้งใบเสร็จค่าวัสดุก่อสร้าง และหลักฐานการโอนเงินให้ครูแหม่ม โดยชี้แจงว่าครูแหม่มมีเงินเพียง 9 แสนบาทซึ่งได้กู้เงินมา แต่บ้านหลังดังกล่าวมีราคารวมกว่า 2 ล้านบาท จึงได้ยืมเงินจากทางญาติของตนเอง โอนเข้ามาช่วยเหลือในการซื้อบ้าน
สำหรับเรื่องที่อาศัยหลับนอน นาธานบอกว่าตอนนี้อาศัยอยู่ในรถตนเอง เพราะคือที่ที่ปลอดภัยที่สุด พร้อมแจงว่าตอนที่ตนอาศัยอยู่ที่เชียงคาน ไม่เคยได้รับความสะดวกสบาย ต้องรับภาระจ่ายค่าน้ำ ค่าไฟแต่เพียงคนเดียว และยังเผยว่าครอบครัวของครูแหม่มมีความโหดร้ายทารุณ ตนเคยถูกครอบครัวของครูแหม่มทำร้าย และท้าให้ไปถามคนในพื้นที่นั้น ซึ่งมักมีเรื่องทะเลาะเบาะแว้งกับคนในครอบครัวนี้เป็นประจำ พร้อมทั้งยังประกาศว่าไม่กลัวเรื่องที่ถูกแจ้งความ เป็นช่วงปีที่ผ่านมาขึ้นโรงพักมาโดยตลอด สำหรับในวันนี้ตนเองไม่มีคดีใด นอกจากถูกครูแหม่มกล่าวหามาโกงเท่านั้น หากเจ้าหน้าที่ตำรวจเรียกไปสอบสวนก็ยินดีจะไป
ขณะที่เรื่องการเป็นพรีเซ็นเตอร์รถยี่ห้อหนึ่งและได้หลอกเอาเงิน น้ามด หรือ นางสิทธิพร โคตรอุดมพร นาธานเผยว่า ตนไม่ได้เป็นพรีเซ็นเตอร์ตามที่ถูกกล่าวไว้ สำหรับรถที่มีขับนั้นตนได้ซื้อมาด้วยตัวเอง ส่วนเรื่องที่ครูแหม่มกล่าวหาว่านาธานเป็นกระเทยนั้น ตนยืนยันแค่ไม่เคยมีเรื่องกับผู้ชาย ที่ผ่านเคยมีเรื่องแต่กับผู้หญิง สำหรับเรื่องดัดเสียงเป็นผู้หญิงอ้างว่าเป็นพนักงานในบริษัททัวร์นั้น ตนยืนยันก็ไม่เคยทำและไม่สามารถทำได้ถึงขนาด ถ้าทำได้ขนาดนั้นตนไปเป็นนักพากย์จะดีกว่า พร้อมแจงเสียงแข็งว่า ทุกวันนี้ตนก็ยังมีความสัมพันธ์ที่ดีและไม่ได้มีปัญหาอะไรกับ พี่ชิ อนุชา อดีตผู้จัดการส่วนตัว
 
 
 
         ชมคลิปนาธานสัมภาษณ์ในรายการบอกเก้าเล่าสิบ โต้กลับ!!ครูแหม่มทุกประเด็น
 
            







