ชิมช้อปใช้ ชวนเช็กรายชื่อ และพิกัดร้านค้าที่เข้าร่วมโครงการฯ ที่ผู้ลงทะเบียนรับสิทธิแจกเงินเที่ยว 1,000 บาท
www.ชิมช้อปใช้.com เปิดให้ประชาชนสามารถลงทะเบียนเพื่อขอรับสิทธิ 1,000 บาทเที่ยวทั่วไทยได้แล้ว เชื่อว่าหลายคนกำลังวางแผนเดินทางไปเที่ยวต่างถิ่นกันบ้างแล้ว แต่รู้หรือเปล่าว่าสิทธิ 1,000 บาท ที่เราได้จากการลงทะเบียนนั้น จะต้องใช้จ่ายกับร้านค้าที่เข้าร่วมโครงการฯ เท่านั้น คำถามที่เกิดขึ้นในใจหลายคนตอนนี้คือ จะรู้ได้อย่างไรว่าร้านค้าไหนบ้างที่เข้าร่วมโครงการ Sanook! Money ได้รวบรวมวิธีค้นหาร้านค้าที่เข้าร่วมโครงการฯ เพื่อเป็นประโยชน์สำหรับการวางแผนท่องเที่ยว
1. เข้าไปที่ www.ชิมช้อปใช้.com (ซึ่งจะเปิดระบบเข้าให้ในวันที่ 23 ก.ย.62) จากนั้นเลื่อนลงมาข้อความที่ระบุว่า “มาตรการส่งเสริมการท่องเที่ยวในประเทศ ชิมช้อปใช้” คลิกลิงก์ที่ รายชื่อร้านค้าที่เข้าร่วมโครงการ

2. ระบบจะแสดงให้เห็นรายชื่อร้านค้า “ถุงเงิน” ในมาตรการชิมช้อปใช้ ซึ่งเราสามารถค้นหารายชื่อร้านค้าที่อยู่บริเวณใกล้เคียง หรือร้านค้ารายจังหวัดก็ได้

3. นอกจากนี้เราสามารถเลือกจังหวัด และประเภทของร้านค้าในจังหวัดนั้นๆ ได้ เช่น ชิม (ร้านอาหาร), ช้อป (ร้านจำหน่ายสินค้า), ช้อปธงฟ้า (ร้านค้าธงฟ้าประชารัฐ), ใช้ (ที่พัก) และทั่วไป เป็นต้น เมื่อเลือกได้แล้วให้กดค้นหาร้านค้า


4. ระบบจะแสดงผลการค้นหาพร้อมระบุจำนวนร้านค้าที่ใกล้เคียงที่สุดมาให้ หากต้องการรู้ตำแหน่งที่ตั้งของร้านค้า คลิกที่ ดูแผนที่ทั้งหมด

5. ระบบจะแสดงผลร้านค้าตามข้อมูลที่เรากรอกไปแต่แรก


6. นอกจากนี้ยังสามารถดูเส้นทางในการเดินทางไปยังร้านค้าดังกล่าวได้อีกด้วย


เพียงเท่านี้ เราก็จะรู้ว่ามีร้านค้าไหนในแต่ละจังหวัดที่เข้าร่วมโครงการฯ ที่จะใช้จ่ายเงิน 1,000 บาทจากการลงทะเบียนเพื่อขอรับสิทธิเที่ยวทั่วไทย ประชาชนจะได้ไม่ต้องเสียเวลาค้นหาด้วยตนเองอีกต่อไป ซึ่งข้อมูลใน www.ชิมช้อปใช้.com จะช่วยให้ประชาชนสามารถวางแผนที่จะใช้จ่ายท่องเที่ยวได้โดยไม่มีสะดุด 

แต่ขอย้ำเพิ่มเติมเกี่ยวกับการลงทะเบียนขอรับเงิน 1,000 บาท ต้องลงเลือกจังหวัดต่างภูมิลำเนากับบัตรประชาชนเท่านั้น!! 
ดังนั้น ควรศึกษาและวางแผนเที่ยวให้ละเอียดและรอบคอบก่อนลงทะเบียนทุกครั้ง เพราะไม่สามารถแก้ไขภายหลังได้นะจ๊ะ 
เตือนแล้วนะ!!

ขั้นตอนการลงทะเบียนสมัคร ชิมช้อปใช้ รับสิทธิ 1,000 บาท
ชิมช้อปใช้ แจกเงินเที่ยว 1,000 บาท ลงทะเบียนที่ไหน เปิดขั้นตอนรับสิทธิ์ให้หายคาใจ!
วิธีโหลด-สมัครแอปฯ “เป๋าตัง” รับเงินเที่ยว 1,000 บาท
ชิมช้อปใช้ ผ่านแอปฯ “เป๋าตัง” ผูกต่างแบงก์ก็ทำได้ สมัครไม่กี่ทีรอรับเงิน 1,000 บาทเลย
ลงทะเบียนเราไม่ทิ้งกัน รับเงินเยียวยา 5,000 บาท ผ่าน www.เราไม่ทิ้งกัน.com
ลงทะเบียนเราไม่ทิ้งกัน รับเงิน 5,000 บาท ทำตามได้ง่าย สะดวก รวดเร็ว
