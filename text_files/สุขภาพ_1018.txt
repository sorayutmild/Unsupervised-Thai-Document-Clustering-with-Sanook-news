นอกจากยาบางชนิดที่อาจจะต้องงดช่วงที่จะฉีดวัคซีนโควิด-19 แล้ว ยังมีเครื่องดื่มที่มีคาเฟอีนที่เป็นที่นิยมอย่างสูงอย่าง “กาแฟ” ที่อาจจะต้องงดด้วย

ก่อนฉีดวัคซีนโควิด-19 ควรงดยาอะไรบ้าง?

เฟซบุ๊กเพจ เมื่อวานนี้ทานอะไร? จากนักกำหนดอาหาร อธิบายว่า “การดื่มกาแฟ จะทำให้ความดันของเราสูงขึ้นแบบชั่วคราวได้ถึง 8 มิลลิเมตรปรอทและ 6 มิลลิเมตรปรอทในความดันตัวบนและตัวล่างตามลำดับ เพราะสารที่มีชื่อว่า 'คาเฟอีน' ในกาแฟที่ช่วยให้เราตื่นตัว หรือในบางคนอาจใจสั่น
“ซึ่งความดันจะมีผลต่อการได้รับวัคซีนมากๆ เพราะว่าหากความดันเราสูงเกินเกณฑ์ที่เหมาะสมก็จะไม่สามารถรับวัคซีนได้ เนื่องจากหลังจากรับวัคซีนร่างกายอาจตอบสนองต่อเชื้อในวัคซีนที่ได้รับทำให้ใจเต้นแรงขึ้น จนความดันสูงขึ้น แล้วถ้ายิ่งสูงมาก ก็จะยิ่งอันตรายต่อหัวใจของเรามาก”
ดื่มกาแฟเป็นประจำ อาจไม่ต้องงด
อย่างไรก็ตาม เฟซบุ๊กเพจ เมื่อวานนี้ทานอะไร? มีคำอธิบายเพิ่มเติมว่า “แต่ในคนที่ดื่มกาแฟเป็นประจำก็จะเกิดความต้านทานต่อคาเฟอีนทำให้ความดันไม่สูงขึ้นได้ด้วย” ซึ่งตรงกับข้อมูลจาก นพ.ธีระวัฒน์ เหมะจุฑา ผู้อำนวยการศูนย์วิทยาศาสตร์สุขภาพโรคอุบัติใหม่ คณะแพทยศาสตร์ จุฬาลงกรณ์มหาวิทยาลัย ที่ระบุว่า “(สำหรับเครื่องดื่มที่มีคาเฟอีนอย่าง) ชา กาแฟ ถ้าดื่มอยู่แล้วก็ไม่ต้องหยุด เพราะปริมาณที่ดื่มเป็นประจำก็ทราบอยู่แล้วว่าไม่ได้ทำให้เกิดมีใจสั่น แต่ถ้าต้องหยุดไปกระทันหันอาจมีอาการปวดหัว และเข้าใจผิดว่าเกิดจากผลข้างเคียงของวัคซีนไปอีก”
ดังนั้นหากใครไม่ค่อยได้ดื่มกาแฟ หรือเครื่องดื่มคาเฟอีนบ่อยมากนัก หรือมีความไวต่อคาเฟอีนอยู่แล้วเป็นทุนเดิม ถึงควรหลีกเลี่ยงกาแฟ และเครื่องดื่มที่มีคาเฟอีนก่อนฉีดวัคซีน แต่ใครที่ดื่มเป็นประจำโดยไม่มีอาการใดๆ อยู่แล้ว ยังสามารถดื่มตามปกติได้ ก่อนและหลังฉีดวัคซีนควรดื่มน้ำมากๆ และนอนหลับพักผ่อนให้เพียงพอ หากมีอาการผิดปกติใดๆ ควรพบแพทย์

ก่อน-หลังฉีด "วัคซีน-19" ควร-ไม่ควรทำอะไรบ้าง? 


วัคซีน "โควิด-19" กับผลข้างเคียงที่อาจเกิดขึ้นได้
