ผกก.สน.เตาปูน เผย เจอขามนุษย์ลอยน้ำคลองประปา ที่ สถานีสูบน้ำบางซื่อ 1 ข้าง ส่วนนิติเวช พิสูจน์ คาดตายนานแล้ว
พ.ต.อ.วีระ จิรวีระ ผกก.สน.เตาปูน เปิดเผย ไอ.เอ็น.เอ็น. ว่า เจ้าหน้าที่ได้พบชิ้นส่วนมนุษย์ ซึ่งเป็นขามนุษย์ไม่ทราบเพศ 1 ข้าง ลอยน้ำในคลองประปา ที่สถานีสูบน้ำบางซื่อ บริเวณวัดแก้วฟ้าจุฬามณี โดยเบื้องต้นได้นำเอาขามนุษย์ไปส่งตรวจพิสูจน์ ที่สถาบันนิติเวชวิทยา ร.พ.ตำรวจแล้ว ว่าเป็นชิ้นส่วนมนุษย์ของใคร คาดว่าน่าจะเป็นศพที่ถูกชำแหละนานแล้ว เมื่อน้ำท่วมจึงลอยมาดังกล่าว
 