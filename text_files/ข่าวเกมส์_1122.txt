เกมส์ PlayStation 3
เตือนชาว PS3 วันนี้ อย่างเพิ่งกดยืนยันอัพเดท Firmware เป็นเวอร์ชั่น 4.45 มิฉะนั้นแล้วเครื่อง PS3 ของคุณอาจจะกลายเป็นแค่ก้อนอิฐไร้ค่าก้อนหนึ่งได้ เพราะมีชาว PS3 จำนวนมากที่ดาวน์โหลดแล้วเครื่อง PS3 เจ๊งไปเลย บูทเครื่องเข้าไปที่หน้า X Media Bar ไม่ได้ ค้างอยู่ตรงหน้าจอที่มีเส้นๆคล้ายริบบิ้นเท่านั้น แถมบางรายหนักกว่าบูทเครื่องไม่ติดค้างที่หน้าจอดำๆก็มี ซึ่งทุกรายที่มีปัญหาเกิดขึนหลังจากอัพเดท Firmware 4.45
ทั้งนี้มีคนสังเกตว่า คนที่อัพเดทเครื่อง PS3 ครั้งนี้แล้วมีปัญหาไม่ได้เป็นกันทุกคน เป็นกันแค่บางคน ซึ่งคาดเดากันว่าน่าจะมาจากการเปลี่ยนใช้ HDD อื่นที่ใหญ่ขึ้น ไม่ใช่ HDD รุ่นที่ติดมากับเครื่อง จึงทำให้อัพเดทแล้วมีปัญหา แต่ก็ยังหาข้อสรุปที่แน่นอนไม่ได้ชัดเจน ก็เลยแนะนำว่าใครที่มีเครื่อง PS3 อย่าเพิ่งอัพเดท Firmware 4.45 จะดีกว่า รอให้แน่ใจก่อนค่อยโหลดก็ไม่สาย ทว่าก็มีข้อเสียอยู่ตรงที่ Firmware ของ PS3 นั้นบังคับให้อัพเดท มิฉะนั้นแล้วจะเชื่อมต่อกับ PSN เข้าไปเล่นออนไลน์หรือทำอย่างอื่นไม่ได้เลย อย่างไรซะเพื่อความชัวร์แนะนำให้อดทนรอดีกว่า
 