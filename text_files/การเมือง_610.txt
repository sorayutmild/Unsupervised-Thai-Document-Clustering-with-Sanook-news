ตัวเลขในข่าวการเมืองและผลการออกสลากกินแบ่งรัฐบาล มีความบังเอิญตรงกันตลอดช่วงที่ผ่านมา เพราะเมื่องวดที่แล้ว (1 มิ.ย.) รางวัลเลขหน้า 3 ตัว คือเลข 589 ดันเรียงกันเหมือนกับเลขคะแนนของนางสาวศรีนวล บุญลือ สมาชิกสภาผู้แทนราษฎร (ส.ส.) จ.เชียงใหม่ พรรคอนาคตใหม่ พอดิบพอดี เพราะเธอได้รับคะแนน 75,891 คะแนน
ดังนั้นผลสลากกินแบ่งรัฐบาลงวดนี้ (16 มิ.ย.) ไม่แน่ว่า อาจจะตรงกับเลขที่เกี่ยวกับข้องวงการการเมืองอีกก็ได้ ซึ่งคนที่อยู่ในช่วงขาขึ้น คล้ายกับนางสาวศรีนวล ก็คงไม่ใช่ใครอื่น นอกจาก พล.อ.ประยุทธ์ จันทร์โอชา เพราะเมื่อวันที่ 5 มิ.ย. ที่ผ่านมา รัฐสภาเห็นชอบให้กลับมาเป็นนายกรัฐมนตรีต่อไป ด้วยคะแนน 500 คะแนน ขณะที่คู่แข่ง คือ นายธนาธร จึงรุ่งเรืองกิจ หัวหน้าพรรคอนาคตใหม่ ได้คะแนนที่ 244 คะแนน
ส่วนพระบรมราชโองการแต่งตั้ง พล.อ.ประยุทธ์ เป็นนายกรัฐมนตรี มีการประกาศเมื่อวันที่ 9 มิ.ย. ที่ผ่านมา แต่เผยแพร่ผ่านราชกิจจานุเบกษาเมื่อวันที่ 11 มิ.ย. และวันเดียวกันนี้ ก็มีการจัดพิธีรับสนองพระบรมราชโองการที่ทำเนียบรัฐบาล โดยมีหัวหน้าพรรคการเมือง 18 พรรคมาร่วม
ทั้งนี้พล.อ.ประยุทธ์ จันทร์โอชา เกิดเมื่อวันที่ 21 มี.ค. 2497 เท่ากับว่า ณ ขณะที่ได้รับเห็นชอบจากรัฐสภาเมื่อวันที่ 5 มิ.ย. พล.อ.ประยุทธ์ มีอายุ 65 ปี 2 เดือน 15 วัน
ส่วนเลขประจำตัวเมื่อเรียนระดับชั้นมัธยม ที่โรงเรียนวัดนวลนรดิศ เขตภาษีเจริญ กรุงเทพมหานคร คือ เลข 8969
พล.อ.ประยุทธ์ ประกาศการยึดอำนาจจากรัฐบาลนางสาวยิ่งลักษณ์ ชินวัตร เมื่อวันที่ 22 พ.ค. 2557 ก่อนจะมีมติของสภานิติบัญญัติแห่งชาติ ที่คณะรักษาความสงบแห่งชาติ (คสช.) แต่งตั้งมา เห็นชอบให้ พล.อ.ประยุทธ์ เป็นนายกรัฐมนตรีครั้งแรกเมื่อวันที่ 21 ส.ค. 2557 และมีพระบรมราชโองการโปรดเกล้าฯ แต่งตั้งเมื่อวันที่ 25 ส.ค. ปีเดียวกัน
>> กองสลากฯ แจ้งเลื่อนออกหวยงวดวันที่ 16 กรกฎาคม 62 มาเร็วขึ้นหนึ่งวัน
>> คอหวยจับตาการชูนิ้วนางรำ พิธีบวงสรวงใหญ่ที่ศาลเก่าปู่ศรีสุทโธ
 