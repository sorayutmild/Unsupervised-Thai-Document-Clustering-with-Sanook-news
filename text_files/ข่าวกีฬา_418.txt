เรียกได้ว่าอยู่ในความสนใจของ สหพันธ์ฟุตบอลนานาชาติ หรือ ฟีฟ่า ซะด้วย สำหรับ "ช้างศึก" ที่เมื่อวานนี้บุกไปเสมออิรักได้ 2-2 การันตีตำแหน่งแชมป์กลุ่ม เข้ารอบคัดเลือก 12 ทีมสุดท้ายต่อไปได้สำเร็จเมื่ออินสตาแกรมฟุตบอลโลกอย่างเป็นทางการของฟีฟ่า fifaworldcup ได้ออกมาโพสต์แสดงความยินดีกับทีมชาติไทย ที่ผ่านเข้ารอบในฐานะแชมป์กลุ่มเอฟแน่นอนแล้ว พร้อมๆกับแชมป์กลุ่มอื่นอย่างกาต้าร์และเกาหลีใต้ แถมยังมีแอบสงสัยกับรูปประกอบ ในประตูขึ้นนำ 1-0 ของ "เจ้าเย็น" มงคล ทศไกร ที่เอาลูกบอลยัดเข้าไปในเสื้อด้วยซึ่งหลังจาก ฟีฟ่า ได้โพสต์รูปดังกล่าวขึ้นไป ปรากฏว่ามีคอมเม้นท์จากแฟนบอลไทยและชาติอื่นๆ เข้ามาร่วมแสดงความยินดีกับผลการแข่งขันนัดนี้กันเป็นจำนวนมาก รวมไปถึงเฉลยบอกทางฟีฟ่าด้วยว่า ตอนนี้ภรรยาของมงคล กำลังตั้งครรภ์ ทำให้เขาเตรียมเป็น "คุณพ่อ" และนั่นคือที่มาของท่าดีใจดังกล่าวนั่นเอง
>>>คลิ๊กที่นี่เพื่อไปยังอินสตาแกรม fifaworldcup<<<
 
เครดิตคลิป One HD, Krokomime