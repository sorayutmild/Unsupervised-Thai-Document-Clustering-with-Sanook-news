
ในวันนี้ นับว่าเป็นการเปลี่ยนแปลงอีกวันหนึ่งบน Facebook กับภาพโปรไฟล์ ที่มีหลายๆ คนเปลี่ยนเป็นสีรุ้ง ซึ่งนอกจากจะสร้างความสวยงาม และแปลกตาแล้ว ทราบกันหรือไม่ครับว่า โปรไฟล์สีรุ้ง มีความหมายด้วยเช่นกัน เนื่องจากเมื่อวันที่ 26 มิถุนายน 2558 ที่ผ่านมา ศาลยุติธรรมในสหรัฐฯ ได้ออกกฎหมายใหม่ ให้คนเพศเดียวกัน สามารถแต่งงานกันได้อย่างถูกกฎหมาย ทั่วทั้ง 50 รัฐในสหรัฐฯ นั่นเอง

ด้วยเหตุนี้ Mark Zuckerberg ผู้ก่อตั้ง Facebook จึงได้เฉลิมฉลองความรักแบบไร้ขีดจำกัดนี้ ด้วยการสร้างแอปพลิเคชัน ให้เปลี่ยนภาพโปรไฟล์ธรรมดาๆ ให้กลายเป็นภาพโปรไฟล์สีรุ้งแบบง่ายๆ ด้วยการคลิกเข้าไปที่ www.facebook.com/celebratepride
ด้าน Tim Cook ซีอีโอของแอปเปิล กับ Satya Nadella ซีอีโอของไมโครซอฟท์ ได้ออกมาทวีตข้อความ Celebrate Pride ด้วยเช่นกันครับ
รายละเอียดเพิ่มเติม : engadget.com


ขอบคุณเนื้อหาและภาพประกอบ จาก: www.techmoblog.com
