เพจแฟนคลับน้องก้อยที่ ใช้ ชื่อ "ก้อย รุ่งระวี แฟนคลับ" ยังเคลื่อนไหวไม่หยุด โพสต์ข้อความให้กำลังน้องก้อย ขอความเห็นใจ จากประชาชน อย่างต่อเนื่อง เจ้าของเพจแฟนคลับน้องก้อย ได้โพตส์ภาพเสื้อยืดสีดำ มีข้อความภาษาอังกฤษ "Choimakute" (เชมากูเตะ) ด้านหน้าและหลังเสื้อ เพื่อเป็นการต้อนรับ โค้ชเช ยอง ซอก กลับเมืองไทย พร้อมระบุข้อความให้ผู้สนใจติดต่อมายังอินบ็อก จนในที่สุดก็ลบภาพและข้อความดังกล่าวไป ก่อนหน้านี้เพจดังกล่าว ก็นำตัวอย่างเสื้อที่มีรูปภาพพร้อมข้อความว่า "อย่ามาเช" ขึ้นในเพจ ก่อนจะโดนผู้คนเข้าไปวิจารณ์อย่างหนักมาแล้ว ล่าสุดเพจนี้ ได้ขึ้นข้อความขอยุติ และขอร้องให้สังคมยุติเรื่องดังกล่าวให้เร็วที่สุดและหยุดว่าร้าย เพื่อน้องก้อยจะได้กลับมาจัดการกับเรื่องดังกล่าวให้ถูกต้อง
