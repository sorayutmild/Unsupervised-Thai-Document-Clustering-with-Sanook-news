ศึกมวยคู่แห่งศตวรรษ ในน้ำหนักพิกัดไม่เกิน 147 ปอนด์ WBC ระหว่าง "ฟลอยด์ เมย์เวทเธอร์ จูเนียร์" นักชกไร้พ่ายชาวอเมริกัน กับ "แมนนี ปาเกียว" สุดยอดกำปั้นชาวฟิลิปปินส์
โดยคู่ระหว่าง ฟลอยด์ พบ ปาเกียว จะเริ่มทำการชกในเวลา 10.00 น. ตามเวลาประเทศไทย ที่ เอ็มจีเอ็ม แกรนด์ การ์เด้น อารีน่า นครลาสเวกัส รัฐเนวาด้า ประเทศสหรัฐอเมริกา
สำหรับสถิติการชกตลอดชีวิตของ เมย์เวทเธอร์  ชนะรวด 47 ไฟต์ ชนะ น็อค 26 ครั้ง ขณะที่ "ปาเกียว" พกสถิติ ชนะ 57 (เคโอ 38) แพ้ 5 ครั้ง และ เสมอ 2 ครั้ง

ยกแรก ฟลอยด์ เน้นตัั้งรับ ก่อนจะดักจิ้มขวาตรงเข้าที่หน้าของ ปาเกียว ได้หลายหมัด
ยกที่ 2 ปาเกียวพยายามเดินรุกไล่ เร็วขึ้น แต่ก็ยังเข้าไม่ถึงตัวของฟลอยด์ แถมช่วงปลายยก ยังโดนหมัดขวาตรงของฟอยด์ 2 หมัด 
ยกที่ 3 นักชกขวัญใจชาวตากาล็อก เริ่มทำได้ดีขึ้น และ เดินรุกไล่ ก่อนจะออกหมัดขวาเข้าเป้าหลายหมัด 
ยกที่ 4 ปาเกียวเดินกดดันต่อเนื่อง ก่อนจะดักจิ้มขวาเข้าที่หน้าของ ฟลอยด์ ก่อนจะไล่รัวหมัดใส่อย่างหนัก
ยกที่ 5 ทั้งคู่ เน้นดักต่อย ที่กลางเวที แต่ยังไม่ค่อยเข้าเป้าเท่าไหร่นัก
ยกที่ 6 ฟลอยด์ เน้นตั้งรับ แต่โดน ปาเกียว เดินสาวหมัดชุดใส่ชุดใหญ่ แต่ก็ไม่แสดงอาการ แถมยังปล่อยยั่วยวน อีกด้วย
ยกที่ 7 ฟลอยด์ เปลี่ยนเกมเดินหน้าใส่บ้าง โดยกลางยก ฟลอยด์ ออกหมัดแยบขวาได้สวยๆ แต่ปลายยก มาพลาดโดนหมัดซ้ายตรงของปาเกียว จนสะดุ้ง
ยกที่ 8 ปาเกียวออกมาเดินเร็วขึ้น  และพยายามชวนทะเลาะตลอด ต้นยกปล่อยซ้ายยาวๆ เข้าที่หน้าของฟลอยด์ และพยายามสาวหมัดเป็นชุดใส่ แต่ยังไม่ทะลุการ์ดของฟลอยด์ ก่อนที่ปลายยกนักชกมะกัน จะจิ้มขวาเข้าที่หน้าปาเกียวเต็มๆ 
ยกที่ 9 เริ่มยกนี้ ปาเกียวปล่อยซ้ายตรงยาวๆ สวยๆ ได้ 2 หมัด ขณะที่ฟลอยด์ ก็พยายาม ถอยเร็วและคุมจังหวะดักต่อย แต่ก็ไม่จะแจ้ง
ยกที่ 10 รูปเกมยังเหมือนเดิม เป็น ปาเกียว ที่เดินเข้าหา ขณะที่ ฟลอยด์ พยายามถอยแล้วดักจิ้มขวา แต่ปลายยก ปาเกียว ออกหมัดชุดเข้าที่ลำตัวของปาเกียว
ยกที่ 11 ต้นยก ฟอลยด์ ออกหมัดขวาตรงเข้าลำตัวปาเกียว แต่กลางยก มาเอาคืนได้ด้วยหมัดหนึ่งสอง แต่ยังไม่ชัดเจน ช่วงปลายยกฟลอยด์ ปล่อยขวาตรงเข้าที่หน้าของ ปาเกียวอย่างจัง 
ยกที่ 12 ยกสุดท้าย ทั้งคู่ยังชกในสไตล์เดิม แต่ยังไม่มีฝ่ายใดออกหมัดได้ชัดเจน จนครบ 12 ยก ไม่มีการน็อคและต้องไปลุ้นผลการให้คะแนนของกรรมการ ทั้ง 3 คน 

ผลการให้คะแนน ฟอลยด์ ชนะ ด้วยคะแนนเอกฉันท์
118-110, 116-112 และ 116-112  
ทำให้ฟลอยด์ยังคงทำสถิติเป็นนักชกไร้พ่ายต่อต่อไป โดยเพิ่มสถติเป็น ชนะ 48 ครั้ง และเหลืออีกแค่ 1 ไฟต์ เขาจะทำสถิติไปทาบกับ ร็อดจี้ มาเซโล่ ที่ชนะ 49 ไฟต์ติดต่อกัน 

ผลคะแนนของกรรมการทั้ง 3 คน 
 

