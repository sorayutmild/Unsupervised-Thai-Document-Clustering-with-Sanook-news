เปรียบเทียบขนาด iPhone 5 กับ Samsung Galaxy S III ศึกช้างชนช้าง! 
iPhone 5 - อัพเดทข่าวล่าสุดกับ ป๋าเอก TechXcite จากที่มีให้ดูทั้งชิ้นส่วน iPhone 5 แบบแยกส่วนหรือแม้กระทั่ง iPhone 5 เครื่่องเต็มๆที่ว่ากันว่าเป็นรุ่นโปรโตไทป์ก็ค่อนข้างแน่ชัดแล้วว่า Apple จะอัพเกรด iPhone 5 ด้วยหน้าจอขนาด 4 นิ้วอย่างที่ใครหลายคนคาดการณืไว้จริงๆ ว่าแต่ถ้าหากเราลองนำหน้าตาของ iPhone 5 ที่มีภาพหลุดออกมาเรื่อยๆลองเปรียบเทียบกับสมาร์ตโฟนที่ฮอตที่สุดในตลาดเวลานี้อย่าง Samsung Galaxy S3 มันก็คงจะดีไม่น้อยและน่าจะทำให้ใครหลายคนเห็นภาพชัดขึ้นว่าของใครจะดีไซน์สวยงามกว่ากันใช่มั้ยละครับ?

ว่าแล้ววันนี้ป๋าก็ไปพบกับคลิปๆหนึ่งบน YouTube จากทีมงาน AnimatedVisual ซึ่งได้จัดการนำภาพ Mock-up ของ iPhone 5 กราฟฟิคสามมิติเต็มรูปแบบมาเปรียบเทียบกับ Samsung Galaxy S3 ให้ดูกันไปเลยว่าใครใคร่รักค่ายไหนก็เข้ามาดันอุปกรณ์ของตัวเองกันให้เต็มที่ อย่างน้อยๆก็เป็นการเรียกน้ำย่อยก่อนที่ Apple จะเปิดตัว iPhone 5 อย่างเป็นทางการในวันที่ 12 กันยายน 2555 นี้อย่างที่สื่อนอกหลายฝ่ายคาดการณ์กันไว้นั่นเองครับ 

ที่มา: youtube


ขอบคุณเนื้อหา และภาพประกอบบทความโดย: ป๋าเอก TechXcite

 