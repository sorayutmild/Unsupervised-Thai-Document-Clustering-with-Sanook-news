free to play games
วันนี้ว่างๆก็เลยนั่งเขียนเกมที่ผมเล่นแล้วรู้สึกว่าเป็นมิตรกับกระเป๋า เงินของเกมเมอร์ทั้งหลาย นั่นก็คือเกมที่มีรูปแบบการให้บริการ Free to Play  นั่นเอง  แต่ตรงนี้ก็มักจะเกิดกับปัญหากับคำนิยามที่ว่าไม่เติมเงินก็ไม่เทพหรือที่ พูดกันว่า Pay to Win  ตรงนี้เองก็เลยหยิบเกมมาแนะนำที่มีการให้บริการค่อนข้างแฟร์กับผู้เล่นที่ เล่นฟรีอยู่พอสมควรก็ลองรับชมกันดูได้  แต่หากใครมีนอกเหนือจากนี้แล้วประทับใจก็อย่าลืมแสดงความคิดเห็นบอกกันด้วย ล่ะ
Team Fortress 2
free to play games
เกมดังที่มีมายาวนานที่ในตอนแรกนั้นจำหน่ายในรูปแบบเกมกล่องและแบบ ดิจิตอลดาวน์โหลด แต่สุดท้ายทาง Valve  ก็ออกมาสร้างความตกตะลึงให้เหล่าแฟนเกมด้วยการเปิดให้บริการ Free to Play  แถมมีระบบคราฟไอเท็ม การแลกเปลี่ยน ตลาดขายของ  เรียกได้ว่าคนเล่นเยอะกว่าแต่ก่อนเสียอีก  ข้อดีของเกมนี้คือผู้เล่นฟรีสามารถที่จะมีสิทธิเกือบจะเท่าเทียมกับคนที่ เสียเงินเลยล่ะ อย่างเช่นโอกาศการดรอปของไง  นอกจากนั้นแล้วก็ยังมีเซิฟเวอร์เปิดให้บริการฟรีอีกมากมายให้เราเข้าไปเล่น  เรียกได้ว่าเป็นเกมฟรีที่ดีที่สุดในตอนนี้แล้วล่ะ
DOTA 2
free to play games
DOTA 2 เกมที่มีการเล่นแนว MOBA  ที่ถึงแม้บางคนอาจจะไม่เคยเล่นเกมแนวนี้มาก่อนแต่ก็ปฏิเสธได้ยากว่าจะไม่ รู้จักกับเกมชื่อดังกระฉ่อนโลกนี้ ด้วยการที่ทาง Valve  เข้าซื้อลิขสิทธิ์เกมไปทำให้เกมมีการพัฒนาให้ทันสมัยในรูปแบบของ Source  engine ที่สวยงามขึ้นกว่าก่อน แถมมีการจัดแข่งอยู่บ่อยๆ  ที่สำคัญเกมมันเล่นฟรีชนิดที่ว่าเราไม่ต้องจ่ายตังสักบาทก็สามารถสนุกได้ เท่าคนที่จ่ายเงิน  จ่ายเงินในที่นี้หมายถึงเขาอาจจะไปซื้อชุดหมวกเครื่องแต่งกายของตัวละคร นั้นๆมาใส่ให้แลดูเปร่งกว่าชาวบ้าน  แต่ถ้าเราไม่สนใจเรื่องนั้นทั้งหมดนี้ก็จะเข้าคอนเซ็ปที่ว่า “สนุกจังตังอยู่ครบ” เลยล่ะ
Realm of the Mad God
free to play games
Realm of the Mad God  เกมนี้อาจจะฟังดูไม่คุ้นหูเท่าไหร่แต่เกมนั้นได้เปิดตัวให้เล่นบน Steam  ไปตั้งแต่เดือน กุมภาพันธ์ 2012 ไปแล้วล่ะ ด้วยที่มัน Free to Play  จึงทำให้ผมตัดสินใจลองเข้าไปเล่นดู ตัวเกมเป็นสไตล์เกมยุคเก่า 8บิต แต่เป็น  MMO เหมือนเกมออนไลน์ทั่วไป  สิ่งที่พิเศษของมันคือเล่นแล้วดันติดหนึบด้วยระบบคลาสที่มีมากกว่า 12 แบบ  และที่สำคัญคือตัวละครของเราตายแล้วตายเลยนะเออ  ตรงนี้เลยเพิ่มความท้าทายได้อย่างมาก  เกมนั้นจะเป็นแนวเดินไปเรื่อยๆมีเควสขึ้นมาให้เราได้วิ่งไปจัดการบอส  ภูมิประเทศภายในเกมก็มากมายหลายแบบยิ่งเข้าไปลึกก็ยิ่งยาก  แต่ก็ท้าทายด้วยของอาวุธ ชุดเกราะ เครื่องประดับที่รอเราให้ค้นหา  สรุปเลยก็คืออยากหาเกมไหนเล่นได้เรื่อยๆก็ลองดู Realm of the Mad God  เลยละกัน เพราะมัน ฟรี!
Path of Exile
free to play games
มาทางด้านแนว Action-RPG กันบ้าง  เห็นแว้บแรกเป็นใครก็ต้องนึกถึงเกมอย่าง Diablo แต่อย่าพึ่งไปตั้งแง่กัน  เพราะเกมนี้ถือว่าดังมากนะเออ ที่สำคัญเปิดให้บริการแบบ Free to Play  อีกด้วยต่างหาก ถึงแม้ว่าจะมีระบบหลายอย่างเหมือนกับเกม Diablo  แต่เกมก็ยังมีจุดเด่นในเรื่องของสกิลภายในเกมที่มีอัพกันแบบเยอะชนิดที่ว่า ถ้าเทียบเกม Action-RPG ที่มีอยู่ตอนนี้แล้ว Path of Exile  นี่แหละเยอะที่สุดละ ใครที่สนใจก็เข้าไปเล่นกันได้ที่นี่ คลิก
Warframe
free to play games
หากใครกำลังมองหาเกมแอ็คชั่นมันๆเล่นกับเพื่อนก็ขอแนะนำ Warframe  นี่เลยละกัน  ถ้าไม่ซีเรียสเรื่องที่ว่าอยากได้อาวุธเท่ๆหล่อๆเกมนี้ก็ถือว่าเป็นมิตรกับ เกมเมอร์ประเภทสนุกจังตังอยู่ครบอีกหนึ่งเกม ด้วยการที่เกมชูโรงการเล่นแบบ  co-op  ตะลุยไปเป็นด่านๆบวกกับดีไซน์ตัวละครเท่ๆที่ทำเอานึกถึงเกมในอดีตอย่าง Dark  Sector  ทุกวันนี้ก็ยังมีคนหลั่งไหลเข้าไปเล่นกันไปขาดสายแถมมีแผนพัฒนาลงแพลตฟอร์ม  PS4 อีกด้วย ใครสนใจก็เข้าไปลองดาวน์โหลดมาเล่นกันได้บน Steam ครับ
 