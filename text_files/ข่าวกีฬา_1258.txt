ทีมชาติไทย เตรียมลงทำศึกนัดสอง ของฟุตบอลโลก 2018 รอบคัดเลือก โซนเอเชีย รอบ 12 ทีมสุดท้าย กลุ่ม บี ในช่วงค่ำวันนี้ 6 ก.ย. นี้โดยจะพบกับ ญี่ปุ่น ที่แพ้ต่อ ยูเออี คาบ้าน 1-2 มาในเกมนัดแรก เช่นเดียวกับ ทีมชาติไทย ที่บุกไปแพ้ ซาอุดิอาระเบีย แบบน่าเสียดาย 0-1เกมนี้แฟนบอลชาวไทย รอลุ้นและรอเชียร์กันได้ตั้งแต่เวลา 19.15 น. เป็นต้นไป โดยจะมีการถ่ายทอดสดผ่านทางช่อง 7 สีซึ่งเป็นที่รู้กันดีว่านัดนี้ "ซิโก้" เกียรติศักดิ์ เสนาเมือง กุนซือขวัญใจชาวไทย จะหมดสิทธิ์ใช้งาน สารัช อยู่เย็น กองกลางตัวตัดเกมที่โดนโทษแบนมาจากเกมนัดแรก
ทำให้เกมนี้จะมีการเปลี่ยนแปลงผู้เล่นจากเกมที่พบกับ ซาอุดิอาระเบีย แน่นอน ซึ่งคาดการณ์ว่า 11 นักเตะจะเป็นดังต่อไปนี้ผู้รักษาประตูจะยังคงไว้วางใจใช้ กวินทร์ ธรรมสัจจานันท์ ลงเฝ้าเสา ส่วนในแนวรับ ทริสตอง โด เป็นแบ็คขวา ขณะที่แบ็คซ้ายเป็น "กัปตันอุ้ม" ธีราทร บุญมาทัน และ คู่เซนเตอร์ฮาล์ฟ  ธนบูรณ์ เกษารัตน์ จะจับคู่กับ กรวิทย์ นามวิเศษ เหมือนเดิมในแผงมิดฟิลด์แม้จะมีการเรียกตัว อดุล หละโสะ กองกลางจาก ชลบุรี เอฟซี เข้ามาเสริมทีม แต่เชื่อว่า ชาริล ชัปปุยส์ ยังคงเป็นตัวเลือกแรกที่ "ซิโก้" จะเลือกใช้งาน โดยมี ปกเกล้า อนันต์ และ ชนาธิป สรงกระสินธ์ กองกลางตัวจี๊ด ทำงานร่วมกันในแดนกลาง
ส่วนเกมในกราบซ้ายจะเป็น เกริกฤทธิ์ ทวีกาญจน์ ด้านกราบขวา มงคล ทศไกร น่าจะเบียด ศราวุฒิ มาสุข ออกสตาร์ทเป็นสิบเอ็ดคนแรกก่อน เพราะที่ผ่านมาทำผลงานได้คงเส้นคงวาตลอดในนามทีมชาติในตำแหน่งหน้าเป้าแน่นอน นาทีนี้ไม่มีใครดีกว่า "เจ้ามุ้ย" ธีรศิลป์ แดงดา กองหน้าตัวความหวังของไทย ที่พักบอลได้ ไปเองได้ แถมหาจังหวะจบสกอร์ได้ดี