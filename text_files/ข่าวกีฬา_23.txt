กลายเป็นเรื่องฉาวอีกครั้ง สำหรับการแข่งขันกีฬาซีเกมส์ ครั้งที่ 29 เมื่อเกิดเหตุการณ์สุดงง ในการแข่งขัน เซปัก ตะกร้อ ทีมเดี่ยวหญิง คู่ระหว่าง "เจ้าภาพ" มาเลเซีย กับ อินโดนีเซีย โดยเซตแรก เป็นเกมที่สู้กันได้อย่างสุดสูสี ก่อนที่มาเลเซีย จะเป็นฝ่ายเฉือนเอาชนะไปได้ก่อน 22-20 และในเซตที่สองขณะที่ อินโดนีเซีย นำห่างอยู่ที่ 16-10 ในระหว่างที่ อินโดนีเซีย เป็นฝ่ายเสิร์ฟ ได้ถูก มิสเตอร์ ราดี้ ผู้ตัดสินชาวสิงคโปร์ ตัดสินว่า ทำฟาวล์ในการเสิร์ฟ
ทำให้ทางฝั่งอินโดนีเซีย ไม่พอใจคำตัดสิน เนื่องจากโดนจับฟาวล์ในการเสิร์ฟหลายครั้ง แถมเสียแต้มให้กับเจ้าภาพฟรีๆหลายแต้ม สร้างความไม่พอใจให้กับทีมสตาฟฟ์อินโดนีเซีย เป็นอย่างมากทางทีมโค้ชของ อินโดนีเซีย พยายามประท้วง มิสเตอร์ ราดี้ กรรมการชาวสิงคโปร์ แต่ไม่เป็นผล ทำให้ตัดสินใจสั่งนักกีฬาเดินออกจากสนามแข่งขันเพื่อประท้วง
ซึ่งสุดท้าย ผู้ตัดสินส่งให้ มาเลเซีย เป็นฝ่ายชนะผ่าน 2-0 เซต ได้สิทธิ์ผ่านเข้ามาชิงชนะเลิศ กับทีมสาวไทย แต่สุดท้ายก็อกหัก ทำได้แค่เหรียญเงิน คลิ๊กดูข่าวสำหรับกติกา เซปัก ตะกร้อ ของสหพันธ์เซปักตะกร้อนานาชาติ (ISTAF) ได้ระบุเอาไว้ในข้อที่ 11 ในหมวดหมู่ การผิดกติกา (FAULTS)11.1.3 ผู้เสิร์ฟ กระโดดเสิร์ฟในขณะเตะส่งลูก หรือเท้าหลักที่แตะพื้นเหยียบ เส้นวงกลมก่อน และระหว่างการส่งลูก จะถือเป็นการฟาวล์
