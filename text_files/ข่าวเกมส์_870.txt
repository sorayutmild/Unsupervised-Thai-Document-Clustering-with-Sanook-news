8 ปียังไม่สาย ลูกเอาคืนพ่อ หลังเคยให้ของขวัญเป็นเครื่อง Xbox ของปลอม
Xbox One
อันนี้ต้องบอกก่อนว่ามันไม่ได้เป็นวีดิโอแกล้งกันแบบโหดๆทำร้ายจิตใจแต่ อย่างใด ดูไปแล้วออกจะอมยิ้มเสียด้วยซ้ำ  เนื้อหาของเรื่องนั้นเป็นลูกชายที่เอาคืนคุณพ่อที่ก่อนหน้านี้คุณพ่อเคย แกล้งด้วยการให้ของขวัญวันเกิดครบรอบอายุ 16 ปี เป็นกล่อง Xbox 360  กลวงๆหลอกให้ดีใจเล่น
ย้อนกลับไปเมื่อปี 2007 ครั้งที่เครื่อง Xbox 360  ยังที่ถือว่าฮิตในหมู่เกมเมอร์  ซึ่งใครได้เป็นของขวัญมันก็ต้องดีใจสุดๆไปเลยล่ะ แต่คุณพ่อตัวดีกลับให้ กล่อง Xbox 360 เปล่าๆที่ลงทุนสั่งซื้อมาจาก eBay  เพื่อเอามาต้มลูกชายโดยเฉพาะ งานนี้ก็ต้องมีจำไปจนโตบ้างล่ะ
เวลาผ่านมา 8 ปี เหล่าลูกชายก็เลยนึกสนุกขอเอาคืนในเทศกาลคริสต์มาสบ้าง  แถมตอนนี้ก็เป็นเครื่องรุ่นใหม่อย่าง Xbox One  แน่นอนว่าตัวคุณพ่อต้องดีใจสุดๆเลยล่ะ  เพราะตามเนื้อหาได้ระบุว่าตัวคุณพ่อนั้นชื่นชอบเกมแข่งรถมากโดยเฉพาะ Forza  ถ้าดูจากในคลิปวีดิโอก็จะเห็นว่าตัวคุณพ่อนั้นดีใจสุดๆแต่ก็ต้องยิ้มแห้งๆ ด้วยการที่มันไม่มีเครื่อง Xbox One อยู่ข้างใน  แต่กลับเป็นกุญแจรถยนต์ของทางบ้าน และเมื่อนำไปเปิดท้ายรถก็ได้พบกับเครื่อง  Xbox One ของจริงครับ ซึ่งอันที่จริงแล้วเมื่อปี 2007 ถึงแม้กล่อง Xbox  360 ที่ลูกชายเขาได้รับนั้นไม่ได้มีเครื่องเกมอยู่ข้างในก็จริง  สิ่งที่ดีไม่แพ้กันคือมันเป็นกุญแจรถ Honda Civic  เป็นใครก็ต้องดีใจอยู่แล้ว  แต่ตัวลูกชายก็บ่นนิดหนึ่งว่าแอบเสียดายที่ไม่ได้เครื่อง Xbox 360  ในเวลานั้นเหมือนกัน ทั้งนี้ตัวเขาเองก็ได้ซื้อเครื่องเกมในอีก 2  เดือนถัดมาด้วยตัวเอง ลองชมวีดิโอด้านล่างครับ

***ส่วนใครที่เกิดคำถามว่าเด็กผิวสีที่อยู่ในคลิปวีดิโอโผล่อยู่ในครอบ ครัวคนข่าวได้อย่างไร  เจ้าของคลิปได้ให้คำตอบว่าเป็นเด็กที่อุปการะมาเลี้ยงครับ