คดีพลิก ยิง 3 ศพ พ่อแม่ลูกปทุม ตำรวจรวบพี่ชายคนโตมือสังหาร หลักฐานนิติวิทยาศาสตร์มัดแน่น
พ.ต.อ.ตระกูล เกียวประเสริฐ ผกก.สภ.ประตูน้ำจุฬาลงกรณ์ ได้รับการประสานงานจากเจ้าหน้าที่วิทยาการพิสูจน์หลักฐาน 1 แจ้งว่า จากเหตุยิงกันตายภายในบ้านเลขที่ 99/5 หมู่บ้านเมลาวิลล์ ถนนเสมาฟ้าคราม ต.ประชาธิปัตย์ อ.ธัญบุรี จ.ปทุมธานี โดยมี นายอัควัฒน์ (ขอสงวนนามสกุล) อายุ 19 ปี ลูกชายอีกหนึ่งคนพาดูที่เกิดเหตุภายในบ้านนั้นผลการพิสูจน์จากเจ้าหน้าที่วิทยาการถึงสาเหตุการใช้อาวุธปืนยิงพบว่าจากวิถีกระสุนการยิงขมับซ้ายไปทะลุด้านขวา ไม่ใช่จากด้านขวาไปด้านซ้าย และปืนพกที่ใช้ก่อเหตุตกอยู่ด้านขวามือของผู้เสียชีวิต จึงไม่ใช่การยิงตัวตายธรรมชาติ และจากการตรวจสอบฮาร์ดดิสก์ กล้องวงจรปิดภายในบ้าน พบว่า นายอัควัฒน์ เดินไปปิดกล้อง ในวันที่ 8 มี.ค. ก่อนเกิดเหตุ 1 วัน
ผกก.สภ.ประตูน้ำจุฬาลงกรณ์ ได้กล่าวว่า กรณียิงกันเสียชีวิต 3 ศพ พ่อแม่ลูกนั้นจากการตรวจสอบหลักฐานภายในบ้าน ก็เป็นการจัดฉากการเสียชีวิตพ่อ แม่ ลูกขึ้นมาให้สมจริง จึงได้ไปรวบตัว นายอัควัฒน์ ที่สถาบันนิติเวชธรรมศาสตร์ขณะไปรอรับศพพ่อแม่น้องพร้อมญาติจัดงานศพวัดราษฎร์บำรุง ต.ไผ่กองดิน อ.บางปลาม้า จ.สุพรรณบุรี