พนักงานร้านเกม 7 แบบ ที่ลูกค้าไม่ชอบ
พนักงานร้านเกม 7 แบบ ที่ลูกค้าไม่ชอบ
เมื่อครั้งที่แล้ว ทาง Sanook! Game ได้นำเสนอ 5 ปัญหาเกรียนร้านเกมส์ ที่เจ้าของร้านปวดขมับกันไปแล้ว คราวนี้เราจะมองต่างมุมกันบ้าง ว่าถ้าหากเราเป็นคนเล่นเกมหรือลูกค้าที่มาเล่นเน็ตในร้าน เราจะไม่ชอบพนักงานร้าน หรือเจ้าของร้านที่มีลักษณะแบบไหนกันบ้าง ซึ่งก็มีการรวบรวมลักษณะของพนักงาน/เจ้าของร้านเกมที่ลูกค้าไม่ชอบมาได้ทั้งหมด 7 ข้อด้วยกัน
1. ดึงสัญญาณเน็ตตามใจตัวเอง
พนักงานร้านเกม 7 แบบ ที่ลูกค้าไม่ชอบ
ร้านเน็ตก็คือร้านที่ให้บริการอินเตอร์เน็ต ซึ่งลูกค้าทุกๆคนต้องใช้กันแบบแชร์ความเร็วร่วมกัน โดยปกติแล้วร้านเน็ตมักใช้อินเตอร์เน็ตความเร็วสูงมากกว่าตามบ้านทั่วไป บางร้านอาจลงทุนใช้เน็ตเคเบิลหรือพวกลีชไลน์ก็มี แต่ไม่ว่าจะเร็วแค่ไหน มันก็ต้องแชร์เน็ตกันอยู่ดี ทางร้านเน็ตต่างๆมักบล็อคไม่ให้คนเล่นโหลด Bit Torrent หรือโปรแกรมดาวน์โหลดที่ดึงสัญญาณเน็ต แต่ทว่าเจ้าของร้านบางคนกลับโหลดเสียเอง แถมโหลดทีไม่ใช่น้อยๆ ทำให้เน็ตของลูกค้าช้า เล่นแล้ว Lag ไม่ก็หลุด หากคุณเล่นร้านอยู่ ก็ลองๆมองเครื่องเจ้าของร้านดูนะ ว่ามันเปิด Bit Torrent หรือพวก Youtube ไว้เยอะๆไหม นั่นแหละตัวดึงเลย
 
2. ติดเกมส์จนไม่สนใจลูกค้า
พนักงานร้านเกม 7 แบบ ที่ลูกค้าไม่ชอบ
เห็นอยู่บ่อยๆครับ พวกพนักงานร้านเกมส์หรือเจ้าของร้านมักจะเล่นเกมส์ไปด้วยระหว่างที่เฝ้าร้าน ซึ่งมันก็ไม่ผิดอะไรหากคุณจะเล่น เพราะมันร้านเกมส์คุณเอง แต่ถ้ามีลูกค้ามาก็ควรจะหยุดเกมส์ และให้บริการลูกค้าก่อน ผมเชื่อว่ามีไม่น้อย พวกเจ้าของร้านที่มันเล่นเกมส์ติดลม พอลูกค้ามาก็บอกให้ลูกค้ารอก่อน กำลังเล่นเกมส์แบบเข้าด้ายเข้าเข็ม โดยเฉพาะพวกที่เล่นเกมออนไลน์ MMORPG แล้วเจอบอส ไม่ก็กำลังเล่นเกมส์ MOBA แล้วออกเกมส์ไม่ได้เนี่ยตัวดี ถ้าลูกค้าท่านใดเจอพวกพนักงานหรือเจ้าของร้านแบบนี้ แนะนำไปเล่นร้านอื่นครับ
 
3. กระจายเสียงให้ลูกค้าฟัง
พนักงานร้านเกม 7 แบบ ที่ลูกค้าไม่ชอบ
นิสัยแบบนี้มีเป็นส่วนน้อย แต่ก็เป็นหนึ่งในประเภทที่น่ารำคาญมากครับ คือมันจะเปิดเพลงที่มันชอบฟังดังไปทั่วร้าน ให้ลูกค้าคนอื่นๆฟังไปด้วย โดยไม่สนใจว่าลูกค้าเขาอยากฟังไหม ส่วนเครื่องของลูกค้าไม่ให้ใช้ลำโพงครับ ให้ใช้หูฟังแทน จะบอกว่าต่อให้ใส่หูฟัง คุณเล่นเปิดดังขนาดนั้นคงไม่ได้ยินหรอกมั้ง
 
4. ทำอะไรก็ไม่เป็น
พนักงานร้านเกม 7 แบบ ที่ลูกค้าไม่ชอบ
นี่ก็คิดว่าคงมีเป็นส่วนน้อยเหมือนกันครับ เพราะผมเชื่อว่าพนักงานและเจ้าของร้านเน็ตส่วนมาก คงมีความรู้ความเข้าใจในการทำงานดี แม้จะไม่ได้เก่งขนาดผู้เชี่ยวชาญ แต่ก็ต้องรู้เบสิค วิธีจัดการคอมพิวเตอร์อยู่บ้าง ว่าติดตั้งเกมส์ยังไง ลงโปรแกรมยังไง ซ่อมแซมยังไง เวลาลูกค้ามีปัญหาก็ช่วยเหลือได้ แต่ถ้าไม่รู้อะไรเลย ช่วยแก้ปัญหาให้ลูกค้าไม่ได้ แบบนั้นคงไม่มีลูกค้าชอบแน่นอน
 
5. ปัดความรับผิดชอบ โทษลูกค้า
พนักงานร้านเกม 7 แบบ ที่ลูกค้าไม่ชอบ
เป็นคนประเภทคล้ายๆกับข้อ 4 ครับ คือไม่ช่วยเหลือลูกค้า แต่มันหนักกว่าข้อ 4 ตรงที่ประเภทนี้มันรู้ว่าจะให้บริการลูกค้าอย่างไร แต่มันไม่ทำ แกล้งทำเป็นไม่รู้ ไม่ก็แกล้งบอกว่าทำไม่ได้ เพราะขี้เกียจ หนักสุดก็โทษลูกค้า ยกตัวอย่างง่ายๆเลยคือร้านเกมส์สมัยนี้ มักจะลงโปรแกรมใช้งานอะไรไม่ครบ เพราะปัญหาเรื่องลิขสิทธิ์ ลูกค้าก็มักจะนำโปรแกรมทำงานไปลงเอง แต่เจอปัญหาลงไม่ได้เพราะเครื่องบางร้านล็อคไม่ให้เอาโปรแกรมมาลงไว้ พอจะให้พนักงานช่วยลงให้ มันก็บอกปัดลงไม่ได้บ้าง โทษลูกค้าหาว่าโปรแกรมเราติดไวรัสบ้าง (ทำไมที่เครื่องอื่นตูลงได้ล่ะ) งั้นเราก็ไม่ต้องง้อมันครับ ไปหาร้านอื่น
 
6. หงุดหงิด ขี้โมโห
พนักงานร้านเกม 7 แบบ ที่ลูกค้าไม่ชอบ
ข้อนี้ไม่ใช่แค่เฉพาะพนักงานร้านเกมส์หรอกครับ มันสำหรับคนทำงานบริการทุกอย่างแหละ หากเราให้บริการด้วยใบหน้าหงุดหงิดโมโห น้ำเสียงมีอารมณ์ ลูกค้าที่ไหนเขาจะชื่นชอบครับ ต่อให้เจอเรื่องไม่ดีมาแค่ไหน ก็ควรยิ้มและพูดดีๆกับลูกค้าเสนอนะครับ
 
7. ทำตัวเป็นหัวหน้าแก๊ง (มาพร้อมลูกน้องเต็มร้าน)
พนักงานร้านเกม 7 แบบ ที่ลูกค้าไม่ชอบ
อยากจะบอกว่าเป็นร้านเน็ตที่น่ารังเกียจที่สุดในบรรดาทั้งหมดแล้วครับ ปัจจุบันนี้อาจจะลดลงไปบ้าง แต่เมื่อก่อนตอนเกมออนไลน์แรกๆอย่าง Ragnarok, Lineage II มาใหม่ๆ ร้านประเภทนี้มีเกลื่อนทั่วประเทศเลย (เผลอๆประเทศอื่นก็มี) พฤติกรรมของพนักงานร้านเน็ตประเภทนี้คือ พนักงานหรือเจ้าของร้านจะทำตัวเป็นหัวหน้าแก๊ง เล่นเกมกับลูกน้องในแก๊ง ซึ่งก็คือลูกทีมใน Guild หรือ Clan ตัวเองภายในร้านนั่นเอง นอกจากจะเล่นกันเอะอะเสียงดัง สนใจแต่การเล่นเกมส์ในกลุ่มตัวเองแล้ว มันจะไม่ให้ความสนใจลูกค้าคนอื่นๆด้วย นอกจากลูกน้องในแก๊งของมันเอง โดยมันจะให้สิทธิพิเศษกับลูกค้าในแก๊ง ที่เป็นขาประจำเล่นเกมเดียวกันในร้านก่อน ส่วนลูกค้าขาจรหรือเล่นเกมอื่นๆ มันจะไม่ค่อยสนใจ ถ้าเจอร้านแบบนี้ให้รีบหาร้านใหม่ให้ไวครับ อย่าไปเล่นร้านมันเลย และที่สำคัญคือร้านเกมส์พวกนี้แหละ ที่มันจะปั๊มเงิน M หรือไอเทมต่างๆขาย เผลอๆมันอาจวางยาดัก Password เกมที่คุณเล่นด้วยนะ
 
ปิดท้ายอยากจะบอกว่า ร้านเกมส์บางร้านเจ้าของร้านอาจจะจ้างพนักงานมาดูแลร้านแทน เพราะตัวเองไม่มีเวลา ตรงนี้อาจเป็นการตัดสินใจที่พลาดของคุณ หากคุณไปจ้างพนักงานที่ตรงกับ 7 ข้อนี้มาดูแลร้าน แนะนำว่าก่อนจะตกลงจ้างมันมาดูร้าน ให้ลองดูพฤติกรรมมันไปสักระยะก่อน แล้วค่อยจ้างดีกว่าครับ ก่อนที่มันจะทำให้ร้านเสียชื่อเสียง แต่ถ้าคุณเจ้าของร้านมีพฤติกรรมตรงกับ 7 ข้อนี้ซะเอง แนะนำให้ปิดร้านแล้วไปหากินอย่างอื่่นแทนครับ