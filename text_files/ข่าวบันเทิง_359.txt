คืบหน้าไปมากแล้ว สำหรับบ้านหรูริมน้ำนนทบุรี ของพิธีกรฝีปากกล้า เจ้าของฉายา แฉตัวแม่! มดดำ-คชาภา ตันเจริญ หรือที่หลายคนคุ้นหูกันในชื่อ ดีเจมดดำ
เพราะก่อนหน้านี้เจ้าตัวเคยเปิดให้แฟนๆ ได้ชมความอลังการรอบบ้าน โดยเฉพาะบ่อปลาสุดหรูที่ตั้งอกตั้งใจสร้างแบบสุดๆ จนหลายคนทั้งอึ้งทั้งทึ่งไปตามๆ กัน ล่าสุด มดดํา คชาภา ก็เลยถือโอกาสดีถ่ายคลิปวิดีโออวดบรรยากาศภายในบ้านให้แฟนๆ ได้ส่องแบบจัดเต็มอีกครั้ง แถมครั้งนี้ยังมีแขกคนพิเศษ อย่าง แจ็ค แฟนฉัน ที่เดินทางมาร่วมชมความอลังการกับเขาอีกด้วย 
ซึ่งจุดที่เป็นไฮไลท์ที่สุดคงนี้ไม่พ้นบริเวรห้องรับแขก ที่ มดดํา คชาภา ลงทุนควักกระเป๋าซื้อโซฟาหรูแบรนด์โปรดเวอร์ซาเช มาใช้แบบยกเซ็ต จน แจ็ค แฟนฉัน ที่ได้เห็นต้องออกปากแซวเลยว่า "เวอร์ซาเช เวอร์ซาเชทั้งเซ็ตเลยอ่ะ ซื้อรถได้หลายคัน"
สำหรับขั้นตอนการตกแต่งภายใน ณ เวลานี้ ถึงแม้ว่าจะเหลืออีกหลายจุดให้ต้องดูแลกันอย่างแต่เนื่อง แต่ขนาดยังไม่เสร็จสมบูรณ์แบบ 100 เปอร์เซ็นต์ เค้าโครงความปังปุริเย่ยังกระแทกตาแบบสุดๆ เบอร์นี้ ถ้าเสร็จเมื่อไหร่คงต้องยิ่งกว่าคำว่าอลังการงานสร้างแน่นอน

เปิดบ้านหลังหรูของ "มดดำ" กำลังรีโนเวท ซูมดูบ่อปลาอลังการงานสร้างมาก

