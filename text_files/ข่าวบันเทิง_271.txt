ช่วงนี้เราอาจได้เห็นคุณแม่คนสวย โบว์ แวนดา พาลูกสาว น้องมะลิ พาขวัญ สหวงษ์ ออกสื่อรับงานในวงการ ทั้งถ่ายแบบและออกอีเว้นท์อยู่บ่อยๆ ซึ่งในแต่ละงานก็ได้รับเสียงตอบรับเป็นอย่างดี มีคนไปให้กำลังใจแม่โบว์และน้องมะลิกันอย่างล้นหลาม แต่ก็มีบางเสียงติติงว่า พาน้องออกงานมากเกินไปหรือไม่ เพราะน้องมะลิเองก็ยังเด็ก ควรมีเวลาเล่นสนุกและพักผ่อนตามวัย
ล่าสุด ป้าปู พี่เลี้ยงน้องมะลิที่คอยติดตามดูแลสองแม่ลูกในทุกๆ ที่ ได้เผยข้อความผ่านอินสตาแกรม poo_chaba เป็นเรื่องที่ได้คุยกับ โบว์ แวนดา ถึงการทำงานในวงการบันเทิง หลังสูญเสีย ปอ ทฤษฎี ระบุว่า...
"ตั้งแต่พี่ปอเสียไป ก็ไม่ค่อยจะมีเวลาคุยกันจริงๆจังๆสักที วันนี้มีโอกาสได้คุยกันยาวๆ แม่โบว์พูดขึ้นมาว่า อยากรู้จังว่าตอนนี้พี่ปออยู่ที่ไหน ป้าปูก็พูดติดตลกว่า สงสัยติดนางฟ้าอยู่แน่ๆ ฮาๆกลบเกลื่อนไป เพราะกลัวแม่โบว์เศร้าอีก เมื่อวานก็ร้องไห้ไปแล้ว คุยกันไปเรื่อยๆ แม่โบว์บอกว่าต้องทำงานจะได้ไม่เศร้า จะได้นอนหลับ แม่โบว์บอกว่าสูญเสียหัวหน้าครอบครัวไป เค้าก็ต้องทำหน้าที่แทนพี่ปอ ซึ่งทำไว้ดีมาก ไม่เคยให้ลูกเมียต้องลำบาก ทุกวันนี้ที่ต้องรับงาน ทำงานเยอะขึ้น เพื่ออนาคตของลูกทั้งสองคน
เมื่อวันงานช่อง 3 แม่โบว์บอกดีใจ ตื้นตันใจมาก ที่แฟนคลับพี่ปอมาให้กำลังใจเยอะมาก ทางช่องมีบุญคุณกับพี่ปอ เราตอบแทนสิ่งใดได้ก็จะทำ และที่เห็นน้องมะลิมีงานแทบทุกวัน ย่าใหญ่กับแม่โบว์ก็เลือกงานให้น้องได้ไปสนุก ทุกคนก็เห็นว่าน้องเต้น เล่นกับพี่จ๋าได้ กลับมาถึงบ้านน้องก็เล่น เต้น พักผ่อนตามปรกติ ไม่ได้ใช้แรงน้องมากเกินไปนะคะ ณ.ขณะนี้อยากให้ทุกคนเป็นกำลังใจให้แม่โบว์และย่าใหญ่กันดีกว่าคะ ป้าปูเชื่อว่าทุกคนรักมะลิ รักแม่โบว์ เราควรให้กำลังใจเค้า มากกว่านะคะ สู้ๆนะคะ ป้าปูขอเป็นกำลังใจให้อีก 1 แรงคะ สู้ๆๆ @vanda29"
โดยก่อนหน้าที่ ป้าปู จะโพสต์ข้อความดังกล่าว โบว์ แวนดา ก็ได้โพสต์ภาพคู่กับ ปอ ทฤษฎี ลงในอินสตาแกรม @vanda29 พร้อมข้อความระบุว่า... "วันนี้ไม่มีปอรับฟังโบว์อีกแล้ว อยากได้ยินเสียงปออีกครั้งนะปอ คิดถึงปอนะ"