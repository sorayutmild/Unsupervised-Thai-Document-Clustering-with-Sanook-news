     เรามักจะเห็นนักกีฬาดังๆทั่วโลกเลือกขับรถสปอร์ตหรูคันงามอยู่บ่อยๆ เช่นเดียวกับ 'บัวขาว บัญชาเมฆ' ที่เลือกใช้รถสัญชาติเยอรมันสุดหรูอย่าง BMW 520d M Sport สีขาว ไว้เป็นพาหนะคู่กายด้วยเช่นกัน

     BMW 520d M Sport รหัสตัวถัง F10 นี้ ขึ้นชื่อว่าเป็นรถซีดานยอดนิยมทั่วโลกเลยทีเดียว ด้วยรูปลักษณ์โฉบเฉี่ยวสไตล์สปอร์ตด้วยชุดแต่ง M Sport ห้องโดยสารให้ความกว้างขวาง สามารถใช้ในชีวิตประจำวันได้ พร้อมสมรรถนะแบบเหลือๆสำหรับการใช้งานทั่วไป
     BMW 520d ใช้เครื่องยนต์แบบดีเซล 4 สูบ ขนาด 2.0 ลิตร สามารถให้กำลังสูงสุดที่ 184 แรงม้า ที่ 4,000 รอบต่อนาที และแรงบิดสูงสุดถึง 380 นิวตัน-เมตรที่รอบตั้งแต่ 1,750-2,750 รอบต่อนาที สามารถเร่งความเร็วจาก 0-100 กม./ชม.ได้ในเวลาเพียง 7.9 วินาที ก่อนแตะความเร็วสูงสุดที่ 231 กม./ชม.
 

     BMW 520d ไม่ได้มีจุดเด่นเพียงแค่สมรรถนะที่ดีเยี่ยมเท่านั้น แต่ยังมาพร้อมอัตราสิ้นเปลืองน้ำมันเพียง 22 กม./ลิตรเท่านั้น เรียกได้ว่ารถอีโคคาร์ยังต้องชิดซ้าย
     ปัจจุบัน BMW ซีรี่ย์ 5 มีจำหน่ายทั้งนำเข้าโดยศูนย์เกรย์และตัวแทนจำหน่ายอย่างเป็นทางการในไทย ซึ่งก็มีข้อดีข้อเสียต่างกันออกไป เช่น รถยนต์จากผู้แทนจำหน่ายอย่างเป็นทางการอาจมีอ็อพชั่นน้อยกว่า แต่ก็แลกมาด้วยบริการหลังการขายที่เป็นมาตรฐาน หรือหากเป็นรถเกรย์ ก็มักมาพร้อมอ็อพชั่นที่มากกว่าในราคาใกล้เคียงกัน แต่ใช้งานระยะยาวอาจต้องดูศูนย์บริการให้ดีเสียหน่อย
     BMW 520d F10 ปัจจุบันมีราคาจำหน่ายอย่างเป็นทางการอยู่ที่ 3,499,000 บาท
 
 