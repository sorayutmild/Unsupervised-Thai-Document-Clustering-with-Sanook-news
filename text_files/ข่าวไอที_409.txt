โบกมืออำลา…iPhone 4 เมื่อ Apple หยุดการอัพเดท!!
ผ่านไปแล้วสำหรับงานเปิดตัวผลิตภัณฑ์รุ่นใหม่ๆ ของ Apple อย่างเป็นทางการพร้อมทั้งเปิดตัว iPhone 6  (ไอโฟน 6), iPhone 6 Plus (ไอโฟน 6 พลัส)  และพระเอกตัวจริงของงานในค่ำคืนนั้นอย่าง Apple Watch ที่เผยโฉมให้เราได้เห็นกันเป็นครั้งแรกของโลก!!นอกจากการเปิดตัวผลิตภัณฑ์ใหม่แล้วยังมีการอัพเดทเรื่อง OS แล้วนั้นแอปเปิลได้ประกาศเปิดให้ดาวน์โหลดในวันที่ 17 กันยายนนี้เป็นต้นไป  แต่...งานนี้แอบทำคนใช้งานไอโฟน 4 ในบ้านเราทำหน้าเช็งกันเพราะรายชื่ออุปกรณ์ที่จะได้อัพเป็น iOS 8 รุ่นใหม่นั้น ไม่มีชื่อของ iPhone 4 นั้นเท่ากับว่าคนที่กำลังใช้งาน iPhone 4 จะไม่สามารถเล่น  feature ใหม่ๆ ของ Apple ได้อีกต่อไป

เป็นการประกาศอย่างชัดเจนแล้วว่า iPhone 4 จะไม่สามารถอัพเดทอะไรได้อีกต่อไป และหาก iPhone 4 ไม่สามารถอัพเดทอะไรได้นั้นหมายความว่าผู้ใช้จำนวนไม่น้อยต้องเริ่มมองหาสมาร์ทโฟนตัวใหม่ เพราะการไม่ได้อัพเดทเป็น iOS 8จะทำให้การใช้งานในเรื่องแอพพลิเคชั่นบางตัวมีปัญหาเพราะการไมรองรับ และที่แน่นอนเครื่อง iPhone 4 ของคุณช้าขึ้นแน่นอน!!
สรุปง่ายๆ ว่า iPhone 4  ไม่รองรับ  iOS 8 แล้วนั้นเอง สำหรับ iPhone 4 นั้นจะมี iOS 7 เป็นตัวซอฟต์แวร์ (OS) ตัวสุดท้ายที่จะสามารถอัพเดทได้หลังจากที่เมื่อเดือน กันยายน 2556 ทาง Apple ยังปล่อยให้ iPhone 4 มีโอกาสได้อัพเดท iOS7

iPhone 4 ใช้แก้วเป็นวัสดุทั้งด้านหน้าและด้านหลัง จุดเด่นคือตัวเครื่องที่บางเพียง 9.3 มม. ทำสถิติสมาร์ทโฟนที่บางที่สุดในโลกขณะนั้น (พ.ศ. 2553) ตัวเครื่องที่บางเพียง 9.3 มม.  บางลง 24% เมื่อเทียบกับไอโฟนรุ่นที่ผ่านมาซึ่งเป็นรุ่นที่สี่ของ ไอโฟน ต่อมาจากรุ่น ไอโฟน 3จีเอส ถูกออกแบบเฉพาะสำหรับการใช้งานด้านการโทรศัพท์โดยมีสัญญาณภาพ (ในชื่อ เฟซไทม์) การอ่านหนังสืออีบุค, การดูวิดิโอ, ฟังเพลง, เล่นเกม และอินเทอร์เน็ต
ถูกประกาศอย่างเป็นทางการเมื่อวันที่ 7 มิถุนายน พ.ศ. 2553 ในงาน WWDDC 2010 และขายครั้งแรกวันที่ 24 มิถุนายน พ.ศ. 2553 ในอเมริกา,อังกฤษ และอีกในหลายประเทศ โดยในประเทศไทยนั้นมีการขายครั้งแรกอย่างเป็นทางการใน วันที่ 24 กันยายน พ.ศ. 2553 อุปกรณ์ที่จะได้อัพเป็น iOS 8

iPhone 4S
iPhone 5
iPhone 5c
iPhone 5s
iPod touch (5th gen)
iPad 2
iPad with Retina display (iPad 3/4)
iPad Air
iPad mini
iPad mini with Retina display (iPad mini 2)

นี่คงเป็นข้อสรุปอย่างดีของคำว่า “เก่าไป ใหม่มา” ไม่มีอะไรแน่นอนเสมอ..แต่ถึงแม้ iPhone 4 จะไม่ได้อัพเดท OS แล้วก็ตามแต่มันก็ยังใช้งานได้ตามปกติ