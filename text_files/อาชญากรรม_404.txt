เมื่อเวลาประมาณ 10.00 น. วันที่ 7 มีนาคม ร.ต.ท.หญิง สุชาวดี สีสัน พนักงานสอบสวน สภ.เมืองอ่างทอง จ.อ่างทอง ได้รับแจ้ง จาก บิดาของด.ญ.เอ(นามสมมติ) อายุ 31 ปี ชาวอ.โพธิ์ทอง จ.อ่างทอง ว่า ดญ.เอ ลูกสาวอายุ 8 ปี ถูก นายแก้ว (นามสมมติ) อายุ 15 ปี มีศักดิ์เป็นลูกพี่ลูกน้อง ข่มขืนกระทำชำเรา เหตุเกิดเมื่อวันที่ 4 มีนาคม 2558
บิดา ด.ญ.เอ เล่าว่าแยกทางกับภรรยา ส่วนลูกสาวอยู่กับทางภรรยา โดยตายายเป็นคนดูแล กระทั่งญาติทางภรรยาได้โทรศัพท์หาเล่าถึงเหตุการณ์ที่เกิดขึ้นว่าเห็น ด.ญ.เอ มีเลือดไหลตรงบริเวณหว่างขา
จึงสอบถาม ด.ญ.เอ ว่าไปโดนอะไรมา ด.ญ.เอ บอกว่าถูกนายแก้วซึ่งมีศักดิ์เป็นพี่ข่มขืน ญาติจึงรีบพาตัวไปตรวจร่างกายที่โรงพยาบาลผลออกมาว่า ที่อวัยวะเพศมีร่องรอยการถูกล่วงละเมิดทางเพศ จึงได้รีบนำหลักฐานทั้งหมดพร้อมกับตัว ด.ญ.เอ มาแจ้งความเพื่อดำเนินคดีกับนายแก้ว
เบื้องต้น ทางเจ้าหน้าที่ตำรวจ ได้ทำการรวบรวมพยานหลักฐานและร่วมกับ พนักงานอัยการและนักสังคมสงเคราะห์ ทำการสอบปากคำตัวเด็กหญิงเอ พร้อมเรียกตัวนายแก้วมาสอบสวน เนื่องจากเป็นเยาวชนทั้งคู่ เพื่อดำเนินคดีทางกฎหมายต่อไป