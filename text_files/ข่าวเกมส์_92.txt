Shingeki no Kyojin Attack On Titan หรือผ่าพิภพไททัน การ์ตูนดังที่กำลังได้รับความนิยมอย่างมากจากทั่วโลกอยู่ในขณะนี้ ไม่เพียงแค่ในญี่ปุ่น ในไทยก็มีแฟนๆติดตามเรื่องนี้ไม่น้อย เช่นเดียวกับประเทศจีนที่ดูไม่ค่อยชอบญี่ปุ่นเท่าไหร่แต่ถ้าเป็นการ์ตูนจากญี่ปุ่นแล้วล่ะก็พวกคนจีนถือว่าติดงอมแงมยิ่งกว่าชาติอื่นๆเสียอีก เสียอย่างเดียวก็ตรงที่ชอบเอาการ์ตูนญี่ปุ่นมาทำและลอกเลียนแบบโดยไม่มีลิขสิทธิ์เท่านั้นเอง เช่นเดียวกับเกมส์ Attack On Titan ที่เราจะนำเสนอในวันนี้ก็เป็นผลงานของคนจีน ที่สร้างขึ้นจากโปรแกรม 3D Unity ให้เล่นกันบนเว็บ โดยผู้เล่นจะรับบทเป็นฝ่ายมนุษย์ทีมาตัวคนเดียวแต่ต้องฆ่ายักษ์ไททันในฉากจำนวนมาก อาวุุธก็มีแค่เพียงดาบคู่เท่านั้น
คลิกที่ภาพ เพื่อเข้าสู่เว็บเกมส์ (ต้องติดตั้งโปรแกรม Unity 3D web player ก่อนนะ)
ผ่าพิภพไททัน
วิธีเล่น

กด WASD เพื่อบังคับทิศทาง
กด Q ยิงตะขอซ้าย กด E ยิงตะขอขวา กด Space Bar ยิงตะขอสองด้านพร้อมกัน
คลิกซ้ายเพื่อโจมตี
กด L เพื่อล็อคเป้า
กด R เพื่อเริ่มเกมส์ใหม่

ตัวเกมส์เล่นค่อนข้างยาก เพราะเราต้องยิงตะขอเกี่ยวตึกหรือตัวยักษ์เองเพื่อโหนตัวขึ้นที่สูง ซึ่งเวลาเล็งตะขอก็ไม่มีเป้าเล็งด้วย ต้องใช้ความรู้สึกเอา แถมหมุนมุมกล้องก็ลำบากพอสมควร วิธีฆ่ายักษ์ก็คือใช้ดาบฟันที่ตัวมันเรื่อยๆจนกว่ามันจะตาย หรือไม่ก็ฟันที่จุดอ่อนตรงท้ายทอยมันจะสามารถฆ่าได้ในการฟันเพียงครั้งเดียว ทว่าพูดง่ายแต่ทำไม่ง่ายหรอกนะ ส่วนพวกยักษ์จะมีหลายขนาดทำให้เล็งยากต่างกันไป แถมยักษ์ทุบเราทีเดียวตายด้วย ต้องระวังอย่าไปข้างหน้ามัน
คลิปตัวอย่างการเล่น
 