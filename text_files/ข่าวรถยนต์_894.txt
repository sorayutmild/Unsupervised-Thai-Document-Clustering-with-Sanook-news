     ประเทศใดบ้างที่เราจำเป็นต้องใช้ใบขับขี่สากล และ 10 ประเทศที่สามารถใช้ใบขับขี่ไทยแบบสมาร์ทการ์ด โดยไม่ต้องทำใบขับขี่สากล มีที่ไหนบ้าง?
     ทราบหรือไม่ว่าใบขับขี่แบบ Smart card ที่ใช้กันอยู่ทั่วไป สามารถนำไปใช้ขับขี่รถยนต์ใน 10 ประเทศอาเซียนได้ โดยไม่ต้องทำใบขับขี่สากลแต่อย่างใด เนื่องจากเป็นข้อตกลงระหว่างประเทศอาเซียนในการขับขี่รถยนต์ข้ามแดนได้ ซึ่ง 10 ประเทศดังกล่าวประกอบด้วย

ลาว
เวียดนาม
กัมพูชา
เมียนมาร์
มาเลเซีย
อินโดนีเซีย
บรูไน
ฟิลิปปินส์
สิงคโปร์
ไทย

     ทั้งนี้ ใบขับขี่จะต้องเป็นแบบสมาร์ทการ์ดที่ระบุข้อมูลเจ้าของบัตรภาษาอังกฤษด้วยเท่านั้น หากเป็นใบขับขี่แบบเก่า จะต้องดำเนินการขอใบขับขี่แบบสมาร์ทการ์ดเสียก่อน จึงจะสามารถนำไปใช้ในประเทศอาเซียน 10 ประเทศที่กล่าวมาข้างต้นได้
     นอกจากนี้ เจ้าของรถยังสามารถนำรถที่จดทะเบียนในประเทศไทย ไปใช้ยังกลุ่มประเทศอาเซียนได้อีกด้วย โดยจะต้องดำเนินการทางทะเบียน ณ สำนักงานขนส่งท้องที่ที่รถคันนั้นจดทะเบียน เพื่อขอรับป้ายทะเบียนภาษาอังกฤษสำหรับเข้ากลุ่มประเทศสมาชิก

     ขณะที่ประเทศอื่นๆ นอกเหนือจากกลุ่มประเทศอาเซียนเหล่านี้ จำเป็นต้องใช้ใบขับขี่สากล (International Driving Permit) เนื่องจากเป็นอนุสัญญาว่าด้วยการจราจรทางถนนระหว่างประเทศ ฉบับลงวันที่ 19 กันยายน 2492 รวมถึงบางประเทศที่ไม่ได้เป็นภาคี แต่ยอมรับใบขับขี่สากล เช่น สหรัฐอาหรับเอมิเรตส์, เยอรมนี, อินโดนีเซีย, เวียดนาม, ยูเครน เป็นต้น
     ขั้นตอนการทำใบขับขี่สากลแบบง่ายๆ >> ขั้นตอนทำใบขับขี่สากลง่ายๆ แค่ 10 นาทีก็เสร็จ!
 