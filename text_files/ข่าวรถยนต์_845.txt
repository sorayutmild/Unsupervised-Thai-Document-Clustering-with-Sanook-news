     Toyota Fortuner 2019 ใหม่ เพิ่มรุ่น 2.4G เกียร์อัตโนมัติ 6 สปีด ใส่ออปชั่นเพิ่มความคุ้มค่า เคาะราคาจำหน่าย 1,299,000 บาท

     Toyota Fortuner รุ่น 2.4G 2WD AT ถูกเปิดตัวแทนที่รุ่นเกียร์ธรรมดาที่หยุดวางจำหน่ายไปแล้ว เสริมด้วยอุปกรณ์มาตรฐานต่างๆ เช่น ไฟหน้า LED Bi-Beam Projector เปิด-ปิดอัตโนมัติ พร้อมระบบ Follow-Me-Home, ไฟตัดหมอกหน้า LED, กล้องมองภาพขณะถอยหลัง พร้อม Back Guide Monitor และล้ออัลลอยขนาด 18 นิ้ว
     ภายในห้องโดยสารติดตั้งเบาะนั่งหุ้มหนังสีน้ำตาล, มาตรวัดเรืองแสง Optitron พร้อมจอแสดงข้อมูลการขับขี่แบบ TFT, เครื่องเสียง DVD หน้าจอสัมผัสขนาด 8 นิ้ว รองรับ Bluetooth/USB/HDMI, ลำโพง 6 ตำแหน่ง และแป้นเปลี่ยนเกียร์ที่พวงมาลัย (Paddle Shift)

     ด้านระบบความปลอดภัยของรุ่น 2.4G 2WD AT ติดตั้งระบบควบคุมเสถียรภาพ VSC, ระบบป้องกันล้อหมุนฟรี TRC, ระบบเบรก ABS/EBD, ระบบช่วยออกตัวบนทางลาดชัน และถุงลมนิรภัย 3 ตำแหน่ง
     ขุมพลังของ Toyota Fortuner 2019 เครื่องยนต์ดีเซล 2.4 ลิตร ให้กำลังสูงสุด 150 แรงม้า ที่ 3,400 รอบต่อนาที แรงบิดสูงสุด 400 นิวตัน-เมตร ที่ 1,600-2,000 รอบต่อนาที ส่งกำลังด้วยเกียร์อัตโนมัติ 6 สปีด รองรับเชื้อเพลิง B20 ได้ทุกรุ่นย่อย

     ราคาจำหน่าย Toyota Fortuner 2.4G 2WD AT อยู่ที่ 1,299,000 บาท เพิ่มจากรุ่นเกียร์ธรรมดาเดิมอยู่ที่ 60,000 บาท
 