ทำเอาแฟนคลับแอบใจหายไปตามๆ กัน เมื่ออดีตนางสาวชื่อดัง นิ้ง-กุลสตรี ศิริพงษ์ปรีดา ได้โพสต์รูปในอดีตพร้อมเขียนแคปชั่น "เพลง ขอคำลา จากภาพยนตร์เรื่อง ฝันติดไฟ หัวใจติดดิน" หลังจากที่ต้องแอดมิทด่วนเพื่อเข้ารับการรักษาตัวอีกครั้งที่โรงพยาบาลเมื่อต้นเดือนที่ผ่านมา
งานนี้หลายคนต่างเข้าไปคอมเมนต์ให้กำลังใจเธอกันอย่างล้นหลาม ซึ่งคาดว่าคงเป็นช่วงอารมณ์ที่นึกถึงผลงานเก่าๆ ที่เคยฝากไว้ในเส้นทางวงการบันเทิงก่อนจะปลีกตัวไปทำอาชีพแอร์โฮสเตสให้สายการบินดัง โดยรูปภาพและเพลงที่เจ้าตัวได้โพสต์ดังกล่าว สาวนิ้ง เป็นผู้ขับร้องและแสดงเองอีกด้วย
ต่อมา นิ้ง กุลสตรี ก็ได้โพสต์ภาพจุ๊บสามีหนุ่ม ใหญ่-นิตตินันท์ อินทรศักดิ์ เพื่อให้รางวัลที่คอยดูแลและอยู่เคียงข้างเธอไม่เคยหายไปไหน "พี่ใหญ่คอยดูแลทุกวัน วันนี้นิ้งขอคิส 1 ครั้งนะค่อปปปป รัก รัก กอด กอดค่ะ #กอดทุกๆ คนด้วยนะคะ"
กำลังใจเต็มร้อยทั้งจากสามีและแฟนคลับต่างมอบให้ล้นทะลักจนเธอรับรู้ได้แบบนี้ เชื่อว่าอีกไม่นาน นิ้ง กุลสตรี ต้องกลับมาแข็งแรง พร้อมแจกรอยยิ้มอันสดใสให้ทุกคนได้เหมือนเดิมแน่นอนจ้า สู้ๆ นะจ๊ะนางเอกคนเก่ง


"นิ้ง กุลสตรี" กำลังใจดี โพสต์รูปอดีต บอก "รุ่นนี้ห้ามล้ม เพราะอะไหล่หายาก"
"นิ้ง กุลสตรี" แอดมิทด่วน ถ่ายเป็นเลือด ต้องตัดชิ้นเนื้อในลำไส้ใหญ่ไปตรวจ
"นิ้ง กุลสตรี" ยิ้มสดใสนั่งจัดแจกันดอกลิลลี่ ที่สามีซื้อมาให้
