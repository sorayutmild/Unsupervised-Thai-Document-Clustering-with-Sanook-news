     ซัมซุงจัดทัพไลน์อัพสมาร์ทโฟนใหม่ เตรียมยึดพื้นที่สมาร์ทโฟนระดับกลางเต็มกำลัง ประเดิมศักราชด้วยสมาร์ทโฟนซีรีส์ล่าสุด “ซัมซุง กาแลคซี่ เอ ซีรีส์” สวย เก่ง คุ้ม
     เริ่มศักราชใหม่ด้วยสมาร์ทโฟนซีรีส์ล่าสุด "ซัมซุง กาแลคซี่ เอ ซีรีส์ (Samsung Galaxy A Series)" สมาร์ทโฟนระดับกลาง ตอบโจทย์กลุ่มคนรุ่นใหม่ เน้นความหรูหรา สเป็คครบ ราคาคุ้ม ปีนี้เตรียมเปิดตัวอีก 10 - 15 รุ่น แบ่งตามซีรีส์ เลือกสะดวก ง่ายต่อการจดจำ มั่นใจกระตุ้นการแข่งขันเซ็กเมนท์สมาร์ทโฟนระดับกลางร้อนระอุ

     นายวิชัย พรพระตั้ง รองประธานองค์กร ธุรกิจโทรคมนาคมและไอที บริษัท ไทยซัมซุง อิเลคโทรนิคส์ จำกัด กล่าวว่า "ในปีนี้ ซัมซุงมองว่าตลาดสมาร์ทโฟนยังมีแนวโน้มการเติบโตในทางบวก คาดการณ์ว่าน่าจะโตราว 10% (จำนวนเครื่อง) และ 5% (มูลค่า) สำหรับตลาดสมาร์ทโฟนระดับกลางซึ่งมีสัดส่วนประมาณ 49% (มูลค่า) ของตลาดสมาร์ทโฟนทั้งหมด

     ซัมซุงเชื่อว่าเป็นตลาดที่มีศักยภาพในการเติบโตสูงมากถึง 20% (มูลค่า) จากปัจจัยหลักคือผู้บริโภคที่ใช้สมาร์ทโฟนเอนทรีให้ความสนใจเปลี่ยนมาใช้ สมาร์ทโฟนรุ่นที่ดีขึ้น หน้าจอใหญ่ขึ้น เพื่อมอบประสบการณ์การใช้งานสมาร์ทโฟนที่ดีขึ้น

     นายวิชัย พรพระตั้ง รองประธานองค์กร ธุรกิจโทรคมนาคมและไอที บริษัท ไทยซัมซุง อิเลคโทรนิคส์ จำกัด กล่าวว่า จะเห็นได้ว่าตลาดโดนรวมในช่วง 2-3 ปีที่ผ่านมานั้นโตเร็วมาก จนถึงปีที่แล้วกระแสเริ่มจะหนืดๆ นั้นเอง จากปี 2014-2015 จะเห็นได้ว่าการโตของตลาดนั้นไม่ได้เติบโตมากมายเท่าไรนัก หากจะมีการเปลี่ยนแปลงที่เห็นชัดเจนอีกครั้ง คงเป็นประมาณปี 2016 หลังจาก 4G เข้ามาเต็มตัว




Top 3 Technology Trend
- Smart Data- Wearable Devices- Multiscreen Connectivity

Consumer Trend 2015
- Privacy- Health- Shopping-  Vlogger- YouTube

Top Device Trend 
- สมาร์ทโฟนหน้าจอใหญ่ขนาด 5 นิ้ว ยังคงเติบโต และยังคงพุ่งขึ้นเรื่อยๆ- อุปกรณ์ที่รองรับ 3G มีส่วนแบ่งในตลาด 67%- คาดว่าจะมีอุปกรณ์ wearable device 1 ล้านเครื่อง ในตลาดปี 2015

Device Usage Trend
- Search as way of Life- Shopping online of comming- Productivity



     “ในปีนี้ ซัมซุงได้วางกลยุทธ์ครั้งใหม่กับการจัดกลุ่มไลน์อัพผลิตภัณฑ์แบ่งตามซีรีส์ โดยเฉพาะสมาร์ทโฟนระดับกลาง แบ่งเป็น 2 ซีรีส์ คือ กาแลคซี่ เอ ซีรีส์ (Galaxy A Series) และกาแลคซี่ อี ซีรีส์ (Galaxy E Series) 
     เพื่อให้สื่อสารไปยังผู้บริโภคได้ชัดเจนและจดจำได้ง่ายยิ่งขึ้น โดยเริ่มต้นปีด้วยการเปิดตัว ซัมซุง กาแลคซี่ เอ ซีรีส์  ถึง 2 รุ่น คือ กาแลคซี่ เอ 5 (Galaxy A5) และ กาแลคซี่ เอ 7 (Galaxy A7) เพื่อตอบโจทย์สิ่งที่ผู้บริโภคต้องการจากสมาร์ทโฟนมากที่สุดก็คือ ดีไซน์หรู ดูพรีเมี่ยม ถ่ายรูปสวย แชร์ลงโซเชียลมีเดียได้อย่างสะดวกสบาย
     ซึ่งสมาร์ทโฟนซัมซุง เอ ซีรีส์ ถือได้ว่าเป็นสมาร์ทโฟนที่ครบครันและสมบูรณ์ที่สุด ในราคาที่เหมาะสม ซึ่งจะเป็นผลิตภัณฑ์หัวหอก ที่ซัมซุงจะใช้บุกตลาดสมาร์ทโฟนระดับกลาง นอกจากซัมซุงจะเปิดตัวซัมซุง กาแลคซี่ เอ ซีรีส์แล้ว ซัมซุงยังวางแผนจะเปิดตัวซัมซุง กาแลคซี่ อี ซีรีส์ ตามมาอีกด้วย”


     ซัมซุง กาแลคซี่ เอ ซีรีส์ ดี ไซน์ทันสมัยโดดเด่นด้วยวัสดุที่เป็นโลหะและครั้งแรกกับดีไซน์แบบฟูลเมทัล ยูนิบอดี้ หรูหรา มีสไตล์ จับถนัดและบางกว่าเคย พร้อมสีสันให้เลือกหลากหลาย กล้องหน้าความละเอียด 5 ล้านพิกเซล พร้อมโหมดถ่ายภาพมากมาย
     สามารถเชื่อมต่อกับสังคมออนไลน์ และแบ่งปันเรื่องราวต่างๆ  ในชีวิตประจำวันได้อย่างรวดเร็ว รวมถึงคุณสมบัติล้ำหน้าครบครัน  ไม่ว่าจะเป็น หน้าจอใหญ่ขนาด 5 และ 5.5 นิ้ว ตอบโจทย์พฤติกรรมผู้บริโภคที่มีแนวโน้มจะเปลี่ยนสู่การใช้หน้าจอสมาร์ทโฟนที่ใหญ่ขึ้นเรื่อยๆ  โหมด Ultra Power Saving โหมด Private การใช้งาน Multi-window วางจำหน่ายในราคา 12,900 บาทสำหรับกาแลคซี่ เอ 5 และ 14,900 บาทสำหรับกาแลคซี่ เอ 7     “ปีนี้ซัมซุงเตรียมเปิดตัวสมาร์ทโฟนใหม่ทั้งสิ้น 10-15 รุ่น แบ่งตามซีรีส์ต่างๆ ซึ่งซัมซุงมั่นใจว่าการจัดกลุ่ม ไลน์ อัพผลิตภัณฑ์สมาร์ทโฟนใหม่ในปีนี้ จะช่วยให้ผู้บริโภคสามารถจดจำและเข้าใจในผลิตภัณฑ์สมาร์ทโฟนจากตระกูลกาแล คซี่ ได้ดียิ่งขึ้น ช่วยให้ผู้บริโภคสามารถเลือกสรรผลิตภัณฑ์ได้ตรงตามความต้องการของตนเองมากขึ้น   
     และการเปิดตัวซัมซุง กาแลคซี่ เอ และอี ซีรีส์ จะช่วยเพิ่มดีกรีความร้อนแรงของการแข่งขันในตลาดสมาร์ทโฟนระดับกลางและผลัก ดันให้ตลาดขยายตัวอย่างไม่เคยเกิดขึ้นมาก่อน และช่วยผลักดันให้ซัมซุงครองความเป็นผู้นำในตลาดสมาร์ทโฟนทุกเซ็กเมนท์ได้ อย่างถาวร” นายวิชัย กล่าวปิดท้าย
พรีวิว Samsung Galaxy A7 
     หลังจากฟังคุณวิชัย พรพระตั้ง รองประธานองค์กร  พูดเสร็จแล้วก็เป็นช่วงที่ทุกคนรอค่อยนั้นคือการได้ทดลองเล่น Samsung Galaxy A7 อย่างเป็นทางการแล้วครับ คันไม้คันมือมานานละเริ่มทดสอบกันเลยดีกว่าครับ แต่วันนี้คงทำได้แค่ลูบๆ คลำๆ ภายนอกเท่านั้นเพราะเป็นเครื่องโชว์..ยังไงรอเครื่องรีวิวอย่างเป็นทางการ ภาค2 นะครับ
     Samsung Galaxy A7 มาพร้อมดีไซน์ทันสมัยโดดเด่นด้วยวัสดุที่เป็นโลหะและครั้งแรกกับดีไซน์แบบฟู ลเมทัล ยูนิบอดี้ หรูหรา มีสไตล์ จับถนัดและบางกว่าเคย พูดได้ว่าในตอนนนี้นั้น Galaxy A7 เป็นสมาร์ทโฟนที่บางสุดแล้ว ณ ปัจจุบัน (6.3 มิลลิเมตร)

คุณสมบัติตัวเครื่องของ Samsung Galaxy A7
-  เทคโนโลยีการผลิตตัวเครื่องแบบ All-Metal Unibody (กรอบตัวเครื่องถูกขึ้นรูปเป็นชิ้นเดียวกัน ด้วยวัสดุแบบโลหะทั้งชิ้น) พร้อมความบางเฉียบเพียง 6.3 มิลลิเมตร-  จอแสดงผลแบบ Super AMOLED Capacitive Touchscreen 16,700,000 สี ความละเอียด 1920x1080 Pixels (Full HD 1080p : กว้าง 5.5 นิ้ว) พร้อมหน่วยประมวลผลภาพกราฟฟิคโดยเฉพาะ (GPU : Graphics Processing Unit) แบบ Mali-T628 MP6 (รุ่นหนึ่งซิม) หรือ Adreno 405 (รุ่-  ประมวลผลการทำงานด้วยชิปเซ็ต Octa-Core 32-bit Exynos 5430+M7450 (รุ่นหนึ่งซิม) หรือชิปเซ็ต Octa-Core 64-bit Qualcomm MSM8939 Snapdragon 615 (รุ่นสองซิม)-  หน่วยความจำภายในสำหรับเก็บบันทึกข้อมูลขนาด 16 GB และ RAM ขนาด 2 GB พร้อมรองรับการ์ดหน่วยความจำเสริมภายนอกแบบ microSD Card (TransFlash) ได้สูงสุดขนาด 64 GB-  กล้องดิจิตอลตัวหลักที่ด้านหลังของตัวเครื่อง ความละเอียดระดับ 13 ล้าน Pixels พร้อมกล้องดิจิตอลขนาดเล็กที่ด้านหน้าของตัวเครื่อง ความละเอียดระดับ 5 ล้าน Pixels
รูปร่างหน้าตาของ Samsung Galaxy A7 กับดีไซน์แสนหรูหรา
     ด้านหน้าของ Samsung Galaxy A7 จะมาพร้อมกับดีไซน์พรีเมียมสุดหรูกับเทคโนโลยีการผลิตตัวเครื่องแบบ All-Metal Unibody ทำให้กรอบตัวเครื่องด้านข้าง และด้านหลังของตัวเครื่องบนเป็นโลหะอลูมิเนียมทั้งหมดเช่นเดียวกับกับ Samsung Galaxy A5 ครับ ขนาดหน้าจอใหญ่ กว้าง 5.5 นิ้ว ที่ใหญ่กว่าจอแสดงผลแบบ Super AMOLED Capacitive Touchscreen 16,700,000 สี ความละเอียด 1920x1080 Pixels
     ขนาดหน้าจอ 5.5 นิ้ว เรียกว่าตอบโจทย์พฤติกรรมผู้บริโภคที่มีแนวโน้มจะเปลี่ยนสู่การใช้หน้าจอสมาร์ทโฟน ที่ใหญ่ขึ้นเรื่อยๆ

     ในส่วนของด้านหน้าส่วนบน Galaxy A7 เป็นส่วนของลำโพงสำหรับฟังขณะทำการสนทนา, Proximity Sensor เพื่อรองรับการใช้งานต่างๆ และกล้องดิจิตอลขนาดเล็กที่ด้านหน้าของตัวเครื่อง ความละเอียด 5 ล้านพิกเซล

     ต่อมาเป็นด้านหน้าส่วนล่างซึ่งประกอบไปด้วย ปุ่ม Recent Apps, ปุ่มโฮม และปุ่มย้อนกลับ เช่นเดียวกับ Galaxy A5 ระบบพื้นๆ ของแอนดรอยด์ทั่วไป

     ด้านขวาของ Samsung Galaxy A7 เป็นตำแหน่งของถาดสำหรับใส่ซิมการ์ดซึ่งเป็นแบบ nanoSIM สำหรับช่องที่เราเห็นนั้นจะเป็นช่องสำหรับในซิมที่ 1 และซิมที่ 2 สำหรับส่วนของซิมที่ 2 นั้นจะพิเศษหน่อยเพราะเป็นช่องเดี่ยวกับช่องที่จะเพิ่มหน่วยความจำภายนอก นั้นหมายความว่าต้องเลือกใส่แค่หนึ่งเท่านั้น ถัดมาเป็นตำแหน่งของปุ่ม Power สำหรับ เปิด-ปิด เครื่อง

     ด้านซ้ายของตัวเครื่อง Samsung Galaxy A7 เป็นปุ่มปรับระดับเสียง

     ส่วนด้านบนนั้นจะมีไมโครโฟนตัวที่ 2 สำหรับตัดเสียงรบกวนขณะสนทนา, บันทึกเสียง หรือถ่ายวีดีโอ

     ส่วนด้านล่างเป็นตำแหน่งของไมโครโฟนอีกตัว, ช่องเชื่อมต่อแบบ microUSB และช่องสำหรับเชื่อมต่อกับหูฟังแบบมาตรฐานขนาด 3.5 มิลลิเมตร

     ด้านหลังของตัวเครื่อง Samsung Galaxy A7 จะเป็นส่วนของกล้องดิจิตอลตัวหลักที่มาพร้อมความละเอียดระดับ 13 ล้าน Pixels ไฟแฟลช LED และลำโพงเสียงภายนอก ฝาหลังนั้นเปิดออกไม่ได้เช่นเดียวกับ Galaxy A5 แฝดพี่แฝดน้อง(แบตเตอรี่มีขนาด 2600 mAh)


     เปรียบเทียบกันชัดๆ ระหว่าง  Samsung Galaxy A7 และ Samsung Galaxy A5 ส่วนต่างที่เห็นชัดเจนคงไม่พ้นเรื่องของหน้าจอ 5 นิ้วSuper/5.5 นิ้วSuper

บางเฉียบมากที่สุด ณ ปัจจุบัน (6.3 มิลลิเมตร) มองมุมนี้เล่นเอา A5 หนาไปในบัดดลครับ

     ส่วนเรื่องของการทดสอบฟังก์ชัน และแอปพลิเคชันต่างๆ นั้นทางทีมงาน Sanook! Hitech ขอติดไว้ก่อนครับ เพราะสถานที่จัดงานไม่สะดวกที่จะเจาะลึกได้ขนาดนั้น และทางทีมงานต้องทำเวลาเพราะอีกหลายๆ สื่อรอคิวเล่นด้วยเหมือนกัน
     เอาเป็นว่าหากทางซัมซุง ไทย ส่งเครื่องมาให้ทดลองเล่นอีกครั้ง ทางทีมงานจัดเต็มให้แน่นอนครับ!!

ประสบการณ์การใช้งาน Samsung Galaxy A7
     เมื่อเทียบกับ Samsung Galaxy A5 ในส่วนของฟังก์ชันและแอปพลิเคชันต่างๆ หลังจากได้ทดลองเล่นแล้ว ผมไม่รู้สึกถึงความแตกต่างนะครับ แต่หากถามว่าอะไรเด่นคงอย่างที่บอกไปข้างต้นแล้วครับ
     ส่วนตัวผมชอบในเรื่องของความบางที่มันโดดเด่นที่สุดในตอนนี้ และเรื่องของการผลิตตัวเครื่องแบบ All-Metal Unibody (กรอบตัวเครื่องถูกขึ้นรูปเป็นชิ้นเดียวกัน ด้วยวัสดุแบบโลหะทั้งชิ้น) การออกแบบดีไซน์ตัวเครื่องแบบ Edge-Cut Design และ Diamond Cut วัสดุแบบ Die-Casting Aluminium ซึ่งมีความบางเบา แต่มีความแข็งแกร่งในตัว

     อีกเรื่องที่อยากบอกหากมีคนถามผมว่าระหว่าง Samsung Galaxy A5 และ A7 นั้นหากให้เลือกจะเอาอะไร ส่วนตัวตอบแบบไม่ลังเลผมขอเป็น Samsung Galaxy A7 ครับอาจจะด้วยราคาที่เพิ่มขึ้นมาแค่ 2 พันกว่าบาทแถมได้ใช้ 2 ซิมขาย 14,990
     ต่อมาเป็นอีกส่วนที่ทำให้ผมเลือก A7 เพราะส่วนต่างที่เห็นชัดเจนของหน้าจอ 5 นิ้วSuper/5.5 นิ้วSuper อีกเรื่องที่ดีกว่านิ๊ดหน่อย แต่หากพูดจริงๆ คงไม่รู้สึกถึงความแตกต่างมากนักนั้นคือเรื่องของซีพียู Quad-Core 1.2 GHz/Octa-Core 1.5 GHz และแบตเตอรี่ 2,300 มิลิแอมป์/2,600 มิลิแอมป์

     แต่ทั้งนี้ทั้งนั้นสำหรับผมแล้วคงตัดสินใจไม่ยากเพราะได้ทดลองเล่นทั้ง 2 รุ่นแล้วจึงตอบได้แบบไม่ต้องคิด แต่หากใครกำลังตัดสินใจและลังเลผมแนะนำให้เดินเข้าไปทดลองเล่นเลยครับ แล้วใช้ความรู้สึกตัดสินว่าจะซื้อรุ่นนี้หรือไม่ คำตอบมันแค่ ใช่ และ ไม่ใช่
ขอบคุณที่มาเพิ่มเติม: www.thaimobilecenter.com, www.flashfly.net







