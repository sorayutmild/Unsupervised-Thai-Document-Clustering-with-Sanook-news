

Cat vs Dog
Cat vs Dog เกมใหม่สุดฮิตติดอันดับที่ 16 ใน Top New Free ของ  Playstore โดยการนำเกมแฟลชหมาแมวตีกันที่ทุกคนต้องมีไว้ติด PC ที่บ้านอย่าง  Fleabag VS. Mutt  มาทำใหม่โดยค่าย gameexcellent 
Cat vs Dog เกมเอาใจคนรักสัตว์(หรือเปล่า?)  โดยมีคาแรคเตอร์ในตำนานอย่างเจ้าเหมียว Fleabag และหมาอเมริกันบูลล์ด็อก Mutt ที่คงไม่มีใครส่ายหัวไม่รู้จักกับเกมแฟลชประจำเครื่องคอมพิวเตอร์ที่บ้านเป็นแน่ แถมเกมนี้ยังมีเวอร์ชั่นสำหรับ iOS และ Android โดยผู้พัฒนาจากจีนในนาม Chen Huiyong  ให้ได้เล่นกันแบบฟรีๆและแบบเสียเงินให้แฟนคลับได้หายคิดถึงกันอีกด้วย
Cat vs Dog
Cat VS Dog Pro By Classic Games for iOS
ซึ่งล่าสุดทาง gameexcellent  ก็ขอนำเกมนี้มาทำใหม่ให้สีสันสดใสและน่าเล่นมากขึ้น  พร้อมกับด่านที่ค่อยๆเพิ่มระดับความยากขึ้นไป   โดยยังคงอิงตัวละครหมาแมวเอาไว้ตามแบบฉบับเดิม
Cat vs Dog
สำหรับของอาวุธประจำกายหมาแมวในเกมเวอชั่นใหม่นี้ยังคงเป็นก้างปลาและ น่องไก่ขนาดพอเหมาะที่จะหล่นใส่หัวศัตรูคู่อาฆาต  หากว่าคุณเลือกที่จะเล่นในโหมด 1 Player  ตัวละครที่ถูกตั้งค่าไว้ตายตัวจะเป็นเจ้าหมาหน้าโหด  แต่หากเลือกที่จะเล่นสองคนอาจจะต้องหาใครมานั่งเล่นเป็นเพื่อนเพราะมันไม่ ใช่เกมออนไลน์แต่อย่างใด
ในโหมดการเล่นคนเดียวนั้น  ผู้เล่นจำเป็นต้องต่อสู้กับเจ้าเหมียวหน้าซื่อฝั่งตรงกันข้ามไปเรื่อยๆไม่มี วันจบกับแต่ละด่านที่เพิ่มระดับความยากทีละนิดๆ  โดยการควบคุมการขว้างน่องไก่นั้น หากใครที่คุ้นชินกับเกมหมาแมวยุคก่อน  อาจจะทราบดีว่าต้องดูทิศทางและความแรงของลมประกอบกันไปด้วย  โดยมีด้วยกันทั้งหมด 5 ระดับ  ผู้เล่นแบบเราๆก็ต้องมากะกันให้ดีที่เส้นสีเหลือง(แรงในการส่ง)  กับลูกศรสีฟ้า อันเป็นสถานะของแรงลม หากผู้เล่นจับเทคนิคตรงนี้ได้เร็ว  ก็รับรองได้เลยไม่ว่าจะแมวหน้าไหนก็สู้ได้หมด  ถ้าพร้อมแล้วก็แตะหน้าจอค้างไว้แล้วปล่อยน่องไก่ลอยใส่หัวเจ้าแมวไปเลย!
ไอเทมเสริมในเกม : (ไล่จากด้านซ้ายไปขวา)

x2 = โจมตีสองครั้ง
Power Throw =   ขนาดของอาวุธใหญ่ขึ้น + เพิ่มพลังการโจมตีในแต่ละครั้ง
Stink Bomb  =  เมื่อฝ่ายตรงข้ามถูกโจมตีในหนึ่งครั้งด้วยระเบิดชนิดนี้ ในการโจมตีครั้งต่อๆไป ศัตรูจะถูกลดค่าพลังมากกว่าปกติ
+Blood  =   เพิ่มเลือด
No wind  =   ไม่ให้เกิดลม ง่ายต่อการกะระยะ

เอาเป็นว่าอย่ามัวรอช้ารีบโหลดมาเล่นกับเพื่อนๆดีกว่า คาดว่าหลายๆคนอาจจะถูกใจหายคิดถึง Cat VS Dog แบบเก่าไปเลย


UpdatedSeptember 16, 2013
Size 8.6M
Installs 100,000 – 500,000
Current Version 1.0.2
Requires Android 2.2 and up


ดาวน์โหลดเกมส์ Cat VS Dog คลิก!


