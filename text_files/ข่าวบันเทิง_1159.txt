เป็นอีกหนึ่งสาวที่ต้องเผชิญโรคภัยไข้เจ็บที่นับว่าเป็นโรครุนแรง สำหรับอดีตนักร้องและนักแสดงสาว นุ๊ก สุทธิดา ที่เข้ารับการรักษาอาการมะเร็งไทรอยด์ แม้ตอนนี้เจ้าตัวจะรักษาตัวจนแข็งแรงขึ้นแล้วแต่ก็ยังต้องติดตามอาการอย่างต่อเนื่อง
แต่ล่าสุดกก็มีเรื่องที่สาวนุ๊กต้องออกมาตอบคำถามให้เคลียร์ๆ ชัดๆ เพราะมีคนเข้าใจว่าตอนนี้สาวนุ๊กเลิกรากับสามีหนุ่มและเลี้ยงลูกตัวคนเดียวถึงขนาดเข้าไปถามสาวนุ๊กถึงในอินสตาแกรม ซึ่งงานนี้นุ๊กก็ไม่ปล่อยให้สงสัยนานรีบออกมาตอบคำถามให้หายข้องใจ
โดยสาวนุ๊กได้โพสต์ภาพที่ถ่ายคู่กับสองนักแสดงเลือดใหม่ที่ได้ร่วมงานกันอย่างหนุ่ม ภูมิ เกียรติภูมิ และนางเอกสาว มะเหมี่ยว พรชดา ลงในอินสตาแกรม @nook_suttida และแคปชั่นว่า "ลูกภูมิของแม่...พาสะใภ้มาเยี่ยมแม่ แถมติด “เกี๊ยวภูมิ” มาฝากด้วย น่ารักที่สุด อย่าลืมตามดูแม่เรณูกับลูกพนมกร ได้ในละครเรื่องก่อนตะวันแลง"
ซึ่งในโพสต์นี้มีคนเข้ามาแสดงความคิดเห็นเป็นห่วงและถามสาวนุ๊กว่า "ให้ลูกชายคนโตช่วยดูน้องชายก็เป็นผู้ใหญ่พอ เธออยู่บ้านโก้ ธีระศักดิ์ สามีเธอทำไมทิ้งเธอละ" ทำให้สาวนุ๊กไม่รอช้ารีบเข้าไปถามกลับว่า "อ่านข่าวมาจากไหนคะ เรารักกันดีอยู่ค่ะ" และยังบอกต่อว่า "รักกันดีค่ะ พ่อเป็นคนดูแลลูกทั้ง 3 คนอยู่ตอนนี้ค่ะ แม่ยังต้องอยู่ห่างจากลูกคนเล็กอีก 2-3 วันค่ะถึงจะกลับบ้านได้" 
หลังจากนั้นจึงมีแฟนๆ พากันเข้ามาแสดงความคิดเห็นช่วยกันให้ข้อมูลว่าที่สาวนุ๊กยังต้องอยู่ห่างจากลูกนั่นเป็นเพราะว่าสาวนุ๊กเพิ่งเข้ารับการรักษาด้วยวิธีฉายรังสียังไม่ควรอยู่ใกล้เด็กๆ เรียกได้ว่าไม่ปล่อยให้สงสัยนาน แฟนๆ ไม่ต้องห่วงตอนนี้สาวนุ๊กและคุณสามีรักกันดีอยู่


"นุ๊ก สุทธิดา"ควงลูกชายเปิดใจ หลังป่วยเป็นมะเร็งไทรอยด์ เผยวินาทีคิดเลิกรักษา
