แม่ชีวัย70ปี ร้องสื่อหลังไปปฏิบัติธรรมที่วัดในจ.ระยอง กลับถูกพระวัย60ปี ดึงเข้ากุฏิไปข่มขืน เล่าให้หัวหน้าแม่ชีฟังก็ไม่เชื่อ เมื่อเข้าแจ้งความคดีก็ไม่คืบหน้าผู้สื่อข่าวรายงานว่า แม่ชีเอ(นามสมมุติ)อายุ 70 ปี ได้เปิดเผยขณะเข้าร้องเรียนต่อผู้สื่อข่าวว่าตนถูกพระลูกวัด วัดโขดทิมทาราม ต.ท่าประดู่ จ.ระยอง ข่มขืนในกุฎิเหตุเกิดเมื่อวันที่ 26 ธันวาคม 2553 ที่ผ่านมา ขณะกำลังปฏิบัติธรรมอยู่ในวัด ได้มีพระบุญมา อายุ 60 ปี เป็นพระลูกวัดได้เรียกให้ไปพบที่กุฎิ เมื่อเดินไปพบพระบุญมาได้จับแขนดึงเข้าไปในกุฎิ ลงมือข่มขืนจนสำเร็จความใคร่ 1 ครั้ง พยายามส่งเสียงให้คนช่วยเหลือแต่ไม่มีใครได้ยิน จากนั้นได้เดินทางไปหาแม่ชีช้อยซึ่งเป็นหัวหน้าแม่ชี เล่าเหตุการณ์ที่เกิดขึ้นให้ฟัง แต่แม่ชีช้อยไม่เชื่อ จึงได้เดินมาโรงพยาบาลระยอง เพื่อให้พยาบาลรักษาทำแผลที่แขนและอวัยวะเพศฉีกขาด แม่ชีเอ กล่าวอีกว่า จากนั้นได้เข้าแจ้งความ พ.ต.ท.นาวิน ธีระวิทย์ พนักงานสอบสวนสบ.3 สภ.เมืองระยอง ให้ดำเนินคดีพระบุญมาทำร้ายร่างก่ายและข่มขืน แต่เจ้าหน้าที่ตำรวจเรียกพระบุญมาให้มาตกลงชดใช้ค่าเสียหาย พระบุญมาไม่ยินยอมชดใช้ค่าเสียหายแต่อย่างใด และปฎิเสธเสียงแข็งว่าไม่มีหลักฐานและไม่มีพยานรู้เห็น เจ้าหน้าที่ตำรวจกลับปล่อยพระบุญมาไปโดยไม่ได้ดำเนินคดีแต่อย่างใด ขณะนี้พระบุญมาได้หลบหนีออกจากวัดไปแล้วด้าน พ.ต.อ.มานะ อินพิทักษ์ ผกก.สภ.เมืองระยอง กล่าวว่าขณะนี้คดีได้สอบสวนพยานและหาพยานหลักฐานรอผลรับรองแพทย์จากโรงพยาบาลระยองก่อน และได้สอบถาม พ.ต.ท.นาวิน เจ้าของคดี ทราบว่าขณะนี้เจ้าหน้าที่ตำรวจได้ออกหมายเรียกไปแล้ว หากไม่มาพบพนักงานสอบสวนก็จะออกหมายเรียกอีกครั้ง ถ้าไม่มาจะออกหมายจับต่อไป พร้อมจะให้ความเป็นธรรมทั้ง2ฝ่าย