ทำเอาน้ำตาซึม เมื่อน้องฉัตร เปลี่ยนโฉมให้สาวที่โดนน้ำกรดสาดหน้า กลับมาสวยอีกครั้ง
น้องฉัตร ฉัตรชัย เพียงอภิชาติ ช่างแต่งหน้าฝีมือขั้นเทพ ที่ฝากผลงานเด็ดๆไ ว้กับใบหน้าดาราดังแถวหน้ามานับไม่ถ้วน 
ล่าสุด ได้ออกมามาเปิดใจใน รายการตีสิบเดย์ ว่ากว่าจะมีวันนี้ก็ล้มลุกคลุกคลานมาไม่ใช่น้อย เขาต้องเริ่มต้นอาชีพนี้ด้วยทุนอันน้อยนิด ลองผิดลองถูกมาเรื่อยๆ บ้างก็อาศัยครูพักลักจำวิชาจากรุ่นพี่ พอเริ่มเป็นที่รู้จักยังไม่วายเจอดราม่าว่าปาดหน้าแย่งงานช่างรุ่นพี่ในวงการจนกลายเป็นข่าวลือ ถูกเกลียดไปค่อนวงการ จุดเริ่มต้นการเป็นที่รู้จักของ น้องฉัตร มาจากการแต่งหน้าให้กับ คุณหญิงรฐา โพธิ์งาม 
แต่ก่อนจะเป็นช่างแต่งหน้าฝีมือระดับเทพ ก็ต้องผ่านการเรียนรู้ความผิดพลาดจากใบหน้าต่างๆ มามากมาย
น้องฉัตร เล่าว่า "มีอยู่เหตุการณ์นึง ตนได้รับงานแต่งหน้าพริตตี้ 30 คน ใช้แป้งเบอร์เดียวกัน ลิปสีเดียวกัน ตาสีเดียวกันทุกคน ไม่ว่าใครจะขาวหรือดำ ก็ใช้แป้งเบอร์ 2 หมด นึกไปก็ยังตลกตัวเอง"
ซึ่งใน รายการตีสิบเดย์ ครั้งนี้มีเคสเซอร์ไพรส์มาให้ น้องฉัตร ได้วัดความสามารถในการแต่งหน้าแปลงโฉม หญิงสาวหน้าตาดีคนนึง ที่ถูกสาดด้วยน้ำกรดบนใบหน้าจนเสียโฉม เคยเป็นข่าวเมื่อ 10 ปีก่อน ทำเอานางแบบน้ำตาซึม เมื่อเห็นตัวเองกลับมาสวยอีกครั้ง และกล่าวขอบคุณ น้องฉัตร ที่ทำให้เขามีแรงบันดาลใจในการที่จะลุกขึ้นมาแต่งหน้า แต่งตัว และกลับมาใช้ชีวิตอย่างมั่นใจ 
ติดตามความประทับใจได้ในรายการตีสิบเดย์ วันเสาร์ ที่ 8 กันยายน 2561 ทางช่อง 3HD  
