       หลังจากมีรายงานเกี่ยวกับราคา iPhone 6s และ iPhone 6s Plus จากฝั่งยุโรปที่มีราคาเท่ากับตอนเปิดตัว iPhone 6 และ iPhone 6 Plus จึงมีความเป็นไปได้ว่าราคา iPhone รุ่นใหม่ในประเทศต่าง ๆ รวมถึงประเทศไทยจะเท่าเดิม

       แม้ว่า iPhone รุ่นใหม่หรือ iPhone 6s จะยังไม่เปิดตัว แต่สำหรับราคานั้นคาดว่าเท่าเดิมกับ iPhone ด้วยดีไซน์ต่าง ๆ ซึ่งตามข่าวก่อนหน้านี้ต่างก็ให้ข้อมูลว่าไม่ได้เปลี่ยนแปลงไปจากเดิมมากนัก แต่จะมีการปรับสเปคในส่วนของประสิทธิภาพการทำงานและกล้องถ่ายรูปให้ดีกว่า เดิม

       หากราคา iPhone 6s มีราคาเท่าเดิม ก็จะมีราคาเริ่มต้นอยู่ที่ 24,900 บาทในรุ่นความจุ 16GB ซึ่งเป็นราคาบน Apple Online Store ส่วน iPhone 6 และ iPhone 6 Plus ก็จะปรับราคาลงมาตามลำดับ

       เมื่อย้อนกลับดูราคา iPhone 6 เทียบกับ iPhone 5s แล้วก็พบว่า iPhone 6 เปิดราคาสูงกว่าเนื่องมาจากการเปลี่ยนแปลงใหม่ทั้งหมด ทั้งวัสดุ ดีไซน์ ขนาดตัวเครื่อง และสเปค แต่สำหรับ iPhone 6s แล้วยังคงใช้ดีไซน์แบบเดิม และขนาดก็น่าจะใกล้เคียง iPhone 6 ตามที่มีข่าวออกมาขณะนี้
       อย่างไรก็ตาม ราคาดังกล่าวเป็นเพียงการคาดการณ์ล่วงหน้าและความเป็นไปได้เท่านั้น ส่วนข้อมูลและราคาอย่างเป็นทางการต้องรอติดตามดูกันต่อไปครับ
สนับสนุนเนื้อหา: www.iphone-droid.net
