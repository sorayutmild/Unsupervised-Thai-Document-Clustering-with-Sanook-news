ตั๊ก บงกชประกาศหมั้น เตรียมตัวสละโสดกับหนุ่มใหญ่มหาเศรษฐีหมื่นล้าน “บุญชัย เบญจรงคกุล” อดีตเจ้าของดีแทค 19 พฤศจิกายน 2555
ทำเอาช็อคทั้งวงการกันเลยทีเดียวสำหรับการประกาศหมั้นแบบสายฟ้าแล่บของนางเอกสาวทรงโต "ตั๊ก บงกช คงมาลัย" กับหนุ่มใหญ่อดีตเจ้าของดีแทค "บุญชัย เบญจรงคกุล" วัย 58ปี ในวันที่ 19 พฤศจิกายน 2555 ที่จะถึงนี้ ซึ่งรายละเอียดต่างๆ นั้น ตั๊ก บงกช ยังไม่ได้ออกมาให้สัมภาษณ์กับสื่อแบบชัดเจนมีเพียงแค่ข้อความเชื้อเชิญ พี่ๆ น้องๆ ในวงการบันเทิงให้เข้าร่วมเป็นสักขีพยาน และภาพสวีทของทั้งคู่ผ่านอินสตาแกรมเท่านั้น
ซึ่งถ้าย้อนไปก่อนหน้านี้เมื่อประมาณช่วงปลายเดือนกันยายน ตั๊ก บงกช เองก็เพิ่งจะได้ออกมาให้สัมภาษณ์กับสื่อมวลชนถึงข่าวการเลิกลากับแฟนหนุ่มนอกวงการโดยฝ่ายชายให้เหตุผลว่าเธอนั้นตาโตเกินไป!! เล่นเอาเจ้าตัวถึงกับเศร้าไปหลายวัน แต่แล้วผ่านมาไม่ถึงเดือนเธอก็ประกาศหมั้นกับคุณ "บุญชัย เบญจรงคกุล" ซะแล้ว จึงทำให้หลายคนพากันสันนิษฐานว่าต้นรักต้นนี้ น่าจะเริ่มปลูกเมื่อครั้งที่ฝ่ายชายลงทุนสะบัดปลายพู่กันวาดรูปสาวตั๊กในชุดบิกินี่สีแดงลงบนจานสีและเมื่อเธอทราบข่าวจึงเดินทางไปร่วมประมูลภาพวาดดังกล่าวในงานด้วย ซึ่งน่าจะเป็นสาเหตุที่ทำให้ทั้งคู่ได้มาพบกันและตัดสินใจหมั้นหมายในที่สุด
ทีมข่าว Sanook! News ขอแสดงความยินดีกับทั้งคู่ด้วยค่ะ
บุญชัย เบญจรงคกุล นักธุรกิจหมื่นล้านว่าที่สามีตั๊ก บงกช คือใคร คลิกที่นี่ 
เผยจุดพบรัก ตั๊ก บงกช และเจ้าสัวหมื่นล้าน บุญชัย เบญจรงคกุล!
 
