     มอเตอร์ไซค์พ่วงข้างสภาพเก่าราวกับเศษเหล็กคันนี้ คนทั่วไปดูเผินๆอาจไม่มีค่าอะไร แต่เจ้าของในประเทศออสเตรเลียกลับสามารถขายได้ราคาสูงลิบลิ่วถึง 21 ล้านบาท

     แท้จริงแล้วมอเตอร์ไซค์คันนี้ คือ Harley-Davidson 8-Valve Racer รุ่นปี 1927 พร้อมที่นั่งพ่วงข้าง ซึ่งเรียกว่าหายากแบบสุดๆ เนื่องจากสมัยนั้นผลิตขึ้นเพียง 50 คัน ขณะที่รถคันนี้เป็นหนึ่งในไม่กี่คันที่ยังคงหลงเหลืออยู่นั่นเอง
     มอเตอร์ไซค์คันดังกล่าวถูกนำขึ้นประมูลที่งาน Shannons Melbourne Spring Auction ประเทศออสเตรเลีย เมื่อวันที่ 21 กันยายนที่ผ่านมา โดยมีมหาเศรษฐีร่วมประมูลจากทั้งออสเตรเลีย ยุโรป และสหรัฐอเมริกา
 

     มอเตอร์ไซค์คันนี้ถูกตั้งราคาประมูลเริ่มต้นไว้ที่ 1 แสนเหรียญสหรัฐฯ หรือราว 3.6 ล้านบาท เคาะราคาประมูลครั้งละ 20,000 เหรียญสหรัฐฯ หรือราว 7.2 แสนบาท รวมถึงยังมีโทรศัพท์สายตรงจากสหรัฐฯอเมริกาโฟนอินเข้ามาร่วมประมูลด้วย กระทั่งราคาสุดท้ายจบลงที่ 600,000 เหรียญสหรัฐฯ หรือราว 21.69 ล้านบาทเลยทีเดียว
     ทั้งนี้ มีข้อมูลว่าเจ้าของรถเดิมถูกส่งต่อมายังสองพี่น้องชาวออสเตรเลีย หลังครอบครัวจอดเก็บไว้นิ่งๆกว่า 50 ปี


     น่าจะถูกใจคนรัก Harley-Davidson ไม่ใช่น้อยนะเนี่ย 
 
 