ถ้าพูดถึงนักร้องเท้าไฟ และมีเสียงเป็นเอกลักษณ์ ทุกคนคงจำกันได้ สำหรับ "ทัช ณ ตะกั่วทุ่ง" หลังจากเคยโด่งดังมากในสมัยก่อน เชื่อว่าในยุคนั้นไม่มีใครไม่รู้จัก "ทัช" ซึ่งมีทั้งผลงานเพลงรวมถึงภาพยนตร์ที่สร้างชื่อหลายเรื่อง
เรียกว่ากาลเวลาไม่เคยทำอะไรนักร้องคนนี้ได้เลย เห็นหน้ากี่ปีๆ ผ่านไปก็ยังเหมือนเดิม และต้องขอแสดงความยินดี คุณพ่อป้ายแดงด้วยค่ะ เพราะล่าสุด (21ก.ค.)เห็นทัช ณ ตะกั่วทุ่ง อุ้มเด็กน้อย หน้าตาน่ารักน่าชัง และมีแฟนๆ เข้าไปถามว่าใช่ลูกหรือไม่? ซึ่งเจ้าตัวก็ไม่ได้มีการปฏิเสธแต่อย่างใด รวมถึงได้ตอบกลับเป็นสติกเกอร์รูปยิ้ม ซึ่งคาดว่าน่าจะเป็นการยอมรับแบบกลายๆ แต่ก็ไม่ได้บอกเพศของเด็ก รวมถึงหน้าแม่ของลูกด้วย
ต้องรอให้เจ้าตัวมาคอนเฟิร์มอีก หนูน้อยคนนี้เป็นลูกหรือเปล่า..? ไม่ว่าอย่างไร...ทีมข่าวบันเทิง Sanook!News ก็ขอแสดงความยินดีล่วงหน้าด้วยนะคะ