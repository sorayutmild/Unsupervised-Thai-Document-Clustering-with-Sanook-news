ความคืบหน้ากรณี ต่าย สายธาร โพสฟ้องคนทั้งประเทศว่าถูกแฟนเก่า ไนท์ รัฐพล จุลเปมะ ทำร้ายร่างกาย ล่าสุดต่ายได้เข้าแจ้งความไปเมื่อวันที่ 7 ธ.ค.ที่ผ่านมา ที่ สน.วังทองหลาง โดยนำหลักฐานเป็นใบตรวจร่างกายของแพทย์ และรูปถ่ายร่องรอยจากการถูกทำร้ายจากมือถือ มาให้เจ้าหน้าที่ตำรวจดู พร้อมให้การต่อเจ้าหน้าที่ตำรวจว่า วันที่ 5 ธันวาคมที่ผ่านมา ตนเข้าไปที่บ้านของแฟนหนุ่มย่านโชคชัย 4 เพื่อไปเอาของ แต่ไนท์ไม่อยู่ จึงถือวิสาสะเอาโน้ตบุ๊กของฝ่ายชายกลับมาด้วย เพราะอยากให้ไนท์ตามมาเอาจะได้ถือโอกาสเคลียร์ปัญหา ที่สำคัญได้เห็นรูปต้องการภาพเปลือยของตนที่ถ่ายไว้ตอนไปเที่ยวเชียงใหม่ด้วยกัน แต่พอฝ่ายชายตามมาเอาโน้ตบุ๊กคืนทำให้มีปากเสียงกันถึงขั้นลงไม้ลงมือ 
อดีตดาราสาวยังระบุด้วยว่า หลังจากนั้นไนท์ได้มาหาที่ห้องเพื่อเอาโน้ตบุ๊คคืน แต่ตนไม่ยอม ทำให้ฝ่ายชายโกรธ และเข้ามายื้อแย่ง จนเกิดการทุบตี และผลักตนล้มลงกับพื้น นอกจากนั้นยังเอาหมอนมากดหน้าจนหายใจไม่ออก เมื่อได้โน้ตบุ๊กคืนแล้วเจ้าตัวก็รีบกลับไป หลังเกิดเหตุทราบว่าฝ่ายชายเดินทางแจ้งความที่สน.วังทองหลาง ว่าตนเข้าไปลักทรัพย์ในบ้านและทำร้ายร่างกาย วันนี้จึงนำหลักฐานเป็นใบตรวจร่างกายของแพทย์ พร้อมทั้งภาพหลักฐานอาการบาดเจ็บในมือถือมาแสดงให้เจ้าหน้าที่ดูว่าถูกฝ่ายชายทำร้ายร่างกายเช่นกัน
ขณะที่ ไนท์ รัฐพล ได้ระบายถึงกรณีนี้ผ่านเฟชบุ๊คว่า รูปที่ต่ายโดนทำร้ายร่างกายบางส่วนที่ต่ายเอามาโพสต์เป็นรูปในเฟซบุ๊กเมื่อหลายเดือนมาแล้ว และตัดพ้อว่าตอนนี้สังคมตัดสินให้ตนเป็นคนผิดไปแล้ว และอ้างด้วยว่าเป็นฝ่ายจะขอเลิกกับต่ายเอง เพราะเห็นว่าไปกันไม่ได้ แต่ฝ่ายหญิงไม่ยอม
 
รูปไนท์ รัฐพล จุลเปมะ