หลังจากที่เปิดตัวออกมาตั้งแต่เมื่อช่วงต้นปีที่ผ่านมา Honda civic 2012 ดูจะเป็นรถที่ได้รับการกล่าวถึงอย่างมากในกระแสรถยนต์ จนมีการพูดถึงอย่างกว้างขวางถึงการพัฒนาถอยหลังลงคลองของค่าย Honda ที่แม้แต่สื่อใหญ่ consumer Report ยังซัดกระจาย ถึงความไม่เอาอ่าว จนถอดรถยนต์รุ่นที่แทบจะเรียกว่าครองการแนะนำให้ผู้บริโภคซื้อออกจากรายชื่อ 
็Honda Civic 2012
ความน่าผิดหวังของค่ายรถยนต์  Honda  ที่มีใน  Honda Civic 2012 ทำให้ บอสใหญ่ของ Honda นาย ทากะโนบุ อิโตะ ออกมาแสดงความรับผิดชอบส่วนตัวไปแล้วก่อนหน้านี้ ถึงกระแสตอบรับที่ไม่ดีที่มีต่อ  Honda civic 2012 ในขณะที่กระแสข่าวก่อนหน้านี้ ก็มีการเปิดเผยออกมาว่า บริษัท  Honda  อาจจะเร่งปรับโฉม Honda Civic 2012  เพื่อตอบสนองต่อกระแสที่ไม่ดีที่มีจากสื่อและลูกค้า
ก่อนหน้านี้ นาย จอห์น เมนเดล  รองประธานบริหารบริษัท American Honda ได้ออกมาเปิดเผยถึงความคาดหวังทางด้านยอดขายที่เชื่อว่าจะลดลงกว่า 13%  ในปีนี้ โดยเชื่อว่าในอเมริกาจะขายรถได้เพียง 200,690 คัน เท่านั้น จึงน่าจะเป็นเหตุผลสำคัญ ถึงการเตรียมปรับโฉมครั้งใหญ่ของ  Honda Civic
ล่าสุดสำนักข่าว Bloomberg  ได้มีโอกาสสัมภาษณ์ผู้บริหารสูงสุดของบริษัท American Honda นาย เท็ทซึโอะ อิวามูระ ที่ออกมายอมรับถึงการเตรียมปรับโฉมครั้งใหญ่ใน Honda Civic 2012 ในโฉมสำหรับปี 2013 ซึ่งจะเป็นการอัพเกรดรถให้เหนือชั้นขึ้นไปอีกระดับหนึ่ง
็Honda Civic 2012
ผู้บริหารสูงสุดของบริษัท American Honda นาย เท็ทซึโอะ อิวามูระ
นาย อิวามูระ กล่าเสริมว่า การอัพเกรดครั้งนี้ เพื่อเป็นการถ่างช่องว่างของคู่แข่งกับ  Honda  ที่ถูกบีบแคบลงมาตลอดช่วงหลายปีที่ผ่านมา โดยรถยนต์  Honda Civic 2013  ใหม่นั้น จะมีการอัพเกรดหลายๆ ด้านจากรุ่นปัจจุบัน (Civic 2012) ทั้งทางด้านสมรรถนะการขับขี่  เส้นสายการออกแบบ และ ความสะดวกสบายในตัวรถที่จะมีมากขึ้นด้วย
อย่างไรก็ดี จนถึงขณะนี้เรายังไม่มีข้อมูลมากเกี่ยวกับ  Honda Civic 2013 แต่หากมองไปก่อนหน้านี้ ที่ค่ายรถยนต์รายใหญ่อย่าง Honda เปิดตัว Honda civic  รุ่น 5 ประตู ออกมาในตลาดยุโรปนั้น มันก็มีการใส่ฟังค์ชั่นต่างๆ เข้ามามากมาย รวมถึงการออกแบบที่ดีขึ้นกว่ารุ่นที่เปิดตัวในอเมริกา
แม้จะยังไม่สามารถคาดการณ์ได้ว่า Honda civic 2013 นั้นจ ะมีการหน้าตาเป็นอย่างไร แต่ทางAmerican Honda  เอง มีการตั้งเป้าที่จะจำหน่ายรถยนต์โดยรวมที่ 1.25 ล้าน คัน ในอเมริกาในช่วงปีหน้า ซึ่ง นายอิวามูระ กล่าวว่า มันดูเหมือนจะเป็นการก้าวกระโดดเมื่อเทียบกับปีที่น่าจะย่ำแย่ที่สุดในปี 2011 และนั่นคือสาเหตุว่า ทำไมเราถึงต้องมองการเจริญเติบโตแบบก้าวกระโดด เมื่อเทียบกับการเติบโตโดยธรรมชาติ