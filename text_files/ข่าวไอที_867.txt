ก่อนหน้านี้มีรายงานว่า Samsung Galaxy Note 9 จะเป็นเรือธงรุ่นแรกที่ได้รับการติดตั้งเซ็นเซอร์สแกนลายนิ้วมือในหน้าจอ และจากสิทธิบัตรล่าสุดของ Samsung ที่ยื่นต่อ WIPO (รหัส  WO2018012719-PAMPH-108) ก็ได้แสดงให้เห็นเทคโนโลยีใหม่ในการติดตั้งทั้งเซ็นเซอร์สแกนม่านตาและกล้องหน้า ไว้ภายใต้หน้าจอ
ปล. WIPO ย่อมาจาก World Intellectual Property Organization หรือ องค์การทรัพย์สินทางปัญญาโลก

นั่นอาจทำให้สมาร์ทโฟนเรือธงรุ่นต่อไปของ Samsung อย่าง Galaxy Note 9 มีอัตราส่วนหน้าจอต่อด้านหน้าตัวเครื่องอยู่ที่ 100% (สมาร์ทโฟนปัจจุบันมีอยู่ที่ประมาณ 80-90%) ซึ่งมากกว่า Galaxy Note 8 อย่างชัดเจน

ไม่เพียงแค่นั้น ยังมีสิทธิบัตรอีกชิ้นหนึ่งที่แสดงให้เห็นหน้าเต็มแบบ 100% โดยมีการติดตั้งเซ็นเซอร์เพียงตัวเดียวไว้ที่ด้านหน้า ซึ่งทำให้ดูคล้ายกับ Essential Phone PH-1 อยู่ไม่น้อย


Essential Phone PH-1
Samsung จะเปิดตัว Galaxy S9 และ S9+ ซึ่งเป็นเรือธงรุ่นแรกซีรีส์ S ประจำปี 2018 ในงาน MWC 2018 และจะเปิดตัว Galaxy Note 9 ในช่วงครึ่งหลังของปี 2018
ข้อมูลอ้างอิง : gsmarena และ telefoonabonnement