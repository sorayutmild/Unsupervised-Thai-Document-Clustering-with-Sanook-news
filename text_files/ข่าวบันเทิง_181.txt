หลังมีข่าวนางร้าย ก. ไซส์มินิท้องและมีการพูดถึงว่าเป็น กุ๊บกิ๊บ สุมณทิพย์ ล่าสุดนักร้องหน้าตี๋  "บี้ เคพีเอ็น" ได้ให้สัมภาษณ์กับสื่อเปิดใจถึงเรื่องราวดังกล่าว หลังบวงสรวง Club Friday To Be Continued โดยบอกว่าเป็นเรื่องราวดีๆ นาทีแรกที่ได้รู้น้ำตาไหลเลยครับ 
"จริงๆ เป็นข่าวดีครับ ผมเองเพิ่งทราบเรื่องนี้เมื่อไม่กี่วันนี้เอง และผมก็ตั้งใจจะมีเซอร์ไพรส์ให้กิ๊บก่อนด้วยการขอแต่งงาน"
"สำหรับเรื่องนี้มันเป็นเรื่องของเราสองคนจริงๆ ดังนั้นรอเราแถลงข่าวพร้อมกันดีกว่าครับ" 
"วินาทีที่ทราบข่าวครั้งแรกผมก็น้ำตาไหลเลย ดีใจครับ แต่ถามว่ามันเป็นความตั้งใจของเราสองคนไหม ผมมองว่าทุกๆ อย่างที่เกิดขึ้นมันถูกลิขิตไว้แล้วไม่มีคำว่าตั้งใจหรือไม่ตั้งใจ"
"ครอบครัวทั้งสองฝ่ายยินดี และจริงๆ เราก็หมั้นกันมาสักพักแล้วด้วย เรื่องความรักมันไม่มีเร็วหรือช้า แต่สำหรับเรื่องดีๆ ที่เกิดขึ้นตอนนี้มันทำให้แพลนของเราขยับไปเร็วขึ้นก็เท่านั้นเอง"
"ผมเชื่อว่าแฟนคลับทุกคนคงเข้าใจดี และประมาณอาทิตย์หน้าเราจะแถลงข่าวเพื่อชี้แจงรายละเอียดทุกอย่างให้กับทุกคนทราบอีกที"
"เราหมั้นกันเมื่อประมาณ 2-3 เดือนที่แล้ว และผมเองไปสู่ขอแต่อย่างไม่เป็นทางการไปแล้วกับคุณแม่กิ๊บแล้วด้วยว่าอยากจะขอดูแลกิ๊บ หลายคนอาจจะมองว่าเร็วไปแต่ว่าเรารักกันครับ"
"สุดท้ายสิ่งที่เกิดขึ้นในวันนี้ผมและกิ๊บดีใจมาก ดีใจมากๆ ครับ ผมเองก็เพิ่งจะซื้อหนังสือคุณพ่อมือใหม่มาอ่านด้วย (ยิ้ม) ส่วนรายละเอียดเกี่ยวกับงานแต่งและข้อมูลหลังจากนี้รอทราบพร้อมกันวันแถลงข่าวดีกว่านะครับ"
>>>บี้ ซื้อรถหรู จะใช่สินสอดหรือเปล่า?