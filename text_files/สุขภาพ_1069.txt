ยาฟาวิพิราเวียร์ ใช้รักษาโรคโควิด-19 ได้จริง แต่ไม่ใช่ผู้ป่วยทุกคนที่ต้องกิน และมีผลข้างเคียงที่ต้องทราบด้วย
ยาฟาวิพิราเวียร์ รักษาโควิด-19
ยาฟาวิพิราเวียร์ เป็นยาต้านไวรัสที่ออกฤทธิ์ในการยับยั้งการแบ่งตัวของไวรัส ในกลุ่มที่มีอาการซึ่งขึ้นกับการตอบสนองของร่างกายแต่ละคนแตกต่างกัน
ข้อดีของฟาวิพิราเวียร์
ยาฟาวิพิราเวียร์ดูดซึมง่าย แบ่งหรือบดเม็ดยา และให้ทางท่อหลอดอาหารได้ในผู้ป่วยโรคไตเรื้อรัง ไม่ต้องปรับขนาดยา
อย่างไรก็ตาม พบว่ายานี้เป็นยาอันตราย ควรอยู่ภายใต้การดูแลของแพทย์
ผลข้างเคียงที่พบจากการใช้ยาฟาวิพิราเวียร์

คลื่นไส้อาเจียน
อาจทำให้ทารกในครรภ์พิการ หากรับประทานยาในช่วงตั้งครรภ์ 3 เดือนแรก
อาจทำให้น้ำตาลในเลือดผิดปกติ เมื่อรับประทานร่วมกับยาบางชนิด
มีผลต่อการทำงานของตับ ดังนั้นไม่ควรรับประทานร่วมกับยาฟ้าทะลายโจร หรือยาที่มีผลต่อตับ จึงควรอยู่ภายใต้การดูแลของแพทย์

สิ่งที่ต้องระวังสำหรับยาฟาวิพิราเวียร์
เนื่องจากไวรัสโควิด-19 ปรับตัวเร็วจนมีหลากหลายสายพันธุ์ที่เริ่มดื้อยา ถ้าใช้ยาฟาวิพิราเวียร์ฟุ่มเฟือย กินโดยไม่จำเป็น กินโดยไม่มีข้อบ่งชี้อาจเกิดเชื้อยา ทำให้ไม่มียารักษาผู้ป่วยโควิด-19 ที่มีอาการรุนแรง และอาจทำให้ผู้ป่วยเสียชีวิตมากขึ้นได้
ดังนั้นเพื่อความปลอดภัย ไม่ควรซื้อยาฟาวิพิราเวียร์นอกระบบ ไม่ควรซื้อยาฟาวิพิราเวียร์ทางออนไลน์มากินเอง เพราะเป็นยาอันตราย เนื่องจากคุณภาพที่ได้ไม่เพียงพอต่อการรักษา และอาจทำให้เกิดอันตรายถึงชีวิตได้
นอกจากนี้ ยาฟาวิพิราเวียร์ ไม่ได้จ่ายให้กับผู้ป่วยโควิด-19 ทุกคน โดยจะจ่ายให้กับผู้ป่วยที่มีอาการเท่านั้น ขึ้นอยู่กับความเหมาะสมที่อยู่ในดุลยพินิจของแพทย์เท่านั้น