     สิ้นสุดการรอคอยเมื่อ  Samsung ทำการเปิดตัวสมาร์ทโฟน  Samsung Galaxy S6 และ Samsung Galaxy S6 Edge อย่างเป็นทางการ ซึ่งก็เรียกได้ว่า มาพร้อมกับสเปค ดีไซน์ ที่ถูกปรับปรุงใหม่ รวมถึงยังมาพร้อมกับฟีเจอร์ใหม่ๆ มากมายเลยทีเดียว

     สำหรับสมาร์ทโฟนตระกูล  Samsung Galaxy S  นั้นถือว่าเป็นสมาร์ทโฟนระดับ Hi-End ที่ได้รับความนิยมอย่างต่อเนื่องอยู่แล้ว และทุกครั้งที่มีการเปิดตัวรุ่นใหม่ ก็ได้รับความสนใจอยู่เสมอ
     สมาร์ทโฟนรุ่นแรกที่ได้ใช้ชื่อตระกูล Galaxy ได้ถูกเปิดตัวครั้งแรกในปี 2009 และถือเป็นสมาร์ทโฟนรุ่นแรกของค่ายที่รันบนระบบปฏิบัติการแอนดรอยด์ 
     โดยเริ่มจาก Samsung Galaxy S, Samsung Galaxy S II,  Samsung Galaxy S III,  Samsung Galaxy S4, Samsung Galaxy S5 ใน  ปี 2014 และสำหรับในปี 2015 นั้นทาง Samsung ยังคงก้าวล้ำในด้านนวัตกรรมใหม่ๆ เรื่อยมา
     การมาของ Samsung Galaxy S6 นั้นถือเป็นรุ่นที่ 6 แล้วครับ แต่มันไม่ธรรมดาตรงที่ในค่ำคืนวันนี้นั้น  Samsung Galaxy S6 ไม่ได้มาเพียงรุ่นเดียวเพราะยังมี Samsung Galaxy S6 Edge มาเปิดตัวอีกหนึ่งรุ่น
     เราลองมาดูกันครับว่าสมาร์ทโฟน Samsung Galaxy S6 และ Samsung Galaxy S6 Edge ทั้งจะมีสเปคเป็นอย่างไรบ้าง รวมถึงมีฟีเจอร์ที่น่าสนใจมากน้อยแค่ไหน ลองมาชมกันเลยครับ

Samsung Galaxy S6

Samsung Galaxy S6 edge
     ทั้ง Samsung Galaxy S6 และ Galaxy S6 edge มาพร้อมหน้าจอกว้างขนาด 5.1 นิ้ว ความละเอียด QHD Super AMOLED (577 ppi)  กระจกทำจาก Gorilla Glass 4 พร้อมให้ความแข็งแรงทนทานมากขึ้น 50% 
     จะต่างกันเล็กน้อยตรงขนาดของตัวเครื่องเพราะ Galaxy S6 นั้นขนาดตัวเครื่อง 143.4 x 70.5 x 6.8 มิลลิเมตร และมีน้ำหนักตัวเครื่อง 138 กรัม, ส่วน Galaxy S6 edge มีขนาดตัวเครื่อง 142.1 x 70.1 x 7 มิลลิเมตร และมีน้ำหนักตัวเครื่อง 132 กรัม
     Samsung Galaxy S6 และ Galaxy S6 Edge มาพร้อมชิปเซ็ตแบบ  Exynos 7420, CPU 64-bit octa-core, หน่วยความจำ RAM ขนาด 3 GB มาพร้อมระบบปฏิบัติการ Android 5.0 Lollipop ครอบทับด้วย TouchWiz UI เวอร์ชันใหม่ล่าสุด มี 3 ความจุให้เลือกใช้งานครับนั้นคือ 32GB, 64GB และ 128GB ดังนั้นสำหรับสเปคนี้ในปัจจุบันถือว่า Galaxy S6 ทั้งสองถือว่าแรงที่สุดของโลกไปแล้วนั้นเอง      สำหรับกล้องดิจิตอลบน Samsung Galaxy S6-  S6 Edge นั้นถูกพัฒนาให้มีประสิทธิภาพมากยิ่งขึ้น โดยกล้องดิจิตอลด้านหลังนั้นมีความละเอียดอยู่ที่ 16 ล้านพิกเซล F/1.9 พร้อมระบบป้องกันภาพสั่นไหวขณะถ่าย (OIS) รองรับการถ่ายวีดีโอความละเอียดสูงระดับ 4K 
     ส่วนกล้องดิจิตอลด้านหน้านั้นมีความละเอียดสูงถึง 5 ล้านพิกเซลเลยทีเดียว ถ่ายภาพและ vdo ได้ดีกว่า iPhone 6, iPhone 6 Plus มากแค่ไหน! อีกหนึ่งฟีเจอร์ที่ทาง ซัมซุง ภูมิใจนำเสนอl    

ภาพถ่ายของกล้องด้านหลัง ระหว่าง iPhone 6 Plus และ Samsung Galaxy S6

การถ่ายวีดีโอ ระหว่าง iPhone 6 Plus และ Samsung Galaxy S6
     พิเศษสุดกับการชาร์จแบตเตอรี่แบบไร้สายที่เรียกว่า Built-in Wireless Charging ซึ่งเป็นเทคโนโลยีที่กำลังจะกลายเป็นมาตรฐานใหม่ของสมาร์ทโฟนยุคนี้ นั้นมันกำลังจะทำให้สายไฟจะกลายเป็นของล้าสมัยไปเลยทีเดียว ซึ่งเทคโนโลยี Wireless Charging จะช่วยขจัดตั้งแต่ปัญหาเล็กๆ น้อยๆ ทิ้งไป

     ฟีเจอร์ใหม่ใหม่อย่าง Fast Charging การใช้เวลาชาร์จแบตได้เร็วขึ้นนั้นคือชาร์จเพียง 10 นาที ใช้งานได้ยาวนานถึง 4 ชั่วโมง!     นอกจากนี้นั้นในรุ่นใหม่ยังมีการปรับเปลี่ยนส่วนของ interface ให้ใช้ง่ายมากขึ้นอีกด้วย ซึ่งinterface ใน Samsung Galaxy S6 และ Samsung Galaxy S Edge  อิงการออกแบบของ Android 5.0 ทำให้เรียบง่าย เข้าใจง่ายขึ้น ตัดตัวที่ไม่จำเป็นออกบางส่วน     Samsung Pay ระบบการชำระเงินบนมือถือแบบใหม่ใช้ระบบ MST กับ NFC รองรับเครื่องอ่านบัตรได้หลากหลาก พร้อมใช้งานในสหรัฐฯ และเกาหลีใต้แล้ว นั้นหมายความว่าต่อไปเราสามารถใช้มือถือจ่ายเงินแทนบัตรเครดิตได้นั้นเองครับ

     Samsung Galaxy S6 และ Galaxy S6 edge จะวางจำหน่ายในกลางเมษายนนี้ ซึ่งมีให้เลือกได้แก่ White Pearl, Black Sapphire, Gold Platinum และ Green Emerald 

  
อัพเดทล่าสุดนั้นทางฝั่งยุโรปได้เปิดราคาออกมาแล้วครับ ปกติแล้วสมาร์ทโฟนจากทางซัมซุง ในแถบยุโรป จะมีราคาที่ต่างจากประเทศไทยเราประมาณ 3,000 บาท(หมายความว่าแพงกว่าบ้านเรา)
ราคา Samsung Galaxy S6 (อย่างไม่เป็นทางการ) - Samsung Galaxy S6 ความจุ 32GB : €699- Samsung Galaxy S6 ความจุ 64GB : €799- Samsung Galaxy S6 ความจุ 128GB : €899ราคา Samsung Galaxy S Edge  (อย่างไม่เป็นทางการ) - Samsung Galaxy S6 edge ความจุ 32GB : €849- Samsung Galaxy S6 edge ความจุ 64GB : €949- Samsung Galaxy S6 edge ความจุ 128GB : €1049
ที่มา : GSMArena, TheVerge


















