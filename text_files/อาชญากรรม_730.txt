จากกรณี "น้องแก้ม" เด็กหญิงอายุ 13 ปี ถูก นายวันชัย แสงขาว หรือ เกม อายุ 22 ปี ลูกจ้างพนักงานทำความสะอาดบนรถไฟขบวนที่ 174 ทำร้ายร่างกายและข่มขืนกระทำเรา 2 ครั้งซ้อน ก่อนจับร่างเปลือยเปล่าโยนทิ้งออกทางหน้าต่างรถไฟ พบเป็นศพอยู่ที่ อ.ปราณบุรี จ.ประจวบคีรีขันธ์
ผู้สื่อข่าวรายงานว่า (10 ก.ค.) รายการเรื่องเล่าเช้านี้ ทางช่อง 3 นำเสนอข่าวว่า แม่น้องแก้มเปิดเผยว่า เมื่อคืนน้องแก้มได้มาเข้าฝัน ในความรู้สึกของตน และบอกว่าน้องเพิ่งจะรู้ตัวว่าเสียชีวิต และก็บอกว่าหนูหนาว ตนจึงได้นำเสื้อผ้าของใช้ต่างๆ ทำบุญส่งไปให้ในตอนเช้า น้องยังบอกอีกว่าจะไม่ยอมไปไหนเพราะมีคนที่ร่วมกันฆ่าน้องอีกหลายคน ตนสังเกตใบหน้าน้องแก้มเหมือนยังอาฆาตอยู่ น้องแก้มยังบอกด้วยว่าตอนนี้ยังอยู่บนรถไฟตู้นอนที่เกิดเหตุ ในวันพรุ่งนี้ตนพร้อมด้วยญาติ จะประสานไปยังการรถไฟ เพื่อไปจะเชิญดวงวิญญาณน้องแก้มออกมาจากรถไฟตู้นอนตรงที่เกิดเหตุตามความเชื่อ เพื่อส่งวิญญาณน้องไปสู่สุคติ ที่สำคัญตนอยากจะให้ผู้ต้องหามาขอขมาศพน้องแก้มด้วย เพื่อที่น้องแก้มจะได้ไม่อาฆาตเคียดแค้น ทุกวันนี้ยังรับไม่ได้กับเหตุการณ์ที่เกิดขึ้น ปกติน้องจะมานอนกับตนทุกคืน เวลาไปส่งลูกไปโรงเรียนตอนเช้า เคยมีลูกนั่งกัน 2 คน ตอนนี้ก็เหลือพี่สาวเขาคนเดียวแล้ว วันนี้น้องไม่อยู่แล้ว