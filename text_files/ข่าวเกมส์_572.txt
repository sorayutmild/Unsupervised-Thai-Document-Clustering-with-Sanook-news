สองเคสไอโฟน ไม่ธรรมดา! ที่เปลี่ยนคุณเป็นฮีโร่
เคสไอโฟน
เคสไอโฟนที่ขายกันอยู่ทั่วไปตามท้องตลาดทุกวันนี้ มันก็ยังงั้นๆแหละ แค่แปะลวดลายให้ดูสวยแค่นั้นเอง ไม่เหมือนกับเคาไอโฟนสองตัวที่เรากำลังนำมาให้ท่านได้ดูกัน ซึ่งเคสไอโฟนนี้ผลิตโดย Sentinel บริษัทผลิตของเล่นชื่อดังจากญี่ปุ่น เป็นเคสไอโฟนที่ไม่ได้มีแค่ลวดลายเท่านั้น แต่ยังออกแบบให้มีรูปร่างต่างไปจากเคสไอโฟนทั่วไป เพราะมันมีรูปร่างตามแบบอุปกรณ์จากการ์ตูนและเกมส์กันเลย
ชิ้นแรกเป็นเคสไอโฟน ที่ทำออกมาเป็นแบบด้ามจับของอุปกรณ์สามมิติในการ์ตูนเรื่อง Attack on Titan หรือผ่าพิภพไททัน อุปกรณ์สามมิติเป็นเครื่องมือที่ทางหน่วยสำรวจในเรื่องใช้สำหรับต่อสู้กับยักษ์ไททัน โดยเมื่อลั่นไกที่ด้ามจับแล้ว เครื่องจะยิงสลิงติดหัวลูกศรความแรงสูงไปปักกับต้นไม้หรือสิ่งก่อสร้าง ดึงตัวผู้ใช้ให้บินขึ้นที่สูงได้นั่นเอง แต่ว่าเคสไอโฟนตัวนี้มาแค่ด้ามจับอุปกรณ์สามมิติเท่านั้นนะ ไม่มีดาบหรือเครื่องยิงสลิงแถมมาให้ โดยส่วนที่เป็นสลิงจะแทนที่ด้วยสายหูฟังแทน ส่วนบริเวณที่เสียบดาบ จะแทนที่ด้วยสายรัดสำหรับคาดเอวนั่นเอง ส่วนคันโยกด้านข้างเอาไว้ปิด/เปิด ช่องบังกล้อง เมื่อใช้เคสไอโฟนตัวนี้ คุณจะรู้สึกเหมือนตัวเองเป็นสมาชิกหน่วยสำรวจไปแล้วประมาณ 50% เหอๆ
เคสไอโฟน
เคสไอโฟน
 
เคสไอโฟนชิ้นที่สองสร้างขึ้นตามแบบอุปกรณ์สื่อสารสุดไฮเทคของลุง Big Boss จากเกม Metal Gear Solid V: Ground Zeroes ภาคล่าสุดที่เพิ่งออกมาให้เล่นกันไม่นานนี้ มันเป็นอุปกรณ์สื่อสารในเกมที่เป็นได้ทั้งวิทยุ โทรศัพท์ และยังมีการส่งสัญญาณภาพแบบ โฮโลแกรม ให้เห็นตัวผู้ที่กำลังสื่อสารอยู่ได้ด้วย โดยในเกมเรียกเจ้าอุปกรณ์นี้ว่า iDroid ซึ่งทางคุณ ฮิเดโอะ โคจิม่า ผู้สร้างเกม Metal Gear Solid V: Ground Zeroes จงใจตั้งชื่อนี้จากการผสมคำ iOS กับ Android เข้าด้วยกัน งานนี้คนทั่วไปอาจจะฮา แต่สำหรับบริษัทเจ้าของสองระบบนี้อาจจะฮาไม่ออก แถมคุณ ฮิเดโอะ โคจิม่า ยังเป็นผู้ร่วมทำและโปรโมทเคสไอโฟนตัวนี้อย่างเป็นทางการเลยด้วย
เคสไอโฟน
เคสไอโฟน
เคสไอโฟน iDroid ของไอโฟนตัวนี้ออกแบบให้มีจุดที่สามารถขยับเปลี่ยนถอดได้หลายจุด อย่างเช่นตรงช่องเลนส์กล้อง สามารถปิดหรือถอดได้ มีสวิตซ์ไฟที่ด้านหลัง รวมทั้งจะมี App สำหรับเล่นเกม Metal Gear Solid V แถมให้ด้วย แต่เคสนี้ไม่มีระบบโฮโลแกรมแบบในเกมแถมให้หรอกนะ
เคสไอโฟนทั้งสองตัวนี้ ออกแบบมาสำหรับ iPhone 5 และ iPhone 5S สนนราคาอยู่ที่ตัวละ 7,500 เยน (ประมาณ 2,500 บาท) กำหนดขายในเดือนตุลาคม 2014 นี้ อีกนานเลย