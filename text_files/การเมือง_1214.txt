ยิ่งลักษณ์ ย้ำยังไม่คิดลาออกจากตำแหน่งนายกรัฐมนตรี เพื่อแสดงความรับผิดชอบกรณีน้ำท่วม ยืนยันขอทำหน้าที่ให้ดีที่สุด
น.ส.ยิ่งลักษณ์ ชินวัตร นายกรัฐมนตรี กล่าวว่า ไม่คิดเรื่องการลาออกจากตำแหน่งเพื่อแสดงความรับผิดชอบกรณีที่ไม่สามารถป้องกันและแก้ไขปัญหาน้ำท่วมได้ตามที่มีรายงานข่าวระบุออกมา อย่างไรก็ตาม ขอโอกาสในการทำหน้าที่ต่อไปให้ดีที่สุด ให้สมกับที่ประชาชนเลือกเข้ามาทำหน้าที่นายกรัฐมนตรี
ทั้งนี้ นายกฯ ยังกล่าวไม่หวั่นเรื่อง อ.จุฬาฯ เตรียมล่ารายชื่อถอดถอนจากตำแหน่งเหตุบริหารจัดการน้ำล้มเหลว ย้ำยังกำลังใจดีและขอทำอย่างเต็มที่เพื่อช่วยเหลือประชาชน 