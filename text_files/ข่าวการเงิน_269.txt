ร.ต.อ.สงกรานต์ เตชะณรงค์ ทายาทแห่งโบนันซ่า เขาใหญ่ มีรายได้จากการรับราชการเป็นตำรวจไม่เกิน 40,000 บาทต่อเดือน 
ในที่สุด สงกรานต์ เตชะณรงค์ ทายาทอาณาจักร โบนันซ่า เขาใหญ่ ก็ออกมายอมรับว่ากำลังคบกับแมท-ภีรนีย์ คงไทย หลังจากเซ็นใบหย่ากับอดีตภรรยา แอฟ ทักษอร เรียบร้อยแล้ว ท่ามกลางเสียงของชาวเน็ตที่ออกมาคอมเมนต์กันอย่างดุเดือด
>> คอมเมนต์ชาวเน็ตสวนทาง หลัง "สงกรานต์" ยอมรับเดินหน้าจีบ "แมท ภีรนีย์"
>> "สงกรานต์" ความรักเริ่มต้นใหม่อีกครั้งกับนางเอกสาว "แมท ภีรนีย์"
>> เจาะธุรกิจพ่อหม้ายป้ายแดง “สงกรานต์ เตชะณรงค์” ทายาทอาณาจักร “โบนันซ่า เขาใหญ่”
นอกจาก สงกรานต์ จะเป็นทายาทคนโตแห่ง โบนันซ่า เขาใหญ่ แล้ว อีกบทบาทที่น่าสนใจ คือ ร.ต.อ.สงกรานต์ เตชะณรงค์ ดำรงตำแหน่งเป็น รองสารวัตร กองกำกับการปฏิบัติการพิเศษ กองบังคับการปราบปราม ซึ่งเป็นหนึ่งในอาชีพที่เจ้าตัวใฝ่ฝัน เพราะโดยส่วนตัวนั้นเป็นคนชอบการบู๊ หรือเรื่องแอ็กชั่นเป็นพิเศษ เราจึงเห็นหนุ่มสงกรานต์ฟิตร่างกายผ่าน Instagram ตลอดเวลา
แล้วสงสัยหรือเปล่าว่ายศ “ร้อยตำรวจเอก” ของ สงกรานต์ เตชะณรงค์ มีอัตราเงินเดือนเท่าไหร่ Sanook! Money ได้รวบรวมข้อมูลคร่าวๆ มาฝากกัน
ตามพระราชบัญญัติตำรวจแห่งชาติ (ฉบับที่ 3) พ.ศ. 2558 กำหนดให้ข้าราชการตำรวจยศ ร้อยตำรวจเอก ร้อยตำรวจโท และร้อยตำรวจตรี ได้รับเงินเดือนระดับ ส.1
โดยอัตราเงินเดือนข้าราชการตำรวจยศดังกล่าวจะได้รับเงินเดือนระดับ ส.1 ซึ่งมีอัตราเงินเดือนแบ่งตามขั้น เริ่มต้นที่ 6,470 – 38,750 บาท
ดังนั้น อัตราเงินเดือนในตำแหน่ง “ร้อยตำรวจเอก” ของ สงกรานต์ เตชะณรงค์ จะอยู่ในช่วงตั้งแต่ 6,470 – 38,750 บาท
แม้ว่าเงินเดือนข้าราชการตำรวจ กับธุรกิจโบนันซ่า เขาใหญ่ จะต่างกันคนละขั้ว แต่หนุ่มสงกรานต์ก็ยังคงฝึกฝน และฝึกร่างกายให้พร้อมกับการปฏิบัติงานกับหน่วยคอมมานโด ซึ่งก่อนหน้านี้ สงกรานต์ เคยให้เหตุผลที่อยากเป็นตำรวจว่า เพราะอยากออกไปหาประสบการณ์ใหม่ๆ โดยตั้งแต่เด็กๆ เจ้าตัวก็เติบโตมากับสายธุรกิจอยู่แล้ว เรียกง่ายๆ ว่าอยากเปลี่ยนรสชาติในชีวิตนั่นเอง