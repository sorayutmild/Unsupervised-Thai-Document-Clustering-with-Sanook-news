สำหรับ แนวเกมที่ถือว่าเป็นที่ยอดนิยม  ยังมีผู้เล่นอยู่ไม่เสื่อมคลายและไม่หายไปจากโลกใบนี้แน่นอนก็คือเกมแนว  Action ในรูปแบบ First Person Shooting หรือเรียกย่อๆ ว่า FPS นั่นเอง  ด้วยความที่เล่นง่ายไม่ซับซ้อน ถือปืนยิงกันเสียส่วนใหญ่  ซึ่งเกมพวกนี้ก็มักจะมาพร้อมกับความเว่อร์เกินความเป็นจริง ทั้งๆ  ที่มีหลายต่อหลายเกมพยายามที่จะทำให้ตัวเกมมีความสมจริงมากที่สุด  ไอ้ความไม่สมเหตุสมผลพวกนี้มีอะไรบ้างเราไปดูกัน  
 โดนยิงปางตาย แปปเดี่ยวแข็งแรงเหมือนเดิม
เกมส์ยิง
      ด้วยความที่เกม FPS ยุคเก่าๆ นั้น เวลาที่ HP  ใกล้หมดก็ต้องไปหากล่องพยาบาลมาเติม  ซึ่งจุดนี้เป็นจุดที่สร้างความน่าหงุดหงิดและความเครียดให้กับผู้เล่นที่ชอบ เน้นบู๊พอสมควร ยุคหลังๆ จึงมากการปรับให้ HP สามารถฟื้นฟูเองได้  เวลาโดนยิงก็แค่เกิดอาการตาแดงหน่อยๆ พักแปปเดียวก็กลับมาแข็งแรงเหมือนเดิม  โถ แบบนี้พี่โดนกระสุนทั้งกองทัพบกก็ไม่ตายใช่ไหมเนี้ยะ   
 
 มือจับปืน แต่ปีนบันไดลิงชิวๆ
เกมส์ยิง
      ทหารที่ดีควรอยู่ในท่าเตรียมพร้อมเสมอ ไม่ว่าจะสถานการณ์ใดๆ ก็ตาม  แม้กระทั่งปืนบันไดลิงพี่แกมือยังถือปืนอยู่เลย แถมปืนเร็วอีกต่างหาก  พี่เป็นสไปเดอร์แมนปะเนี้ยะ แต่เกมยุคหลังๆ ค่อยดีหน่อย  ไม่ค่อยมีอะไรแบบนี้โผล่มาละ  
 
 วิ่งได้หลายกิโลไม่เหนื่อย แต่ส่องสไนกลั้นหายใจได้ 5 วิ
เกมส์ยิง
      ต้องยอมรับว่าเกมแนวนี้ ตัวละครที่เราบังคับนั้นเป็นพวกอึด ถึก  ควายเป็นอย่างมาก มีแรงช้างสารวิ่งได้ทั้งแผนที่ไม่มีเหน็ดเหนื่อย  ซึ่งอันนี้ก็ต้องยอมรับแหละว่าถ้ามันมีการเหนื่อยมันคงไม่สนุก  แต่มันดันมาตกม้าตายตรงการเล็งสไนเปอร์ที่แหละที่หลายเกมพยายามทำให้สมจริง  แต่พอมาดูความเป็นจริงแล้วมันไม่ใช่ วิ่งได้หลายกิโลแต่ตอนซูมกลั้นหายใจได้  5 วิ ก็ทำเสียงเหมือนปลาบู่เกยตื้นแล้ว แต่ถ้าไม่กลั้นมือก็สั่นเข้าไป  ทีวิ่งไปยิงไป มือไม่เห็นสั่น 555+ 
 
 ยิงตั้งหลายนัดไม่ตาย โดนมีดทีเดียวดับ
เกมส์ยิง
      สืบเนื่องจากข้อแรกกับไอ้ระบบฟื้น HP  ซึ่งถ้าไม่กรอกให้ตายหองทีเดียวก็เหนื่อยอยู่  แถมยิงตั้งหลายนัดแค่โดนแค่แขนขาก็ไม่ตายอีก  แต่โดนมีดปักทีเดียวก็ถึงขั้นม้วยมรณาได้  ก็ด้วยความที่ว่ามันเป็นอาวุธที่หาโอกาสใช้ยากกว่าปืน  มันก็เลยแรงตามระเบียบ บางเกมหนักหน่อยก็ปามีดได้ด้วยเป็นลี้คิมฮวง  
 
 แบกปืนเยี่ยงกรรมกร วิ่งไหวชิวๆ
เกมส์ยิง
       สำหรับเกมที่กลั๊วกลัวว่าผู้เล่นจะยิงไม่มันส์เพราะว่าเน้นบู๊มีศัตรูเยอะ มาก จึงได้ทำการยัดเยียดตัวละครให้สามารถพกอาวุธได้มากมาย มีดอัน ปืนพกอัน  ปืนกลเบาอัน ไรเฟิลอัน ถ้าใจดีหน่อยก็แถมหัวปลีมาให้อีกดอกนึง  แบกเยอะขนาดนี้แต่ก็ไม่ผลต่อการเคลื่อนไหวแต่อย่างใด  สงสัยจะฟิตเนสมาเป็นอย่างดี  
 
 ยิงไม่หมดแม็ก รีโหลดใหม่กระสุนไม่ลด
เกมส์ยิง
      การเผชิญหน้ากับศัตรู  สิ่งที่ต้องเตรียมพร้อมไว้อย่างดีก็คือกระสุนแบบเต็มแม็ก  ถ้าใครไม่เต็มก็ต้องกดรีโหลดเตรียมไว้  บางคนก็ติดนิสัยยิงไม่หมดแม็กก็รีโหลดใหม่ซึ่งอนิเมชั่นในเกมนั้นก็คือเอา แม็กใหม่ใส่แล้วเขวี้ยงแม็กเก่าทิ้งอย่างไม่ไยดี  แต่ว่าเขวี้ยงไปแล้วกระสุนที่ค้างอยู่ก็ไม่โดนหักออกเสียด้วย  แถมถ้าเรามีกระสุน 300 นัด ก็เท่ากับว่าเรามีแม็ก 299 อันเลยทีเดียว  
 
 มีถังนํ้ามันให้ยิงบ่อย 
เกมส์ยิง
      เวลาที่บุกตะลุยเข้าไปที่ฐานศัตรู ถ้าเยอะศัตรูเยอะจนไม่สามารถจะยิงไหว  ก็มักจะมีถังนํ้ามันหรืออะไรซักอย่างที่ระเบิดได้มาให้เรายิงบ่อยๆ  อาจจะเพราะว่าเอามาดักเหล่าผู้เล่น  แต่ถ้าเป็นของจริงก็คงไม่เสี่ยงเอามาตั้งเพ่นพ่านให้เขามายิงทำฐานระเบิดได้ หรอก OTL  
 ชุดมีเยอะแยะ แต่ส่วนแขนเหมือนเดิมเป๊ะ  
เกมส์ยิง
      เพื่อความไม่ซํ้าซากจำเจสำหรับเกมที่เป็นออนไลน์  ก็มักจะมีชุดให้เลือกเปลี่ยนกันมากมายไม่ว่าจะเป็นฝ่ายโจรหรือตำรวจ  ซึ่งดูภายนอกมันก็เป็นชุดตามที่เปลี่ยนก็จริง  แต่บางเกมนั้นถ้ามองจากมุมมองตอนเล่นเช่นตอนรีโหลด  จะเห็นได้ว่าแขนเหมือนกันเป๊ะ อืมมมมมมม 
 
 มุมกล้องขั้นเทพ ของจริงคงไม่ใช่  
เกมส์ยิง
เกมส์ยิง
      ด้วยความที่เป็นมุมมองบุคคลที่ 1  ผู้พัฒนาก็จะจำลองให้เหมือนกับตัวเรากำลังถือปืนมากที่สุด  แต่บางเกมมันก็เกินจริงไปหน่อย  ซึ่งถ้าเทียบกับความเป็นจริงมันก็จะเหมือนกับภาพที่แปะด้านบนนั่นแล  
 
 หันปืนราวกับไม่มีนํ้าหนัก  
เกมส์ยิง
      แน่นอนว่าปืนจริงนั้นถือว่ามีนํ้าหนักค่อนข้างเยอะ  การที่จะหันปืนได้อย่างรวดเร็วนั้นคงต้องเป็นระดับ The Hulk  และต้องมีแรงหน่วงบ้างตอนเริ่มหัน จริงๆ  แล้วก็มีอยู่เกมหนึ่งซึ่งทำระบบฟิสิกส์ได้ดีมาก เหมือนแม้กระทั่งการหันปืน  นั่นก็คือซีรี่ย์ Killzone บนเครื่องเล่นคอนโซลของ Sony แต่ทว่า  การทำให้สมจริงเกินบางทีมันก็เล่นไม่สนุกล่ะครับ         ก็ถือซะว่าเล่นสู่กันฟังขำๆ ก็แล้วกันฮะ ยังไงเกมก็คือเกม  ถ้าทำให้สมจริงมากๆ บางทีก็ทำให้ผู้เล่นเครียด, หงุดหงิดกันเปล่าๆ  และทำให้ไม่สนุกด้วย สำหรับใครที่เจออะไรแปลกๆ ก็เอามาแชร์กันได้จ้า 
ขอบคุณภาพจาก
memecenter 
9gag 
memebase 
memecreater 
reallol
 
 
 
สนับสนุนเนื้อหา
โดย PuruZ 
