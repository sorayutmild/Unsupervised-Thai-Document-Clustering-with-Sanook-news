ในที่สุด การปรับปรุงครั้งใหม่ของ MacBook Pro (New MacBook Pro) ก็ได้ถูกปล่อยออกมาให้หลายๆคนได้สัมผัสกันไปบ้างแล้ว ซึ่งในรุ่นใหม่นี้ ก็ยังคงมีการปรับปรุงหลายๆอย่างเหมือนเช่นเคย แน่นอนว่าสิ่งที่เห็นได้ชัดของการเปลี่ยนแปลงในครั้งนี้ นั่นก็คือ การเปลี่ยน ซีพียูมาเป็นแบบ Sandy Bridge และ การ์ดจอจะเป็นของทางค่าย ATI สำหรับรุ่น 15 และ 17 นิ้ว จากที่รุ่นก่อนๆจะเป็นของ nVidia  แต่สำหรับรุ่น 13 นิ้วนั้นจะใช้ชิพกราฟฟิคมาตรฐานของ Sandy Bridge นั่นก็คือ Intel HD Graphics 3000 นั่นเอง และอีกสิ่งหนึ่งที่คนให้ความสนใจไม่แพ้กันนั่นก็คือ พอร์ต Thunderbolt ซึ่งจะอธิบายคุณสมบัติให้ทราบในส่วนต่อไป และสำหรับสเปคเครื่อง ที่เราจะนำมาให้ชมกันในครั้งนี้จะแรงแค่ไหน ลองมาดูกันเลยครับ

 เริ่มจากแกะกล่องกันเลย

ตัวเครื่องหลังจากเปิดกล่องออกมาแล้ว
ดูตัวเครื่องกันแบบเต็มๆ ดีไซน์ยังจัดว่าไม่ต่างจากรุ่นก่อนหน้าสักเท่าไหร่
นี่เป็นสเปคของเครื่องที่นำมารีวิว
 ดีไซน์ และความสามารถเบื้องต้น
เป็นเวลากว่า 3 ปีตั้งแต่อดีตจนถึงปัจจุบัน ที่ MacBook Pro ยังคงไม่มีการปรับเปลี่ยนดีไซน์ของตัวเครื่องแต่อย่างใด แต่แน่นอนว่า ถึงแม้ว่ารูปร่างหน้าตาจะคล้ายคลึงกับเครื่องในรุ่นก่อน แต่ในด้านข้างของตัวเครื่องนั้น จะมีพอร์ต Thunderbolt ที่มีรูปคล้ายสายฟ้าอยู่ด้านข้างเพิ่มขึ้นมานั่นเอง รวมไปถึง พอร์ต SD การ์ด ก็สามารถรองรับ SD การ์ดแบบ SDXC ได้อย่างสมบูรณ์แบบ ในส่วนของคีย์บอร์ด และ แทรคแพด ก็ยังคงดูมีระดับเหมือนเช่นเคย และด้วยความที่มันดูแน่นหนา และถูกออกแบบมาอย่างดีนี่เอง ที่ทำให้ MacBook Pro ยังคงเป็นที่ต้องการอยู่ตลอดเวลาแต่แน่นอนว่า จากการออกแบบมาเป็นอย่างดี ก็คงยังมีข้อเสียเล็กๆน้อยๆบ้าง แน่นอน ไม่มีอะไรที่ดี ร้อยเปอร์เซนต์ ซึ่งข้อเสียที่เห็นได้ชัดที่สุดก็คงจะเป็น พอร์ต USB ด้านข้างของตัวเครื่องทั้งสองพอร์ตนั้น อยู่ใกล้กันเกินไป จนบางครั้ง คุณอาจจะไม่สามารถเสียบอุปกรณ์ USB สองอย่างพร้อมกันได้ เช่น Flashdrive บางขนาดที่ไม่มาตรฐาน หรือกว้างเกินไป จะทำให้เสียบทั้งสองอย่างพร้อมกันไม่ได้ และอีกหนึ่งเรื่องนั่นก็คือความละเอียดของหน้าจอที่ทำได้ตามปกติอยู่ที่ 1680 x 1050 ในรุ่น 17 นิ้ว ถึงแม้ว่านี่จะเป็นความละเอียดที่สูงพอสมควรแล้ว แต่ก็อาจจะมีปัญหาเล็กน้อยหากใช้เพื่อการดูหนังแบบ HD ผ่าน Blu-ray ไดรฟ์ ซึ่งตามสเปคแล้ว New MacBook Pro สามารถแสดงผลได้สูงสุดที่ 1920 x 1200 (แบบ Native) ซึ่งเป็นการปรับความละเอียดให้พอดีกับความละเอียดที่หน้าจอสามารถรองรับได้ แต่ก็อาจจะแสดงผลได้ไม่เต็มที่นั่นเอง แต่โดยรวมแล้ว หน้าจอความละเอียดระดับนี้ถือว่าอยู่ในระดับที่สูงอยู่แล้ว จึงไม่น่าเป็นห่วงเท่าไหร่