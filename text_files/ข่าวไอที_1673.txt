เป็นอีกหนึ่งข่าวที่เชื่อว่าหากใครกำลังมองหามือถือใหม่(แต่ไม่ซิง) อย่าง iPhone 6s และ 6s Plus ไว้ใช้งานอาจจะถูกใจกับข่าวนี้ครับ เพราะล่าสุด Apple ได้เปิดจำหน่าย iPhone 6s และ 6s Plus เฟอร์บิช บน Apple Online Store แล้ว ซึ่งใครต้องการสินค้าที่ยังใช้งานได้ดี แต่ราคาไม่แพง และเป็นของแท้ก็สามารถหา iPhone รีเฟอร์บิช มาใช้งานได้และผมเชื่อว่าหลายคนคงมีคำถามตามว่า iPhone รีเฟอร์บิช คืออะไร เรามีคำตอบคร่าว ๆ มาบอกกันครับ สินค้ารีเฟอร์บิคือสินค้าที่ถูกผู้แทนจำหน่ายตรวจเจอปัญหาและทำการส่งคืนผลิตภัณฑ์กลับไปยังผู้ผลิตจากที่ตัวแทนจำหน่ายเนื่องจากสาเหตุหลายๆ ประการ, รวมไปถึงกรณีที่ว่าเป็นผลิตภัณฑ์ใหม่ที่ได้รับการส่งคืนจากตัวแทนจำหน่ายก่อนการขายให้ลูกค้าหรือเป็นสินค้าที่ถูกส่งคืนตรงจากลูกค้าเองตามเงื่อนไขสัญญาที่ได้ตกลงกันไว้ตอนซื้อขาย ต่อจากนั้นทาง Apple จะนำกลับมาตรวจสอบหาปัญหาที่เกิดขึ้น รวมไปถึงการเปลี่ยนอุปกรณ์ส่วนต่าง ๆ ในไอโฟนเพื่อให้ได้ของใหม่ที่มีคุณภาพและพร้อมนำกลับไปจำหน่ายอีกครั้งครับ

และทางผู้ผลิตนำไปแก้ไขและทำให้มันกลับมาเป็นผลิตภัณฑ์ที่สามารถใช้งานได้อีกครั้ง ไม่ว่าจะเป็นฮาร์ดแวร์และซอฟต์แวร์ หลังจากนั้นจึงนำออกจำหน่าย แต่ทาง Apple ต้องมีสัญลักษณ์ที่บ่งบอกให้เห็นชัดเจนว่า ผลิตภัณฑ์ตัวดังกล่าวเป็นผลิตภัณฑ์ "รีเฟอร์บิช" ซึ่งมีความน่าเชื่อถือมากพอสมควร

โดยผลิตภัณฑ์ที่ได้นำออกมาจำหน่ายในรอบนี้มี iPhone 6S ขนาดความจุ 16 GB ขายในราคา $449 ส่วน iPhone 6s Plus มีขายเพียงสองความจุได้แก่ 16GB และ 64GB  มีราคาขาย $529 และ $589 ตามลำดับครับสำหรับ iPhone 6s และ 6s Plus รีเฟอร์บิช รุ่นต่าง ๆ จะถูกวางจำหน่ายที่ Apple Online Store เท่านั้นครับ และตอนนี้มันก็ได้วางจำหน่ายที่เมกาเป็นที่เรียบร้อยแล้วครับ ส่วนใครที่สนใจก็สามารถเข้าไปดูเพิ่มเติมได้ที่www.apple.com/shop 