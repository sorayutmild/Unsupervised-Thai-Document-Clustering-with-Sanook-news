กำลังกลายเป็นที่ฮือฮาในโลกโซเชียลเน็ตเวิร์ก เมื่อมีกระแสข่าวและภาพพรีเวดดิ้งสุดหวานของ ฉลอง ภักดีวิจิตร หรือ อาหลอง ผู้กำกับละครแอคชั่นชื่อดัง ศิลปินแห่งชาติ วัย 83 ปี ควงแขนเจ้าสาวอายุ 38 ปี นามว่า พิมพ์สุภัค อินทรี เข้าพิธีแต่งงานที่ จ.ศรีสะเกษ เมื่อช่วงเช้าวันนี้ (28 ธ.ค.) ซึ่งเป็นบ้านเกิดของฝ่ายหญิง มีพิธีทำบุญเลี้ยงพระและรดน้ำสังข์ โดย พล.ต.อ.ปรุง บุญผดุง อดีต รองผบ.ตร. เป็นประธานในพิธีครั้งนี้
ทั้งนี้การเข้าสู่ประตูวิวาห์ครั้งนี้ของ ฉลอง ภักดีวิจิตร ครั้งนี้ กลายเป็นข่าวสุดเซอร์ไพร์สวงการบันเทิง ช่วงส่งท้ายปี 2557 หลังจากที่ก่อนหน้านี้ เมื่อเดือนเมษายนที่ผ่านมา อาแอ๋ว สุมน ภักดีวิจิตร ภรรยาคู่ชีวิต เพิ่งเสียชีวิตลงด้วยโรคมะเร็งตับ