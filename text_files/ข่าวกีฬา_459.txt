จากกรณีครึกโครมที่ "อนงค์ ล่อใจ" อดีตประธานสโมสรสุราษฎร์ เอฟซี ยื่นฟ้องศาลให้ระงับการเลือก 30 เสียงภูมิภาค(ดิวิชั่น2) ทำให้สถานการณ์ปัจจุบัน ทีมชาติไทยมีโอกาสถูกฟีฟ่าสั่งแบน หลังเกิดปัญหามากมายเกี่ยวกับการเลือกตั้งนายกสมาคมฟุตบอลแห่งประเทศไทยล่าสุด "อุ้ม-ธีราทร บุญมาทัน" กัปตันทีมชาติไทยชุดใหญ่ได้ออกมาโพสต์ผ่านเฟซบุ๊กส่วนตัว โดยขอร้องให้ยุติปัญหาที่เกิดขึ้นในขณะนี้เกี่ยวกับการเลือกตั้งจบลง หลังไม่ต้องการให้ช้างศึกถูกฟีฟ่าสั่งแบนจากความวุ่นวายดังกล่าว
ทั้งนี้ ถ้าหากทีมชาติไทยถูกแบนจากฟีฟ่า ทีมชาติชุดใหญ่ที่จ่อตีตั๋วเข้ารอบ 12 ทีมสุดท้ายคัดบอลโลก 2018 โซนเอเชียก็จะถูกตัดสิทธิ์ทันที รวมไปถึงทัวร์นาเม้นต์ชิงแชมป์เอเชียรอบสุดท้ายของรุ่น U19 และ U16 ที่จะจัดขึ้นในปีนี้ด้วย

 