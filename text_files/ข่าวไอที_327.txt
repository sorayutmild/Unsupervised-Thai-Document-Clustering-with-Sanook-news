ทุกวันนี้ Smart Phone หรือ มือถือนั้นมีออกมาหลากหลายรุ่นและเรียกได้ว่าตกรุ่นค่อนข้างเร็ว จนทำให้หลายคนสงสัยว่าถ้าซื้อมือถือตกรุ่นเหล่านี้จะคุ้มหรือ
วันนี้ทีมงาน Sanook! Hitech ได้รวมมือถือ 5 รุ่นที่แม้จะตกรุ่นไปแล้วแต่ก็น่าหาซื้อมาใช้อยู่ จะมีอะไรบ้างมาดูกัน
iPhone 6s

เริ่มต้นจากสำหรับคนที่มองว่า iPhone 7 ยังไม่ใช่สำหรับคุณ การเลือกซื้อ iPhone 6s ซึ่งเป็นรุ่นปีที่แล้วก็ถือว่าไม่ได้ผิดอะไร คุณสมบัติของเครื่องที่น่าใช้นั้นยังคงมีทั้งเรื่องของ สเปคเครื่องที่ยังถือว่าคุ้มค่าอยู่ และมีช่องเสียบหูฟัง แม้ว่าจะไม่สามารถกันน้ำได้ก็ตาม แต่คุณสามารถหาเครื่องในราคาประหยัดเริ่มต้นประมาณ 14,xxx ไปจนถึงหลัก 2 หมื่น หรือเป็นมือ 2 ก็ได้เช่นกัน
Samsung Galaxy Note 5

สำหรับคนที่อยากได้มือถือมีปากกานั้น Samsung Galaxy Note 5 เป็นรุ่นเดียวที่ลงตัว แม้ว่าจะขายกันมากว่าจะเปลี่ยนรุ่นใหม่ก็เกือบ 2 ปี และตกรุ่นเพราะการมาของ Galaxy S7 แต่ก็เป็นมือถือที่น่าใช้ดี และความคุ้มค่าในราคาใหม่ที่ถูกลงกว่าเดิมทำให้หาซื้อได้ไม่ยากนัก
Vivo v3 Max

แม้ว่า vivo v5 plus จะมาใหม่และแทนที่แต่ด้วยสเปคนั้นถือว่ายังคงน่าใช้ จอใหญ่กำลังดีและมีกล้อนหน้าและหลังทำผลงานได้ดี จนทำให้หลายคนนั้นเลือกซื้อมาใช้ได้ในราคาประหยัดเพราะเมื่อไม่ใช่รุ่นใหม่ ทำให้มีการปรับราคา เหมาะสมกับคนที่มีงบไม่มากนัก
ASUS Zenfone 2 Deluxe

แม้ว่า ASUS Zenfone 3 จะเริ่มขายกันไปตั้งแต่ปีที่แล้ว แต่ด้วยราคาของเครื่องที่ค่อนข้างสูงเมื่อเทียบกับมือถือรุ่นเก่าอย่าง ASUS Zenfone 2 Deluxe ที่มีการปรับลดราคาเหลือ 5,990 บาท ด้วยสเปคที่มี CPU แรงระดับ 2.6GHz, RAM 4GB ความจำในตัว 32GB เพิ่มที่หลังได้ทำให้ภาพรวมดูคุ้มค่าแถมยังได้ฝาหลังที่เหมือนเพชรเรียกได้ว่าซื้อได้ในราคาไม่แพงเลยล่ะ
Huawei P9

ถามว่าทำไมถึงมาอยู่ในกลุ่มนี้ เพราะเนื่องจากสัปดาห์หน้า วันที่ 26 กุมภาพันธ์ จะมีการเปิดตัว Huawei P10 และคาดการณ์ว่าไม่นานหลังจากนี้ P10 ก็จะเข้าไทยแน่นอน แล้วคุณงามความดีของ P9 นั้นอยู่ที่กล้องหลังคู่ ที่พัฒนารวมกับ Leica ทำให้หลายคนนั้นสนใจที่อยากจะครอบครองเพราะราคาไม่ได้แพงเกินไป นอกจากนี้สเปคของเครื่องที่ให้มาก็ถือว่าใช้ได้อยู่ จนมือถือในระดับราคาเดียวกันต้องมองกันเลยทีเดียว