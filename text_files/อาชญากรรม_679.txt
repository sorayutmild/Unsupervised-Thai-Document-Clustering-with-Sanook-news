"น้องนินจา" เล่าย้อนวันเกิดอุบัติเหตุสูญเสียพ่อแม่-น้องชาย มีชายสวมชฎานุ่งโจงกระเบน ยืนหน้าบ้านบอกไม่ให้ไปกับพ่อแม่ จึงรอดตายเพียงคนเดียว
จากกรณีอุบัติเหตุรถกระบะชนกับรถจักรยานยนต์ที่ อ.บ้านฉาง จ.ระยอง ทำให้มีผู้เสียชีวิต 3 คน เป็นพ่อแม่ลูกครอบครัวเดียวกัน แต่ปรากฏว่าอุบัติเหตุครั้งนี้ ทำให้ ด.ช.ภานุพงษ์ หรือ "น้องนินจา" อายุ 9 ปี ต้องกลายเป็นเด็กกำพร้า สูญเสียพ่อแม่และน้องชายไปทั้งหมด เหตุเกิดเมื่อวันที่ 12 ก.ย. ที่ผ่านมา
 

ล่าสุด (22 ก.ย.) น้องนินจา ยังมีอาการเศร้าโศกเสียใจกับการจากไปของครอบครัวอันเป็นที่รัก และกำลังวาดภาพระบุความหมายในใจไปต่างๆ นานา ทีมข่าวจึงสอบถามน้องถึงสาเหตุทำไมต้องวาดภาพลักษณะนี้ ด้วยความไร้เดียงสาของเด็ก จนทราบว่าก่อนเกิดเหตุ คุณพ่อให้ตนเองไปด้วย แต่จู่ๆ เห็นเป็นชายรูปร่างสันทัด สวมชฎา มีสร้อยสะพายที่ตัวสองข้าง ไม่สวมเสื้อ นุ่งโจงกระเบนสีทอง ยืนอยู่ตรงทางเข้าบ้านบอกกับตนว่า "อย่าไป" ตนจึงบอกว่าไม่ไปขอรออยู่ที่บ้าน ทั้งที่ตอนแรกจะขึ้นรถซ้อนท้ายเตรียมที่จะไปอยู่แล้ว โดยไม่รู้ด้วยซ้ำว่าคนที่แต่งกายแบบนั้นเป็นใครมาจากไหน
>> เปิดชีวิต "น้องนินจา" ในวันที่พ่อแม่พี่ตายจากไป ขนลุกดวงวิญญาณยังห่วง
>> โผล่แล้ว "ร้อยโท" ขับรถชนครอบครัว "น้องนินจา" ดับ 3 ศพ ยันไม่ได้หนีไปไหน
 