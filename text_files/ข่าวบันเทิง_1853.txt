เป็นอีกหนึ่งคู่ที่ถูกจับตามองมากที่สุดและมีเสียงวิพากษ์วิจารณ์มากที่สุดสำหรับคู่ของนางเอกสาว แมท ภีรนีย์ คงไทย กับพ่อหม้ายสุดล่ำ สงกรานต์ เตชะณรงค์ หลังทั้งสองคนประกาศตัวว่ากำลังคบกัน
ตามมาด้วยทุกความเคลื่อนไหวไม่ว่า แมท และ สงกรานต์ จะเกี่ยวก้อยควงกันไปเที่ยวไหนก็มักจะมีภาพแอบถ่ายจากชาวเน็ตตาดีมาให้เห็นเสมอ 
ล่าสุด แมท ลงภาพคู่กับ สงกรานต์ ใบแรกอย่างเป็นทางการในอินสตาแกรม พร้อมประกาศว่าไม่ต้องแอบถ่ายกันนะจ๊ะเพราะลงให้เห็นแล้ว "ขอลงเองบ้าง..:จะได้ไม่ต้องแอบถ่ายกันให้ลำบากแล้วนะคะ"
"ขอบคุณที่ตามติดชีวิตกันมากขนาดนี้ค่ะ ต่อไปถ้าอยากได้รูปคู่แมทและพี่สงกรานต์ไว้เอาไปลงเข้ามาขอถ่ายได้เลยค่ะ เราทำอะไร ทานอะไร ที่ไหน เมื่อไหร่เราก็เป็นแบบนั้นค่ะ เราใช้ชีวิตกันปกติ ไม่ได้มีอะไรหลบซ่อน ไม่มีอะไรปิดบัง พวกเราต่างเดินหน้าใช้ชีวิตของตัวเองเพื่อหวังให้ครอบครัวและตัวเราประสบความสำเร็จได้อย่างที่ตั้งเป้าหมายไว้ แล้วพวกคุณมีเป้าหมายเพื่อขับเคลื่อนตัวคุณเองและครอบครัวที่รักของพวกคุณหรือยังคะ? สวัสดีปีใหม่อีกครั้งนะคะ"
คาดว่าการลงภาพคู่ของ แมท เนื่องจากในเพจดังอย่าง เจ๊เผือก มีชาวเน็ตส่งภาพหวานของทั้งคู่ออกมาเปิดเผยให้หลายคนได้เห็น แมท นางเอกสายห้าวเลยประกาศว่าไม่ต้องแอบถ่ายแล้วนะคะ เพราะลงให้เห็นแล้วนั่นเอง
หวานรับปีใหม่จ้า  
>>"แมท ภีรนีย์" เผยเรื่องราวที่ผ่านมา ทำให้เรียนรู้การใช้ชีวิต
>>"สงกรานต์" ถามหามารยาท อวยพรวันเกิดลูก แต่กลับถูกแซะเรื่อง "แมท ภีรนีย์"
>>"สงกรานต์" พาหวานใจ "แมท ภีรนีย์" ชมความงามของอาณาจักรโบนันซ่า
>>ภาพหวาน "สงกรานต์" ควง "แมท" กินข้าว เปิดตัวแล้วไปไหนก็ได้
