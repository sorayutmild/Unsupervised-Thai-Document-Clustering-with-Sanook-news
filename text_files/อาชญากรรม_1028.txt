น. สั่ง พงส. ตรวจลายมือจดหมายของน้องสาววีเจจ๋า สอบพยานให้ครบทุกมิติ อย่าเพิ่งปักใจเชื่อว่าฆ่าตัวตาย
พลตำรวจโทศานิตย์ มหถาวร รักษาราชการแทนผู้บัญชาการตำรวจนครบาล เปิดเผยถึงกรณีที่ น.ส.กอปรบุญ ทองมี หรือ จูน อดีตพนักงานต้อนรับบนเครื่องบิน น้องสาวของ จ๋า ณัฐฐาวีรนุช ทองมี ดาราสาวชื่อดัง ที่กระโดดจากที่สูงได้ในอาคารจอดรถ เมเจอร์ อะเวนิว รัชโยธิน เสียชีวิต ในพื้นที่ สน.พหลโยธิน เมื่อวานนี้ (25 ส.ค.)
เบื้องต้นได้รับรายงานเรื่องดังกล่าวแล้ว ซึ่งได้สั่งให้พนักงานสอบสวนพิสูจน์ลายมือในจดหมายที่ผู้เสียชีวิต เขียนไว้ ว่าเป็นของ น.ส.กอปรบุญ หรือไม่ รวมถึงสอบสวนพยานอื่นๆ มาประกอบ พร้อมขออย่าปักใจเชื่อว่าเป็นการฆ่าตัวตาย เพราะแม้ว่าญาติจะไม่ติดใจ แต่พนักงานสอบสวนก็ต้องดำเนินการให้ครอบคลุมทุกมิติ