ยังเป็นกระแสที่หนักหน่วงและหน่วงหนักที่เป็นควันหลงวอลเลย์บอลโอลิมปิกรอบคัดเลือกที่โตเกียวตั้งแต่นัดแรกจนนัดรองสุดท้ายไฮไลต์ไม่มีอะไรที่ยิ่งใหญ่เกินกว่าผลการแข่งขันจนกระทั่งนัดสุดท้ายญี่ปุ่นเจ้าบ้านได้เล่นกลในโรงละครขนาดใหญ่ที่มีคนดูกว่า10,000 คน ตีตั๋วเข้าชมด้วยยื่นดาบให้คู่แข่งชือดคอหอยตัวตายต่อหน้าแฟนๆ ทีมญี่ปุ่นแพ้เซอร์เบีย 2-3 ทันทีที่รู้ว่า ญี่ปุ่นแพ้เซอร์เบีย 2-3 ทุกคนไปไม่เป็นเหมือนมีอะไรมาดึงขาดึงแขนไว้ เนื้อตัวชา ใจหวิว เพราะไม่มีใครคาดคิดเลยว่า เรื่องที่ทุกคนกลัวจะเกิดขึ้น ยิ่งกว่าฝันร้าย
 
นักกีฬาไทยเดินทางกลับมาบ่ายวานนี้ มีผู้ใหญ่ แฟนคลับและใครต่อไปรับอย่างอบอุ่น แต่สาวไทยทุกคนก็ยิ้มกันเจื่อนๆ เหมือนกับแบกโลกไว้ทั้งใบอะไรทำนองนั้น เมื่อได้คุยกับนักกีฬายิ่งรู้ชัดและยิ่งเห็นใจมากขึ้น เพราะโอกาสที่ไทยจะได้ไปโอลิมปิกเกมส์ลอยมาอยู่แค่เอื้อมเท่านั้นจริงๆไม่เคยคิดว่าทีมดังที่เต็มเปี่ยมไปด้วยมหามิตรอันยาวนานอย่างญี่ปุ่น จะเล่นแบบตั้งใจไว้แพ้เซอร์เบียผมได้รับการเล่าเรื่องจากผู้ใหญ่ของสมาคมฯว่า เรื่องนี้กรรมการบริหารฯหลายคนเกิดความสงสัยในฝีไม้ลายมือของ "ญี่ปุ่น" ชุดนี้เป็นที่สุด จนกระทั่งได้เมล์ด่วนส่งไปหา ฝ่ายควบคุมการแข่งขันที่ญี่ปุ่นและได้ทำหนังสือฉบับเดียวกันนี้ส่งไปถึง มร.เว่ย จี จง ประธานสหพันธ์วอลเลย์บอลนานาชาติ
การส่งเมล์ไปที่ FIVB ครั้งนี้ ไม่ได้หวังผลว่าจะมากลับผลการแข่งขัน แพ้เป็นชนะ เพียงแต่ให้กรรมการบริหารสหพันธ์ฯได้รู้ว่า แมตช์ ระดับโลก ที่ไม่เคยเกิด"ตบล้มต้มคนดู-ตบลวงโลก?" ได้เกิดขึ้นที่แดนอาทิตย์อุทัย ในคู่สุดท้ายของโอลิมปิกรอบคัดเลือก ญี่ปุ่น-เซอร์เบียใครดูเกมคู่นี้จะรู้เลยว่า ไม่ใช่ฟอร์มการเล่นของที่ปกติของญี่ปุ่น ยอดนักตบแห่งแดนปลาดิบ มีที่ไหนเกม 15 คะแนน เซ็ตสุดท้ายตีเสียเองถึง 10 คะแนน ใครได้เห็นฟอร์มการเล่น แทบไม่ต้องหาคำอธิบายอะไรเลยนี่ตบล้มบอลชัด ๆหากเป็นนักมวยไทย แม้จะเป็นคู่เอกของรายการแต่ชกแบบไม่สมศักดิ์ศรี กรรมการต้องจับไมค์ไล่ลงเวที

แฟนกีฬาชาวไทยดูถ่ายทอดสดได้ดูเฉพาะเกมในสนาม แต่แหล่งข่าวจากญี่ปุ่นระบุว่า หลังการแข่งขันญี่ปุ่นได้ลวงโลกด้วยการให้นักกีฬาทั้งทีมเดินซึม ๆ ออกมาจากห้องพักแล้วสัมภาษณ์นักตบต่อหน้าแฟนๆนับหมื่น หวังเรียกศรัทธาเพิ่มขึ้นจากการได้สิทธิไปเล่นในโอลิมปิกเกมส์นักกีฬาญี่ปุ่นชุดนี้ทุกคน เล่นละครได้ดีมาก ทำเนียนเหมือนกับแพ้ 2-3 แล้วอดไปลอนดอน แต่ก่อนที่ความลับจะแตกก็รีบเฉลยว่าต่อหน้าฝูงชนก่อนว่า "นิปปอนเราแพ้ไม่เป็นไรเพราะยังไงนิปปอนยังได้ไปโอลิมปิก"คนทั้งสนามนับหมื่นฮือฮา กับการประกาศของโฆษกสนามว่า "นิปปอน โก ลอนดอน"คนญี่ปุ่นมีทั้งดีใจแต่ก็มีไม่น้อยที่ละอายใจ เหมือนกับกระแสในเว็บเพจหลากหลาย ๆ ยังเป็นกระแสแรงขึ้นตามลำดับ โดยเฉพาะความจริงถ่ายทอดออกมาให้ชาวโลกได้เห็นว่า ญี่ปุ่นเล่นนัดสุดท้าย ไม่เป็นไปตามฟอร์มทีมแกร่งแห่งอาทิตย์อุทัย ขณะเดียวกันมีแฟนเพจมาเม้นต์กันนับร้อย ๆ รวมทั้งการตั้งประเด็นให้ถกกันว่าญี่ปุ่น-เซอร์เบียที่เล่นนัดสุดท้าย จะใช้คำว่า "ตบล้มต้มคนดู " หรือ "ตบลวงโลก" ถึงจะเหมาะกับทีมญี่ปุ่นชุดนี้ความเห็นนับร้อยที่เกิดขึ้นในเวลาไม่กี่นาทีที่เปิดประเด็นไว้นั้น มีหลากหลาย มีทั้งให้ใช้คำว่า "ตบล้มต้มคนดู" หรือ "ตบลวงโลก" แต่ก็มีไม่น้อยที่แสดงความเห็นให้ใช้ ทั้งสองชื่อ "ตบล้มต้มคนดู-ตบลวงโลก" เหมาะสมกับแมตช์นี้เป็นที่สุด

จริงอยู่กีฬามีแพ้มีชนะ อะไรก็เกิดขึ้นได้ แต่ไม่ใช่เกิดขึ้นแบบที่ญี่ปุ่น เขียนพล็อตเรื่องมหากาพย์แบบอลังการงานสร้าง ให้ญี่ปุนแพ้และจูงมือกันไปลอนดอนเกมส์อย่างไรก็ตาม ถ้าญี่ปุ่นสวมวิญญาณเล่นเต็มที่ ยังเชื่อว่าญี่ปุ่นจะชนะเซอร์เบียได้ 3-1 หรือชนะ 3-2 ก็ไม่น่าเกลียด แต่แพ้ 2-3 นี่สิไม่ต้องเป็นแฟนวอลเลย์บอลทีมไหนดูยังไงญี่ปุ่นชุดนี้"มีงาน" ล้านเปอร์เซ็นต์ที่เขียนมาเพื่อบันทึกไว้เป็นประวัติศาสตร์วงการลูกยางนี่แหละคือ วอลเลย์บอลระดับโลก "ตบล้มต้มคนดู-ตบลวงโลก" ทุกประเด็นภาษาไทยฝากแปลเป็นญี่ปุ่นส่งให้นักตบลวงโลกเปิดกะโหลกอ่านกันหน่อยครับหากบริสุทธิ์ใจและเล่นเต็มที่แล้ว โค้ชญี่ปุ่น "วานาเบะ มาซาโยชิ" คงไม่กินปูนร้อนท้อง แอบมาขอโทษ"โค้ชอ๊อด"เกียรติพงษ์ รัชตเกรียงไกร  ในตอนเช้าก่อนไทยจะบินกลับพร้อมกับความชอกช้ำที่จำกันจนวันตาย
พยัคฆ์ดำ 48