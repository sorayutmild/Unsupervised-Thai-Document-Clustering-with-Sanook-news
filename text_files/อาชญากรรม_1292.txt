จากกรณีเมื่อวานนี้ (1 ธ.ค.) พบกระดูกมนุษย์ในรถบัส 2 ชั้น ซึ่งถูกเผาบริเวณถนนรามคำแหง ล่าสุด ผู้สื่อข่าวรายงานว่า (2 ธ.ค.) เมื่อเวลา 15.30 น. บริษัทยกรถ กำลังเตรียมยกซากรถบัส 1 คัน และรถตู้ 2 คัน บริเวณการกีฬาแห่งประเทศไทย และสนามราชมังคลากีฬาสถาน ตามคำสั่ง ผกก.สน.หัวหมาก โดยจะเคลื่อนย้ายไปไว้จุดเก็บซากในซอยรามคำแหง 68
ส่วนโครงกระดูกในรถบัสนั้น นางนฤมล คำพยัคฆ์ อายุ 35 ปี มาให้ปากคำกับตร.ว่าน่าจะเป็นศพลูกชาย นายเก่ง (นามสมมุติ) อายุ 17 ปี กล่าวว่า ทราบข่าวจากเพื่อนบ้านที่ได้ชมผ่านรายงานเรื่องเล่าเช้านี้ ไม่ว่าจะเป็นซากเคสโทรศัพท์มือถือ หัวเข็มขัด กุญแจบ้าน เมื่อมาดูด้วยตัวเองที่สน.หัวหมาก ก็พบว่าเป็นลูกชายจริง เมื่อมาค้นของในที่เกิดเหตุก็พบแหวนหัวมังกรที่ลูกชายสวมไว้เป็นประจำก็ยิ่งมั่นใจ
ขอขอบคุณข้อมูลจาก รายการเรื่องเล่าเช้านี้