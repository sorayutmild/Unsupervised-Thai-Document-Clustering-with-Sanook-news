การทำงานที่บ้านเป็นหนึ่งในช่วงจำเป็นระหว่างการแพร่ระบาดของไวรัสโคโรนา แน่นอนว่าอุปกรณ์หรือซอฟต์แวร์สำหรับช่วยทำงานเอกสารอย่าง Microsoft 365 (รีแบรนด์มาจาก Microsoft Office) นับเป็นเครื่องมือที่จำเป็นอย่างมาก ซึ่งหากใครจำเป็นต้องใช้ในช่วงเวลาจำกัดสั้น ๆ แต่ไม่อยากเสียเงินก็มีวิธีใช้งานฟรีอยู่ โดยไม่ผิดลิขสิทธิ์ด้วยล่ะครับ
Microsoft 365 เป็นซอฟต์แวร์สำหรับทำงานเอกสารรูปแบบการใช้บริการรายเดือน ประกอบไปด้วย Word, Excel, PowerPoint, Outlook, Microsoft Teams, OneDrive และ SharePoint โดยมีค่าบริการอยู่ที่ $150 สำหรับการติดตั้งเพียงครั้งเดียว และค่าบริการรายเดือน-ปี อยู่ที่ $70 และ $100 ในส่วนของราคาไทยนั้นอยู่ที่ 209.9 บาทต่อเดือน
สำหรับนักเรียน นักศึกษาและคุณครู
หากเป็นนักเรียน นักศึกษา หรือคุณครู ที่มีอีเมลแอดเดรสของโรงเรียนหรือมหาวิทยาลัยจะสามารถใช้งาน Office 365 ผ่าน Microsoft ได้ฟรี ประกอบไปด้วยโปรแกรม Word, Excel, PowerPoint, OneNote, Microsoft Teams และซอฟต์แวร์สำหรับการเรียนการสอนอื่น ๆ
สามารถทำได้โดยการกดเข้าไปที่ลิ้งก์นี้ คลิก จากนั้นให้กรอกอีเมลของสถานศึกษาลงไปเพื่อยืนยันการใช้งานได้เลยครับ

สำหรับทุกคน
Office 365 สำหรับบุคคลทั่วไปนั้นมีระยะเวลาให้ทดลองฟรี 1 เดือน หลังจากหมดระยะเวลาทดลองก็จำเป็นที่จะต้องเสียเงิน ซึ่งก็ขึ้นอยู่กับว่าต้องการใช้งานแบบรายเดือน รายปี หรือซื้อทีเดียวจบ
แต่ข่าวดีคือ หากใครที่ไม่จำเป็นต้องใช้ Office 365 เต็มรูปแบบ ก็สามารถใช้งาน Office 365 ในรูปแบบออนไลน์ได้ฟรีด้วย โดยทำดังนี้

เข้าไปที่ office.com
ลงชื่อเข้าใช้บัญชี Microsoft (หากไม่มีต้องสร้างใหม่)
เลือกแอปพลิเคชัน Word, PowerPoint หรือ Excel ใช้งานได้ทันที โดยเอกสารจะถูกเซฟในรูปแบบคลาวด์ซึ่งสามารถดาวน์โหลดลงมาใช้งานต่อได้

 

 