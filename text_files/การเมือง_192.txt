(12ต.ค.) เมื่อเวลา 9.40 น. นายเมธี อมรวุฒิกุล อดีตนักแสดงและแนวร่วมกลุ่มคนเสื้อแดงได้เข้าพบ นายธาริต เพ็งดิษฐ์ อธิบดีกรมสอบสวนคดีพิเศษ (ดีเอสไอ)เพื่อร้องขอให้ถอนประกัน นายจตุพร พรหมพันธุ์ แกนนำเสื้อแดง โดยระบุว่า นายจตุพร ได้โทรศัพท์มาข่มขู่พยานที่อยู่ในการคุ้มครอง
นอกจากนี้ นายเมธี ยังแฉอีกว่าแกนนำคนเสื้อแดงโกงเงินบริจาคผู้เสียชีวิตจำนวน 628 ล้านบาท พร้อมกับเผยว่าขณะนี้คนโกงหนีไปกบดานมาเลเซียแล้ว หากนายจตุพรแน่จริงมาท้าต่อยกันดีกว่าอย่ามาลอบกัดแบบนี้ นายเมธีกล่าวส่งท้าย
คำต่อคำจากปากนายเมธี
"ผมขอพูดประเด็นที่นายจตุพรออกมากล่าวหาว่าตนไม่ใช่ลูกผู้ชาย ไปว่าผู้หญิงคนหนึ่งที่มีข่าวกับฟิล์ม ได้อธิบายไปแล้วว่าในเรื่องนี้ตนมีส่วนเกี่ยวข้องด้วยเพราะเคยคบหากับผู้หญิงคนนี้ และผู้หญิงคนนี้เคยอ้างว่าท้องกับตน ซึ่งคล้ายกันกับฟิล์ม และทราบมาว่าผู้หญิงคนนี้ก็ใช้วิธีการเดียวกันนี้กับคนอื่น ๆ ไม่ได้ออกมาพูดว่าผู้หญิงคนนี้เลวชั่วยังไง แค่เอาความจริงมาเปิดเผยให้ประชาชนได้ตัดสินใจเท่านั้นไม่เชื่อไปฟังเทป หรือคลิปที่ไหนก็ได้"
"ที่กล่าวหาว่าทรยศต่อคนเสื้อแดง ขอถามกลับนายจตุพรว่า ตั้งแต่ตนโดนควบคุมตัว เคยได้ยินคำสัมภาษณ์เกี่ยวกับการเมืองบ้างไหม เคยได้ยินว่าจากปากว่าให้การอะไรกับดีเอสไอไหมกรณีนายหรั่งกับนายพล ผู้ต้องหาคดีก่อการร้ายเหมือนกัน มันเป็นเกมการเมือง ตนเป็นเพียงแค่คนธรรมดาจะไปทำอะไรได้ อย่างที่นายณัฐวุติ ใสยเกื้อ เคยพูดไว้ว่าตนไม่ใช่แกนนำ เคยระบุว่าอยากจะมาก็มา ขนาดขึ้นเวทีวันที่ 11 -13 เมษายน ยังมีการตัดไฟบนเวทีไม่ให้ขึ้นปราศรัย ต้องขอขอบคุณกองกำลังไม่ทราบฝ่ายที่เข้ามาช่วย อะไรที่เห็นว่าไม่ถูกต้องหรือไม่เห็นด้วยตนจึงไม่ไปร่วม ส่วนตัวนั้นมีจุดยืนของตนเอง พฤติกรรมของนายจตุพรที่บอกว่าจะให้ น.ส.ขัตติยา ลูกสาวของเสธ.แดงฟ้องตน ฟังแล้วขำ ผมไปนอนบังกระสุนให้เสธ.แดงทุกคืน อยู่กับเสธ.แดงตลอด การ์ดเสื้อแดงเขารู้ินิสัยผมดี"
"เหตุการณ์เมื่อวันที่ 10 เม.ย. ตอนกลางวันผมอยู่กับเสธ.แดง และมีสุนัขตัวหนึ่งโทร.มาอ้อนวอน ขอร้องโหยหวนให้พี่แดงช่วย กลัวใช่ไหมว่าทหารเขาจะเอาจริง ความตายใกล้เข้ามาแล้วจตุพร ก่อนหน้านี้เคยด่าพี่แดง ด่าพัลลภ สาดเสียเทเสีย นี่ละเบื้องหลังแม่ทัพคนเสื้อแดง ด่าเขาเป็นหมูเป็นหมา เป็นของปลอมเป็นหมาเน่า นึกหรือว่าลูกสาวเขาไม่รู้ไม่เห็นหรือได้ยินอะไร ขอบอกว่า คนเสื้อแดงเขาไม่เอาแกนนำแล้ว เขารู้แล้วว่าแกนนำนั้นสู้แล้วรวย"
"ผมอยากเล่าสัก 2 เรื่อง อยากให้นายจตุพรกลับไปดูแลเมียหลวงให้ดี ไปทำอะไรไว้ที่ชายหาดที่ไม่ใช่เมียนายจตุพรเอง คนเสื้อแดงเป็นร้อยเป็นพันเขาเห็น และกรณีเงินบริจาคของคนเสื้อแดง เป็นเงินบริสุทธิ์ทั้งนั้น ผมไปเวที ไปร้องเพลง มีคนเอาเงินมาให้ ผมไม่เคยรับ ผมส่งไปให้ช่วยเวที แล้วมาโกงเงินแบบนี้ได้ไง อย่าบอกว่าไม่รู้ไม่เห็น เรื่องเงินบริจาคคนเสื้อแดง 68 ล้าน มีแกนนำ 3 คนที่รู้ดีที่สุด ส่วนจะโกงแบบไหนนั้นรายละเอียดผมไม่ขอพูดถ้าแน่จริงเอาหลักฐานบัญชีมาเปิดเผยให้คนเสื้อแดงได้รับรู้ว่าไม่ได้งุบงิบ แต่คงไม่ทันแล้วเพราะได้ข่าวว่าคนที่เกี่ยวข้องหนีไปมาเลเซียแล้ว"
"อยากให้นายจตุพรหุบปาก และจะเอาเรื่องให้ถึงที่สุด มาข่มขู่ว่าจะฆ่านึกหรือว่าจะกลัว จึงขอท้านายจตุพรเลยว่า ถ้ากล้าตามที่พูดจริง ๆ มาตัวต่อตัวกับตนเลยหรือไม่ อย่ามาลอบกัด แล้วที่มาข่มขู่เพื่อนตนนั้น เพื่อนกลัวแต่ตนไม่กลัว ถ้าเมื่อไหร่นายจตุพรรู้สึกว่าเป็นผู้ชายมารับคำท้าตนได้เลย ตนจะตามไปจัดการทันที แต่อย่าหมาลอบกัด หรือถ้ากลัว ตนต่อให้สองคน ตนจะขยี้ให้เละ!!!! 