คนร้ายฆ่าปาดคอข่มขืนเปลือยสาววัยรุ่น ทิ้งศพป่ากก ย่านซอยสะแกงาม 26 บางขุนเทียน ตำรวจรุดสอบที่เกิดเหตุแล้ว
(8 ก.ค.) เมื่อสักครู่ที่ผ่านมา ได้รับแจ้งเหตุว่า มีเหตุพบศพหญิงถูกฆ่าเปลือย โดยจุดเกิดเหตุอยู่ที่ ซ.สะแกงาม 26 ย่านแสมดำ เขตบางขุนเทียน กทม. เบื้องต้นเป็นศพหญิงสาว อายุประมาณ 18-23 ปี ผิวขาว สภาพศพถูกปาดคอเป็นแผลฉกรรจ์ และที่ท้องถูกแทงอีก 2 แผล
ทั้งนี้ ศพผู้เสียชีวิตไม่สวมเสื้อผ้า มีเพียงยกทรงและถุงเท้าที่ชมพูเท่านั้น ส่วนเสื้อผ้าชิ้นอื่นพบถูกทิ้งไว้ข้างศพ โดยถูกทิ้งไว้ในป่ากกในบริเวณดังกล่าว ยืนยันว่ามีร่องรอยถูกข่มขืน ขณะนี้ยังไม่ทราบว่าผู้เสียชีวิตเป็นใคร มาจากไหน คาดว่าอาจจถูกลวงมาข่มขืน แต่ผู้เสียชีวิตขัดขืนจึงถูกฆ่าโหดดังกล่าว ล่าสุด เจ้าหน้าที่ตำรวจท้องที่รุดเข้าตรวจสอบที่เกิดเหตุแล้ว
ล่าสุด พ.ต.อ.สำเริง ผลรอด ผกก.สน.แสมดำ เปิดเผยกับสำนักข่าว ไอ.เอ็น.เอ็น. ว่า กรณีดังกล่าวทราบชื่อผู้เสียชีวิตแล้วคือ น.ส.ทุเรียน รอดคำบุญ อายุ 24 ปี เป็นพนักงานของโรงงาน ซึ่งอยู่ในละแวกดังกล่าว และทราบว่าเพิ่งเข้ามาทำงานได้ไม่นาน และอาศัยอยู่ใน ซ.สะแกงาม ขณะนี้กำลังให้ฝ่ายสืบสวนหาเบาะแสคนร้ายโหดรายนี้อย่างเร่งด่วนแล้ว ซึ่งพอจะมีเบาะแสบ้าง ส่วนสาเหตุและรายละเอียด พฐ. กำลังตรวจสอบและเก็บหลักฐานในที่เกิดเหตุแล้ว