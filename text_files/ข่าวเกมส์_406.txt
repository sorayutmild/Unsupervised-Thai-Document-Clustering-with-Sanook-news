เกม VR กำลังมา! 10 อันดับเกม VR ที่น่าเล่นในอนาคต
Virtual Reality
ปี 2016 ปีนี้ต้องเรียกว่าเป็นปีแห่งเกมแนว Virtual Reality หรือเกมโลกเสมือนจริง เพราะว่าเป็นปีที่จอภาพ VR ยี่ห้อดังต่างกำลังจะวางขายในปีนี้ ไม่ว่าจะเป็น Oculus Rift และ PlayStation VR แถมซอฟต์แวร์เกมที่รองรับ VR ก็จะออกมาให้เล่นกันส่วนมากในปีนี้ด้วย จึงเรียกได้ว่าเป็นปีแห่งการเริ่มต้นของเกม VR ก็ไม่ผิด
เอกลักษณ์ของการเล่นเกม VR หรือ Virtual Reality ก็คือความรู้สึกที่เหมือนกับผู้เล่นได้เข้าไปมีบทบาทเหมือนเป็นตัวละครในเกม ผ่านทางมุมกล้องแบบ First-person ซึ่งในช่วงนี้ก็มีงาน Consumer Electronics Show 2016 หรือ CES 2016 เลยมีเกมแนว VR ใหม่ๆมาเปิด Trailer ใหม่ๆให้ชมกันด้วย

อันดับ 10 Distance เกม VR แนวขับรถ เอาตัวรอดในฉากให้ได้นานที่สุด โดยห้ามชน ห้ามหล่นออกนอกเส้นทาง และต้องระวังกับดักด้วย
อันดับ 9 Classroom Aquatic โลกจำลองการใช้ชีวิตในใต้ทะเล โดยรับบทเป็นนักเรียนโรงเรียนใต้สมุทรแห่งนี้ ร่วมกับพวกโลมาและสัตว์น้ำอื่นๆ
อันดับ 8 classic games ported to VR พวกเกมเก่าต่างๆ ที่ทำมาทำให้รองรับระบบ VR ซึ่งส่วนมากเป็นเกมยิงหรือผจญภัยมุมมองบุคคลที่หนึ่ง
อันดับ 7 Narcosis เกมสยองขวัญที่ VR จะช่วยเสริมให้ชวนขนหัวลุกมากขึ้น ผู้เล่นจะเป็นคนงานเหมืองใต้ทะเล ที่ถูกตัดงานทางขึ้นฝั่ง ต้องหาทางเอาตัวรอดในใต้ทะเลอันมืดมิด
อันดับ 6 Elite Dangerous จำลองการใช้ชีวิตในอวกาศ ในยานอวกาศรูปแบบต่างๆ
อันดับ 5 Lucky's Tale หนึ่งในเกม VR ไม่กี่เกมที่ไม่ใช่มุมกล้องแบบ First person แต่ทำเป็นแนวแพลฟอร์เมอร์ที่มีมิติ
อันดับ 4 RIGS Mechanized Combat League เกมขับหุ่นยนต์รบต่อสู้กัน โดยมองผ่านมุมกล้องของคนขับ
อันดับ 3 Adrift เกมผจญภัยในอวกาศอีกเกม โดยรับบทเป็นเจ้าหน้าที่บนสถานีอวกาศที่โคจรรอบโลก ผู้เล่นจะต้องทำภารกิจให้สำเร็จก่อนที่อากาศจะหมด
อันดับ 2 Eve: Valkyrie แนวอวกาศอีกแล้ว แต่คราวนี้เป็นสงครามยานยิงอวกาศเลย ให้อารมณ์คล้าย Star Wars แบบสมจริง
อันดับ 1 Alien: Isolation เดิมทีไม่ใช่เกม VR เป็นเพียงเกมผจญภัยสยองขวัญเอาตัวรอดจากเอเลี่ยน แต่ว่ามาเพิ่มระบบ VR ทีหลัง ทำให้ตัวเกมดูสยองกว่าเดิม