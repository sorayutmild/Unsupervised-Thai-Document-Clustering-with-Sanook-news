เทียบยศ ร.ต.ท.หญิง ภัทรศยา ฤกษ์รัตน์ หรือหมวดไวกิ้ง ได้รับค่าตอบแทนเดือนละเท่าไหร่
จากกรณีที่ในโลกโซเชียลได้มีการพูดถึง "หมวดไวกิ้ง" ร.ต.ท.หญิง ภัทรศยา ฤกษ์รัตน์ ที่ถือโทรศัพท์มือถือจ่อไมโครโฟนเพื่อให้สื่อมวลชนได้ยิงเสียงผู้กำกับโจ้มากขึ้น ในระหว่างการแถลงข่าวคดีผู้กำกับโจ้ ที่กองบังคับการปราบปรามเมื่อวัน 26 ส.ค. ที่ผ่านมา จนหลายคนพากันไปเปิดวาร์ปถึงความสวย และความสามารถกันรัวๆ ทำให้ได้รู้ว่าแท้จริงแล้ว เธอเป็นนักเรียนนายร้อยรุ่น 72 ทำหน้าที่นายตำรวจติดตาม พล.ต.ต.ยิ่งยศ เทพจำนงค์ โฆษกสำนักงานตำรวจแห่งชาติ (โฆษก ตร.) และยังสามารถพูดได้ 3 ภาษา ไทย อังกฤษ และจีน แถมยังได้ทุนไปเรียนที่ประเทศไต้หวันอีกด้วย

รู้จัก "หมวดไวกิ้ง" ตำรวจสาวถือโทรศัพท์ นั่งข้าง ผบ.ตร. แถลงจับ "ผู้กำกับโจ้"

ถือเป็นตำรวจหญิงที่มีความสวย เก่ง และมากความสามารถเช่นนี้ อยากรู้มั้ย หากเทียบยศ "ร.ต.ท." ของหมวดไวกิ้งแล้วได้เงินเดือนเท่าไหร่ Sanook Money มีข้อมูลดีๆ มาฝากกัน
ข้อมูลจากพระราชบัญญัติ (พ.ร.บ.) ตำรวจแห่งชาติ ฉบับที่ 3 พ.ศ. 2558 ได้กำหนดบัญชีอัตราเงินเดือนของข้าราชการตำรวจแต่ละระดับ กำหนดให้ข้าราชการตำรวจยศร้อนยตำรวจเอก ร้อยตำรวจโท และร้อยตำรวจตรี ให้ได้รับเงินเดือนระดับ ส.1 โดยขั้นที่ 1 มีอัตราเงินเดือน 6,470 บาท สูงสุดขั้น 46 อัตราเงินเดือน 38,750 บาท

ดังนั้น หากเทียบ "ยศร้อยตำรวจโท" ของหมวดไวกิ้งกับอัตราเงินเดือนข้าราชการตำรวจ จะพบว่าอยู่ที่ระหว่าง 6,470-38,750 บาท