
กว่าจะมาเป็น "แม่หญิงการะเกด" ดังเปรี้ยงสุดๆ จากละคร บุพเพสันนิวาส ในทุกวันนี้ "เบลล่า ราณี" ก็เป็นอีกหนึ่งสาวที่มีความฝันและฝ่าฟันอุปสรรคเข้าสู่วงการบันเทิงได้อย่างมุ่งมั่น ขยันเก็บเกี่ยวประสบการณ์และรับบทบาทการแสดงที่ท้าทายตัวเองเสมอๆ ย้อนกลับไปไม่นานเท่าไหร่ สมัยยังเป็นเด็กสาววัยเรียน สาวเบลล่า ก็ไม่ต่างกับวัยรุ่นทุกคน
สาวเบลล่า ในวัยเรียนก็เคยทำงานพาร์ทไทม์เหมือนกับใครหลายคน ที่อยากจะหาประสบการณ์และใช้เวลาว่างให้เป็นประโยชน์ อีกทั้งยังเป็นการหารายได้ด้วยตัวเอง ไม่รบกวนพ่อแม่ในช่วงปิดเทอม ถือเป็นกิจกรรมดีๆ ที่ในช่วงชีวิตหนึ่งต้องลองทำงานบริการแบบนี้สักครั้ง สาวเบลล่าก็เป็นหนึ่งในนั้น จากเด็กวันนั้น...สู่นางเอกสาวที่ประสบความสำเร็จในวันนี้ ใครๆ ก็ชมว่า น่ารักทั้งกายและใจจริงๆ