จากเหตุการณ์สะเทือนใจวงการครู-ลูกศิษย์ กรณี เจ้าหน้าที่ตร.ปดส.รวบน.ส.วรรณ (นามสมมติ) อายุ 29 ปี ครูสาวโรงเรียนดังย่านยานนาวา กระทำชำเรานักเรียนชั้น ป.6 หลังจากผู้ปกครองเข้าแจ้งความว่าบุตรชายถูกน.ส.วรรณครูสอนภาษาอังกฤษล่อลวงพาไปที่ห้องพัก ก่อนล่วงละเมิดทางเพศถึง 4 ครั้ง แต่ความแตกเพราะเพื่อนร่วมห้องครูสาวรู้เรื่องจึงไปแจ้งให้ทางโรงเรียนและผู้ปกครองทราบ หลังจากนั้นครูสาวก็ลาออกจากโรงเรียนทันที จากการสอบปากคำครูสาวปฏิเสธไม่ได้ข่มขืน อ้างเด็กรบเร้าขอมีเพศสัมพันธ์ด้วยจึงยินยอม ตามที่เสนอเป็นข่าวไปแล้วนั้น เมื่อเวลา 10.00 น. วันที่ 17 ก.พ. พ.ต.อ.ณพวัฒน์ อารยารกูร ผกก.1 ปดส.ได้สั่งการให้ พ.ต.ท.มนัส ทองศรีม่วง พนักงานสอบสวน (สบ 3 ) บก.ปดส.เบิกตัว น.ส.วรรณ ( นามสมมุติ) มาจากกองปราบปราม เพื่อสอบปากคำเพิ่มเติม ที่ บก.ปดส.โดยมี พล.ต.ต.พล.ต.ต.ชัยวัฒน์ เกตุวรชัย ผบก.ปดส.ร่วมสอบสวนด้วย
โดยน.ส.วรรณ กล่าวว่า เหตุที่เกิดขึ้นเป็นไปตามข่าว ตนไม่บังคับข่มขืนใจ แต่เป็นความยินยอมพร้อมใจกันทั้งสองฝ่าย อย่างไรก็ตามก่อนเกิดเหตุนั้น เด็กมาเรียนพิเศษกับตนที่ห้องพักสองต่อสองก่อนรบเร้าขอมีเพศสัมพันธ์ ซึ่งทนรบเร้าไม่ไหวจึงร่วมเพศกับเด็กแค่ครั้งเดียว หลังจากนั้นเด็กคนนี้พยายามติดต่อขอมีเพศสัมพันธ์อีก หากไม่ยอมจะนำเรื่องดังกล่าวไปบอกให้อาจารย์และเพื่อนทราบ จึงยอมมีเพศสัมพันธ์กับเด็กอีก 2-3 ครั้ง ต่อมาเรื่องกลับไปถึงหูอาจารย์จึงถูกตั้งกรรมการสอบสวน ตนเกิดความอับอายและเครียดมากจึงลาออกไป คิดว่าเรื่องจะจบลงด้วยดี แต่มาถุกจับกุมดังกล่าว
ด้านพ.ต.ท.มนัส กล่าวว่า ผู้ต้องหาให้ความร่วมมือในการสอบปากคำเป็นอย่างดี โดยให้การปฏิเสธทุกข้อหา เพราะเด็กรบเร้าขอมีเพศสัมพันธ์ อย่างไรก็ตามกฏหมายแล้วหากเด็กอายุไม่เกิน 18 ปี ถึงแม้จะยินยอมหรือไม่ก็ตามก็ถือว่ามีความผิด อีกทั้งเรื่องดังกล่าวถือว่าเป็นเรื่องที่ผิดศีลธรรมอันดีระหว่างครูกับลูกศิษย์ ซึ่งไม่สมควรเกิดเรื่องไม่มีในสังคมไทย ซึ่งจะพิจารณาให้ประกันตัวในชั้นพนักงานสอบสวนเพราะไม่ใช่คดีร้ายแรงและผู้ต้องหาไม่น่าจะมีพฤติกรรมหลบหนีแต่อย่างใด
