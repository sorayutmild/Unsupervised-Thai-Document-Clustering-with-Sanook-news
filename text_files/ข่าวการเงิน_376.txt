เหล่าซุปตาร์พระเอกหนุ่มหล่อขวัญใจแม่ยกทั้งหลาย ไม่ว่าจะเล่นละคร หรือโฆษณา เชื่อเหลือเกินว่าบรรดาแฟนคลับสาวแก่แม่ม่าย หญิงแท้หญิงเทียม ต่างก็คอยติดตาม กรี๊ดกร๊าดอยู่แล้วใช่มั้ยล่ะ? ซึ่งแน่นอนว่าดาราหนุ่มๆนั้นต้องตั้งใจผลิตผลงานเต็มที่เพื่อตอบสนองแฟนๆอยู่แล้ว เพราะเล่นละครเรื่องนึงต้องถ่ายเป็นเดือนๆหรือโฆษณาหนึ่งชิ้นนี่บางทีถ่ายกันเป็นวันๆ รับทีก็เป็นล้านบาทเลยนะ จะให้ทำแบบส่งๆได้ไง แต่เอ๊ะ! แล้วถ้าหนุ่มๆรับงานสั้นๆ แค่ 1-2 ชั่วโมง เช่นออกอีเว้นต์ หรือเดินแบบ-ถ่ายแบบล่ะ พวกเค้าจะรับทรัพย์กันทีนึงเท่าไรหนอ? วันนี้ทีมงาน Sanook Money ไปหาข้อมูลและประมาณการตัวเลข(แบบคร่าวๆ) ของบรรดาตัวพ่อของพระเอก 2 ช่องยักษ์ใหญ่  มาให้ผู้อ่านได้ทราบกันครับ
 
เริ่มที่ฝั่งวิก 3 พระราม 4 

1. ณเดชน์ คูกิมิยะ หนุ่มหล่อขั้นเทพสุดฮอต ที่กระแสยังแรงดีไม่มีตก เคยมีข่าวออกมาว่าโชว์ตัวแต่ละที ผู้จัดงานต้องควักกระเป๋าถึง 350,000 บาท ถึงจะได้หนุ่มแบร์รี่ไปยืนให้สาวๆกรี๊ด โอ๊ยยย ฟังดูจะสูงเว่อร์ไปจริงๆแหละ จนเจ้าตัวและ เอ-ศุภชัย ผู้จัดการส่วนตัวถึงกลับต้องออกมาปฏิเสธเป็นพัลวัน ว่าไม่มากขนาดนั้น จริงๆแค่ 120,000-150,000 บาท เท่านั้นแหละจ้า แหม ปฏิเสธตัวเลขต่ำกว่าที่ข่าวออกมาเกินครึ่งอีกนะเนี่ย ไม่เชื่อหรอก อิอิ

2. เจมส์ จิรายุ หนุ่มน้อยซุปตาร์ดาวรุ่งแห่งยุค ผู้ยึดตำแหน่งเจ้าพ่องานอีเว้นและโฆษณาคนล่าสุด ต้องบอกว่าเป็นช่วงกอบโกยของเขาจริงๆ คนนี้ก็ไม่ธรรมดา วงในแจ้งมาว่า ปรากฏตัวในงานหรือเดินแบบแต่ละทีค่าตัวก็ 300,000 บาท อัพนะครับ

3. มาริโอ้ เมาเร่อ พระเอกพันล้าน “พี่มาก” ยุคโมเดิร์นของเรา ก็ยังขายดีและค่าตัวสูงลิ่ว หล่อเกินมนุษย์ขนาดนี้ 200,000-300,000 บาท ก็ได้หน้าใสๆของหนุ่มโอ้ไปช่วยงาน ยืนให้สาวๆกรี๊ดได้แล้วครับ

4. บอย ปกรณ์ ตี๋หนวดหน้าจอมเกรียนขวัญใจสาวๆและเก้งกวางแห่งยุค ถึงแม้จะมีข่าวคลิปหลุดกินตับออกมา ความนิยมก็ไม่ได้ลดน้อยเลย มาดกวนๆของหนุ่มบอยออกอีเว้นแต่ละครั้งต้องไม่ต่ำกว่า 200,000 บาทเท่านั้น ถึงจะได้ไปเชยชม

5. หมาก ปริญ จะให้หล่อเนี๊ยบหรือบู๊สนั่นก็ได้ไม่มีปัญหาสำหรับพระเอกคนนี้ ยิ้มทีหัวใจสาวๆจะละลาย ไปโชว์ตัวงานไหนไม่มีคำว่าผิดหวังแน่นอน จ่ายมา 150,000-200,000 บาท รับรองงานนั้นมีฟิน
 
ข้ามมาที่วิกหมอชิต กันบ้าง

1. พอร์ช ศรัณย์ หนุ่มนัยน์ตาหวานปนทะเล้นคนนี้ ขึ้นแท่นเป็นพระเอกเบอร์ต้นๆของช่องอย่างเต็มตัวไปแล้ว เป็นพรีเซ็นเตอร์โฆษณาสินค้าเยอะมาก ด้วยบุคลิกที่น่ารัก ยียวน พ่วงด้วยรอยยิ้มมหาเสน่ห์ อยากได้หนุ่มพอร์ชไปยืนหล่อๆในงานหรือเดินแบบโชว์ตัว ง่ายๆครับ แค่ 150,000-180,000 บาท เท่านั้น 

2. ซี ศิวัฒน์ กลายเป็นพระเอกนักบู๊ผสมคอมเมอดี้อันดับหนึ่งของช่องไปเรียบร้อย นอกจากเล่นละครเก่งแล้วก็ยังมีงานพิธีกรและพรีเซ็นเตอร์โฆษณาอีกหลายชิ้น ความสามารถครบเครื่องแบบนี้ รับงานที 150,000 บาท ขาดตัว!

3. เวียร์ ศุกลวัฒน์ พระเอกร่างใหญ่หน้าคมเข้ม ที่ตอนนี้กำลังลุยงานธุรกิจส่วนตัวอย่างจริงจัง อาจจะหายหน้าหายตาจากจอทีวีไปบ้าง แต่บรรดาแฟนคลับก็ยังเหนียวแน่นเหมือนเดิม ออกอีเว้นทีก็ 120,000-150,000 เช่นกันครับ

4. อ๋อม อรรคพันธ์ พระเอกหน้าไทยแท้ รูปร่างสูงโปร่ง ใส่อะไรก็ดูดีคนนี้ อยู่ในช่วงขาขึ้นเหมือนกัน นอกจากจะมีละครอย่างต่อเนื่องแล้ว งานโชว์ตัวและถ่ายแบบก็มีมามาเคยขาด เรตของอ๋อมอยู่ที่ราวๆ 120,000 ขึ้นไปครับ

5. เติ้ล ธนพล ด้วยมาดสะอาดสะอาด หน้าตาเกลี้ยงเกลา ทำให้หนุ่มเติ้ลดูโดดเด่น อีกทั้งเหล่าแฟนคลับก็มีไม่น้อยไปกว่าใครเลย แถมทางช่องก็ป้อนงานให้ตลอด ถ้าผู้จัดงานคนไหนสนใจให้ไปช่วยเรียกเสียงกรี๊ดสาวๆ แค่มี 100,000-120,000 บาท ก็ได้ตัวเติ้ลไปเลยจ้า
 
****อนึ่ง ตัวเลขรายได้ข้างต้นนี้มาจากการเก็บข้อมูล และประมาณการเบื้องต้น ซึ่งตัวเลขจริงอาจจะมากกว่าหรือน้อยกว่าก็เป็นได้ ทั้งนี้ขึ้นอยู่กับความเหมาะสมของงาน หรือแล้วแต่ทางผู้จัดการส่วนตัวของดารากับผู้จ้างจะตกลงกันครับ***

คลิกที่นี่เพื่อรับชมภาพขนาดใหญ่
 
 