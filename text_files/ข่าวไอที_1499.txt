กสท.รับรองผลการประมูล ′ทีวีดิจิทัล′ แล้ว ดีเดย์! 1 เม.ย.นี้ออกอากาศทางการ 4 จังหวัด
กสท.รับรองผลการประมูลทีวีดิจิทัลแล้ว 1 เม.ย.นี้ เตรียมออกอากาศอย่างเป็นทางการ 4 จังหวัด กรุงเทพฯ นครราชสีมา เชียงใหม่ และสงขลา จากนั้น 1 มิ.ย. ครอบคลุม 11 จังหวัด 10 ล้านครัว เรื่องคูปองส่วนลด เซต ทอป บ็อกซ์ ต้องหารืออีกครั้ง แนะประชาชนซื้ออุปกรณ์สังเกตโลโก้ "น้องดูดี" ดูได้แน่นอน

ที่มาของภาพประกอบ: www.it24hrs.com

ที่สำนักงานคณะกรรมการกิจการกระจายเสียงกิจการโทรทัศน์และกิจการโทรคมนาคมแห่งชาติ(กสทช.)พ.อ.ดร.นทีศุกลรัตน์ รองประธานกสทช.และประธานคณะกรรมการกิจการกระจายเสียงและกิจการโทรทัศน์(กสท.)เปิดเผยว่าที่ประชุม กสท.มีมติรับรองผลการประมูลทีวีดิจิทัลเพื่อให้บริการธุรกิจจำนวน 24ช่องซึ่งได้จัดการประมูลไปเมื่อวันที่26-27ธ.ค.56 ที่ผ่านมาโดยมอบหมายให้สำนักงานกสทช.ส่งหนังสือแจ้งให้ผู้ประกอบการที่ชนะการประมูลอย่างเป็นทางการในขณะเดียวกันจะนำรายชื่อผู้ชนะทั้งหมดประกาศผ่านเว็บไซต์สำนักงานกสทช.(www.nbtc.go.th)เพื่อเผยแพร่ให้สาธารณชนทราบ
ทั้งนี้ กสท.ได้รับการยืนยันจากผู้ประกอบการโครงข่าย4รายประกอบด้วยสถานีวิทยุโทรทัศน์กองทัพบก,บริษัทอสมท จำกัด (มหาชน),กรมประชาสัมพันธ์และ ไทยพีบีเอสว่าจะเปิดให้บริการทีวีดิจิทัลภาคพื้นดินนำร่อง11จังหวัดได้แก่ วันที่ 1เม.ย.57 ครอบคลุม4จังหวัดคือ กรุงเทพฯ นครราชสีมาเชียงใหม่ และสงขลา วันที่1พ.ค.57 ครอบคลุมเพิ่ม3จังหวัดคือ อุบลราชธานี สุราษฎร์และระยอง วันที่ 1มิ.ย.57 เพิ่มอีก4จังหวัดคือ สิงห์บุรี สุโขทัย ขอนแก่นและอุดรธานี ซึ่งจะครอบคลุมจำนวนประชากร50%หรือประมาณ10ล้านครัวเรือนจากจำนวนประชากร 22ล้านครัวเรือนทั่วประเทศ
"การรับชมทีวีดิจิทัลภาคพื้นดิน24ช่องผ่านเสาอากาศแบบหนวดกุ้งและก้างปลาจะเกิดขึ้นในเดือนเม.ย.นี้ในขณะเดียวกันหากช่องใดมีความพร้อมออกอากาศตั้งแต่เดือนก.พ.สามารถทำได้แต่เป็นการรับชมผ่านทางเคเบิลทีวีและทีวีดาวเทียมตามหลักเกณฑ์การเผยแพร่กิจการโทรทัศน์ที่ให้บริการเป็นการทั่วไปหรือ มัสต์ แครี่ ที่กสท.กำหนดให้ฟรีทีวีต้องเข้าถึงทุกแพลมฟอร์ม"พ.อ.ดร.นทีกล่าว
พ.อ.ดร.นทีกล่าวต่อว่าสำหรับการสนับสนุนคูปองส่วนลดกล่องรับสัญญาณทีวีดิจิทัลหรือเซต ทอป บ็อกซ์สำหรับใช้กับทีวีรุ่นเก่าเบื้องต้นได้กำหนดราคาไว้ที่690บาทซึ่งคำนวนจากราคาเริ่มต้นการประมูล24ช่องหารจำนวนประชากรครัวเรือนทั่วประเทศ22ล้านครัวเรือนแต่ราคาอาจปรับเพิ่มขึ้นได้หลังจากราคาประมูลที่ได้สูงกว่าราคาเริ่มต้นมากซึ่งต้องมีการพิจารณาอีกครั้งสำหรับประชาชนที่จะรับชมทีวีดิจิทัลสามารถหาซื้อทีวีและเซตทอป บ็อกซ์ได้แล้วเนื่องจากปัจจุบันมีเซตทอป บ็อกซ์ ที่ได้รับใบอนุญาตรวม19 รุ่นและทีวีดิจิทัลที่มีจูนเนอร์แบบบิวต์-อินในตัวเครื่องระบบดีวีบี ที 2ได้รับใบอนุญาตแล้วรวม80รุ่นโดยขอให้สังเกตสัญญาลักษณ์โลโก้น้องดูดี ซึ่งถือว่าเป็นรุ่นที่ผ่านการรับรองจากกสท.สามารถรับชมทีวีดิจิทัลได้
อย่างไรก็ตาม การออกอากาศทีวีอะนาล็อกจะคู่ขนานไปกับระบบดิจิทัลไปอีกระยะเวลาหนึ่งเพื่อให้ประชาชนผู้รับชมได้รับบริการเหมือนเดิมและไม่รู้สึกถึงการเปลี่ยนแปลงใดๆโดยให้มีเนื้อหาและผังรายรายการเดิมทุกประการไว้จากนั้นในปี2558จะพิจารณายุติการออกอากาศในระบบอนาล็อกซึ่ง ช่อง5ช่อง7ช่อง11 อสมทและไทยพีบีเอสจะต้องส่งแผนการยุติการออกอากาศระบบอะนาล็อคให้กสท.ไม่เกินก.ค.2557นอกจากนี้จะเชิญผู้ประกอบการทีวีดิจิทัล24ช่องมาร่วมเป็นคณะอนุกรรมการเปลี่ยนผ่านทีวีดิจิทัลเพื่อประชาสัมพันธ์ให้ประชาชนเข้าถึงทีวีดิจิทัลอีกทางหนึ่งด้วย