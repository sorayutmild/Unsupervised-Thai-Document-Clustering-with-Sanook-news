(4 ต.ค.) คชาธร เหตระกูล ผู้จัดการฝ่ายขนส่ง ทายาทหนังสือพิมพ์เดลินิวส์ ยิงตัวตายเสียชีวิตในสำนักงาน ทิ้งจดหมายลาตาย 2 ฉบับ คาดเครียดปัญหาสุขภาพ
นายคชาธร เหตระกูล อายุ 42 ปี บุตรชายนางประไพ เหตะกูล พี่สาวของนางประภา เหตะกูล ศรีนวลนัด บรรณาธิการ ผู้พิมพ์ ผู้โฆษณา หนังสือพิมพ์เดลินิวส์ และทำหน้าที่เป็นผู้จัดการฝ่ายขนส่งของหนังสือพิมพ์เดลินิวส์ ถูกพบศพนอนเสียชีวิตบนโซฟาในสำนักงานฝ่ายขนส่งหนังสือพิมพ์เดลินิวส์ ถ.วิภาวดีรังสิต มีบาดแผลถูกยิงด้วยอาวุธปืนขนาด .357 เข้าขมับขวาทะลุเบื้องต้นคาดเป็นการยิงตัวเองเสียชีวิต โดยพบจดหมายลาตายจำนวน 2 ฉบับ ในออฟฟิศ 1 ฉบับ ที่บ้านอีก 1 ฉบับ สาเหตุการฆ่าตัวตายเนื่องจากเครียดปัญหาสุขภาพ เนื่องจากเคยประสบอุบัติเหตุจากเครื่องเล่นพารามอเตอร์ จนตาบอด 1 ข้าง และอีกข้างหนึ่งมองไม่ชัด.-สำนักข่าวไทย