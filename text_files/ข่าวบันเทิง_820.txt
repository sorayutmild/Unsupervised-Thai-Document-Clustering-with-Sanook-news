หลังหัวใจกลับมาเป็นสีชมพู ครอบครัวกลับมาพร้อมหน้าพร้อมตา ภรรยาสาวของ ร็อกเกอร์สุดเก๋า เสก โลโซ อย่าง กานต์ วิภากร ก็กลับมาดูแลอัพความสวย ขึ้นเตียงผ่าตัดอัพหน้าใหม่ไฉไลกว่าเดิม จนต้องพักรักษาตัวอยู่พักหนึ่ง ล่าสุดเจ้าตัวพร้อมเผยหน้าใหม่ให้แฟนๆ ได้เห็น โดยสาวกานต์ได้โพสต์ภาพตัวเองหลังจากทำศัลยกรรมเสร็จและแผลหายดีแล้วลงในอินสตาแกรม @wiphakorn15 พร้อมกับแคปชั่นว่า "โห!!!! หน้าโคตรเด็ก โกงอายุได้เกือบ20ปี" และขอบคุณหมอที่ทำการผ่าตัดแปลงโฉมให้ 
หน้าใหม่ กานต์ วิภากร
หลังจากนั้นก็มีแฟนๆ เข้ามาชมความสวยและความหน้าเด็กลง แถมบางรายมาขอคำปรึกษาเพราะเตรียมจะไปพึ่งหมอเสริมความงามตามรอยสาวกานต์บ้าง
 