เหตุผล 3 ประการที่บางคนยังชอบเล่นเกมที่ร้าน 
ร้านเกมส์
ในโลกนี้เงินซื้อได้สารพัดสิ่ง แต่ก็ซื้อไม่ได้ทุกอย่าง ในการเล่นเกมก็เช่นกัน ต่อให้คุณมีเงินรวยล้นฟ้าแค่ไหน ซื้อคอมพิวเตอร์แรงโคตรเทพมาตั้งไว้ที่บ้าน แต่คุณก็ไม่สามารถหาความสนุกในอีกรูปแบบได้เลย หากไม่ไปเล่นที่ร้านเกม จึงไม่แปลกที่บางคนแม้ว่าที่บ้านจะมีคอมพิวเตอร์อยู่แล่้ว แต่ก็ยังชอบไปนั่งเล่นเกมที่ร้านอยู่ เพราะบรรยากาศมันผิดกัน ซึ่งสาเหตุที่ทำให้เกมเมอร์บางคนชอบเล่นที่ร้านมากกว่าเล่นที่บ้านก็มี 3 สาเหตุใหญ่คือ
 
1. เปลี่ยนบรรยากาศ ได้รู้จักเพื่อนเล่นใหม่ๆมากขึ้น
ถึงแม้ว่าการเล่นเกมอยู่บ้านสมัยนี้จะมีฟังค์ชั่นการเล่นเกมที่สะดวกสบายขึ้น สามารถคุยแชท หรือพูดคุยด้วยเสียงผ่านระบบ Skype, Garena Talk หรือ TS3 ฯลฯ มากมายที่ทำให้ผู้เล่นสามารถสื่อสารกับเพื่อนๆได้แม้จะอยู่บ้าน แต่บรรยากาศในการเล่นมันก็ไม่เหมือนการได้นั่งเล่นอยู่ใกล้ๆกันอยู่ดีนั่นแหละครับ แถมยังได้รู้จักกับเพื่อนเล่นเกมใหม่ไๆเพิ่มขึ้นด้วย นอกเหนือจากที่รู้จักกันในเกมแบบไม่เห็นหน้าค่าตา การได้เจอกับคนเล่นเกมด้วยกันแบบเห็นหน้าค่าตา มันทำให้เรารู้สึกสนุกกับมันได้มากกว่าคนเล่นที่ไม่รู้จัก แถมหากเล่นเกมประเภทที่ต้องร่วมมือกันอย่าง Left 4 Dead, Dota, Hon หรืออื่นๆมันจะทำให้ประสานงานกันได้ดีมากขึ้น กว่าการมานั่งพิมพ์บอกหรือคุยกับคนไม่รู้กันตอนอยู่ที่บ้าน
ร้านเกมส์
 
2. คุยเฮฮา ใช้คำพูด ใส่อารมณ์ได้เต็มที่
อย่างที่บอกไปข้อแรกครับว่าการเล่นออนไลน์ที่บ้านกับคนไม่รู้จัก บางทีก็อึดอัด เพราะไม่รู้จักกันทำให้สื่อสารได้ลำบาก (ยกเว้นเกรียนด่าเขา) ไม่เหมือนการมาเล่นที่ร้านกับเพื่อนๆคนรู้จัก เราสามารถใช้คำพูดแบบคนสนิท โวยวายใส่กันเฮฮาได้เต็มที่ สามารถบอกให้เพื่อนทำนู่นทำได้ได้แบบไม่ต้องเกรงอกเกรงใจ ระบายออกมากันได้เวลาเล่นแล้วแพ้ แต่อย่าพาลใส่เพื่อนเป็นพอ ไม่งั้นจากที่เล่นสนุกๆอาจจะกลายเป็นดราม่าแทนได้
ร้านเกมส์
 
3. เรียนรู้เทคนิคการเล่นได้เร็วกว่า
หากไปเล่นที่บ้าน เวลาที่คุณเล่นเกมไหนๆไม่เป็นหรือเล่นไม่เก่ง ผมมั่นใจว่ามีคนยินดีสอนวิธีเล่นให้คุณแน่ๆ แต่ไม่รู้สอนแบบดีๆหรือสอนแบบแย่งเล่นกันแน่นะ เหอๆ หรืออาจจะเดินไปขอให้เขาช่วยสอนเล่นให้ก็ยิ่งสะดวก ไม่่ก็ลองเล่นๆด้วยดู ถ้าเขาเห็นเรากากเดี๋ยวเขาก็สอนเล่นให้เอง แต่อาจมาพร้อมกับคำเหน็บแนมสักเล็กน้อยก่อนนะไอ้นู้บ ยกเว้นว่าคนที่เล่นด้วยนั้นสนิทกันก็จะได้รับการสอนโดยที่ไม่ต้องโดนด่าโดนเหน็บก่อน
ร้านเกมส์
ถ้าได้สาวๆมาสอนแบบร้านนี้ยิ่งดี
 
เห็นไหมล่ะว่าการออกไปเล่นกับคนอื่นที่ร้านเกมมีข้อดีที่เราไม่สามารถหาได้จากการเล่นคนเดียวที่บ้าน ซึ่งนอกจากสาเหตุ 3 ข้อนี้แล้วก็ยังมีข้อดีเรื่องการเข้าสังคมด้วย ยกเว้นว่าคุณอยากจะเล่นแบบเป็นส่วนตัว อันนั้นแนะนำให้เล่นอยู่บ้านแหละดีแล้ว
ถ้าใครมีเหตุผลอื่นนอกจาก 3 อย่างนี้ก็บอกเพิ่มเติมกันได้นะครับ