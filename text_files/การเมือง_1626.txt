ผู้สื่อข่าวรายงานว่า (19 ธ.ค.) บรรยากาศที่อนุสาวรีย์ ประชาธิปไตย ถนนราชดำเนิน ซึ่งเป็นสถานที่ชุมนุมของ กลุ่มประชาชนเพื่อการเปลี่ยนแปลงประเทศไทย ให้เป็นประชาธิปไตยที่สมบูรณ์อันมีพระมหากษัตริย์ทรงเป็นประมุข หรือ กปปส. ล่าสุด ในเช้านี้เป็นไปด้วยความเรียบร้อย มวลชนเริ่มทยอยเดินทางมาร่วมชุมนุมกันอย่างต่อเนื่อง เพื่อร่วมเดินขบวนทั่วกรุงเทพมหานคร ในเวลา 09.00 น. เพื่อขับไล่ น.ส.ยิ่งลักษณ์ ชินวัตร นายกรัฐมนตรี ให้ลาออกจากรักษาการนายกรัฐมนตรี

เส้นทางเดินขบวน-ชุมนุมใหญ่ กปปส. 19-22 ธ.ค./ภาพโดย @TNAMCOT
โดยผู้ชุมนุมจะเริ่มเคลื่อนขบวนในเวลาประมาณ 09.00 น. ตามเส้นทางจากราชดำเนิน ผ่านฟ้า ถ.นครสวรรค์ นางเลิ้ง ถ.เพชรบุรี เลี้ยวขวาเข้า ถ.อโศก ถ.สุขุมวิท นานา เพลินจิต ชิดลม สยามสนามกีฬาแห่งชาติ เจริญผล เลี้ยวขวาอุรุพงษ์ ยมราช หลานหลวงและราชดำเนิน
09.00 น.ม็อบเดินไล่รัฐแล้วคปท.นำกปปส.ปิดท้าย-ถาวรยันไม่ล้อมที่สมัครสส. 
09.32 น. กลุ่มผู้ชุมนุมต่อต้านรัฐบาล เดินถึงแยกนางเลิ้งแล้ว 
09.40 น. ขบวนราชดำเนินผ่านสนามม้านางเลิ้ง โดยนายสุเทพ-แกนนำกปปส.ที่นำขบวนเดินโบกมือให้ปชช.ที่ออกมาต้อนรับตลอดเส้นทาง 

09.58 น. "สุเทพ"นำขบวน กปปส. ขึ้นสะพานแยกยมราช มุ่งหน้า ถ.เพชรบุรี ไล่รัฐบาลรักษาการ
10.14 น. "สุเทพ-ถาวร เสนเนียม" นำพี่น้อง กปปส. ถึงถนนเพชรบุรีมุ่งหน้าไปประตูน้ำแล้ว
10.33 น. หัวขบวนผู้ชุมนุมที่นำโดยคปท. เคลื่อนผ่านเเยกประตูน้ำมุ่งหน้าไปตามถ.เพชรบุรี ก่อนจะไปเลี้ยวขวาเข้าอโศกเเล้ว 
11.07 น. ผู้ชุมนุมกปปส. มุ่งหน้าแยกอโศก-เพชรบุรี ล่าสุดผ่านแยกชิดลมมุ่งหน้าใต้ทางด่วน 
11.11 น. ขบวนคปท.แวะพักหน้า ร.ร.เทคนิคดอนบอสโก ก่อนถึงแยกอโศก 500เมตร 
11.12 น. กปปส. ขบวนถึงหน้าสำนักงานใหญ่การท่องเที่ยวแห่งประเทศไทย ถ.เพชรบุรี 
12.03 น. บรรยากาศบนสกายวอล์ค แยกอโศกกองเชียร์มาคอยให้กำลังเยอะมาก ส่วนขบวนคปท. ถึงแยกอโศกแล้ว

(ภาพจาก ทวิตเตอร์‏@Papimon_w)
12.30 น. บรรยากาศสุเทพนั่งพักทานข้าวกับมวลชนเมื่อช่วงเที่ยงบริเวณแยกอโศก
13.35 น. ม็อบคปท.ถึงสถานทูตอเมริกาแล้ว "นิติธร" เจราจา ขอให้ตร. เปิดพท. รั้วเหลืองเพื่อ เข้าไปเชิญธงชาติไทย หน้าสถานทูต
14.30 น. กลุ่มมวลชนยังคงอยู่หน้าสถานทูตอเมริกา มีการเรียกร้องให้ "คริสตี้" เอกอัครราชทูตฯ ออกจากประเทศไทย และให้ประธานาธิบดีสหรัฐสรรหามาใหม่

(ภาพจากทวิตเตอร์ @georgehenton )
15.05 น. กลุ่มผู้ชุมนุมบริเวณสถานทูตสหรัฐอเมริกา ได้อ่านแถลงการณ์ ก่อนจะเดินทางออกจากพื้นที่ สถานการณ์กลับเข้าสู่ภาวะปกติ
15.36 น. กลุ่มผู้ชุมนุมเริ่มทยอยเดินขบวนกลับสู่พื้นที่ชุมนุม เวทีราชดำเนิน อนุสาวรีย์ประชาธิปไตย