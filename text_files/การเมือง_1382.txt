(28 ธ.ค.) ดาราสาว "ตั๊ก บงกช" ที่มีความชัดเจนเรื่องความคิดทางด้านการเมือง ได้โพสต์ข้อความเกี่ยวกับการเมืองอีกครั้ง หลังจากที่ก่อนหน้านี้เคยเป็นกระแสในโซเชียลเน็ตเวิร์กกับกรณีวิจารณ์ "รัฐบาลไม่มีประโยชน์-เบื่อคำว่าเสื้อแดง"
ล่าสุด ตั๊ก บงกช กำลังเป็นกระแสอีกครั้ง หลังโพสต์ภาพข้อความชุดใหม่ลงในอินสตาแกรมส่วนตัว วิพากษ์วิจารณ์การเมืองแบบติดตลก พร้อมแนะนำ "ไม่ควรสนับสนุนคนให้รวย" อีกทั้งตอนนี้ยังเลิกดื่มน้ำยี่ห้อหนึ่งไปแล้ว และกล่าวถึงสิทธิทางความคิดส่วนบุคคล
ทั้งนี้ ในข้อความช่วงหนึ่ง ตั๊ก บงกช ยังได้เอ่ยถึง ตั๊น จิตภัสร์ ภิรมย์ภักดี ซึ่งระบุว่า "เรามีสิทธิ์เลือกที่จะทำความดี จริงๆ ถ้าคุณ ป. คิดได้อย่างคุณตั๊น คุณ ป. คงสอนพี่ชายได้" และชักชวนให้ช่วยกันต่อสู้เพื่อแผ่นดิน อย่าปล่อยให้ต้องตกอยู่ใต้อำนาจคนที่บ้าบอ