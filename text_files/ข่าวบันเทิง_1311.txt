กาย รัชชานนท์ และ ฮารุ ยามากูชิ หลังตกเป็นข่าวครึกโครมเมื่อช่วงต้นสัปดาห์กับการประกาศแต่งงานแบบสายฟ้าแล่บ พร้อมกับข่าวลือเรื่องสาวฮารุท้องก่อน สร้างความคลุมเครือให้กับหลายคนที่สนิทและรู้จักคนทั้งสอง ล่าสุดวันนี้ (2 ก.ค.) กาย และ ฮารุ ควงกันมาแถลงข่าวประกาศแต่งงาน ณ เมืองไทยรัชดาลัยเธียเตอร์ ท่ามกลางทัพสื่อมวลชนอย่างคับคั่ง
ทำไมถึงตัดสินใจแต่งงานแบบสายฟ้าแล่บ กาย เราคุยเรื่องแต่งงานมา 2 ปีแล้ว แต่ตอนนั้นฮารุบอกว่าอยากมีบ้านก่อน ผมก็ทำงานจนซื้อบ้านได้เมื่อปลายปี เลยไปบอกคุณพ่อผมว่าอยากแต่งงานแล้ว พ่อผมเลยไปสู่ขอกับครอบครัวฮารุ ตอนแรกที่ได้ฤกษ์มาตั้งใจจะแต่งวันที่ 4 ธันวา แต่ว่าลูกไม่รอเลยเลื่อนมาเป็น 11 สิงหาคมนี้ เพราะฮารุกลัวว่าถ้าท้องโตจะใส่ชุดไม่สวยครับ
ตอนนี้ฮารุทัองกี่เดือนกาย เดือนครึ่งครับ
ทราบเมื่อไหร่ว่าตัวเองท้องฮารุ เมื่อสองอาทิตย์ก่อน รู้สึกเหนื่อย ๆ ไม่ค่อยแข็งแรง เลยให้พี่กายพาไปหาหมอ คุณหมอเลยบอกว่าท้องค่ะ
พอรู้ว่าท้องตอนพอรู้ว่าท้องตอนนั้นรู้สึกยังไงกาย ตกใจแปปนึงครับ แล้วซักพักผมร้องลั่นโรงพยาบาลเลย ดีใจมากฮารุ  หนูรู้สึกว่าตัวเองอยากมีลูกอยู่แล้วค่ะ
คิดวาเร็วไปหรือเปล่าที่จะแต่งงาน เพราะอายุเพิ่ง 24-25กาย ไม่คิดว่าเร็วไปที่จะแต่งงาน เพราะผมมีบ้าน มีรถ มีงานทำ และมีธุรกิจที่สามารถดูแลครอบครัวได้ฮารุ  ฮารุบอกพี่กายว่าถ้าอยากแต่งงานต้องมีบ้านก่อนนะ มีทุกอย่างให้พร้อม แล้วพี่กายก็ทำได้ อีกอย่างพ่อแม่ฮารุก็อายุมากแล้ว ท่านกลัวอยู่ไม่ทันเห็นหน้าหลาน
ที่บ้านครอบครัวว่ายังไงฮารุ ที่บ้านก็ดีใจที่เป็นพี่กาย เพราะเขาดูแลเราได้ ยิ่งมีลูกด้วยยิ่งดีใจใหญ่
กลัวพ่อฮารุจะโกรธหรือเปล่าที่ท้องก่อนกาย ไม่เลยครับ ตั้งแต่ที่ผมให้พ่อไปสู่ขอ พ่อฮารุก็บอกไว้ว่าแต่งงานเมื่อไหร่ให้รีบมีหลาน เพราะเขาไม่รู้ว่าจะอยู่อีกนานแค่ไหน
ตอนที่รู้ว่าท้องฮารุรู้สึกยังไงฮารุ จริงเหรอ ช็อกเลย แต่เป็นช็อกในทางที่ดีนะคะ เพราะมันเป็นเรื่องที่น่ายินดี ดีใที่ได้เริ่มชีวิตครอบครัว
กลัวกระแสท้องก่อนแต่งหรือเปล่ากาย ตอนแรกก็คิดว่าคนจะคิดไปในด้านอื่น ผมเลยต้องออกมาชี้แจงว่าได้ไปสู่ขอก่อนนั้นแล้ว และเราทั้งสองคนก็พร้อมทั้งหน้าที่การงาน ฐานะ วัยวุฒิ และคุณวุฒิ รวมถึงพ่อแม่ของทั้งสองฝ่ายพร้อมครับ
ฮารุ  มันเป็นเรื่องที่ดีของเราสองคน อยากให้ทุกคนดีใจกับเราด้วย
ฤกษ์แต่งงานเมื่อไหร่กาย  11 สิงหาคม ธีมโรแมนติก กาเด้นท์ ที่โรงแรมเรเนซองครับ ตอนเช้าจะเป็นพิธีหมั้นตอนบ่ายจะเรียนเชิญพี่ ๆ สื่อมวลชนมาร่วมสัมภาษณ์วันนั้นอีกที
อยากได้ลูกชาย หรือ ลูกผู้หญิง
กาย  เฉย ๆ ครับ แต่ทางครอบครัวฮารุอยากได้ผู้ชาย
ใครรูู้สึกเห่อมากกว่ากันกาย  ผมครับ ตั้งชื่อรอไว้แล้วด้วย ว่าถ้าเป็น หญิง จะให้ชื่อ misska ถ้าเป็น ชาย จะให้ชื่อ kirin ที่แปลว่าแสงสว่างที่กระทบลงแผ่นโลกเป็นครั้งแรก
เตรียมงานไปถึงไหนแล้วกาย  ใกล้เสร็จแล้วครับ
สินสอดเตรียมไว้อย่างไร ฮารุ ฝั่งฮารุไม่ได้เรียกร้องอะไรเลยค่ะ ตามความเหมาะสมค่ะกาย เขาแต่งงานกับผมก็ต้องได้ทุกอย่างของผมอยู่แล้ว ส่วนเรื่องแหวนหมั้นผมมองไว้ไม่เกิน 1 กะรัต เพราะนิ้วฮารุเล็กนิดเดียว และอยากให้เขาใส่ติดตัวตลอดเวลา
ซึ่งหลังสัมภาษณ์เสร็จหนุ่มกายขอถ่ายรูปนักข่าวที่ไปสัมภาษณ์ เจ้าตัวบอกว่าจะเก็บไว้ให้ลูกดูมีพี่ ๆ นักข่าวมาทำข่าวลูกเยอะมากต้องบอกว่ายินดีด้วยจริง ๆ กับคุณพ่อคุณแม่ป้ายแดง

>>กาย รัชชานนท์ ทุ่ม 300 ล้านบาท ทำธุรกิจท่องเที่ยวเมืองลาว
