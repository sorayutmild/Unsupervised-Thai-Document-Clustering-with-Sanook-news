ตากระตุก หรือ ตาเขม่น นั้นเป็นภาวะที่มีการหด เกร็ง กระตุก ของกล้ามเนื้อกลุ่มใดกลุ่มหนึ่งเพียงกลุ่มเดียว เช่น มุมปาก, ใต้หนังตา หรือเฉพาะบริเวณกล้ามเนื้อรอบลูกตาข้างใดข้างหนึ่ง อาการกระตุกมักเกิดขึ้นมากใน เวลาที่เราเกิดความเครียด หรือกังวลใจ รวมไปถึงการนอนหลับพักผ่อนที่ไม่เพียงพอ ก็อาจทำให้เกิดตากระตุก-ตาเขม่นได้อยู่บ่อยๆ ซึ่งถ้าเราดูแลตัวเองและพักผ่อนอย่างเพียงพอ อาการก็จะลดลงและหายไปเองในที่สุด หรือบางครั้งภาวะตาแห้ง, เปลือกตาอักเสบ, การติดเชื้อของตา, ขนตาผิดปกติ, ต้อหิน, ต้อกระจก, กระจกตาอักเสบ, โรคจอประสาทตา ก็ทำให้เกิดอาการตากระตุกได้เช่นกัน หากได้เข้ารับการรักษาก็จะทำให้หายเป็นปกติได้
ตากระตุก สัมพันธ์กับความเชื่อของคนไทยมาช้านาน ผู้คนก็มักจะทำนายทายทักกันไปต่างๆ นานา ดังที่เราได้ยินกันอยู่บ่อยครั้งว่า ‘ขวาร้าย ซ้ายดี’ นอกจากนี้ยังสัมพันธ์กับช่วงเวลาที่เกิดอาการกระตุกอีกด้วย Sanook Horoscope จึงขอนำคำทำนายทางโหราศาสตร์มาฝากกัน ดังนี้
"ตากระตุก" กับคำทำนายในทางโหราศาสตร์
ตากระตุกในช่วงเช้า
ตากระตุกในช่วงเช้า (ตั้งแต่ตื่นนอนใกล้รุ่ง)

เขม่นเปลือกตาซ้าย : จะเกิดปากเสียงทะเลาะวิวาท หรือมีเรื่องเดือดร้อนเข้ามาถึงตัว
เขม่นเปลือตาขวา : จะมีญาติมิตรที่อาศัยอยู่ต่างแดนเดินทางมาหา

ตากระตุกในช่วงสาย
ตากระตุกในช่วงสาย (09.00-12.00)

เขม่นเปลือกตาซ้าย : จะมีเรื่องที่ไม่ดีไม่งามเกิดขึ้นในครอบครัว
เขม่นเปลือตาขวา : ญาติมิตรที่อาศัยอยู่ต่างแดน หรือต่างถิ่นจะนำเอาลาภมาให้

ตากระตุกในช่วงบ่าย
ตากระตุกในช่วงบ่าย (13.00-16.00 น.)

เขม่นเปลือกตาซ้าย : จะมีเพศตรงข้ามพูดถึง หรือเดินทางมาหา
เขม่นเปลือตาขวา : สิ่งที่คิดไว้ หรือสิ่งที่ตั้งใจว่าจะทำจะประสบผลสำเร็จ

ตากระตุกในช่วงเย็น
ตากระตุกในช่วงเย็น (17.00-19.00 น.)

เขม่นเปลือกตาซ้าย : จะมีญาติ หรือเพื่อนที่สนิทที่อยู่หางไกลเดินทางมาเยี่ยม
เขม่นเปลือตาขวา : จะได้พบญาติ หรือมิตรสหายที่จากกันไปนานแบบไม่ได้คาดคิด

ตากระตุกในช่วงกลางคืน
ตากระตุกในช่วงกลางคืน (ตั้งแต่ 19.00 น. เป็นต้นไป)

เขม่นเปลือกตาซ้าย : จะมีข่าวดีเข้ามาในตอนเช้าของวันรุ่งขึ้น  หรืออาจได้ลาภจากงานที่ทำเอาไว้
เขม่นเปลือตาขวา : จะเกิดเรื่องทะเลาเบาะแว้งกับคนในครอบครัว

 
สำหรับเรื่อง "ตากระตุก" ที่เอามาฝากนี้มีทั้งในแง่ของวิทยาศาสตร์ที่อาจเกิดโรคบางอย่างจนทำให้เกิดอาการได้ ไปจนถึงในแง่ของโหราศาสตร์ที่คนโบร่ำโบราณได้ทำนายความหมายของการเกิดในแต่ละช่วงเวลาเอาไว้ ทั้งนี้ก็ขึ้นอยู่ที่ความเชื่อของแต่ละบุคคลว่าจะเป็นอย่างไร 