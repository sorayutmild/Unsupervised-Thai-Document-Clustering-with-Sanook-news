EA ใจดีอีก แจก BattleField 4 ไปเล่นฟรี นาน 7 วัน
BattleField 4
เมื่อช่วงเดือนมีนาคม 2014 ที่ผ่านมา ทาง EA ได้เปิดนโยบายเอาใจเกมเมอร์ คือ On the House ชื่อไทยคือนโยบายให้ฟรีไม่คิดเงิน  เป็นนโยบายที่นำเกมเก่าๆมาแบ่งปันให้เกมเมอร์ได้เล่นกันฟรีๆแบบไม่คิดเงิน  ซึ่งผู้ที่โหลดเกมไปแล้วก็จะเป็นเจ้าของเกมนั้นๆทันที  ไม่มีข้อแม้เงื่อนไขใดๆทั้งสิ้น ซึ่งที่ผ่านๆมาทาง EA ก็ได้นำเอาเกมเก่าๆมาจแกฟรีเป็นช่วงๆ และได้รับเสียงตอบรับที่ดีพอสมควร ทว่าอย่างไรก็ตามยอดคนสนใจโหลดไปเล่นก็ยังไม่สากนัก สาเหตุเพราะมันเป็นเกมเก่าที่นานพอสมควรแล้ว เกมเมอร์ส่วนมากก็เล่นกันไปหมดแล้วนั่นเอง
เพราะเหตุนี้ทาง EA ก็เลยเพิ่มนโยบายใหม่เอาใจเกมเมอร์ที่ชอบเล่นเกมใหม่ๆด้วย It's Game Time คือนโยบายแจกเกมใหม่ๆให้ลองเล่นฟรี แบบมีเวลาจำกัด ซึ่งจริงๆมันก็ไม่ใช่นโยบายใหม่อะไรเพราะคู่แข่งของ Origin อย่าง Steam ก็มีมานานแล้ว แต่ของทาง Steam นั้นนานๆจะมีเพราะส่วนมากเน้นลดราคาซะมากกว่า ซึ่งตรงนี้ Origin ของ EA ได้เปรียบตรงที่จัดนโยบายแจกฟรีง่ายกว่า เพราะเป็นเกมสังกัดค่ายตัวเอง โดย 2 เกมแรกที่ EA แจกให้ลองเล่นฟรีก็คือ BattleField 4 ที่ให้เวลาลองเล่นถึง 7 วัน ส่วนอีกเกมคือ Kingdoms of Amalur: Reckoning ให้ลองเล่น 2 วัน ทั้งสองเกมนี้หมดเขตดาวน์โหลดในวันที่ 14 สิงหาคม 2014
ดาวน์โหลดเกมฟรีแบบจำกัดเวลาของ EA ได้ที่
https://www.origin.com/en-ie/store/free-games/game-time
BattleField 4
Kingdoms of Amalur: Reckoning
ผู้สนใจดาวน์โหลดเกมของหน้า It's Game Time จะต้องมีไอดี Origin และต้องเชื่อมต่อ Internet ทุกครั้งที่เล่นด้วย เพราะมีการจำกัดเวลาเลยต้องเชื่อมต่อกับเซิร์ฟเวอร์จาก EA ตลอด และหลังจากหมดเวลาช่วงลองเล่นฟรีแล้ว ตัวเกมก็จะปิดลงไม่สามารถเล่นได้ จะต้องซื้อเกมตัวเต็มต่อจึงจะเล่นได้อีกครั้ง