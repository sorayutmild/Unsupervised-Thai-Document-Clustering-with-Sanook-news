อุปกรณ์พีซีสุดแปลก
โดยปกติแล้วเวลาเล่นเกม PC เราก็ต้องใช้เม้าส์และคีย์บอร์ด เป็นอุปกรณ์ในการเล่นเกมส์พีซีโดยพื้นฐาน ซึ่งบางเกมส์ที่เป็นแนวแอคชั่นไวๆอาจจะเล่นลำบาก ก็เปลี่ยนมาใช้จอยคอนโทรลเลอร์แบบเครื่องเกมคอนโซลก็ทำได้ เพราะเดี๋ยวนี้จอยเกมก็รองรับการใช้งาน PC เหมือนเป็นของธรรมดาไปแล้ว แต่นอกเหนือจากอุปกรณ์เล่นเกมขั้นพื้นฐาน 3 อย่างของชาวพีซีนี้แล้ว ก็ยังมีอุปกรณ์เสริมสำหรับใช้เล่นเกมอีกจำนวนมากที่เคยมีการคิดค้นออกมาบนโลกใบนี้ ส่วนมากจะทำออกมาเน้นฟังค์ชั่นการใช้งาน ซึ่งดูหน้าตาแล้วก็ไม่แปลกจากทั่วไปนัก แต่ของที่เราจะพามาให้ชมกันวันนี้มันคืออุปกรณ์เกมส์พีซีที่คุณอาจไม่เคยเห็นมาก่อน 10 อย่าง เพราะหน้าตามันประหลาดมาก บางอย่างก็มีฟังค์ชั่นการใช้งานที่เราคาดไม่ถึง
 
Titan Sphere
จอยคอนโทรลเลอร์ที่มีลูกกลมๆขนาดยักษ์อยู่ตรงกลาง สามารถแบ่งครึ่งออกเป็นสองซีกได้ สามารถจะเลือกใช้งานแค่ครึ่งเดียวหรือประกบกันเพื่อใช้งานทั้งสองซีกก็ได้ ด้วยความใหญ่ของมันสามารถใช้วางตักหรือวางโต๊ะเพื่อพักมือในการถือมันได้ ทำออกมาในช่วงปลายยุคปี 90s ราคาค่อนข้างโหด $129.99 และตามคาดไม่ได้รับความนิยม ตอนนี้เป็นของแรร์ไปแล้ว
อุปกรณ์พีซีสุดแปลก
 
iGrip Ergonomic Keyboard And Trackball
จอยคอนโทรลเลอร์ผสมกับคีย์บอร์ดและเม้าส์ ที่ทำหน้าตาออกมาได้ประหลาดสุดๆ เหมือนกับบูมเมอแรงบวมๆ โดยปุ่มคีย์บอร์ดจะวางเฉพาะปุ่มที่มักใช้งานเวลาเล่นเกมเท่านั้น ส่วนปุ่มอื่นๆจะตัดออกไป และมีการวางตำแหน่งให้เหมาะกับมือผู้เล่นแล้ว แต่อย่างไรก็ตามคนเล่นเกมพีซีส่วนมากก็ไม่ชินกับของแบบนี้อยู่ดี ราคาก็โหดเหมือนเดิม $130
อุปกรณ์พีซีสุดแปลก
 
OCZ Neural Impulse Actuator
อะไรหว่า ? หน้าตาประหลาดกว่าอย่างอื่นๆ ถ้าไม่บอกคงไม่มีใครทราบว่ามันคือจอยเกมที่ควบคุมด้วยอารมณ์ผู้เล่น ซึ่งมีคนทดลองใช้แล้วพบว่ามันใช้งานได้จริง โดยมันจะตรวจจับสภาพอารมณ์ผ่านใบหน้าของผู้ที่สวมมันว่ากำลังอยู่ในอารมณ์ไหนต้องการอะไร ซึ่งต้องเซตไว้ก่อนว่าอารมณ์นี้จะให้เกมทำอะไรแบบไหน แต่สุดท้ายแล้วมันก็ไม่สามารถทำได้ทุกอย่างเหมือนอุปกรณ์เกมปกติ แถมใช้ไปมากจะยิ่งทำให้เครียดและปวดหัวซะเปล่าๆ
อุปกรณ์พีซีสุดแปลก
 
Safetype Keyboard
เวลาเล่นเกมออนไลน์แล้วต้องใส่ไอดีพาสเวิร์ด คุณจะไม่ต้องระแวงอีกต่อไปหากใช้เจ้าคีย์บอร์ดตัวนี้ เพราะคีย์บอร์ดทั่วไปเวลาคุณพิมพ์อะไรหากมีคนแอบมองมันก็จะเห็นหมด แต่คีย์บอร์ดนี้มีที่กำลังมาให้พร้อม สามารถพิมพ์ได้สบายใจโดยไม่ต้องกลัวว่ามีคนแอบมอง และในยามปกติก็แผ่ออกไปเหมือนกับคีย์บอร์ดธรรมดาก็ได้
อุปกรณ์พีซีสุดแปลก
 
Raildriver Train Cab Controller
ดูจากหน้าตาแล้วอย่างเจ๋ง เหมือนกับแผงควบคุมรถไฟจริงๆ แต่ยอดขายกลับไม่เจ๋งอย่างที่คิด โดยมันทำออกมาเพื่อรองรับการใช้งานกับเกม Train Simulator โดยเฉพาะ แต่ว่าเกมรถไฟตัวนี้ก็ไม่ได้มียอดขายที่น่าประทับใดนัก ทำให้ยอดขายของอุปกรณ์ตัวนี้ยิ่งต่ำพอกัน จากราคาที่โหดมากถึง $199
อุปกรณ์พีซีสุดแปลก
 
OrbiTouch
อันนี้ไม่ใช่ที่นวดเท้านะ แม้ว่าหน้าตามันจะเหมือนก็เถอะ จริงๆแล้วมันคือคีย์บอร์ดสำหรับผู้ที่ไม่สามารถใช้นิ้วจิ้มพิมพ์แบบปกติใช้ วิธีใช้คีย์บอร์ดตัวนี้คือต้องบิดแกนข้างใดข้างหนึ่งเพื่อเลือกตัวอักษรที่ต้องการพิมพ์ แม้จะช้าไปนิดแต่ก็ทำให้พิมพ์ได้เหมือนกันนะ
อุปกรณ์พีซีสุดแปลก
 
Force Dynamics 401
ในวงการเกมนั้นมีความพยายามมากที่จะทำให้การเล่นเกมสามารถจลองสถานการณ์แบบของจริงมาได้มากที่สุดทำที่ทำได้ ซึ่งหนึ่งในแนวเกมที่คิดค้นอุปกรณ์เสริมมากที่สุดก็คือแนวรถแข่ง ซึ่งเจ้าเก้าอี้ตัวนี้ทำออกมารองรับกับการเล่นเกมรถแข่งบนเครื่องพีซีโดยเฉพาะ แถมยังติดตั้งเก้าอี้ซิมูเลชั่นสมจริงไว้ด้วย เวลาเลี้ยวพวงมาลัยรถ เก้าอีก็จะหมุนตาม และเวลาขับรถชนเก้าอี้ก็จะเขย่าเหมือนกับโดนชนจริงๆด้วย แต่มันราคาแพงโหดไปหน่อยถึง $100,000 เอาเงินไปซื้อรถจริงขับเหอะ
อุปกรณ์พีซีสุดแปลก
 
Peregrine Gaming Glove
อันนี้ไม่แปลกเท่าไหร่เพราะคงเคยเห็นกันแล้ว ซึ่งมันก็เป็นต้นแบบของพวกจอยโมชั่นคอนโทรลในยุคปัจจุบัน ซึ่งผู้ใช้จะต้องสวมถุงมือนี้แล้วขยับมือเพื่อควบคุมเกม คล้ายกับ Wii Remote แต่ก็เพราะมีเกมที่รองรับการใช้งานไม่มาก แถมใช้ลำบากไม่ถนัด สุดท้ายก็เลยไม่นิยม
อุปกรณ์พีซีสุดแปลก
 
Portable Finger Mouse
สุดยอดเม้าส์ที่ออกแบบมาให้สามารถใช้งานได้ แม้ว่าจะไม่ได้วางบนโต๊ะ แถมยังมีราคาถูกมากแค่ $16 วิธีใช้งานคือการใช้นิ้วมือของคุณเลื่อนเจ้าลูกกลมๆเพื่อเป็นการเลื่อนเม้าส์ แทนการวางแล้วเลื่อนบนโต๊ะ จึงทำให้สามารถใช้งานได้แม้ว่าจะถือมันอยู่กลางอากาศ ส่วนปุ่มตรงกลางสองปุ่มก็คือคลิกซ้ายกับคลิกขวา
อุปกรณ์พีซีสุดแปลก
 
Oculus Rift Sex Simulator
อุปกรณ์สำหรับชาว 18+ ที่เคยเสนอข่าวไปเมื่อปีก่อน Oculus Rift นั้นคือกล้องมอนิเตอร์สามมิติแบบสวมศีรษะ ที่ทำให้ผู้ใช้มองเห็นภาพสามมิติราวกับเข้าไปอยู่ในเกมจริงๆ บวกกับอุปกรณ์โมชั่นคอนโทรลเข้ากับเกมส์ 18+ ก็ทำให้เราได้เหมือนกับมี Sex กับตัวละครในเกมส์นั้นๆจริงๆ ภาพการใช้งานถ้าอยากเห็นก็ลองค้นหาในอินเตอร์เน็ตเอาเองนะ เราเอามาแปะให้ดูไม่ได้ เหอๆ
อุปกรณ์พีซีสุดแปลก