สืบเนื่องจากกรณีที่มีชาวเน็ตออกมาให้ข้อมูลพาดพิงนักแสดงหนุ่มอารมณ์ดี แทค-ภรัณยู โรจนวุฒิธรรม ในทำนองว่า ไม่ดูแลแม่ผู้ให้กำเนิด จนกลายเป็นประเด็นที่ใครหลายคนให้ความสนใจ
ก่อนที่เจ้าตัวจะออกมาชี้แจงกับกองทัพสื่อกลางงานบวงสรวงภาพยนตร์ มั่ง มี ศรี ศพ ในทำนองว่า ตนไม่ทราบรายละเอียดใดๆ เกี่ยวกับเรื่องนี้ เนื่องจากพ่อกับแม่แยกทางกันตั้งแต่ตนอายุ 5 ขวบ และตนก็อยู่ในความดูแลของพ่อมาตลอด ดังนั้นถ้าหากมีประเด็นใดก็ตามที่ยังคงสงสัยก็ให้ไปถามจากปากคุณพ่อหรือคุณแม่จะเป็นการดีที่สุด

"แทค ภรัณยู" โกรธแทน "รัศมีแข" ถูกฟาดหน้า ท้า 1 ต่อ 1 แต่ถูกถาม ไปยุ่งอะไรกับเขา


ซึ่งหลังจากที่บทสัมภาษณ์นี้ถูกแชร์ออกไปได้ไม่นาน ทางด้านของ คุณพ่อสมชาย พ่อของ แทค ภรัณยู ก็ได้มีการเขียนข้อความเกี่ยวกับประเด็นความสัมพันธ์ของครอบครัวลงบนอินสตาแกรม @somchai.2497 พร้อมกับฝากถึงบรรดาสื่อมวลชนด้วยว่า หากจะเข้ามาถามพ่อก็พร้อมยินดีที่จะตอบทุกอย่างเพื่อให้เรื่องจบ เนื่องจากไม่อยากให้กระแสข่าวต่างๆ ส่งผลกระทบต่อการทำงานของลูกชาย
"ดีแล้วเรื่องพ่อแม่ให้นักข่าวไปถามเอาเองที่เชียงใหม่ แทคคนกลางและไม่ค่อยได้รู้เรื่องความเป็นมามากมาย เรื่องแม่มีประเด็นมาหลายครั้งแล้วตั้งแต่แทคเข้าวงการ วันหนึ่งที่ครอบครัวแยกกัน เราอยู่ด้วยสองคนชีวิตต้องติดลบมีหนี้สินพร้อมความลำบากมากๆ แม่เขาไปมีความเป็นอยู่ที่สบาย ตลอดเวลาเราสองคนก็ไม่ไปทำให้เขาวุ่นวายและเดือดร้อน"
"เราอยู่ในที่ของเรา เวลาลูกไม่สบายถามหน่อยเขาเคยถามและมาหาไหม เราลำบากขนาดไหนเขารู้และเห็นไหมนะ วันหนึ่งมาถามหาลูก รู้ไหมว่าลูกอยู่เรียนอยู่ชั้นประถมถูกเพื่อนล้อเรียน ถูกกลั่นแกล้งจนเข้ามาอยู่ใน กทม. จนปัจจุบันแทคต้องทำงานเพื่อสร้างตัวเอง สร้างครอบครัว อนาคต ไม่เคยได้อยู่กับแม่เป็นเวลาเกือบ 30 ปี อยู่ดีๆ หาว่าไม่ดูแลแม่ ถามว่าตอนแทคเล็กๆ แม่ไปไหนไม่มาหาลูกบ้าง" 
"ถ้านักข่าวจะมาถามยินดีต้อนรับ (จะเลี้ยงอาหารเหนือด้วย) ตอบทุกประเด็นจะได้จบ แทคเขาจะได้มีสมาธิทำมาหากินเลี้ยงครอบครัวหาเงินไว้ยามแก่ตัวไปจะไม่เดือดร้อนลูกเต้า เรื่องราวที่ผ่านมามันเป็นความทรงจำที่เกิดขึ้นกับครอบครัวเรา ชีวิตแทคมันเศร้ายิ่งกว่าละครดาวพระศุกร์เสียอีก (เรื่องราวของเราสองคนมันเยอะมากเกินกว่าจะบรรยายในเวลาอันสั้น) ขอบคุณที่อ่านและติดตาม"
IG somchai.2497โพสต์ชี้แจงจากคุณพ่อแทค ภรัณยู
ขณะเดียวกันทางด้านของ แทค ภรัณยู ก็ได้นำข้อความนี้มาโพสต์ลงบนอินสตาแกรมของตนเอง @tack_pharunyoo ก่อนจะใส่แคปชั่นเพิ่มเติมในฐานะลูกและคนกลางของเรื่องนี้เอาไว้ด้วยว่า "ผมถึงบอกไงมีอะไรไปถามกันเองครับ และเรื่องที่แม่ป่วย ผมก็ได้คุยกันแล้ว และช่วยไปแล้ว นิสัยแม่เรา เรารู้ดีว่าเป็นยังไง อย่าให้พูดเลยครับเรื่องแบบนี้พูดไปก็มีแต่เสีย"
"อย่ามาโลกสวยนะครับว่าเขาเกิดเรามาทำไมไม่ดูแล ชีวิตจริงถามหน่อย ใครเลี้ยงคุณมาคุณก็รักคนนั้นไหม จะเป็น ปู่ ย่า ตา ยาย ป้า น้า อา ถ้าพูดสดไปนี่คือละครเรื่องหนึ่งชีวิตยิ่งกว่าละคร ใครไม่เจอกันตัวไม่รู้หรอก พอไม่ออกมาพูดก็เดียวหาว่าไม่สนใจพอพูดก็รับไม่ได้"
"เคยรู้บ้างไหมว่าป๋าเคยกอดแทคร้องให้ เคยรู้บ้างไหมว่าโดนล้อเด็กไม่มีแม่เป็นไง เคยรู้บ้างไหมวันแม่ต้องแอบในห้องน้ำโรงเรียนโดดเรียน เคยรู้บ้างไหมว่าคนสองคนกับข้าวไข่เจียวหนึ่งกล่องเป็นไง"
IG tack_pharunyooโพสต์ชี้แจงของ แทค ภรัณยู

"แทค ภรัณยู" พร้อมหน้าครอบครัว น่ารักมากภาพเล่าเรื่อง
รักลูกสไตล์ "แทค ภรัณยู" สักรูป "น้องภารัน" กลางหลัง เว้นที่ตรงนี้ให้เขาโดยเฉพาะ
"แทค ภรัณยู" ฉะแหลกเสียดายเงินภาษี ถาม ส.ส. แบบนี้ทำอะไรให้ประชาชนบ้าง
"แทค ภรัณยู" เผยกลับมาใช้ชีวิตคู่กับ "เบลล์" อีกครั้ง อยู่บ้านเลี้ยงลูกมีความสุขมาก
"แทค ภรัณยู" โพสต์คลิป "น้องภารัน" พ่อลูกโหมดมุ้งมิ้งลูกชายจูงพ่อเดิน
