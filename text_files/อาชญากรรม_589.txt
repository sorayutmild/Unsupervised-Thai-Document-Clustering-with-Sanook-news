(7 พ.ค.) เมื่อเวลาประมาณ 14.30 น. ที่ผ่านมา มีรายงานว่า เกิดเหตุคนตกจากอาคาร ใบหยก สกายทาวเวอร์ 2 อาคารที่สูงที่สุดในประเทศไทย เบื้องต้นทราบว่าเป็นพนักงานติดป้ายโฆษณา 5 คน กำลังปฏิบัติงานอยู่บริเวณชั้นที่ 68 ก่อนที่สายสลิงบริเวณกระเช้าจะขาด ทำให้กระเช้าหักครึ่ง พนักงานตกลงมาเสียชีวิตคาที่ 3 ราย ศพค้างอยู่บริเวณชั้นที่ 18, 20 และ 36 โดยมีผู้ได้รับบาดเจ็บอีก 2 ราย
จากการสอบถามเบื้องต้น ทราบว่า คนงานทั้งหมด 5 คน เป็นเจ้าหน้าที่จากบริษัท โตชิบา ซึ่งอยู่ระหว่างการติดตั้งป้ายโฆษณาขนาดใหญ่บริเวณชั้นที่ 68 แต่ต่อมาสายยูบริเวณกระเช้าเกิดชำรุด ทำให้สายสลิงขาด มีผู้ตกลงมาเสียชีวิต 3 ราย และได้รับบาดเจ็บเล็กน้อย 2 รายดังที่รายงานให้ทราบเบื้องต้น
ขอขอบคุณรูปภาพจากทวิตเตอร์ @ArtAtichart