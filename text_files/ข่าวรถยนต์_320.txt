               ในที่สุดก็เปิดตัวออกมาอย่างเป็นทางการแล้วสำหรับรถมอเตอร์ไซค์ ในกลุ่มบิ๊กไบค์ขนาดกลางรุ่นใหม่ ที่มาพร้อการเขย่าวงการด้วยสมรรถนะที่เร้าใจ พร้อมราคาที่น่าโดนเริ่มเพียง 204,000 [km  ท่ามกลางงาน Motor Expo 2012   
                ในการเปิดตัวครั้งนี้ Honda  ได้แนะนำรถพร้อมกัน 3 รุ่น คือ  Honda CBR 500R  สปอร์ตไบค์แฟรริ่งที่ให้ความเร้าใจการขับขี่ ,CB500F  เนคไบค์ให้อารมณ์การขับขี่ที่สนุกสนานสบายยิ่งกว่า และยังเร้าใจ และ ท้ายสุดเป็นรุ่น  Honda CB500X  ตอบสนองอารมณ์คนชแบเดินทางด้วยอารมณ์ที่แตกต่างในการอรรถรสการขับขี่ที่สามารถทั้งบนถนนและเส้นทางหฤโหด
Honda CB - Motor Expo 2012
นาย จิอากิ คาโต ประธานกรรมการบริหาร บริษัท เอ.พี.ฮอนด้า จำกัด เปิดเผยว่า "กระแสตอบรับของผู้บริโภคชาวไทยนับตั้งแต่ที่เราเปิดศูนย์ฮอนด้าบิ๊กวิงเมื่อเดือนเมษายนที่ผ่านมา มีแนวโน้มที่สูงขึ้นอย่างต่อเนื่อง มีผู้ให้ความสนใจเข้ามาชมรถฮอนด้าบิ๊กไบค์อย่างไม่ขาดสาย และมีอีกจำนวนมากที่กำลังรอคอยรถบิ๊กไบค์ขนาดกลางจากเราอยู่ ซึ่งนับจากนี้ไป ทุกๆคนจะมีโอกาสเข้าถึงรถฮอนด้าบิ๊กไบค์ได้ง่ายขึ้น โดยเฉพาะผู้ที่ต้องการยกระดับการขับขี่จากรถสปอร์ตขนาดเล็กอย่าง CBR150R หรือ CBR250R ไปสู่ประสบการณ์ใหม่ที่ท้าทายยิ่งกว่าเดิม
"การเปิดตัวรถบิ๊กไบค์ขนาดกลางโฉมใหม่พร้อมกันถึง 3 รุ่นอย่างเป็นทางการในงานมอเตอร์เอ็กซ์โปครั้งนี้ ได้แก่ CBR500R, CB500F, และ CB500X ซึ่งรูปทรงของแต่ละรุ่นได้รับการออกแบบให้สอดคล้องกับไลฟ์สไตล์ความสนุกที่ต่างกันของผู้ใช้แต่ละกลุ่ม โดยประเทศไทยจะเป็นศูนย์กลางในการผลิตและส่งออกไปจำหน่ายทั่วโลก ทั้งยังเป็นประเทศแรกในโลกที่วางจำหน่ายรถทั้ง 3 รุ่นนี้อีกด้วย"
Honda CB - Motor Expo 2012
Honda CBR500R, CB500X, และ CB500F มาพร้อมเครื่องยนต์ 2 สูบแบบ DOHC หัวฉีด PGM-FI ขนาด 500 cc. ระบายความร้อนด้วยน้ำ ให้ประสิทธิภาพของการขับเคลื่อนเต็มพลัง พี้นที่วาล์วไอดีและไอเสียขนาดใหญ่ ก้านวาล์วขนาดเล็กช่วยลดแรงเสียดทาน เผาผลาญอากาศได้เต็มประสิทธิภาพ ขับขี่คล่องตัวด้วยโครงสร้างที่เพรียวลม น้ำหนักเบา และมั่นใจได้ ด้วยระบบกันสะเทือนแบบโปรลิงค์ ที่ปรับได้ถึง 9 ระดับ ช่วยลดแรงกระแทกขณะขับขี่ ทั้งยังเพิ่มความแม่นยำในการเข้าโค้ง มาตรวัดระบบ Odometer หน้าจอแสดงผลความเร็ว รอบเครื่อง และน้ำมันแบบ LCD Digital Speedometer และนาฬิกาแบบ Fully Digital ดีไซน์สปอร์ตล้ำสมัยทุกเส้นทาง
          เรื่องความปลอดภัย ฮอนด้าบิ๊กไบค์ทั้ง 3 รุ่น มาพร้อมกับระบบเบรก ABS (Anti-Brake Lock System) ป้องกันการล็อกของล้อทั้งหน้าและหลังเมื่อหยุดกะทันหัน, ดิสก์เบรกหน้าลายเวฟขนาด 320 mm. แบบ 2 ลูกสูบ และดิสก์เบรกหลังขนาด 240 mm. ให้ความมั่นใจแม้ต้องหยุดรถขณะวิ่งด้วยความเร็วสูง, ระบบกุญแจ H.I.S.S. (Honda Ignition Security System) ลิขสิทธิ์เฉพาะของฮอนด้า ป้องกันการโจรกรรมด้วยกุญแจที่ฝัง Chip ซึ่งจะตั้งรหัสให้ตรงกับช่องเสียบกุญแจ
          ทั้งนี้ ฮอนด้าบิ๊กวิงจะวางจำหน่าย Honda CBR500R เป็นรุ่นแรกที่ราคา 204,000 บาท โดยจะเริ่มเปิดรับจองภายในงานมอเตอร์เอ็กซ์โปตั้งแต่วันที่ 30 พ.ย. เป็นต้นไป ก่อนจะวางจำหน่าย Honda CB500F และ CB500X ภายในไตรมาสแรกของปี 2013
 
ราคาจำหน่ายรถมอเตอร์ไซค์  Honda CB series  ใหม่  
 
Honda CBR500R  204,000  บาท
 
Honda500 F 199,000  บาท
 
HondaCB500X 209,000 บาท 
 
 