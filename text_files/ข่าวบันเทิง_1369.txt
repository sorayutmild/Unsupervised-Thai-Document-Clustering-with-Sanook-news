เป็นอีกหนึ่งคนดังที่ใช้ความพยายามอย่างมากในการลดน้ำหนัก เพื่อให้สมบทบาทนักวาดการ์ตูนสยองขวัญ ในการเล่นซีรีส์เรื่อง The Collector คนประกอบผี สำหรับ ไอซ์ซึ-ณัฐรัตน์ นพรัตยาภรณ์ โดยครั้งนั้นเจ้าตัวลดน้ำหนักได้ 14 กิโลกรัม ภายในเวลาอันรวดเร็ว

แต่การลดน้ำหนักในครั้งนั้น เป็นวิธีที่ไม่ถูกต้อง เพราะเจ้าตัวใช้วิธีอดอาหาร ซึ่งนับว่าอันตรายและเกิดผลเสียอย่างมาก โดยล่าสุดเจ้าตัวได้เขียนบอกเล่าประสบการณ์การลดน้ำหนักในครั้งนั้น พร้อมกับโพสต์ภาพช่วงที่ผอมมากๆ ให้ดู เนื่องจากมีหลายคนส่งข้อความมาขอวิธีการลดความอ้วนกับเจ้าตัวเยอะมาก โดยไอซ์ซึ เขียนข้อความว่า
"ขอโพสต์ถึงเรื่องการลดน้ำหนักเพื่อเล่นซีรีส์เรื่อง The collecter ด้วยวิธีการทานฝรั่งวันละ 1 ลูกเป็นเวลา 1 เดือนครึ่งครับ มีหลายคน DM เข้ามาถามข้อมูลเพราะอยากทำตาม จนถึงวันนี้ก็ยังถามกันเข้ามาอยู่ (อาจเป็นเพราะใกล้ถึงวันสงกรานต์) ผมจึงขอใช้โพสต์นี้ตอบด้วยความหวังดีว่าไม่แนะนำให้ลดน้ำหนักด้วยวิธีที่กล่าวมาข้างต้น ถึงแม้ว่าจะเป็นวิธีที่เห็นผลเร็วก็ตามครับ วิธีนี้มีผลข้างเคียงเพียบ ทั้งเป็นผื่นขึ้นตามคอเพราะขาดสารอาหาร กล้ามเนื้ออ่อนแรง มีภาวะเครียด ส่วนตัวผมเองกว่าจะกลับมาสุขภาพปกติดีเหมือนเดิมก็ใช้เวลาหลายเดือน สำหรับคนที่ DM เข้ามาหรือคนที่มีแผนอยากลดน้ำหนักผมแนะนำให้ลดด้วยวิธีการนับแคลอรี่ (หาข้อมูลได้ในอินเตอร์เน็ต) หรือ การทานมังสวิรัติ ก็ช่วยได้เช่นกัน ผมหวังว่าโพสต์นี้จะช่วยตอบได้ไม่มากก็น้อยครับ"
IG ice_2nไอซ์ซึ 
สำหรับใครที่ต้องการลดน้ำหนัก หนุ่มไอซ์ซึ ก็ได้บอกข้อเสียของการอดอาหารแล้วนะคะ ทางที่ดีควรออกกำลังกาย และทานอาหารที่มีประโยชน์ จะดีที่สุด 
 >>5 ความเป็นที่สุดของ "ไอซ์ซึ ณัฐรัตน์" จาก The Collector คนประกอบผี