"เล คอง วินห์" กองหน้าตัวความหวังของทีมชาติเวียดนาม แถลงข่าวถึงความพร้อมก่อนเกม โดยมองว่า ทีมชาติไทยชุดนี้ไม่แข็งแกร่งเท่าชุดปี 2008 หัวหอกทีมดาวทองระบุว่า "ผมเคยดวลในสนามกับทีมไทยมาหลายครั้ง และถ้าเทียบกันจริงๆ ผมมองว่า ทีมชาติไทยชุดนี้ ไม่แข็งแกร่งเท่าทีม เมื่อปี 2008 ที่เคยแพ้เวียดนามมา" "ผู้เล่นอย่าง ดัสกร ทองเหลา, สุเชาว์ นุชนุ่ม คือผู้เล่นที่ดี ขณะที่ในชุดนี้ ก็ยังเหลือทีมในชุดนั้นอยู่แค่ ธีรศิลป์ แดงดา กับ สินทวีชัย หทัยรัตนกุล เท่านั้น" "เกมนี้เป็นเกมที่ยากของเวียดนามแน่ๆ แต่เราได้เล่นในบ้าน ได้เล่นต่อหน้าแฟนบอลของเรา ดังนั้นชัยชนะเหนือทีมไทยเท่านั้น ที่เราต้องการ"
ส่วน "โทชิยะ มิอุระ" กุนซือชาวญี่ปุ่น ได้เปิดเผยว่า "ทีมไทยและอิรัก มีสไตล์ที่แตกต่างกันออกไปโดยสิ้นเชิง และผมกำลังเตรียมพร้อมสำหรับเกมสำคัญในวันพรุ่งนี้" "ผลเสมอแบบน่าจะชนะเมื่อนัดที่แล้ว ยังทำให้ผิดหวังอยู่ แต่ผมจะพยายามลืมมันและเอามันออกไปจากสมอง และตั้งหน้าตั้งตาพาทีมคว้า 3 แต้มให้ได้""ทีมชาติไทยยุคนี้ มีระบบการจัดการที่ดี ผู้เล่นในระดับเยาวชน ถูกผลักดันมาเล่นในชุดนี้อย่างมากมาย""เกมในวันพรุ่งนี้ เราอยากเป็นผู้ชนะของเกม และแน่นอนว่า การชนะทีมเบอร์ 1 ของอาเซียนอย่างไทย มันจะส่งผลต่อโอกาสเข้ารอบต่อไปของเราด้วย"สำหรับ ฟุตบอลโลก 2018 รอบคัดเลือก โซนเอเชีย กลุ่มเอฟ ระหว่าง เวียดนาม พบ ไทย แข่งขันที่ สนาม "มิดิ่ง สเตเดี้ยม" วันอังคารที่ 13 ตุลาคมนี้ เวลา 19.00 น.  ถ่ายทอดสด ทางช่อง ไทยรัฐทีวี 
ภาพจาก : thethao.thanhnien.com.vn 
 