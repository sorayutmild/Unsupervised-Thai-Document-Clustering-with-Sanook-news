
กลายเป็นอีกหนึ่งงานวิวาห์ที่ตระการและยิ่งใหญ่มากๆ สำหรับงานแต่งของ "โย ปราณวรินทร์ ปามี" ดาราสาวช่อง 7 สี ที่ควงแขนแฟนหนุ่มไฮโซ "ราชวิน นฤหล้า" ทายาทโรงแรมเชอราตัน แกรนด์ สุขุมวิท จัดพิธีฉลองมงคลสมรสสไตล์ดินแดนภารตะ เนรมิตงานให้กลายเป็นวังเล็กๆ ในอินเดีย
งานนี้คู่บ่าวสาวที่ดูเหมาะสมกับสุดๆ มาพร้อมกับชุดประจำชาติอินเดีย สาวโย ที่ดูงดงามมากๆ ในชุดแต่งงานแบบเลื่อมตามแบบประเพณีอินเดีย พร้อมกับเครื่องประดับรายล้อมดุจดั่งองค์หญิง ท่ามกลางฉากดอกไม้สีชมพูทั่วทุกมุม และยังร่วมโชว์ระบำท้องถิ่นที่สร้างความประทับใจมากๆ
นอกจากนี้ แก๊งเพื่อนเจ้าสาวก็พลาดไม่ได้ ไม่ว่าจะเป็น เปรี้ยว ทัศนียา, แม็กกี้ อาภา, ฮาน่า เลวิส, มะนาว ศรศิลป์, มุกดา นรินทร์ หรือ กุ๊กกิ๊ก กชกร ทุกคนพร้อมใจกันสวมใส่ผ้าส่าหรีสีสันสวยงาม ทำหน้าที่ส่งเพื่อนสาวให้ได้เป็นฝั่งฝา พร้อมกับยังมีโชว์ระบำเล็กๆ น้อยเป็นสีสันอีกด้วย
ทางทีมข่าวบันเทิง Sanook! News ก็ขอร่วมแสดงความยินดีกับคู่บ่าวสาวด้วยนะคะ
ภาพจากอินสตาแกรม @colomono @yolpranvarin @jordwphoto @preawwnp @maggiapa