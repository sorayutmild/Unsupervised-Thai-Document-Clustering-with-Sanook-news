สุดยอดคลังสินค้า Apple ของคุณยาย มูลค่ากว่า 30 ล้านบาท
เชื่อว่าถ้าสาวกสินค้าแบรนด์ Apple มาเห็นข่าวนี้คงจะต้องตื่นตาตื่นใจมิใช่น้อย  เพราะเราจะพาไปดูคอลเลคชั่นสินค้าแบรนด์ Apple มูลค่ากว่า 30 ล้านบาทที่คุณยายแฟนพันธุ์แท้ Apple คนหนึ่งสะสมไว้

คุณยายคนดังกล่าวมีชื่อว่า Marion Stokes ซึ่งเสียชีวิตไปแล้วเมื่อปี 2012 ด้วยวัย 83 ปี  ก่อนหน้านี้เรื่องราวของคุณยายกลายเป็นข่าวดังขึ้นมาเพราะคุณยายคนนี้ได้ทำ การอัดวีดีโอเทปรายการข่าวมาตั้งแต่ปี 1977 รวมแล้วเป็นวีดีโอเทปกว่า 140,000 ม้วน  ซึ่งทางห้องสมุดดิจิตอลอย่าง Internet Archive ก็ได้นำเทปวีดีโอเหล่านั้นไปแปลงเป็นไฟล์ดิจิตอลแล้ว  เพื่อให้คนรุ่นหลังของเราได้ศึกษากันต่อไป  ..ถือเป็นบันทึกประวัติศาสตร์ชิ้นสำคัญทีเดียวค่ะ

คุณยาย Marion Stokes ไม่ได้ชื่นชอบแค่การอัดวีดีโอเทปอย่างเดียว  แต่เธอยังเป็นสุดยอดแฟนพันธุ์แท้ผลิตภัณฑ์ในเครือ Apple อีกด้วย  เพราะนอกจากจะซื้อสินค้าแบรนด์ Apple เป็นจำนวนมากอย่างที่เห็นในรูปแล้ว  ในตอนที่คุณยายยังมีชีวิตอยู่สินค้าทุกชิ้นก็ถูกเก็บรักษาอย่างดีในห้องควบ คุมสภาพอากาศ  และส่วนใหญ่ยังมีกล่องเก็บไว้ครบถ้วนด้วย 
 มีคนคาดคะเนไว้คร่าวๆว่ามูลค่าของสินค้าทั้งหมดเหล่านี้ถ้าคิดเป็นค่า เงินปัจจุบันน่าจะอยู่ที่ราวๆ 1 ล้านเหรียญดอลล่าร์ (ประมาณ 30 ล้านบาท)  แต่ลูกหลานของคุณยายได้นำมันออกขายผ่านทาง eBay ไปแล้วในราคา 1 แสนดอลล่าร์ (ประมาณ 3 ล้านบาท) เท่านั้น
อ้างอิงจาก CultOfMac