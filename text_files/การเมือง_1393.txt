นายมนัส แจ่มเวหา อธิบดีกรมบัญชีกลาง เปิดเผยว่า กรมบัญชีกลางคงต้องรอข้อสรุปจากคณะรักษาความสงบแห่งชาติ(คสช.) ก่อนว่าจะเป็นการปรับขึ้นเงินเดือนข้าราชการอย่างไร โดยมีแนวทางปรับขึ้นคือปรับขึ้นจากฐานเงินเดือน ปรับขึ้นทุกคนคนละ 8% สำหรับข้าราชการทั้งประเทศ 2 ล้านคน หรือปรับให้เฉพาะค่าครองชีพสำหรับข้าราชการชั้นผู้น้อย แต่ถ้ามีคำสั่งออกมากรมบัญชีกลางพร้อมที่จะทำระบบให้จ่ายเงินได้ทันที 1 ตุลาคมได้แน่นอน
สำหรับปกติเงินเดือนของข้าราชการปรับขึ้นปีละ 2 ครั้งคือช่วงเดือนตุลาคม และเมษายน โดยมีอัตราไม่เกิน 6% ต่อปี ตามงบประมาณที่ได้รับสรรเพิ่มขึ้น6% เปรียบเทียบกับฐานของเงินเฟ้อ แม้จะปรับเงินเดือนทุกปีและมีการปรับฐานเงินเดือนข้าราชการอยู่บ่อยๆ แต่ยังไม่ทันกับภาวะเศรษฐกิจและสินค้าที่ปรับขึ้น และทุกครั้งที่ข่าวหรือมีการปรับเงินเดือนข้าราชการ ข้าวของแพงขึ้นไปดักหน้าเงินเดือนข้าราชการแล้ว