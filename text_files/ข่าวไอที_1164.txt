     ในกลุ่มของมือถือที่มีราคา 7,990 บาท ในตอนนี้มีตัวเลือกพูดเป็นเสียงเดียวกันเลยว่า "เยอะมาก" จนทำให้ผู้ที่ต้องการจะซื้อเลือกไม่ถูก เพราะแต่ละเครื่องก็มีดีจริง ๆ ในหลากหลายด้าน ไม่เว้นเครื่องนี้กับ Huawei P8 Lite ที่มีผู้อ่านคนหนึ่งถามหาว่ามันจะดีจริงหรือเปล่า รีวิวนี้มีคำตอบครับ

รายละเอียดของ Huawei P8 Lite
- ขนาดตัวเครื่อง 143 x 70.6 x 7.7 มิลลิเมตร - สีตัวเครื่องในไทยจะมีให้เลือกสีขาว สีทอง และ สีดำ - น้ำหนัก 131 กรัม - CPU HiSilicon Kirin 620 Octa Core 1.2GHz - GPU Mali 450 MP4 - RAM 2GB - ความจุในตัว 16GB (ความจำที่ใช้ได้ 10.8GB) - เพิ่มได้ด้วย Micro SD 128GB - 3G 850 / 900 / 1900 / 2100  HSDPA 42.2 Mbps - 4G LTE 1800/2100/2600/900/800 Cat 4 150/50 - WiFi 802.11 b/g/n, Bluetooth V4.0 - หน้าจอ 5.0 นิ้วความละเอียด 1280x720 - กล้องหน้า 5 ล้านพิกเซล | กล้องหลัง 8 ล้านพิกเซล, Auto Focus, LED Flash - แบตเตอรี่ 2,200 mAh - ระบบปฏิบัติการ Android 5.0.1
รูปร่าง

     ด้านหน้าของ Huawei P8 Lite ให้ความรู้สึกเหมือนกับรุ่นใหญ่อย่าง Huawei P8 แต่การตกแต่งไม่เหมือนกัน โดย P8 Lite เน้นความเรียบง่าย มาพร้อมกับหน้าจอความละเอียด 5 นิ้ว ความละเอียด 1280x720 เรียกได้ว่ามากกว่าในระดับเดียวกัน ชนิดหน้าจอแบบ IPS LCD ให้การแสดงผลที่ชัดเจนดีมาก

     ส่วนบนมีกล้องหน้าความละเอีย 5 ล้านพิกเซล และเซนเซอร์พร้อมกับไฟแจ้งเตือนเป็นหลอด LED ที่ชัดเจน

     ส่วนล่างจะมีปุ่มกดซ่อนอยู่ในหน้าจอ และมีโลโก้ Huawei อยู่ล่างสุด

     ด้านข้างซ้ายไม่มีปุ่ม โชว์ผิวแบบโลหะ ดูดีเมื่อจับและสามารถใช้ตั้งได้

     ด้านข้างขวามีปุ่มปรับระดับเสียง ปุ่ม Power ช่องใส่ซิมที่แบ่งออกเป็น ช่องบน Micro SD/Nano SIM และช่องล่าง Micro SIM

ด้านบนมีช่องเสียบหูฟัง 3.5 มิลลิเมตร

     ด้านล่างมีช่องเสียบ Micro USB พร้อมกับลำโพง(ฝั่งซ้าย) ไมโครโฟน(ฝั่งขวา)

     ด้านหลังตกแต่งเรียบและมีชิ้นส่วนที่เป็นกระจกอยู่บนสุดพร้อมกับกล้องหลังขนาด 13 ล้านพิกเซล พร้อม LED Flash และมีโลโก้ Huawei พร้อมผิวเครื่องที่เป็นแบบ Metallic Skin ให้ผิวสัมผัสที่ดีมากแต่ต้องระวังเป็นรอยสักหน่อย
ประสิทธิภาพของ Huawei P8 Lite

     จากที่ได้ลองวัดด้วย Antutu Benchmark คะแนนจะได้สูงสุดแถว 35126 และ Nenamark 2 วัดการตอบสนองหน้าจอที่ 60.0 FPS และรองรับมัลติทัช 5 จุด ภาพรวมที่ออกมานั้นเรียกว่าดีที่สุดในกลุ่ม การตอบสนองใช้งานทำได้ดีและไม่ติดขัดมากนัก แต่สิ่งที่เสียเปรียบของ Huawei P8 Lite คือความจำในตัวเหลือให้ไม่เยอะเท่าที่ควร ยังดีที่สามารถเพิ่มความจำในตัวได้ และความร้อนที่เกิดขึ้นระหว่างใช้งาน มีให้สัมผัสบ้างไม่ถึงกับร้อนมาก

     ส่วนแบตเตอร์รี่นั้น ให้มาเพียง 2,200 mAh ซึ่งน้อยกว่าคู่แข่งนิดหน่อย จากการทดสอบอยู่ได้ 3 ชั่วโมงกว่าเมื่อใช้งานหนัก พอใช้งานกลาง ๆ มีทั้งโทรบ้างเล่นเกมนิดหน่อยและเล่น Apps Social Media บ้างพบว่าสามารถอยู่รอดทั้งวัน และยังมีระบบจัดการพลังงานมาให้เลือกมากมายตั้งแต่ Smart ที่จัดการเครื่องเอง และ Ultra ที่ลดการใช้พลังงานให้คุ้มค่าที่สุด
คุณสมบัติลูกเล่นที่น่าสนใจ

     UI ของ Huawei P8 Lite ยังคงใช้ Emotion UI เวอร์ชั่น 3.1 ที่มีการปรับปรุงให้ประสิทธิภาพสูงขึ้น ใช้พื้นที่ความจำน้อยลง และส่งผลให้ความลื่นไหลทำได้ดีกว่าเดิมพอสมควร นอกจากนี้ยังสามารถสั่งงานผ่าน Gesture และเปลี่ยน Theme และรูปแบบการขยับรวมถึงเพิ่ม Widget ได้สูงสุดถึง 9 หน้าด้วยกัน และไม่มี App Drawer มากวนใจ ทำให้ Apps ที่ติดตั้งอยู่หน้า Home Screen


     สิ่งที่ไม่คาดคิดว่าจะพบกันในเครื่องราคานี้คือ Private Security ที่สามารถปกป้องข้อมูลที่เราไม่ต้องการให้เพื่อนเห็นในกรณีที่ยืมมือถือของเราไปใช้งาน และ Suspend Button ให้คุณกดปุ่มควบคุมหลักได้ง่ายเพียงแตะ และสามารถปิด Apps ได้เพียงกดปุ่มเดียวด้วย เก๋ไปอีกแบบ และ Mode Do Note Disturb มาให้ครบ

     ความบันเทิงนอกจากระบบเสียงที่ให้คุณภาพที่ดีและมีโปรแกรมเล่นเพลงที่ตั้งค่าได้หลากหลาย แต่น่าเสียดายที่ไม่สามารถปรับแต่งเสียงได้ นอกจากนี้มี FM Radio เครื่องเล่นวีดีโอ
     ส่วนเครื่องมือช่วยเหลือนั้น Huawei จัดมาให้เต็มที่ไม่ว่าจะเป็น เครื่องคิดเลข, เครื่องอัดเสียง, ไฟฉาย, ระบบ Backup และ Phone manager ที่ควบคุมและจัดการพื้นที่ของเครื่องให้เพียงพอต่อการใช้งานได้ต่อไป

    กล้องของ Huawei P8 Lite ไม่ได้ด้อยเมื่อเทียบกับรุ่นท็อปอย่าง P8 โดยเลือกใช้กล้องหลัง 13 ล้านพิกเซล มี Auto Focus + LED Flash มี Mode การถ่ายภาพไม่ได้มากและน้อยไป เช่น HDR, Panorama, Time Lapse, Slow Motion, Beauty Mode ซึ่งสามารถจดจำหน้าคนด้วย Perfect Selfie ที่ตอบโจทย์สำหรับคนที่ไม่อยากแต่งหน้าบ่อย การทำงานของกล้องทำได้ดี แต่มีอาการช้านิดหน่อยเมื่อโฟกัส การถ่ายภาพทำได้เร็วดี การถ่ายวีดีโอทำได้สูงสุดที่ 1080P พร้อม Beauty Video ด้วย

    ส่วนกล้องหน้าความละเอียด 5 ล้านพิกเซล ที่ให้คุณภาพไม่แพ้กล้องหลังเลย แต่จะมีกรอบรูปเช็คหน้าเราในกรณีถ่ายรูป เพื่อเช็คความลงตัวของหน้าคนถ่ายนั่นเอง การถ่ายวีดีโอทำได้ความละเอียดสูงสุด 720P



(ตัวอย่างภาพถ่ายจาก Huawei P8 Lite)
สรุปในภาพรวมของ Huawei P8 Lite

    ถือว่าเป็น Smart Phone ที่มีคุณภาพดีและไม่ต้องห่วงประสิทธิภาพในการใช้งาน เพราะตัวนี้แรงมากอยู่ ตอบโจทย์กับคนใช้งานทั่วไป โดยเฉพาะขา Selfie ที่ต้องบอกว่าความงามต้องมาก่อน
    ด้วยราคาของเครื่องที่ตั้งไว้ที่ 7,990 บาท กับตัวเลือกที่เยอะมาก ผมขอยกตัวอย่างกับค่ายหนึ่ง ซึ่งมีสเปคใกล้กัน แต่สิ่งที่จะไม่ได้คือหน้าจอที่มีความละเอียด HD และ สเปคที่แรงเท่าตัวมัน คงทำให้ Huawei P8 Lite เป็นตัวเลือกที่น่าสนใจระดับต้น ๆ ยกเว้นว่า คุณจะไม่ชอบรูปทรงของมันที่ดูยังไงก็เหมือนกับ iPhone 4S ที่ทำให้บางและขยายออกทุกมิตินั่นเอง
ข้อดี
- ประสิทธิภาพจัดว่าดีเกินราคา - รูปร่างสวยงามเหมือนตัวท็อป - กล้องให้ลูกเล่นมาเต็มที่ - รองรับ 4G + เพิ่มความจำได้
ข้อควรปรับปรุง - แบตเตอรี่ความจุน้อย - กล้องหลังโฟกัสช้า - แผ่นหลังเสี่ยงเป็นรอยง่าย - รูปร่างเหมือนกับ iPhone เกินไป อาจจะทให้คนเบื่อได้