มีรายงานจากผู้สื่อข่าวว่า มีชาวบ้านรายหนึ่งได้นำเอาล็อตเตอรี่จำนวนมากมาติดฝาผนักไว้เต็มบ้าน ซึ่งหลังจากที่ได้รับแจ้งผู้สื่อข่าวได้เดินทางไปยังบ้านเลขที่ 3/48-3/49 ซอยบงกซ 29 หมู่ที่ 5 อ.คลองหลวง จ.ปทุมธานี เป็นบ้านชั้นเดียวของนายพิภพ ปานแย้ม รองนายกเทศมนตรีเทศบาลเมืองคลองหลวง กำลังนำล็อตเตอรี่จำนวนมากติดฝาผนังบ้านอยู่
โดยนายพิภพ เผยว่าแนวคิดสำหรับการนำล็อตเตอรรี่มาติดฝาผนังจำนวนมากนั้น เกิดจากการที่เมื่อประมาณปี 2542 ตนเองได้ซื่อล็อตเตอรรี่เพื่อลุ้นรางวัลมาจนกระทั้งปี 2555 ก็ได้ตัดสินใจเลิกซื่อ เนื่องจากลูกสาวขอร้องให้เลิก ซึ่งในแต่ละงวดตนเองจะซื่อล็อตเตอรี่ไว้เป็นจำนวนเงินหมื่นกว่าบาท รวมแล้วตั้งแต่ซื่อมาคิดเป็นเงินร่วม 4 ล้านบาท แต่กลับถูกรางวัลเพียงแค่ไม่ถึง 4 แสนบาท

ซึ่งที่ผ่านมา ได้นำเงินไปซื่อล็อตเตอรี่เพียงอย่างเดียวเพื่อหวังรวยทางลัด จนบางครั้งไม่มีเงินซื้อก็ขอติดผู้ขายเอาไว้ก่อนก็มี จึงคิดว่าถึงเวลาเเล้วที่เราเลิกเล่น และนำเงินเก็บไว้เพื่อนำไปใช้จ่ายภายในครอบครัว ดังนั้น จึงตัดสินใจเลิกซื้อตั้งแต่นั้นเป็นต้นมา
อย่างไรก็ตาม ตนเองคิดว่าล็อตเตอรี่ที่ซื่อมาจำนวนมากจะเอาไปทิ้งก็เสียดาย จึงมีแนวคิดนำมาติดฝาผนังเพื่อเตือนสติตัวเองว่า อย่าหันกลับไปเล่นอีก ทั้งนี้ ล็อตเตอรี่ที่ตนเองนำไปติดเป็นวอลเปเปอร์ทั่วบ้านนั้น เกือบติดใกล้เสร็จแล้วคาดว่าจะสามารถเตือนสติตนเองได้อย่างดี และไม่หันกลับไปเล่นอีกอย่างแน่นอน นายพิภพกล่าวทิ้งท้าย