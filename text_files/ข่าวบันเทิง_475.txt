ไก่ มีสุข พิธีกรสาวคนเก่งที่ตอนนี้กำลังมีทายาทให้สามี คิม พงศกร ไว้เชยชม เรียกว่าดีใจกันทั้งครอบครัว แต่เนื่องจากเจ้าตัวเป็นคนทำงานหนักครรภ์อายุประมาณ 2 เดือนกว่า ๆ พบความผิดปกติมีเลือดออกจากถุงมดลูก หวั่นเป็นอันตรายต่อลูกในท้อง
"ด้วยความที่พี่ไก่เป็นคนบู๊บ้าทำงาน เดินเร็ว และปกติไม่ค่อยป่วยก็เลยทำให้ไม่ค่อยระวัง อายุ 40 คิดว่าตัวเองอายุ20 มันมีภาวะผิดปกติเมื่อวันพฤหัสที่ผ่านมาพี่ไก่มีอาการเลือดออก เป็นจุด ๆ ก็เลยโทรไปเล่าอาการให้คุณหมอฟัง หลังจากที่เล่าเสร็จคุณหมอเค้าก็เลยบอกว่าให้พี่รีบเข้าไปเช็คที่โรงพยาบาล ปรากฏว่าพี่มีเลือดซึมออกมาจากถุงมดลูก ซึ่งคุณหมอบอกว่าถ้าความยาวของแผลมันยาวกว่า 5 เซนติเมตรเนี่ยอยู่ในขั้นอันตราย แต่ของพี่โชคดีที่เป็นแค่ 1เซนติเมตรค่ะ"
อันตรายมากหรือเปล่า 
"ถามว่าอันตรายไหมคุณหมอบอกว่าไม่มาก ถือว่าเป็นเรื่องปกติ เพราะว่าพี่เป็นคุณแม่อายุเยอะ แต่คุณหมอก็ต้องให้ทานยากันแท้งไว้ก่อนค่ะกันลูกแท้ง พอหลังจากผ่านเหตุการณ์นั้นเสร็จไก่ก็บอกกับลูกเลยว่าให้เค้าเกาะแน่นๆ นะถ้าอยากจะมาเกิดเป็นลูกพ่อกับแม่ลูกต้องสู้นะเกาะแน่นๆ เพราะแม่เป็นคนอย่างนี้จริงๆ (ยิ้ม)"
อาการแพ้ท้องตอนนี้เป็นยังไงบ้าง ?
"พี่เป็นคุณแม่ที่แพ้แปลกมาก แพ้โทรศัพท์ค่ะ แต่อาการเป็นยังไงต้องถามคุณพ่อค่ะ (หัวเราะ)"
ด้านสามีคิม พงศกร ได้เผยอาการแพ้ท้องแบบแปลกของภรรยาว่า 
"อาการของเค้าคือไม่อยากพูด ไม่อยากรับสาย ถ้าเกิดรับสายแล้วเนี่ยเค้าจะหงุดหงิดมาก อาเจียนหนักมากครับ เค้าชอบนิ่ง ๆ มากกว่า"
ตั้งใจจะคลอดแบบไหน 
"พี่ตั้งใจคลอดธรรมชาติ และอยากได้ลูกชายค่ะ"
ขออวยพรให้พิธีกรสาวคนเก่งได้มีลูกชายดั่งใจปรารถนา