ในขณะที่บรรดา มือถือเรือธง ส่วนใหญ่ ได้เพิ่มคุณสมบัติในการกันน้ำ กันฝุ่น เข้ามาแล้ว แต่สำหรับ iPhone นั้น ยังไม่มีรุ่นใดที่ Apple ประกาศว่า สามารถกันน้ำกันฝุ่นได้ แม้แต่กับ iPhone 6S รุ่นล่าสุด ที่ถึงแม้ว่า จะมีการแกะเครื่องทดสอบว่า มีซิลกันน้ำมาให้อีกชั้น แต่ก็ไม่เหมาะที่จะนำไปแช่น้ำอยู่ดี และล่าสุด Zach Straley บล็อกเกอร์รายหนึ่ง ได้นำ iPhone ทั้งหมด 10 รุ่น มาลองแช่น้ำ เพื่อตรวจสอบว่า iPhone รุ่นใดจะอึดกว่ากัน

โดย iPhone ที่นำมาทดสอบนี้ ได้แก่ iPhone 2G, iPhone 3G, iPhone 3GS, iPhone 4, iPhone 4S, iPhone 5, iPhone 5C, iPhone 5S, iPhone 6 และ iPhone 6S รุ่นใหม่ล่าสุด ซึ่งทุกรุ่น ได้เปิดใช้งานแอปฯ จับเวลาด้วย ซึ่งผลปรากฏว่า iPhone ทุกรุ่น ดับสนิทเมื่อสัมผัสกับน้ำ แต่รุ่นที่น่าจะอึดมากกว่ารุ่นอื่นๆ นั่นก็คือ iPhone 3G สังเกตได้จาก นาฬิกาจับเวลา ที่ยังใช้งานได้อยู่เป็นรุ่นสุดท้ายนั่นเอง ส่วน iPhone 6S แม้ว่า หน้าจอจะไม่ดับ แต่ก็ไม่สามารถใช้งานได้แล้ว

สำหรับการทดสอบนี้ คงจะพิสูจน์ให้เห็นแล้วว่า ไม่ควรนำ iPhone ไปแช่น้ำนะครับ
 
 ที่มา : phonearena.com
 แปลและเรียบเรียง : techmoblog.com 