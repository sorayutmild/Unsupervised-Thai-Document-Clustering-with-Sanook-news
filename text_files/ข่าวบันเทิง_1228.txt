หลังจากนางเอกสาว แพทริเซีย กู๊ด ออกมาให้สัมภาษณ์เปิดใจถึงรักร้าวระหว่างตนและหนุ่ม พีช-พชร จิราธิวัฒน์ เป็นครั้งแรกว่ารักถึงทางตันเพราะปัญหาระหว่างคนสองคนที่เกิดมาระยะหนึ่ง พร้อมเคลียร์ปมสนิทสนมกับไฮโซหนุ่ม โน้ต-วิเศษ รังษีสิงห์พิพัฒน์ ว่ารู้จักกันจริงแต่สถานะยังเป็นเพียงคนรู้จักเท่านั้น ไม่ใช่มือที่สามทำให้ตนและพีชเลิกกันแต่อย่างใด งานนี้ทำเอาชาวโซเชียลกระหน่ำออกความเห็นเกี่ยวกับเรื่องดังกล่าวกันมากมายจนแฮชแท็ก #แพทริเซีย ติดเทรนด์ทวิตเตอร์อันดับหนึ่ง
แต่เรื่องเหมือนจะยังไม่จบแค่นั้น เมื่อมีชาวทวิตเตอร์โพสต์รูปที่แคปมาจากเฟซบุ๊กผู้ใช้คนหนึ่ง เป็นภาพชายหญิงยืนหันหลังอยู่ในห้างสรรพสินค้าชื่อดัง พร้อม แคปชั่นว่า "เจอแพทริเซียด้วย #แต่ไม่ได้มากับพีทนะ" 
 
 ภาพจากเฟซบุ๊ก
เมื่อภาพดังกล่าวถูกเผยแพร่ออกไปจึงเกิดกระแสวิพากษ์วิจารณ์ออกมาอีกมากมาย ซึ่งหลายคนตั้งข้อสงสัยและเดากันไปว่าผู้ชายในภาพอาจจะเป็นหนุ่มโน้ตนั่นเอง

>>เต็มๆ "แพทริเซีย" พูดตรงๆ เลิก "พีช พชร" รับรู้จักกับ "โน้ต วิเศษ" ได้ไม่นาน
>>"พีช พชร" รับเลิก "แพทริเซีย" สุดยื้อจะไปต่อ เขาบอกไม่ได้ตั้งใจให้เกิด
>>อะไรยังไง! ภาพคู่ "แพทริเซีย" กับ "โน้ต วิเศษ" หลุดว่อนโซเชียล