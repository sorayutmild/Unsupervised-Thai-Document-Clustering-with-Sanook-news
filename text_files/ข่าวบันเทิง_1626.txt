โบว์ สุดกลั้นน้ำตา พ่อเข้ากอดปลอบใจทำหลายคนเศร้าใจกับภาพที่ได้เห็น 
บรรยากาศงานสวดพระอภิธรรมศพพระเอก ปอ ทฤษฎี ในวันที่ 21 มกราคม 2559 ครอบครัวและคนที่รักปอเข้าร่วมไว้อาลัยกันครั้งสุดท้ายกันอย่างเนืองแน่น และเมื่อช่วงเช้า โบว์ แวนด้า ได้ให้สัมภาษณ์ว่าตอนนี้สภาพจิตใจเริ่มดีขึ้นมากกว่าทุกวันที่ผ่าน 
แต่เพราะความรักความผูกพันที่ถักทอกันอย่างแน่นเหนียว โบว์ ยังคงสะอื้นทุกครั้งที่คิดถึง ปอ และในวันนี้ โบว์ ไม่สามารถกลั้นน้ำตาได้ หลังนั่งฟังพระสวดพระอภิธรรม โบว์ ร้องไห้ออกมาอย่างหนัก จนพ่อต้องเข้ามากอดลูบศีรษะปลอบโยนให้ลูกสาวได้รับกำลังใจจากพ่อ  
เชื่อว่าวันเวลาจะทำให้หัวใจของ โบว์ ค่อยๆ เข้มแข็งขึ้น เป็นกำลังใจให้ โบว์และครอบครัวสหวงษ์
ด้วยรักและอาลัยอย่างสุดซึ้ง 