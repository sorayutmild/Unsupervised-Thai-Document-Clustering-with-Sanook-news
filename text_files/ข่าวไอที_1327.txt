[พรีวิว] Samsung Galaxy Tab 7.7 แท็บเล็ตแบบ Dual-Core ที่เร็วที่สุดของซัมซุงในขณะนี้

[2-กันยายน-2554] ถ้าหากใครยังจำกันได้ เมื่อประมาณเดือนมิถุนายน ที่ผ่านมา เว็บไซต์ TechmoBLOG.com ได้เคยนำเสนอข่าวเกี่ยวกับ Samsung Galaxy Tab รุ่นใหม่ ที่ใช้ระบบประมวลผลแบบ Dual-Core Processor และมีขนาดหน้าจอประมาณ 7 นิ้ว ซึ่งจะเปิดตัวในงาน IFA 2011 ซึ่งล่าสุดนั้น ข่าวลือดังกล่าว ได้กลายเป็นความจริงครับ เพราะทาง Samsung ได้เปิดตัว Samsung Galaxy Tab 7.7 เป็นที่เรียบร้อยแล้ว ถึงแม้ว่า ซัมซุง จะมีแท็บเล็ตมาแล้วถึง 3 รุ่น ไม่ว่าจะเป็น Samsung Galaxy Tab 7, Samsung Galaxy Tab 10.1 และ Samsung Galaxy Tab 8.9 แต่แท็บเล็ต (Tablet) น้องใหม่อย่าง Samsung Galaxy Tab 7.7 นั้น ถือว่า มีสเปคที่ไม่น้อยหน้าแท็บเล็ตรุ่นพี่เลยครับ เพราะระบบประมวลผลนั้น มีความเร็วถึง 1.4GHz เลยทีเดียว เรียกได้ว่า เร็วที่สุดในบรรดาแท็บเล็ต จากซัมซุง ทุกรุ่นเลยก็ว่าได้วันนี้ เว็บไซต์ TechmoBLOG.com ขอนำบทความรีวิว Samsung Galaxy Tab 7.7 จากต่างประเทศ มาให้ได้อ่านกัน รับรองว่า ต้องมีคนอยากได้เป็นเจ้าของกันอย่างแน่นอนครับ
การออกแบบ Samsung Galaxy Tab 7.7


สำหรับ Galaxy Tab แท็บเล็ตจากซัมซุง รุ่นหลังๆ นั้น เน้นการออกแบบที่บางลง และอาศัยความบางนั้นเป็นจุดขาย อย่างเช่น Samsung Galaxy Tab 10.1 นั้น มีความบางที่ 8.6 มิลลิเมตร ในขณะที่ Samsung Galaxy Tab 7.7 นั้น มีความบางกว่า เพียง 7.9 มิลลิเมตรเท่านั้น แต่สำหรับ Samsung Galaxy Tab 7.7 นั้น ซัมซุง ไม่ได้ขายความบางของตัวเครื่องครับ แต่จุดขายของ Samsung Galaxy Tab 7.7 นั้น อยู่ที่ หน้าจอแบบ Super AMOLED Plus ที่ให้ความคมชัด และมีความละเอียดต่อจุด อยู่ที่ 196ppi ซึ่งถือว่า เป็นความละเอียดที่สูงที่สุด ในบรรดาแท็บเล็ตที่วางจำหน่ายอยู่ในปัจจุบันครับ (เมื่อเทียบกับ iPad อยู่ที่ 132ppi, Motorola XOOM อยู่ที่ 149ppi และ Samsung Galaxy Tab 7 อยู่ที่ 169ppi)
เปรียบเทียบขนาด BlackBerry Playbook (ซ้าย) และ Samsung Galaxy Tab 7.7 (ขวา)
ความพิเศษของหน้าจอแบบ Super AMOLED Plus นั้น นอกจากจะให้สีสันที่สดใส และความคมชัดของภาพแล้ว ยังสามารถนำไปใช้งานท่ามกลางสภาพแสงแดดจัด ได้อย่างไม่มีปัญหาอีกด้วย ซึ่งเมื่อทำการทดสอบความสว่างของหน้าจอในมุมมองที่ต่างกัน พบว่า สามารถมองเห็นได้อย่างชัดเจนเลยทีเดียว ในอนาคต หน้าจอแบบ Super AMOLED Plus นั้น คงไม่จำกัดแค่วงการสมาร์ทโฟนอีกต่อไปครับความแตกต่างระหว่าง Samsung Galaxy Tab 7.7 กับแท็บเล็ตรุ่นอื่นๆ อย่าง Samsung Galaxy Tab 10.1 และ Samsung Galaxy Tab 8.9 นั้น อยู่ที่ Default Mode ของ Samsung Galaxy Tab 7.7 จะอยู่ในแนวตั้ง ในขณะที่รุ่นอื่นๆ จะอยู่ในแนวนอน สังเกตได้จากกล้องด้านหน้า พอร์ตต่างๆ จะอยู่ในแนวตั้งหมดครับมาดูส่วนประกอบอื่นๆ ของ Samsung Galaxy Tab 7.7 กันบ้าง

 
ด้านบนของตัวเครื่อง ประกอบด้วย ช่องสำหรับหูฟังขนาดมาตรฐาน 3.5 มิลลิเมตร และไมโครโฟน
ด้านล่างของตัวเครื่อง ประกอบด้วย ลำโพงคู่ขนาดเล็ก 2 ช่อง, ไมโครโฟน และช่องสำหรับชาร์ตแบตเตอรี่/เชื่อมต่อคอมพิวเตอร์ด้านซ้ายของตัวเครื่อง ประกอบด้วย microSD Card Slot และช่องสำหรับ SIM Cardด้านขวาของตัวเครื่อง ประกอบด้วย ปุ่มปรับเสียง, ปุ่มเปิด-ปิดเครื่อง, ปุ่มล็อคหน้าจอ และ Infrared Port สำหรับใช้รีโมตด้านหน้าของตัวเครื่อง ประกอบด้วย เซ็นเซอร์, ลำโพง และกล้องความละเอียด 2 ล้านพิกเซลด้านหลังของตัวเครื่อง กล้องความละเอียด 3.15 ล้านพิกเซล พร้อม LED Flash