ศิริโชค จวก โอ๊ค พานท้องแท้ รายงานข้อมูลไม่รอบด้าน งัดรูปร้านปรับราคาขึ้นโต้ ด้านลูกชายอดีตนายกฯ โต้ทันควันปชป.ต้องฉลาดเลือก(15 พ.ค.)จากกรณี "โอ๊ค" พานทองแท้ ชินวัตร ได้โพสต์ข้อความและรูปผ่านทางเฟซบุ๊กส่วนตัว ในลักษณะโฆษณาเชิญชวนให้ไปกินร้านอาหาร ที่ตั้งอยู่หน้าพรรคประชาธิปัตย์  ล่าสุด นายศิริโชค โสภา ส.ส.สงขลา พรรคประชาธิปตย์ ได้โพสต์ข้อความผ่านเฟซบุ๊กส่วนตัว "Sirichok Sopha" พร้อมรูปร้านที่มีการปรับราคาอาหารขึ้น ระบุว่า
"เห็นคุณโอ๊คพานทองแท้โพสต์ใน Facebook ว่าแวะไปกินข้าวหมูแดงที่ร้านชูจันทร์ ข้างๆพรรคประชาธิปัตย์ โดยป้ายเขียนราคาใว้ที่ 30-40 บาท แต่คุณโอ๊คซื้อได้ในราคา 30 บาท ก็เลยเชิญชวนคนมากินร้านนี้ เสียดายทำไมคุณโอ๊คไม่รายงานของที่มันขึ้นราคา อย่างเช่นราดหน้าร้านชูจันทร์ ขึ้น 35 บาท เริ่ม 1 พ.ค. 55 บ้างล่ะครับ หรือมองไม่เห็น กรุณาให้ข้อมูลทุกด้านหน่อยครับ"
จากนั้น โอ๊ค พานทองแท้ ก็ได้เขียนข้อความบนเฟซบุ๊ก ที่มีการตอบโต้จากนายศิริโชค โสภา ส.ส.พรรคประชาธปัตย์ว่า "แตะการเมืองนิดเดียวได้รับเกียรติทันทีเลยครับ แต่ผมคงไม่ใช้สิทธิพาดพิงไปโต้อะไรกับใคร แบบที่เราเห็นประจำในสภานะครับ แต่อยากจะสื่อสารกับแฟนเพจว่า สิ่งที่เราร่วมกันแชร์คือ "ของดีราคาถูก" ครับ ใครเจออะไรถูกและดีก็มาแชร์กัน ผมถึงได้ระบุชัดเจนในโพสท์ที่แล้วไงครับว่า "ถ้าเราฉลาดที่จะเลือกร้านให้ดี ๆ และนำมาบอกกันแชร์กันอย่างนี้ น่าจะเป็นประโยชน์ต่อพี่น้องประชาชน" เมนูร้านมีเป็นสิบ ๆ อย่าง เขาติดป้ายขึ้นราคาราดหน้าอย่างเดียวเป็น 35 บาท ก็จ้องแต่จะพูดถึงอย่างเดียวเนี่ยนะครับ แบบนี้คงต้องบอกเพิ่มอีกละครับว่า ฉลาดเลือกร้าน แล้วก็ช่วยฉลาดเลือกเมนูที่เขาไม่ขึ้นราคาด้วยนะครับ เฮ้อ"
คลิกอ่านข่าวที่เกี่ยวข้อง
โอ๊ค ชวนกินข้่าวหน้าพรรคปชป. ระบุอร่อยมากแค่30บาท