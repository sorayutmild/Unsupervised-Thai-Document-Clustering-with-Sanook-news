        แอดไวซ์แนะนำผู้ซื้อสมาร์ทโฟนตรวจสอบเครื่อง  ก่อนจ่ายเงินถือเครื่องกลับบ้าน เพียงกดรหัสง่ายๆ รู้ไว้จะได้ไม่พลาด!
        แอดไวซ์ (Advice) แนะนำลูกค้าและแฟนคลับแอดไวซ์ ที่ตกลงปลงใจเลือกสมาร์ทโฟนคู่กายแล้ว ควรตรวจเช็คอุปกรณ์ทั้งภายนอก รวมไปถึงฮาร์ดแวร์ภายใน เพื่อความมั่นใจว่าได้เครื่องใหม่จริงก่อนจ่ายเงินถือเครื่องเดินออกจากร้าน แล้วอาจไปนั่งเศร้าใจที่หลังได้ วันนี้แอดไวซ์ขอแนะนำว่าเราควรทำอะไรบ้าง

        ตรวจสอบตัวเครื่องกันสักนิดชีวิตไม่เพลีย: เมื่อได้สมาร์ทโฟนคู่ใจแล้ว อย่าเพียงแต่ตรวจสภาพรอบนอกว่าซีลมาดีและสวยงามแค่นั้น ควรแกะกล่องดูสักนิด ว่าอุปกรณ์ในกล่องมาครบหรือเปล่า รอบตัวเครื่องมีตำหนิ หรือรอย แตก หัก หลุดร่อนหรือไม่, เช็คปุ่มต่างๆ เช่น ปุ่มกดเปิด-ปิด เพิ่ม-ลดเสียง ว่ากดได้เป็นปกติหรือไม่, สติ๊กเกอร์กันรอยอยู่ในสภาพเรียบร้อยและสมบูรณ์มากน้อยแค่ไหน มีฝุ่นหรือฟองอากาศเข้าไปอยู่เยอะหรือไม่ แล้วอย่าลืมเช็ค IMEI กันด้วยนะจ๊ะว่าตรงกับตัวกล่องที่ถืออยู่ในมือหรือเปล่า
        ใส่ซิม เปิดเครื่อง แล้วลองให้ชัวร์: จัดการใส่ทุกอย่าง ซิมการ์ด ไมโครเอสดี แล้วเปิดเครื่อง ตั้งค่า ตรวจดูหน้าจออย่างละเอียดว่ามีความผิดปกติของ Pixel หรือไม่ สีเพี้ยนหรือเปล่า 
        จากนั้นมาตรวจสอบการรับสัญญาณ ทั้งสัญญาณจากระบบเครือข่าย ลองโทรออกไปหาใครสักคน แล้วจึงไปเช็คต่อที่การรับสัญญาณอินเตอร์เน็ต และไว-ไฟ ลองล๊อกอินโซเชียล แชทหาเพื่อนสักนิด ท่องโลกออนไลน์สักหน่อย เพื่อความชัวร์ว่าใช้งานอินเตอร์เน็ตได้จริงๆ 
        ต่อด้วยส่วนของกล้องแนะนำว่าควรทดลองทั้งกล้องหน้า และกล้องหลัง ถ่ายให้หนัก จัดให้เต็มทุกโหมดที่ตัวเครื่องมี ลองหลายๆ ครั้ง และอย่าลืมเปิดแฟลชเพื่อทดลองในเรื่องของความสว่างด้วยจ้ะ จากนั้นไปต่อกับโหมดบันเทิงด้วยการทดลองลำโพงและหูฟัง อ้อ อย่าลืม เช็คสายชาร์จที่มาพร้อมกับตัวเครื่องด้วยว่าใช้ได้หรือไม่ด้วยนะจ๊ะ

        *สำคัญสุดๆ เช็คให้ชัวร์กับสภาพความสมบูรณ์ของฮาร์ดแวร์: ทดสอบความเป๊ะของตัวเครื่องให้พร้อมใช้งานก่อนก้าวออกจากร้าน เพียงกดรหัสของเครื่องแต่ละแบรนด์ ก็จะขึ้นเมนูสำหรับทดสอบความสมบูรณ์ของฮาร์ดแวร์ให้ทดสอบได้ทั้งความสมบูรณ์ของการแสดงผลสีต่างๆ, ระบบสั่น, การทดสอบการทำงานของเซ็นเซอร์ต่างๆ, การทำงานของกล้องหน้าและกล้องหลัง, การทำงานของระบบสัมผัส, การทำงานของลำโพงเสียง, การทำงานของระบบอ่านบาร์โค้ด ตามมาตรฐานต่างๆ เป็นต้น
เครื่องแต่ละแบรนด์สามารถกดรหัสได้ดังนี้

ASUS Zenfone: .12345+= (ในแอพฯ เครื่องคิดเลข)
HTC: *#*#3424#*#*
HUAWEI: *#*#2846579#*#* หรือ ##497613
i-mobile: ปิดเครื่อง แล้วกดปุ่มลดเสียง+ปุ่มเปิด/ปิดเครื่อง
LENOVO: ####1111#
LG: 3845#*หมายเลขรุ่น#
OPPO: *#808#
SONY Xperia: *#*#7378423#*#*
SAMSUNG: *#0*#
VIVO: *#558#

        ลูกค้าและแฟนคลับแอดไวซ์ สามารถติดตามข่าวสารกิจกรรมและโปรโมชั่นดีๆ จากแอดไวซ์ ผ่านเฟซบุ๊ค แฟนเพจ www.facebook.com/AdviceClub เว็บไซต์ www.advice.co.th หรือโทร 1602

ขอบคุณข้อมูลจาก: แอดไวซ์ โฮลดิ้งส์ กรุ๊ป