นักศึกษาปริญญาโท ขับรถฝ่าสายฝน ตกคลองตายทั้งคัน 4 ศพ เจ้าหน้าที่คาดขับรถไม่ชำนาญทาง สภ.ไทรน้อย จ.นนทบุรี รับแจ้งเหตุอุบัติเหตุรถตกคลอง จึงไปตรวจสอบยังสถานที่เกิดเหตุบริเวณคลอง 3 ต.ทวีวัฒนา ม.8 ต.ไทรน้อย อ.ไทรน้อย จ.นนทบุรี  พบรถยนต์โตโยต้า ฟอร์จูนเนอร์ สีดำ ทะเบียน กบ 400 นนทบุรี อยู่ในสภาพล้อชี้ฟ้า ตรวจสอบภายในรถพบผู้ได้รับบาดเจ็บทั้งหมด 4 คนถูกนำตัวส่งโรงพยาบาลไทรน้อยและำได้เสียชีวิตในเวลาต่อมาทั้งหมด
ทราบชื่อผู้เีสียชีวิืตประกอบด้วย นายสุรเดช คงน้อย อายุ 31 ปี นักศึกษาปริญญาโท ม.ราชภัฏบ้านสมเด็จเจ้าพระยา เป็นคนขับรถ นายสุวัฒน์ แตงขาว อายุ 35 ปี  น.ส.อังคณา มั่งมี อายุ 30 ปี  ทำงานเป็นเลขานายณรงค์ จันทนดิษฐ์ อดีด ส.ส.นนทบุรี และ น.ส.กาญจนา มั่งมี อายุ 33 ปี พี่สาว นักศึกษาปริญญาโท ม.ราชภัฏบ้านสมเด็จเจ้าพระยา ทำงานเป็นนิติกร อยู่ที่ศาลอุทธรณ์ รัชดาภิเษก กำลังสอบเป็นอัยการ ทั้งสองคนเป็นบุตรของ นายวิเชียร มั่งมี กำนัน ต.ทวีวัฒนา
เจ้าหน้าที่เผยว่า ก่อนเกิดเหตุทั้งหมดได้ไปร่วมงานรับปริญญาเพื่อน พร้อม ๆ กับ นายวิเชียร มั่งมี กำนัน ต.ทวีวัฒนา แต่ไปรถคนละคัน ทั้งนี้ จากการตรวจสอบที่เกิดเหตุเป็นถนนเรียบคลองมะสงฆ์ ไม่มีสะพานเป็นถนนปูน ก่อนถึงคลองเป็นทางดิน 25 เมตรและเป็นทางตัน คาดว่านายสุรเดช คงน้อย คนขับไม่ชำนาญทางและไม่รู้ว่าด้านหน้าเป็นคลอง จึงขับตรงดิ่งลงไปในคลองประกอบมีฝนตกจึงทำให้มองไม่เห็นว่าข้างหน้าเป็นคลองเป็นเหตุให้เกิดอุบัติเหตุเสียชีวิตดังกล่าว
 