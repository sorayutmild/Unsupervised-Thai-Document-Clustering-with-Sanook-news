กำลังเป็นกระแสพูดถึงในโลกโซเชียลมีเดียในวันนี้เลยทีเดียว สำหรับการออกมาแฉพฤติกรรมที่ไม่น่าให้อภัยของ "ดาราหนุ่ม" ที่กำลังจะแจ้งเกิดและมีผลงานการแสดงในวงการบันเทิง หลังจากที่มีหญิงสาวชื่อ "น้องแพร์" ออกมาโพสต์แฉ กรณีถูกนอกใจและทำร้ายลูกน้อยวัย 3 เดือนด้วย
เฟซบุ๊กของผู้หญิงชื่อ "น้องแพร์" ได้โพสต์ข้อความและภาพเรื่องราวเกี่ยวกับกรณีนี้อย่างดุเด็ดเผ็ดร้อน หลังรับกับพฤติกรรมอื้อฉาวของแฟนหนุ่ม ที่กำลังจะเป็นดาราในวงการบันเทิง มีผลงานในละครชุดเกี่ยวกับรั้วมหาวิทยาลัย ระบุอักษรย่อคือ "ฟ."
น้องแพร์ ได้โพสต์รูปภาพอิริยาบถต่างๆ ที่เคยถ่ายไว้คู่กับ ดาราหนุ่ม ฟ. ทั้งภาพคู่หวานๆ รูปงานวิวาห์ รวมทั้งภาพเด็กน้อยที่เป็นลูกของทั้งสอง โดยหญิงสาวยังโพสต์ว่า "เราไม่ได้อยากประจานนะคะ แค่จะแชร์เป็นอุทาหรณ์ว่า..อย่าโง่ อย่ารักใครจะหูหนวกตาบอดแบบเรา อ่านแล้วช่วยแชร์ด้วยค่ะ ผู้หญิงบนโลกนี้จะตื่นสักที เราคบกันเมื่อ 3 ปีที่แล้ว ตอนนั้นเขาดีกับเรามาก
แต่เขาเริ่มเข้าวงการบันเทิง ก็เริ่มเป็นบ่อย ให้เราตั้งท้องและอยู่คนเดียว จะมาหาก็แค่อาทิตย์ละครั้ง จนเราจับได้ว่าเขามีคนอื่นในวันที่เราตั้งใจจะไปเซอร์ไพร์สวันเกิดให้กับเขา เรามาจับได้ตอนที่ใกล้จะคลอดลูกแล้ว เราเป็นแค่ของตาย ยังไงก็ให้อภัย ตอนวันคลอดลูกเขาก็ไปอยู่กับคนอื่นเลย เขายังโกหกว่าเอาเงินมาทำคลอด 12,000 บาท แต่ไม่ใช่ เขาขับรถของเพื่อนไปชนเพราะเมา จึงต้องเอาเงินไปจ่ายค่าซ่อม"
น้องแพร์ ยังได้โพสต์รูปภาพเด็กแบเบาะตัวน้อย มีร่องรอยคล้ายๆ กับถูกทำร้ายตบตีเป็นจ้ำๆ แล้วระบุข้อความว่า "ภาพนี้พีคที่สุดค่ะ ลูกเพิ่งอายุได้ 3 เดือน เราออกไปร้านสะดวกซื้อ ไปซื้อนมให้ลูก ไม่รู้ว่าเขาเมาหรือทำอะไรมา มันซ้อมลูกค่ะ ตบตีลูก เพราะลูกร้องเสียงดัง แล้วยังมีรูปที่มันพังห้อง ตบตีเรา ทำร้ายเราอีกด้วย"
นอกจากนี้ น้องแพร์ ยังบอกอีกว่า ตอนนี้อยู่ระหว่างการดำเนินการทางกฎหมาย ยังไม่ขอเปิดเผยรายละเอียดใดๆ เราเป็นห่วงอนาคตของลูก "เพราะยังหวังลึกๆ ว่าจะประคับประคองเอาไว้ได้..เพื่อลูก ทนเพราะรักเขาและรักลูกจริงๆ เราแต่งงานกัน ฝ่ายทางเราจัดการให้ทั้งหมด บ้านเขารู้ไม่ได้ เพราะกำลังจะเป็นดารา เป็นดารานี่ยิ่งใหญ่คับฟ้าเลยนะคะ เขาบอกเลิกกับเราไป 2 เดือนแล้ว แต่ยังคงวนเวียนโทรหา มาหาตลอด บอกว่าคิดถึงและเป็นห่วง เราก็โง่เองค่ะ รักมันมากไงค่ะ"
อย่างไรก็ตาม หลังจากกรณีดังกล่าวเผยแพร่แชร์ออกไป ทำให้มีผู้คนสนใจเป็นจำนวนมาก หลายคนขุดคุ้ยตามหาว่าฝ่ายชายเป็นดาราคนไหนกันแน่ บ้างก็ว่าเป็นดาราที่เพิ่งแจ้งเกิดใหม่ ยังไม่ได้มีชื่อเสียงบ้างนัก บ้างก็ประกาศหยุดสนับสนุนคนแบบนี้ให้มีที่ยืนในสังคม เนื่องจากการทำร้ายเด็กตัวน้อย เป็นสิ่งที่รับไม่ได้และไม่มีความเป็นลูกผู้ชายสุดๆ