ในตำนานเมืองฟ้าป่าหิมพานต์มีเรื่องราวของสัตว์ที่มีอิทธิฤทธิ์มากมาย ซึ่งหนึ่งในนั้นคือ “พญาครุฑ” แต่ปกติแล้วเมื่อเราเอ่ยถึงพญาครุฑ ทุกคนก็มักจะนึกถึงพญานาคกันด้วย ดังนั้นวันนี้เราจะขอนำเสนอตำนานที่คนไทยรู้จักกันเป็นอย่างดีอย่างตำนานของพญาครุฑและพญานาคแบบคร่าว ๆ มาฝากแฟน ๆ กันก่อนที่จะเอ่ยถึงข้อดีของการบูชาพญาครุฑกันค่ะ
เริ่มจากความเป็นมาของพญาครุฑและพญานาคที่มีความบาดหมางต่อกัน ซึ่งแท้จริงแล้วทั้งสองเป็นพี่น้อง มีพ่อเดียวกัน ส่วนแม่ก็เป็นพี่น้องกัน ตำนานว่าเอาไว้ว่าครั้งนึงมีการกวนเกษียรสมุทร แต่พญานาคได้ทำการโกง ทำให้แม่ของพญาครุฑตกเป็นทาสของพญานาค วันหนึ่งพญาครุฑจึงไปเจรจาตกลงกับพญานาค โดยมีน้ำอมฤตเป็นสิ่งแลกเปลี่ยน พญาครุฑตกลง จึงบินไปบนสวรรค์เพื่อนำน้ำอมฤตมา แต่เนื่องจากน้ำอมฤตเป็นของศักดิ์สิทธิ์ที่ไม่สามารถให้สัตว์เดรัจฉานอย่างนาคดื่มกินได้ จึงเกิดการต่อสู้กันบนสวรรค์ เดือดร้อนไปถึงพระวิษณุและพระนารายณ์ แต่เมื่อสู้กันเท่าไหร่ก็ไม่รู้ผลแพ้ชนะ จึงได้มาทำข้อตกลงยุติการต่อสู้กัน เมื่อพญาครุฑได้เล่าเรื่องราวความเป็นไปให้ฟัง พระวิษณุเห็นถึงความกตัญญูของพญาครุฑ จึงยอมให้นำน้ำอมฤตไปให้พญานาค แต่มีข้อแม้ว่าทันทีที่พญาครุฑวางน้ำอมฤตไว้ให้พญานาคแล้ว พระนารายณ์จะนำกลับสวรรค์ทันที พญาครุฑตกลงและยอมเป็นพาหะให้พระนารายณ์ จึงเป็นที่มาของ “พระนารายณ์ทรงครุฑ” นอกจากนี้พระนารายณ์ยังได้ประทานพรให้พญาครุฑเป็นอมตะ และมีพลังเหนือทุกสิ่ง
          ความเป็นมาของตำนานก็มีประมาณนี้ค่ะ ต่อไปมาดูกันต่อดีกว่าค่ะ ว่าบูชาพญาครุฑแล้วดีอย่างไร และจะมีวิธีบูชาอย่างไรให้ถูกต้องเพื่อเป็นการเสริมชีวิตให้ปัง ทั้งเรื่องของการงาน การเงิน ชื่อเสียง บารมี และความรัก
อำนาจและข้อดีของการบูชาพญาครุฑ

เป็นมหาอำนาจยิ่งใหญ่ มีสิทธิอำนาจเด็ดขาดเฉียบขาด
สามารถลบล้างอาถรรพ์และคุณไสย์ทั้งปวง สามารถปัดเป่าเสนียดจัญไร ภูติผีปีศาจไม่กล้าย่างกรายเข้าใกล้
เป็นสื่อนำความเจริญก้าวหน้า รวมทั้งตำแหน่งหน้าที่การงาน ยศถาบรรดาศักดิ์มาสู่ชีวิตหน้าที่การงาน
ช่วยปกป้องคุ้มครองจากภัยอันตรายทั้งปวง
ช่วยเสริมเสน่ห์เมตตามหานิยม
นำความร่มเย็นเป็นสุขมาให้
มีโชคมีลาภ ทำมาค้าขายดี กิจการเจริญรุ่งเรือง
สัตว์ร้าย งู อสรพิษไม่กล้ากล้ำกรายเข้าใกล้ เพราะเกรงกลัวบารมีของพญาครุฑ

          เนื่องจากพญาครุฑมีอำนาจและมีพลังเหนือทุกสิ่งอย่าง จึงถูกนำมาบูชาและใช้แทนตราสัญลักษณ์ต่างๆ ตั้งแต่ตรามหากษัตริย์ ตราทหาร ตำรวจ วิศวะ นายช่าง หรือคนที่รับราชการ หากคุณเป็นลูกหลานสายเลือดของพญาครุฑ มีพญาครุฑคุ้มครอง คุณจะมีบุคลิกคล่องแคล่วว่องไว ไปไหนมาไหนทำอะไรได้ด้วยตัวเอง ไม่ชอบพึ่งพาคนอื่น ลักษณะภายนอกดูดุ หยิ่ง น่าเกรงขาม แต่จริง ๆ แล้ว คุณเป็นคนจิตใจดี จริงใจ นอบน้อมถ่อมตน กตัญญู เป็นคนไม่ชอบพูดมาก รักอิสระ ไม่ชอบให้ใครมาสั่ง รักความซื่อสัตย์มาก ไม่ชอบถูกเอาเปรียบและไม่ชอบเอาเปรียบใคร ไม่ยอมแพ้ต่ออะไรง่าย ๆ เมื่อล้มแล้วพร้อมลุกขึ้นสู้ใหม่ได้อยู่เสมอ
วิธีบูชาองค์พญาครุฑ

จุดธูป 5 ดอก เป็นการบอกกล่าวเจ้าที่เจ้าทาง เพื่อเป็นการขออนุญาตินำองค์พญาครุฑมาประทับ ณ สถานที่แห่งนั้น
จัดเครื่องบวงสรวง โดยการจุดธูป 9 ดอก เทียน 1 คู่ พวงมาลัย 1 พวง ผลไม้ 1 หรือ 3 อย่าง ถั่วหรืองา 1 ถ้วย น้ำเปล่า 1 แก้ว
ทำการสวดอัญเชิญสรรเสริญองค์พญาครุฑด้วยบทสวดนี้

ตั้งนะโม 3 จบ แล้วว่า
“คะรุปิจะ กิติมันตัง มะ อะ อุโอมพญาครุฑ รุจ รุจ แล้วรวยนะได้เงิน นะได้ทอง นะเจริญนะมั่นคง นะได้ทรัพย์ นะเมตตาอิติปิโสภะคะวาพระพุทธเจ้าสั่งมาพญาครุฑล้างอาถรรพณ์อิติคงเนื้อ อิติคงหนังพญาครุฑยันติ อภิปูยาจามิ.พญาครุฑจะผุด มนุษย์จะเกิดพุทธังแคล้วคลาดธัมมังแคล้วคลาดสังฆังแคล้วคลาดองค์พระพุทธเจ้าย่างบาทนะปัจจะโยโหนตุ”