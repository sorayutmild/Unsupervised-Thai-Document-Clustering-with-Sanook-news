สนามรบสะเทือนเมื่อ Playerunknown’s Battleground หรือ PUBG สุดยอดเกมแนว Battle Royale ที่เป็นอีกหนึ่งเกมที่มีความเร็วเติบโตที่ไม่ธรรมดา ซึ่งผู้พัฒนาอย่าง PUBG Corp. ก็ได้ทำการอัพเดท พัฒนาเกมทั้ง ปรับปรุงเรื่องระบบกราฟิก รวมถึงอาวุธ ชุด อุปกรณ์ต่างๆ แบบใหม่อยู่เสมอเพื่อรองรับความต้องการของผู้เล่นอย่างต่อเนื่องและด้วยเหตุผลนี้ล่าสุดได้ออกมาอัพเดทระบบใหม่ Rank System เป็นอีกหนึ่งระบบที่ยุคสมัยนี้ขาดไปไม่ได้เด็ดขาดเพราะเป็นตัวบ่งบอกความสามารถของผู้เล่น

ก่อนอื่นผมขอแนะนำตัวเกม Playerunknown’s Battleground กันสักหน่อยสำหรับคนที่ไม่รู้จักเกมนี้ แต่ผมมั่นใจว่า 95 % ต้องรู้จักอยู่แล้วดังนั้นผมจะอธิบายสั้นๆ ง่ายๆ ได้ใจความให้จบไวๆ ตัวเกม PUBG เป็นเกมแนว Battle Royale ที่จะให้ผู้เล่นได้ไปเอาชีวิตรอดในเกาะแห่งหนึ่ง (ตอนนี้มีทั้งหมด 3 แผนที่) โดยจะแบ่งออกเป็นทั้งในรูปแบบทีมและเดี่ยว ซึ่งในการเอาชีวิตรอดผู้เล่นก็ต้องหาอุปกรณ์เสริมช่วยชีวิตเช่น ยา เกราะ หมวกกันกระสุน อาวุธปืน และอื่นๆ อีกมากมายที่จะคอยเป็นสิ่งอำนวยความสะดวกนั่นเอง และใครเหลือเป็นคนสุดท้ายหรือทีมสุดท้ายก็ชนะไป

สำหรับการเล่นแบบจัดอันดับ Rank จะแบ่งออกเป็นหมวดหมู่อย่างชัดเจนหรือพูดอีกอย่างว่า Solo Duo และ Squad จะแบ่งออกเป็นสถิติแยกอย่างชัดเจนรวมถึงการแบ่งโหมดทั้ง FPP แล้ว TPP ออกจากกันอีกด้วยดังนั้นผู้เล่นสามารถ เก็บ Rank ได้ทั้งหมด 6 แบบด้วยกัน บอกเลยว่างานนี้ใครที่สามารถเก็บ ได้ทั้ง 6 แบบถือว่าสุดยอดเป็นนักกระโดดร่มตัวจริง

แล้วเกมเมอร์หลายๆ คนอาจจะงงเมื่อเข้าไปเกมไปแล้วไม่เห็นมีโหมด Rank ให้เล่นเลยก็มีแต่แบบปกติที่เล่นกัน ต้องบอกว่าตัวเกมนำระบบนี้เข้ามาเป็นส่วนหนึ่งของการคัดแยกผู้เล่นให้แบ่งออกเป็นระดับทำให้การเล่นเกมนั้นสนุกยิ่งขึ้น หรือก็คือ ปุ่มที่จะกดเป็นการเก็บ Rank จะไม่มีแต่ตัวเกมจะนับการเล่นของเราทั้งหมด ไม่ว่าจะเล่น แผนที่ไหน โหมดอะไร TPP FPP ก็จะถูกจับจัดอันดับแทบทั้งหมด ซึ่งเราสามารถเข้าไปดูได้ที่หน้าต่าง สถิติ

ซึ่งตัว Rank จะแบ่งออกเป็น 8 ระดับด้วยเริ่มต้นด้วย Bronze Silver Gold Platinum Diamond Elite Master และ Grandmaster โดยที่แต่ละขั้นจะมีความห่างของแต้มที่ 100 ซึ่งตัวเกมจะคิดโดยรวมจากผลงานของผู้เล่นในแต่ละเกม ซึ่งถ้าเราทำผลงานดี ฆ่าเยอะ ลำดับดี ในการบวกแต้ม Rank ก็จะเยอะตาม เช่น ฆ่าไป 10 ได้อันดับที่ 1 อีกแบบนี้จะเพิ่มที 30 คะแนน แต่ถ้าตายไวๆ ทั้งที่ไม่ได้ทำอะไรคะแนนก็จะโดนหักไปประมาณ 20 นั่นเอง แต่นี้ก็ไม่ได้เป็นตัวเลขที่ถูกต้อง 100% นะ

คำถาม การที่ PUBG มีการนำระบบ Rank System เข้ามาอยู่ในเกมแบบนี้มันส่งผลอย่างไร แล้วมีประโยชน์มากน้อยแค่ไหน ผมขอแสดงความคิดเห็นส่วนตัว การที่ตัวเกมได้มีการแบ่งระดับของผู้เล่นออกไปเป็นตาม Rank ต่างๆ พูดให้ตรงประเด็นก็คือการแบ่งฝีมือออกเป็นขั้นให้ชัดเจน แล้วระบบจะมีการจับ Rank ที่อยู่ใกล้กันมาเล่นด้วย ส่วนกลุ่มคนที่มี Rank สูงๆ ฝีมือเก่งๆ ก็จะอยู่อีกห้องหนึ่งที่เจอแต่พวกระดับมือเทพด้วยกัน ดังนั้นผู้เล่นใหม่เมื่อมาเล่นก็จะได้เจอกับคนที่มีฝีมือ ใกล้เคียงกัน ก็จะทำให้การเล่นเกมมีความสนุกยิ่งขึ้น

รวมถึงการเล่นก็จะตั้งใจมากยิ่งขึ้นเพราะอย่างที่เกมเมอร์ทราบกันดีว่า ผู้เล่นส่วนใหญ่จะลงไปบู้กันในสถานที่ใหญ่ๆ กันเป็นส่วนมาก เพราะด้วยความมันและเน้นการ Kill เป็นหลักทำให้การที่เหลือผู้รอดชีวิตน้อยในช่วงกลางเกมจึงเป็นเรื่องปกติ แต่การที่มีระบบ Rank มามีส่วนเกี่ยวข้องแบบนี้ทำให้ผู้เล่นหลายๆ คนเลือกที่จะ Save ต้นเกมเพื่อหวังติดอันดับสูงๆ เพื่อที่เก็บ Rank นั่นเอง ทำให้รูปเกมมีความสนุกมากยิ่งขึ้นหลังช่วง กลางเกมไป
 


 