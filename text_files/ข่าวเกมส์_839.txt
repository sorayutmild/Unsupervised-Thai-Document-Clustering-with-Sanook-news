เกมส์คอนโซล
       สำหรับเกมเมอร์คอนโซล  ก็คงจะเป็นที่รู้กันดีว่าทางการจีนนั้นได้มีการแบนเครื่องเกมคอนโซลไม่ให้มี จำหน่ายตั้งแต่ปี 2000  เนื่องจากทางรัฐบาลนั้นต้องการที่จะป้องกันเหล่าเด็กและเยาวชนจีนไม่ให้โดน บั่นทอนโดยเกมคอนโซลและเพื่อรักษาวัฒนธรรมที่เป็นเรื่องเคร่งครัดมากๆ  ซึ่งนี่ก็เป็นสิ่งที่อัดอั้นตันใจของเหล่าเกมเมอร์ที่ชื่นชอบเกมคอนโซลเป็น เวลาอันยาวนานถึง 13 ปีด้วยกัน 
เกมส์คอนโซล
      ด้วยเหตุนี้ เกมคอนโซลในประเทศจีนจึงเป็นตลาดสีเทามาตลอด  ซึ่งที่ยังไม่เป็นสีดำซะทีเดียวก็เพราะว่าเหล่าบรรดาร้านค้ายังมีการนำเข้า เกมคอนโซลอย่างผิดกฎหมายออยู่  ดังนั้นก็ยังไม่ถึงกับว่าไม่มีโอกาสที่จะได้แตะซะทีเดียว  ซึ่งก็ทำให้กลุ่มที่เล่นเกมคอนโซลนั้นก็ยังคงที่จะเล่นอยู่  ไม่ได้เลือนหายไปเนื่องจากกฏหมายตัวนี้
เกมส์คอนโซล
       แต่ล่าสุด ทางเกมเมอร์คอนโซลก็ได้ยิ้มออก  เพราะว่าทางรัฐบาลจีนนั้นได้ยกเลิกกฎหมายนี้  หลังจากที่มีข่าวลือมาตั้งแต่ปีที่แล้ว  ซึ่งการยกเลิกในครั้งนี้จะส่งผลให้ทางผู้ผลิตเกมคอนโซลชื่อดัง  ไม่ว่าจะเป็นทางด้านของ Sony, Microsoft หรือ Nintendo  สามารถที่จะเข้าไปผลิตและจำหน่ายได้ที่เขตการค้าเสรีในเมืองเซี่ยงไฮ้  แต่ทว่าก็ยังมีข้อแม้อยู่หน่อยว่าต้องมีการตรวจสอบและคัดกรองจากทางกระทรวง วัฒนธรรมของประเทศจีนเสียก่อน  เนื่องจากประเทศจีนนั้นถือว่าเป็นประเทศที่ให้ความสำคัญกับภาพลักษณ์ วัฒนธรรมมาก (ใครที่เคยติดตามข่าวคราวเกี่ยวกับลัทธิฝ่าหลุนกงก็จะพอเข้าใจ)  ล่าสุดก็มีเกมที่โดนสอยกลางอากาศถึง 40  เกมเนื่องจากโดนตั้งข้อหาทำลายภาพลักษณ์ของประเทศจีน ซึ่งเจ้า Battlefield 4  : China Rising ก็โดนไปกับเขาด้วย
เกมส์คอนโซล
      สำหรับสาเหตุที่ยกเลิกกฏหมายนี้  นั่นก็เป็นเพราะว่าต้องการเปิดการค้าเสรีกับต่างประเทศและสร้างภาพลักษณ์ ด้านธุรกิจที่ดีมากขึ้น  ซึ่งอุตสาหกรรมเกมออนไลน์ประเทศจีนในปัจจุบันก็ถือว่าเป็นตลาดที่มีมูลค่า มหาศาล  ดังนั้นเกมคอนโซลก็เป็นอีกหนึ่งทางเลือกที่อาจจะขยายเศรษฐกิจของประเทศจีน ให้โตขึ้น
เกมส์คอนโซล
      ส่วนอีกเหตุผลหนึ่งนั้น ถึงแม้ว่าทางการจีนจะแบนเกมคอนโซล  ก็ไม่ได้หมายความว่าเด็กและเยาวชนจีนจะเลิกเล่นเกม  แต่พวกเขานั้นก็ไปหาทางเลือกอื่นแทน ซึ่งนั่นก็คือเกมออนไลน์นั้นเอง  ซึ่งทุกวันนี้ก็มีผู้เล่นทั่วทั้งประเทศจีนเป็นจำนวนมาก  และนิยมไปเล่นที่ร้านอินเตอร์เน็ต ในเมื่อก็มีคนเล่นเยอะอยู่ดี  ก็สู้เปิดให้เกมคอนโซลเข้ามาอีกหนึ่งแพลตฟอร์มน่าจะโอเคในเรื่องของการเปิด กว้างทางเศรษฐกิจมากขึ้น
      งานนี้นับว่าเป็นความโชคดีของเกมเมอร์ชาวจีน  ที่จะมีแพลตฟอร์มที่เป็นตัวเลือกมากกว่าเดิม  และก็เป็นประโยชน์ต่อทางผู้ผลิตที่อยากไปลุยตลาดใหญ่รวมไปถึงรัฐบาลจีนที่ เศรษฐกิจจะโตขึ้นด้วย  แต่ว่าจะเป็นผลที่ออกมาจะเป็นประโยชน์หรือโทษต่อประเทศจีนมากกว่ากันนั้น  ก็คงต้องติดตามกัน เพราะว่าการที่เกมคอนโซลมาแย่งก้อนเค้ก  ก็อาจจะมีผลกระทบต่อตลาดเกมออนไลน์อยู่พอสมควร  แถมการตรวจสอบนั้นเข้มข้นและดุเดือดแน่นอน
 
ข้อมูลและภาพจาก
http://kotaku.com/ 
http://www.forbes.com/
www.bbc.co.uk/
http://en.rocketnews24.com/