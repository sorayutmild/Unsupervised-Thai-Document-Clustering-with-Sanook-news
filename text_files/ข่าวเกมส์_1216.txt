DC Perfect เปิดตัวค่ายเกมน้องใหม่ พร้อมเกมฟอร์มยักษ์ Swordman Online
Swordman Online
Perfect world ค่ายเกมยักษ์ใหญ่จากจีน ประกาศจับมือกับ IDCC (I Digital Connect) เปิดตัวค่ายเกมน้องใหม่ DC Perfect (ดีซี เพอร์เฟค) พร้อมเกมแรก Swordman Onine (ซอร์ดแมน ออนไลน์) หรือ กระบี่เย้ยยุทธจักร ออนไลน์ เกมแนว MMORPG ฟอร์มยักษ์ ณ โรงภาพยนตร์ SF Cinema สาขาเซ็นทรัลเวิลด์พลาซา ผู้บริหารเผยเป็นเกมฟอร์มยักษ์ที่มีผู้เล่นไทยรอคอยเป็นจำนวนมาก โดยมีจุดเด่นของภาพกราฟฟิคสุดอลังการ พร้อมมีสำนักให้ผู้เล่นเลือกถึง 10 สำนัก โดยจะเปิด Closed Beta 15 กรกฎาคม นอกจากนี้ภายในงานยังมีการแง้มเกมต่อไปอย่างเซนต์เซย์ย่า ออนไลน์ ในช่วงปลายปีนี้อีกด้วย
Swordman Online
คุณสกาย จาง ผู้อำนวยการบริษัท เพอร์เฟค เวิลด์ จำกัด เปิดเผยว่า ทางบริษัทมีแผนในการพัฒนาในการสร้างสรรค์ผลงานให้กับผู้เล่นเกมออนไลน์ทั่วทุกมุมโลก โดยเฉพาะประเทศไทยเราเห็นว่าเป็นหนึ่งในตลาดที่มีความสำคัญเป็นอย่างมาก ทางเราจึงได้ร่วมกับทาง IDCC ซึ่งเป็นหนึ่งในพันธมิตรที่เคยสร้างความสำเร็จให้กับเกมของทางเรา อย่าง Battle of the Immortal" (BOI) รวมทั้งเป็นบริษัทที่มีความเชี่ยวชาญ และรู้จักกลุ่มผู้เล่นไทยเป็นอย่างดี จึงได้ร่วมกันจัดตั้งบริษัท DC Perfect เพื่อเปิดให้บริการเกมของทางค่ายฯในประเทศไทย โดยเกมแรกจะเป็นเกมฟอร์มยักษ์ ได้แก่ Swordman Online หรือ กระบี่เย้ยยุทธจักร ออนไลน์ และในช่วงปลายปีจะมีการเปิด Saint Seiya Online ในช่วงปลายปี และ Zero Online ในช่วงปีหน้า
Swordman Online
คุณทวีชัย ภูรีทิพย์ ประธานบริหาร บริษัท ไอ ดิจิตอล คอนเน็คท์ จำกัด (ไอดีซีซี) กล่าวถึงความร่วมมือในครั้งนี้ว่า ทางเรามีความรู้สึกยินดีเป็นอย่างยิ่งที่ได้มีโอกาสตั้งบริษัทร่วมกับทาง เพอร์เฟค เวิลด์ เนื่องจากเป็นบริษัทใหญ่ ผู้พัฒนาเกม รวมทั้งยังเป็นผู้ให้บริการเกมเจ้าใหญ่ที่สุดเจ้าหนึ่งของประเทศจีน โดยทางเราเองได้เคยร่วมงานกันจากเกมแรกของทาง IDCC นั่นก็คือเกม Battle of Immortal (BOI) ซึ่งก็ได้ทำงานร่วมกันมาโดยตลอด จึงได้พัฒนาความสัมพันธ์ โดยได้เล็งเห็นว่าเกมของทาง เพอร์เฟค เวิลด์ เป็นเกมที่มีคุณภาพที่ดี จึงอยากนำมาเปิดให้บริการในประเทศไทย โดยตนมั่นใจว่าทางบริษัทฯ จะสามารถสร้างความสนุกให้กับเกมเมอร์ชาวไทยได้อย่างแน่นอน
Swordman Online
คุณฐิรวิทญ์ ธนผดุงเกียรติ ประธานบริหาร บริษัท ดีซี เพอร์เฟค จำกัด เปิดเผยว่า เกมออนไลน์ของทางบริษัทฯ จะเปิดให้บริการภายใต้ชื่อ njoy โดยเกมแรกที่จะเปิดให้บริการคือ Swordman Online หรือ กระบี่เย้ยยุทธจักร ออนไลน์ ซึ่งเป็นเกมคุณภาพที่เกมเมอร์ไทยหลายคนรอคอย โดยเป็นเกมที่อ้างอิงเนื้อเรื่องจากนวนิยาย "กระบี่เย้ยยุทธจักร" ของกิมย้ง ซึ่งภายในเกมจะมีระบบสำนักที่สามารถเลือกได้ถึง 10 สำนัก ประกอบกับกราฟฟิคของเกมที่พัฒนาจาก Angelica III Engine ซึ่งเป็นตัวที่ทางผู้พัฒนาเป็นผู้สร้างขึ้น จึงทำให้ตัวเกมมีความสวยงาม สมจริง รวมถึงระบบอื่นๆเช่น การควบคุม 3 แบบที่ผู้เล่นสามารถเลือกใช้ได้ตามความถนัดของตนเอง ระบบลานประลอง PVP สำหรับให้ผู้เล่นประลองยุทธกับผู้เล่นอื่นๆได้เป็นต้น โดยตัวเกมมีกำหนด Closed Beta ในวันที่ 15 - 21 กรกฎาคมนี้ และหากไม่มีปัญหาจะทำการเปิด Open Beta ในวันที่ 30 กรกฎาคม นี้ โดยผู้ที่สนใจสามารถติดตามรายละเอียดเพิ่มเติมที่ http://www.swordman.in.th
Swordman Online
Swordman Online
สำหรับงานแถลงช่าวเปิดตัวบริษัท DC Perfect และ Swordman Online จัดขึ้นที่ โรงภาพยนตร์ SF Cinema สาขาเซ็นทรัลเวิลด์พลาซา ย่านราชประสงค์ โดยภายในงานนอกจากจะมีพิธีการต่างๆแล้วยังมีการเปิดตัวเพลงของเกม Swordman Online "ยิ้มเย้ย ยุทธจักร" จาก ศิลปิน ฟักกลิ้ง ฮีโร่ และ The Peachband อีกด้วย
Trailer




เพลง ยิ้มเย้ย ยุทธจักร




Swordman Online
 
 