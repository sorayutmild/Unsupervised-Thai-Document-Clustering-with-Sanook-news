ถ้าพูดถึง MK สุกี้แล้ว คงจะไม่มีใคร ที่ไม่รู้จักอย่างแน่นอน วันนี้ Sanook! Money ขอพาคุณไปทำความรู้จักกับเจ้าของ เอ็มเค สุกี้ "ฤทธิ์ ธีระโกเมน"
"ฤทธิ์ ธีระโกเมน" เจ้าของตำนาน สุกี้เอ็มเค ที่พลิกธุรกิจ ร้านอาหารไทย ของครอบครัว ให้เป็นดาวเด่น วงการหม้อสุกี้
 
 
 
ครั้งแรกของร้านเอ็มเค สุกี้ เป็นร้านอาหารไทย ของคุณแม่ คุณฤทธิ์ ธีระโกเมน ซึ่งเปิดอยู่ที่สยามแสควร์ ใช้ชื่อร้านว่า เอ็มเค คาเฟ่ และได้ขยายกิจการมาเปิดที่เซ็นทรัลลาดพร้าว โดยใช้ชื่อว่า กรีน เอ็มเค
จนในที่สุดได้พบกับคุณสัมฤทธิ์ จิราธิวัฒน์ ซึ่งกำลังหาคนทำสุกี้ จึงมาชักชวนคุณฤทธิ์
เมื่อความท้าทายเกิดขึ้น โจทย์ที่ยากที่สุด คือการทำสุกี้ โดยไม่ใช้เตาแก๊ส ถือเป็นเรื่องที่แปลกใหม่ สำหรับวงการสุกี้ในยุคนั้นเลยก็ว่าได้
ครั้งนั้น เขาจึงได้โอกาส งัดความรู้ของวิศวกร ขึ้นมาใช้ในการพัฒนา และเสาะหาหม้อสุกี้ แบบไฟฟ้า และเขาก็ทำสำเร็จ
ในที่สุด จึงเกิดเป็น เอ็มเคสุกี้ สาขาแรก จนกระทั่งถึงปัจจุบันกว่า 20 ปีแล้ว
ณ ปัจจุบัน MK มีสาขาในกรุงเทพ และต่างจังหวัด รวมๆ กันกว่า 300 สาขา โดยใช้หลักการบริการที่นำความพอใจ มาสู่ลูกค้าเป็นแกนนำการฝึกอบรมพนักงานอย่างจริงจัง
และถนอมน้ำใจของลูกน้องทุกๆ คนเหมือนเป็นครอบครัวหนึ่ง การตั้งหน้าตั้งตาปรับปรุงระบบงานตลอดเวลา การเลือกทำเลร้านที่เหมาะสม ตั้งราคาอาหารให้พอเหมาะกับกำลังทรัพย์ของคนชั้นกลางและครอบครัว
เน้นการฝึกผู้จัดการที่มีความสามารถ สิ่งเหล่านี้เป็นรากฐานค้ำจุน MK ให้เติบโตได้อย่างแข็งแรง จวบจนทุกวันนี้ แม้แต่ญี่ปุ่น ก็มีสาขาอยู่ถึง 15 สาขาแล้วเช่นกัน