8 เกมออนไลน์มือถือมาแรงในปี 2017
8 เกมออนไลน์มือถือมาแรงในปี 2017
เกมในมือถือกำลังจะเข้าสู่ยุคการทำเกมออนไลน์มากขึ้น โดยส่วนมากนั้นอาศัยบุญเก่าจากเกมออนไลน์ของ PC คือบรรดาค่ายเกมออนไลน์ PC ในอดีตต่างก็ขนเกมออนไลน์ชื่อดังของตน มาทำเป็นเวอร์ชั่นมือถือกันจำนวนมาก ซึ่งเกมเหล่านี้ก็กกำลังกลายมาเป็นเกมที่คนเล่นเกมมือถือสนใจกันอย่างมากในปี 2017 โดยมี 8 เกมออนไลน์ของมือถือที่ได้รับความสนใจมากที่สุดดังนี้

1. Icarus M
เพิ่งเปิดในเวอร์ชั่น PC ไม่นานก็ประกาศพัฒนาของเวอร์ชั่นมือถือต่อทันที Icarus เป็นเกมออนไลน์ฟอร์มยักษ์ตัวใหม่ของ Nexon ที่มีเอกลักษณ์คือฉากโอเพ่นเวิลด์ที่กว้างใหญ่ และระบบการขี่สัตว์ชนิดต่างๆ ทั้งสัตว์บนพื้นดินและสัตว์ที่บินได้
2. ArcheAge Begins
เกมออนไลน์ฟอร์มยักษ์จาก PC อีกเกมที่นำมาทำลงมือถือ ผลงานของ Jake Song อดีตทีมงาน Lineage ที่ใช้เอนจิ้น Cryengine มาทำเป็นเกมอย่างอลังการ พอจะทำลงมือถือจึงทำให้คนสนใจเยอะมากในงาน G-Star 2016 ที่ผ่านมา
3. Dragon Nest Mobile
เป็นเกมออนไลน์จาก PC ที่นำเอามาทำลงมือถือหลายภาคพอสมควร ซึ่งภาคนี้ในไทยก็ได้เปิดบริการให้เล่นกันแล้ว นอกจากภาคนี้ก็ยังมี Dragon Nest ที่กำลังทำลงมือถืออีกภาคด้วย
4. Ragnarok Mobile
ตำนานเกมออนไลน์ที่ได้รับความนิยมอย่างมาใน PC และปัจจุบันก็ยังได้รับความนิยมอยู่ แต่ที่แปลกคือมันเป็นเกมที่นำมาทำลงมือถือหลายตัวแล้วแต่ไม่ค่อยรุ่งสักตัว จนทาง Xindong ของจีนนำไปทำอีกครั้งจนดูสวยน่าเล่นกว่าที่ผ่านมา
5. Tale of the Lost City Online
เป็นเกมที่กำลังจะเปิดให้บริการเวอร์ชั่นไทยอีกเกม โดยใช้ชื่อว่า Braveheart Tale of the Lost City ดูชื่อแล้วอาจจะไม่รู้จัก แต่ถ้าดูภาพแล้วหลายคนคงคุ้นดีว่าเกมนี้คล้ายกับ Tree of Savior อย่างกับแกะแพะ (แต่เกมนี้เป็นเกมจากจีน)
6. Soul Worker Online Mobile
เกมนี้ของ PC ก็เพิ่งจะเปิดเมื่อปีที่แล้ว เป็นเกมออนไลน์สไตล์อนิเมชั่นญี่ปุ่น ที่ใช้กราฟิกเป็นแบบเซลเฉดสวยงามเหมือนการ์ตูน แต่ของมือถือภาพจะดรอปลงค่อนข้างมากไม่สวยเท่าของ PC ส่วนมุมกล้องก็เน้นมุมสูงเพื่อมุมมองที่กว้างขึ้น
7. Legend of Mir Mobile
หนึ่งในเกมออนไลน์ที่มีภาคต่อเยอะมากจากค่าย Wemade ของเกาหลีใต้ ที่ใน PC มีทำถึง 3 ภาคเลย และเมื่อนำมาทำลงมือถือก็ได้ทุ่มทุนนำ Unreal 4 มาใช้สร้างได้อย่างสวยงาม แถมการเคลื่อนไหวของตัวละครในเกมยังดูดีด้วย
8. Lineage 2 Revolution
อดีตเกมออนไลน์ระดับตำนานอีกเกมที่นำมาทำลงมือถือหลายภาคมาก แต่ภาคที่คนสนใจมากที่สุดก็คือภาคนี้ เป็นภาคที่ทาง NCsoft ให้ IP กับทาง Netmable พัฒนาลงมือถือ ตอนนี้เปิดให้บริการในเกาหลีใต้แล้ว ส่วนภาษาอื่นๆจะตามมาเร็วๆนี้
 
Source:

http://my.mmosite.com/7721156/blog/item/top_8_upcoming_mobile_mmos_of_20162017.html
