กลับมาพบกับรีวิว Gadget และ Smart Phone จากทีม Sanook! Hitech กันอีกครั้งหนึ่ง ในคราวนี้ ทีมได้รับ Samsung Galaxy A10 รุ่นเล็กราคาประหยัดมาทดลองใช้งานกันอีกครั้ง เรามาดูกันว่า แค่ราคาถูกจะได้ลูกเล่นที่น่าใช้มากน้อยแค่ไหน
แกะกล่อง Samsung Galaxy A10
รุ่นเริ่มต้นแบบนี้มาดูกันว่าภายในกล่องเครื่องมีอะไรบ้าง

ตัวเครื่อง Samsung Galaxy A10
ที่ชาร์จแบตเตอรี่
สายชาร์จแบบ Micro USB
ช่องเสียบหูฟัง
เข็มจิ้มถาดใส่ซิม
คู่มือใช้เครื่อง (Quick Guide) / คู่มือด้านความปลอดภัย

รูปลักษณ์และดีไซน์ของ Samsung Galaxy A10
เริ่มต้นกับขนาดหน้าจอของ Samsung Galaxy A10 จะแตกต่างกับรุ่นเริ่มต้น หน้าจอยังใช้แบบ V Cut หรือ Infinity V Display และมีหน้าจอขนาด 6.2 นิ้วและมี Panel แบบ IPS LCD ที่จะดูแปลกตาและความละเอียดได้แบบ 1520x720 พิกเซลหรือ HD+
 
ส่วนบน จะเว้นกล้องหน้าขนาด 5 ล้านพิกเซล แบบตัว V พร้อมกับติดตั้งเซนเซอร์ครบเครื่องไว้ที่ด้านบน ทำให้เครื่องรุ่นนี้มีความแตกต่างจากรุ่นบนเล็กน้อย
 
ส่วนล่างของหน้าจอจะสามารถสั่งงานและสามารถซ่อนได้เมื่อมีการใช้งาน ปุ่มกดที่หน้าจอเป็นแบบพื้นฐานจะมีทั้ง Recent, Home และ Back จัดเป็นระเบียบและสามารถเปลี่ยนได้โดยเข้าไปที่ Setting (ตั้งค่า) > Display (จอภาพ) > Navigation Bar (แถมการนำทาง) จะสามารถเปลี่ยนได้ 2 แบบคือ


แบบปุ่มอย่างที่เห็นในหน้าจอ
แบบปัด หรือ Full Screen Gesuture ที่ปัดปุ่ม Home ค้างจะสามารถเรียก Google Assistant ได้

รอบตัวของ Samsung Galaxy A10 จะเน้นความบางกว่าเดิมเพราะมีการย้ายลำโพงไปอยู่ด้านหลัง และผิวจะกลมกลืนไปถึงด้านหลัง ประกอบด้วนฝั่งซ้ายมีช่องใส่ซิมการ์ดแบบ Nano SIM 2 ช่อง, Micro SD อีก 1 ช่อง


ฝั่งขวาจะเป็นศูนย์รวมปุ่มควบคุมมาทั้งปุ่มเปิดปิดเครื่อง และปุ่มปรับระดับเสียงของเครื่อง


ส่วนบนของเครื่องมาพร้อมกับความเรียบและสวยงาม มาพร้อมกับไมโครโฟนตัดเสียงรบกวน มาให้เช่นเคย
 
ส่วนล่างจะออกแบบได้คล้ายกับส่วนบน แต่มีช่องเสียบหูฟัง, Micro USB, ไมโครโฟนของเครื่อง
 
พลิกมาด้านหลังของ Samsung Galaxy A10 มาพร้อมกับการออกแบบเที่เรียบง่ายและเป็นพลาสติกที่มีลักษณะที่โดดเด่น แต่ว่ามีกล้องหลังมุมซ้ายพร้อมกับ Flash และล่างสุดมาพร้อมกับลำโพงตัวเครื่อง และมีผิวที่ดูดีเลยครับ
 
น้ำหนัก / ฟิลลิ่งในการถือ / สีสันที่จำหน่ายในประเทศไทย

เนื่องจากตัวเครื่อง Samsung Galaxy A10 จะมีน้ำหนักที่เบากว่ารุ่น A20 เพราะเครื่องหน้าจอเล็กกว่าเล็กน้อยและบางเฉียบกว่า ทำให้เครื่องมันดูลงตัวพอสมควรเลยครับ แต่ก็มีเรื่องเป็นห่วงคือ รอยหลังเครื่องนั่นเอง
ส่วนสีสันของเครื่องมาพร้อมกับ 3 สีคือ ดำ, น้ำเงิน และ สีแดงจัดจ้าน
เปิดเครื่องลองฟีเจอร์ของ Samsung Galaxy A10
รายละเอียดสเปกของ Samsung Galaxy A10

สัดส่วน (ยาว x กว้าง x หนา) : 155.6 x 75.6 x 7.9 มม.
น้ำหนัก: 166 กรัม
การป้องกันน้ำและฝุ่น : -
หน้าจอ: IPS LCD ขนาด  6.2 นิ้ว Infinty V Display ความละเอียด 1520x720 พิกเซล
ชิปเซ็ต Exynos 7884 Octa Core + Mali G71
การเชื่อมต่อ : WiFi 802.11 B/G/N, Bluetooth 5.0, GPS
ระบบปฏิบัติการ : Android 9.0 Pie + One UI
ระบบความปลอดภัย

ติดตั้งระบบจดจำใบหน้า

กล้องหลัง 2 ตัว : 13 ล้านพิกเซล (f1.9 Main)
กล้องหน้าคู่: 5 ล้านพิกเซล (f2.0)
แบตเตอรี : 3400 mAh 
แรม/ความจุ : RAM 2GB / ความจำ 32GB เพิ่มความจำได้แบบ Micro SD 512GB
สี : ดำ, น้ำเงิน, แดง

การทดสอบประสิทธิภาพ / การลองใช้เล่นเกม

สำหรับคะแนนประสิทธิภาพจาก Antutu อยู่ที่ 80166 คะแนน

คะแนนประสิทธิภาพ Geekbench มาพร้อมกับคะแนน Single Core เท่ากับ 1153 คะแนน และ Multi Core เท่ากับ 3189 คะแนน

ในเรื่องการเล่นเกมเนื่องจาก RAM ของเครื่องไม่ได้ให้มากเท่าไหร่ทำให้การทำงานของเครื่องอาจจะยังรู้สึกว่าติดขัดอยู่บ้างในบางเกม แต่ถ้าเป็นเกมที่คนทั่วไปเล่น หรือผู้ใหญ่เล่นยังตอบสนองได้ดี แต่ถ้าไม่ได้นำมาเล่นเกม รุ่นนี้ตอบสนองได้ดีมากครับ
การทดลองเชื่อมต่อ และใช้ในการนำทาง

สำหรับการเชื่อมต่อของ ของ Samsung Galaxy A10 ยังคงเลือกใช้ WiFi 802.11 N แต่เป็นความถี่ 2.4GHz ความถี่เดียว และระบบ Bluetooth 5.0 แต่ระบบ GPS ใช้แค่ระบบนำทางกลับมีเพียง GPS ทำให้เวลาเข้าที่ร่มจะไม่สามารถนำทางได้
การแสดงผลภาพและเสียง

สำหรับการแสดงผลหน้าจอเป็นแบบ IPS LCD ซึ่ง Samsung ผลิตเอง แม้ว่าจะไม่ได้แสดงผลให้สีสดเหมือนกับ Samsung Galaxy A20 แต่ก็การแสดงผลถือว่าลงตัวเหมือนกันครับ
สำหรับลำโพงของเครื่องอาจจะมองว่าเมื่อลำโพงอยู่ด้านหลังอาจจะมีการบังเมื่อว่างกับพื้น ทำให้เครื่องรู้สึกว่า บังไปหน่อย และระบบเสียงถ้าเสียบหูฟังสามารถใช้ Dolby ATMOS ได้ด้วย
ระบบปฏิบัติการ / ฟีเจอร์ที่โดดเด่น / ระบบความปลอดภัย

ระบบปฏิบัติการของ Samsung Galaxy A10 เลือกใช้เป็น Android Pie หรือ Android 9 มาพร้อมกับ One UI ที่ใช้งานง่ายปรับหน้าตาได้สวยงามกำลังดี มาพร้อมกับลูกเล่นที่มีหน้าจอใหญ่สวยงามกำลังดีเลยทีเดียว และเมนูต่างๆ ถือว่าใช้ง่าย
 
เครื่องมือและฟีเจอร์ต่างๆ ของเครื่องรุ่นนี้ ยังเหมือนกับ พื้นฐานของ Samsung ที่สามารถเปลี่ยน Theme, ใช้เครื่องคิดเลข, เครื่องอัดเสียง, และสามารถโหลดเพิ่มได้ทั้ง Galaxy Store และ Google Play Store


ส่วนระบบความปลอดภัย มีเพียงระบบทั้งการสแกนใบหน้าระบบเดียวเท่านั้น ที่ใช้กล้องและสามารถปรับความสว่างอัตโนมัติที่หน้าจอ
เปิดกล้องลองถ่ายภาพ

กล้องของ Samsung Galaxy A10 เป็นมือถือที่มีความแปลกจากและเป็นจุดเริ่มต้นของ Galaxy A ในปี 2019 นั่นคือให้กล้องหลัง 13 ล้านพิกเซลพร้อมกับ Auto Focus และมี LED Flash รูรับแสง F1.9
ลูกเล่นและหน้าจอการถ่ายภาพ

สำหรับหน้าจอการทำงานของกล้อง Samsung Galaxy A10 มีความคล้ายกับ OneUI ทั่วไป แต่ว่าเมื่อเทียบกับ Samsung Galaxy A20 จะมีฟีเจอร์ที่หายไปคือ Live Focus นั่นเองเพราะเลนส์ เดียวเท่านั้น
ภาพถ่ายในรูปแบบต่างๆ
 
ลองถ่ายภาพกลางวัน อย่างที่ทราบจากสเปกของเลนส์ ถือว่ารับแสงกลางวันได้ดีและสามารถทำงานกับ HDR ได้กำลังดีภาพออกมาถือว่าใช้ได้เลยครับ
 
ภาพกลางคืน ถึงแม้ว่ารูรับแสงจะกว้างประมาณหนึ่ง ภาพที่ออกมาถือว่ายังเก็บรายละเอียดได้ดี แต่ถ้ามืดกว่าการถ่ายแสงไฟ จะเริ่มปรากฏ Noise ให้เห็นแล้ว
 
รูปแบบการถ่ายภาพแบบพิเศษ อาจจะไม่ได้มีให้เลือกมากอย่างน้อยติดตั้ง โหมด Pro รวมไปถึง Panorama ได้เช่นเดียวกัน
การถ่ายวิดีโอเป็นอย่างไร
เห็นว่าเป็นมือถือกล้องเดียวก็อย่าดูถูกมันเลยครับ เพราะมันสามารถถ่ายวิดีโอได้แบบ Full HD 30FPS ได้ทั้งกล้องหน้าและกล้องหลังด้วย แต่ลูกเล่นพิเศษ อาจจะไม่ได้ติดตั้งมาให้
กล้องหน้าความละเอียด 5 ล้านพิกเซลของ Samsung Galaxy A10

สำหรับกล้องหน้าของ Samsung Galaxy A10 ถือว่าให้มาแบบครบเครื่องแต่มีขนาด 5 ล้านพิกเซล ลูกเล่นอย่างที่บอกครบทั้งการใส่สติ๊กเกอร์ภาพ หรือจะเป็นการปรับ Beauty Mode ได้แบบเล็กน้อยมี Effect ให้เลือกด้วยเช่นเดียวกัน
การใช้แบตเตอรี่ / การชาร์จไฟ

สำหรับแบตเตอรี่ของ Samsung Galaxy A10 น้องเล็กสุดของตระกูล Galaxy A10 จะมีขนาด 3400 mAh ถือว่าไม่ได้ใหญ่มาก แต่เมื่อเห็นทรัพยากรที่เรียกได้ว่า เป็นเทคโนโลยีและการใช้พลังงานถือว่ากินไม่ได้มากเท่าไหร่นะครับ
ส่วนการชาร์จไฟกลับเข้าไปนั้น ตัวเครื่องไม่ได้รองรับระบบชาร์จไฟเร็ว เพราะใช้ช่องเสียบเป็นแบบ Micro USB อยู่ดี
สรุปหลังจากทีม Sanook! Hitech ทดลองใช้ Samsung Galaxy A10 สักระยะเวลาสั้น ๆ

ถือว่าเป็นมือถือพื้นฐานของค่ายที่มีความน่าใช้เพราะหาอะไรครบๆ แบบนี้ ยากมาก จนเรียกได้ว่า ใครจะซื้อ Galaxy A10 ผมมองว่าไม่ได้เป็นตัวเลือกที่ด้อยเท่าไหร่ ในงบประมาณไม่เกิน 5,000 บาท ยกเว้นว่าความต้องการของคุณจะมากกว่ารุ่นนี้
เมื่อเห็นราคาของ Samsung Galaxy A10 แล้วเปิดตัวที่ 4,490 บาท ถือว่าอยู่ระดับกลาง แต่ถ้าอยากถูกประมาณไม่เกิน 2,000 บาท อาจจะต้องซื้อกับผู้ให้บริการนะครับ
สรุปสั้น สำหรับมือถือรุ่นนี้ยังคงเป็นอีกทางเลือกสำหรับคนที่ต้องการมือถือราคาไม่แพง ต้องการครบเครื่องไม่ต้องจ่ายแพงเกินไปและสีสันเครื่องจัดจ้าน
จุดเด่น

รูปทรงจับต้องได้ง่ายและดูดี
เห็นเป็นลูกเล็กแต่ก็ให้ของครบ
สเปกถือว่าไม่ได้ลมาก
อุปกรณ์ดู Basic ใช้กับมือถือเก่าของใครหลายคน
กล้องถ่ายภาพไว้ใจได้
ราคาถูกมาก

ข้อสังเกต

หน้าจอไม่สวยเท่ากับชาวบ้าน
ไม่มีระบบชาร์จไฟเร็วมาให้
ความจุแบตเตอรี่ยังไม่เยอะเท่าคู่แข่ง
