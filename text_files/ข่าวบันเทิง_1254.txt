หลังจากมีภาพของนักแสดง ฝน ศนันธฉัตร หรือ ฝน ฮอร์โมน อยู่ในรถเฟอร์รารี่ที่ประสบอุบัติเหตุพุ่งเข้าชนกับแบริเออร์ โดยมีนักแข่งรถและนักธุรกิจหนุ่มเจ้าของรังนกชื่อดัง สราวุธ เสรีธรณกุล เป็นคนขับ และกลายเป็นภาพข่าวดังออกไป 
และอัปเดตอาการทางด้านฝนนั้นปลอดภัยดีแล้ว รวมถึงเจ้าตัวได้ออกมาโพสต์อินสตาแกรมเป็นครั้งแรกหลังจากเกิดเรื่อง ว่าจะดำเนินการตามกฎหมาย หลังจากมีเพจที่นำเสนอเรื่องของฝนและนักแข่งรถคนดังกล่าวซึ่งข่าวไม่เป็นความจริง และทำให้ทั้งคู่เกิดความเสียหาย และไม่รับคำขอโทษเพราะจะได้เป็นตัวอย่าง รวมถึงคนที่เข้าไปคอมเมนต์ด้วย 
ซึ่งทางด้านฝนนั้นชี้แจงด้วยว่าฝ่ายชายไม่เคยแต่งงาน และคนที่เฝ้าอาการอยู่คือตัวฝนและทางครอบครัวของฝ่ายชาย 
"สวัสดีค่ะ ฝากถึงแอดมินเพจและคนคอมเมนต์นะคะ ขอแจ้งให้ทราบว่าจะดำเนินการตามกฎหมายค่ะ ข่าวที่เขียนไม่เป็นความจริง พี่เค้าไม่เคยแต่งงาน ไม่เคยมีภรรยา และคนที่เฝ้าอาการอยู่คือฝนและทางครอบครัวของพี่เค้านะคะ ตอนนี้อาการปลอดภัยดี ทั้งฝนและพี่เค้าอยู่ในกระบวนการรักษาของแพทย์ สำหรับเพจนี้ที่ไม่มีจรรยาบรรณและทำให้ชื่อเสียงเสียหาย ทั้งแอดมินและบุคคลที่คอมเมนต์ คุยกันอีกทีผ่านกระบวนการทางกฎหมายนะคะ ไม่รับคำขอโทษค่ะเพราะว่าจะได้เป็นตัวอย่างให้บุคคลสาธารณะคนอื่นๆ ที่เคยโดนข่าวแบบนี้เหมือนกัน ขอบคุณทุกคนที่เป็นห่วง ขอบคุณค่ะ"
และเพื่อนๆ ของฝนในวงการที่เข้ามาให้กำลังใจกันมากมาย เช่น โอ๊ต ปราโมทย์, แพทริเซีย กู้ด, หญิงแย้ นนทพร, คริส หอวัง, พิมพ์ดาว, ขนมจีน กุลมาศ, ฮั่น เดอะสตาร์ 
 
>> เปิดภาพความน่ารัก "ฝน ฮอร์โมน" กับหนุ่มนักแข่งรถ ก่อนเกิดอุบัติเหตุ 
>> เผยภาพ "ฝน ฮอร์โมน" เพิ่งลงสนามแข่งรถที่เชียงใหม่ ก่อนเกิดอุบัติเหตุเฟอร์รารี่ชนยับ
>> นักแข่งรถซิ่งเฟอร์รารี่ชนแบริเออร์ "ฝน ฮอร์โมน" นั่งมาด้วย รถพังยับเจ็บทั้งคู่