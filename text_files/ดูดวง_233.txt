สักยันต์ มีความหมายแบ่งเป็นสองส่วนคือ คำว่า "สัก" หมายถึงการนำเหล็กแหลมจุ่มหมึกหรือน้ำมันมาทิ่มแทงลงไปที่ผิวหนังให้เกิดอักขระ ลวดลาย หากใช้หมึกจะเรียกว่า สักหมึก หากใช้น้ำมัน จะเรียกว่า สักน้ำมัน คำว่า "ยันต์" หมายถึง รูปอักขระ ลวดลายต่าง
สักยันต์ไปเพื่ออะไร?
การสักยันต์นั้น มีเรื่องราวที่ถูกบันทึกและสืบทอดมาตั้งแต่สมัยโบราณ พบเห็นอยู่ทั่วโลก แต่จะต่างกันไปตามความเชื่อและวัฒนธรรมของแต่ละภูมิภาค ซึ่งในสมัยโบราณนั้น มีเหตุมาจากความเชื่อและความศรัทธาเลื่อมใส เพื่อเป็นขวัญกำลังใจและเป็นสัญลักษณ์ของเผ่าต่างๆ
ในสมัยโบราณมักจะทำการสักยันต์เพื่อสร้างขวัญกำลังใจ มีความเชื่อมั่น ศรัทธา เพื่อให้เข้มแข็งมีปาฏิหารย์ โดยใช้ไสยเวทย์สัมฤทธิ์ผล คือ ยันต์ที่สักไว้บนส่วนต่างๆของร่างกาย โดยมีการเสกเป่าอัญเชิญครูบาอาจารย์มาคุ้มครองรักษากำกับไว้ทุกครั้งที่สักยันต์
การสักยันต์ผู้สักต้องมีความเคารพศรัทธา เชื่อฟังปฏิบัติตามคำสั่งสอนของครูบาอาจารย์และมีคุณธรรมประจำใจ ปาฏิหารย์เกิดจากศรัทธา ความเจริญก้าวหน้าเกิดจากคุณธรรม การสักยันต์นั้นเพื่อเสริมสร้างขวัญและกำลังใจให้เพิ่มขึ้นและเป็นการระลึกถึงครูบาอาจารย์ที่ประสาทประสิทธฺ์ยันต์นั้นให้แก่เรา คนที่เคารพเชื่อฟังปฏิบัติตามคำสั่งสอนของ

สักยันต์

ประเภทของการสัก แบ่งเป็น 2 แบบคือ
1. สักหมึก
เป็นการใช้อุปกรณ์สักที่แหลมคมจุ่มในหมึก ซึ่งหมึกในสมัยก่อนจะเป็น หมึกที่ใช้ในการสักยันต์ที่มาจากธรรมชาติไม่ใช้หมึกดำแบบในปัจจุบัน เช่น ดีปลาช่อนฝนผสมด้วยว่านนาคราช หรือ ว่านสบู่เลือด ซึ่งว่านพวกนี้จะให้ผลในด้าน คงกระพันชาตรี จากนั้นทิ่มแทงลงบนผิวหนังในบริเวณที่ต้องการสัก สามารถสักได้ทุกลวดลายตามต้องการ วิธีการสักหมึกนี้เป็นการสักที่นิยมกันในผหมู่ของนักสักยันต์ทั้งหลายคน เพราะจะสามารถเห็นลายสักได้ชัดเจน หรืออีกนัยหนึ่งเพื่อเป็นการโชว์ลวดลายในเชิงศิลปะของยันต์
2. สักน้ำมัน
ส่วนใหญ่การสักยันต์ด้วยวิธีนี้จะเป็นการสักยันต์ด้วยน้ำว่าน 108 ซึ่งให้ผลทางด้านเมตตา มหาเสน่ห์ และเป็นที่นิยมกันมากจนถึงปัจจุบัน เพราะไม่เห็นรอยสักเหมือนกับการสักแบบหมึก เหมาะกับคนที่ไม่ต้องโชว์ลวดลายของยันต์ โดยน้ำมันที่ใช้ในการสักส่วนใหญ่จะใช้น้ำมันงาซึ่งเมื่อเข้าสู่ร่างกายจะไม่ทำอันตรายใดๆต่อร่างกาย บางสำนักจะผสมน้ำมันช้างตกมัน น้ำมันเสือโคร่ง น้ำมันเสือ น้ำมันช้าง น้ำมันปลาพะยูนแล้ว งเข้าไปผสมด้วย
ในการสักแบ่งออกเป็นสองประเภทใหญ่ได้แก่
- การสักทางด้านคงกระพัน เพื่อให่้เกิดความแคล้วคลาด หนังเหนียว การสักยันต์ประเภทนี้จะเป็นการสักยันต์ พวก ยันต์มหาอุด ยันต์หนุมาน ยันต์ตะกร้อ ยันต์ปัดทมึน ยันต์เสือ ยันต์ลิงลม และการสักยันต์จะมีกฏข้อห้ามตามแต่สำนักสักยันต์ เช่นการห้ามกินฟัก ห้ามกินบวบ ห้ามลอดใต้บรรได
- การสักทางด้านเมตตา ส่วนใหญ่การสักยันต์ชนิดนี้จะเน้นไปที่การค้าขาย ความรักเสน่ห์หา เช่น ยันต์สาลิกา ยันต์หงส์ทอง ยันต์ไก่ฟ้า ยันต์ไก่ป่าหากิน ยันต์จิ้งจก ผสมกับว่านสาวหลง ว่านจังงัง ว่านเสห่น์จันทร์ ว่านดอกทอง ว่านเพชรหึง ตามแต่สูตรผสมสำนักนั้นๆ
ความหมายของรอยสักยันต์ (บางส่วน)

ยันต์การะเวก
ยันต์การะเวก ความหมาย ความเชื่อ ใช้ในทางเมตตามหานิยม เป็นเสน่ห์วิเศษดียิ่งนัก เวลาเข้าไปหาใครก็ตาม เช่น ไปสมัครงาน นัดสัมภาษณ์ นักร้อง นักแสดง นักเทศน์ วิเศษยิ่งนัก

ยันต์ตะกรุดมหาระงับ
ยันต์ตะกรุดมหาระงับ ความหมาย ความเชื่อ เป็นยันต์นะจังงัง ยิง ฟัน แทงไม่เข้า

ยันต์ตะกรุดโทน
ยันต์ตะกรุดโทน ความหมาย ความเชื่อ ป้องกันอันตรายจากอาวุธทุกชนิด

ยันต์อาวุธทั้งสี่ 

ยันต์อาวุธทั้งสี่ ความหมาย ความเชื่อ ป้องกันสารพัดภูตผี ปีศาจ ถอนแก้คุณไสยได้ทุกอย่าง

ยันต์โภคทรัพย์
ยันต์โภคทรัพย์ ความหมาย ความเชื่อ เอาใส่ไว้ในกระเป๋าเงิน ทำให้เงินพอกพูนเพิ่มขึ้น

ยันต์พญาราชสีห์ 
ยันต์พญาราชสีห์ ความหมาย ความเชื่อ ทำให้คนเกรงขาม เป็นตบะเดชะ มีอำนาจ

ยันต์พญาเสือ
ยันต์พญาเสือ ความหมาย ความเชื่อ ทำให้คนเกรงขาม เวลาเดินป่าป้องกันสัตว์ร้าย

ยันต์พญาหนุมาน
ยันต์พญาหนุมาน ความหมาย ความเชื่อ มีอำนาจอยู่ยงคงกระพัน เมตตามหานิยม

ยันต์ท้าวเวสสุวรรณ 
ยันต์ท้าวเวสสุวรรณ ความหมาย ความเชื่อ ป้่องกันภูตผี ปีศาจทุกชนิด กันและแก้คุณไสย

ยันต์พุทธคุณ 
ยันต์พุทธคุณ ความหมาย ความเชื่อ คุ้มกันสารพัดภัย แคล้วคลาดจากอันตราย

ยันต์นางกวัก 
ยันต์นางกวัก ความหมาย ความเชื่อ สำหรับค้าขายให้มีกำไรดี ร่ำรวยเงินทอง

ยันต์พระเจ้าเปล่งรัศมี 
ยันต์พระเจ้าเปล่งรัศมี ความหมาย ความเชื่อ ไปไหนนำติดตัวไปด้วยทำให้คนรักคนหลง

ยันต์พุฒซ้อน หรือ ยันต์พระเจ้าห้าพระองค์
ยันต์พุฒซ้อน หรือ ยันต์พระเจ้าห้าพระองค์ ความหมาย ความเชื่อ เป็นยันต์ที่โด่งดังมากมาตั้งแต่อดีตจนถึงปัจจุบัน ถือเป็นมหายันต์สูงสุดกว่ายันต์ทั้งปวง อุปเทห์ใช้ได้ สารพัดประโยชน์ โดยเฉพาะยันต์พุฒซ้อนได้นำมาใช้ในการลงนะหน้าทอง เมตตามหานิยม โชคลาภ ทำให้ผู้ใหญ่เมตตา ต้องการเลื่อนขั้น เลื่อนตำแหน่ง เป็นมหาเสน่ห์รุนแรง

ยันต์กันสะกด 
ยันต์กันสะกด ความหมาย ความเชื่อ กันอันตรายจากโจร ผู้ร้าย

ยันต์หนุนดวง หรือ ยันต์โภคทรัพย์ 5 แถว
ยันต์หนุนดวง หรือ ยันต์โภคทรัพย์ 5 แถว ความหมาย ความเชื่อ เป็นอักขระขอมโบราณ 5 แถว ความยาว 7 นิ้ว กว้าง 2 นิ้วครึ่ง โดยแถวแรกเป็นคาถาเมตตามหานิยม แถวที่ 2 เป็นคาถาหนุนดวงชะตา แถวที่ 3 เป็นคาถาแห่งความสำเร็จ แถวที่ 4 เป็นคาถาราศีประจำตัว และแถวที่ 5 เป็นคาถามหาเสน่ห์ และแต่ละแถวจะมีพระปิดตา ช่วยเปิดช่องทางในการทำธุรกิจ คอยหนุนเรื่องการค้าให้ก้าวหน้า มั่นคงยิ่งขึ้น ถ้าคนดวงไม่ดี การสักต้องสักเป็นยันต์หนุนดวง หรือ ยันต์โภคทรัพย์ 5 แถว เพราะถือว่าเป็นยันต์คุณพระ ที่มีพลังอานุภาพครอบคลุมทุกด้าน และสามารถที่จะเกื้อหนุนดวงที่ตกต่ำให้โดดเด่นขึ้นมาได้

 ยันต์เก้ายอด
ยันต์เก้ายอด ความหมาย ความเชื่อ ของยันต์หมายถึงคุณวิเศษของพระพุทธเจ้าทั้ง 9 ประการ ซึ่งแสดงให้เห็นในรูปของยอดแหลมทั้ง 9 ยอด ลายสักยันต์นี้ดีในการป้องกันศาสตราวุธทั้งหลาย

ยันต์มหาศิริมงคล
ยันต์มหาศิริมงคล ความหมาย ความเชื่อ เป็นมงคลยิ่งนัก และคุ้มภัยอันตรายทั้งปวง

 ยันต์ยอดมงกุุฎ
ยันต์ยอดมงกุุฎ ความหมาย ความเชื่อ แคล้วคลาด จากอันตรายทั้งปวง

อย่างไรก็ตาม Sanook! Horoscope ของฝากทิ้งท้ายไว้สักนิด หากคิคจะสักยันต์แล้วต้องไม่ประพฤติปฏิบัติตามข้อห้ามข้อกำหนดที่เรียกว่า "ผิดครู" ยันต์ที่สักไปนั้นก็ไม่มีความขลัง ไม่มีปาฏิหารย์ เป็นเพียงรอยสีรอยหมึกรูปภาพบนร่างกายเท่านั้น แต่ถ้าผู้ที่สักยันต์มานั้นนข้อปฏิบัติที่ครูบาอาจารย์ท่านกำหนดไว้ไปประพฤติปฏิบัติอยู่ในศีลในธรรม ก็ย่อมมีความสำเร็จดังปรารถนาสมกับยันต์ที่ได้สักลงมาบนร่างกายเพราะมีความเคารพ เชื่อมั่น ศรัทธา มีสติและคุณธรรมคุ้มครองจิต ชีวิตของเขาย่อมมีความสุขความเจริญนั่นเอง

>>> อ่านเรื่องสักยันต์ อ.หนู ดีจริงหรือแค่แฟชั่น? คลิก


ขอบคุณข้อมูลและภาพประกอบจาก http://amulet99.com/