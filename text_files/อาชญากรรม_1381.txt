เมื่อคืนวานนี้ (26 ก.ย.) ผู้สื่อข่าวรายงานว่า พ.ต.อ.สง่า กรรภิรมย์ ผกก.สส.บก.น.4 พ.ต.ท.วิวัฒน์ อัศววิบูลย์ รอง ผกก.สส.บก.น.4 พร้อมเจ้าหน้าที่ชุด ชปส.กก.สส.บก.น.4 ได้ดำเนินการจับกุมตัว นายสิทธิชัย เจริญพันธ์ หรือ กบลาย อายุ 32 ปี พร้อมกับผู้ต้องหาอีก 3 คน ได้แก่ นายศตวรรษ ตันหยงทอง อายุ 19 ปี นายชัชชัย เกิดมี อายุ 24 ปี นางสาวเบญจรัตน์ บุดดีสิงห์ อายุ 18 ปี โดยจับกุมทั้งหมดได้ที่ ลานจอดรถศูนย์การค้าตะวันนา ย่านบางกะปิ หลัง นายสิทธิชัย ได้ถ่ายภาพและคลิปโชว์ยาเสพติดลงเฟซบุ๊กตัวเอง เจ้าหน้าที่จึงทำการล่อซื้อและจับกุมตัวได้ในที่สุด
ทั้งนี้ นายสิทธิชัย หรือ กบลาย เพิ่งเป็นที่กล่าวถึงเป็นอย่างมาในสังคมออนไลน์ หลังจากที่มีการเผยแพร่คลิปวิดีโอที่ชื่อว่า "แฟนน่ารักมากกกก" คลิปพูดคุยกับผู้ติดตามในเฟซบุ๊กและได้เปิดตัวแฟนสาวหน้าตาดี จนมีการแชร์ส่งต่อและวิพากษ์วิจาณ์ รวมทั้งทำคลิปล้อเลียนต่างๆ นานา จนกลายเป็นกระแสในสังคม ก่อนหน้านี้ "กบลาย" เคยพัวพันเกี่ยวกับยาเสพติด รวมทั้งเป็นหนึ่งในสมาชิกร่วมแก๊งโอรส แต่ปัจจุบันได้แยกตัวออกมาตั้งพรรคพวกเอง ชื่อว่า แก๊งเอ็กซ์วัน
ขอบคุณเนื้อหาข่าวจาก ข่าวสดออนไลน์