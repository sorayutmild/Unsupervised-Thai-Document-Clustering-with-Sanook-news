วานนี้ (25 พ.ค.) พ.อ.สุจินต์ ทรัพย์สิน ผบ.ร.7 พัน.5 นำกำลังเจ้าหน้าที่จำนวน 50 นาย เข้าตรวจสอบและยึดไม้สักท่อนและไม้สักแปรรูปจำนวนมาก ภายในริเวอร์ร็อค รีสอร์ท ซึ่งเป็นของนายจารุวงศ์ เรืองสุวรรณ บุตรชายนายจารุพงศ์ เรืองสุวรรณ อดีตรัฐมนตรีว่าการกระทรวงมหาดไทย ซึ่งสามารถยึดของกลางเป็น ปืนพกแบบไทยประดิษฐ์ 1 กระบอก , ระเบิดลูกเกลี้ยง 1 ลูก , กระสุน 11 มม. จำนวน 50 นัด , ปลอกกระสุน M16 จำนวน 10 ปลอก , ไม้สักท่อนและไม้สักแปรรูปขนาดต่างๆ จำนวนมาก และกวางซึ่งเป็นสัตว์ป่าคุ้มครองหลาย 10 ตัว
เบื้องต้น เจ้าหน้าที่ทำบันทึกจับกุมพร้อมยึดของกลางทั้งหมดนำไปเก็บรักษาไว้ที่หน่วยป้องกันและรักษาป่า มส.4 อ.ปาย จ.แม่ฮ่องสอน ก่อนทำการดำเนินคดีนายจารุวงศ์ต่อไป
ภาพจากข่าวสดออนไลน์