สำนักข่าวไทย 25 มิ.ย.58-ตำรวจ สน.สุทธิสาร เข้าตรวจค้นห้องพักภายในโรงแรม ซอย 20 มิถุนา เมื่อเวลา 21.30 น.ที่ผ่านมา พบ "เทียมใจ วงษ์คำเหลา หรือ แวว จ๊กม๊ก" ดารานักแสดงตลก น้องสาวของ "หม่ำ จ๊กม๊ก" นั่งรับประทานอาหารอยู่ในห้องดังกล่าว ขณะที่บนโต๊ะพบยาไอซ์ 0.37 กรัม พร้อมอุปกรณ์การเสพ จนท.ขยายผลไปยังห้องพักที่อยู่ติดกัน พบเพื่อนของ "แวว จ๊กม๊ก" อยู่ในห้องอีก 2-3 คน จึงควบคุมตัวมาสอบสวนที่สถานีตำรวจ
ด้าน ตำรวจเผย ก่อนหน้านี้เคยล่อซื้อยาไอซ์ จาก "แวว ม๊กจ๊ก" หลายครั้งแล้ว แต่ไม่สำเร็จ แต่ครั้งนี้มีเบาะแส จึงเข้าตรวจค้นและพบหลักฐานดังกล่าว ล่าสุด เบื้องต้นทั้งหมดให้การรับสารภาพว่าเป็นผู้เสพจริง ซึ่งผู้เสพพร้อมจะสมัครใจเข้าบำบัดฟื้นฟู ตามประกาศของ คสช.-สำนักข่าวไทย