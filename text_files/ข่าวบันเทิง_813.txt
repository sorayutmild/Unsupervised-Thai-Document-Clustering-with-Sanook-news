แน็ท เกศริน สาวเซ็กซี่ที่ตอนนี้ได้สร้างครอบครัวเล็กๆ เป็นของตัวเองกับสามีชาวต่างชาติอย่างเป็นทางการ ต้องบอกว่าเธอทำหน้าที่ของภรรยาได้อย่างยอดเยี่ยมจริงๆ แม้ในยามที่สามีเจ็บป่วยต้องนอนในห้อง ICU 
โดยในอินสตาแกรมของ แน็ท ได้่โพสต์ภาพสามีนอนเตียงคนไข้ในห้อง ICU โดยมีเธอนั่งเฝ้าเคียงข้างไม่ห่าง พร้อมกับข้อความที่เขียนไว้จากความรู้สึกของ แน็ท เองที่บอกว่าเป็นคู่รักที่ต้องอึดและอดทน
"บอกเลยคู่เราไม่ธรรมดา อึดและอดทนด้วยกันมาตลอดระยะเวลา2เดือนที่ผ่านมา ไม่ว่าใครคนใดคนหนึ่งป่วยก็จะไม่ทิ้งกัน ที่คุณพี่ป่วยสาเหตุไม่ใช่อะไรเลย คือเขาดื้อคิดว่าตัวเองฉีดวัคซีนครบแล้ว แข็งแรงดีและคิดว่ายังไงตัวเองก็ไม่มีทางที่จะป่วยแน่นอนเข้ามากอดมาหอมดิฉันเวลาหลับ"
"สุดท้ายติดหวัดจากดิฉันซิค่ะ หนักตรงความดันตกลงมาเหลือ99 สำหรับคนที่ความดันสูง หมอเลยสั่งให้เข้า ICU และให้นอนดูอาการอีก1คืน ดิฉันก็หายแล้วเลยต้องลงมาทำหน้าที่เฝ้าไข้คุณพี่ แต่ห้ามค้างเพราะไม่มีที่นอนค่ะ มีแค่เก้าอี้ตัวเดียว"
"จะรออะไรระหว่างคุณพี่หลับดิฉันก็ทำสมาธิแผ่เมตตาซิค่ะ ใช้เวลาให้เกิดประโยชน์สูงสุด คุณพี่ไอไม่หยุดแอร์เย็นมากปรับไม่ได้ เลยเอาผ้ามาปิดคอให้คอได้รับไออุ่นก็ไม่ไอแล้วที่นี้หลับสบาย"
"2 คนตายายดูแลกันไป ใครมันจะมาดูแลได้ดีกว่าคนที่เป็นภรรยา.....#ถึงจะบ่นก็เพราะว่าห่วง...#พอไม่บ่นก็เล่นเข้าซะ ICU #ดิฉันยังไม่อยากเป็นม่ายตอนสาว #มนุษย์เมียทำตัวไม่ถูก"
ดีแบบนี้จะไม่ให้สามีรักสามีหลงได้อย่างไรคะ  
ภาพจาก IG: natkejsarin