"เจนี่ อัศวเหม" เปิดใจทั้งน้ำตา!! พร้อมเคลียร์ประเด็นแตกกับ "แก๊งค์นางฟ้า" จริงหรือไม่ ในรายการ "วู้ดดี้เกิดมาคุย" ซึ่งคว้าตัวแก๊งค์นางฟ้า แก๊งค์ที่รวม 7 นางเอกสาวซุปตาร์ระดับแถวหน้าของเมืองไทยไม่ว่าจะเป็น "นานา" "วุ้นเส้น" "พอลล่า" "เจนสุดา" "แอน อลิชา" "คริส หอวัง" และ "เจนี่ อัศวเหม" หลังจากที่มีกระแสข่าวออกมาหนาหูว่าสาว ๆ แก๊งค์นี้แตกคอกันซะแล้ว
ซึ่งเกิดเป็นประเด็นขึ้นมาตั้งแต่ "เจนี่ อัศวเหม" ได้ประกาศจดทะเบียนสมรสแบบสายฟ้าแลบกับ "เอ๋ ชนมสวัสดิ์ อัศวเหม" โดยในวันนั้นมีเพียงแค่ "นานา" เพื่อนในกลุ่มเพียงคนเดียวที่ไปร่วมแสดงความยินดีเท่านั้น
โดย "เจนี่" ได้เปิดใจเป็นที่แรกถึงเรื่องราวความรักของเธอที่เกิดขึ้นกับสามี "เอ๋ ชนมสวัสดิ์ อัศวเหม" 
" ชีวิตนี้เจนี่ไม่เคยคิดว่าจะลงเอยกับใคร แต่พอได้เจอพี่เอ๋ เหมือนมันมีอะไรบางอย่างข้างในบอกว่าคน ๆ นี้เป็นคนที่เราจะฝากชีวิตไว้ได้ คนอื่นอาจจะคิดว่ามันไม่สมควร แต่เรื่องของคนสองคนมันอธิบายไม่ได้จริง ๆ ว่ามันคืออะไร"
ซึ่งในครั้งนี้ "เจนี่" ได้เผยถึงสาเหตุที่ไม่ได้บอกเพื่อนให้ไปร่วมงานว่า
" ที่ไม่ได้บอกใครก่อนเพราะ เจนี่ อยากจะรับไว้เอง ให้มุ่งมาโฟกัสที่ตัวเจนี่คนเดียว คือคนอื่นไม่เกี่ยว เรื่องแบบนี้เป็นเรื่องของคนสองคน มันไม่ใช่ว่าเพื่อนมีปัญหาแล้วไม่มา"
พร้อมทั้งเล่าให้ฟังต่ออีกว่า "เจนี่เป็นคนชอบมีความรัก ปกติเวลาที่เจนี่มีความรัก เจนนี่จะเล่าให้เพื่อนฟัง ครั้งนี้ก็เล่าเพียงแต่ไม่ได้บอกว่าเป็นใคร"
นอกจากนี้ยังเปิดใจกับเพื่อนทั้งน้ำตาว่า "หลังจากที่เจนี่ได้จดทะเบียนไม่เคยขอโทษเพื่อน ๆ เลย วันนี้เจนี่มีโอกาสได้อยู่พร้อมหน้า ต้องขอบคุณและขอโทษด้วยที่ไม่ได้บอกเพื่อน ๆ ก่อน" จนทำเอาทุกคนที่นั่งอยู่ร้องไห้ไปตาม ๆ กัน
ส่วนประเด็นที่ว่าอะไรที่ทำให้ "เจนี่" ต้องตัดสินใจจดทะเบียนแบบกะทันหันขนาดนั้น จะเป็นเพราะท้องหรือตั้งใจที่จะเกาะ "เอ๋ ชนสวัสดิ์" ตามกระแสข่าวเม้าท์จริงหรือไม่? และเพื่อนในกลุ่มยอมรับได้หรือยัง? "วู้ดดี้" ล้วงลึกมาให้คุณทุกเรื่องทุกประเด็น โดยคุณผู้ชมสามารถติดตามทั้งหมดนี้ได้ในรายการ "วู้ดดี้เกิดมาคุย" คืนวันอาทิตย์ที่ 5 มกราคม 2557 เวลา 22.30 น. ทางโมเดิร์นไนน์ทีวี