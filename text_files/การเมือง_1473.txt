ผู้สื่อข่าวรายงานว่า เกิดกระแสข่าวลือในโลกโซเชียลเน็ตเวิร์กเกี่ยวกับปัญหาทางด้านสุขภาพของแกนนำคนเสื้อแดง กี้ร์ อริสมันต์ พงษ์เรืองรอง ที่มีข้อมูลระบุว่า ป่วยเป็นโรคมะเร็งปอด ขณะนี้กำลังรักษาตัวอยู่ที่โรงพยาบาลแห่งหนึ่ง ซึ่งข้อความดังกล่าวมีการแชร์ส่งต่อกันเป็นวงกว้าง
ตามรายงานระบุว่า ข้อความในโซเชียลเน็ตเวิร์กที่กำลังเป็นที่วิพากษ์วิจารณ์อยู่ในขณะนี้ หลังมีข้อมูลไม่แน่ชัดระบุว่า ส.ส.อพรรคเพื่อไทย และ แกนนำเสื้อแดง ป่วยเป็นโรคมะเร็งปอด ขณะนี้กำลังเข้ารักษาตัวอยู่ที่โรงพยาบาลย่านสุขุมวิท ซึ่งมีการระบุว่าเป็น กี้ร์ อริสมันต์
อย่างไรก็ตาม กระแสข่าวดังกล่าวไม่มีการยืนยันข้อมูลแต่อย่างใด ส่วนทางด้านโรงพยาบาลดังกล่าวก็ปฏิเสธที่จะให้ข้อมูลเกี่ยวกับผู้ป่วย ขณะที่ชาวเน็ตบางส่วนต่างวิเคราะห์ว่า ผู้ป่วยนั้นอาจจะไม่ใช่ กี้ร์ อริสมันต์ แต่เป็นพ่อของ กี้ร์ อริสมันต์ ก็เป็นไปได้