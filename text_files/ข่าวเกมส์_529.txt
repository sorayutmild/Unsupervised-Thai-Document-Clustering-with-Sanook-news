หากคุณเป็นแฟนการ์ตูนเรื่อง Kimetsu no Yaiba หรือชื่อภาษาไทยว่า ดาบพิฆาตอสูรมังงะและอนิเมะชื่อดังจากประเทศญี่ปุ่น ก็คงต้องทราบกันดีอยู่แล้วว่าตอนนี้บริษัท Aniplex และผู้พัฒนาเกม CyberConnect2 ได้ร่วมมือกันที่จะพัฒนาเกม Demon Slayer: Kimetsu no Yaiba – Hinokami Keppuutan เป็นเกมแนวต่อสู้ Fighting ที่อ้างอิงเนื้อเรื่องและตัวละครจากการ์ตูนเรื่องดังกล่าว ในระยะเวลาที่ผ่านมาเราจะเห็นว่ามีการเปิดเผยตัวละครใหม่ๆ อยู่เสมอแล้ว ล่าสุดในนิตยสาร Weekly Jump เปิดเผยว่าจะมีการเพิ่ม Tanjiro Kamado ในรูปแบบ Hinokami Kagura หรือระบำบวงสรวงเทพอัคคี ที่ใกล้เคียงกับปราณตะวัน

แต่ปัจจุบันยังไม่มีการเปิดเผยภาพตัวอย่างออกมาให้ดูคงต้องรอการอัปเดตอีกที Demon Slayer: Kimetsu no Yaiba - Hinokami Keppuutan มีกำหนดวางจำหน่ายบน PlayStation 5, Xbox Series, PlayStation 4, Xbox One และ PC ผ่าน Steam ในปี 2021 นี้


