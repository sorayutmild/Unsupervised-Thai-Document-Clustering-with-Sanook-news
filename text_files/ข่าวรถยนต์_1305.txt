
     เว็บไซต์ Edmund.com รายงานว่า ค่ายฮุนไดมีแนวคิดจะให้กำเนิด ฮุนได ซานตา ครุยซ์ (Hyundai Santa Cruz) โดยเตรียมจะแนะนำสู่สาธารณะเร็วๆ นี้ แม้ว่าจะยังไม่ผลิตวางขายอย่างเป็นทางการ แต่จะได้เห็นรูปร่างหน้าตาตัวเป็นๆ ว่าจะมีหน้าตาเป็นอย่างไร
     คาดว่ากระบะใหม่จากค่ายเกาหลีรุ่นนี้ จะใช้พื้นฐานจากรถยนต์ฮุนได ทูซอน รถอเนกประสงค์ยอดนิยม มาต่อยอดผลิตเป็นรถกระบะ คาดว่าจะรองรับผู้โดยสารสูงสุด 5 ที่นั่ง มาพร้อมระบบขับเคลื่อนสี่ล้อ AWD เครื่องยนต์บล็อกเดียวกับทูซอน และอาจจะมีเครื่องยนต์ดีเซลด้วย
     แม้ว่าจนถึงขณะนี้ ฮุนไดจะยังไม่ตัดสินใจ 100% ว่าจะทำรถยนต์กระบะในชื่อนี้หรือไม่
     แต่เชื่อว่าถ้าไม่ใช่ก็ใกล้เคียง ถือเป็นการต่อยอดแตกไลน์อีกครั้ง ของค่ายรถยนต์ชั้นนำของเกาหลีค่ายนี้
 
     ที่มา Edmunds.com
 
 