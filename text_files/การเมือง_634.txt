(21 เม.ย.) ศ.นพ.ประสิทธิ วัฒนาภา คณบดี คณะแพทยศาสตร์ ศิริราชพยาบาล มหาวิทยาลัยมหิดล กล่าวถึงความคืบหน้าอาการนายบรรหาร ศิลปอาชา ประธานที่ปรึกษาหัวหน้าพรรคชาติไทยพัฒนา ที่เข้ารับการรักษาที่โรงพยาบาลศิริราช ว่า นายบรรหาร เดิมเป็นโรคหอบหืดอยู่แล้ว และอาการกำเริบเมื่อช่วงประมาณตี 3-4
ทางญาติได้พยายามให้ยาพ่นแล้ว แต่อาการไม่ดีขึ้น โดยเกิดอาการแน่นหน้าอก หายใจไม่สะดวก จึงนำตัวส่งมารักษาที่โรงพยาบาลศิริราช ขณะนี้ยังอยู่ในห้องไอซียู หอผู้ป่วยวิกฤตเนื่องจากแพทย์ต้องให้ยาหัวใจ ให้หลอดลมคลายตัว เพื่อที่จะสามารถให้ออกซิเจนเข้าไปได้ สถานการณ์ตอนนี้ถือว่ายังอยู่ในภาวะวิกฤต
และเนื่องจากยังคงให้ยาหลายตัวต่อเนื่อง จึงไม่สามารถประเมินว่ารู้สึกตัวหรือไม่รู้สึกตัวได้ยากเพราะยังให้ยาอยู่ ต้องติดตามการเปลี่ยนแปลงเป็นระยะๆ