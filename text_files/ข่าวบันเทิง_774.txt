น้องเพลง เผยภาพสุดประทับใจคุณแม่ ตู่ นันทิดา สวมชุดข้าราชการเต็มยศ ก้มกราบขอพรคุณยายก่อนเข้ารับตำแหน่งนายก อบจ.สมุทรปราการ
ถือเป็นความภูมิใจของครอบครัวเป็นอย่างมากเมื่อนักร้องเสียงคุณภาพนักแสดงคุณภาพ ตู่-นันทิดา แก้วบัวสาย ได้รับเลือกตั้งเป็นนายกองค์การบริหารส่วนจังหวัดสมุทรปราการ ต้องบอกว่าเธอเป็นผู้หญิงคนแรกที่ได้รับตำแหน่งนี้ และวานนี้เป็นการเข้าทำงานในวันแรกกับการเปิดประชุมสภาสมัยสามัญ สมัยที่ 1 ประจำปี 2564 ที่ ตู่ นันทิดา ในตำแหน่งนายกอบจ.สมุทรปราการ เข้าทำงานอย่างเต็มรูปแบบ
ด้าน น้องเพลง-ชนม์ทิดา อัศวเหม ลูกสาวคนสวยได้เผยภาพสุดประทับใจสุดภูมิใจในของคุณแม่กับโมเมนต์ที่คุณแม่สวมชุดข้าราชการเต็มยศก้มกราบขอพรคุณยายเพื่อเป็นสิริมงคลก่อนเดินทางไปเปิดประชุมสภาสมัยแรก 
ทั้งนี้ น้องเพลง ได้เขียนข้อความไว้ว่า "คุณแม่คือคนของประชาชนเสมอมา May GOD be with you, guide you, and use you more for His glory."
หลายคนภาพดังกล่าวแล้วต่างเข้ามากดไลก์ส่งหัวใจให้อย่างล้นหลามเลยทีเดียว
