ไปทำหน้าที่จิตอาสา เพื่อบริการประชาชนทั่วประเทศที่เดินทางมาสักการะถวายความอาลัยแด่พระบาทสมเด็จพระมหาปรมินทรภูมิพลอดุลยเดช เช่นเดียวกับคนบันเทิงส่วนใหญ่ สำหรับสาว "เนย โชติกา" แต่กลับถูกคนเข้ามาคอมเม้นท์ดราม่าในเฟซบุ๊กของเพจแฟนคลับ เรื่องเล็บสีแดงว่า "ขอโทษนะคะพี่ไม่ได้ตั้งใจ แต่เผอิญมองเห็นสีเล็บน้อง มันแดงมาก เปลี่ยนสีเถอะค่ะ"
ซึ่งหลังจากที่สาวเนยทราบเรื่อง ก็รีบเข้ามาตอบความเห็นดังกล่าวว่า
1. เนยทาก่อนจะทราบข่าวพ่อหลวง
2. เนยไม่สามารถล้างออกเองได้ เนื่องจากเป็นเล็บเจล ต้องทำที่ร้านค่ะ
3. ส่วนตัวคิดว่าเราจะทำอะไรเพื่อตอบแทนพ่อหลวงและสามารถช่วยเหลืออะไรใครได้บ้าง น่าจะเป็นประโยชน์มากกว่าการไปร้านทำเล็บ
** ใจจริง ๆ เนยอยากเปลี่ยนนะคะ แต่ไม่อยากให้โฟกัสขนาดนั้นจนเกินไปค่ะ ขอบคุณค่ะ
งานนี้ หลายคนเข้ามาตบมือรัวๆ สนับสนุนสาวเนย โดยส่วนใหญ่ต่างระบุว่า สาวเนยมาทำบุญก็ไม่อยากให้โฟกัสที่เรื่องเล็กๆ น้อยๆ