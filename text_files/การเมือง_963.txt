เพื่อเป็นเกียรติแด่เจ้าภาพจัดงาน นายกรัฐมนตรียิ่งลักษณ์ ชินวัตร จึงได้สวมชุดประจำชาติเกาหลีในชุดฮันบก  
ซึ่งในเฟซบุ๊ค Yingluck Shinawatra ได้นำภาพดังกล่าวมาเผยแพร่ มีชาวเน็ตได้กดถูกใจไปแล้วกว่่า 6 ร้อยคนและมีคนแชร์ไปแล้ว 60 ครั้งเพียงแค่หนึ่งชั่วโมงเดียวเท่านั้น 
อนึ่ง  น.ส.ยิ่งลักษณ์ ชินวัตร นายกรัฐมนตรี ได้เดินทางร่วมประชุมทวิภาคีที่ประเทศเกาหลีใต้ ประเด็นเกี่ยวกับการค้าการลงทุน การส่งเสริมความร่วมมือทวิภาคีด้านการเกษตร ความร่วมมือทางทหาร แรงงาน การท่องเที่ยว โดยทางประเทศเกาหลีให้ความร่วมมือสนับสนุนการสร้างระบบการจัดการบริหารทรัพยากรน้ำของไทย และร่วมลงนามข้อตกลงว่าด้วยความร่วมมือด้านเทคโนโลยีการจัดการบริหารทรัพยากรน้ำขององค์กรที่เกี่ยวข้องจาก 2 ประเทศ
นอกจากนี้ ทั้ง 2 ประเทศ ตกลงร่วมกันที่จะแลกเปลี่ยนประสบการณ์และความรู้ในการแก้ปัญหาและการบริหารจัดการน้ำ หลีกเลี่ยงภัยธรรมชาติที่เกิดจากการเปลี่ยนแปลงของสภาพอากาศโลก ส่วนความร่วมมือด้านการค้า การลงทุน ไทยและสาธารณรัฐเกาหลี จะเดินหน้าการค้าระหว่างกัน ให้มีการขยายปริมาณการค้า เพิ่มขึ้นเป็น 30,000 ล้านเหรียญสหรัฐภายใน 5 ปี ระหว่างปี 2555-2559
ทั้งนี้ี ระหว่างการประชุมความร่วมมือทางด้านการค้า การลงทุนมีนักร้องเกาหลีสัญชาติไทย นิชคุณ หรเวชกุล เข้าร่วมฟังด้วย