เนื่องจากใกล้เวลาแล้วที่จะมีการเยียวยาจากประกันสั่งคเพื่อช่วยเหลือกลุ่มแรงงานและผู้ประกอบการที่ได้รับผลกระทบจากมาตรการของรัฐทั้งหลายที่ให้ปิดกิจการชั่วคราวเนื่องจากสถานการณ์ COVID-19
โดยเดิมทีจะเริ่มในวันที่ 29 มิถุนายน นี้ โดยมีระยะเวลาช่วยเหลือ 1 เดือน ใน 10 จังหวัด ประกอบด้วย กรุงเทพฯ นครปฐม นนทบุรี ปทุมธานี สมุทรปราการ สมุทรสาคร นราธิวาส ปัตตานี ยะลา และสงขลา

โดยวันนี้ทีม Sanook Hitech จะมาส่องวิธีตรวจสอบผู้ประกันตนตาม มาตรา 40 ที่เป็นผู้ประกันตนอาชีพอิสระ ว่าจะมีวิธีอย่างไร พร้อมแล้วมาดูกันเลย


เข้าเว็บไซต์ประกันสังคม https://www.sso.go.th/wpr/main/login
กรณีที่สมัครสมาชิกอยู่แล้วให้ใส่เลขบัตรประชาชนและรหัสผ่าน
กรณีที่ไม่ได้สมัครสมาชิกให้กดปุ่ม สมัครสมาชิก กรอกข้อมูลให้เรียบร้อย
จากนั้นเมื่อเข้าระบบได้จะมีข้อมูลสิทธิประกันสังคม ของผู้ประกันตนขึ้นมา จะเท่ากับเช็คได้ทันที

ทั้งนี้การเยียวยาของประกันสังคมจะครอบคุลมกลุ่มกิจการดังนี้

ก่อสร้าง
ที่พักแรมและบริการด้านอาหาร
ศิลปะบันเทิงและนันทนาการ
กิจกรรมบริการด้านอื่นๆตามที่สำนักงานประกันสังคมกำหนด

และยังเพิ่ม 5 หมวดกิจการประกอบไปด้วย

ขายส่งและการขายปลีกซ่อมยานยนต์
ขนส่งและสถานที่เก็บสินค้า
กิจกรรมการบริหารและบริการสนับสนุน
กิจกรรมวิชาชีพวิทยาศาสตร์และกิจกรรมทางวิชาการ
ข้อมูลข่าวสารและการสื่อสาร

อย่างไรก็ตามผู้ประกันตนมาตรา 40 จะจะต้องมีการชำระเงินสมทบครั้งแรกให้เรียบร้อยภายในวันที่ 31 กรกฎาคม นี้และสามารถชำระได้หลากหลายช่องทาง

ส่วนผู้ประกันตนมาตรา 33 ใน 9 กิจการ 10 จังหวัดพื้นที่สีแดงเข้ม จะได้รับเงินเยียวยาในวันที่ 6 สิงหาคม นี้ และสามารถตรวจสอบจาก www.sso.go.th เช่นเดียวกัน