ใครที่ติดบุหรี่ หรือมีคนรอบข้างติดบุหรี่งอมแงม แต่มั่นใจว่า “สูบไม่เยอะหรอก แค่นี้เอง ไม่เป็นอะไรแน่นอน” อาจจะต้องลองคิดดูใหม่ เพราะเรามี สูตรคำนวณวัดปริมาณควันบุหรี่ ที่สามารถระบุได้คร่าวๆ ว่า จำนวนบุหรี่ที่คุณสูบ เพิ่มความเสี่ยงให้คุณเป็นโรคหรือไม่ ซึ่งโรคที่ว่าก็หนีไม่พ้น ความดันโลหิตสูง และมะเร็งปอดนั่นเอง
งายวิจัยปี ค.ศ. 2010 ประเทศเวียดนาม เรื่อง ความสัมพันธ์ระหว่างการสูบบุหรี่กับความดันโลหิตสูง ซึ่งศึกษาในชาวเวียดนามจำนวน 910 คน พบว่า
คนที่สูบบุหรี่มากกว่า 20 แพ็คเยียร์ มีความเสี่ยงเป็นโรคความดันโลหิตสูง > 1.34 เท่า
 
จำนวนบุหรี่แพ็คเยียร์ คืออะไร?
แพ็คเยียร์ (pack-year) คือ ปริมาณบุหรี่ที่สูบบุหรี่มากน้อย หาได้จาก
แพ็คเยียร์ = จำนวนบุหรี่ที่สูบใน 1 วัน x จำนวนปีที่สูบบุหรี่                                         20 (มวน)
 
เช่น ถ้าคุณสูบบุหรี่วันละ 20 มวนมานานแล้ว 5 ปี คำนวณหาแพ็คเยียร์ได้ดังนี้ 20 x 5 ÷ 20 = 5 แพ็คเยียร์ โดย 5 แพ็คเยียร์นี้อาจหมายถึง สูบบุหรี่วันละ 5 มวนนาน 20 ปี ก็ได้ เพราะความเสี่ยงในการเกิดโรคเท่ากับการสูบบุหรี่วันละ 20 มวนนาน 5 ปี                                                                                                   
ค่าแพ็คเยียร์บอกความเสี่ยงในการเกิดโรคดังนี้> 20 แพ็คเยียร์ = เสี่ยงเป็นโรคความดันโลหิตสูง โรคถุงลมโป่งพอง และโรคหลอดลมอักเสบเรื้อรัง> 30 แพ็คเยียร์ = เสี่ยงเป็นโรคมะเร็งปอด
 
ใครที่ได้ค่าแพ็คเยียร์ต่ำกว่า 20 ก็ดีใจด้วย แต่เชื่อเถอะว่า เพียงตัดสินใจเลิกบุหรี่แค่ครั้งเดียว ชีวิตจะดีขึ้นในทุกๆ ด้าน โดยเฉพาะความเสี่ยงเป็นโรคความดันโลหิตสูงก็จะลดลง เป็นผลให้โรคแทรกซ้อนต่างๆ ที่จะตามมา เช่น โรคหลอดเลือดสมอง โรคไต ก็จะลดลง ค่าใช้จ่ายในการรักษาก็จะลดลงตามไปด้วย เพราะฉะนั้นมาเลิกบุหรี่กันเถอะค่ะ เพื่อตัวคุณเอง และเพื่อคนที่คุณรัก