ไม่ว่าคุณจะต้องการขาย iPhone เครื่องเก่า ยกให้คนอื่น หรือเอาไปรีไซเคิล ก่อนที่มันจะออกจากมือของคุณไป สิ่งที่ควรทำเป็นอย่างยิ่ง ก็คือการลบข้อมูลต่าง ๆ ออกให้หมด หรืออาจจะเรียกว่า ล้างข้อมูลเลยก็ได้ เรามีวิธีล้างข้อมูล iPhone ให้สะอาดหมดจด  เพื่อความปลอดภัยไม่ให้ข้อมูลสำคัญใด ๆ ที่คุณเคยเก็บไว้ เล็ดลอดออกไปถึงมือของคนอื่น

- ก่อนที่คุณจะลบข้อมูลทุกสิ่งทุกอย่างออกไปจาก iPhone สิ่งแรก ที่คุณควรจะทำก็คือ ตรวจสอบดูว่าคุณเคยใช้  iPhone ของคุณร่วมกับอุปกรณ์อื่น ๆ อย่าง Apple Watch หรือไม่ ถ้าเคย คุณก็ต้องจัดการแยกมันออกจากกันเสียก่อน
- ขั้นต่อมา ให้ Back up ข้อมูล ลงในเครื่องคอมพิวเตอร์ ซึ่งในขั้นตอนนี้ ต้องแน่ใจว่าข้อมูลของคุณ จะถูกเก็บเอาไว้อย่างปลอดภัย ในเครื่อง MAC หรือ PC
- เมื่อ Back up ข้อมูลเสร็จแล้ว ให้ไปที่  setting  -> iCloud จากนั้น sign out ออกจาก account ของตัวเอง และเลือก sign out -> delete from my iPhone -> enter password เพื่อการล้างข้อมูลใน iCloud ออกจากเครื่อง
- ขั้นตอนต่อมา เป็นการล้างเครื่อง iPhone ให้หมดจด โดยให้ไปที่ setting -> general เลื่อนลงมาด้านล่าง แล้ว reset -> erase all content -> setting จากนั้นอาจจะต้องใส่ password อีกครั้งสองครั้ง ขึ้นอยู่กับ setting ของคุณเมื่อเสร็จขั้นตอน iPhone ของคุณก็จะ restart และพร้อมที่จะ set up เป็น iPhone เครื่องใหม่ พร้อมขาย วิธีการง่าย ๆ นี้ ทำให้ปลอดภัยข้อมูลไม่รั่วไหล แม้ว่าร้านที่รับซื้อเครื่องเก่า เขาจะบอกว่า เขามีบริการล้างเครื่องให้ก่อนขายอยู่แล้ว แต่ก็ไม่ควรไว้ใจ กระบวนการง่าย ไม่กี่ขั้นตอนนี้ใคร ๆ ก็ทำได้ ทำเอง เพื่อความมั่นใจดีกว่า
ที่มา: www.cultofmac.com