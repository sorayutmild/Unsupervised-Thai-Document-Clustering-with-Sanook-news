
อย่างที่ทุกท่านทราบกันเป็นอย่างดีว่า ในแต่ละปีนั้น มี มือถือรุ่นใหม่ๆ เปิดตัวอย่างต่อเนื่อง ทั้งมือถือเรือธง, มือถือระดับล่าง และมือถือระดับล่าง ซึ่งแต่ละรุ่น ก็จะมีจุดเด่นที่แตกต่างกันไป ทั้งในเรื่องของ หน้าจอแสดงผล, ความละเอียด, ชิปเซ็ต, ซีพียู รวมไปถึง กล้องถ่ายรูป


 แต่ในช่วงเวลาที่ผ่านมา สมาร์ทโฟนรุ่นใดบ้าง ที่จะได้ชื่อว่า ดีที่สุด ทางเว็บไซต์ phonearena ได้ทำการจัดอันดับมาให้แล้ว มาดูกันว่า มือถือที่ดีที่สุดแห่งปี 2015 มีรุ่นใดกันบ้าง
อันดับที่ 10 : LG G4

ถ้าพูดถึง มือถือเรือธง จากแดนกิมจิอย่าง LG แน่นอนว่า คงจะหนีไม่พ้น LG G4 อย่างแน่นอน โดยรุ่นนี้ ได้รับการพัฒนาให้ดีขึ้นกว่า LG G3 ในหลายๆ ด้าน รวมไปถึงดีไซน์ที่สวยหรู และดูพรีเมียม ไม่เหมือนใคร ซึ่ง LG G4 นั้น มาพร้อมกับหน้าจอขนาด 5.5 นิ้ว ความละเอียด 1440 x 2560 พิกเซต (QHD), ชิปเซ็ต Qualcomm Snapdragon 808 แบบ Hexa-Core Processor ความเร็ว 1.8 GHz, หน่วยความจำ RAM ขนาด 3 GB, หน่วยความจำภายในขนาด 32 GB, กล้องด้านหน้า ความละเอียด 8 ล้านพิกเซล และกล้องด้านหลัง ความละเอียด 16 ล้านพิกเซล
อันดับที่ 9 : Meizu m2 note

มือถือจากแดนมังกรเพียงรุ่นเดียว ที่เข้ามาติดอันดับ Top 10 ในครั้งนี้ กับ Meizu m2 note มือถือหน้าจอใหญ่ 5.5 นิ้ว ในราคาเบาๆ สบายกระเป๋า โดย Meizu m2 note รุ่นนี้ มาพร้อมกับชิปเซ็ต MediaTek MT6753 แบบ Octa-Core Processor ความเร็ว 1.3 GHz, RAM 2 GB, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 13 ล้านพิกเซล, รองรับเครือข่าย 4G LTE, รองรับการใช้งาน 2 ซิมการ์ด และแบตเตอรี่ขนาดใหญ่ 3100 mAh โดยจุดเด่นของรุ่นนี้ ก็คือ หน้าจอแสดงผลที่สว่างถึง 500 nits นั่นเอง
อันดับที่ 8 : Motorola Moto G (2015)

ในบรรดาโมโตโรล่า มือถือที่เข้าตาที่สุด ก็คงจะเป็น Motorola Moto G (2015) ที่ เปิดตัวด้วยราคาเบาๆ เพียง $180 หรือราวๆ 6,500 บาท แต่มาพร้อมกับคุณสมบัติที่อัดแน่นจนล้นตัว ทั้งหน้าจอแสดงผลขนาด 5 นิ้ว ความละเอียด 720 x 1280 พิกเซล, ชิปเซ็ต Qualcomm Snapdragon 410 แบบ Quad-Core Processor ความเร็ว 1.4 GHz, RAM 2 GB, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 13 ล้านพิกเซล อีกทั้งยังกันน้ำกันฝุ่น ตามมาตรฐาน IPX7 อีกด้วย แต่รุ่นนี้ มีข้อเสียตรงที่ ใช้เวลาชาร์จแบตเตอรี่นานไปนิด
อันดับที่ 7 : Samsung Galaxy Note5

ไม่พลาดติดโผมาด้วยอย่างแน่นอน สำหรับ Samsung Galaxy Note5 สมาร์ทโฟนเพื่อการขีดเขียน ที่ได้รับการปรับปรุงและพัฒนาให้ดีขึ้นกว่ารุ่นก่อนหน้าอย่าง Note 4 โดยมาพร้อมกับตัวเครื่องโลหะ และปากกา S Pen โฉมใหม่ ส่วนสเปคก็แรงไม่แพ้ใคร ด้วยหน้าจอขนาด 5.7 นิ้ว แบบ Super AMOLED ความละเอียด 1440 x 2560 พิกเซล, ชิปเซ็ต Exynos 7 Octa 7420 แบบ Octa-Core Processor ความเร็ว 2.1 GHz, RAM 4 GB, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 16 ล้านพิกเซล และแบตเตอรี่ขนาด 3000 mAh น่าเสียดายที่รุ่นนี้ ไม่สามารถเพิ่มหน่วยความจำเสริมภายนอกแบบ microSD Card ได้
อันดับที่ 6 : Motorola Moto X Pure

นอกจาก Motorola Moto G (2015) จะติดโผในครั้งนี้แล้ว ยังมีอีกรุ่นที่ถูกยกให้เป็น มือถือที่ดีที่สุดประจำปี 2015 เช่นกัน กับ Motorola Moto X Pure หรืออีกชื่อหนึ่งคือ Motorola Moto X Style ซึ่งเป็น มือถือรุ่นเรือธงของทางโมโตโรล่า นั่นเอง โดยรุ่นนี้ เปิดตัวไปเมื่อช่วงกลางปีที่ผ่านมา ด้วยหน้าจอขนาด 5.7 นิ้ว ความละเอียด 1440 x 2560 พิกเซล, ชิปเซ็ต Qualcomm Snapdragon 808 แบบ Hexa-Core Processor ความเร็ว 1.8 GHz, RAM 3 GB, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 21 ล้านพิกเซล นอกจากนี้ ยังรองรับเครือข่าย 4G LTE และกันน้ำ กันฝุ่น ได้อีกด้วย
อันดับที่ 5 : Samsung Galaxy S6 Active

ถ้าหากมองหา มือถือซัมซุง สายพันธุ์อึด แน่นอนว่า หนีไม่พ้น Samsung Galaxy S6 Active อย่างแน่นอน โดยรุ่นนี้ ชูจุดเด่นในด้านของความแข็งแรง ทนทานต่อแรงตกกระแทก และกันน้ำ กันฝุ่นได้เป็นอย่างดี มาพร้อมกับหน้าจอขนาด 5.1 นิ้ว แบบ Super AMOLED ความละเอียด 1440 x 2560 พิกเซล, ชิปเซ็ต Exynos 7 Octa 7420 แบบ Octa-Core Processor ความเร็ว 2.1 GHz, RAM 3 GB, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 16 ล้านพิกเซล และแบตเตอรี่ขนาด 3500 mAh
อันดับที่ 4 : iPhone 6S Plus

ไม่พลาดติดโผอย่างแน่นอน สำหรับ iPhone 6S Plus ที่เพิ่งเปิดตัวอย่างเป็นทางการเมื่อวันที่ 9 กันยายน และวางจำหน่ายในไทยอย่างเป็นทางการ เมื่อวันที่ 30 ตุลาคม ที่ผ่านมา โดยรุ่นนี้ แม้ว่า จะมาพร้อมกับดีไซน์ที่เหมือนกับ iPhone 6 Plus แต่ได้เพิ่มฟีเจอร์ใหม่แกะกล่องอย่าง เทคโนโลยี Force Touch และ 3D Touch เข้ามา อีกทั้งยังเปลี่ยนวัสดุในการผลิตเป็น อะลูมิเนียม เกรด 7000 ที่มีความแข็งแรงและทนทานมากกว่ารุ่นเดิม นอกจากนี้ ยังปรับความละเอียดของกล้องถ่ายรูป ทั้งด้านหน้า และด้านหลัง โดยกล้องด้านหน้า ความละเอียดอยู่ที่ 5 ล้านพิกเซล และกล้องด้านหลัง ความละเอียด 12 ล้านพิกเซล แต่น่าเสียดายที่ iPhone 6S Plus ยังไม่รองรับการชาร์จแบบไร้สาย แต่โดยรวมแล้ว ถือว่า iOS 9 นั้น ทำให้ตัวเครื่องอึดพอสมควรครับ
อันดับที่ 1 : iPhone 6S, Samsung Galaxy S6 และ Samsung Galaxy S6 edge

ไม่ต้องสงสัยว่า ทำไมไม่มีอันดับที่ 3 และ 2 เนื่องจากอันดับที่ 1 มีถึง 3 รุ่นเลยทีเดียว ซึ่งได้แก่ iPhone 6S, Samsung Galaxy S6 และ Samsung Galaxy S6 edge ที่ทางเว็บไซต์ phonearena ให้คะแนนเท่ากันทั้ง 3 รุ่น โดย Samsung Galaxy S6 และ Samsung Galaxy S6 edge นั้น ถือว่า เป็นมือถือรุ่นแรกในตระกูล Galaxy S ที่มีการเปลี่ยนวัสดุตัวเครื่อง จากพลาสติก มาเป็นโลหะ ซึ่ง Samsung Galaxy S6 edge ได้ชื่อว่า เป็นมือถือซัมซุง ที่ดีไซน์สวยที่สุดอีกรุ่น ด้วยขอบจอโค้งทั้ง 2 ด้านนั่นเอง ส่วน iPhone 6S แม้จะยังคงดีไซน์เดิม แต่ก็ได้เพิ่มสีสันใหม่อย่าง สีชมพู Rose Gold เอาใจสุภาพสตรีอีกด้วย
 
ที่มา : phonearena.com 
แปลและเรียบเรียง : techmoblog.com
