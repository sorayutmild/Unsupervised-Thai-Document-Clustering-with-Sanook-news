ใครถือฤกษ์งามยามดีวันที่ 28 ตุลาคม 2558 นี้เป็นวันเปลี่ยนกระเป๋าสตางค์ใหม่บ้างคะ? (อ่าน “หมอช้างแจ้ง 28 ต.ค ฤกษ์รับทรัพย์ครั้งสุดท้ายของปี” ที่นี่) นอกจากเลือกทรงกระเป๋า และสีกระเป๋าสตางค์ที่ถูกโฉลกได้แล้ว Sanook! Horoscope ยังมีเทคนิคการเก็บ “เงินก้นถุง” ตามปีเกิดนักษัตรไทย เพื่อช่วยเรียกทรัพย์ เป็นโชคลาภเรียกเงินเข้ากระเป๋าได้อีกทางหนึ่งด้วยค่ะ
เลือกธนบัตร “เงินก้นถุง” ตามปีเกิดปีชวด ควรจะพกธนบัตร 20 บาท ที่ลงท้ายด้วยเลข 7ปีฉลู ควรจะพกธนบัตร 50 บาท ที่ลงท้ายด้วยเลข 2ปีขาล ควรจะพกธนบัตร 20 บาท ที่ลงท้ายด้วยเลข 5ปีเถาะ ควรจะพกธนบัตร 100 บาท ที่ลงท้ายด้วยเลข 6
ปีมะโรง ควรจะพกธนบัตร 50 บาท ที่ลงท้ายด้วยเลข 3ปีมะเส็ง ควรจะพกธนบัตร 100 บาท ที่ลงท้ายด้วยเลข 4ปีมะเมีย ควรจะพกธนบัตร 20 บาท ที่ลงท้ายด้วยเลข 6ปีมะแม ควรจะพกธนบัตร 50 บาท ที่ลงท้ายด้วยเลข 1ปีวอก ควรจะพกธนบัตร 20 บาท ที่ลงท้ายด้วยเลข 4ปีระกา ควรจะพกธนบัตร 20 บาท ที่ลงท้ายด้วยเลข 9ปีจอ ควรจะพกธนบัตร 100 ที่ลงท้ายด้วยเลข 0ปีกุน ควรจะพกธนบัตร 50 ที่ลงท้ายด้วยเลข 4
จากนั้นพับเป็นสามเหลี่ยม ตั้งนะโม 3 จบ แล้วท่องต่อไปนี้"อิติบูชา จะมะหาราชา สัพพะสเน่หา อะระหังสัมมา สัมพุทโธมามา ยาตรายามดี วันชัยมารศรี สวัสดีราโพ นะโมพุทธายะ"
เท่านี้ก็เสร็จเรียบร้อยแล้วค่ะ ง่ายนิดเดียว ช่วยเพิ่มความมั่นใจให้กับเรามากขึ้นอีกนิดก็ยังดีเนอะ แต่คนเราจะร่ำรวยได้ต้องขยันทำมาหากิน และรู้จักใช้รู้จักเก็บนะคะ ที่สำคัญต้องประกอบอาชีพที่สุจริต ไม่เบียดเบียนใคร และแบ่งเงินทำบุญ เอื้อเฟื้อเผื่อแผ่ให้กับผู้ยากไร้ตามบางโอกาส เท่านี้เงินก็อยู่กับคุณไปได้นานๆ แน่นอนค่ะ
ขอบคุณภาพประกอบจาก istockphoto