
ในบรรดาโปรแกรมที่มีอยู่มากมายในขณะนี้ก็ใช่ว่าทุกโปรแกรมมันจะทำงานได้ดีเสมอไปและคงจะไม่ดีแน่ถ้าหากเผลอโหลดโปรแกรมที่ไม่ได้ประสิทธิภาพมาใช้งาน ดังนั้นแล้วในบทความนี้ก็จะนำเสนอโปรแกรมซอฟต์แวร์ที่น่าเล่นน่าใช้ให้คุณผู้อ่านได้พิจารณากันเป็นจำนวน 20 โปรแกรมต้อนรับปีระกา 2017 และทั้งหมดยังเป็นฟรีดาวน์โหลดกันอีกด้วย
AbleWord
Link

เป็นโปรแกรมอ่านไฟล์ PDF ที่ไม่ได้ด้อยไปกว่าโปรแกรมรุ่นพี่อย่าง Adobe Reader เลยครับโดยมันสามารถอ่านและเขียนเป็นไฟล์ PDF ได้พร้อมมีการตรวจสอบคำสะกดไม่ให้ตกหล่นแถมยังรองรับกับไฟล์อื่น ๆ เช่น Microsoft Word (doc , docx) , Adobe PDF (pdf) , Rich Text (rtf) , Plain Text (txt) และ HTML (html, htm)ได้ด้วย
Smart Defrag
Link

ถ้าหากเบื่อกับการใช้โปรแกรม Defrag ที่ติดมากับตัวเครื่องแต่แรกลองเปลี่ยนมาใช้ Smart Defrag ดูสิครับเพราะมันจะทำงานได้ดีกว่าสามารถจัดเรียงข้อมูลให้เหมือนกับว่าเล่นคอมใหม่ มีการปรับแต่งที่ลึก/ยืดหยุ่นกว่าหรือหน้าตาการใช้งานก็ดูง่ายกว่ากันเยอะและที่เด็ดที่สุดคือมันกินพื้นที่น้อยมาก ๆ หมดปัญหาเรื่องการกินพื้นที่
Music Bee
Link

โปรแกรมแนวบันเทิงเน้นการฟังเพลงที่สามารถรับไฟล์ได้มากกว่า MP3 ให้คุณภาพเสียงที่คมชัดปรับแต่งเสียงที่ต้องการได้มาพร้อมหน้าจอแสดงชื่อเพลง/ศิลปิน/อัลบั้มครบถ้วน ค้นหาเพลงได้ง่ายกว่าด้วยระบบกรองข้อมูลที่แม่นยำและที่เด็ดสุดก็คือมันสามารถโชว์เนื้อร้องภาษาอังกฤษได้ด้วยครับ
GIMP
Link

ถ้าหากการใช้ Photoshop มันยากไปเราขอแนะนำ GIMP โปรแกรมแต่งภาพที่มีลูกเล่นใกล้เคียงกับ Photoshop แต่ใช้งานง่ายกว่ามีเครื่องมือแยกเป็นสัดส่วนพร้อมกับลูกเล่นการแต่งภาพเช่นปรับสี/เพิ่มเอ็ฟเฟ็กต์/รีทัช/ครอบภาพ เป็นต้น แถมยังเพิ่ม Plug-in เข้าได้อีกมันจึงเป็นอีกหนึ่งโปรแกรมน่าใช้สำหรับนักแต่งภาพทั้งมือใหม่และมือเก๋า
Foxit Reader
Link

นอกจากมันจะมีความสามารถในการอ่านไฟล์ PDF แล้วมันยังสามารถแปลงให้เป็นไฟล์ Word ได้ด้วยเหมาะสำหรับการทำงานบางประเภทที่เราต้องการแปลง PDF เป็น Word หรือการแปลงรูปภาพกับวีดีโอโปรแกรมตัวนี้ก็แปลงมาให้ได้ รองรับกับ Word , Excel , PowerPoint ฟอร์แมตและสามารถแชร์เก็บข้อมูลไปยัง DropBox , OneDrive หรือ Google Drive ได้ครับ
qBittorent
Link

หลายคนอาจจะชอบใช้โปรแกรมบิทยิดฮิตอย่าง Bitcomet แต่ qฺBitTorrent ก็มีดีไม่แพ้กันครับซึ่งมันมีจุดเด่นตรงที่หน้าตาการใช้งานที่ไม่รกรุงรังไม่มีโฆษณาที่น่ารำคาญ มีการทำงานที่รวดเร็วมีระบบความปลอดภัยสูงสามารถดาวน์โหลดข้อมูลต่าง ๆ ได้อย่างสบายใจพน้อมกับระบบกรองฟิลเตอร์ที่แบ่งหมวดหมู่ชัดเจนและมีระบบปรับแต่งที่ละเอียดมาก ๆ
Any Video Converter
Link

อยากจะได้วีดีโอที่เห็นใน Youtube ก็ไม่ยากเพียงแค่ใช้โปรแกรมตัวนี้เพราะมันเป็นโปรแกรมดาวน์โหลดวีดีโอใน Youtube ออกมาได้ครับหรือจะนำวีดีโอจาก Vimeo หรือ Dailymotion ก็ได้เช่นกันพร้อมทั้งยังสามารถแปลงไฟล์ได้หลายไฟล์และบันทึกลงแผ่น CD ได้อีกต่างหากแม้ว่าจะเป็นโปรแกรมจีนแต่เชื่อเถอะครับว่าบางอย่างจากจีนมันก็ไม่ได้แย่เสมอไป
Lightworks
Link

สำหรับ Lightworks ก็เป็นโปรแกรมเพื่อการตัดต่อหนังวีดีโอที่เน้นความสะดวกของผู้ใช้งานเพราะเครื่องมือที่มีมาให้ใช้งานง่ายมากและมีลูกเล่นให้ทำเยอะเหมือนกันโดยฟีเจอร์หลักคือการตัดต่อภาพ/ใส่เอฟเฟ็กต์/ตัวอักษร มีหน้าต่างแสดงผลให้เห็นชัดเจนแถมอัปโหลดลง Youtube หรือ vimeo ก็ยังได้บอกเลยว่าคุ้มยิ่งกว่าคุ้ม
BitDefender Antivirus Free Edition
Link

อยากจะหาโปรแกรมแอนตี้ไวรัสดี ๆ รับปี 2017 สักชิ้นก็ต้องตัวนี้เลยครับกับ BitDefender ที่ขึ้นชื่อในเรื่องพลานุภาพการทำลายล้างบรรดามัลแวร์และสปายแวร์ในเครื่องให้หายไปและช่วยปกป้องไม่ให้พวกมันเข้ามาได้อีกมีการสแกนได้ละเอียดทั่วถึงใช้เวลาไม่นานและแม้จะเป็นโปรแกรมฟรีแต่ความสามารถของมันก็ทำได้ดีไม่แพ้โปรแกรมที่เสียเงินเลย
WPS Office
Link

หากใครเบื่อเจ้า Microsoft Office แล้วล่ะก็ WPS Office คือทางเลือกใหม่ที่น่าสนใจกับคุณสมบัติที่ตอบโจทย์เรื่องการทำงานอย่างแท้จริงเพราะเจ้าโปรแกรมนี้มันสามารถให้ผู้ใช้พิมพ์งานแบบ Word ทำตารางแบบ Excel หรือนำเสนองานแบบ PowerPoint ได้ อีกทั้งตัวโปรแกรมกินพื้นที่น้อยจึงรองรับกับคอมเก่า ๆ ได้และไม่ทำให้คอมอืดลงด้วย
TunnelBear
Link

อาจจะเป็นโปรแกรมสายมืดไปสักหน่อยแต่เชื่อว่าหลาย ๆ คนคงจะสนใจมันแน่ ๆ กับโปรแกรมมุดเว็บที่ถูกบล็อคเอาไว้ (จากที่ทำงานหรือประเทศ) ได้ด้วยการมุด VPN ต่างประเทศโดยหน้าตาของมันจะเด่นมากเพราะใช้สัญลักษณ์เป็นท่อน้ำและรูปหมี อาจจะดูใช้ยากแต่บอกเลยว่าง่ายสุด ๆ เพียงแค่เลือกประเทศที่ต้องการมุดไปหาแล้วกด On ก็สามารถส่องเว็บได้แล้ว
Google Chrome
Link

ก็คงปฏิเสธไม่ได้เลยว่าเว็บเบราเซอร์ที่ดีที่สุดในตอนนี้คงต้องยกให้ Google Chrome เพราะมันโหลดหน้าเว็บไซต์ได้รวดเร็วกว่าเว็บเบราเซอร์เจ้าอื่นหรือมีอัปเดตตัวเสริมอย่างต่อเนื่องมีความสเถียรและยืดหยุ่นใช้งานง่ายสุด ๆ จึงทำให้มันเป็นโปรแกรมที่น่าใช้ในปี 2017 และปีถัด ๆ ไป
Avira Free Antivirus
Link

ถ้าหากการกำจัดมัลแวร์กับสปายแวร์ยังไม่เพียงพอการมี Avira มาเสริมก็เป็นตัวเลือกที่ดีครับเพราะนอกจากจะเป็นฟรีโปรแกรมแล้วการทำงานของมันก็ทรงประสิทธิภาพกำจัดได้ทั้งไวรัสหรือมัลแวร์ได้ทุกตัว ผู้ใช้สามารถปรับแต่งการสแกนได้ตามต้องการหรืออัปเดตอัตโนมัติก็ได้ที่สำคัญคือมันกินพื้นที่น้อยและรองรับได้ทั้ง Windows , Mac , iOS หรือ Android
Razer Cortex: Game Booster
Link

เป็นโปรแกรมจาก Razer ที่ช่วยรีดประสิทธิภาพให้เล่นเกมได้ดีขึ้นด้วยการโยกทรัพยากรมาลงกับเกมล้วน ๆ มันเหมาะมากสำหรับคนที่มีคอมสเปคระดับต่ำถึงกลางเพราะจะช่วยได้เยอะเห็นผลชัดเจน รองรับได้ทั้ง Windows 7 , 8 และ 10
IObit Advanced SystemCare
Link

โปรแกรมที่ช่วยให้คอมของท่านเร็วขึ้นเหมือนซื้อใหม่กับความสามารถในการกำจัดไฟล์ขยะหรือไฟล์ที่ไม่จำเป็นออกจากเครื่องให้หมดจะทำให้การทำงานคอมของท่านเร็วขึ้นไม่อืดอีกต่อไป มีหน้าจออินเตอร์เฟสใช้งานง่ายเหมาะสำหรับมือใหม่อยากหัดใช้เปรียบเสมือนมีแม่บ้านมาทำความสะอาดบ้านยังไงยังงั้นเลยครับ
VSDC
Link

หาก Lightwork ดูยากไปสำหรับการตัดต่อก็ขอให้ลอง VSDC ที่เป็นโปรแกรมตัดต่อวีดีโอเน้นใช้งานง่ายด้วยอินเตอร์เฟสที่สะอาดตา สามารถนำไฟล์วีดีโอแทบทุกนามสกุลอิมพอร์ตลงมาได้เลยไม่ต้องไปแปลงไฟล์ให้เสียเวลาหรือจะนำไฟล์ภาพกับไฟล์เสียงมาตัดต่อได้และช่วยบันทึกงานให้เหมาะกับอุปกรณ์ต่าง ๆ เช่น PC , DVD , iPod , Xbox , Playstation เป็นต้น
Comodo Backup
Link

แม้จะเป็นโปรแกรมรุ่นเก่าแต่ก็มีการอัปเดตตลอดเวลาและความสามารถของมันก็ถือว่าแจ่มสุด ๆ เพราะมันช่วยสำรองข้อมูลในเครื่องเผื่อเวลาล้างเครื่องหรือลง Windows ใหม่ไฟล์ต่าง ๆ จะได้ไม่หายไปซึ่งนอกจากจะช่วยสำรองข้อมูลมันยังสามารถจัดแบ่งความสำคัญของข้อมูลแต่ละอย่างหรือตั้งรหัสความปลอดภัยได้และสำรองข้อมูลลงอุปกรณ์ได้หลายรูปแบบอีกด้วยครับ
Rainmeter 4.0
Link

เป็นโปรแกรมตกแต่งหน้าจอสุดเท่ที่หลายคนรู้จักกัรดีแต่ในเวอร์ชั่น 4.0 ล่าสุดนี้จะมาพร้อม Skin แบบใหม่สวย ๆ หน้าจอจะดูใช้ง่ายขึ้นรวมถึงการเพิ่มลูกเล่นอีกเล็กน้อยและแน่นอนว่าการแสดงผลจำพวกสภาพอากาศ , แบตเตอรี่ , หน่วยความจำจะยังคงอยู่เหมือนเดิมแต่เพิ่มเติมคือความเท่
Windows 10 UX Pack
Link

ใครที่อยากใช้ Windows 10 แต่ไม่อยากลง Windows ใหม่ให้เสียเวลาต้องใช้โปรแกรมตัวนี้เลยครับที่จะเปลี่ยนหน้าตา Windows เก่า ๆ เช่น 7 , 8 หรือ 8.1 ให้เป็น Windows 10 ในพริบตาราวกับว่าใช้ Windows 10 จริง ๆ โดยจะเหมือนกันทั้งธีมพื้นหลัง , ไอคอน , หน้าต่างเรียกว่าสวยขึ้นเอาไว้หลอกเพื่อนก็ได้ไม่ว่ากัน
PassMark BurnInTest Professional
Link

โปรแกรมเพื่อคนที่ชอบตรวจสอบเครื่องคอมพิวเตอร์ว่ามีอะไรผิดปกติบ้างซึ่งโปรแกรมนี้จะตอบสนองให้ได้โดยการตรวจสอบว่ามีอะไรผิดแปลกไปจากเดิมจากนั้นมันก็จะแสดงผลรายงานออกมาให้ดูทันทีเลือกได้ว่าจะตรวจสอบทั้งหมดหรือเฉพาะจุดแถมยังวัดความสามารถเครื่องหรือการทำ Benchmarks ได้ด้วยครับสายฮาร์ดแวร์ไม่ควรพลาดโปรแกรมนี้