ส.บอลไทย ร่อนหนังสือประท้วง การทำหน้าที่ผู้ตัดสิน และอุทธรณ์ใบเหลืองที่สองของ สารัช อยู่เย็นสมาคมกีฬาฟุตบอลแห่งประเทศไทย ในพระบรมราชูปถัมภ์ เตรียมยื่นเรื่องไปถึงสหพันธ์ฟุตบอลแห่งเอเชีย (เอเอฟซี) เพื่อประท้วงการทำหน้าที่ผู้ตัดสิน และ อุทธรณ์โทษใบเหลืองที่สองของ "สารัช อยู่เย็น"
 โดยเกมฟุตบอลโลก 2018 รอบคัดเลือก โซนเอเชีย รอบ 12 ทีมสุดท้าย  ที่สนามนานาชาติ คิง ฟาฮัด สเตเดี้ยม เมื่อวันที่ 1 กันยายน จบลงไปด้วยชัยชนะของทีมชาติซาอุดิอาระเบีย ที่เฉือน ทีมชาติไทย 1-0 จากลูกจุดโทษปัญหาในช่วงท้ายเกม  ล่าสุด สมาคมฟุตบอลแห่งประเทศไทยฯ เตรียมส่งเรื่องประท้วงใน 3 เหตุการณ์สำคัญของเกม และที่สำคัญยังได้ยื่นอุทธรณ์ใบเหลืองที่ 2 ของ สารัช อยู่เย็น ที่ทำให้เป็นใบแดง และจะต้องติดโทษแบนในเกมเจอกับญี่ปุ่น ในวันอังคารที่ 6 กันยายน นี้  
นอกจากนี้ หนังสือฉบับดังกล่าว จะรวมไปถึงการประท้วงการทำหน้าที่ของ "ฟู หมิง" ผู้ตัดสินจากประเทศจีน ถึงการทำหน้าที่ผิดพลาดในหลายจังหวะของเกมนัดนี้อีกด้วย 


