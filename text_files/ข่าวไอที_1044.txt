iPad 4 vs iPad 3 vs iPad 2 : เปรียบเทียบสเปค iPad 4 (ไอแพด 4) กับ iPad 3 (The new iPad) และ iPad 2 เหมือนหรือต่างกันอย่างไรบ้าง
[24-ตุลาคม-2555] สิ้นสุดลงไปเป็นที่เรียบร้อยแล้วครับ กับการเปิดตัวผลิตภัณฑ์จาก Apple เมื่อวันที่ 23 ตุลาคมที่ผ่านมา โดยภายในงานนั้น ได้มีการเปิดตัวหลายผลิตภัณฑ์ด้วยกัน ซึ่งนอกจาก iPad mini (ไอแพด มินิ) แล้ว Apple ยังได้เซอร์ไพร์สเปิดตัว iPad 4 (ไอแพด 4) ซึ่งเป็นรุ่นอัพเกรดของ The new iPad (iPad 3) นั่นเองครับ เรียกได้ว่า เปิดตัวมาอย่างคาดไม่ถึงเลยทีเดียว

มาดูกันครับว่า iPad 4 (ไอแพด 4) นั้น จะมีสเปคที่แตกต่างจาก iPad 3 (The new iPad) และ iPad 2 อย่างไรบ้าง เพื่อให้เห็นภาพที่ชัดเจนขึ้น จึงขอสรุปในรูปแบบตาราง ดังนี้ครับ
จากตารางด้านบน จะเห็นได้ว่า ความเปลี่ยนจากของ iPad 4 (ไอแพด 4) จาก The new iPad (iPad 3) นั้น เป็นการเปลี่ยนแปลงในระดับ minor change เท่านั้น โดยขนาดหน้าจอ ยังคงเท่าเดิมคือ 9.7 นิ้วแบบ Retina display ส่วนในเรื่องของการออกแบบ เนื่องจากมีรูปทรงที่เหมือนกัน แต่สิ่งที่แตกต่างกันไปเมื่อมองดูด้านภายนอกนั้นก็คือ พอร์ตการเชื่อมต่อแบบ Lightning connector 8-pin ที่มีขนาดเล็กลงนั่นเอง

ส่วนการเปลี่ยนแปลงภายในตัวเครื่องก็คือ ได้มีการเปลี่ยนมาใช้ชิป Apple A6X ที่มีความสามารถในการประมวลผลแรงขึ้นกว่าชิป Apple A5X ถึง 2 เท่า รวมไปถึงการประมวลผลด้านกราฟฟิคด้วยเช่นกัน นอกจากนี้ กล้องด้านหน้าแบบ FaceTime ยังได้ปรับความละเอียดเพิ่มขึ้น จากเดิมแบบ VGA มาเป็นความละเอียด 1.2 ล้านพิกเซล ครับ
สำหรับราคา iPad 4 (ราคา ไอแพด 4) เปิดตัวมาในราคาที่เท่ากับ The new iPad (iPad 3) ครับ นั่นก็คือ iPad 4 16GB Wi-Fi ราคา $499 (ประมาณ 16,500 บาท) ส่วน iPad 3 นั้น Apple ได้ถอดออกจาก Store เป็นที่เรียบร้อยแล้ว (แต่ Store ทางฝั่งเอเชียยังมีอยู่ครับ) มาดูสรุปราคา iPad 4 กันครับ
-> iPad 4 16GB Wi-Fi ราคา $499 (ประมาณ 16,500 บาท)-> iPad 4 32GB Wi-Fi ราคา $599 (ประมาณ 19,500 บาท)-> iPad 4 64GB Wi-Fi ราคา $699 (ประมาณ 22,500 บาท)-> iPad 4 16GB Wi-Fi + Cellular ราคา $629 (ประมาณ 20,500 บาท)-> iPad 4 32GB Wi-Fi + Cellular ราคา $729 (ประมาณ 23,500 บาท)-> iPad 4 64GB Wi-Fi + Cellular ราคา $829 (ประมาณ 26,500 บาท)
ipad 4 (ไอแพด 4) จะเปิดจำหน่ายอย่างเป็นทางการในวันที่ 2 พฤศจิกายนนี้ โดยในระยะแรกนั้น จะมีเฉพาะรุ่น Wi-Fi เท่านั้น ในขณะที่รุ่น Wi-Fi + Cellular จะเปิดจำหน่ายถัดไปอีก 2 สัปดาห์ครับ
บทความโดย : techmoblog.com 
ขอบคุณเนื้อหา และภาพประกอบ: techmoblog
บทความและข่าวสารเกี่ยวกับ iPad Mini - iPad 4 ที่เกี่ยวข้อง

 iPad Mini หรือแค่ไอแพด 2 ย่อส่วน??? 
อัพเดทราคา iPad 2 ราคา The new iPad (ราคา iPad 3) ในไทย 
 เปรียบเทียบสเปค New iPad และ iPad 2 ดีขึ้นอย่างไรต้องไปติดตาม! 
