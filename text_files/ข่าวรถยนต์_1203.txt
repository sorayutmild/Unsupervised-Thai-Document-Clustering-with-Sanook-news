ในที่สุดก็เริ่มวางจำหน่ายอย่างเป็นทางการในสหรัฐแล้วสำหรับ all New! Honda civic 2011 ที่เพิ่งจะลงโชว์รูมเมื่อวันที่ 20 เมษายนที่ผ่านมา ที่ก่อนหน้านี้เราติดตามข่าวสารกันมาอย่างต่อเนื่อง และนี่เป็นอีกครั้งที่น่าสนใจ 
ความจริงแล้ว All New! Honda Civic ใหม่ ได้รับการวิพากษ์วิจารณ์กันอย่างมาก โดยเฉพาะเรื่องการออกแบบภายนอก แต่ผู้บริหารทาง  Honda  ก็เปรยๆ ว่าให้ดูภายใน ที่ล่าสุดนี้ก็มีภาพชุดใหม่อีกครั้งหนึ่ง

ในภาพชุดล่าสุดนี้ถูกเผยแพร่ผ่านทางเว็บต่างประเทศที่กล่าวว่ารถที่เห็นนี้เป็นรถที่รอส่งมอบสู่ลูกค่าย โดยผู้ถ่ายได้ทำการเจาะภาพโดยเน้นภายในห้องโดยสาร ที่ทำให้เราได้เห้นรายละเอียดการตบแต่งใหม่ที่ชัดเจนมากยิงขึ้นในโฉมที่ 9 ของ Honda civic  ใหม่

ห้องโดยสาร Honda Civic ใหม่นี้ มาพร้อมมิติที่ดูจากภาพแล้วจะเห็นได้ว่ากว้างกว่าปัจจุบันอย่างชัดเจน ที่Honda ยังคงเน้นย้ำในการใส่ใจรายละเอียดพร้อมความทันสมัยยิ่งขึ้น โดยเฉพาะหน้าปัดและคอนโซลหน้ายังคงเอกลักษณ์ความทันสมัยในแบบ 2 ชั้น ในขณะที่สีห้องโดยสารเปลี่ยนใหม่เลือกใช้สีเบจที่ดูสบายตายิ่งขึ้น และให้ความอบอุ่นมากยิ่งขึ้นที่มาพร้อมการตบแต่งตัดกับสีดำให้ความสปอร์ตยิ่งขึ้น
ทั้งนี้ Honda Civic ใหม่มีกำหนดเข้ามาวางจำหน่ายในไทย ในช่วงปลายปีนี้ ซึ่งราคา และรายละเอียดอื่นๆ เชื่อว่า Honda จะมีการเปิดเผยในไม่ช้า

Sanook! Auto Comment 
 
ความจริงก็เบื่อแล้วกับ civic 2012  ที่เมืองไทยเหลือแค่รอเวลา แต่ภาพภายในชุดใหม่นี้ทำให้เรารู้ว่า รถคันนี้อาจดูกว้างขึ้นจริงๆ ที่ส่วนหนึ่งก็มาจากสีของโดยสาร ที่ดูเหมือนยังคงคอนเซปต์ความทันสมัยและความสปอร์ต
 
 ร่วมเป็นแฟนเพจเรา บน Facebook..ได้ที่นี่เลย 

