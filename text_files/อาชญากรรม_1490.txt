เมื่อเวลา 09.30 น. วันที่ 25 กันยายน ที่ห้องพิจารณาคดี 708 ศาลอาญา ถ.รัชดา ศาลอ่านคำพิพากษาศาลอุทธรณ์ พิพากษายืนตามศาลชั้นต้น สั่งจำคุก น.ส.เปมิกา วีรชัชรักษิต อดีตเพื่อนสาวคนสนิทนายแพทย์ประกิตเผ่า ทมทิตชงค์ เป็นเวลา 54 เดือน โดยไม่รอลงอาญา จำเลยความในผิดฐานร่วมกันฉ้อโกงโดยอาศัยความอ่อนแอแห่งจิตของผู้ถูกหลอกลวง และลงโทษจำคุก น.ส.ฤทัย รุ่งสิริเมธากุล , นายณัฐพล หรือ ภาสยภูริณฐ์ พรมประไพ และนายวทัญญู ตันธีระพงศ์ ซึ่งเป็นเพื่อนนักศึกษา น.ส.เปมิกา จำเลยร่วมอีก 3 คน เป็นเวลา 3 ปี และปรับ 27,000 บาท แต่โทษจำคุกให้รอลงอาญา 2 ปี พร้อมทั้งให้จำเลยทั้งหมดร่วมกันชดใช้ค่าเสียหายแก่โจทก์เป็นเงินจำนวน 8,395,387 บาท
คดีนี้พนักงานอัยการฝ่ายคดีอาญา 8 ร่วมกับ รศ.เพลินจิต ทมทิตชงค์ มารดาของนายแพทย์ประกิตเผ่า เจ้าของสถาบันกวดวิชาแอพพรายด์ฟิสิกส์ ร่วมกันเป็นโจทก์ฟ้องนางสาวเปมิกา กับพวกรวม 4 คน ในความผิดฐาน ฉ้อโกงและพยายามฉ้อโกงทรัพย์สินของผู้อื่น จากกรณีที่ น.ส.เปมิกา กับพวก ได้ร่วมกันสร้างสถานการณ์หลอกลวงนายแพทย์ประกิตเผ่า ผู้เสียหายให้เชื่อว่าตนเองเป็นผู้วิเศษ สามารถถอดจิตและระลึกชาติได้ รวมทั้งเคยเป็นสามีภรรยากัน 99 ชาติ จึงต้องชดใช้กันในชาตินี้เพื่อบรรลุโสดาบันก่อนหลอกลวงเอาทรัพย์สินที่เป็นส่วนกลางของครอบครัวไป มูลค่ารวมเกือบ 9 ล้านบาท เหตุเกิดเมื่อเดือนตุลาคม 2549 ถึงเดือนพฤศจิกายน 2550
ขณะที่ น.ส.เปมิกา กล่าวภายหลังว่า มารดาของตนได้เตรียมหลักทรัพย์มาไว้ประกันตัวกว่า 1 ล้านบาท แต่ขณะนี้ยังอยู่ระหว่างการพิจารณาของศาลว่าจะให้ประกันหรือไม่
 
คลิปอ่าน >>> เปิดปม! คดีฉาว เปมิกา หมิ่น หมอประกิตเผ่า