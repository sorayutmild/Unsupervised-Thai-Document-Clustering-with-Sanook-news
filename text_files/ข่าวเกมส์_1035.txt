ผ่านไปครึ่งปีก็ยังประกอบ PC ให้แรงเท่า PS4 ไม่ได้
PlayStation 4
ยังคงถกเถียงกันไม่เลิก และเชื่อว่ายังคงถกเถียงกันตลอดกาลว่าซื้อเครื่องไหนมาเล่นเกมดีกว่ากัน แฟนบอยของแต่ละฝ่ายต่างก็หยิบยกข้อดีข้อเด่นของตนเองมาโจมตีฝ่ายตรงข้าม โดยเฉพาะชาว PC ที่ภาคภูมิใจในระบบที่สารพัดประโยชน์และมีกราฟิกที่สวยที่สุด แต่ว่าข้อเสียของ PC ก็คือเรื่องของ "ราคา" นั่นเอง เพราะเครื่อง PC มีการพัฒนาและออกผลิตภัณฑ์ใหม่ๆอยู่เสมอๆ ของใหม่แรงๆจึงมีราคาสูงเวอร์ แต่ของเดิมก็เก่าตกรุ่นอย่างรวดเร็ว จึงเปลืองเงินมากหากจะซื้อฮาร์ดแวร์ใหม่ๆตามอยู่ตลอด ส่วนเครื่องคอนโซลนั้นมีข้อดีตรงราคาถูก ใช้งานง่าย แต่ข้อเสียอยู่ดีไม่สามารถอัพเกรดฮาร์ดแวร์ได้นั่นเอง
PlayStation 4
เมื่อตอนที่ PlayStation 4 (PS4) ออกมาขายใหม่ๆก็เคยมีการเปรียบเทียบไปแล้วว่า เราไม่สามารถที่จะซื้อ PC ที่มีสเปกเครื่องแรกเท่า PS4 ได้ในราคา $399 ซึ่งปัจจุบันเวลาก็ผ่านไปประมาณครึ่งปี อุปกรณ์ PC ต่างๆก็มีรุ่นใหม่ออกมาเพียบ รุ่นเก่าก็ราคาลดลงพอสมควร แต่ถึงกระนั้นเราก็ยังไม่สามารถประกอบ PC 1ให้แรงเท่า PS4 ในราคา $399 ได้อยู่ดี งั้นเราลองไปดูกันว่า หากจะซื้อ PC ให้แรงเทียบเท่า PS4 ตอนนี้จะต้องเสียเงินเท่าไหร่
PlayStation 4
ด้วยฮาร์ดแวร์ที่เห็นในภาพนี้ก็จะมีสเปกที่พอกับ PS4 ได้ แต่ว่าก็ยังไม่เท่าในบางส่วนด้วย โดยเฉพาะในส่วนของ RAM นั้นสเปกต่ำกว่าของ PS4 พอสมควร แต่ที่เลือกตัวนี้มาเพราะจะให้ทำงานได้ดีกับเมนบอร์ดที่เลือกมาด้วย และหากใช้ฮาร์ดแวร์ที่สูงกว่านี้ก็จะทำให้ราคายิ่งสูงไปอีก หากคิดจะประกอบแบบนี้จริงๆก็สามารถตัดไดร์ฟบลูเรย์ออกไปได้ เพราะ PC ไม่จำเป็นต้องใช้ แต่ PS4 เขาติดตั้งมาพร้อม นี่จึงยังเป็นข้อได้เปรียบของคอนโซล
สรุปราคาตอนนี้ $530 จัดสเปกได้ใกล้เคียงกับ PS4 ในราคาที่ถูกลงกว่าเมื่อปลายปีที่แล้วพอสมควร เชื่อว่าในปี 2015 น่าจะจัดสเปก PC ได้เท่ากับ PS4 ในราคาที่ใกล้เคียงกันแล้วล่ะ ส่วนใครที่อยากจัด PC แรงๆ ตอนนี้แค่การ์ดจอที่แรงที่สุดของ AMD ก็ปาเข้าไป $500 แล้ว ประกอบทั้งเครื่องคงเกิน $1000 นี่ยังไม่รวมค่าระบบปฏิบัติการ OS ด้วยนะ ถ้าใช้วินโดว์ก็ต้องจ่ายเพิ่ม ไม่ก็ต้องใช้ OS ฟรีๆแทน