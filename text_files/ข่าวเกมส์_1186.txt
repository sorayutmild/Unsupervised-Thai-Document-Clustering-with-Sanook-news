สวัสดีเพื่อน ๆ ชาว Genshin Impact ที่น่ารักทุกคน ไม่นานมานี้เราเจอกับข่าวล่ามาแรง กับการปรากฏตัวครั้งล่าสุด ที่สร้างเสียงฮือฮาเป็นอย่างมาก กับดีไซน์สาวหน้าม้า ผมยาวสลวยอันเป็นเอกลักษณ์ของ Raiden Mei และนอกจากนี้ทุกคนต่างเฝ้ารอการมาของ Map ใหม่อย่าง Inazuma และ "เทพนิรันดร์ " Shogun Raiden อย่างใจจดใจจ่อในตอนนี้เธอ..ก็ได้ทำให้หัวใจคนที่เฝ้ารอสั่นสะท้านไปทั่ว
ตัวอย่างตัวละคร Raiden Mei จากเกม Honkai Impact 3

เพราะหน้าตาเธอมีเค้าโครง Raiden Mei จาก Honkai Impact 3 แต่เพิ่มเติมคือ Version ของ Genshin Impact นี้สวยเผ็ดดุแน่นอน !!

โดยเราจะรู้เรื่องราวของ Raiden จากปากคำของ Zhongli หลังจากจบเรื่องราวต่าง ๆ ในท่าเรือ Liyue ในตอนนั้นเราก็ได้รู้แน่ชัดว่าเทพองค์นี้เป็นเทพีสาวที่มีนามว่า Baal (บาอัล) ผู้มีสถานะเป็น Shogun จอมเผด็จการผู้ออกคำสั่งไล่ล่า Vision ไปทั่วประเทศ ทำให้เราทราบในตอนนั้นว่าเธอ นอกจากจะเป็นเพื่อน Zhongli แล้วเรื่องราวที่เราจะต้องไปเกี่ยวข้องกับเธอนั้น ไม่ง่ายเหมือน 2 เมืองที่แล้วมาแน่ เพราะเธอนั้นเป็นเทพีนักรบ ที่มีจิตวิญญาณซามูไรเต็มตัวแน่นอน ที่ไม่ประนีประนอมกับเรื่องราวใด ๆ

โดย 2 เมืองที่ผ่านมาจะมีสัตว์ประจำเมืองอย่างน้อย ๆ 1 ตัว ถ้าเล่นประเด็นนี้จากภาพที่เห็น หลายคนก็คาดเดากันไปต่าง ๆ นานาว่าเธอ..อาจมาพร้อมกับสัตว์เทพ ที่เป็นเหมือนสัญลักษณ์ของเมืองญี่ปุ่นไปแล้วกับ "จิ้งจอกเก้าหาง" ก็มีความเป็นไปได้แต่เป็นเพียงการคาดเดาของแฟน ๆ เท่านั้น

ครั้งแรกกับการดวลกันระหว่างเทพกับมนุษย์
หากนับย้อนไปชาว Monstadt เก่าก็เคยรบกับเทพวายุ ราชันย์แห่งหอคอยอย่าง Decarabian มาแล้ว แต่คราวนี้ศึกของ Raiden เป็นการดวลตัวต่อตัวแบบเทพซ่าซามูไร ใครอย่ายุ่ง !! และเหยื่อของคมดาบซามูไรของ Raiden ก็คือเพื่อนสนิทที่ Kaedehara Kazuha รักที่สุดที่จากไปอย่างไม่มีวันกลับ และยังเป็นปฐมเหตุที่ Kaedehara Kazuha ตัดสินใจหนีออกจากประเทศ Inazuma ที่เทพี Raiden จอมอหังการปกครองอยู่พร้อมกับปมในใจที่ไร้คำตอบ กับการที่ Raiden สังหารเพื่อนของเขาหรือคำสั่งล่า Vision ที่เขาไม่มีทางเข้าใจและยอมรับมันได้

Trailer ของ Kazuha ที่หลุดมาก่อนกาล

แม้เพื่อน Kazuha จะตายอย่างสมศักดิ์ศรีแบบวิถีนักรบ กับการในการดวลกับ Raiden แต่จากเหตุการณ์นี้ ก็อาจเป็นการเปิดฉากม่านสู่ความเข้มข้น ที่เราอาจจะไม่เจอความหวานอีกเลย..ก็เป็นได้ของจักรวาลเกม Genshin Impact 