ตลาดกล้องดิจิตอลเมืองไทยกลับมาคึกคักอีกครั้ง พร้อมกับการเติบโตของกล้องดิจิตอลประเภทเปลี่ยนเลนส์ได้ หรือกล้อง “มิร์เรอร์เลส (Mirrorless)”  ที่มีข้อดีในเรื่องของขนาดเล็ก น้ำหนักเบา พกพาไปไหนมาไหนได้สะดวก แต่ยังให้คุณสมบัติแทบจะเทียบเท่ากล้องโปรในหลายๆ ฟังก์ชั่น ปลายปีที่แล้วจนถึงต้นปีที่ผ่านมามีกล้องดิจิตอลมิร์เรอร์เลสทยอยเปิดตัวเรียกกำลังซื้อจากผู้บริโภค บริษัท บิ๊ก คาเมร่า คอร์ปอเรชั่น จำกัด (มหาชน) ผู้นำศูนย์รวมกล้องดิจิตอลและผู้ให้บริการด้านการถ่ายภาพครบวงจร เลยจัดอันดับ  7 กล้องมิร์เรอร์เลสมาแรงแห่งปี 2017 โดยการสำรวจจากยอดขายผ่าน บิ๊ก คาเมร่า (BIG Camera) กว่า 240 สาขาทั่วประเทศ เพื่อเป็นตัวช่วยในการตัดสินใจหากใครกำลังมองหากล้องคู่ใจไว้สำหรับท่องเที่ยวในช่วงเทศกาลหยุดยาวที่กำลังจะมาถึง

อันดับ 1 Sony RX100 Mark 5 กล้องมิร์เรอร์เลส โฟกัสไวระดับไฮบริดแบบไม่ต้องกังวลใจว่าจะพลาดช็อตเด็ด เพราะได้ปรับปรุงระบบโฟกัสใหม่ในแบบ Hybrid AF  และระบบติดตามเป้าหมาย จึงจะทำให้การโฟกัสแม่นยำ ติดตามเป้าหมายแบบไม่มีพลาดแม้จะเกิดการเคลื่อนไหว อีกหนึ่งไฮไลท์สำคัญที่ทำให้กล้องรุ่นนี้ขายดีไม่แพ้ใคร คือ ความสามารถในการถ่ายภาพนิ่งมาเรียงต่อกันเป็นภาพเคลื่อนไหวได้แบบเก๋ๆ

อันดับ 2 Fuji GFX 50s  ถือเป็นกล้องมิร์เรอร์เลสระดับโปร เพราะมีจุดเด่นอยู่ที่ใช้เซ็นเซอร์ขนาดใหญ่พิเศษที่เรียกว่า Medium Format เพื่อให้คุณภาพรูปภาพออกมาดีที่สุด สัญญาณรบกวนน้อย เหมาะสำหรับใช้ในงานที่ต้องการภาพขนาดใหญ่ เพราะรูปถ่ายที่ได้มีความละเอียดสูงลิบถึง 51.4 ล้านพิกเซล  และส่วนสำคัญที่ทำให้กล้องรุ่นนี้ฮอตติดลมบนคือ กองทัพเลนส์ ที่มีให้เลือกใช้มากมายถึง 6 ตัว รองรับเซ็นเซอร์ที่มีความละเอียดมากถึง 100 ล้านพิกเซล

อันดับ 3 Panasonic Lumix GF9  ที่เพิ่งเปิดตัวไปเมื่อไม่นานนี้ นอกจากความคมชัดระดับ 4K ทั้งการถ่ายภาพนิ่งและภาพเคลื่อนไหวแล้ว อีกหนึ่งจุดเด่นที่ทำให้ Panasonic Lumix GF9 เป็นที่นิยม คือ ฟังก์ชั่นต่างๆ ที่พัฒนามาจากรุ่น GF8 ตอบสนองการใช้งานของผู้บริโภคได้มากขึ้น อย่างฟังก์ชั่น 4K Selfie และ 4K Photo ที่สามารถบันทึกภาพได้สูงสุดถึง 30 เฟรมต่อวินาที ที่จะทำให้ผู้ใช้ไม่พลาดช็อตเด็ดในทุกโมเม้นท์ หรือในเวลาที่อยากให้ภาพชัดทั้งคนและวิวก็เลือกบันทึกด้วยฟังก์ชั่น Background Control แถมยังสนุกไปกับ Panorama  Selfie ที่จะเปิดทุกมุมมองใหม่ของการเซลฟี่ให้กว้างยิ่งขึ้น

อันดับ 4 Olympus OM-D E-M1 Mark II  ที่มีประสิทธิภาพแรงตรงตัวบอดี้ มีการซีลป้องกันละอองน้ำ และทนต่ออากาศเย็นได้ถึง -10°C เรียกได้ว่าเป็นอีกหนึ่งกล้องคู่ใจของคนรักความเย็น ถ่ายหิมะเป็นหิมะแบบไม่ต้องกลัวเครื่องแฮงค์กันเลย และอีกหนึ่งฟังก์ชั่นที่ทำให้กล้องตัวนี้โดนใจคนรุ่นใหม่คือ ระบบ SSWF (Supersonic Wave Filter) การขับไล่ฝุ่นด้วยการสั่นที่ความถี่สูง 30,000 ครั้งต่อวินาที พร้อมการสร้างแรงดึงดูดเพื่อการกำจัดฝุ่นและสิ่งสกปรกออกจากเซ็นเชอร์โดยเฉพาะ

อันดับ 5  Canon EOS M5  ที่ดึงจุดเด่นเอาเทคโนโลยีต่างๆ จากกล้องรุ่นใหญ่อย่าง DSLR ในสังกัด มาใส่ในกล้องรุ่นนี้ทำให้ได้ประสิทธิภาพสูง  แต่ยังคงรูปแบบดีไซน์มีขนาดกะทัดรัด สไตล์มิร์เรอร์เลส ที่สำคัญคือการจัดวางปุ่มคอนโทรลต่างๆ ให้สะดวกและรวดเร็วกว่าการเข้าไปค้นหาในเมนู ทำให้การใช้งานง่ายขึ้น ใครที่พกกล้องรุ่นนี้ไปเที่ยวก็เหมือนพกกล้อง DLSR ขนาดจิ๋ว ทำให้ภาพถ่ายทุกช็อตทรงคุณค่ายิ่งขึ้น

อันดับ 6 Ricoh Theta S  อีกหนึ่งของเล่นชิ้นสำคัญของคนรักการถ่ายภาพเชิงสร้างสรรค์ แถมเป็นกล้องที่มีดีไซน์แตกต่างจากกล้องรุ่นอื่นๆ อย่างสิ้นเชิง คือมีรูปทรงเป็นแท่งสี่เหลี่ยม จุดเด่นที่ทำให้กล้องรุ่นนี้ได้รับความนิยมอย่างล้นหลามอยู่ที่ ความสามารถถ่ายภาพรอบตัวแบบ 360 องศา ในแชะเดียว รวมถึงสามารถควบคุมการเปิดรับแสงให้ยาวนานได้นานถึง 1 นาที ทำให้เก็บภาพบรรยากาศยามค่ำคืนได้อย่างสวยงาม โดยไม่ต้องเอาไปปรับแต่งอะไรอีก รับรองว่ากล้องตัวนี้จะทำให้โลกการถ่ายภาพมีสีสันและเสน่ห์มากยิ่งขึ้น

อันดับ 7 Nikon D5600 ถือเป็นกล้องดีขนาดกะทัดรัด น้ำหนักเบา อัดแน่นไปด้วยคุณภาพ มาพร้อมหน้าจอแอลซีดีทัชสกรีนแบบบิดพับปรับองศาได้ ด้วยขนาดที่กะทัดรัดทำให้ผู้ใช้สามารถพกเก็บกล้องตัวนี้ไว้ติดกระเป๋า หรือพกพาติดตัวไปกับคุณได้ทุกที่ เพื่อเก็บบันทึกเรื่องราวแห่งช่วงเวลาอันน่าประทับใจไว้เป็นภาพถ่ายที่งดงามได้อย่างฉับไว ไม่ว่าจะเป็นภาพขอบฟ้าที่เห็นในขณะเดินทาง ภาพเหตุการณ์ต่างๆ และผู้คนมากหน้าหลายตาที่ได้พบปะ เพื่อให้สามารถย้อนกลับมาดู แบ่งปัน และสร้างความประทับใจได้อย่างไม่รู้ลืม

นอกจากนี้ทาง บิ๊ก คาเมร่า ยังได้เผยกล้องมิร์เรอร์เลสขายดี โดยการสำรวจจากยอดขายผ่าน บิ๊ก คาเมร่า (BIG Camera) กว่า 240 สาขาทั่วประเทศ พบกว่า อันดับหนึ่งเป็นของ Sony A5100, อันดับที่ 2 Panasonic GD9 อันดับที่ 3 FujiXA3 อันดับที่ 4 Olympus Mark ll อันดับที่ 5 Olympus EPL8 อันดับที่ 6 Canon M10 อันดับที่ 7 Nikon D3400 และอันดับที่ 7 Fuji XT20
ใครที่กำลังมองหากล้องดิจิตอลคู่ใจ เพื่อนำไปแชะแอนด์แชร์ช่วงวันหยุดยาวอย่างเทศกาลสงกรานต์ที่กำลังจะมาถึงนี้ ลองไปสัมผัสประสิทธิภาพของกล้องทั้ง 6 ตัวนี้ได้ที่งาน “บิ๊ก คาเมร่า เฟสติวัล (Big Festival 2017)” ที่จัดขึ้นภายใต้คอนเซ็ปต์ “Life is Wanderlust” เอาใจสาวกที่หลงไหลการพกกล้องไปท่องโลกโดยเฉพาะ นอกจากนี้ภายในงานได้รวบรวมแบรนด์กล้องและอุปกรณ์กล้องดิจิตอลชั้นนำกว่า 30  แบรนด์มาให้เลือกอีกมากมาย อาทิ  Fujifilm, Olympus, Panasonic, Sony, Nikon, Canon, Pentax, Casio, Ricoh, Polaroid, Sigma, Tamron, Tokina, Samyang, Mitakon, Laowa, Fotopro, Jusino, Slik, Herringbone, Artisan&Artist, Fat Bull, Hana Ham, Golla, Kenko, Kamerar, Hoya, Nisi, Nissin, Sandisk, PenDrive และ Eneloop เป็นต้น พร้อมโปรโมชั่นโดนใจมากมาย อาทิ รับส่วนลดสูงสุด 33% ผ่อน 0% นาน 24 เดือน เป็นต้น

“บิ๊ก คาเมร่า เฟสติวัล 2017 (BIG CAMERA Festival 2017)” จัดขึ้นระหว่างวันที่ 30 มีนาคม – 6 เมษายน 2560 ณ  ลานกิจกรรม ชั้น 1 ศูนย์การค้าเซ็นทรัลพลาซ่า ลาดพร้าว ตั้งแต่เวลา 10.00 - 22.00 น.  ผู้ที่สนใจสามารถดูรายละเอียดเพิ่มเติมได้ที่ www.bigcamera.co.th 