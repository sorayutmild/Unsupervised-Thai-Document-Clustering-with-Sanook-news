เรียกได้ว่าเป็นอีกหนึ่งอนิเมะเรื่องดังที่มีคนไทยหลายคนให้การติดตามกันเป็นจำนวนมาก กับเรื่อง มหาเวทย์ผนึกมาร (Jujutsu kaisen) ซึ่งทวิตเตอร์หลักได้มีการประกาศซีซั่นที่ 2 แล้ว แต่ทว่ากว่าจะได้ดูนั้นต้องรอปีหน้ากันเลยทีเดียว ซึ่งจะเป็นวันไหนนั้นคงต้องรอติดตามกันอีกครั้ง

อย่างไรก็ตามในระหว่างที่รอซีซั่นสองนั้น ตัวอนิเมะก็ได้มีฉบับภาพยนตร์เตรียมฉายในปีนี้อีก (ฉายแล้วในญี่ปุ่น) ซึ่งน่าเสียดายที่ยังไม่มีการประกาศว่าจะมีการฉายในประเทศไทยรึไม่ นอกจากนี้ทางสตูดิโอ MAPPA ที่สร้างอนิเมะเรื่องนี้ยังได้เปรยด้วยว่า จะมีข่าวสำคัญเตรียมประกาศในเดือนเมษายนอีกด้วย

สำหรับการ์ตูนเรื่องมหาเวทย์ผนึกมารนั้นจะเล่าถึง "อิตาโดริ ยูจิ" ที่เข้าไปพัวพันกับวัตถุต้องสาป และต้องรับพลังเหนือธรรมชาติมาไว้กับตัว เป็นการ์ตูนที่โด่งดังและประสบความสำเร็จเป็นอย่างมาก จนกระทั่งได้ทำออกมาเป็นเกมมือในชื่อ Jujutsu Kaisen Phantom Parade รวมถึงได้นำมาคอลแลปส์กับเกม Battle Royale ชื่อดังอย่าง PUBG Mobile อีกด้วย สำหรับแฟนการ์ตูนสามารถรับชมอนิเมะได้ทั้งผ่าน Netflix, WETV และ TRUE ID เป็นต้น