ตำรวจชุดสืบสวน บช.ปส. พร้อมเจ้าหน้าที่ปปส. นำกำลังเข้าตรวจค้นร้านแต่งรถจักรยานยนต์บิ๊กไบค์ area 51 เบนซ์ เรซซิ่ง สามีนางเอกสาว แพท ณปภา
วันนี้ (2 ก.พ.60) ผู้สื่อข่าวรายงานความคืบหน้า กรณีตำรวจชุดสืบสวน บช.ปส. พร้อมเจ้าหน้าที่ปปส. นำกำลังเข้าตรวจค้นร้านแต่งรถจักรยานยนต์บิ๊กไบค์ area 51 ของ นายอัครกิตต์ วรโรจน์เจริญเดช หรือ เบนซ์ เรซซิ่ง สามีนางเอกสาว แพท ณปภา ตันตระกูล นักแสดงชื่อดัง ภายในซอยอินทามาระ 51 ซึ่งเป็น 1 ในกว่า 40 จุด ตามแผนปฎิบัติการ “ชัยยะสยบไพรี 60/2” โดยในชุดตรวจค้นมี พ.ต.ท.ศักดิ์สุนทร เปรมานนท์ สารวัตรหมี แฟนหนุ่มของแพนเค้ก เขมนิจ จามิกรณ์ นักแสดงสาวร่วมอยู่ด้วย
ทั้งนี้ เจ้าหน้าที่ได้ อายัดทรัพย์สินที่เชื่อมโยงกับขบวนการค้ายาเสพติด “นายไซซะนะ แก้วพิมพา” ชาวลาว ผู้ต้องหาตามหมายจับศาลอาญา ซึ่งเป็นเครือข่ายยาเสพติดรายใหญ่ คาสนามบินสุวรรณภูมิ
ส่วนทรัพย์สินที่อายัดไป นายอัครกิตติ์ ยังเป็นเพียงผู้ต้องสงสัย โดยสามารถนำหลักฐานที่มาของทรัพย์สินที่ใช้ในการซื้อรถมาแสดงต่อเจ้าหน้าที่เพื่อแสดงความบริสุทธิ์ได้
ล่าสุด เจ้าหน้าที่ตำรวจแจ้งว่า แพท ณปภา ตันตระกูล ติดต่อมาว่าได้คุยกับ นายอัครกิตต์ วรโรจน์เจริญเดช หรือ เบนซ์ เรซซิ่ง สามีให้เข้ามอบตัวกับตำรวจแล้ว
ทั้งนี้ นายอัครกิตติ์ ยังเป็นเพียงผู้ต้องสงสัย โดยสามารถนำหลักฐานที่มาของทรัพย์สินที่ใช้ในการซื้อรถมาแสดงต่อเจ้าหน้าที่เพื่อแสดงความบริสุทธิ์ได้