การเก็บเงินไม่ใช่เรื่องยาก หากคุณตั้งใจ และพยายามกับมันแล้วคุณจะรู้ว่าความสุขสบายนั้นเป็นอย่างไร พนักงานกินเงินเดือนและไม่มีรายได้อื่นที่ไหน การเก็บเงินให้ได้ปีละ 100,000 บาทค่อนข้างยากมาก ซึ่งหากคุณไม่ทำในตอนนี้เวลาก็จะผ่านเลยไป ทำให้คุณไม่มีต้นทุนชีวิตที่จะไปต่อยอดธุรกิจอย่างอื่นได้เลย

ตัดค่าใช้จ่ายหลักออกไป พยายามตัดค่าใช้จ่ายหลักออกไป เช่นค่าโทรศัพท์ ค่าหอพัก ค่าน้ำมัน ค่าผ่อนรถ และอื่นๆทีคุณที่จำเป็น เช่นเมื่อคุณอยู่หอพักคนเดี่ยว คุณควรที่จะหาญาติพี่น้อง หรือเพื่อนมาร่วมกันแชร์ ส่วนค่าโทรศัพท์ก็หาโปรโมชั่นที่เหมาะกับคุณเพื่อที่จะแบ่งเบาค่าใช้จ่ายของคุณไป โดยรวมแล้วคุณจะประหยัดไปได้ประมาณ 4,000 บาทต่อเดือน                     เลือกกินของที่มีคุณภาพแต่ราคาไม่แพง คุณควรจะเลือกสรรค์สักหน่อยกับเรื่องการกินเพราะสิ่งที่เราสิ้นเปลืองไปมากก็คงจะหนีไม่พ้นเรื่องกินนี่แหละ คุณควรจะหาวิธีทำยังไงให้คุณได้ประหยัดค่าใช้จ่ายในส่วนนี้ลงได้ เช่น ทำกับข้าวมาทานที่ออฟฟิต เลือกอาหารที่เป็นจานเดียว หากต้องการกินเลี้ยงสังสรรค์ ก็ควรไปกินที่บ้านของเพื่อน หรือบ้านคุณเองแล้วใช้วิธีการแชร์เพื่อลดค่าใช้จ่ายได้อีกทางหนึ่งเช่นกัน การทำเช่นนี้จะทำให้คุณประหยัดไปได้ประมาณ 2,000 ต่อเดือนเลยทีเดียว   จำกัดการซื้อเสื้อผ้าเครื่อแต่งกาย หรือเครื่องสำอาง เพราะสิ่งเหล่านี้อาจจะไม่จำเป็นที่จะต้องเปลี่ยนใหม่อยู่ตลอดเวลา เราสามารถเอาเสื้อผ้าเก่ามา Mix & Match ให้กลายเป็นชุดใหม่ได้ง่ายๆ ส่วนเรื่องของเครื่องสำอางก็ใช้วิธีซื้อช่วงโปรโมชั่นก็จะช่วยให้คุณเซฟเงินได้ 1,500 บาทต่อเดือน   ชวนผองเพื่อนจับกลุ่มกันประหยัด การทำแบบจะทำให้คนใกล้ชิดของคุณมีการออมเงินด้วย หรืออาจจะใช้วิธีแข่งขันกันว่าใครจะสามารถประหยัดเงินได้ตามเป้าก่อนกัน ซึ่งการชวนเพื่อนๆ หรือคนใกล้ชิดมาประหยัด แบบนี้ก็เป็นแรงบรรดาลใจให้คุณได้มีแรงเก็บเงินต่อไปได้   
สุดท้าย Sanook! Money ก็ขอฝากถึงเรื่องการเก็บเงินว่า ควรจะเก็บแต่พอดีไม่ควรเคร่งเกินไป ควรจะหาความสุขใส่ตัวบ้าง แล้วคุณจะรู้ว่าการเก็บเงินที่แต่พอดีก็มีความสุขได้เช่นกัน