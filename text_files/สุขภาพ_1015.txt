         จะคอเหล้า คอเบียร์ คอไวน์ และคอแอลกอฮอล์อะไรก็ตามเหอะ  อยากให้อ่านเรื่องไอ้ที่เคยได้ยินคำโฆษณา หรือข้อมูลเชียร์ให้ดื่มจากคนอยากขายเหล้า  นอกจากประโยชน์ไม่มี แถมความดีไม่ปรากฏ           น้ำเปลี่ยนนิสัยสารพัดพิษนี้ เป็นตัวการทำร้ายร่างกายเราแทบทุกส่วน ดื่มครั้งไหนไม่ว่าจะมากหรือน้อย ก็เท่ากับเรากรอกยาพิษเข้าปากตัวเอง กรอกยาพิษกันเป็นประจำ แน่นอนว่าช่วยให้ตายเร็วขึ้น เฮฮาหมดแก้วอยู่ดีๆ อาจตับแข็งไม่รู้ตัว             แอลกอฮอล์แต่ละหยดทำร้ายอะไรเราบ้างลองมาดูกัน
 สมอง เหล้ากระตุ้นเซลล์สมองขยายตัว ทำให้สมองบวม สุดท้ายเซลล์จะลีบเหี่ยวและตายช่องปากและลำคอ เหล้าทำให้ลิ้นเป็นฝ้า เนื้อเยื้ออักเสบ เสี่ยงเป็นมะเร็งช่องปาก หัวใจ เหล้ากระตุ้นให้เลือดสูบฉีดเร็ว หัวใจทำงานหนัก ทำให้หัวใจโตและหัวใจวาย หลอดเลือด เหล้าทำให้หลอดเลือดขยาย ผิวหนังเป็นผื่นแดง บางคนเส้นเลือดอาจหดตัวซึ่งเป็นอันตรายมาก กระเพาะอาหาร เหล้าจะไปกระตุ้นน้ำย่อย ถ้ากินตอนท้องว่าง เยื้อบุกระเพาะจะอักเสบเฉียบพลัน ตับ เหล้าทำร้ายเซลล์ตับ ไขมันไปพอกที่ตับเกิดเป็นผังผืด และเป็นโรคตับแข็ง 4 โรคร้ายที่รอรุมกินเราอยู่ โรคทางระบบประสาท             ถ้าดื่มพอประมาณอาจช่วยให้หลับสบาย แต่หากดื่มจัดเข้าขั้นติดสุรา โรคนอนไม่หลับจะมารุมเร้า เป็นสาเหตุให้เกิดอาการจิตหลอน ขาดสติ เพ้อคลั่ง สมองผิดปกติ ซึ่งอาการเหล่านี้จะส่งผลให้เกิดโรคซึมเศร้า โรคลมชัก และโรคทางจิตอีกด้วย โรคมะเร็ง             สารพัดมะเร็งเกิดขึ้นได้เพราะสุรา ไม่ว่าจะมะเร็งปาก มะเร็งหลอดอาหาร มะเร็งลำไส้ใหญ่ มะเร็งกระเพาะอาหาร มะเร็งเต้านม มะเร็งรังไข่ และมะเร็งตับโรคฮิตสาเหตุการตายหลักของนักดื่มชาย โรคหลอดเลือดและหัวใจ             นักดื่มจะมีอัตรการเป็นโรคหัวใจมากกว่า แถมสุรายังมีฤทธิ์ทำลายกล้ามเนื้อและเซลล์หัวใจ สาเหตุของโรคกล้ามเนื้อหัวใจเสื่อม ความดันเลือดสูง สามารถเสียชีวิตโดยเฉียบพลันเพราะหัวใจวาย โรคเรื้อรังอื่นๆ             สารพัดโรคเรื้อรังที่เป็นแล้วรักษาหายยาก เนื่องจากแอลกอฮอล์ไปทำลายอวัยวะภายในร่างกายจนเสียหาย โรคตับอักเสบเรื้อรัง โรคเบาหวาน โรคตับอักเสบ โรคเสื่อมสมรรถภาพทางเพศ โรคเกาต์ โรคกระดูกพรุน ทั้ง 4 กลุ่มโรคนี้เป็นแค่ส่วนหนึ่งของ 60 โรคร้ายที่กินร่างกายเราวันละนิด มากน้อยก็ไตระดับไปตามแอลกอฮอล์ทุกแก้วที่เราดื่ม นักดื่มจะมีเวลาใช้ชีวิตได้น้อยกว่าคนไม่ดื่ม 10 – 14 ปี ถ้าเมาแล้วขับด้วย ก็อาจไปเร็วสั้นกว่านี้ ดื่มเหล้าไม่ได้ตายผ่อนส่ง แต่พร้อมตายได้เสมอ เพราะใครจะไปรู้ว่าวันนี้เหล้ามันกินเราไปแค่ไหนแล้ว เหล่านี้คือเรื่องจริงล้วนๆ เข้าพรรษาปีนี้ มาพักร่างกายหยุดทำร้ายตัวเองกันดีไหม? 
ร่วมงดเหล้าเข้าพรรษาได้ที่ www.dontdrink3months.com
สายด่วนเลิกเหล้า โทร.1413  
[Advertorial]



