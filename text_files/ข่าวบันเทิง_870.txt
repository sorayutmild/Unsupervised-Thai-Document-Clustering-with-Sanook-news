ยังเป็นกระแสและเป็นที่จับตามองอยู่ตลอด สำหรับคู่รักทอล์คออฟเดอะทาวน์ "เจนี่-เอ๋ อัศวเหม" หลังออกมาแถลงข่าวพร้อมโชว์ทะเบียนสมรส ก็มีกระแสข่าวลือออกมาหนาหูว่า สาวเจนี่ท้องและแอบไปฝากครรภ์ที่โรงพยาบาล ซึ่งเจ้าตัวก็ออกมาปฏิเสธว่า
"ไม่ได้ท้องแน่นอนค่ะ มันก็แบบเป็นเรื่องปกติที่คนจ้องมองแบบนั้น ด้วยความที่เจนี่กับพี่เอ๋ จดทะเบียนกันในเวลาสั้น ๆ แค่ไม่นาน ก็ไม่แปลกที่คนจะคิดค่ะ"
แถมเมื่อกลางเดือนกันยายนที่ผ่านมา เอ๋ ชนม์สวัสดิ์ ก็ได้โพสต์ภาพภรรยาสาวกำลังเล่นโยคะโชว์หน้าท้องแบนราบ เป็นการยืนยันทางอ้อมว่า สาวเจนี่ไม่ได้ท้องตามข่าวลือ นอกจากนี้ สาวเจนี่ยังได้ไปอวดหุ่นสวยร่วมงานเปิดตัวแบรนด์ดังถึงมิลานอีกด้วย ขาเม้าท์ทั้งหลายเลยเงียบกริบไปตามๆกัน
แต่ล่าสุด มีภาพหลุดของสาวเจนี่ ที่ดูอวบอิ่มมีน้ำมีนวลขึ้นผิดหูผิดตา จนข่าวลือเรื่องท้องสะพัดอีกรอบ งานนี้ไม่รู้ว่าคุณสามีดูแลดีจนน้ำหนักพุ่ง เป็นเพราะมุมกล้อง หรือว่ากำลังจะมีข่าวดีหรือเปล่า ยังไงก็คงต้องรอดูกันต่อไป หรือไม่ก็ต้องรอสาวเจนี่ควงคุณสามีออกมาแถลงข่าวอีกรอบแล้วกันนะจ๊ะ...
อ่าน >>> เอ๋ ชนม์สวัสดิ์ อัศวเหม ผู้ชายหมื่นล้านเนื้อหอม