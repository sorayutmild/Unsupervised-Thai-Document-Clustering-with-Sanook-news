หลังจากที่พระเอกหนุ่ม ปอ ทฤษฎี เข้ารับรักษาตัวที่โรงพยาบาลรามาธิบดี เนื่องจากป่วยเป็นไข้เลือดออก และต้องเข้ารับรักษาตัวเป็นเวลานานกว่า 2 เดือน
ล่าสุดวันนี้ (18 ม.ค.) ทางโรงพยาบาลรามาธิบดีได้ออกมาแถลงประกาศอย่างเป็นทางการแล้วว่า "ปอ ทฤษฎี" ได้ถึงแก่กรรมอย่างสงบไปเมื่อช่วงเที่ยงวันที่ผ่านมา ท่ามกลางความเสียใจของคนทั้งประเทศที่คอยติดตามอาการและให้กำลังใจมาโดยตลอด
สำหรับครอบครัว "สหวงษ์" นับเป็นความสูญเสียที่ยากจะทำใจ โดยเฉพาะภรรยา โบว์ แวนด้า และลูกสาวสุดที่รัก "น้องมะลิ" ที่มาเฝ้าพ่อปอแทบทุกวัน ซึ่งก่อนหน้าที่ "ปอ" จะเสียชีวิต ด้าน "โบว์" ได้โพสต์ภาพปอและน้องมะลิคู่กัน พร้อมข้อความสุดท้ายไว้ในอินสตาแกรมว่า...
"พรุ่งนี้ต้องดีกว่านี้ พรุ่งนี้ต้องแข็งแรงกว่านี้ สู้นะพ่อปอ"
แต่ในวันนี้ พี่ปอ ได้พักเหนื่อยแล้วหลังต้องต่อสู้เผชิญกับโรคแทรกซ้อนต่างๆ หลับให้สบายนะคะ ทีมข่าว Sanook! News ขอแสดงความเสียใจมา ณ ที่นี้ ด้วยค่ะ
รูปภาพจากอินสตาแกรม@vanda29