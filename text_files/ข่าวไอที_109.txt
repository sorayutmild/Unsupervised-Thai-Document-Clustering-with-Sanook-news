ช่วงนี้บุคคลส่วนใหญ่จะใช้งานอินเทอร์เน็ตภายในบ้าน และแน่นอนว่า Wi-Fi คือสัญญาณที่อุปกรณ์ส่วนใหญ่จะสื่อสารกับ Router เพื่อเข้าสู่โลกของอินเทอร์เน็ต เพียงแต่ว่า ปัญหาคือ ทำไมเร้าเตอร์ช้าไม่ได้ดั่งใจ

วันนี้ทีม Sanook Hitech จะรวบรวมสาเหตุที่ทำให้ Wi-Fi ของคุณไม่สามารถให้ความเร็วอินเทอร์เน็ตได้
วาง Router ผิดที่
สิ่งแรกคือ เวลาคุณใช้งาน Wi-Fi พบว่าสัญญาณมีค่าสวิงที่เปลี่ยนแปลงไปมาก ทำให้ไม่สามารถใช้งานอินเทอร์เน็ตได้ความเร็วได้เต็มที่ อาจจะต้องพิจารณาว่าคุณวาง Router ไว้ที่ไหน และบ้านมีความกว้างแค่ไหน เพราะบางครั้งสัญญาณ Wi-Fi อาจจะแรงไม่เพียงพอต่อการใช้งานได้
วิธีแก้ ลองหาที่วางที่เหมาะสม หรือถ้าบางบ้านอาจจะมีอุปสรรคเยอะ ลองจัดบ้านให้เป็นที่เป็นทางเพื่อให้ให้การปล่อยสัญญาณทำได้ดีมากขึ้น
Router เก่าเกินไป
อีกปัจจัยหนึ่งคืออุปกรณ์ต้นทางอย่าง Router มีอายุการใช้งานที่มากเกินไป ทำให้เกิดปัญหาในเรื่องการเชื่อมต่ออินเทอร์เน็ตเช่นไม่รองรับกับ Package ที่ใช้งานอยู่ หรืออาจจะมีปัญหาภายใน ทำให้ไม่สามารถใช้งานได้นั่นเอง
วิธีแก้ไข ลองติดต่อกับผู้ให้บริการ เปลี่ยน Router หรือหากจะเปลี่ยนอุปกรณ์เองลองติดต่อผู้ให้บริการก่อนที่จะลง Setup ระบบเพื่อใช้งานต่อไป และหมั่นลอง Restart Router โดยอาจจะกดปิด Router แล้วทิ้งไว้ 3 – 5 นาที แล้วเปิดใหม่

ระยะทางที่คุณใช้งานห่างเกินไป
นอกจากการแก้ปัญหาเรื่องของอายุ Router แล้ว ถ้าเกิดยังมีปัญหาในบางที่เช่นชั้นสูงๆ เพราะว่าสัญญาณอาจจะอยู่ปลายสัญญาณแล้วก็เลยทำให้ไม่สามารถใช้งานอินเทอร์เน็ตได้นั่นเอง
วิธีแก้อาจจะลองหา Router ที่สามารถรับช่วงต่อสัญญาณ หรือ Repeater มาใช้ หรือจะเป็น MESH Wi-Fi มาวางในจุดอับของสัญญาณ์หรือพื้นที่ๆ มีการใช้งานหนาแน่นก็ได้เช่นเดียวกัน
อุปกรณ์บางอย่างใช้แรงอินเทอร์เน็ตไป
สำหรับบ้านที่มีการเชื่อมต่อกับอินเทอร์เน็ตที่มากเกินไปหรือบางเครื่องเข้าเล่นเกมอยู่หรือใช้งานเกี่ยวกับการอัปโหลดวิดีโอ ก็เป็นอีกสาเหตุที่ทำให้ อินเทอร์เน็ตของบ้างคุณนั้นช้าลงได้ วิธีแก้สำหรับปัญหานี้คือ ลองปรับความเร็วเพิ่ม เพราะเดี๋ยวนี้ Package อินเทอร์เน็ตมีราคาไม่ได้สูงเกินไป

ลืมจ่ายค่าอินเทอร์เน็ต
สุดท้ายหากคุณใช้งานอินเทอร์เน็ตไม่ได้ และมีการขึ้นมาบอกให้จ่ายเงินขึ้นมา แสดงว่าคุณลืมจ่ายค่าบริการอินเทอร์เน็ตนั่นเอง วิธีแก้ปัญหาง่ายๆ คือ จ่ายอินเทอร์เน็ตแล้ว Reset Router ใหม่ ก็จะกลับมาใช้งานได้แล้วครับ
เห็นไหมว่าวิธีแก้ปัญหาเรื่อง Wi-Fi ให้ปล่อยกระจายอินเทอร์เน็ตนั้นไม่ยากเลย ยังไงก็ลองปรับใช้งานดูเพื่อให้การใช้งานอินเทอร์เน็ตนั้นราบรื่นไม่ติดขัด
สำหรับครั้งหน้าทีม Sanook Hitech จะมี Tips เทคนิคในโลกเทคโนโลยี อย่าลืมมาติดตามในครั้งหน้าครับ