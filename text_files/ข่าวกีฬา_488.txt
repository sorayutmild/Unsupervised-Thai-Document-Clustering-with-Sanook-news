"อลิน่า เยเรเมนโก้" ดาราหนังโป๊ชาวรัสเซีย วัย 25 ปี หรือชื่อเรียกในวงการว่า "อลิน่า เฮเนสซี่ย์" ออกมาประกาศผ่านสื่อว่า เธอยอมขึ้นเตียงกับ "อเล็กซานเดอร์ โกโกริน" ดาวยิงดินาโม มอสโก วัย 24 ปี และพร้อมที่จะจัดหนักทำสงครามใต้สะดือยาวนานถึง 16 ชั่วโมง หาก โกโกริน ยิงอีก 5 ประตู ใน 10 เกมที่เหลือของรัสเซีย พรีเมียร์ลีก แชมเปี้ยนชิพ เยเรเมนโก้ ที่เคยได้รับรางวัลฉากเซ็กซ์หนังผู้ใหญ่ที่ดีที่สุดเมื่อเดือนมกราคมที่ผ่านมา ซึ่งเป็นรางวัลระดับออสการ์ของวงการหนังแนวนี้ เผยว่า "ฟุตบอลมันก็เหมือนหนังโป๊ เพราะมันเต็มไปด้วยผู้ชายที่หล่อๆ ทั้งนั้น" "ถ้าก่อนลีกฟุตบอลรัสเซียจบลง โกโกรินยิงได้ 5 ลูก ฉันสัญญาว่าจะยอมมีเซ็กซ์กับเขา 16 ชั่วโมง เพื่อเป็นการขอบคุณ" เซ็กซี่สตาร์แดนหมีขาว ระบุนอกจากนี้ เยเรเมนโก้ ยังได้ให้คะแนนนักเตะที่เธอเคยมีเพศสัมพันธ์ด้วยมาแล้ว เริ่มจาก เซอร์เก อิ๊กนาเชวิช กองหลังของซีเอสเคเอ มอสโก "คนนี้เป็นผู้ชายเต็มร้อย แต่ฉันไม่ชอบเขา ให้ 3 คะแนน" ส่วน อิกอร์ สโมลนิคอฟ กองหลังเซนิต เซนต์ ปีเตอร์สเบิร์ก ได้ 3 คะแนน ขณะที่ อังเดร อาร์ชาวิน อดีตแข้งอาร์เซน่อล ได้ 8 คะแนน เธอให้เหตุผลว่า อาร์ชาวิน เป็นคนน่ารัก ด้าน ยูริ โลดิกิ้น ผู้รักษาประตูเซนิตฯ วัย 24 ปี ได้ 9 คะแนน เพราะมีสายตาแสนเซ็กซี่