ศึกฟุตบอลซีเกมส์ รอบรองชนะเลิศ คู่แรก แชมป์สายเอ เมียนมา พบ รองแชมป์สายบี เวียดนาม ที่สนามกีฬาแห่งชาติสิงคโปร์โดยผลปรากฏว่าเป็น เมียนมา เอาชนะ เวียดนาม ไปได้ 2-1 โดยขุนพลแข้งหม่องขึ้นนำไปได้ก่อนจากลูกจุดโทษของ อ่อง สิ ธู ในนาทีที่ 38ก่อนที่ครึ่งหลังจะเป็นทัพนักเตะสกุลเหงียนโหมบุกอย่างหนัก จนมาตีเสมอได้สำเร็จจากการแปจ่อๆของ โว ฮุย โธน กองกลางตัวเก่งในนาทีที่ 71อย่างไรก็ดีเป็น เมียนมา ที่ได้ประตูชัยในอีก 8 นาทีต่อมา จากลูกยิงของกัปตันทีม ตัน เนย์ ลิน ที่แฉลบกองหลังเวียดนามแล้วข้ามหัวนายประตูเข้าไปช่วงเวลาที่เหลือเป็น เวียดนาม ที่โหมบุกอย่างหนัก แต่ไม่สามารถยิงประตูคืนได้ จบเกม เมียนมา ชนะไป 2-1 พร้อมคราบน้ำตาของนักเตะสกุลเหงียนและกองเชียร์ที่ร้องไห้ระงมหลังจบเกมเมียนมา เข้าไปรอชิงเหรียญทองในวันจันทร์ที่ 15 มิ.ย. นี้ โดยจะรอพบผู้ชนะระหว่าง ไทย หรือ อินโดนีเซีย ที่มีคิวลงฟาดแข้งกันในช่วง 19.30 น. ของวันนี้ต่อไป