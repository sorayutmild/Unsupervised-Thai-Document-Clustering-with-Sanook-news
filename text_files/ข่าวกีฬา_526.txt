คริสเตียโน่ โรนัลโด้ ดาวยิงตัวเก่งของ "ม้าลาย" ยูเวนตุส สโมสรดังแห่งศึกกัลโช่ เซเรีย อา อิตาลี และ จอร์จิน่า โรดริเกวซ ภรรยาสาวคนสวย ใช้เวลาช่วงปิดเบรกการแข่งขัน พักผ่อนสบายๆ ด้วยกันบนเรือยอร์ชหรู ซึ่งในตอนนี้มันกลายเป็นภาพที่ชินตาเอามากๆ หลังในช่วงกว่า 2 เดือนที่ผ่านมา ครอบครัวของทั้งคู่ใช้ชีวิตอยู่บนเรือเกือบตลอดเวลา สาเหตุก็เพราะครอบครัวของกัปตันทีมชาติโปรตุเกส ยังคงกังวลกับการแพร่ระบาดของไวรัสโคโรนา (โควิด-19) นั่นเองด้วยการที่ประเทศอิตาลี มีการระบาดครั้งใหญ่ของเชื้อไวรัสดังกล่าว ทำให้ครอบครัวของ คริสเตียโน่ โรนัลโด้ หลีกหนีปัญหาด้วยการอาศัยอยู่บนเรือยอทช์สุดหรูนอกชายฝั่ง โดยหากวันไหนแข้งดังมีโปรแกรมซ้อมหรือแข่ง ก็จะมีรถมารับมาส่งที่ท่าเรือ หรือไม่ก็ขับรถไปเองก่อนขับกลับมาจอดที่ท่าเรือแล้วกลับขึ้นไปอาศัยบนเรือโดยเรือที่เจ้าตัวอาศัยอยู่ก็คือ CG MARE เรือสำราญลำหรู มูลค่า 6 ล้านเหรียญสหรัฐฯ (ประมาณ 186 ล้านบาท) เป็นเรือสำราญที่สามารถรองรับผู้โดยสารได้มากถึง 12 คน มีห้องมาสเตอร์สวีทขนาดใหญ่, ห้องพัก 6 ห้อง และห้องเตียงแฝด 1 ห้อง ให้ความรู้สึกเหมือนการเข้าพักในโรงแรมระดับ 5 ดาว ซึ่งทุกห้องติดตั้งด้วยเครื่องปรับอากาศ และบริการ Wi-Fiบนดาดฟ้าเรือมีสิ่งอำนวยความสะดวกครบครันทั้งเคาน์เตอร์บาร์น้ำ, อ่างจากุชชี่น้ำร้อน และเครื่องเล่นลมที่่ต่อยาวออกไปสู่ทะเล เหมาะกับเหล่าลูกๆ ของเขาเป็นอย่างยิ่ง ซึ่งแน่นอนมันเหมาะกับการจัดงานปาร์ตี้จริงๆสำหรับสถานการณ์ในอิตาลี จนถึงปัจจุบันมียอดผู้ติดเชื้อสะสมสูงถึง 251,713 คน รักษาหาย 202,697 คน และเสียชีวิตถึง 35,225 รายเลยทีเดียว ซึ่งทางรัฐบาลอิตาลี กำลังพยายามหาทางที่จะควบคุมการแพร่ระบาด และทำให้เมืองกลับมาเป็นปกติโดยเร็ว
