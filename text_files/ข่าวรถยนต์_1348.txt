     Mazda 2 2017 ใหม่ เปิดตัวอย่างเป็นทางการแล้ว เพิ่มระบบ G-Vectoring Control พร้อมระบบความปลอดภัย i-ACTIVSENSE ปรับราคาจำหน่ายเพิ่มขึ้นเริ่มต้นเพียง 1,000 บาท
     นายชาญชัย ตระการอุดมสุข ประธานบริหาร บริษัท มาสด้า เซลส์ (ประเทศไทย) จำกัด กล่าวว่า “สิ่งสำคัญที่จะทำให้มาสด้าประสบความสำเร็จตามเป้าหมายที่วางไว้คือ การเปิดตัวมาสด้า2 รุ่นปรับโฉมใหม่ในครั้งนี้ จะทำให้ลูกค้าเกิดความมั่นใจมากยิ่งขึ้น เพราะถือเป็นการสร้างมาตรฐานใหม่ให้กับตลาดรถยนต์นั่งขนาดเล็ก ซึ่งจะเปลี่ยนมุมมองของผู้บริโภคจากความเชื่อแบบเดิมๆ ไปจนหมดสิ้น โดยเฉพาะการนำเอาเทคโนโลยีใหม่ล่าสุดที่ไม่เคยเกิดขึ้นมาก่อนมาใส่ในรถยนต์นั่งขนาดเล็ก อาทิ เทคโนโลยี สกายแอคทีฟ-วีฮิเคิล ไดนามิกส์ และเทคโนโลยี i-ACTIVSENE ให้ความนุ่มนวลและเกาะถนนมากยิ่งขึ้นควบคุมทุกการเข้าโค้งได้อย่างแม่นยำ

     มาสด้า 2 เป็นรถยนต์รุ่นหลักของมาสด้าในประเทศไทย มียอดจำหน่ายในไทยประมาณ 165,000 คัน นับตั้งแต่เปิดตัวเมื่อปี 2552 ขณะที่โฉมใหม่พร้อมเทคโนโลยี SKYACTIV ที่เพิ่งเปิดตัวเมื่อปี 2558 มียอดจำหน่ายสูงกว่า 44,000 บาท โดยปีนี้มาสด้าตั้งเป้ายอดจำหน่ายไว้ 50,000 คัน หรือโตขึ้น 18% อันเป็นผลจากการเปิดตัว Mazda 3 เมื่อเดือนที่ผ่านมาด้วย ขณะที่ Mazda 2 ถูกตั้งเป้ายอดขายไว้ 27,000 คันต่อปี เพิ่มขึ้นจากปีที่ผ่านมา 16%

     Mazda 2 ไมเนอร์เชนจ์ใหม่ ยังคงถูกติดตั้งเทคโนโลยี SKYACTIV รอบคัน พร้อมเสริมด้วย SKYACTIV-VEHHICLE DYNAMICS ที่รวมการควบคุมการทำงานของเครื่องยนต์, เกียร์, โครงสร้างตัวถัง และช่วงล่างเข้าไว้ด้วยกัน ติดตั้งระบบประหยัดพลังงานา i-ELOOP ที่เปลี่ยนพลังงานจากการลดความเร็วเป็นพลังงานไฟฟ้าเก็บไว้ยังแบตเตอรี่ ช่วยเพิ่มความประหยัดเชื้อเพลิงขึ้น 10% และระบบ i-STOP ช่วยดับเครื่องยนต์ชั่วคราวเมื่อหยุดนิ่ง

     ภายในห้องโดยสารถูกตกแต่งแบบทูโทน Two-tone Color Decoration ติดตั้งหน้าจอสกรีนใส Active Driving Display สามารถแสดงความเร็ว และข้อมูลระบบนำทางได้, ระบบควบคุมการเปลี่ยนเกียร์ที่พวงมาลัย Sport Paddle Shift, ระบบควบคุมความเร็วคงที่ Cruise Control และพวงมาลัยดีไซน์ใหม่แบบ 3 ก้าน

     ด้านระบบความปลอดภัยติดตั้งระบบ i-ACTIVSENSE เป็นครั้งแรกใน Mazda 2 ได้แก่ ระบบเตือนมุมอับสายตา Advanced Blind Spot Monitoring, ระบบเตือนเมื่อมีรถในจุดอับสายตาในขณะถอยหลัง Rear Cross Traffic Alert
     Mazda 2 2017 ใหม่ ยังคงมีให้เลือกทั้งแบบซีดานและแฮทช์แบ็ค โดยในแต่ละรูปแบบตัวถังจะมี 7 รุ่นย่อย แบ่งเป็นเครื่องยนต์เบนซิน 4 รุ่นและเครื่องยนต์คลีนดีเซล 3 รุ่น

     ตัวถังมีให้เลือกทั้งหมด 7 สี ได้แก่ สีแดง โซลเรด และสีขาว สโนว์เฟค ไวท์ เพิร์ล เป็นสีสำหรับการเปิดตัว สีน้ำตาล ไททาเนียมแฟลช, สีเงิน อลูมินัม เมทัลลิค สำหรับสีใหม่มีด้วยกัน 3 สี ประกอบด้วย สีน้ำเงิน อีเทอนอล บลู, สีเทา เมทิเออ เกรย์ และ สีดำ เจ็ท แบล็ก
 
ราคาจำหน่าย Mazda 2 2017 ไมเนอร์เชนจ์ใหม่ มีดังนี้
Mazda 2 SKYACTIV-G 1.3 ลิตร Hatchback และ Sedan
Mazda 2 Standard ราคา 530,000 บาทMazda 2 High ราคา 590,000 บาทMazda 2 High Connect ราคา 620,000 บาทMazda 2 High Plus ราคา 670,000 บาท
Mazda 2 SKYACTIV-D 1.5 ลิตร Hatchback และ Sedan
Mazda 2 XD ราคา 680,000 บาทMazda 2 XD High Connect ราคา 750,000 บาทMazda 2 XD High Plus L ราคา 789,000 บาท
 