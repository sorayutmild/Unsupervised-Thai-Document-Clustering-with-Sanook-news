      iPhone SE เปิดตัวเรียบร้อยแล้วในช่วงเที่ยงคืนของวันที่ 21 มีนาคม 2559 ในงาน Apple Event ที่ผ่านมา(กดอ่านสรุปงานที่นี่) เป็นสิ่งที่หลายคนนั้นรอยคอยมากที่สุด เพราะ Apple ได้บอกตัวเลขในงานเปิดตัวว่า iPhone ขนาด 4 นิ้วคือ iPhone ที่ขายดีที่สุดอย่างที่รู้ ๆ กัน โดย iPhone SE ที่เปิดตัวใหม่นั้นให้ความกว้างหน้าจอขนาด 4 นิ้ว ความละเอียดเท่ากับ iPhone 5s และยังมี Spec ของเครื่องที่แทบจะเหมือนกันกับ iPhone 6 จนทำให้สงสัยว่าหยิบไอโฟน 6 มาย่อจอลงหรือเปล่า

      และแล้วคำคืนที่ผ่านมานั้นทาง Apple ก็ได้ออกมาเฉลยพร้อมทั้งเปิดตัว iPhone SE (ไอโฟน SE) หรือโทรศัพท์ขนาด 4 นิ้วที่ทรงพลังที่สุดเท่าที่เคยมีมาอย่างเป็นทางการแล้วครับ 
      ในการสร้างสรรค์โทรศัพท์รุ่นนี้ เราเริ่มต้นจากดีไซน์ที่ใครๆ ก็รัก แล้วนำมาตีความใหม่ ตั้งแต่ภายในสู่ภายนอก ไม่ว่าจะเลือกใช้ชิพ A9 อันทันสมัยแบบเดียวกับที่ใช้ใน iPhone 6s กล้องความละเอียด 12 เมกะพิกเซลที่สามารถถ่ายภาพอันน่าทึ่งและวิดีโอ 4K ได้ และก็แน่นอน Live Photos คุณสมบัติที่พร้อมชุบชีวิตให้กับรูปถ่ายของคุณ ซึ่งเมื่อนำทั้งหมดมารวมกัน ผลลัพธ์ที่ได้ก็คือ iPhone ที่แม้จะดูเล็ก แต่เรื่องประสิทธิภาพนั้นต้องบอกเลยว่าใหญ่

iPhone SE
iPhone SE (ไอโฟน SE) รุ่นใหม่นั้นมาพร้อมกับการออกแบบ ดีไซน์ที่ใครๆ ก็รัก
      วันนี้มีเหตุผลให้ ตกหลุมรักมากขึ้น iPhone SE ไม่เพียงแต่นำดีไซน์อันน่าทึ่ง ที่ได้รับความนิยมอย่างสูงมาใช้เท่านั้น แต่ยัง นำมาปรับเปลี่ยนอย่างพิถีพิถันให้ดียิ่งขึ้นไปอีก โดยเราตั้งใจเลือกใช้อะลูมิเนียมแบบผิวกระแทก (Bead Blasting) ที่มีความละเอียดเพื่อให้ได้ผิว สัมผัสที่เนียนลื่นแบบซาติน รวมถึงออกแบบให้ โทรศัพท์ที่ทั้งเบาและมีขนาดกะทัดรัดนี้พอเหมาะ พอดีกับมือคุณ นอกจากนี้ก็ยังมีจอภาพ Retina ขนาด 4 นิ้ว1 อันงดงามที่จะเนรมิตให้ทุกสิ่งดู คมชัดและมีชีวิตชีวา ตบท้ายด้วยขอบเครื่อง ลบมุมแบบผิวด้านกับโลโก้สแตนเลสสตีล ในสีที่เข้าคู่กันได้อย่างลงตัว
iPhone SE (ไอโฟน SE) โดดเด่นในเรื่องของเทคโนโลยี 
      โทรศัพท์ขนาด 4 นิ้ว ที่ทรงพลังที่สุด เท่าที่เคยมีมา หัวใจหลักของ iPhone SE ก็คือชิพ A9 ซึ่งเป็น ชิพอันล้ำสมัยแบบเดียวกับที่ใช้ใน iPhone 6s ซึ่งเมื่อมาผนวกกับสถาปัตยกรรม 64 บิตระดับ เดสก์ท็อปด้วยแล้ว ก็ต้องบอกเลยว่าชิพ A9 จะให้คุณสัมผัสได้ทั้งความเร็วและการตอบสนองใน ระดับที่ไม่ธรรมดา ยิ่งไปกว่านั้นด้วยประสิทธิภาพ กราฟิกระดับคอนโซล เกมและแอพที่คุณชื่นชอบ ก็จะเปี่ยมไปด้วยสีสันและน่าติดตามอย่างเหลือเชื่อ ส่งผลให้นี่คือชิพอันทรงพลังเพื่อประสิทธิภาพ การทำงานที่มากถึงขีดสุด กล้องเดียวที่คุณต้องการ

iPhone SE (ไอโฟน SE) มาพร้อมกล้องที่คุณต้องการนั้นคือกล้องหลักมีความละเอียด 12 เมกะพิกเซล
      ด้วยกล้อง iSight ความละเอียด 12 เมกะพิกเซล มั่นใจได้เลยว่าคุณจะถ่ายภาพนิ่งได้ คมชัด ครบทุกรายละเอียด เช่นเดียวกับภาพที่ถ่ายด้วย iPhone 6s ซึ่งรวมไปถึงการถ่าย หรือแม้กระทั่งตัดต่อวิดีโอ 4K ก็ทำได้อย่างเยี่ยมยอดด้วยความละเอียดที่สูงกว่าวิดีโอ ระดับ HD 1080p ถึง 4 เท่าด้วย
iPhone SE (ไอโฟน SE) สามารถ Live Photos ได้เช่นกัน
      บันทึกได้มากกว่าแค่ภาพความทรงจำ Live Photos จะชุบชีวิตภาพนิ่งของคุณโดยมาพร้อมกันทั้ง เสียงและการเคลื่อนไหว ง่ายๆ เพียงแตะตรงไหนก็ได้ของรูปถ่าย 12 เมกะพิกเซลค้างไว้ เท่านี้ก็ดื่มด่ำกับช่วงเวลาที่เกิดขึ้นก่อนและ หลังถ่ายรูปได้เลย นี่แหละรูปถ่ายที่กลายเป็นความทรงจำที่มีชีวิต
กล้อง FaceTime HD พร้อม Retina Flash
      แล้วเซลฟี่ของคุณก็สวยขึ้นอีก ตอนนี้จอภาพ Retina จะไม่ได้เป็นเพียงแค่พื้นที่ไว้ให้คุณดู คอนเทนต์เท่านั้น แต่ยังเป็นแฟลชสำหรับกล้อง FaceTime HD อีกด้วย เอาเป็นว่าต่อจากนี้ปล่อยให้เป็นหน้าที่ของ Retina Flash ได้เลย เพราะขับเคลื่อนด้วยชิพแสดงผลที่ออกแบบมาโดยเฉพาะ ช่วยให้จอภาพสามารถยิงแฟลชได้สว่างกว่าปกติถึง 3 เท่า ภาพเซลฟี่ของคุณจึงดูสว่างสดใสแม้ในสภาวะแสงน้อยและ ในเวลากลางคืน และก็ยังมีแฟลช True Tone ที่จะคอยจัดแสง ให้พอดีกับสภาพแสงโดยรอบ เพื่อให้สีสันที่สมจริง รวมถึง สีผิวที่ดูเป็นธรรมชาติยิ่งกว่า
คลังรูปภาพ iCloud
      รูปและวิดีโอทั้งหมดของคุณ จะอยู่กับคุณเสมอ คลังรูปภาพ iCloud จะจัดเก็บรูปภาพและวิดีโอทั้งหมดที่คุณถ่ายไว้ และอัพเดทอยู่เสมอบนอุปกรณ์ทั้งหมดของคุณ ซึ่งทุกอย่างที่คุณ ปรับแต่งไว้ก็จะได้รับการอัพเดทให้ตรงกันในทุกๆ ที่ ดังนั้นไม่ว่า คุณจะอยู่ที่ไหน ก็ดูรูปจากเมื่อสัปดาห์ที่แล้วหรือแม้แต่ปีที่แล้ว ได้อย่างไม่มีปัญหา
iPhone SE (ไอโฟน SE) ไม่ทำให้คุณผิดหวังเพราะมันมาพร้อม Touch ID 
      ความปลอดภัย อันล้ำหน้า อยู่ใกล้ แค่ปลายนิ้วคุณ Touch ID ทำให้การปลดล็อค iPhone SE ของคุณ เป็นเรื่องง่ายและปลอดภัย เพราะในที่สุดแล้วไม่ว่า จะยังไง ลายนิ้วมือของคุณก็คือรหัสผ่านที่ดีที่สุด ไม่มีอะไรเลียนแบบได้ และอยู่กับตัวคุณตลอดเวลา นั่นเอง
iPhone SE (ไอโฟน SE) จัดเต็มในเรื่องของ 4G LTE และ Wi-Fi ที่เร็วขึ้น
      ไม่เพียงแต่จะสามารถท่องเว็บ ดาวน์โหลดแอพและเกม รวมถึงสตรีมวิดีโอผ่าน Wi-Fi มาตรฐาน 802.11ac และ 4G LTE ด้วยความเร็วที่สูงกว่า iPhone 5s ได้เท่านั้น แต่ด้วยจำนวนย่าน ความถี่ LTE ที่มากขึ้น ก็ยังทำให้ iPhone SE ใช้งานโรมมิ่งทั่วโลก ได้เหนือกว่าด้วย นอกจากนี้ iPhone SE ยังรองรับการโทรออกและรับสายผ่าน Voice over LTE และ Wi-Fi ในย่านความถี่กว้าง คุณภาพสูง2 พร้อมเทคโนโลยี Bluetooth ที่ให้คุณคงการ เชื่อมต่อกับ Apple Watch, ลำโพงภายนอก และอุปกรณ์อื่นๆ ได้อยู่เสมอ


iOS 9 ยังคงเป็นส่วนหนึ่งของ iPhone SE (ไอโฟน SE)
      ฮาร์ดแวร์และซอฟต์แวร์ ที่สร้างมาเพื่อกันและกัน ความยอดเยี่ยมของ iPhone SE มีพื้นฐานมาจาก iOS 9 ซึ่งเป็น ระบบปฏิบัติการบนมือถือที่ล้ำสมัยที่สุด อันประกอบไปด้วยอินเทอร์เฟซ ที่ใช้งานง่าย คุณสมบัติน่าทึ่งมากมาย และระบบความปลอดภัยซึ่งเป็น สิ่งสำคัญที่สุด นอกจากนี้ยังได้รับการออกแบบให้ดูสวยงามและทำงาน ได้อย่างราบรื่นบน iPhone ของคุณ แม้แต่งานที่เรียบง่ายที่สุด คุณก็ยังรู้สึกถึงความสนุกที่เพิ่มมากขึ้น
ราคา iPhone SE ที่ทำให้หลาย ๆ คนอยากเปลี่ยนของใหม่
      สำหรับเรื่องของราคานั้น iPhone SE จะมีราคาเริ่มต้นที่ $399 หรือประมาณ 15,000 บาท สำหรับความความจุ 16GB , ส่วนความจุขนาด 64GB  ราคาอยู่ที่ $499 หรือประมาณ 17,000 บาท และนั้นเป็นไปได้ว่าทาง Apple ได้ทำ iPhone SE ออกมาแทนที่  iPhone 5s เพราะมันหายไป

      สำหรับกำหนดการเปิดจองและจำหน่ายอย่างเป็นทางการนั้น iPhone SE มีให้เลือก 4 สี ได้แก่ สีเงิน, สีเทา, สีทอง และสีชมพู Rose Gold  iPhone SE จะเปิดให้จองในวันที่ 24 มีนาคม วางจำหน่ายอย่างเป็นทางการครั้งแรกในวันที่ 31 มีนาคมนี้ และจะวางจำหน่ายเพิ่มอีก 110 ประเทศในช่วงปลายเดือนพฤษภาคมนี้ ซึ่งคาดว่าประเทศไทยน่าจะอยู่ในกลุ่มนั้น


ขอบคุณที่มา: www.apple.com
บทความเพิ่มเติม สรุปงาน Apple Event 2016 ทุกสิ่งที่พูดในงานที่คุณคาดไม่ถึง