อ.กรุณา พงศ์ชัยเดชานักโภชนาการ
     การอัพเดตชีวิตผ่านโลกดิจิตอล ทำให้เราได้มองเห็นโลกในมุมใหม่ๆ ที่เราอาจไม่เคยเห็นมาก่อน เป็นไอเดียให้เกิดงานเก๋ๆ แปลกๆ ใหม่ๆ และอาชีพคูลๆ ที่สามารถสร้างรายได้เป็นกอบเป็นกำให้กับคนที่คิดได้ก่อน และทำได้เร็ว เราจะเห็น Online Influencer เกิดขึ้นมามากมายไม่ว่าจะเป็น นักรีวิวเกมส์ รีวิวที่กิน ที่เที่ยว ที่พัก บล็อกเกอร์ต่างๆ หรือนักร้องใหม่ที่เกิดจากการออกมาร้อง Cover เพลงคนดัง คนรุ่นใหม่ๆ จึงต้องเร่งคิด เร่งทำ สร้างงานให้โดดเด่น เพื่อจะได้เป็นที่จับตามอง เกิดเป็น iconic คนใหม่ให้เป็นที่รู้จัก
     ใครๆ ก็อยากไปถึงจุดนั้น แต่ทุกความสำเร็จไม่มีอะไรได้มาโดยบังเอิญ ต้องคิดและลงมือทำ การดูแลทั้งร่างกายและสมองไปพร้อมๆ กันจึงเป็นสิ่งที่ไม่ควรมองข้าม เพราะสมองมีหน้าที่สำคัญ ในการควบคุมการทำงานของอวัยวะต่างๆ ในร่างกาย เช่น กล้ามเนื้อ ไม่ว่าจะเป็นการเคลื่อนไหว ความรู้สึกนึกคิด การเรียนรู้ ความจำ วิเคราะห์ข้อมูล รวมถึงควบคุมพฤติกรรมของมนุษย์ ฉะนั้นสมองต้องได้รับสารอาหารและออกซิเจนอย่างเพียงพอ จากข้อมูลการศึกษาพบว่า แม้ว่าสมองเป็นอวัยวะที่มีน้ำหนักเพียง 2% ของน้ำหนักร่างกาย แต่ต้องการออกซิเจนไปเลี้ยงถึง 20% ของปริมาณออกซิเจนที่สูดหายใจเข้าไป หากสมองได้รับอาหารและออกซิเจนไปเลี้ยงสมองไม่เพียงพอ ทำให้ร่างกายและสมองเกิดความเหนื่อยล้า ประสิทธิภาพในการทำงานลดลง
    เวลาเราคิดไม่ออก มีอาการมึน ตื้อ ตัน ส่วนหนึ่งเป็นเพราะสมองได้รับออกซิเจนไปเลี้ยงไม่เพียงพอ โดยวิธีที่จะเพิ่มออกซิเจนให้กับสมองสามารถทำได้ด้วยการออกกำลังกายง่ายๆ ด้วยการเดิน เป็นวิธีที่ง่ายและไม่เสียเงิน เพราะการเดินประมาณ 20-60 นาที โดยเดินในระดับปานกลางในจังหวะที่สามารถพูดคุยกับเพื่อนได้ โดยไม่ต้องหอบ จะช่วยเพิ่มการไหลเวียนของเลือดไปยังสมองและกล้ามเนื้อ รวมไปถึงการเปลี่ยนที่เดินบ้าง จะทำให้คุณได้เห็นสภาพแวดล้อมที่แปลกตา ผู้คนหน้าใหม่ๆ ช่วยให้เกิดไอเดียใหม่ๆ จากสิ่งที่เห็นด้วย     อีกวิธีก็คือเลือกรับประทานอาหารให้หลากหลายครบมื้อครบหมู่ตามหลักโภชนาการ โดยเฉพาะสารอาหารที่มีผลต่อการทำงานของสมอง เช่น กรดไขมันที่ช่วยสร้างเซลล์ประสาทในการรับรู้ กรดอะมิโนจากโปรตีนที่ใช้ในการสร้างสารสื่อประสาทซึ่งทำหน้าที่ถ่ายทอดข้อมูลระหว่างเซลล์ประสาท กลูโคสจากคาร์โบไฮเดรตที่จะเป็นเชื้อเพลิงที่สำคัญให้แก่สมองในการสร้างพลังงาน รวมถึงวิตามินและแร่ธาตุต่างๆ อย่างธาตุเหล็กและวิตามินบี เพื่อช่วยเสริมสร้างให้สมองโลดแล่น มีความคิดเฉียบคม และยังช่วยเพิ่มประสิทธิภาพการทำงานในยามที่อ่อนเพลีย
      นอกจากนี้ ในยุคเร่งรีบยังมีตัวช่วย คือการหันมาดูแลสุขภาพด้วยอาหารฟังก์ชันอย่าง ซุปไก่สกัด นับเป็นอีกหนึ่งทางเลือกที่น่าสนใจซึ่งร่างกายสามารถนำไปใช้งานได้ทันที เพราะมีสาร ไบโออะมิโน เปปไทด์ คอมเพล็กซ์ ที่เป็นสารอาหารกลุ่มไดเปปไทด์ ช่วยเพิ่มประสิทธิภาพในการทำงานของสมอง โดยช่วยให้เลือดสามารถนำออกซิเจนไปเลี้ยงสมองโดยเฉพาะสมองส่วนหน้าซึ่งเป็นสมองส่วนที่เกี่ยวข้องกับความจำ ช่วยให้การคิด การตัดสินใจดีขึ้น นอกจากนี้ยังมีผลการศึกษาวิจัยทางวิทยาศาสตร์ระดับนานาชาติหลายฉบับยืนยันคุณค่าและประโยชน์ต่อสุขภาพหลากหลายด้านว่า ซุปไก่สกัดมีผลต่อสารสื่อประสาทในสมอง ช่วยลดความวิตกกังวล เพิ่มความตื่นตัวและช่วยให้มีสมาธิดีขึ้นซึ่งทำให้เกิดความผิดพลาดในการทำงานน้อยลง
     ไม่ว่าจะเป็นงานเดิมๆ ที่ทำอยู่เป็นประจำ หรืองานใหม่ที่อยากสร้างขึ้นมาก็ไม่ได้ทำกันได้ง่ายๆ เมื่อใช้สมองคิดมาก ก็มีส่วนทำให้สมอง เบลอ มึน ตื้อ ตัน คิดไม่ออก ได้ทั้งนั้น การบำรุงสมองควบคู่ไปกับการดูแลร่างกาย จะช่วยให้สมองสดใสได้ทุกวัน ไม่ตื้อ ไม่ตัน พร้อมสร้างสรรค์งานบรรเจิด เกิดงานที่ไม่ซ้ำกับใคร สานต่อ “อาชีพที่ใช่” จาก “สิ่งที่ชอบ” สร้างรายได้ให้กับตัวเองต่อไป
 
[Advertorial]