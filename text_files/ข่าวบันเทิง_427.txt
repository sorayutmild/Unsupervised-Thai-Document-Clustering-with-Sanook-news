เปิดใจ อาร์ต-พลังธรรม กล่อมทองสุข คุณพ่อเลี้ยงเดี่ยวสุดสตรองที่ต้องดูแลลูกบุญธรรมอย่างน้องอาร์ตี้มานานร่วม 11 ปี ล่าสุด ออกมาเปิดใจในรายการคุยแซ่บ Show ทางช่อง One31 ที่มี นุ้ย สุจิรา และ เป๊กกี้ ศรีธัญญา เป็นพิธีกร ถึงเหตุที่โสดมานานสองปีก็เพราะรักครั้งเก่าที่จบไปเพราะเรื่องลูก พร้อมเผยหากใครจะเข้ามาก็ไม่จำกัดเพศ แค่ขอรับได้กับข้อแม้ในชีวิตก็พอ

ตอนนี้ลูกชายบุญธรรมอายุเท่าไหร่แล้ว ?
อาร์ต : "11 ขวบแล้ว ตัวโตกินเก่งมาก กินกล้วยวันละหวี กล้วยน้ำว้ากับฝรั่งต้องมีติดบ้าน"  รับมาเลี้ยงตั้งแต่อายุเท่าไหร่ ?
อาร์ต : "6 เดือน"  แต่พี่ไม่เคยคิดที่จะปิดบังใช่มั้ย ?
อาร์ต : "ไม่เคยคิดที่จะปิดบัง เพราะตอนเอาน้องมาดูแลทางแม่น้องก็มีติดต่อกัน ว่างๆ ก็โทรมาคุยเค้าก็ได้คุยกับแม่เค้า เขาก็รู้ว่าแม่เค้าเป็นใครอยู่ที่ไหน"  ทำไมถึงตั้งชื่อว่าอาร์ตี้ ?
อาร์ต : "ก็เราชื่ออาร์ต ART ของเค้าเติม Y ไปอีกตัวเป็น ARTY"   การรับเลี้ยงเด็กคนนึงไม่ใช่เรื่องง่ายพี่อาร์ตมีปรึกษาใครก่อนหรือเปล่า ?
อาร์ต : "ถ้าเรื่องของการเลี้ยงดูปรึกษาคุณแม่ก่อนเลย เพราะตอนนั้นเราทำงานดูแลคุณแม่ การที่จะเอาเด็กเข้ามาในบ้านคือเราต้องดูแลเยอะมากถ้าเราตัวคนเดียวเราเอาตัวไม่รอด ต้องถามแม่ก่อนว่าแม่เล่นด้วยมั้ย"  แล้วแม่ตอบรับเลยมั้ย ?
อาร์ต : "ตอนแรกแม่ค่อนข้างกังวลแล้วเราก็เด็กด้วยย้อนหลังไป 11 ปีเราก็ 32 ตอนแรกแม่รู้สึกว่าไม่มั่นใจเท่าไหร่เราก็ยังเด็กด้วย สุดท้ายเขาเห็นถึงความตั้งใจ แม่ก็ตัดสินใจว่าถ้าจะเอาจริงเดี๋ยวแม่ช่วยดูแล"  จุดที่เราตัดสินใจว่าเราจะรับมาเลี้ยงคืออะไร ?
อาร์ต : "หนึ่งเลยคืออยากมีลูกเป็นคนชอบเด็ก ชอบเล่นกับเด็ก เคยคิดไว้สมัยวัยรุ่นวาดฝันไว้ว่าอยากมีลูกสาว ชอบเด็กผู้หญิง จะมีแฟนไม่มีแฟนไม่เป็นไร แต่อยากมีลูกสุดท้ายก็ปุ๊ปปั๊ปรับโชคได้มาจริงๆ โดยที่ไม่ได้ตั้งใจ"   ตอนรับเขามาแล้วอยู่ในอ้อมกอดเราตอนนั้นรู้สึกยังไง ?
อาร์ต : "ตั้งแต่เจอเขาเลยดีกว่า พอเจอเขารู้สึกว่าอะไรก็ไม่รู้ดึงดูดเหลือเกิน เขาอยู่ต่างจังหวัดเราทำงานอยู่กรุงเทพฯ พอว่างจากทำงานถ่ายละครวันสองวันเราก็บินละไปเจอเขาที่ต่างจังหวัดเทียวไปเทียวมาอยู่แบบนี้เป็น 3-4 เดือน สุดท้ายก็ได้น้องมาดูแล มันเป็นความรู้สึกรักแรกพบ บอกไม่ถูก"  มันมีแว้บมั้ยว่าไม่น่าเลย ?
อาร์ต : "ไม่มีเลย มีแต่สิ่งทีทำให้รู้สึกว่าดีจัง ดีจังที่มี ดีจังที่ทำแบบนั้น ระยะทางที่เริ่มต้นจนมาถึงทุกวันนี้มันมีแต่เรื่องดีๆ มันมีแต่ความรู้สึกว่ามันมีความสุขจัง"  ก่อนนอนต้องรอคุณพ่อก่อนให้พ่อมากล่อมนอน ?
อาร์ต : "เขาจะมีเวลานอนของเขาไม่เกิน 3 ทุ่ม เรายังไม่เสร็จงานกลับบ้านดึกสักทุ่มสองทุ่มพอเริ่มรู้เรื่องเขาจะโทรมาแล้วว่าคุณพ่อกลับกี่โมงเพื่อที่เขาอยากจะนอนหลับไปพร้อมกับเรา
รู้สึกยังไงตอนลูกโทรมา ?
อาร์ต : "เลยรีบทำอะไรให้เสร็จไวๆ อยากกลับบ้าน ไม่ใช่เขาคนเดียวที่อยากอยู่กับเราแต่เราก็ติดเขา ยิ่งช่วงก่อนเขาจะนอนติดแขนเขาจะชอบบอกว่าคุณพ่อขอแขนหน่อย แล้วเราจะยังไงไหวล่ะ
เคยคุยว่าถ้า 10 ให้แยกห้องนอน ?
อาร์ต : "ใช่ เคยคุยว่าตี้จะไปอยู่ห้องตี้ตอนอายุเท่าไหร่ เค้าบอก 10 ขวบเราก็ดีล 10 ขวบ พอถึงเวลา 11 ขวบ เขาก็ขอขยับเป็น 15 ขวบ เค้ายังอยากอยู่ใกล้"
เคยคุยมั้ยว่าทำไมอาร์ตี้ติดพ่ออาร์ตมากเลย ?
อาร์ต : "ไม่เคยคุยกัน แต่พี่จะชอบพูดกับลูกบอกรักกันทุกวัน ก็เลยต่างคนต่างติดกัน"
พอมีอาร์ตี้ชีวิตเปลี่ยนไปยังไงบ้าง ?
อาร์ต : "เรื่องของการทำงานมีเป้าหมายในชีวิตตัวเองที่ชัดเจนและแข็งแรงมากขึ้น แต่ก่อนเด็กๆ ถึงแม้จะทำงานดูแลที่บ้านดูแลแม่ แต่ยังไม่มีลูก พอทำงานเสร็จว่างก็ไปต่างจังหวัดเพื่อนเยอะ ไปปาร์ตี้บ้าง ไปเที่ยวบ้าง แต่พอมีลูกเราเริ่มวางแผนตัวเราเองชัดเจนขึ้นว่าเราจะเดินไปทางไหน เราต้องเตรียมอะไรไว้ให้เค้าบ้าง สิ่งที่ดีสำหรับตัวเราคือเป็นผู้ใหญ่ขึ้นแล้วก็มองอนาคตไกลขึ้น"
อยากบอกอะไรกับอาร์ตี้ ?
อาร์ต : "คงบอกเหมือนทุกวันที่เคยบอกเขา อาร์ตี้พ่อรักอาร์ตี้ที่สุดในโลกจักรวาลทางช้างเผือก" 
มัวแต่สุขกับลูกเลยทำให้เราไร้คู่ไร้แฟนจริงมั้ย ?
อาร์ต : "จริงๆ แล้วช่วงมีลูกมีแฟนก็มีนะ แต่ตอนนี้ไม่ได้มีมาสองปีแล้ว เพราะว่าหลังจบจากคนเก่าไปยังหาไม่ได้ พูดตรงๆ"
แล้วเหตุผลที่เราจบกับคนเก่าเกี่ยวกับที่เรามีภาระอะไรแบบนี้มั้ย ?
อาร์ต : "ใช่เรื่องนี้ด้วยแล้วก็เราอาจจะบาลานซ์ได้ยังไม่ดี เรื่องของการทำงานด้วย ดูและอาร์ตี้ด้วย ดูแลครอบครัวด้วยรวมถึงดูแลคนที่จะเข้ามาในชีวิตด้วย แล้วก็งานที่มันหนักการทำละครไม่เป็นเวลามันหามรุ่งหามค่ำ มันก็ทำให้เวลาที่อยู่ด้วยกันกับคนที่จะมาใช้ชีวิตกับเราด้วยมันน้อย ไหนจะลูกอีกพอเราว่างจากงานก็ต้องหาลูกที่เราไม่ได้เจอมาทั้งอาทิตย์ มันก็เลยมีปัญหาคือเราพยายามกันแล้วสุดท้ายก็ไม่เวิร์ค ก็คุยกันว่าเป็นความผิดของเราเองเรายังบริหารเวลาได้ยังไม่ดี"
แล้วมีใครแวะเวียนเข้ามาบ้างมั้ย ?
อาร์ต : "ก็มีนะ พอหลังจากนั้นเราก็ต้องดูมากขึ้นว่าคนที่จะเข้ามาเขารับแพ็คเกจแบบเราได้มั้ยคือหนึ่งเรามีลูก สองเรามีงานแบบนี้ สามเรามีเวลาแบบนี้รับได้หรือเปล่ามันก็เลยดูกันเยอะขึ้น ยากขึ้น"
หรือเราปฏิเสธเองตั้งกำแพง ?
อาร์ต : "ไม่ได้ปฏิเสธนะแต่คนที่เข้ามาเราว่ามันยากขึ้น ถ้าเราเป็นคนตัวเปล่าๆ ไม่มีอะไรก็ศึกษาดูแลกันไปเรื่อยๆ แต่ตอนนี้เรามีลูกแล้วงานก็หนักด้วยการมีแฟนก็เป็นเรื่องยากสำหรับพี่"
จริงมั้ยจะถอดใจชาตินี้จะโสดไม่มีแฟน ?
อาร์ต : "ไม่ได้กะเกณฑ์ชีวิตไว้ขนาดนั้นว่าเราจะโสด จะไม่มีแฟน จะไม่มีคบใคร จะไม่เปิดโอกาสให้ใครเข้ามา ไม่ได้ตั้งเอาไว้แบบนั้น แต่ก็ไม่ได้โหยหาตอนนี้เหมือนปล่อยเกียร์ว่างมาก ถ้ามีจะเข้ามาก็คงแล้วแต่โชคชะตา แต่ตอนนี้ดูแลลูก ดูแลที่บ้าน ทำงานหนักเราอาจจะยังไม่มีเวลามาโฟกัสตรงนี้ แต่ในอนาคตถ้าลูกโตขึ้นไม่ต้องดูแลเยอะมากมายเหมือนอย่างทุกวันนี้ก็อาจจะลงตัวขึ้น"
แล้วสเปกคนที่จะเข้ามาต้องยังไง ?
อาร์ต : "จริงๆ แล้วเป็นคนไม่มีสเปก ถ้าถามว่าสเปกเราเป็นยังไงเราตอบไม่ได้ว่ารูปร่างหน้าตาต้องแบบไหน แต่สเปกของเราคือต้องได้เจอแล้วคุย บางทีรุ่นพี่เค้าก็ไล่ให้ไปเจอสังคมใหม่ๆ เราไม่ค่อยได้เปิดโอกาสไปจุดใหม่ๆมากมาย นิสัยขออย่าเยอะ สูงก็ได้ต่ำก็ได้ ในที่นี้หมายถึงว่าอยู่ในที่สูงก็ได้ อยู่ในที่ต่ำก็ได้ตามโอกาสตามสถานการณ์ไม่ใช่ว่าไม่มีที่ให้สูงก็ไปไม่ได้ ต้องอยู่กับเราให้ได้ทุกเลเวลคือพี่เป็นคนง่าย"
เปิดกว้างได้ทุกเพศมั้ย ?
อาร์ต : "ได้หมด คือเราไม่ได้ชอบใครที่ใครมีอะไร ถ้าคุยกันแล้วเรารู้สึกว่ามันลงตัวจะเป็นผู้หญิงน่ารักเราก็มองว่าน่ารักนะ ถ้าผู้ชายที่หน้าตาดีเราก็มองว่าคนนี้ก็ดูดี อย่าจับเราไปอยู่ในกล่องอะไรที่คุณคิดเลย"
ติดตามรายการคุยแซ่บ Show ได้ทุกวันจันทร์-ศุกร์ 14.00-15.00 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama