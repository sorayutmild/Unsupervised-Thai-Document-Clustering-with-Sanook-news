วันนี้ (23 มิ.ย.) นางสาวฉัตรวดี อมรพัฒน์ หรือโรส ผู้ต้องหาคดีหมิ่นพระบรมเดชานุภาพ ตามประมวลกฎหมายอาญา มาตรา 112 และกำลังอยู่ในระหว่างการดำเนินการจับกุม ได้โพสข้อความลงเฟสบุ๊กที่ใช้ชื่อว่า Chatwadee Rose Amornpat มีใจความว่า
"ฉันอยู่ในวันหยุด holiday ในขณะนี้ในภาคใต้ของฝรั่งเศส มันเป็นภูมิประเทศที่สวยงามมาก
ฉันรู้สึกเหมือนอยู่ในโลกเทพนิยาย สัปดาห์หน้าฉันจะไปนอร์เวย์เพื่อที่จะพบกับเพื่อนเสื้อแดงบางคน
หนังสือเดินทางอังกฤษของฉันได้รับการต้อนรับจากทุกประเทศ"
"To All my friends who love democracy around the world:
I′m on holiday now in Southern France. It′s such a beautiful part of France. I feel like I′m in fairy tale world. I′ll be going to Norway next week and will meet up with some Red Shirts there. My British passport sailed through like a flying colors...
I miss & love y′all my FC"
ทั้งนี้ จากการแถลงของ พล.ต.อ.เอก อังสนานนท์ รองผู้บัญชาการตำรวจแห่งชาติ ขั้นตอนการนำตัว น.ส.ฉัตรวดี มาดำเนินคดีนั้น สามารถเป็นไปได้ 2 กรณี คือ
กรณีแรก เนื่องจากทางกระทรวงต่างประเทศยืนยันว่า น.ส.ฉัตรวดี ยังถือสัญชาติไทย และอยู่ในระหว่างดำเนินการขอเปลี่ยนสัญชาติเป็นชาวอังกฤษ ซึ่งหากเปลี่ยนสัญชาติไม่สำเร็จ ก็จะสามารถดำเนินการจับกุม เพื่อมาดำเนินคดีที่ประเทศไทยทันที
กรณีที่สอง หาก น.ส.ฉัตรวดี สามารถดำเนินการเปลี่ยนสัญชาติเป็นสัญชาติอังกฤษได้ ทางสำนักงานตำรวจแห่งชาติ กระทรวงการต่างประเทศ และอัยการสูงสุด ก็ต้องดำเนินการขอส่งตัวผู้ร้ายข้ามแดน พร้อมขอให้ทำการถอดถอนหนังสือเดินทาง เพื่อให้การดำเนินการเป็นไปตามขั้นตอนที่ถูกต้อง