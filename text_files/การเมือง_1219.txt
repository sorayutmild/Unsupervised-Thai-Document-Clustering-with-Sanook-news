(23 ต.ค.) ในโลกออนไลน์ได้มีการแชร์ภาพจากเฟซบุ๊ก KhowOat Wasan ซึ่งได้โพสต์ภาพพร้อมข้อความว่า "โดนมาก ไอเดียนี้ คนไทย ช่างคิด" โดยภาพดังกล่าวเป็นภาพชายหนุ่มก้มกราบพระบาทภาพเงาคล้าย พระบรมฉายาลักษณ์พระบาทสมเด็จพระเจ้าอยู่หัวภูมิพลอดุลยเดช ที่บริเวณกำแพงพระบรมมหาราชวัง ซึ่งมีประชาชนจำนวนมากเข้ารอคิวเพื่อถ่ายภาพด้วยเช่นกัน
ซึ่งภาพดังกล่าวคล้ายคลึงกับภาพดัง ซึ่งเป็นภาพเด็กน้อยก้มกราบพระบาท ของพระบาทสมเด็จพระปรมินทรมหาภูมิพลอดุลยเดช ขณะเสด็จพระราชดำเนินที่ท่าอากาศยานบ่อทอง จังหวัดปัตตานี เมื่อวันที่ 18 สิงหาคม 2516 โดยต่อมามีการเปิดเผยว่า เด็กน้อยคนดังกล่าวคือ คุณพยุงศักดิ์ กาฬมิค ผอ.สำนักงานคุ้มครองสิทธิและเสรีภาพ ภาค 4 (อ่านข่าวที่เกี่ยวข้อง : โซเชียลฯแห่แชร์ ภาพเด็กน้อยก้มกราบพระบาท ปัจจุบันคือข้าราชการ)
อย่างไรก็ตาม แม้จะมีคนเข้ามาแสดงความชื่นชมแนวคิดไอเดียดังกล่าวมากมาย แต่บางส่วนก็ได้วิพากษ์วิจารณ์ถึงความเหมาะสมในการกระทำดังกล่าว