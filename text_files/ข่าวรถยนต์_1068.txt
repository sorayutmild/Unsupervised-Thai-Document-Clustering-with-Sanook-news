     Isuzu MU-X 2017 โฉมไมเนอร์เชนจ์ใหม่ ถูกปล่อยคลิปทีเซอร์ก่อนเปิดตัวอย่างเป็นทางการในวันที่ 4 มีนาคมนี้

     คลิปทีเซอร์ Isuzu MU-X 2017 ความยาว 15 วินาทีดังกล่าว เผยให้เห็นดีไซน์ด้านหน้าและด้านท้ายของรถอเนกประสงค์โฉมใหม่ มาพร้อมไฟหน้าและไฟท้ายแบบ LED ดีไซน์ชุดโคมไฟหน้าคล้ายกับที่พบในกระบะ D-Max มีการปรับดีไซน์กันชนด้านหน้าใหม่ให้ดูดุดันมากยิ่งขึ้น

     ขณะที่ห้องโดยสารภายในถูกตกแต่งใหม่ดูหรูหรามากยิ่งขึ้น ไม่ว่าจะเป็นการหุ้มเบาะนั่งด้วยหนังเดินตะเข็บอย่างหรูหรา ตกแต่งแผงคอนโซลด้วยลายไม้ เป็นต้น มาพร้อมล้ออัลลอยดีไซน์ใหม่ ขณะที่ด้านท้ายยังติดตั้งสติ๊กเกอร์ครบรอบ 60 ปีของอีซูซุด้วย

     ทั้งนี้ Isuzu MU-X 2017 ไมเนอร์เชนจ์ใหม่ คาดว่าจะถูกเปิดตัวอย่างเป็นทางการในไทยวันที่ 4 มีนาคมนี้
 
 
 