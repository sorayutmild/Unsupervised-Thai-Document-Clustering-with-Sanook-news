จตุพร พรหมพันธุ์ แกนนำเสื้อแดง ประกาศขอมอบตัววันนี้ ชี้ชุมนุมต่อไปไม่เกิดประโยชน์
(19 พ.ค.) มีข่าวรายงานว่า นายจตุพร พรหมพันธุ์ แกนนำ แนวร่วมประชาธิปไตยต่อต้านเผด็จการแห่งชาติ หรือ นปช.ได้ติดต่อขอมอบตัวที่สำนักงานตำรวจแห่งชาติแล้ว โดย นายจตุพร ให้เหตุผลว่า หากชุมนุมต่อไปคงไม่เกิดประโยชน์กับผู้ชุมนุม
แกนนำเสื้อแดง ประกาศยุติการชุมนุม-มอบตัว
นายจตุพร พรหมพันธุ์ แกนนำเสื้อแดง แถลงบนเวทีแยกราชประสงค์ว่าการชุมนุมได้ร่วมทุกข์ ร่วมสุข และรู้กันว่าอีกไม่รู้กี่ชีวิตที่จะต้องสูญเสีย ฉะนั้นนี่ไม่ใช่การยอมจำนน แต่ไม่อยากเห็นความตายของพี่น้องต่อไปอีก พวกตน และแกนนำคนอื่น ๆ จะเดินทางไปมอบตัวที่สำนักงานตำรวจแห่งชาติในวันนี้
"การต่อสู้ยังไม่สิ้นสุด เพราะพี่น้องคนแล้วคนเล่าที่เสียชีวิตอยู่มากมาย เรามาช่วยหยุดความตายกันก่อนได้ ผมรู้ว่า ทหารบุกมาถึง พี่น้องออกมาพลีชีพ ผมต้องขออภัยพี่น้อง พวกผมไม่เคยทรยศกัน แต่รักษาชีวิตพี่น้องของเรา จึงขอยุติความตายในครั้งนี้" จตุพร กล่าว
ด้านนายณัฐวุฒิ ใสยเกื้อ กล่าวว่า การตัดสินใจในครั้งนี้ เป็นการตัดสินใจที่ยากลำบาก ตน และแกนนำพยายามทำอย่างดีที่สุด เพื่อให้ประเทศนี้เป็นของประชาชนอย่างแท้จริง แต่ในเมื่อการต่อสู้ของประชาชนได้เกิดความสูญเสีย เกิดการบาดเจ็บล้มตายมากมาย และไม่มีทีท่าว่าจะยุติลงไป ทั้งที่ตัดสินใจแน่วแน่ว่า สู้คราวนี้ ตายเป็นตาย แต่สุดท้ายต้องตัดสินใจร่วมกันว่า อย่าตายให้แก่ปรากฏการณ์นี้อีกเลย หยุดการบาดเจ็บล้มตาย แล้วรอวันเวลาในการมาสู้ใหม่อีกครั้ง
นายณัฐวุฒิ กล่าวต่ออีกว่า ถ้าความเป็นแกนนำของพวกตนยังพอมีเหลือบนเวทีนี้ และยังพอมีสายใยที่ยังได้สืบสานสายใยจากพี่น้องบ้างขอยุติเวทีชุมนุมแต่เพียงเท่านี้  แต่การต่อสู้ยังไม่ยุติ การต่อสู้ก็จะต้องเดินหน้าตามกระบวนการประชาธิปไตยต่อไป พวกผมได้ปรึกษาหารือ วิเคราะห์ ประเมินสถานการณ์ดีแล้ว และไม่อาจเผชิญสถานการณ์อำมหิตนี้ได้อีก
"การนำท่านมาต่อสู้วันนี้ จะยังไม่ถึงฝั่งที่คาดหวังเอาไว้ แต่ก็ได้พยายามอย่างถึงที่สุดแล้ว เมื่อได้พยายามอย่างถึงที่สุดแล้ว เราก็เลยขึ้นเวทีมาบอกกล่าวกับพี่น้อง เพื่อร้องขอว่า พวกผมจะเอาอิสระภาพของตัวเองแลกกับความปลอดภัยของพี่น้อง" ณัฐวุฒิ กล่าว
นายณัฐวุฒิ กล่าวต่อไปอีกว่า ตลอด 3-4 ปีที่เราต่อสูร่วมกันมา เรายุติเวทีวันนี้ เพื่อเดินหน้าในกระบวนการต่อสู่เพื่อประชาธิปไตยต่อไปได้ ตนขอร้องเถอะครับ ขอยุติกันเพียงเท่านี้ก่อน
"ขอให้พี่น้องได้เชื่อผมเถอะครับ ขอให้พี่น้องได้ทยอยกันเดินออกบริเวณพื้นที่ชุมนุมไปทางฝั่งบริเวณ ศุภชลาศัย เจ้าหน้าที่การ์ด เจ้าหน้าที่หน่วยงานคอยดูแล อำนวยความสะดวกให้กับพี่น้องเดินทางกลับอย่างปลอดภัย" ณัฐวุฒิ กล่าว
ปธ.วิปค้านเผย 7 แกนแดงเตรียมเข้ามอบตัว    นาย วิทยา บุรณศิริ ประธานวิปฝ่ายค้าน เปิดเผยกับ สำนักข่าวไอ.เอ็น.เอ็น. โดยยืนยันว่า ได้รับการประสานจาก แกนนำ นปช. ที่เวทีราชประสงค์แล้ว ให้ดูแลเรื่องความปลอดภัย เพื่อที่ แกนนำ 7 คน จะเข้ามอบตัวกับเจ้าหน้าที่ตำรวจที่สำนักงานตำรวจแห่งชาติ ในครึ่งชั่วโมงนี้ โดยมีรายชื่อที่มาถึงมือตนเอง คือ นายเจ๋ง ดอกจิก , นายวิภูแถลง พัฒนภูมิไทย , นายนิสิต สินธุไพร , นายจตุพร พรหมพันธุ์ , นายณัฐวุฒิ ใสยเกื้อ , นายก่อแก้ว พิกุลทอง และ น.พ.เหวง โตจิราการ โดยตนเองและเหล่า ส.ส. พรรคเพื่อไทย พร้อมทั้ง ส.ว. จะเดินทางไปรับบุคคลดังกล่าว เพื่อดูแลเรื่องความปลดภัยให้
--> ลือสะพัด ! กี้ แกนนำแดงเผ่นหนีออกราชประสงค์แล้ว
ข้อมูลเพิ่มเติม : 
 