"ซิโก้" เกียรติศักดิ์ เสนาเมือง เปิดเผยข้อมูลและสาเหตุที่ไม่ส่ง "เจ้าเย็น" มงคล ทศไกร ลงเล่นในเกมกับเวียดนาม เมื่อวันอาทิตย์ที่ผ่านมา โดยนายใหญ่ทีมชาติไทย ที่พาทีม เก็บ 3 แต้มแรกของการคัดเลือกฟุตบอลโลก เหนือเวียดนาม 1-0 ได้เปิดเผยว่า "เจ้าเย็น" เดินมาบอกกับตนว่า "พี่โก้ครับ ผมเหลือน้อย มี 60% พี่โก้ดูเลยครับ ว่าจะเอาใครลงแทน" (ในภาษาอีสาน "เหลือน้อย" คือเหลือแรงน้อย ) ซิโก้ ได้กล่าวชื่นชม "มงคล ทศไกร" ว่า เป็นคนที่น่าชื่นชม เพราะรู้ว่าตัวเองไม่พร้อม ก็บอกตรงๆ และส่วนตัวนายใหญ่ทีมชาติไทยเอง ก็เข้าใจว่ามงคลต้องเตรียมงานแต่ง และเหนื่อยจากงานแต่งที่เพิ่งจบลงไป ทำให้เขาไม่พร้อมที่จะลงเล่นในเกมกับ เวียดนาม   ทั้งนี้ ทีมชาติไทย ชุดบอลโลก มีโปรแกรมลงสนามอุ่นเครื่องกับทีม "เชลซี"  ในวันเสาร์ที่ 30 พ.ค.นี้ ก่อนจะอุ่นเครื่องกับ "บาร์เรน" ในวันศุกร์ที่ 5 มิ.ย. นี้ ที่สนามราชมังคลากีฬาสถาน หัวหมากช่องไทยรัฐทีวีHD ถ่ายทอดสด ทั้ง 2 เกม ตั้งแต่เวลา 19.00 น. แฟนบอลชาวไทยห้ามพลาด!   

ขอบคุณคลิปจาก เฟซบุ๊คเพจบ.สปอร์ต ฮีโร่
<<ชมประมวลภาพแฟนบอลเชียร์แบบจัดเต็ม >>
 