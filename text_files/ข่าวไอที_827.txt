เขาพูดถึงอะไรกันในพันทิปวันนี้
เมื่อโซเชียลเน็ตเวิร์คกำลังพูดถึงอะไรสิ่งนั้นจะแผ่กระจายอย่างรวดเร็วจนกลายเป็น ทอล์ค ออฟ เดอะ ทาวน์ในที่สุด สำหรับผู้ที่ใช้โซเชียลเน็ตเวิร์คเป็นประจำคงไม่มีใครไม่รู้จักพันทิป กระแสสังคมใดที่น่าสนใจเมื่อเข้ามาที่นี้จะการเป็นเรื่องที่พูดกันทั่วบ้านทั่วเมืองในไม่ช้า จากการสำรวจจากกระทู้แนะนำในแต่ละห้อง เรื่องที่พูดกันกว้างขวางและติดกระทู้แนะนำในห้องต่างๆมีดังนี้

กระทู้แนะนำใน "ห้องซิลิคอนวัลเลย์" ซึ่งมีเนื้อหาที่พูดเรื่องคอมพิวเตอร์ กำลังมีกระทูที่ติดอันดับชื่อว่า "สงสารพนักงานติดตั้งจัง เจอลูกค้าแบบนี้ เพลียแทน" ที่ภายในมีคลิปมีเนื้อหาของเจ้าของคลิปได้โต้เถียงเรื่องการติดตั้งอินเตอร์เน็ตฟรีตามที่บริษัทบอกไว้ โดยติดตั้งฟรีให้หนึ่งจุด หากเพิ่มจุดติดตั้งต้องเสียค่าใช้จ่าย ซึ่งเจ้าของคลิปต้องการติดตั้งหลายจุด ซึ่งพนักงานพยายามอธิบายให้เจ้าของคลิปเข้าใจแต่ดูเหมือนเจ้าของคลิปจะไม่เข้าใจ ด้านผู้เข้ามาคอมเม้นต์ภายในกระทู้นี้กลับแสดงความเห็นใจพนักงานติดตั้งระบบมากกว่าจะเห็นด้วยกับเจ้าของคลิปดังกล่าวส่วนในห้องมาบุญครอง กระทู้ที่ชื่อว่า "3BB :) ดังแน่" ที่เป็นเนื้อหาเดียวกันก็ติดอันดับกระทู้แนะนำเช่นกัน

ส่วนกระทู้ฮิตห้อง "ห้องสมุด" ที่มีเนื้อหาเรื่องเกี่ยวกับหนัง มีกระทู้แนะนำที่น่าสนใจที่มีหัวข้อว่า "หลากหลายคลิปภาพแจ่มชัด "เมืองไทยในอดีต" ตั้งแต่ปี 1919 ถึงปี 1977" ที่นำภายถ่ายและคลิปหนังสารคดีที่ถ่ายจากช่างภาพชาวต่างชาติเมื่อ 45 ปีที่แล้วมาให้ชม
และอีกเรื่องที่เป็นความสนใจของคนทั่วไปคือเรื่องคดีของ "เอ็กซ์ จักรกฤษณ์" ที่ปรากฎเป็นกระทู้แนะนำในหลายห้องของพันทิปด้วยกัน เช่น ห้องจตุจักร ห้องเฉลิมไทย ห้องศุภชลาศัย