หลังจากที่ตกเป็นข่าวซุบซิบเพียงข้ามคืน เกี่ยวกับความสัมพันธ์คลุมเครือระหว่าง "หญิงแย้ นนทพร" กับสามีนายแพทย์ "หมอนพรัตน์" เนื่องจากมีคนตาดีสังเกตเห็นว่า ทั้งคู่มีพฤติกรรมไม่เหมือนกับคนที่แต่งงานกัน ต่างฝ่ายต่างแยกย้ายไปกันคนละทาง ตั้งแต่หลังเทศกาลสงกรานต์ที่ผ่านมา ทั้งที่เพิ่งแต่งงานกันเพียงไม่นาน
จากรายงานของ ครอบครัวข่าวช่อง 3 ระบุว่า หญิงแย้ ได้แยกกันอยู่กับสามี ตั้งแต่ช่วงวันสงกรานต์ที่ผ่านมา หลังร่วมใช้ชีวิตคู่ด้วยกันเพียง 3 เดือนเท่านั้น โดยการแยกทางกันของเธอกับสามี ผู้ใหญ่แต่ละฝ่ายรับรู้เป็นอย่างดี ส่วนรายละเอียดต่างๆ หญิงแย้ ขอเปิดเผยกับการแถลงข่าวอย่างเป็นทางการในวันพรุ่งนี้ (10 พ.ค.) ต่อไป
สำหรับ หญิงแย้ นนทพร เพิ่งเข้าพิธีหมั้นหมายและแต่งงานกับ นพ.นพรัตน์ รัตนวราห์ ศัลยแพทย์ชื่อดังที่ศัลยกรรมตกแต่งใบหน้าให้กับตัวเธอเอง โดยพิธีจัดขึ้นเมื่อวันที่ 17 มกราคม 2559 และ 14 กุมภาพันธ์ 2559 ที่ผ่านมา ตามลำดับ พร้อมกับสินสอดทองหมั้นและเรือนหอ รวมมูลค่ากว่า 100 ล้านบาท แต่ล่าสุดหลังร่วมใช้ชีวิตคู่ได้เพียง 3 เดือน ชีวิตรักของคู่นี้ก็จบลง...
ชมภาพอดีตความหวาน ภาพบรรยากาศงานวิวาห์ของหญิงแย้-หมอนพรัตน์