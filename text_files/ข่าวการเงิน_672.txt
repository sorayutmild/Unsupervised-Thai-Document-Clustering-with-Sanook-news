พัฒนาตนเอง เป็นแนวทางปฏิบัติที่สามารถนำทางตนเองไปสู่สิ่งที่ดีขึ้นได้ ประยุกต์ใช้ในเรื่องต่าง ๆ ที่คุณต้องการจะแก้ไขให้ดีขึ้น ไม่ว่าจะเป็นงานประจำ งานอดิเรก หรือ การทำธุรกิจส่วนตัว ทุกอย่างที่เกิดขึ้นล้วนเป็นผลลัพธ์ที่เกิดจากการกระทำของตัวเราเองทั้งสิ้น TerraBKK ขอนำเสนอ 10 เคล็ดลับ พัฒนาตนเอง สู่ความสำเร็จ ไม่ใช่แค่การเพิ่มอุปนิสัยที่ดี และหมายรวมถึงการลดหรือปรับปรุงอุปนิสัยที่เป็นปัญหาในการพัฒนาตนเองด้วย เรียนรู้แล้วนำมาปรับใช้กันง่ายๆ รายละเอียดดังนี้
แก้ไขอุปนิสัยทำลายความสำเร็จ
1.หยุดผัดวันประกันพรุ่ง การปล่อยปละละเลยหน้าที่การงานในส่วนที่เราไม่ชอบไม่เกิดผลดีใด ๆ และก็ทำให้คุณดูไม่เป็นมืออาชีพ ปรับเปลี่ยนวิธีการด้วยการสลับปรับทำพร้อมกับงานที่ชอบ เพื่อให้ทุกอย่างดูดีขึ้นโยภาพรวม ดังนั้น วิธีปรับปรุงปัญหานี้ก็คือ การเพิ่มระดับความใส่ใจในชิ้นงานแทนการผัดวันประกันพรุ่ง นอกจากคุณภาพงานจะทำออกมาดีแล้ว ยังช่วยลดความเครียดในการทำงานด้วย
2.เลิกคิดลบ ทำความเข้าใจเสียใหม่ว่า ความสำเร็จจะเกิดขึ้นได้อย่างไม่รู้จบ เสมือนเกมส์ต่อจุดไปเรื่อย ๆ แน่นอนระหว่างทางมักจะมีบททดสอบชีวิตอยู่เสมอ ความลำบาก คำถามคาใจ กลายเป็นว่า ความคิดบวกและความคิดลบสามารถเกิดขึ้นได้ในทุกเวลา แต่ความคิดลบมักเกิดได้เร็วกว่า ดังนั้น จงรักษาทัศนคติให้มีแต่ความคิดบวกไว้มาก ๆ
3.เลิกเปรียบเทียบตนเองกับผู้อื่น เมื่อไรที่คุณเปรียบเทียบตนเองกับผู้อื่น คุณจะสูญเสียความเป็นตัวตน เป้าหมายและสติได้ง่ายมาก ตามมาด้วยอารมณ์อิจฉา ,เศร้าหมอง และเกิดเป็นปมด้อย การแข่งขันเพื่อผลักดันตนเองเป็นสิ่งที่ดี แต่การพุ่งประเด็นด้านนี้มากเกินไป จะทำให้คุณรู้จักแย่เกินความเป็นจริงเสียมากกว่า ดังนั้น จงทำตัวให้เด่นเป็นทีม อย่าเด่นเพียงตัวคนเดียว ลองกล่าวชื่นชมคนอื่นด้วยความยินดี สร้างวัฒนธรรมที่ดีในสังคมการทำงานของคุณ
4.หยุดนึกถึงอดีตที่ล้มเหลว จงมองว่า ความล้มเหลวเป็นตัวชี้ข้อผิดพลาดที่คุณเคยทำผ่านมา มันคือทางผ่านเป็นเรื่องของขบวนการ ไม่ได้เป็นจุดจบของทั้งชีวิต อย่าตีความว่านั้นต้องเป็นเครื่องแสดงความอัปยศไปตลอดชีวิต อย่าทิ้งบทเรียนที่ได้มา หรือความตั้งใจแรกในการทำสิ่งนั้น อย่างที่ Henry Ford เคยกล่าวถึงความล้มเหลวไว้ว่า “is simply the opportunity to begin again, this time more intelligently.”
5.เลิกตั้งเป้าหมายเพ้อฝัน สิ่งที่สำคัญในการตั้งเป้าหมาย เมื่อเริ่มต้นธุรกิจใหม่ ,งานใหม่ หรืออะไรก็ตามแต่ ก็คือ เป้าหมายต้องอยู่บนพื้นฐานความเป็นจริง อย่าตั้งเป้าหมายที่ชี้วัดไม่ได้ อย่าตั้งเป้าหมายที่สูงเกินตัว อย่าตั้งเป้าหมายระยะสั้นเกินไป ดังนั้น หากคุณต้องการเปิดร้านกาแฟ จงมองหาวิธีการที่จะทำให้ธุรกิจอยู่รอด จากการแข่งขันอย่างรุนแรงที่มีร้านกาแฟเปิดอยู่รอบตัว กลยุทธ์ลดราคากาแฟในช่วงเปิดตัวคงไม่สามารถใช้ได้ตลอดไป เป็นต้น

เพิ่มอุปนิสัยแห่งความสำเร็จ
1.ฝึกทำสิ่งที่มีความหมายสำหรับคุณ สัญญากับตนเองในสิ่งที่ทำให้ตัวคุณเองพัฒนาไปสู่สิ่งที่ต้องการ หรือหาเวลาว่างทำในสิ่งที่ปลุก passion ในตัวคุณขึ้นมาได้ ไม่จำเป็นต้องทำทุกวันทุกเวลา ขอแค่มีเวลาทำอย่างน้อยในช่วงที่คุณรู้สึกกำลังถอยหลังหรือกลัว ดังนั้น พยายามทำสิ่งที่คุณต้องการพัฒนาตนเอง และนั้นจะเป็นบทพิสูจน์สำคัญว่าตอนจบจะสวยงามมากน้อยแค่ไหน
2.ฝึกจัดตารางชีวิต เข้าใจกันดีว่า ในการดำรงชีวิตของเรามักจะมีงานมากมายเต็มไปหมด ไม่ว่าจะงานประจำ งานบ้าน งานอดิเรก ฯลฯ สิ่งที่คนเรามักชอบกล่าวเป็นข้ออ้างคือ “ไม่มีเวลา” มันไม่ใช่เรื่องจริง หากคุณเห็นว่างานนั้นสำคัญจริง คุณจะเวลาทำมันอย่างแน่นอน ดังนั้น พยายามมุ่งความสำคัญไปที่งานสำคัญในชีวิตคุณ เรียนรู้นิยามว่างานไหนควรจะเป็น “งานมีมูลค่า” เช่น งานช่วยพัฒนานตนเองให้ก้าวไปสู้จุดที่ต้องการจะเป็นในระยะยาว เป็นต้น หรือ “งานไม่มีมูลค่า” เช่น งานบ้าน งานทั่วไปที่เราสามารถลดภาระส่วนนี้จ้างคนอื่นทำแทนได้ เป็นต้น
3.ฝึกมองเป็นภาพ ตามความคิดตนเองจากจุดเริ่มต้นไปจุดจบด้วยภาพ วิธีนี้ช่วยฝึกการทำงานของสมอง 2 ด้าน ภาพหนึ่งภาพสามารถแทนขนวนการทำงานหรือคำพูดได้ดี และจะทำให้คุณมีความจำที่ดีขึ้น เมื่อคุณฝึกฝนไปเรื่อย ๆ นอกจากนี้ ยังช่วยเสริมสร้างจินตนาการได้ดีอีกด้วย
4.พร้อมรับมือกับสิ่งไม่คาดคิด สังเกตได้ว่า คนที่เก่งและประสบความสำเร็จ มักจะมีอุปนิสัยอย่างหนึ่งที่เด่นชัดกว่าคนทั่วไป นั้นคือ การแก้ไขสถานการณ์เฉพาะหน้า หรือการพร้อมรับมือกับสิ่งที่ไม่ได้คาดคิด เพราะเขาทราบดีว่าอะไรก็เกิดขึ้นได้เสมอ อย่ามัวแต่ตกใจกับสิ่งที่เกิดขึ้น จงมองว่าควรจะทำอย่างไรกับเหตุการณ์ที่เกิดขึ้น ดังนั้น ฝึกมองสถานการณ์ให้หลากหลายรูปแบบ ฝึกทำงานหรือคิดภายใต้ปัจจัยที่แตกต่างกัน เป็นต้น
5.ฝึกเป็นคนมนุษย์สัมพันธ์ดี มนุษย์สัมพันธ์ แสดงออกได้หลากหลายระดับ มองออกว่าจริงใจหรือแกล้งทำ การทำงานประจำหรือการทำธุรกิจส่วนตัว ย่อมต้องมีเครือข่าย connections คุณไม่มีทางรู้ว่าคู้ค้าหรือเพื่อนร่วมงานเป็นคนอย่างไร หากคุณไม่มีมนุษย์สัมพันธ์การเข้าหาสังคม ดังนั้น จงเรียนรู้ทักษะการเข้าสังคม การแสดงความคิดเห็น การพูดคุยเจรจา เพื่อพัฒนาตนเองให้ดูเป็นมืออาชีพและน่าเชื่อถือ
เทอร์ร่า บีเคเค บทความโดย : TerraBKK เคล็ดลับการลงทุน TerraBKK ค้นหาบ้านดี คุ้มค่า ราคาถูก
อ่านเนื้อหาต้นฉบับได้ที่ : TerraBKK.com