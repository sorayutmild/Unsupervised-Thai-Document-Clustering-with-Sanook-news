มือถือซัมซุง 3 รุ่น ถูกแบน ห้ามจำหน่ายในสหรัฐฯ
[10-ตุลาคม-2556] เมื่อช่วงต้นเดือนที่ผ่านมา ประธานาธิบดี โอบามา แห่งสหรัฐฯ ใช้สิทธิ์ความเป็นประธานาธิบดี ในการยกเลิกคำสั่งแบน สินค้าจาก Apple ที่ถูกตัดสินจากกระทรวง ITC ว่า ละเมิดสิทธิบัตรของซัมซุง ทำให้ผลิตภัณฑ์จาก Apple ที่ติดโผรายชื่อ ยังคงสามารถวางจำหน่ายในสหรัฐฯ ได้ต่อไป ส่วน ซัมซุง เอง ก็โดนคำสั่ง ห้ามนำ มือถือ 3 รุ่นวางจำหน่ายในสหรัฐฯ เช่นกัน ซึ่งหลายฝ่ายต่างจับตามองว่า ประธานาธิบดี โอบามา จะช่วยซัมซุงด้วยหรือไม่ ซึ่งล่าสุด ได้มีข่าวออกมาแล้วว่า มือถือซัมซุง 3 รุ่น ถูกห้ามจำหน่ายในสหรัฐฯ แล้ว

โดยมือถือจากซัมซุง 3 รุ่น ที่ถูกแบนห้ามวางจำหน่ายในสหรัฐฯ ได้แก่ Samsung Galaxy S II, Samsung Continuum และ Samsung Transform ซึ่งทางซัมซุงเอง ก็ไม่ได้มีปัญหาอะไรกับคำตัดสินดังกล่าวครับ เนื่องจากทั้ง 3 รุ่น ถือว่า ตกรุ่นไปนานแล้ว และไม่มีผลต่อยอดขายมากเท่าที่ควร
รายละเอียดเพิ่มเติม : gsmarena.com
สนับสนุนเนื้อหา: www.techmoblog.com 
---------------------------------------