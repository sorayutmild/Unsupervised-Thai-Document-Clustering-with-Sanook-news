ตำนานพญาครุฑ ในตำนานเมืองฟ้าป่าหิมพานต์นั้นมีเรื่องราวของสัตว์ที่มีอิทธิฤทธิ์มากมายหลายชนิด เช่น ราชสีห์ คชสีห์ อันมีลำตัวเป็น สิงห์แต่มีศีรษะเป็นช้าง กินรี กินนร และสัตว์แปลก ๆ อีกมากมาย ในบรรดาสัตว์ทั้งหลายนั้นมีสองอย่างที่นับว่าเป็นเทพเดรัจฉานมีฤทธิ์มากคือ หนึ่งเป็นพญานาคราชจ้าวแห่งบาดาล และอีกหนึ่งคือพญาครุฑจ้าวแห่งเวหา
นาคและครุฑต่างเป็นสัตว์ที่คู่กันตามตำนาน มีเรื่องราวเล่ากันว่าสัตว์กายสิทธิ์ทั้งสองนี้มีบิดาเดี่ยวกันคือมหาฤาษีกัสยปะเทพบิดรแต่คนละแม่โดยพญาครุฑนั้นมีมารดาเป็นภรรยาหลวง ส่วนนาคนั้นมีแม่เป็นภรรยาคนรอง นางทั้งสองนี้ไม่ถูกกันมีเรื่องกันตลอดจนในที่สุดความผิดใจกันนี้ลามไปถึงลูกของตนด้วย จึงเป็นเหตุให้นาคและครุฑไม่ถูกกันในเวลาต่อมา
พญานาคนั้นมีวิมานอันเป็นทิพย์อยู่ในบาดาล ส่วนครุฑก็มีวิมานทิพย์อยู่ที่เชิงเขาไกรลา ทางฮินดูเขานับถือครุฑว่าเป็นเทพเจ้าสำคัญพระองค์หนึ่ง แม้ในทางไทยเราเอง ทางไสยศาสตร์ก็ให้ความนับถือเกี่ยวกับครุฑนี้มาก ดูอย่างตราแผ่นดินเองก็มีรูปลักษณะเป็นครุฑ เหตุนี้จึงน่าสนใจว่าครุฑนั้นคงมีอานุภาพบางอย่างและน่าจะเป็นสิ่งที่มีอยู่จริงในอีกมิติหนึ่งเช่นเดียวกันกับพญานาค ถ้าท่านเชื่อว่าพญานาคมีจริง พญาครุฑก็ย่อมมีจริงเช่นกัน

สามารถพบเห็นรูปครุฑได้จากเอกสารต่าง ๆ ของทางราชการ และนับว่าเอกสารเหล่านั้นเป็นเอกสารศักดิ์สิทธิ์ หากราชการผู้ที่ทำหน้าที่ผู้ใดมีความสุจริตจงรักภักดีต่อแผ่นดิน องค์พระมหากษัตริย์ และหน้าที่ของตน องค์พญาครุฑก็จะส่งพลังปกป้องให้มีความสุข ความเจริญในหน้าที่
นอกจากนี้ยังมีเกร็ดความเชื่อว่าหากที่ใดมีอาถรรพ์แรง ท่านให้นำเอาตราครุฑไปติดจะทำให้อาถรรพ์นั้นเสื่อมสลายไปในที่สุด ตราครุฑล้างอาถรรพ์ได้จึงเป็นที่เชื่อถือกันมาตลอดและได้รับความเคารพบูชาว่าเป็นของสูง เสมือนหนึ่งตัวแทนแห่งองค์พระประมุข ผู้ใดมีสัญลักษณ์ครุฑ รูปครุฑบูชาไว้ย่อมได้อานิสงส์มาก อาทิ มีความเจริญแก่ตัวเองและครอบครัวเป็นต้น ดังนี้แล้วครุฑจึงเป็นของสูงที่เราควรรู้ควรบูชาอย่างหนึ่ง คนโบราณมีความเชื่อสืบกันมาว่า ครุฑนั้นเป็นสัญลักษณ์แห่งความเจริญรุ่งเรือง มหาอำนาจ ในสมัยก่อนที่ไหนว่ากันว่าผีแรง ผีเฮี้ยน เอาตราพญาครุฑไปติดไว้ความอาถรรพ์ของสถานที่นั้น ๆ ก็จะหายไปในทันที

อำนาจพญาครุฑ
สิทธิอำนาจพญาครุฑ สัตว์กายสิทธิ์ที่ไม่มีผู้ใดสามารถฆ่าให้ตายได้มีอายุยืนเสมือนว่าเป็นอมตะนั้น นับเป็นเรื่องลี้ลับที่ผู้รู้พยายามค้นคว้า และเสาะหาที่มาแห่งพลังอำนาจดังกล่าว จนเกิดการสร้างเครื่องรางต่าง ๆ ขึ้น อำนาจพญาครุฑสามารถจำแนกได้ถึง ๘ ประการ โดยนับเอาอำนาจหลัก ๆ ได้ดังนี้คือ
๑.เป็นมหาอำนาจอันยิ่งใหญ่ เป็นสิทธิอำนาจอันเฉียบขาด๒.สามารถลบล้างอาถรรพ์และคุณไสย์ทั้งปวง ภูติผีปิศาจกลัวไม่กล้าเข้าใกล้๓.เป็นสื่อนำความเจริญรุ่งเรือง ยศถาบรรดาศักดิ์มาสู่ชีวิตหน้าที่การงาน๔.ปกป้องคุ้มครอง ป้องกันภัยเป็นคงกระพัน๕.เป็นเมตตามหานิยม๖.นำความร่มเย็นเป็นสุขมาให้๗.ทำมาค้าขายดีเป็นสื่อนำโชคลาภนานาประการ๘.สัตว์ร้าย เขี้ยวงาสารพัด งูเงี้ยวเขี้ยวขอ อสรพิษไม่กล้ากล้ำกรายเข้าใกล้ เพราะเกรงตบะบารมีขององค์พญาครุฑเป็นที่สุด

วิธีบูชาองค์พญาครุฑอย่างถูกต้อง
เมื่อได้รับองค์พญาครุฑแบบบูชามาใหม่ๆให้อัญเชิญนำเข้าอาคารบ้านเรือนภายในเที่ยงวัน ให้ทำการจุดธูปบอกกล่าวแด่เจ้าที่เจ้าทางหรือตี่จูเอี๊ย ( ใช้ธูป ๕ ดอก ) เพื่อเป็นการขออนุญาตินำองค์พญาครุฑมาประทับ ณ.สถานที่แห่งนี้ แล้วให้จัดเครื่องบวงสรวงรับด้วยการจุดธูปครั้งแรก ๙ ดอก จุดเทียน ๑ คู่ พวงมาลัย ๑ พวง ผลไม้ ๑ หรือ ๓ อย่าง ถั่วหรืองา ๑ ถ้วย น้ำเปล่า ๑ แก้ว ( งดถวายของคาว บุหรี่ เหล้า ) สามารถวางรวมอยู่กับหิ้งพระได้โดยไว้ชั้นล่างสุด แต่ถ้าเดิมทีหิ้งของท่านบูชาพญานาคอยู่แล้ว ก็ให้วางชั้นเดียวกันได้ โดยไม่ต้องกลัวอาถรรพ์ใดๆทั้งสิ้น เพราะพญาครุฑกับพญานาคยุติสงครามกันมานานแล้ว สามารถวางบูชาร่วมกับองค์พระพิฆเนศได้ไม่มีปัญหา แล้วให้ทำการสวดอัญเชิญสรรเสริญองค์พญาครุฑด้วยบทนี้
ตั้งนะโม ๓ จบแล้วว่า-คะรุปิจะ กิติมันตัง มะ อะ อุโอมพญาครุฑ รุจ รุจ แล้วรวยนะได้เงิน นะได้ทอง นะเจริญ นะมั่นคง นะได้ทรัพย์ นะเมตตา อิติปิโสภะคะวาพระพุทธเจ้าสั่งมา พญาครุฑล้างอาถรรพณ์ อิติคงเนื้อ อิติคงหนัง พญาครุฑยันติ อภิปูยาจามิ.-พญาครุฑจะผุด มนุษย์จะเกิด พุทธังแคล้วคลาด ธัมมังแคล้วคลาด สังฆังแคล้วคลาด องค์พระพุทธเจ้าย่างบาท นะปัจจะโยโหนตุ
ส่วนของถวายให้จัดถวายท่านตามความเหมาะสมจะเพียงผลไม้ ๑ อย่าง หรือ ๑ ลูก ก็ได้ หรือจะเป็นขนมนมเนยแบบเดียวกับที่ท่านบูชาพระพิฆเนศก็ได้ไม่มีปัญหาแต่ขอให้เปลี่ยนน้ำถวายท่านทุกๆวัน ให้รักษาศีล ๕ ทำบุญถวายสังฆทานอย่างน้อยเดือนล่ะครั้ง ให้รักชาติ ศาสนา พระมหากษัตริย์และให้กตัญญูต่อผู้ที่มีพระคุณทุกๆคน (องค์พญาครุฑเป็นเทพที่มีความกตัญญูสูงที่สุด)
โดยทุกคนสามารถบูชาองค์พญาครุฑได้ไม่มีข้อห้าม ไม่ว่าจะเกิดปีมะโรงหรือปีมะเส็งก็บูชาท่านได้ไม่มีปัญหา เพียงแต่ผู้ที่จะสร้างองค์พญาครุฑได้นั้นจะต้องมีวิชาอาคมและมีบุญบารมีที่สูงมากจึงจะสร้างได้สำเร็จและเข้มขลัง องค์พญาครุฑสามารถประทานพรให้ได้ทุกเรื่องตามที่จะปราถนาเนื่องด้วยมีฤทธิ์เทียบเท่ากับองค์พระนารายณ์ โดยสิทธิอํานาจพญาครุฑสัตว์กายสิทธิ์ที่ไม่มีผู้ใดสามารถฆ่าให้ตายได้มีอายุยืนเสมือนว่าเป็นอมตะนั้น นับเป็นเรื่องลี้อํานาจพญาครุฑสามารถจําแนกได้ ๘ ประการ ดังนี้คือ
๑.เป็นมหาอํานาจอันยิ่งใหญ่ เป็นสิทธิอํานาจอันเฉียบขาด๒.สามารถลบล้างอาถรรพ์และคุณไสยได้ทั้งปวง ภูติผีปีศาจกลัวไม่กล้าเข้าใกล้๓.เป็นสื่อนําความเจริญรุ่งเรือง ยศถาบรรดาศักดิ์มาสู่ชีวิตหน้าที่การงาน๔..ปกป้องคุ้มครอง ป้องกันภัยเป็นคงกระพัน๕.เป็นเมตตามหานิยม๖.นําความร่มเย็นเป็นสุขมาให้๗.ทํามาค้าขายดี เป็นสื่อนําโชคลาภนานาประการ๘.สัตว์ร้าย เขี้ยวงาสารพัด งูเงี้ยวเขี้ยวขอ อสรพิษ ไม่กล้ากลํากายเข้าใกล้ เพราะเกรงตบะบารมีขององค์พญาครุฑเป็นที่สุด
 
( รวมบทสวดคาถาบูชาองค์พญาครุฑ )
ตั้งนะโมฯ ๓ จบอะหัง ครุฑธาเรนะ. ( ๓ คาบหรือ ๙ คาบ )ครุฑาเทวาราช ราชาเวหา อิทธิฤทธา อิทธิเดชา นะมะอะอุ ( สวด ๓-๕-๗-๙ จบ )อุ กะ กา นัง ( ๓ จบ )
พระคาถาหัวใจพญาครุฑของหลวงพ่อมหาโพธิ์ วัดคลองมอญ อ.วัดสิงห์ จ.ชัยนาทจะ อะ ภะ คะ กะ ยะ พะ ตังวะโมทุ ทันตานัง พญาจิตรสุบรรณคะรุทานัง นะระปูชิโตโสระโร ปัจจะจายะทิมหิ มหาลาภัง ภะวันตุเมฯ
(พระคาถาบูชาพญาครุฑจิตรสุบรรณ พระอาจารย์โต ฐิตวิริโย วัดพระบาทปางแฟน เชียงใหม่)โอมเอยพญาครุฑเวหาหน วิหคลมจงพัดพา สิทธิกิจจัง สิทธิกัมมัง สิทธิลาภัง ภะวันตุเมโอม วิษณุยะ เทวะตา อิทธิโย อัญชะลียายะคุณังพิธีปูชิตตะวา อาคัจฉายะ อาคัจฉาหิ ปักการา ปักการะกาเรติ สัมผัสโส สัมผัสสะ กายะยานัง เทวะ มะนุสสานัง อัญชะลียายะ นมัสศิกา ปูชิตตะวา อิสวาสุ(บทสวดของหลวงพ่อผาด)โอม มะมุต มหามุต ข้าพญาครุฑจะเดินหน ฝูงนาคาจงถอยไปให้พ้น ข้าจะเสกด้วยนะโมพุทธายะ นะชาลีติ ปู่ก้าวเสด็จก๋า สิทธัตถะฯพญาครุฑเจ้าเอ๋ย อยู่แล้วหรือยัง ข้าอยู่แล้วไง ขอให้ช่วยได้งานการเงินการทองทุกอย่าง ขอมากๆหน่อย จะได้เลี้ยงคอหอย ด้วยนะโมพุทธายะ นะชาลีติฯอะหังครุฑโธ อาคะโต อัสสะมิ นาคะราเช อัปเปหิ อุทธังนาโค เหฏโฐ ครุฑพุทธัง ธัมมัง สังฆัง สรณังอิติโอม วิรุณปักสา กะรันกะตา พิธีปูชา อาคัทฉายะ อาคัทฉาหิ เอหิมามา นะโม พุทธายะคะรุปิจะ กิติมันตัง มะ อะ อุโอมพญาครุฑ รุจ รุจ แล้วรวยนะ ได้เงิน นะ ได้ทอง นะ ได้ทรัพย์นะ เมตตานะ ล้างอาถรรพ์นะ เจริญ นะ มั่นคง อธิฐามิ. (บทหลัก)-คะรุปิจะ กิติมันตัง มะ อะ อุโอมพญาครุฑ รุจ รุจ แล้วรวยนะได้เงิน นะได้ทอง นะเจริญ นะมั่นคง นะได้ทรัพย์ นะเมตตา อิติปิโสภะคะวาพระพุทธเจ้าสั่งมา พญาครุฑล้างอาถรรพณ์ อิติคงเนื้อ อิติคงหนัง พญาครุฑยันติ อภิปูยาจามิพญาครุฑจะผุด มนุษย์จะเกิด พุทธังแคล้วคลาด ธัมมังแคล้วคลาด สังฆังแคล้วคลาด องค์พระพุทธเจ้าย่างบาท นะปัจจะโยโหนตุ
(ใช้สวดตอนอัญเชิญเป็นครั้งแรก)พุทโธอิติสุคะโต นะโมพุทธายะ ข้าพเจ้าขออัญเชิญพญาครุฑกำลังแผ่นดินจงคุ้มครองข้า(บอกชื่อและนามสกุล) เจริญโชคมั่งมีศรีสุขลาภผลพูนทวีอยู่เย็นเป็นสุข ขออำนาจพญาครุฑจงล้างอาถรรพ์ขจัดทุกข์โศก โรคภัยเสนียดอัปมงคลให้หายสิ้นไป ขออำนาจพญาครุฑกำลังแผ่นดินจงคุ้มครองครอบครัวของข้าพเจ้า ให้เจริญร่ำรวยด้วยอำนาจของ อุกาสะ มะ อะ อุ พุทโธนะโมพุทธายะ เทอญฯ
(พระคาถาพญาครุฑกำลังแผ่นดิน ของวัดสุทธาราม)โอม นะโมวิโลโค วิลูคะรี นะตีอูรู นะมัตเตร ฮีเรคารัมมาตูกาละพานะ ปิปปะสะอุ อุตมังลาหิ นะโมพุทธายะ นะมะพะทะ จะพะกะสะนะคะ ครุฑธา ประรายันติ นะมหาอำนาจ นะระงับดับโทโส โมละลาย พุทธทำลายจิต ธาให้ลุ่มหลง ยะให้กูรักสวาหะ นะโมพุทธายะโอม...ตัตปุรุษชายะ วิทมะเห สุวรรณะภูชายะ ธีมะฮีห์ ตันโณ การุดัฟ ประโจทะยาต
(บทสวดของอินเดีย)โอมพญาครุฑจะเห็นผลหลีกไปให้พ้น พญาหนจะเดินทาง เคาะงอ เคาะงอโอม คะรุทา โอม คะรุทา โอม คะรุทา"ครุฑโธ ครุฑธา ปฏิเสวามิ"
(เป็นคาถาที่ใช้ฤทธิ์ขององค์พญาครุฑ ให้สวด ๓ จบ จะใช้ก็เมื่อถึงเวลาคับขัน )
***** การจุดธูปบูชาองค์พญาครุฑ จะกระทำการเพียงแค่ครั้งแรกเท่านั้นเพราะ "กลิ่นของธูปมันหอมแค่บนโลกมนุษย์ มันไปไม่ถึงบนสรวงสวรรค์ "