หลังจากจีนและสหรัฐฯ มีปัญหาเรื่องการค้ามาอย่างยาวนาน และแน่นอนว่า Huawei ก็มีปัญหามาตั้งแต่เริ่มๆ เลยก็ว่าได้จนล่าสุด Google ได้ออกมาแจ้งว่าได้ระงับที่เกี่ยวข้องกับ Hardware, Software รวมถึง ตามคำสั่งของรัฐบาลสหรัฐฯ ที่ให้ Huawei ถูกขึ้นบัญชีดำทางการค้า (trade blacklist)
>> หัวเว่ยขอชี้แจงบ้าง กรณีโดน Google ตัดขาดการค้า
โดยคำสั่งดังกล่าวมีผลกับมือถือ Huawei นอกประเทศจีนด้วยเท่ากับ มือถือ Huawei จะถูกจำกัดสิทธิ์ในการใช้งานระบบปฏิบัติการ Android และอาจจะทำให้เข้าใช้งานบริการของ Google ใช้ไม่ได้เช่น Google Chrome, Gmail, YouTube, Google Play Store และอื่นๆ ที่มีชื่อของ Google

ยกเว้นแต่เพียงส่วนของ Android Open Source Project (AOSP) ที่เป็นเวอร์ชั่น Public (เป็นให้คนทั่วไปได้ใช้งาน) ยังคงใช้งานได้ตามปกติ ซึ่งก่อนหน้านี้ผู้ผลิตมือถืออย่าง ZTE ก็มีผลโดนปิดกันแทบทั้งหมดไปก่อนหน้านี้
จากการวิเคราะห์เรื่องราวทั้งหมดนี้หากเรื่องนี้เริ่มต้นแล้วก็ยังไม่ส่งผลกับตัวระบบปฏิบัติการและรวมถึงการให้บริการของ Google Play Store ในตอนนี้ หากอาจจะเกิดขึ้นกับการอัปเดตระบบปฏิบัติการใหม่ ทำให้มีแนวโน้มว่า Google Play Store อาจจะหายไปจากมือถือได้ รวมถึง Apps ติดเครื่องที่หลายคนเลือกใช้เช่น Google Chrome, YouTube, Gmail เป็นต้น
ยกเว้นชาวจีนทั้งหลายที่ใช้มือถือ Huawei ทุกวันนี้ล้วนแต่ใช้ Application เฉพาะในประเทศจีนเท่านั้น เนื่องจากจีนเองก็ไม่ให้ใช้ Google เป็นเรื่องปกติอยู่แล้ว
ส่วนอนาคตการเปิดตัวมือถืออย่างตระกูล Mate 30 Series ในปลายปีนี้คงต้องเกิดคำถามเมื่อสหรัฐฯ สั่งระงับแบบนี้ แล้ว Huawei มีแผนรับมืออย่างไรและยังคงเปิดตัวตามกำหนดเดิมหรือไม่
ส่วนผู้ใช้งานมือถือ Huawei ในประเทศไทยอย่าเพิ่งแตกตื่นกันไปนะครับ รอความชัดเจนจากทาง Huawei ที่จะออกแถลงการเรื่องทิศทางกันต่อไปก่อนดีกว่า