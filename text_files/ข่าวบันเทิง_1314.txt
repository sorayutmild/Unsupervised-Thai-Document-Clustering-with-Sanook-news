
หวิดปะทะ "ป้าตือ" ออแกไนซ์อีเว้นท์ชื่อดัง เจอ "ลูกแก้ว เขมรัสนี" พี่สาวนางเอก "ขวัญ อุษามณี" เปิดฉากฉะกลางวงสัมภาษณ์ ในงาน เปิดตัวผลิตภัณฑ์อาหารเสริมบำรุงผิว "ลา ยูซี่ บาย อุษามณี" ณ ชั้น เอ็ม ศูนย์การค้า ดิ เอ็มโพเรียม หลังป้าตือจูงมือ "กอล์ฟ พิชญะ" นักร้องหนุ่มเข้ามาบริเวณแบ็กดร็อป ซึ่งเป็นจุดสัมภาษณ์ของสื่อมวลชน ซึ่งหลายคนคาดว่าเป็นฉนวนเหตุที่ทำให้ "พี่ลูกแก้ว" เกิดความรู้สึกไม่พอใจ
แหล่งข่าวเปิดเผยว่า ก่อนเหตุการณ์ปะทะเดือดระหว่าง เจ้าของออกแกไนซ์ชื่อดัง กับ พี่สาวของนางเอกสาว ทีมพีอาร์งานได้แจ้งให้กับทางนักข่าวแล้วว่า จะไม่มีการสัมภาษณ์ "กอล์ฟ พิชญะ" ที่แบ็กดอร็อป แต่ถ้าต้องการสัมภาษณ์ก็สามารถดึงไปบริเวณนอกงานได้
กระทั่งเวลาผ่านไปได้สักระยะ ทางพีอาร์ได้เข้ามาแจ้งเพิ่มเติมว่า มีการคุยกับออแกไนซ์แล้ว และตกลงให้สัมภาษณ์ได้ที่แบ็กดร็อป แต่จะไม่มีการให้สัมภาษณ์และถ่ายรูปคู่อย่างเด็ดขาด เพื่อความสบายใจของทุกฝ่ายในการทำงานครั้งนี้
แต่สุดท้ายเมื่องานจบลง ป้าตือก็ได้เข้าไปดึงตัวนักแสดงหนุ่มมายังบริเวณแบ็กดร็อป เพื่อให้สัมภาษณ์ จึงทำให้ พี่ลูกแก้ว รู้สึกไม่พอใจกับเหตุการณ์ที่เกิดขึ้นเ พราะรู้สึกว่าไม่ได้เป็นไปตามที่ตกลงไว้ โดยทางออแกไนซ์ก็ได้ยืนยันว่า ได้พูดคุยกับแม่ของนางเอกสาวเรียบร้อยแล้ว
ซึ่งหลังจากเกิดเรื่อง ป้าตือผู้จัดงานและตัวพี่ลูกแก้วก็ได้เกิดมีการโต้เถียงเพียงสั้นๆ ก่อนที่พี่ของนางเอกสาวจะยกมือไหว้เพื่อขอโทษและเดินออกจากงานไป

ทั้งนี้ทางด้านของ "แม่ปราณี" และ "ขวัญ อุษามณี" ก็ได้ออกมากล่าวคำขอโทษแทนลูกสาว ซึ่งคาดว่าอาจจะเป็นเพราะเครียดกับงานในวันนี้ และตั้งใจให้คนโฟกัสกับสินค้ามากกว่าจึงทำให้เกิดเหตุการณ์ดังกล่าวขึ้น พร้อมยืนยันด้วยว่าสำหรับครอบครัวแล้วไม่มีใครไม่พอใจ "กอล์ฟ พิชญะ" อย่างแน่นอน
ขณะที่สาวขวัญเองก็ได้ออกมากล่าวคำขอโทษแทนพี่สาวต่อเหตุการณ์ดังกล่าวเช่นเดียวกัน รวมถึงขอโทษนักร้องหนุ่มด้วยที่อุตส่าห์มีน้ำใจเดินทางมาร่วมงาน แต่ต้องมาเจอกับเหตุการณ์นี้...
คุณแม่ - แม่ขอกราบขอโทษแทนลูกสาวด้วยนะคะ ที่ลูกแก้วอาจจะไม่เข้าใจอะไรบางอย่าง เพราะงานนี้คือการเปิดตัวสินค้าชิ้นแรกของเรา และก็มีพี่ตือเป็นออแกไนซ์ในการจัดงาน ส่วนลูกแก้วจริงๆ เขาเป็นคนตอบแชทลูกค้าต่างๆ แพคของ ส่งไปรษณีย์ ก็เลยอาจจะทำให้เขารู้สึกเครียดได้จากการทำงานหนัก และก็โฟกัสกับงานครั้งนี้มากจริงๆ
คุณแม่ - ป้าตือก็บอกตอนแรกว่า กอล์ฟ พิชญะ ก็เดินทางมาร่วมแสดงความยินดีด้วย แต่พอลูกแก้วเขาเห็น เขาก็ตื่นเต้นว่าเอ๊ะทำไมตอนแรกบอกมาแสดงความยินดีเฉยๆ เพราะแม่เองก็ไม่รู้เหมือนกันว่าเขาจะมาสัมภาษณ์
พอมีภาพแบบนี้ออกมาคนก็เลยสงสัยว่าพี่ลูกแก้วเขาไม่โอเคกับกอล์ฟหรือเปล่า ?คุณแม่ - ไม่ถึงขนาดนั้นค่ะ ถ้าไม่อย่างนั้นแม่คงไม่ไปงานบวชหรอกลูก งานขอขมา งานบุญ แต่แม่ขอบคุณทุกคนมากนะคะที่ให้แม่ได้อธิบายให้ฟัง ขอบคุณแทนลูกด้วย
สำหรับขวัญพอได้ชี้แจงแบบนี้ทำให้เราใจชื้นขึ้นไหม ?ขวัญ - คือไม่มีอะไรจริงๆ ค่ะ แต่ขวัญเองก็ต้องกราบขอโทษทุกคนด้วยที่ทำให้ตกใจ และก็ขอโทษพี่กอล์ฟด้วยเหมือนกันเพราะเขาเองก็คนที่มีน้ำใจ แต่ทั้งนี้อาจจะเป็นเพราะพี่สาวขวัญเขาเป็นคนตั้งใจทำงาน และเขาก็คงเหนื่อย เลยอาจจะทำอะไรที่ไม่น่ารัก รวมถึงพี่แก้วเขาไม่ได้อยู่หน้ากล้องเหมือนเรา พอเขาเครียดแล้วก็อาจจะมีอะไรที่ทำให้ตกใจไปบ้าง
คุณแม่ - ความตั้งใจของเขาคืออยากให้คนโฟกัสที่สินค้ามากกว่า โฟกัสที่ตัวน้อง เพราะสินค้านี้คือสินค้าของครอบครัวเรา แม่ต้องขอบคุณทุกมากๆ เลยนะคะ
ขอบคุณคลิปภาพเหตุการณ์จากสถานีโทรทัศน์ช่อง 2 และ ช่อง 8