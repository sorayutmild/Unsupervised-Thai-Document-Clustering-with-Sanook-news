ประชาชนยังคงเข้าทยอยเข้าร่วมกับกลุ่มพลเมืองอาสาปกป้องแผ่นดินที่รณรงค์ อยู่ที่อนุสาวรีย์ชัยสมรภูมิอย่างต่อเนื่อง ทำให้โดยรอบอนุสาวรีย์ชัยสมรภูมิ เต็มไปด้วยผู้คนใส่เสื้อหลากสี โบกธงชาติ ถือพระบรมฉายาลักษณ์ ของพระบาทสมเด็จพระเจ้าอยู่หัว โดยมีธงชาติไทยผืนใหญ่หลายผืน ใช้คลุมพื้นที่โดยรอบ พร้อมกันนั้นได้มีการโบกมือชักชวนประชาชนที่เดินอยู่โดยรอบ และบนรถโดยสารให้มาร่วมชุมนุมปกป้องประเทศ ซึ่งมีประชาชนเข้ามาร่วมโดยตลอด ซึ่งในเวลา 18.00 น.จะมีการร้องเพลงชาติไทย ส่วน น.พ.ตุลย์ สิทธิสมวงศ์ ผู้ประสานงานกลุ่มพิทักษ์ชาติ เปิดเผยว่า ในวันพรุ่งนี้จะมาชุมนุมตรงอนุสาวรีย์ชัยสมรภูมิ เวลา 16.00 น. และในเวลา 17.00 น.จะเดินไปสวนสันติภาพ ส่วนกำหนดการ 16.00 น.ของทุกวันในวันจันทร์ ไปชุมนุมที่สวนจตุจักร วันอังคารไปสักการะพระปิยะมหาราช ที่ลานพระบรมรูปทรงม้า วันพุธไปสักการะพระเจ้าตากสินที่วงเวียนใหญ่ ส่วนวันพฤหัส วันศุกร์และวันเสาร์ จะมาชุมนุมที่อนุสาวรีย์ชัยสมรภูมิ และวันอาทิตย์ไปสวนหลวง ร.9 เวลา 09.00 น.ส่วนการจราจรในขณะนี้เริ่มคล่องตัวมากขึ้น หลังจากมีตำรวจจราจร มาช่วยจัดการจราจร หลังจากติดหนักในช่วงที่ผ่านมา