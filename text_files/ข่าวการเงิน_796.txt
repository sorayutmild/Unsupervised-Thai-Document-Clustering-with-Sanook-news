ถือเป็นข่าวช็อควงการเซ็กซี่ หลัง เก๋-กันยกร ศุภการค้าเจริญ หรือ เก๋ เลเดอเรอร์ วัย 30 ปี นางแบบสุดเซ็กซี่ที่มีความเครียดจัดเนื่องจากปัญหาชีวิตรุมเร้า ถึงขั้นตัดสินใจดื่มยาฆ่าหญ้าก่อนจบชีวิตด้วยการกระโดดฆ่าตัวตายจากห้องพักแห่งหนึ่งย่านถนนประดิษฐ์มนูญธรรม ซึ่งจากการตรวจสอบเบื้องต้นพบว่า เก๋ เลเดอเรอร์ ทำธุรกิจเกี่ยวกับความงามครบวงจร ภายใต้ชื่อบริษัท เลเดอเรอร์ (ไทยแลนด์) จำกัด และมักมีข่าวคราวการใช้ชีวิตสุดหรูหราบ่อยครั้ง
>> "เก๋ เลเดอเรอร์" นางแบบสาวเซ็กซี่ ซดยาฆ่าหญ้าแล้วกระโดดตึกตาย
>> โพสต์สุดท้าย "เก๋ เลเดอเรอร์" ถ่ายรูปกับคนรัก เขียนแคปชั่น "เธอคือโลกของฉัน"
>> แพทย์เผยผลชันสูตรศพ "เก๋ เลเดอเรอร์" เพื่อนสนิทลั่นเวรกรรมมีจริง
แน่นอนว่า Sanook! Money จึงไม่พลาดที่จะหาข้อมูลเกี่ยวกับธุรกิจของ เก๋ เลเดอเรอร์ มาฝากกัน
บริษัท เลเดอเรอร์ (ไทยแลนด์) จำกัด จดทะเบียนเมื่อวันที่ 22 ธันวาคม 2558 โดยมีนางสาวกันยกร ศุภการค้าเจริญ เป็นคณะกรรมการ ดำเนินธุรกิจค้าปลีกเครื่องสำอาง ปัจจุบันมีทุนจดทะเบียน 1 ล้านบาท มีผลประกอบการย้อนหลัง ดังนี้
ปี 2558 รายได้ 53.15 บาท ขาดทุน 17,947 บาท
ปี 2559 รายได้ 7.52 แสนบาท กำไร 1.36 แสนบาท
ปี 2560 รายได้ 9.87 แสนบาท กำไร 1.43 แสนบาท
แม้รายได้-กำไร ของบริษัท เก๋ เลเดอเรอร์ จะไม่ได้มากมายนัก แต่ประเด็นที่น่าสนใจ คือ เธอยังมีการโฆษณาทั้งในเฟสบุ๊ค และอินสตาแกรม เชิญชวนให้คนเข้ามาลงทุนร่วมกับบริษัทของเธอด้วย ซึ่งก่อนหน้านี้เมื่อต้นปี 2561 สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) เคยออกมาเปิดเผยว่า คณะกรรมการเปรียบเทียบมีคำสั่งเปรียบเทียบผู้กระทำผิด 4 ราย ได้แก่ บริษัท ม่านฟ้า กรุ๊ป จำกัด น.ส.อรปภัตร จันทรสาขา หรือ ไฮโซม่านฟ้า, บริษัท เลเดอเรอร์ (ไทยแลนด์) จำกัด และน.ส.กันยกร ศุภการค้าเจริญ หรือ เก๋ เลเดอเรอร์ เนื่องจากเสนอขายหลักทรัพย์ประเภทหุ้นกู้ต่อประชาชนโดยไม่ได้รับอนุญาต จากการชักชวนประชาชนให้ร่วมหุ้นผ่านโซเชียลมีเดีย
ทั้งนี้ การดำเนินการของบริษัท ม่านฟ้า กรุ๊ป จำกัด และบริษัท เลเดอเรอร์ (ไทยแลนด์) จำกัด เข้าข่ายเป็นการเสนอขายหลักทรัพย์ประเภทหุ้นกู้ต่อประชาชนโดยไม่ได้รับอนุญาต ซึ่งเป็นการฝ่าฝืนมาตรา 33 และมีระวางโทษตาม 268 แห่งพระราชบัญญัติหลักทรัพย์และตลาดหลักทรัพย์ พ.ศ. 2535 ขณะที่การกระทำของน.ส.อรปภัตร และน.ส.กันยกร ซึ่งเป็นผู้สั่งการหรือกระทำการอันเป็นเหตุให้บริษัทปฏิบัติฝ่าฝืนกฎหมายดังกล่าวต้องรับโทษตามมาตรา 300 แห่งพระราชบัญญัติฉบับเดียวกัน
อย่างไรก็ตาม ผู้กระทำผิด 3 ราย ยินยอมเปรียบเทียบปรับ ได้แก่ บริษัท ม่านฟ้า กรุ๊ป จำกัด 500,000 บาท, น.ส.อรปภัตร จันทรสาขา 500,000 บาท และน.ส.กันยกร 1.53 ล้านบาท แต่บริษัท เลเดอเรอร์ (ไทยแลนด์) จำกัด ไม่ยินยอมชำระค่าปรับตามคำสั่งคณะกรรมการเปรียบเทียบ ก.ล.ต. จึงแจ้งให้พนักงานสอบสวนกองบังคับการปราบปรามการกระทำความผิดเกี่ยวกับอาชญากรรมทางเศรษฐกิจ (บก.ปอศ.) ทราบเพื่อดำเนินคดีตามกฎหมายต่อไป
ดังนั้น จึงสันนิฐานได้ว่า เก๋ เลเดอเรอร์ อาจมีปัญหาทางการเงิน จึงตัดสินใจจบชีวิตตนเพื่อหนีปัญหาดังกล่าว