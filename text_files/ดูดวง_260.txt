คุณเคยมีคู่รักคู่แค้น หรือคนที่เจอหน้ากันแล้วต้องเป็นอันทะเลาะทุกครั้งบ้างไหม บางครั้งดวงของคุณและเขาคนนั้นอาจจะเป็นดวงคู่กันคู่แค้นกันก็ได้นะคะ



คู่ที่ 1 คนที่เกิดปีชวด - คนที่เกิดปีมะเมีย
คนที่เกิดปีชวด มักเป็นคนที่ปราดเปรียว เฉลียวฉลาดกระตือรือร้นสูง ทะเยอทะยาน แต่คนที่เกิดปีมะเมียกลับเป็นคนที่ชอบดำเนินชีวิตแบบเรียบง่าย แต่เป็นคนค่อนข้างเจ้าระเบียบ พิถีพิถันพร้อมที่จะวิ่งตะลุยไปข้างหน้าอย่างไม่หยุดยั้ง
คือไม่ค่อยอยู่กับที่ ไม่ค่อยชอบอยู่บ้าน ผิดกับคนที่เกิดปีชวดจะเป็นคนที่ชอบสร้างรักที่อบอุ่นและไม่เป็นระเบียบเท่าปีมะเมีย คนที่เกิดปีชวดเป็นคนที่รักบ้าน และก็รักความสะอาดสบายด้วย
ทั้งคนที่เกิดปีชวดและปีมะเมีย เป็นคนที่มีเสน่ห์ในตัวเองทั้งคู่ โดยเฉพาะคนที่เกิดปีมะเมียจะมีเสน่ห์ เชื่อมั่นในตัวเอง เร่าร้อนดึงดูดใจเพศตรงข้ามและมักไม่ค่อยมีคู่เดียวหรือเจ้าชู้นั่นเอง
ซึ่งคนที่เกิดปีชวด ก็มีเสน่ห์เช่นกัน ก็จะต่างคนต่างไปกันใหญ่  และคนที่เกิดปีชวดก็ค่อนข้างเป็นคนขี้หึง จู้จี้ขี้บ่นและหวงในสิ่งที่ตัวเองเป็นเจ้าของ ในขณะที่คนที่เกิดปีมะเมียชอบอิสระ ไม่ชอบอยู่ในกรอบของใคร ไม่ชอบคนขี้หึง มองโลกในแง่สดใส มีน้ำใจเป็นนักกีฬา เอื้อเฟื้อเผื่อแผ่
แต่คนที่เกิดปีชวด มักเป็นคนฉลาด โดยเฉพาะในด้านชอบฉกฉวยเจ้าความคิด หาโอกาสหาผลประโยชน์จากสิ่งที่อยู่รอบตัว แถมยังมีอารมณ์ร้อน พอ ๆ กับคน ที่เกิดปีมะเมียที่ร้อนและแถมยังเอาแต่ใจใครขวางไม่ค่อยได้ ร้อนกับร้อนก็เลยมักยู่ด้วยกันไม่ได้ แต่บางคู่ก็ทนอยู่กันได้แล้วมักจะไปมีปัญหาในช่วงบั้นปลายของชีวิตคู่
 
คู่ที่ 2 คนที่เกิดปีฉลู - คนที่เกิดปีมะแม
คนที่เกิดปีฉลู เป็นคนที่ค่อน ข้างนิ่งสงบ จนไม่ค่อยจะโรแมนติกเอาชนะเลย แต่มีความอ่อนโยน เป็นพวกชอบขาดความยืดหยุ่นในชีวิตหัวเก่าหัวโบราณ และดื้อเงียบ แต่ก็มีมานะอดทน อดกลั้น ขยันทำงานหนักจู้จี้เจ้าระเบียบมีกฎมีเกณฑ์
ส่วนคนที่เกิดปีมะแม ก็ชอบทำอะไรที่เรียบง่ายกว่า อ่อนแอซะด้วย จิตใจก็เปราะบาง และก็ไม่ค่อยจะดึงดูด อย่างงี้ก็เงียบทั้งคู่ ไม่มีอะไรตื่นเต้นกันเลยในชีวิต ซังกะตายยังไงยังงั้น แถมทั้งคน ที่เกิดปีฉลูและปีมะแมเป็นพวกเจ้าทุกข์ทั้งคู่ ชอบที่จะไปแบกรับภาระหรือทุกข์ของชาวบ้าน ไม่มีใครห้ามใครเลย อย่างงี้ก็แย่ละซิ
คนที่เกิดปีมะแม เป็นคนค่อนข้างมีอารมณ์ที่เปลี่ยนแปลงง่าย ตรงไปตรงมา พูดจาบางทีขวานผ่าซากไปหน่อยไม่ค่อยเข้าหูของคนที่เกิดปีฉลู คนที่เกิดปีมะแมใจอ่อน ไม่นิยมความรุนแรง เปราะบาง เจ้าทุกข์ วิตกจริต คิดมากและมักมองอะไรในแง่ร้าย
ส่วนคุณปีฉลูก็สุขุม รักสงบ ซื่อสัตย์ กตัญญูมองโลกในแง่ดี ขี้อาย รักใครรักจริง หยิ่งในศักดิ์ศรี ไม่ชอบพึ่งใครชอบทำทุกสิ่งทุกอย่างด้วยลำแข้งของตัวเอง ยึดมั่นในตัวเองเป็นใหญ่ มั่นใจขณะที่ทำงานอะไรลงไปคุณปีมะแมก็จะเป็นพวก อารมณ์ศิลปิน อ่อนไหวตลอดเวลา แล้วก็ไม่ค่อยเด็ดขาด
ทำให้คุณปีฉลู รู้สึกรำคาญ และเบื่อหน่ายในความเป็นปีมะแมและชาวปีมะแมก็ไม่อยากจะทนกับความมุ่งมั่น ทิฐิสูง ไม่ค่อยรังฟังใคร ไม่ยืดหยุ่นและจริงจังกับชีวิตมากไปของคุณปีฉลู แค่นี้ก็เป็นคู่กันแล้ว
 
คู่ที่ 3 คนที่เกิดปีขาล - คนที่เกิดปีวอก
คนที่เกิดปีขาล เป็นคนมี ความกล้าสู้ กล้าเสี่ยง เชื่อมั่นในตัวเองสูง ชอบท้าทาย เป็นคนที่เด็ดเดี่ยว ชอบทำอะไรคนเดียว ไม่กลัวใครในการต่อสู้สามารถต่อสู้จนตัวตายได้ เป็นนักเสี่ยงที่ชาญฉลาด มีบุคลิกภาพที่ดึงดูดบุคคลอย่างมากมายให้เข้ามายกย่องนับถือ
เสือ เปรียบเสมือนเจ้าแห่งสัตว์ป่า ซึ่งมากด้วยบารมี ความยิ่งใหญ่ในหมู่สัตว์ทั้งหลาย มีอำนาจและก็มีเสน่ห์ พอมาเจอคนที่เกิดปีวอก ซึ่งเป็นสัญลักษณ์แห่งความสนุกสนาน เฉลียวฉลาด คล่องแคล่วว่องไว คิดเร็วทำเร็ว เปิดเผยสนุกสนานร่างเริง มีอารมณ์ขัน ขี้เล่น ซุกซนทันเล่ห์เหลี่ยมคน
เพราะคนที่เกิดปีวอกเป็นคนเจ้า เล่ห์ซะเองนะซิ และมักจะชอบกระเซ้าเย้าแหย่ใคร ๆ ไปทั่ว พอมาเจอกับคนที่เกิดปีขาล คนที่เกิดปีวอกก็สามารถแหย่ ยั่วยวนกวนโทสะ และทั้งป่วนทั้งปั่นหัวคนที่เกิดปีขาลให้อารมณ์เสียรำคาญใจได้ง่าย ๆ จึงมักมีเรื่องขัดแย้งกันอยู่บ่อย ๆ
คนที่เกิดปีขาลเป็นคนที่มีหัวใจ อบอุ่น อ่อนโยนเฉพาะคนที่ตนรัก เช่นลูก ๆ และคู่รักเท่านั้น ไม่ขี้เล่นไปหมดแบบปีวอก คนที่เกิดปีขาลไม่ชอบ จึงค่อนข้างหาคู่ครองได้ยาก
ในสมัยก่อนเขาจะถือกันว่า ถ้าเป็นหญิงที่เกิดปีขาลดวงแรง มักกินผัว ถ้าเป็นชาย ที่เกิดปีขาลก็มักจะมีอารมณ์ทางเพศที่เร่าร้อน เจ้าชู้ใครได้ไปก็ลำบาก
คนที่เกิดปีขาลเป็นคนที่มีอำนาจในตัวเอง ตรงไปตรงมา รักษาคำพูด ซึ่งไม่เหมือนคุณปีวอกเจ้าเล่ห์แสนกล อารมณ์แปรปรวนง่าย ไม่ค่อยเชื่อใคร เป็นตัวของตัวเอง จอมวางแผน ถ้ามองเห็นผลประโยชน์จะฉกฉวยแบบไม่สนใจคำวิจารณ์ของใครต่อใคร เป็นคนอยากรู้อยากเห็นอยู่ไม่สุข แถมยังกล้าชมตัวเอง กล้าพูดกล้าจาตลอดเวลา
ระหว่างสองปีนี้แรก ๆ อาจจะอยู่หรือทำธุรกิจด้วยกันได้ แต่สุดท้ายมักจะมีปัญหาเสมอจากการทนไม่ได้ กับความเป็นตัวตนของอีกฝ่ายหนึ่ง
 
คู่ที่ 4 คนที่เกิดปีเถาะ - คนที่เกิดปีระกา
คนที่เกิดปีเถาะ เนี่ยเป็นคนค่อนข้างใจดี ใจอ่อน ใจบุญและใจเย็นมีความเป็นผู้ดี อ่อนน้อมถ่อมตน ช่างพูด ช่างเจรจา วาจาไพเราะนุ่มนวลชวนฟัง แถมยังเป็นคนมีจิตใจอ่อนไหว ขี้สงสารคนและเจ้าน้ำตาอีกต่างหาก ยิ่งถ้าไปเจอความรุนแรงและขัดแย้งเข้าละก็ ยอมแพ้ร้องไห้เลย
เพราะคุณปีระกาชอบแก้ปัญหาด้วยสันติ ตามธรรมชาติกระต่ายเป็นสัตว์ที่ค่อนข้างอ่อนแอ ผิดกับคุณระกามักเป็นคนที่ตื่น ตัวอยู่ตลอดเวลา ขยัน มีจิตใจที่เด็ดเดี่ยว เข้มแข้ง แข็งแกร่งและแข็งกร้าว ใจร้อน มานะ อดทน ชอบพึ่งตัวเอง ลำพอง ขี้โอ่ในความสำเร็จ แถมหยิ่งยโสอีกต่างหาก ปีระกาเป็นปีแห่งความสวยงาม
คนที่เกิดปีระกา มักจะจู้จี้พิถีพิถันกับความรักสวยรักงามแต่เป็นคนจริงใจ พูดจาเปิดเผยตรงไปตรงมา วาจาขวานผ่าซาก จิกกัดเหน็บแนม ขี้ประชดประชัน พูดไม่เข้าหูคนบ่อย
คนที่เกิดปีเถาะ เป็นคนที่อ่อนน้อมขี้อาย และมีประสาทสัมผัสไวกว่าคนอื่น มีทั้งสัมผัสที่ 3 (sixth sense) และความรู้สึกที่ไวต่อความเปลี่ยนแปลงของคนรอบข้าง พอมาเจอคุณปีระกาที่มีความขี้ โอ่ จู้จี้ จุกจิก ชอบเหน็บแนมเลยทนกันไม่ค่อยไหว
คนที่เกิดปีเถาะ เป็นคนที่ไม่ชอบเอาตัวเองเข้าไป เป็นภาระหรือผูกพันอะไรกับใครมากนัก ชอบอิสระ และยังชอบทำให้คู่ครองเบื่อหน่ายเพราะบ้างานมากเกินไป และมักจะเห็นงานสำคัญกว่าคนรัก ขี้หงุดหงิดและมีอารมณ์แปรปรวนเหมือนคนที่เกิดปีระกา ถ้าต่างคนต่างก็หงุดหงิดและเอาแต่อารมณ์ของตัวเองแล้วจะอยู่กันได้ยังไง ไม่มีใครยอมใคร
อีกทั้งคนที่เกิดปีระกา เป็นคนที่รักครอบครัว เพื่อนฝูง และลูกน้องมาก และพร้อมที่จะปกป้องเต็มที่ เหมือนธรรมชาติของไก่ที่ชอบกกไข่และซุกลูกๆ ไว้ในปีกของตัวเอง ขี้หึงและหวงของอีกต่างหาก ประเภทเสียทองเท่าหัวไม่ยอมเสียผัวให้ใคร? ยึดมั่นในประเพณีเดิม ๆ อนุรักษ์นิยม รักครอบครัวอย่างนี้ แล้วคุณปีเถาะมัวบ้าแต่งาน ไม่ค่อยให้ความสำคัญกับคนรัก แถมปีระกาขี้ระแวง มีหวังทะเลาะกันไม่เข้าใจกันสักที
 
คู่ที่ 5 คนที่เกิดปีมะโรง - คนที่เกิดปีจอ
คนที่เปิดปีมะโรง เป็นปีของคนที่เกิดมามักโชคดีเสมอ มะโรงมีสัญลักษณ์เหมือนสัตว์ในเทพนิยาย ถ้าเป็นคนจีนเขาจะถือว่าเป็นมังกร หรือถ้าเป็นคนไทยก็คือพญานาคนั่นเอง ไม่เคยมีใครเห็นตัวตนที่แท้จริง เพราะฉะนั้นในเมื่อมะโรงเปรียบเสมือนสัตว์ในเทพนิยาย
ก็คือไม่มีตัวตนหรือเปรียบเสมือนเทพ มีทั้งอารมณ์ที่ใจดีมาก เหมือนเทพเทวดานางฟ้า ชอบช่วยเหลือคน และก็มีทั้งอารมณ์โกรธ อารมณ์ร้ายเหมือนซาตาน สามารถอาละวาด และมีอารมณ์โกรธที่รุนแรงและไม่เกรงกลัวใครเลยได้ด้วย มีเสน่ห์ มีสัมผัสที่ 6 (Sixth Sense) เชื่อมั่นกล้าลุย เป็นผู้นำ มีพรสวรรค์ มองโลกในแง่ดี จนบางทีอาจหลงกลคนอื่น แต่ก็สามารถหลบหลีกให้พ้นอันตรายได้เสมอ แล้วมักจะโต้กลับอย่างรุนแรง อาฆาต ขี้โมโห ไม่กลัวใคร
ถ้าในยามโกรธ ก็จะอาละวาดแบบไม่เกรงกลัวสิ่งใด ๆ ด้วยล่ะ ไม่เหมือนคุณปีจอเป็นคนขี้ระแวงตลอดเวลา ไม่ค่อยไว้ใจใคร นอกจากคนที่ตนรักและพวกพ้อง พร้อมที่จะลุย ถ้าพวกขอให้ช่วยเรียกว่ากัดไม่ปล่อย เป็นคนที่มีน้ำใจเป็นนักกีฬา รู้จักแพ้ รู้จักชนะ ไม่เหมือนคนที่เกิดปีมะโรงที่มัก จะไม่ยอมแพ้ใคร
สามารถใช้อำนาจที่มีอยู่ สนองความแค้นและการเอาชนะได้ คนที่เกิดปีมะโรง จะกระตือรือร้นทะเยอทะยานสูง เด็ดเดี่ยว มุ่งมั่น และมักโชคดีหาเงินได้ง่ายเสมอ ไม่ว่าจะทำอะไรก็มักจะประสบความสำเร็จ จึงมักกล้าใช้กล้าจ่าย
ส่วนคนที่เกิดปีจอก็เป็นคนที่มีสัมผัสที่ 6 (sixth sense) เหมือนกัน และมักจะเป็นคนที่ดูคนออกง่ายมาก มักเลือกคบคนโดยอัตโนมัติ ซื่อสัตย์ กล้าที่จะเสียสละ เป็นผู้ให้ตลอด จนบางครั้งดูกลายเป็นคนเครียด ขี้กังวลไปเลย
ทั้งปีมะโรงกับปีจอ เป็นคนที่ชอบให้และเสีย สละทั้งคู่ แล้วถ้าต่างคนต่างให้ แหม! ก็ไม่ค่อยเหลือซิจ๊ะ แถมยังเป็นคนเจ้าทุกข์ทั้งคู่อีก ชอบช่วยเหลือคนอื่นและชอบไปแบกภาระมาไว้ในอกตัวเองอยู่เสมอ ถ้าต่างฝ่ายต่างเล่นไปยุ่งกับเรื่องของคนอื่นแล้วมาคิดมาก กังวล ต่างฝ่ายต่างเครียดและพร้อมที่จะช่วยเหลือคนอื่น จนไม่มีเวลาให้กันและกัน และยังมักจะขัดแย้งกันในเรื่องของงานและเรื่องของเงินอีก
คนที่เกิดปีมะโรง จะเป็นคนที่ทันสมัย ร่าเริง ชอบเข้าสังคม ขี้เหงา ไม่ชอบอยู่โดยเดี่ยว ชอบที่จะโจนทะยานออกไปข้างนอกบ้านเพื่อเข้าหาแสงสว่าง และพร้อมพี่จะผละจากครอบครัวเพื่อออกไปทำงานหรือสังคมนอกบ้าน ใช้เงินเก่งเพราะถือว่าตัวหามาได้ง่าย ๆ
แถมคนที่เกิดปีมะโรง ก็เป็นคนมีเสน่ห์มาก มักมีคู่เยอะ แต่จะไม่ค่อยประสบความสำเร็จเรื่องคู่ในครั้งแรกเพราะคนที่เกิดปีมะโรงชอบ เลือกคู่มาก ต้องให้ทัดเทียมตนหรือไม่ก็ต้องเป็นผู้นำตนได้
ส่วนคนที่เกิดปีจอ ก็เป็นคนที่ซื่อสัตย์ ซื่อตรงมาก โดยเฉพาะคนที่ตนรัก คนที่เกิดปีจอจะอดทน ดื้อ ทิฐิ ขี้ระแวง บางครั้งขาดความยืดหยุ่น แถมยังเป็นคนตรง พวกชอบพูดจาขวานผ่าซาก มีอารมณ์ขี้หงุดหงิดมีนิสัยขี้อิจฉาริษยา ยิ่งถ้าหากมีใครมาแหย่หรือยั่วโทสะแล้วล่ะก็ จากใจดีใจอ่อนกลายเป็นใจร้ายและดุร้ายได้ทันทีเลย
แต่คนที่เกิดปีจอนี้ จะอดทน และซื่อสัตย์กับคนที่ตนรักมาก ๆ มีน้ำใจโอบอ้อมอารี ทำเพื่อคนอื่นได้เสมอ บอกแล้วว่าคนที่เกิดปีจอรัก คู่ครอง (สุนัขรักเจ้าของ) มาก ก็จะหวงมาก ไม่ว่าใครมาอยู่ใกล้ ๆ คนรักของตัวเอง ยิ่งคนที่เกิดปีมะโรงมีเสน่ห์ดึงดูดด้วยแล้ว
แถมยังไม่ค่อยจะอยู่บ้าน แล้วมักปล่อยให้คนที่เกิดปีจอผู้รักบ้านอยู่เฝ้า บ้านอยู่คนเดียวอย่างงี้ก็ทิ้งกันเห็น ๆ และคนที่เกิดปีจอยิ่งเป็นคนขี้ระแวงอยู่ด้วย ถ้าคู่ไม่อยู่ก็คิดมาก มีปากเสียงกันบ่อย ๆ แล้วจะอยู่กันอย่างสงบสุขได้อย่างไร
 
คู่ที่ 6 คนที่เกิดปีมะเส็ง - คนที่เกิดปีกุน
คนที่เกิดปีมะเส็ง เป็นคนที่มีเสน่ห์ชวนให้หลงใหล และน่าลุ่มหลง มีเล่ห์เหลี่ยม แพรวพราวรอบตัว แต่คนที่เกิดปีกุนเป็นซื่อตรง ไม่ชอบมีเล่ห์เหลี่ยม
คนที่เกิดปีมะเส็ง เป็นคนที่ฉลาด รวดเร็วเปลี่ยนสีตามสถานการณ์ได้ไหวพริบยอดเยี่ยม และก็สามารถสุขุมได้ด้วยมีสัมผัสที่ 6 (Sixth Sense) ชอบเย้ายวนเซ็กซี่เจ้าชู้ แต่งตัวสีฉูดฉาดทันสมัยอยู่เสมอเหมือนธรรมชาติของงูต้องลอกคราบอยู่เสมอนั่นแหละ
แต่คนที่เกิดปีกุน กลับเป็นคนที่เรื่อย ๆ เฉื่อย ๆ ใจกว้าง ชอบกินอยู่แบบง่าย ๆ เรียบ ๆ ธรรมดา ชอบความเป็นธรรมชาติ และไว้ใจคนก็ง่าย มีความฉลาดแต่ไม่ค่อยมีความเฉลียว จึงมักตกเป็นเหยื่อ ถูกเอาเปรียบจากคนอื่นได้ง่าย แถมยังให้อภัยไม่ค่อยเคียดแค้นใคร หรืออาฆาตใคร ผิดกับปี มะเส็งเป็นงูที่ขี้สงสัย ขี้ระแวงตลอดเวลา หวงแหนสมบัติ ขี้หึง ชอบแสดงความเป็นเจ้าของ เหมือนงูเฝ้าทรัพย์ ที่เรียกว่าพวกจงอางหวงไข่ มีอารมณ์รักที่เร่าร้อนซ่อนอยู่ภายใน มีความลึกลับ
และชอบเก็บความลับของตัวเองไม่ให้ใครรู้ สามารถสงบนิ่งได้ และพร้อมที่จะทำได้ทุกอย่างตามใจที่ตัวเองต้องการเป็นคนรักแรงเกลียดแรง พร้อมที่จะฉกกัดได้ในทันที แค้นอาฆาต และสามารถกัดผู้มีพระคุณได้ หากมาขมขู่หรือกดขี่จนเกินเหตุ
แต่คนที่เกิดปีกุนเป็นคนใจกว้าง ไม่อาฆาตพยาบาทใคร ๆ สนุกสนานเฮฮา ไม่มีจริตมารยาสาไถเหมือนคนที่เกิดปีมะเส็ง คนที่เกิดปีกุนไม่ชอบเสแสร้ง และยอมรับความเป็นจริงในชีวิตได้ พร้อมจะมีความสุขตามอัตภาพที่ตัวเองมี เป็นคนรักบ้าน รักครอบครัว
คนที่เกิดปีกุนเป็นคนช่างเลือก คัดสรรคู่ เพื่อให้ตรงกับทัศนคติของตัว และเป็นคนชอบคนที่มีมาด สง่างาม อดทนและบึกบึน ไม่ใช่คนเรื่อย ๆ เฉื่อย ๆ ไม่ค่อยมีรสนิยม เรียบง่ายเกินไป แถมบางทียังปล่อยเนื้อปล่อยตัว ไม่รู้จักเพิ่มสีสรรให้ชีวิตแบบคนที่เกิดปีกุน
คนที่เกิดปีกุน สำคัญอยู่ที่คนเลี้ยง หรือคู่ครอง ถ้ามีคู่ครองที่ชอบ ทำตัวจริตเย้ายวนกวนใจ มีลูกเล่นแพรวพราว เจ้าเล่ห์ อย่างคนที่เกิดปีมะเส็งแล้วล่ะก็ คนที่เกิดปีกุนก็ มีอารมณ์หงุดหงิดไม่สบายใจได้เหมือนกัน
เพราะว่าคนที่เกิดปีกุน เป็นคนจริงใจและจริงจัง ถ้าคนที่เกิดปีมะเส็งทำ ตัวไม่ให้ไว้วางใจ ก็จะเกิดการระแวงกันขึ้น ถ้าอยู่ด้วยกันอาจไปไม่ตลอดรอดฝั่ง เพราะทัศนคติไปคนละทาง ควรอยู่ห่าง ๆ กันไว้ดีกว่า งานนี้กัดกันแน่นอน ที่มา..ซีรีย์ดอทคอม
 
ขอบคุณข้อมูลจาก FW Mailขอบคุณภาพประกอบจาก Photo.com
 
 

เช็คดวงรายสัปดาห์ คลิก!
 



เช็คดวงรายเดือน คลิก!




เช็คดวงรายปักษ์ คลิก!