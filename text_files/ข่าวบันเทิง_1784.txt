"อุบัติเหตุ" ในวงการบันเทิง ถึงแม้บางทีจะเป็นสิ่งที่เหนือความควบคุม แต่ก็เป็นอีกหนึ่งสิ่งที่ไม่มีดาราคนไหนอยากให้เกิดกับตัวเอง โดยเฉพาะ "อุบัติเหตุกลางงาน" โดนช่างภาพตาไว หยิบฉวยแชะภาพหวิวๆ ของดารา เพื่อเอาไปขายข่าวโดยเฉพาะ
"ภาพหลุด" กลางงานอีเว้นท์เป็นเรื่องที่ดาราสาวส่วนใหญ่ไม่อยากให้เกิดขึ้น แต่บางครั้งชุดเจ้ากรรมที่ทีมงามจัดไว้ให้ ก็ต้องใช้ทักษะในการสวมใส่และประคองและเซฟตี้ตัวเองเอาไว้ให้มากที่สุด ขอเปลี่ยนชุดก็กลายเป็นข่าวหาว่า "เรื่องเยอะ" แต่ก็ยังมีคนบางกลุ่มที่ "ตั้งใจมาโชว์" เปิดนิด..โชว์หน่อย ได้เป็นข่าว มีชื่อตัวเองเป็นกระแสสังคม แต่บางทีคนกลุ่มนี้ คนดูก็เบื่อง่ายๆ เหมือนกัน
"ของสงวน" เก็บเอาไว้เป็นสิ่งสงวน ปิดไว้มองเองดูเอง น่าจะเหมาะสมกว่า "ภาพหลุด" เป็นฝันร้ายของดารา ใครบ้างละ? ที่อยากจะให้คนจดจำตัวเองเพราะ ภาพหลุดของตัวเอง น่าเห็นใจจริงๆ