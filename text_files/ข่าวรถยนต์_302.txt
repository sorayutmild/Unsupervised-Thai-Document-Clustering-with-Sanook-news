     ก่อนหน้านี้ Honda Civic 2016 ถูกเปิดตัวอย่างเป็นทางการไปแล้วที่ประเทศสหรัฐฯ เมื่อช่วงกลางเดือนกันยายนที่ผ่านมา แต่ก็ยังไม่มีรายละเอียดใดๆมากนัก เนื่องจากยังไม่ถึงกำหนดวางจำหน่ายในฤดูใบไม้ร่วง

     แต่ล่าสุดสมาชิกเว็บไซต์ 10thcivicforum ที่ใช้ชื่อว่า AlwaysHitVTEC ได้เปิดเผยข้อมูลสีตัวถังภายนอกของ Civic 2016 ใหม่ ที่จะมีให้เลือกทั้งหมดถึง 9 สี พร้อมด้วยสีภายในอีก 3 สี
     สีภายนอกของ Civic 2016 ใหม่ เวอร์ชั่นสหรัฐฯ ประกอบไปด้วย สีน้ำเงิน Aegean Blue, สีม่วง Burgundy Night, สีน้ำเงิน Cosmic Blue, สีดำ Crystal Black, สีเงิน Lunar Silver, สีเทา Modern Steel, สีขาว White Orchid, สีขาว Taffeta และสีแดง Rallye Red ส่วนสีภายทั้งหมด 3 สี ก็ไม่พ้นสีคลาสสิกอย่าง สีดำ, สีเทา และสีเบจ
 

     ทั้งนี้ ดีไซน์ภายนอกของ Civic ใหม่ ถูกออกแบบให้ดูโฉบเฉี่ยวและมีความเป็นผู้ใหญ่มากขึ้น ด้วยไฟหน้าแบบ Full-LED ดีไซน์ 3 มิติ ตัวถังเน้นโป่งสันให้ดูมีมัดกล้ามมากขึ้น ขณะที่ด้านท้ายโดดเด่นด้วยไฟท้ายสีแดงรูปตัว C ที่ลากยาวขึ้นไปยังฝากระโปรง
     ขณะที่ภายในถูกปรับเปลี่ยนชุดมาตรวัดจากเดิมที่เป็นแบบ 2 ชั้น มาเป็นแบบชั้นเดียวเหมือนรถทั่วไป แต่ยังคงไว้ซึ่งหน้าจอแบบดิจิตอลแสดงผลแบบตัวเลข ติดตั้งระบบเบรกมือไฟฟ้าพร้อมฟังก์ชั่น Hold เป็นต้น
 

     ส่วนเครื่องยนต์ในเวอร์ชั่นสหรัฐฯ มีการลดความจุลงเหลือ 1.5 ลิตร แต่พ่วงระบบเทอร์โบเข้าไปด้วย ซึ่งแน่นอนว่าจะให้กำลังสูงสุดดีขึ้น ขณะที่อัตราสิ้นเปลืองต่ำลง
     แฟนๆชาวไทยอดใจรอกันอีกนิด
 
 