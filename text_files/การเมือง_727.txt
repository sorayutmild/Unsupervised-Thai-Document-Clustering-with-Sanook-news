ผู้สื่อข่าวรายงานว่า (6 ธ.ค.) เมื่อเวลา 15.00 น. น.ส.พินทองทา คุณากรวงศ์ บุตรสาวคนโตของ พ.ต.ท.ทักษิณ ชินวัตร อดีตนายกรัฐมนตรี ได้คลอดลูกสาวฝาแฝดแล้ว ที่โรงพยาบาลพระราม 9 ซึ่งเด็กทั้งคู่มีสุขภาพเเข็งเเรงดี
โดยมี คุณหญิงพจมาน ดามาพงศ์,นายพานทองแท้ ชินวัตร,นายณัฐพงศ์ คุณากรวงศ์ และ น.ส.แพทองธาร ชินวัตร มาให้กำลังใจอย่างใกล้ชิด
ทั้งนี้ มติชนออนไลน์ อ้างอิง แหล่งข่าวจากพรรคเพื่อไทย เปิดเผยว่า พ.ต.ท.ทักษิณ แฮปปี้มาก อย่างไรก็ตาม เมื่อผู้สื่อข่าวถามชื่อลูกสาวฝาแฝดของ น.ส.พินทองทา แหล่งข่าวตอบเพียงว่า คงต้องให้ทางครอบครัวท่านเป็นคนบอกเอง