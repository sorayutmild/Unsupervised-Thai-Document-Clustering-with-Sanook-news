command & conquer
EA และ Bioware Victory อัพเดตข้อมูลใหม่ของ Command & Conquer ภาคใหม่แล้ว หลังจากที่เงียบไปจากนับตั้งแต่ประกาศเปิดตัวไปเมื่อตอนปี 2011 ซึ่งตอนนั้นพวกเขาใช้ชื่อเกมส์ว่า Command & Conquer General 2 เพราะว่าธีมของสงครามในเกมจะเป็นยุคปัจจุบัน คล้ายๆกับ Command & Conquer General ภาคแรกนั่นเอง แต่ว่าพอใช้ชื่อนั้นก็เลยมีแฟนๆเรียกร้องให้ทีมงาน อย่าทำเป็นแบบเกมส์ออนไลน์ แต่ให้ทำเป็นแบบเนื้อเรื่องเหมือนภาคแรก ซึ่งทาง EA และ Bioware Victory ก็คิดกันหนักว่าจะเพิ่มเนื้อเรื่องให้ดีไหม เพราะตัวเกมเป็นแบบเกมเล่นฟรีบนเว็บ ยากที่จะเพิ่มเนื้อเรื่องหรือคัทซีนใดๆได้ สุดท้ายก็ได้ข้อสรุปมาแล้วว่า พวกเขาจะไม่ใช้ชื่อ Command & Conquer General 2 แต่ใช้ชื่อเกมส์ Command & Conquer เฉยๆ เน้นการเล่นแบบ Player vs Player ในโหมด Multiplayer ออนไลน์ ที่เปิดให้เล่นฟรี





แม้ว่าจะเปลี่ยนชื่อเป็น Command & Conquer เฉยๆ แต่เนื้อหาของสงครามและยูนิตต่างๆ ยังคงเป็นแบบยุค General เหมือนเดิม ไม่ได้เปลี่ยนไปเป็นยุค Tiberium หรือ Red Alert แต่อย่างใด ทว่าก็อาจจะมีการนำระบบยูนิตบางชนิดของ Tiberium หรือ Red Alert มาประยุกต์ผสมผสานด้วยเล็กน้อยในแบบที่ไม่เคยมีในภาคใดๆมาก่อน นอกจากนี้แล้ว Command & Conquer ภาคใหม่ที่เน้นการเล่นแบบ Multiplayer เท่านั้น เพราะ EA ต้องการผลักดันเข้าสู่การแข่งขัน E-Sport ด้วยนั่นเอง และ EA จะมีบริการสนับสนุนผู้เล่นผ่านออนไลน์ ด้วยระบบที่เรียกว่า Live Service เพื่อให้ผู้เล่นแจ้งปัญหาและติชมไปยังทีมงาน เพื่อพัฒนา Command & Conquer ให้ดีขึ้นต่อไป กำหนดเปิดให้เล่นไว้ในปี 2013 นี้





ทาง EA ได้มี Demo ตัวอย่างให้สื่อได้ทดลองเล่นกันด้วย ซึ่งฝ่ายต่างๆใน Command & Conquer ภาคนี้จะมีอยู่ด้วยกันทั้งหมด 3 ฝ่าย คือ European Union กองทัพสหพันธ์ยุโรป , Global Liberation Army กองทัพเสรีโลก (GLA ในภาค General นั่นแหละ) และ Asia Pacific Alliance army กองกำลังพันธมิตรแห่งเอเชียแปซิฟิก แต่ใน Demo มีเพียงสองฝ่ายแรกให้เล่นเท่านั้น แต่ละฝ่ายก็จะมีเทคโนโลยีกองทัพ และยูนิตต่างๆกันไป ตามแบบฉบับเกมวางแผนแนวเก่าๆ ระบบการหาทรัพยากรก็ใช้แบบภาาค Red Alert คือสามารถหาแร่ (ทอง) ด้วยยูนิตขนแร่ หรือสร้างฐานขุดเจาะน้ำมัน ในแหล่งที่มีน้ำมัน โดยยูนิตเก็บแร่จองแต่ละฝ่ายก็ต่างกันด้วย (ฝ่าย GLA จะใช้แรงงานคน ฮาๆ)
 
สรุป Command & Conquer ภาคใหม่นี้ ก็คือ Command & Conquer General 2 แต่เปลี่ยนชื่อ เพราะไม่ต้องการให้แฟนๆเข้าใจว่ามันเป็นภาคต่อของ General ซึ่งจริงๆแล้วมันเป็นเกม Online ที่เน้นโหมด Multiplayer สำหรับให้ผู้เล่นแข่งกันเท่านั้น แต่ยังคงเป้นบรรยากาศแบบ General เพราะธีมสงครามและฝ่ายต่างๆ เป็นแบบ General นั่นเอง และผู้เล่นจะต้องออนไลน์ตลอดเวลาที่เข้าเล่น ส่วนเนื้อเรื่องนั้น ทาง Victory เผยว่าไม่มีแผนจะทำแน่นอนแล้ว
command & conquer
command & conquer
command & conquer
command & conquer
command & conquer
command & conquer
command & conquer
 
ข้อมูลอ้างอิง ภาพและคลิปจาก

http://www.ign.com/articles/2013/02/25/command-conquer-a-free-to-play-platform-unapologetically-old-school
http://www.joystiq.com/2013/02/25/navigating-the-free-to-play-landscape-in-command-and-conquer/

 
 