ผู้สื่อข่าวรายงานว่า เมื่อเวลา 14.00 น. (31 ส.ค.) พ.ต.อ.สหรัฐ ศักดิ์ศิลปชัย รอง ผบก.สส.ภ.8 และ พ.ต.อ. ธรัฐชา ถมปัด รอง ผบก.ภ.จว.พังงา พร้อมกำลังเจ้าหน้าที่ตำรวจ และทหาร ได้เดินทางไปยังบ้านเลขที่ 232 บ้านห้วยทรัพย์ หมู่ที่ 6 ต.คุระ อ.คุระบุรี จ.พังงา
ซึ่งเป็นบ้านพักของ น.ส.วรรณา หรือ นางไมซาเลาะ สวนสันต์ อายุ 27 ปี ตามหมายจับของศาลมีนบุรี ในข้อกล่าวหาครอบครองยุทธภัณฑ์โดยไม่ได้รับอนุญาต ซึ่งตำรวจเชื่อว่ามีส่วนเกี่ยวโยงกับ เหตุระเบิดที่แยกราชประสงค์
ซึ่ง น.ส.วรรณา เป็นบุคคลเดียวกันกับคนที่เปิดห้องเลขที่ 9106 หอพักไมมูณา ย่านมีนบุรี โดยญาติยอมให้เจ้าหน้าที่เข้าตรวจค้นแต่โดยดี ญาติผู้ใกล้ชิด น.ส.วรรณา คนหนึ่งแจ้งว่า น.ส.วรรณา ไม่ได้กลับบ้านมานานกว่า 3 เดือนแล้ว ญาติได้ติดต่อทางโทรศัพท์ และไลน์พูดคุยกับ น.ส.วรรณา จนทราบว่าขณะนี้พักอาศัยอยู่ที่ประเทศตุรกี
อ่านข่าวที่เกี่ยวข้อง : หมายจับเพิ่ม 2 ราย หญิงไทย-ชายไม่ทราบสัญชาติ คาดเอี่ยวบึ้มราชประสงค์