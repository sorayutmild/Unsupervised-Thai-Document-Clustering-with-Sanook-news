กล้วยน้ำว้า พืชผลไม้พื้นบ้านของไทย ที่ออกผลได้ตลอดทั้งปี คนโบราณนำมาเป็นอาหารเสริมร่วมกับน้ำนมแม่ คนแก่นำกล้วยงอมมากินเพื่อสุขภาพ แล้วรู้หรือไม่ว่า ผลไม้พื้นบ้านนี้แฝงไว้ด้วยคุณค่าที่เกินกว่าพวกเราจะคาดหมาย
กล้วยน้ำว้าเป็นลูกพันธุ์ผสมระหว่างกล้วยป่ากับกล้วยตานี นิยมนำมากินกันอย่างแพร่หลาย ปลูกง่าย รสชาติดี สำหรับกล้วยน้ำว้าแบ่งออกเป็น 3 ชนิด ตามสีของเนื้อคือ กล้วยน้ำว้าไส้แดง กล้วยน้ำว้าไส้ขาว และกล้วยน้ำว้าไส้เหลือง คนไทยกินกล้วยน้ำว้าทั้งผลสด ปิ้ง และนำมาประกอบอาหาร นอกจากนี้ยังมีกล้วยน้ำว้าดำ ซึ่งมีเปลือกสีคล่ำปนดำ แต่เนื้อมีสีขาว รสชาติอร่อยคล้ายกล้วยน้ำว้าขาว วิธีกินกล้วยน้ำว้าให้เป็นประโยชน์ต่อสุขภาพ
1. กล้วยน้ำว้ากินตอนดิบแก้โรคกระเพาะ เพราะในกล้วยดิบมีสารให้ความฝาดเรียกว่า “แทมนิน” เป็นกรดอ่อนๆ มีฤทธิ์ในการเคลือบกระเพาะอาหารและลำไส้ แต่ในกล้วยดิบไม่สามารถนำมากินได้ทันที ต้องนำไปฝาน อบ และนำมาบดเป็นผง
2. กล้วยน้ำว้ากินตอนห่าม เรียกว่ากินกึ่งสุกกึ่งดิบ เปลือกมีสีเขียวอมเหลือง สามารถนำมากินได้ทันที ซึ่งกล้วยห่ามจะมีโปรแตสเซียมสูง มีสรรพคุณช่วยชดเชยโปรแตสเซียมให้กับร่างกาย และแก้โรคท้องเสียได้เป็นอย่างดี เพิ่มกากใยในการขับถ่ายและช่วยเคลือบกระเพาะอาหารได้ด้วย
3. กล้วยน้ำว้ากินตอนสุก เป็นกล้วยที่มีสีเหลืองสดน่ากิน มีสารแพตตินที่เพิ่มกากใยหรือพรีไบโอติกตามธรรมชาติ ทำให้สามารถขับถ่ายได้ดี ถือเป็นยาระบายอ่อนๆ ได้เป็นอย่างดี เหมาะกับคนที่เป็นโรคท้องผูก แต่ต้องเคี้ยวให้ละเอียด จะไม่ทำให้ท้องอืด จุกแน่น
4. กล้วยน้ำว้ากินตอนสุกงอม เป็นกล้วยสีเหลืองเข้มคล้ำๆ เนื้อกล้วยจะค่อนข้างเละ ทำให้คนส่วนใหญ่ไม่ค่อยนำมากิน แต่ในทางกลับกันกล้วยงอมกลับมีประโยชน์มากมาย ทั้งช่วยเพิ่มภูมิต้านทานให้กับร่างกาย ทำให้มีปริมาณเม็ดเลือดขาวเพิ่มขึ้น เนื่องจากมีสาร “เซอมอร์ซิคอไฟเตอร์” ที่ช่วยป้องกันจากเซลล์ที่ผิดปกติ โดยเฉพาะกล้วยที่มีจุดดำมากเท่าไหร่ยิ่งดีเท่านั้น
สารอาหารในกล้วยน้ำว้า ประกอบด้วย โปรตีน คาร์โบไฮเดรต มีน้ำตาลธรรมชาติอยู่ 3 ชนิดคือ ซูโครส ฟรุ๊ตโทสและ กลูโครส ดังนั้นร่างกายเราจะได้รับพลังงานและสามารถนำไปใช้ได้ทันที มีเส้นใย วิตามินบี 1,2,3,6 แมกเนเซียม และโพรแทสเซียม
 
ประโยชน์ของกล้วยน้ำว้า
กินกล้วยน้ำว้าหลังตื่นนอนทันที แล้วค่อยแปรงฟัน สามารถลดกลิ่นปากได้ ทำอย่างนี้ 1 สัปดาห์ ช่วยปรับระดับน้ำตาลในเลือด ช่วยลดความอยากกินของจุกจิก กินกล้วยแล้วมีความสุขมากเพราะได้น้ำตาลฟรุ๊ตโทส เป็นน้ำตาลที่ไม่ใช่อินซูลีน กินไม่ถึง 5 นาทีจะได้รับรู้ถึงความสุข เพราะน้ำตาลจะขึ้นไปที่สมองและใช้ได้ทันที ลดอาการซึมเศร้า ลดอาการหงุดหงิดยามเช้า และช่วยลดอาการหงุดหงิดของผู้หญิงในช่วงมีประจำเดือน นอกจากนั้นยังช่วยรักษาโรคซึมเศร้า ความเครียดได้ด้วย เพราะกล้วยมีโปรตีนชนิดหนึ่งที่เรียกว่า “ทริปโตรเฟนต์”ซึ่งช่วยในการผลิตสารโซลาโทนิน หรือฮอร์โมนแห่งความสุข จึงช่วยผ่อนคลายอารมณ์ได้ดี เส้นใยและกากอาหารช่วยให้ระบบขับถ่ายเป็นปกติ มีธาตุเหล็กจึงช่วยในการผลิตฮีโมโกลบินในเลือด เพื่อรักษาภาวะโลหิตจาง หรือผู้ที่อยู่ในสภาวะขาดกำลัง
กล้วยน้ำว้าเป็นอาหารฤทธิ์เย็น เวลาไปผ่านความร้อนจะเป็นอาหารฤทธิ์อุ่นถึงร้อนขึ้นอยู่กับวิธีการทำ เช่นกล้วยปิ้งไฟอ่อน ปิ้งไม่นานมาก ฤทธิ์อุ่น กล้วยทอด ฤทธิ์ร้อน เป็นต้น กล้วยน้ำว้าสุกมีแคมเซียมสูงและดูดซึมได้เร็วเมื่อนำไปผ่านความร้อน เช่น กล้วยปิ้ง กล้วยบวชชี กล้วยต้ม เป็นต้น เวลากินร่างกายจะดูดซึมแคลเซียมดีขึ้นหลายเท่า
ถ้านำกล้วยน้ำว้าไปปิ้งพร้อมเปลือกสารในเปลือกจะเข้าไปในเนื้อเปลี่ยนแปลงคาร์โบไฮเดรตในกล้วยส่วนหนึ่งให้เป็นธาตุสังกะสี กล้วยสุกมีสารแพคตินอยู่มาก ถ้ากินก่อนอาหารจะไปช่วยให้ร่างกายไปดูดซึมน้ำตาลในมื้ออาหารนั้นช้าลง เหมาะกับผู้ที่เป็นเบาหวานด้วย
เปลือกกล้วยน้ำว้าจะช่วยบรรเทาอาการคัน อันเนื่องมาจากแมลงกัดต่อย ผื่นคันที่มาจากยุงกัดและผื่นแดงอื่นๆ เนื่องจากมีฤทธิ์ในการต้านเชื้อรา และต้านเชื้อแบคทีเรียที่ทำให้เกิดหนอง โดยใช้เปลือกกล้วยด้านในทาบริเวณที่คัน จะช่วยลดอาการคัน และช่วยให้เม็ดผื่นคันยุบตัวลงได้เร็วขึ้น
เห็นแล้วใช่มั้ยคะ กล้วยน้ำว้า ผลไม้พื้นบ้านที่ปลูกง่าย เติบโตไว กลับให้คุณค่ามหาศาลให้กับร่างกาย เมื่อเป็นเช่นนี้แล้ว หันมากินกล้วยน้ำว้า เพื่อสุขภาพที่ดีของเรากันเถอะค่ะ