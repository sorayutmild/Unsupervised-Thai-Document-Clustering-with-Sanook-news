Yu-Gi-Oh: Duel Generation การ์ดยูกิภาคใหม่ลงมือถือ
Yu-Gi-Oh: Duel Generation
หลังจากที่ปล่อยให้การ์ด Magic กับเกม Heartstone ทำตลาดการ์ดเกมส์ในมือถืออยู่นาน ก็ถึงคิวของการ์ด Yu-Gi-Oh จากค่าย Konami ที่หันมาเอาดีกลุ่มคนเล่นเกมมือถือกันบ้าง ซึ่ง Yu-Gi-Oh: Duel Generation นี้เป็นเกมการ์ดยูกิภาคแรกที่ทำแบบเป็นทางการมาให้เล่นกันในมือถือ ทั้งระบบ iOS และ Android จากเดิมที่เกมการ์ดยูกิจะมีให้เล่นแต่ใน iPad และแท็บเล็ท โดยมีการ์ดต่างให้เลือกเล่นกว่า 6,000 ใบ เหมือนกับภาค iPad ที่ออกมาเมื่อสิ้นเดือนตุลาคมเลย
Konami กล่าวว่า Yu-Gi-Oh: Duel Generation นี้จะเป็นเกมจำลองการเล่นการ์ดเกมยูกิ ที่ทั้งโหลดฟรีและเฟอร์เฟคที่สุดเท่าที่เคยมีมา ซึ่งใช้การจำลองรูปแบบการเล่น กติกา และตัวการ์ดทั้งหมดมาจากการ์ดยูกิของจริงเลย โดยมีการ์ดทั้งหมดกว่า 6,000 ชนิด แต่ทว่าจากจำนวนการ์ดทั้งหมดนั้น ก็ใช่ว่าจะสามารถนำมาใช้ได้หมด เพราะมีการ์ดบางตัวเป็นพรีเมี่ยม ที่ต้องซื้อเอาจาก In App purchase
Yu-Gi-Oh: Duel Generation
โหมดการเล่นของ Yu-Gi-Oh: Duel Generation มีให้เลือกทั้งแบบเล่นคนเดียวลุยเนื้อเรื่อง หรือจะเล่นออนไลน์แข่งกับเพื่อนๆ ซึ่งในโหมดเล่นคนเดียวนั้น จะเป็น campaign ให้เราดวลกับดูเอลลิสต์ต่างๆจากในการ์ตูนด้วย
Yu-Gi-Oh: Duel Generation ยังไม่กำหนดวันออกมาให้โหลดแน่ชัด แต่คาดว่าจะมาในปลายเดือนพฤศจิกายน 2014 นี้เฉพาะระบบ iOS ส่วนของ Android จะออกมาช้ากว่านิดหน่อย ซึ่งจะไม่ได้มีแค่ภาษาญี่ปุ่นเท่านั้น ยังมีเวอร์ชั่นภาษาอังกฤษ และภาษาอื่นๆของยุโรปด้วย น่าเสียดายไม่มีภาษาไทย