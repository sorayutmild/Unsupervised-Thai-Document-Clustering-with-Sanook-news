แม่เหยื่อ ด.ญ.วัย 12 วอนช่วยลูกสาวหลังถูกโจ๋ในหมู่บ้านรวมหัวเพื่อนนักเรียนรุ่นพี่กว่า 11 คนฉุดไปเรียงคิวข่มขืนยับ
(24ส.ค.) เกิดเหตุ ด.ญ.น้ำ (นามสมมติ) อายุ 12 ปี นักเรียนชั้น ม. 1 โรงเรียนแห่งหนึ่งใน จ.ชัยภูมิ ถูกวัยรุ่นในหมู่บ้าน และเพื่อนนักรียนรุ่นพี่ รวม 11 คน ขับขี่ จยย. มาตั้งกลุ่มมั่วสุมบริเวณทางเข้าหมู่บ้าน และดักฉุดบังคับไปเรียงคิวข่มขืนจนสำเร็จความใคร่ ทั้ง 11 คน ที่กระท่อมปลายนาท้ายหมู่บ้าน จน ด.ญ.น้ำ (นามสมมติ) หมดสติจนถึงรุ่งเช้าจนเดินทางกลับมายังบ้านเื่พื่อเล่าเหตุการณ์ให้ป้าและแม่ฟัง จึงเข้าแจ้งความที่ สภ.เนินสง่า จ.ชัยภูมิ  มาตั้งแต่เมื่อวันที่ 16 ส.ค.ที่ผ่านมา แต่คดีไม่คืบ
ด.ญ.น้ำ (นามสสมมุติ) กล่าวว่า วันเกิดเหตุเป็นช่วงเย็นเวลาประมาณหกโมงเย็นของวันที่ 15 ส.ค.ที่ผ่านมา หลังไปทำรายงานกับเพื่อนที่โรงเรียนและพากันขี่จยย.เพื่อกลับบ้าน ระหว่างทางมีนายเอ็ม วัยรุ่นในหมู่บ้าน เป็นหัวหน้าซึ่งพาเพื่อนในหมู่บ้านและเพื่อนรุ่นพี่ชั้น ม.2,ม.3 และม.4 ซึ่งอยู่โรงเรียนเดียวกัน 4 คน และเป็นวัยรุ่นในหมู่บ้านทั้งหมดอีก 7 คน มาดักรอระหว่างตนขี่จยย.มากับเพื่อนด.ญ.ใจ(นามสมมุติ) อายุ 12 ปี พอกลุ่มวัยรุ่นเห็นตนเองขับผ่านมาก็พากันขวางให้จอดรถ แล้วถอดเอากุญแจรถไป จากนั้นกลุ่มวัยรุ่นทั้งหมดก็พากันรุมเอามือปิดปาก อุ้มขึ้นจยย.บังคับพาไปยังกระท่อมนาท้ายหมู่บ้าน แล้วลากพาไปพลัดเปลี่ยนกันข่มขืนจนสำเร็จความใคร่ทั้งหมด ส่วน ด.ญ.ใจ (นามสสมุติ) เพื่อนอีกคนที่ถูกจับมาด้วย กลุ่มวัยรุ่นไม่ยอมข่มขืนเพราะเห็นว่าหน้าตาไม่สวยจึงบังคับจับล็อกตัวไว้ภายในกระท่อมเฉยๆ หลังจากพากันข่มขืนแล้ว กลุ่มวัยรุ่นได้พากันหนีไปและปล่อยพวกเธอทิ้งไว้ยันเช้า จนกลับมาบอกป้าและแม่ได้ในวันรุ่งขึ้น  ด้านนางสา (นามสมมุติ) มารดาผู้เสียหาย กล่าวว่า หลังพาบุตรสาวเข้าแจ้งความมาได้กว่าสัปดาห์แล้วคดีก็ยังไม่มีความคืบหน้า ซึ่งมีการจับผู้ต้องหาไปแล้วก็ยังปล่อยตัวออกมาเหมือนไม่มีอะไรเกิดขึ้น ปล่อยผู้ต้องหาออกมานั่งดื่มสุราร้านค้าข้างบ้านแสดงอาการข่มขู่ จนขณะนี้บุตรไม่กล้าออกจากบ้านไปโรงเรียนแล้ว
ร.ต.ท.กิติพงษ์ เคื่อนสาร พนักงานสอบสวน สภ.เนินสง่า เจ้าของคดี กล่าวว่า ขณะนี้ผู้ต้องหาทั้งหมดติดต่อขอมอบตัวต่อพนักงานสอบสวนแล้ว รวม 8 ราย ซึ่งเป็นผู้ต้องหาที่เป็นผู้ใหญ่อายุเกินกว่า 18 ปี 4 ราย ยอมรับสารภาพ 1 ราย และเนื่องจากมีการเดินทางเข้ามอบตัวและมีผู้ปกครองยืนยันที่อยู่ชัดเจนว่า ไม่หลบหนีจึงปล่อยตัวไปก่อน พร้อมทั้งรวบรวมพยานหลักฐานอย่างชัดเจนอีกครั้งระหว่างรอพยานหลักฐานเพิ่มเติม เพื่อติดตามตัวคนร้ายมาดำเนินคดีทั้งหมดต่อไป
 