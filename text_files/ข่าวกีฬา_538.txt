"หงส์แดง" ลิเวอร์พูล สโมสรแห่งเวทีพรีเมียร์ลีก อังกฤษ สร้างผลงานสุดยอดเยี่ยมหลังเป็นฝ่ายเอาชนะ สเปอร์ส 2-0 ในเกม ยูฟ่า แชมเปี้ยนส์ ลีก รอบชิงชนะเลิศ เมื่อคืนวันเสาร์ที่ 1 มิถุนายน ที่ผ่านมาโดยเกมนี้ ลิเวอร์พูล มาได้ลูกจุดโทษในนาทีที่ 2 จากจังหวะที่ ซาดิโอ มาเน่ เปิดบอลไปโดนแขน มุสซ่า ซิสโซโก้ ในเขตโทษ  ดาเมียร์ สโคมิน่า ผู้ตัดสินชี้เป็นจุดโทษทันที และเป็น โมฮาเหม็ด ซาลาห์ รับหน้าที่สังหารไม่พลาด ลิเวอร์พูล ออกนำ 1-0ก่อนที่ในช่วงท้ายเกมนาทีที่ 87 จะมาได้เพิ่มจากลูกเตะมุม เจมส์ มิลเนอร์ เปิดโด่งเข้าไปในเขตโทษบอลชุลมุนก่อนไปถึง โฌแอล มาติป ไหลให้ ดิว็อค โอริกี้ ซัดด้วยซ้ายเสียบโคนเสาเข้าไปเด็ดขาด ลิเวอร์พูล ขยับหนีเป็น 2-0จากชัยชนะในเกมนี้ทำให้พวกเขาสร้างสถิติเป็นสโมสรจากเกาะอังกฤษที่คว้าแชมป์ถ้วยใบโตมากที่สุดด้วยจำนวน 6 สมัย หลังทะยานเข้าสู่รอบชิงฟุตบอลยุโรปได้ 9 ครั้งที่ผ่านมา
