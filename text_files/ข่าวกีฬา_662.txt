อัพเดตข่าวล่าสุด กรณีปัญหาระหว่าง "น้องก้อย" รุ่งระวี ขุระสะ  กับ "โค้ชเช" เช ยอง ซอก ประจำวันนี้ (19 ก.ค.)ความเคลื่อนไหวที่สมาคมเทควันโดแห่งประเทศไทย ภายในการกีฬาแห่งประเทศไทย ในการสอบสวนกรณีระหว่าง "โค้ชเช" เช ยอง ซอก กับ "น้องก้อย" รุ่งระวี ขุระสะ โดยมี "เสธ.โต" พลเรือเอก สุรวุฒิ มหารมณ์ เป็นประธานคณะกรรมการสอบสวน โดยเรียกคนที่เกี่ยวข้องทั้งหมดเข้ามาให้คณะกรรมสอบสวนได้สอบสวนทุกคน เพื่อความยุติธรรมกับทั้งสองฝ่าย แต่ทว่า "น้องก้อย" กลับไม่มาตามนัด โดยมีเพียง อ.พิทักษ์ ผูกพันธ์ อดีตผู้ฝึกสอนของน้องก้อยมาระบุว่า น้องก้อยไม่ขอเดินทางมาสอบสวนในครั้งนี้ เพราะน้อง และครอบครัว ทนรับกระแสสังคมไม่ไหว เวลานี้น้องก็ไม่มีที่ยืนอยู่ในสังคมแล้ว เลยอยากขอให้เรื่องนี้จบเพียงเท่านี้"ที่ผ่านมาผู้สื่อข่าวเอาข่าวไปเขียนกันเอง น้องก้อยไม่เคยให้สัมภาษณ์กับสื่อมวลชนแต่อย่างใด นอกจากไปออกรายการทางช่อง 3 เท่านั้น ส่วนที่บอกว่าผมอยู่เบื้องหลังเรื่องทั้งหมด ผมขอปฏิเสธ และไม่ได้ยุ่งน้องก้อยแต่อย่างใด แต่ที่ผ่านมาเพราะเด็กไม่มีที่ปรึกษา ผมในฐานะโค้ชก็ช่วยให้คำปรึกษาแค่นั้นเอง" โค้ชพิทักษ์กล่าว ส่วน  "เสธ.โต" พลเรือเอก สุรวุฒิ มหารมณ์ ประธานคณะกรรมการสอบสวน ออกการไม่พอใจที่น้องก้อยไม่เดินทางมาตามนัดดังกล่าว โดย "เสธ.โต" เผยว่า การมาวันนี้ ตนไม่ได้มาสอบสวน ยอมรับว่าตอนนี้ปัญหามันบานปลาย และกลัวว่าจะเป็นอันตรายต่อน้องก้อยเอง แต่ในเมื่อเจ้าตัวก็ไม่มาชี้แจง ยอมรับว่าเสียดายมาก ซึ่งการที่นัดแล้วไม่มานี้ ถือว่าหมิ่น และไม่เกียรติกันเลย ส่วนเรื่องการปล่อยคลิปเสียงนั้น อยากถามว่าทำไปเพื่ออะไร ต้องการจะล้มสมาคมฯ หรือไม่ด้าน นายปรีชา ต่อตระกูล อุปนายกสมาคมเทควันโด้ เผยว่า ตนอยากให้เรื่องนี้จบไวๆ ซึ่งตอนนี้นักกีฬาจะแย่อยู่แล้ว ในเรื่องสภาพจิตใจ ตอนนี้คงไม่ต้องไปหาว่าใครผิดใครถูก เพราะเรื่องมันพูดกันไปใหญ่โตเป็นข่าวไป 228 ประเทศทั่วโลก ตอนนี้ขอโฟกัสไปที่การทำทีมและเรื่องของการแข่งขันกีฬามากกว่า เพราะผลงานในโคเรีย โอเพ่น ครั้งนี้ตกต่ำ *ทั้งนี้ "โค้ชเช"  เช ยอง ซอก จะเดินทางกลับมาถึงเมืองไทยในคืนวันอาทิตย์ ที่ 20 ก.ค.นี้ 
 