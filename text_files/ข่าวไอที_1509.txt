    หลังจากที่เคยเห็นบทความเหตุผลที่ไม่ควรซื้อ iPhone 6s กันไปแล้วอาจจะขัดใจสาวกกันไปบ้าง วันนี้ Sanook! Hitech จะนำเสนอ เหตุผลที่คุณควรตัดสินใจซื้อ iPhone 6s แบบไร้ข้อลังเลอีกต่อไปว่ามีอะไรบ้าง มาดูกัน
จอ 3D Touch กับลูกเล่นสุดล่ำ

    เป็นจุดแรกที่ต้องบอกกันไปก่อนว่า มันคือ iPhone 6s คือ จอแบบ 3D Touch ที่อ่านแรงกดได้ และสามารถสั่งงานได้ตามน้ำหนักการกดผ่าน Apps บางประเภท และแน่นอนว่ามันสามารถทำให้แสดงผลภาพที่เลิศขึ้นเช่น Live Photo หรือ Live Wallpaper ที่ขยับได้แค่กดกด หรืออ่านอีเมล์แค่กดเบา ๆ ก็แสดงข้อความแล้ว มันเจ๋งและดูดีมีชาติตระกูลเลยล่ะ รวมทั้งอนาคต Apps จะรองรับการใช้งานผ่านจอชนิดนี้ได้มากขึ้นอีกด้วย เรียกว่าซื้ออนาคตมาเลยก็ว่าได้
กล้องมันชัดขึ้นมาก
    กล้องของ iPhone 6s และ iPhone 6s Plus มีการปรับปรุงให้ละเอียดขึ้นโดยกล้องหลังความละเอียด 12 ล้านพิกเซลพร้อมกับ PDAF และมี LED Flash ที่วางตำแหน่งใหม่มันจะถ่ายภาพได้ละเอียดขึ้น พร้อมกับการถ่ายวีดีโอความละเอียดสูงถึง 4K ทำให้เอาไปคุยกับเพื่อน ๆ ชาว Android ได้ว่า "ถ่ายได้ละเอียดเหมือนกันนะ" และกล้องหน้าให้ความละเอียด 5 ล้านพิกเซลพร้อมกับให้ Retina Flash (ปรับแสงสว่างจากหน้าจอใช้ทำให้หน้าสว่างขึ้น รับรองว่าการ Selfie ทำให้มันดูดีขึ้นสว่างขึ้นไปได้อีก
ปล.เกร็ดความรู้เพิ่มเติม iPhone 6s Plus จะเพิ่มระบบ OIS (ระบบป้องกันภาพสั่นไหว) ที่เก่งขึ้นกว่าเดิม ส่วน iPhone 6s ไม่มี OIS นะครับ
สเปคภาพรวมดีขึ้น

     ด้วย CPU Apple A9 และ Co Processor M9 ทำให้ไม่ต้องเป็นห่วงเกี่ยวกับการประมวลผล และรองรับการเล่นเกมได้มากมายจนถึง iOS รุ่นต่อไป ได้สบายแน่นอน การเล่นเกมลื่นไหลขึ้น จนทำให้คนใช้ iPhone 6 เดิมอาจจะต้องมองค้อน ๆ เลยก็ว่าได้ รวมทั้ง iPhone 6s ขนาดปกติ เพิ่มความละเอียดหน้าจอจนสัมผัสได้ถึงความชัด และยังได้ RAM มากขึ้นกว่าเดิมอีกด้วยนะ
สีชมพูสุดฟรุ้งฟริ้ง

    เป็นสีที่เรียกว่าเอกลักษณ์ที่สุดของ iPhone 6s เลยก็ว่าได้กับสี Rose Gold หรือเรียกว่า ทองอมชมพูสุดฟริ้งฟริ้งกระดิ่งแมว ทำให้หลายคนบอกชัดเจนว่านี่คือ iPhone 6s / iPhone 6s Plus ของแท้ล้านเปอร์เซ็นต์ ต่อให้รูปร่างภาพรวมเหมือนกับ iPhone 6/iPhone 6 Plus ก็ตาม
ดูทันสมัยอีกตั้ง 1 ปีกว่าจะตกรุ่นไป

     เมื่อ iPhone 6s เป็นมือถือรุ่นล่าสุด ถือว่าดูดีและทันสมัยใหม่เสมอกว่าจะตกรุ่นอีกทีก็ปลายปีหน้ากับรุ่น iPhone 7 ตอนนี้คงพูดได้เลยว่า มือถือเครื่องนี้แหล่ะ ใหม่ล่าสุดในเวลานี้
     เท่านี้คงเป็นเหตุผลที่เพียงพอ ที่จะทำให้คุณยอมจ่ายเงินในระดับ 27,000 บาท เพื่อเป็นเจ้าของ iPhone 6s รุ่นล่าสุดที่พึ่งจำหน่ายอย่างเป็นทางการในวันนี้ อย่างแน่นอน แต่สำหรับผู้ที่จะซื้อแต่ไม่รู้ร้านไหน ลองเดินตามร้านเยอะ ๆ เชื่อว่าคุณจะเจอ iPhone 6s กับโปรฯดี ๆ อีกมากมายเลยครับ