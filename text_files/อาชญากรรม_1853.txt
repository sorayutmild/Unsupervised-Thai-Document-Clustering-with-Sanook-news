(3 ก.พ.) ผู้สื่อข่าวรายงานว่า เมื่อเวลาประมาณ 15.30 น. บริเวณตรงข้ามห้างสรรพสินค้าฟิวเจอร์ปาร์ครังสิต ถนนวิภาวดีขาออก บริเวณท่ารถบ้านนา เกิดอุบัติเหตุรถพ่วง 18 ล้อซึ่งกำลังเลี้ยวโค้งเพื่อลงหน้าห้าง ทำตู้คอนเทนเนอร์ตกจากสะพานข้ามแยก หล่นลงมาทับรถตู้โดยสาร สายฟิวเจอร์-อยุธยา ทะเบียน 14-7585 กรุงเทพมหานคร สภาพรถตู้ถูกทับจนบี้แบนพังยับเยิน ส่งผลให้คนขับรถตู้คันดังกล่าว เสียชีวิตทันทีในที่เกิดเหตุ เจ้าหน้าที่ต้องใช้เครื่องมือตัดถ่างเพื่อนำร่างผู้เสียชีวิตออกมาจากซากรถ
เครดิตภาพจากทวิตเตอร์ @BushidoFire, เฟซบุ๊คเพจกลุ่มอาสา กู้ชีพ กู้ภัย ไทยแลนด์ 