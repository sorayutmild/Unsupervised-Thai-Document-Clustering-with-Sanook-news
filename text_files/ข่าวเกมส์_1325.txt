Blades of Chaos
ช่างตีเหล็ก Tony Swatton เจ้าของแชแนล AWE me ใน youtube โชว์ผลงานล่าสุดที่เป็นอาวุธจากวีดีโอเกมส์กันอีกครั้ง โดยที่ผ่านมา Tony Swatton เคยสร้างอาวุธเลียนแบบเกมส์ดังๆมาแล้วมากมาย ไม่ว่าจะเป็น Buster Sword จาก Final Fantasy VII, Keyblade จาก Kingdom Hearts, Master Sword จาก Zelda และอื่นๆมากมาย ผลงานชิ้นล่าสุดของเขาก็คือ Blades of Chaos ดาบติดโซ่อาวุธประจำกายของพี่โล้นซ่า Kratos จากเกมส์ God of War นั่นเอง แต่ว่าเนื่องจากขนาดที่ใหญ่ของดาบ ทาง Tony Swatton ก็เลยสร้างมาแค่เล่มเดียวเท่านั้น จริงๆแล้วมันต้องมีสองเล่ม เป็นดาบคู่ กว่าจะทำออกมาได้หนึ่งเล่มก็เหนื่อยยากลำบากพอดูแล้วล่ะ




