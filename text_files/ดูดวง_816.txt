สำหรับใครที่อยากรู้เรื่องของดวงความรักปี 2558 ว่าตัวเองจะได้สุขสมอารมณ์หมายหรือไม่? คนโสดจะพบเนื้อคู่ไหม มาดูกันเลย....
ดวงความรัก 12 ราศปี 2558
ดวงความรักปี 2558 ราศีเมษ
ความรักของชาวราศีเมษ ค่อนข้างจะเครียด อึมครึม ทั้งหลงทาง มาในช่วงสองปีกว่าๆ เข้าปี 2558 ค่อนข้างดีขึ้นเยอะ แต่ก็ยังมึนๆอยู่พอสมควร ต้องรอให้ผ่านกลางปีไปแล้ว อารมณ์ความรักจะสดใส มองโลกสวยงามขึ้นมาเยอะ มีแต่ก็ยังมีความหนักอกหนักใจอยู่ภายในพอสมควร
ดวงความรักปี 2558 ราศีพฤษภ
อารมณ์ของชาวพฤษภ ปีนี้จะหนักไปในเรื่องงานซะมากกว่า จนไม่มีเวลาใส่ใจเรื่องความรัก ทั้งเครียด ทั้งกังวลเรื่องความเจริญก้าวหน้า ใครที่มีคนรักอยู่แล้ว ระวังความรักจะอับปาง ต้องเอาใจใส่ดูแลความรักให้ดี ส่วนคนโสด คงยังต้องโสดต่อไป แต่ว่าก็จะมีชาว วัวบางคน ที่ปีนี้มีโอกาสได้คู่ แบบไม่ต้องดูใจกันนาน
ดวงความรักปี 2558 ราศีมิถุน
ปีนี้ความรักราบรื่น แต่บางท่านก็ให้ระวังความรักแบบ ลุ่มหลงเอาไว้บ้าง ส่วนคนโสด คงยังต้องโสดต่อไป ยกเว้นคนที่เกิดปีขาล ปีวอก มีโอกาสพบรัก หลังกลางปีไปแล้ว
ดวงความรัก 12 ราศปี 2558
ดวงความรักปี 2558 ราศีกรกฎ
ชาวกรกฎที่โสด..ที่ยังไม่เจอคู่ในปีที่แล้วก็ยังมีโอกาสถึงกลางปีนี้ แต่ว่าปีนี้อารมณ์ของชาวกรกฎ จะออกแนวกังวลใจนิดๆ ทำให้อารมณ์รักจืดไปบ้าง ให้พยามหาเรื่องสนุกๆเข้ามาในชีวิต มาเติมอารมณ์ให้สดใสบ้างก็จะดี ต่อความรัก
ดวงความรักปี 2558 ราศีสิงห์
ชาวราศีสิงห์ ยังคงเครียด ต่อเนื่องมาจากปีที่แล้ว เรื่องความรักเลยไม่ค่อยหวานซักเท่าไหร่ ต้องรอถึงกลางปี ดวงเริ่มเปลี่ยน อะไรๆเริ่มจะราบรื่นขึ้น อารมณ์ความรักก็เริ่มจะเบิกบาน แต่ดวงชาวราศีสิงห์ มีเกณฑ์การเปลี่ยนแปลง บางอย่าง ซึ่งอาจจะเป็นความรักก็ได้
ดวงความรักปี 2558 ราศีกันย์
ชาวราศีกันย์ อารมณ์ปั่นป่วนจากอิทธิพลของราหูที่จรมาทับลัคนาอยู่ ตั้งแต่กลางปีที่แล้ว อาจจะทำให้มีปัญหากับคนข้างกายบ้าง กลางปีนี้ไปแล้ว ความรักน่าเป็นห่วง คนรักทำให้หงุดหงิด ราหูเป็นดาวแห่งการเปลี่ยนแปลง คนไม่มีคู่อาจจะมีคู่แบบไม่ต้องคิดนาน คนมีคู่ก็อาจจะไม่มีคู่ ต้องระวังกันพอสมควร
ดวงความรัก 12 ราศปี 2558
ดวงความรักปี 2558 ราศีตุลย์
ชาวราศีตุลย์ ดวงความรักมีการเปลี่ยนแปลงมาตั้งแต่ปีทีแล้ว พอมาปีนี้ สถานการณ์ยังคงนิ่งๆ อาจจะอึดอัดบ้างในช่วงต้นปี กลางปีไปแล้วเริ่มผ่อนคลาย สบายๆ ใครที่โสด คงยังต้องโสดต่อไป
ดวงความรักปี 2558 ราศีพิจิก
ชาวแมงป่อง ปีนี้อยู่ในช่วงของการเติบโต คร่ำเคร่งกับเรื่องงาน เงิน เรื่องความรักก็พอมีบ้าง แต่จะถูกบดบังด้วยเรื่องงานซะมากกว่า แต่ก็จะมีชาวแมงป่องบางคน ที่ปีนี้มีโอกาสได้คู่ แบบไม่ต้องดูใจกันนาน
ดวงความรักปี 2558 ราศีธนู
ความรักของชาวราศีธนู โดยทั่วไปก็ราบรื่นดี แต่ก็จะมีชาวราศีธนูบางคน ที่มีราหูเล็งลัคนาในดวงเกิด มีเกณฑ์ที่จะโดนหลอก หรือลุ่มหลงในอะไรบางอย่าง ใครที่โสด ก็คงยังต้องโสดต่อไป
ดวงความรัก 12 ราศปี 2558
ดวงความรักปี 2558 ราศีมังกร
ชาวราศีมังกร ดวงค่อนข้างจะ ลั้ลลา ความรักสดชื่น มาตั้งแต่ปีที่แล้ว คนโสดที่ยังไม่เจอคู่ในปีที่แล้วก็ยังมีโอกาสถึงกลางปีนี้ พยายามออกงานบ่อยๆ โอกาส สละโสดจะได้มากขึ้น กลางปีไปแล้ว ดวงความรัก ยังคงราบรื่น
ดวงความรักปี 2558 ราศีกุมภ์
ชาวราศีกุมภ์ ผ่านการสู้ชีวิตมาอย่างหนักหน่วง ในปีที่แล้ว ไม่มีเวลาดูแลความรักซักเท่าไหร่ มาปีนี้ ครึ่งปีแรก ยังคงไม่ดีซักเท่าไหร่ แต่พอเลยกลางปีไปแล้ว เรื่องหนักๆก็ผ่านไป เรื่องดีๆทยอยผ่านเข้ามา มีเวลาให้กับความรักมากขึ้น คนโสดก็มีโอกาสเจอคู่ในปีนี้ อย่าได้พลาดโอกาสทอง
ดวงความรักปี 2558 ราศีมีน
ชาวราศีมีน เป็นอีกหนึ่งราศีที่ โดนอิทธิพล จากราหูที่เล็งลัคนา กลางปีไปแล้ว ระวังอารมณ์ความรักที่ปั่นป่วน การตัดสินใจที่ผิดพลาดเรื่องความรัก ราหูเป็นดาวแห่งการเปลี่ยนแปลง คนไม่มีคู่อาจจะมีคู่แบบไม่ต้องคิดนาน คนมีคู่ก็อาจจะไม่มีคู่ ต้องระวังกันพอสมควร
