แดง ธัญญา เผยคลิปของ อ๊อฟ พงษ์พัฒน์ สามีในวันที่ล้มป่วยจนกระทั่งกลับมาเดินได้ เป็นแรงใจให้ทุกคนสู้ชีวิต  
ในช่วงเวลาที่หลายคนต้องเผชิญหน้ากับวิกฤตต่างๆ ผลกระทบจากพิษโควิด-19 ที่ทำให้ทุกอย่างต้องหยุดชะงักกระทบกับชีวิตประจำวันอาจทำให้หลายคนไร้ซึ่งพลังใจ เพื่อเป็นการเติมแรงกายแรงใจ แดง ธัญญา ภรรยาของ อ๊อฟ พงษ์พัฒน์ นักแสดงรุ่นใหญ่และผู้กำกับมือทอง ได้ทำคลิปเผยเรื่องราวของ พี่อ๊อฟ ในวันที่ล้มป่วยด้วยภาวะเส้นเลือดในสมองตีบเมื่อปี 2561 ร่างกายต้องทำกายภาพเพื่อให้การเดินและการพูดกลับมาเป็นปกติ
ซึ่งคลิปดังกล่าวได้เห็นถึงความมุ่งมั่นของผู้ชายที่ชื่อ อ๊อฟ พงษ์พัฒน์ แม้ร่างกายจะยังไม่สมบูรณ์ร้อยเปอร์เซนต์แต่ความมุ่งมั่นใจการทำงานนั้นเกินร้อยมากๆ จากคำบอกเล่าของเหล่านักแสดงในละครมนต์รักหนองผักกะแยง ทางช่อง 3 ที่ชื่นชมการทำงานของ พี่อ๊อฟ กันเป็นอย่างมาก เป็นตัวอย่างของความไม่ท้อ เป็นตัวอย่างของแรงบันดาลใจการต่อสู้กับการทำงาน 
ทั้งนี้ แดง ธัญญา ได้บอกปิดท้ายไว้ว่า "คลิปนี้จัดทำขึ้นมา เพื่อเป็นกำลังใจให้แก่ทุกคนที่กำลังสิ้นหวัง ท้อแท้ใจ" และในคลิปได้เผยคำพูดของ พี่อ๊อฟ พงษ์พัฒน์ ไว้ว่า "แค่คิดจะเริ่มต้นแล้วไม่ท้อ ความสำเร็จก็อยู่ที่ปลายทาง ไม่มีอะไรที่คุณทำไม่ได้ ถ้าตั้งใจ" 
 
 

"อ๊อฟ พงษ์พัฒน์" เปิดใจครั้งแรกเรื่องอาการป่วย พูดไม่ชัด แต่ใจสู้ ปัจจุบันสำคัญกว่าอดีต
