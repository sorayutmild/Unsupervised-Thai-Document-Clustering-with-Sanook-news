กุ๊กครัวญี่ปุ่น โรงแรมชื่อดัง ดื่มหนักฉลองปาร์ตี้ เพื่อนๆ ต้องหามพามาส่งที่ห้องพัก เอะใจเห็นไม่มาทำงานมาดูที่ห้องพบอาเจียนออกมาเป็นเลือดดับคาห้องพัก 
ผู้สื่อข่าวรายงานว่า (22 ธ.ค.) เมื่อเวลา 17.30 น. ร.ต.อ.วิทูรย์ เพ็งบุบผา รองสารวัตรสอบสวน สภ.บางเสาธง จ.สมุทรปราการ ได้รับแจ้งมีชายเสียชีวิตอยู่ภายในห้องพัก ภายในอาคารที่แห่งหนึ่ง หมู่ 5 ต.ศีรษะจระเข้ใหญ่ อ.บางเสาธง จ.สมุทรปราการ
ที่เกิดเหตุเป็นอาคารที่ 30 ชั้นที่ 5 ห้องเลขที่ 230/39 ภายในห้องมีสาดกระจายแดงฉานเต็มพื้นห้อง แต่ไม่พบร่องรอยการต่อสู้ หรือการรื้อค้นข้าวของแต่อย่างใด ในห้องน้ำด้านหลังได้พบร่างของนายถาวร อายุ 47 ปี นั่งคว่ำหน้าเสียชีวิตคาอยู่ที่ชักโครก ในสภาพที่เลือดแดงฉานไปทั่งห้องน้ำ
ตรวจสอบตามร่างกายไม่พบบาดแผลหรือร่องรอยการถูกทำร้ายแต่อย่างใด คาดว่าเสียชีวิตมาแล้วไม่ต่ำกว่า 10 ชั่วโมง จึงได้ประสานเจ้าหน้าที่กองพิสูจน์หลักฐานเข้าเก็บหลักฐานในที่เกิดเหตุโดยละเอียด
จากการสอบถาม นายวิทวัส อายุ 36 ปี เล่าว่า ผู้ตายทำงานเป็นกุ๊กครัวญี่ปุ่นอยู่ที่โรงแรมชื่อดัง และเมื่อคืนที่ทำงานมีงานเลี้ยง ปกติผู้ตายเป็นคนดื่มหนักอยู่แล้ว ผู้ตายจึงดื่มเหล่าเข้าไปอย่างหนักจนเมามาย จนเพื่อร่วมงานต้องพามาส่งที่ห้องพักในเวลาประมาณ 5 ทุ่มเศษ ก่อนที่จะแยกย้ายกันกลับห้องพัก และในวันนี้ผู้ตายไม่ไปทำงาน
จนกระทั่งในช่วงเย็นของวันนี้เพื่อนร่วมงานจึงได้พากันมาตามผู้ตายที่ห้องพัก และได้พบว่าประตูห้องล็อกจากด้านใน และพยายามเคาะประตูเรียกแต่ก็ไม่มีเสียงตอบรับ จึงได้ช่วยกันถอดกระจกบานเกร็ดออกและใช้มือล้วงเข้าไปถอยกลอนด้านใน ก็ต้องตกใจเพราะเห็นเลือดแดงฉานเต็มห้อง แต่ไม่พบร่างของผู้ตาย
จึงได้เดินตามรอยเลือดไปทางด้านระเบียงหลังห้องซึ่งเป็นห้องน้ำ จึงได้พบว่าผู้ตายนั่งคว่ำหน้าเสียชีวิตอยู่กับชักโครกในสภาพไม่สวมเสื้อผ้า จึงได้รีบโทรแจ้งเจ้าหน้าที่ตำรวจมาตรวจสอบ ซึ่งก่อนหน้าผู้ตายมักจนบ่นกับเพื่อนร่วมงานเสมอว่าเจ็บที่ท้องด้านขวา แต่ก็ไม่ยอมไปให้หมอตรวจแต่อย่างใด
เบื้องต้น เจ้าหน้าที่สันนิฐานว่า ในระหว่างที่ผู้ตายอยู่ในงานเลี้ยงและดื่มเหล้าอย่างหนักจนมึนเมา ถึงขั้นเพื่อนร่วมงานต้องพามาส่งที่ห้องพัก หลังจากที่เพื่อนๆ กลับไปผู้ตายน่าจะถอดเสื้อผ้าเตรียมที่จะเข้าอาบน้ำแต่เกิดอาเจียนออกมาเป็นเลือดสาดกระจายไปทั่วห้อง ผู้ตายจึงพยายามเดินไปเข้าห้องน้ำเพื่อที่จะล้างร่างกาย แต่เกิดอาเจียนออกมาเป็นเลือดอีก และทำให้เสียชีวิตดังกล่าว
อย่างไรก็ตาม เจ้าหน้าที่จะได้ทำการสอบสวนข้อเท็จจริงอีกครั้งเพื่อดำเนินการตามกฎหมายต่อไป 