Apps ยอดนิยม iOS
ครั้งนี้เราจะไม่ได้มาพูดถึงอันดับเกมยอดเยี่ยม แต่จะมาพูดถึงอันดับเกมขายดีประจำปี 2013 ว่ามีเกมอะไรที่เป็นกระแสฮิต มีคนเล่นเยอะมากที่สุดกันบ้าง ซึ่งจริงๆแล้วเกมที่ขายดีก็ไม่ได้หมายความว่ามันจะสนุกสำหรับเกมเมอร์ทุกคนเสมอไป บางคนอาจจะชอบ บางคนอาจจะไม่ชอบ หรือคะแนนวิจารณ์อาจจะไม่ได้ดีเด่นอะไรมาก แต่สาเหตุที่คนเล่นฮิตๆกันก็เพราะเกิดจากการแชร์และบอกเล่าปากต่อปาก จากคนที่ชอบเล่นนั่นเอง จนทำให้มีคนต่อๆมาโหลดไปลองเล่นกันมากขึ้น ทางเว็บ iTunes ก็เลยมีการทำสถิติยอดดาวน์โหลดของแต่ละเกม รวมถึง Apps ต่างๆมาเทียบกันดูว่า Apps ไหนที่มีคนนิยมโหลดมาที่สุด โดยมีการแบ่งออกเป็น 3 หมวดคือ

เกมส์ที่มีคนเสียเงินโหลดมากที่สุด
เกมส์ฟรี ที่มีคนโหลดมากที่สุด
เกมส์ที่มีรายได้รวมสูงสุด (นับจากรายได้ค่าโหลด และ In App รวมกัน)

นอกจากแบ่งเป็น 3 หมวดแล้ว ก็ยังแบ่งประเภท User เป็นกลุ่มผู้ใช้ iPhone และผู้ใช้ iPad ด้วย จะได้ดูกันว่าเทรนด์คนเล่นเกมแต่ละเครื่องนั้นต่างกันหรือไม่ อย่างไร (ดูรวมๆแล้วก็แทบไม่ต่างเท่าไหร่นะ) ดังภาพ
อันดับเกมขายดีของ iPhone
Apps ยอดนิยม iOS
อันดับเกมขายดีของ iPad
Apps ยอดนิยม iOS
จากอันดับทั้งหมด ทำให้เราทราบชื่อเกมที่คนนิยมเล่นในปี 2013 ออกมาประมาณ 5 เกมด้วยกัน (ขอแยก Apps ที่ไม่ใช่เกมออกไป) นั่นก็คือ Candy Crush Saga, Minecraft Pocket, Clash of Clans, Temple Run 2, Temple Run Oz, Hayday, Angry Birds Star Wars, MARVEL War of Heroes, Bigfish Casino และ Plants vs. Zombies น่าแปลกที่ Plants vs. Zombies 2 ไม่ติดอันดับเกมยอดนิยมในปีนี้ หรืออาจะเป็นเพราะปล่อยตัวเกมออกมาช้าเกินไป
Candy Crush Saga เกม iOS ยอดฮิตแห่งปี 2013
Apps ยอดนิยม iOS
อันดับหนึ่งที่มียอดรวมรายได้ และยอดคนโหลดฟรีสูงสุดปี 2013 ก็หนีไม่พ้น Candy Crush Saga เกมถล่มลูกกวาดที่ฮิตกันทั่วโลก นี่ยังนับเฉพาะแค่เวอร์ชั่น iOS นะ ไม่นับเวอร์ชั่น Facebook ที่ยิ่งมีคนเล่นเยอะไม่แพ้กัน และยังคงมีคนเล่นอยู่เรื่อยๆ รออัพเดทฉากใหม่ๆ ที่ทาง King.com จะมีปล่อยเพิ่มให้เล่นกันตลอด แม้ Candy Crush Saga จะเป็นเกมโหลดฟรี แต่ก็มีคนเล่นยอมจ่าย In Apps Purchase เยอะมาก
ด้านอันดับหนึ่งเกมที่มีคนยอมเสียเงินโหลดเล่นมากสุดคือ Minecraft Pocket เกมสร้างสุดสนุกที่เด็กๆนิยมเล่นกันมาก แม้ภาพจะเป็น 3D พิกเซล ที่ดูไม่ค่อยสวยก็ตาม ส่วนเกมวิ่งหน้าตั้งยอดนิยม Temple Run ติดอันดับมาถึง 2 ภาค ตามด้วยเกมปลูกผัก Hay Day และเกมสงคราม Clash of Clans ที่ดูเหมือนคนจะฮิตไม่น้อย แต่ก็ยังสู้ Candy Crush Saga ไม่ได้
ส่วนรางวัล Apps ยอดเยี่ยม ที่ทาง iTunes มอบให้กับเกมส์หรือแอพฯที่ทำฟีเจอร์เกมออกมาน่าสนใจที่สุดของปี 2013 ไม่ได้อยู่ในรายชื่อเกมยอดนิยมด้านบน มันก็คือ Ridiculous Fishing เกมตกปลาสุดแนว ที่มีเอาปืนกลอูซี่ยิงด้วย ฟังแล้วน่าลองดูไม่น้อย ตามมาด้วย Device 6 และ Plants Vs. Zombies 2 ที่เป็นแอพยอดเยี่ยมของ iTunes อันดับ 2 และ 3 จะเห็นได้ว่าเกมยอดเยี่ยม ก็ไม่ได้ขายดีเสมอไป ตามที่ผมบอกไว้ข้างต้น อาจเป็นเพราะหลายๆสาเหตุ
Ridiculous Fishing และ Plants Vs. Zombies 2 เกมยอดเยี่ยมของ iTunes ที่ไม่ติดอันดับขายดี
Apps ยอดนิยม iOS
Apps ยอดนิยม iOS