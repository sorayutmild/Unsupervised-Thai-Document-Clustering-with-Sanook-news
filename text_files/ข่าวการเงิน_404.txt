วิธีสมัครแอปฯ MyMo เพื่อขอกู้เงินออมสิน 10,000 บาท วิธีจองสิทธิการสมัครสินเชื่อห่วงใยเพื่อสู้ภัยโควิด-19
ผู้ที่สนใจ กู้เงินออมสิน 10,000 บาท ในสินเชื่อห่วงใย สามารถยื่นกู้ได้ที่แอปพลิเคชั่น MyMo เท่านั้น ซึ่งผู้ยื่นกู้จะต้องมีการลงทะเบียนใช้งานที่ธนาคารออมสิน โดยจะต้องมีเอกสารประกอบการสมัคร ได้แก่ สมุดบัญชี บัตรประชาชน เบอร์โทรศัพท์ พร้อมกับดาวน์โหลดแอปฯ MyMo ผ่าน Appstore หรือ Playstore ไว้ใน Smartphone ของตนเองด้วย

ออมสินปล่อยกู้ 10,000 บาท สินเชื่อห่วงใย ดอกเบี้ยต่ำ ปลอดคนค้ำ ยื่นกู้ที่ MyMo 23 มี.ค. นี้

วิธีสมัครแอปฯ MyMo ธนาคารออมสิน มีดังนี้



กดแอปฯ MyMo เลือกภาษาการใช้งานระหว่างภาษาอังกฤษ และภาษาไทย


อ่านข้อกำหนดและเงื่อนไข


คลิกปุ่มในช่องเครื่องหมายถูก และกดยอมรับ


กรอกหมายเลขบัตรประชาชนที่ได้ลงทะเบียนไว้กับธนาคารออมสิน และกด "ถัดไป"


กด "ถัดไป" เพื่อรับรหัส "OTP" ทางเบอร์โทรศัพท์


กรอก "รหัส OTP" และกด "ถัดไป"


ตั้งรหัส Passcode 6 หลักสำหรับเข้าใช้งาน MyMo


ยืนยันรหัสผ่าน Passcode อีกครั้งและกด "ถัดไป"


เปิดใช้งาน MyMo สำเร็จ



เพียงเท่านี้ก็เป็นอันเสร็จสิ้นการสมัครแอปฯ MyMo หากผู้ต้องการกู้เงินออมสิน 10,000 บาท ผ่านสินเชื่อห่วงใยจะต้องกดจองสิทธิ สมัครสินเชื่อห่วงใยเพื่อสู้ภัย Covid-19 ก่อน โดยมีขั้นตอนดังนี้
ขั้นตอนจองสิทธิการสมัครสินเชื่อห่วงใยเพื่อสู้ภัย Covid-19


เข้าแอปฯ MyMo เลือกกดจองสิทธิที่นี่


 อ่านเงื่อนไขและคุณสมบัตของผู้กู้ให้ละเอียดครบถ้วน

กรอกเบอร์โทรศัพท์มือถือเพื่อจองคิว จากนั้นกดปุ่มลงทะเบียนจองสิทธิ
ระบบได้รับข้อมูลผู้ยื่นกู้เรียบร้อยแล้ว พร้อมกับแจ้งวันที่ได้รับสิทธิพร้อมเวลาที่นัดหมาย

ผู้ที่จองสิทธิสมัครขอสินเชื่อห่วงใย จะต้องเข้ามากดยื่นขอกู้เงินผ่านแอปฯ MyMo ตามวันที่นัดหมายไว้
เงื่อนไขขอสินเชื่อห่วงใยธนาคารออมสิน กู้เงินออมสิน 10,000 บาท 


ผู้กู้ต้องมีอายุ 20 ปีบริบูรณ์ สัญชาติไทย


ยื่นขอกู้รายละไม่เกิน 10,000 บาท


อัตราดอกเบี้ยคงที่เพียงร้อยละ 0.35 ต่อเดือน


ไม่ต้องมีผู้ค้ำและไม่ต้องมีหลักประกันการกู้


ไม่ต้องชำระทั้งเงินต้นและดอกเบี้ย 6 งวดแรก


กำหนดระยะเวลาชำระคืนเงินกู้ไม่เกิน 2 ปี


ยื่นกู้ผ่านทางแอป Mymo เท่านั้น

