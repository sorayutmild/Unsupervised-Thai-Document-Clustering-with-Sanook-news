 สมุนไพรลดความดัน

เดี๋ยวนี้คนไทยส่วนใหญ่ โดยเฉพาะคนในวัยทำงานและวัยชรา มักประสบปัญหาความดันโลหิตสูงกันเป็นจำนวนมาก เพราะวิถีชีวิตที่เร่งรีบขึ้นทำให้หลายคนต้องรีบบริโภคโดยไม่มีเวลามาพิจารณาอาหารที่กินเข้าไป และเวลาที่มีจำกัดทำให้ออกกำลังกายได้น้อยลงด้วย แต่วันนี้มีทางเลือกเป็นสมุนไพรไทยที่ช่วยลดความดันโลหิตสูงมาฝากกันค่ะ
สมุนไพรที่ว่า มีคุณสมบัติไม่แพ้ยาต่างชาติเลยทีเดียวนะคะ มีสมุนไพรอะไรบ้าง และจะนำมาใช้อย่างไรจึงจะได้ผลดีที่สุด ไปติดตามกันเลย

กระเทียม

วิธีการกิน ซอยกระเทียมสดประมาณครึ่งช้อนชา กินพร้อมอาหารวันละ 2-3 ครั้ง หรือจะใช้วิธีเคี้ยวสดหลังมื้ออาหารก็ได้ แต่ไม่ควรกินตอนท้องว่าง เพราะกระเทียมมีฤทธิ์ร้อนอาจทำให้แสบกระเพาะได้

ขึ้นฉ่าย

วิธีการกิน ควรเลือกต้นสดที่สะอาด แข็งแรง วิธีแรกคือ นำมาตำและคั้นเอาน้ำมาดื่ม อีกวิธีคือนำต้นสด 1-2 กำมาตำให้ละเอียด แล้วนำมาต้มกับน้ำจนเดือด จากนั้นกรองเอากากออก ดื่มก่อนอาหารครั้งละ 1-2 ช้อนตะ วิธีสุดท้ายง่ายที่สุด คือกินเป็นผักสดร่วมกับมื้ออาหาร

กระเจี๊ยบแดง

ตามตำรายาไทยระบุว่า นอกจากกระเจี้ยบแดงจะช่วยลดความดันโลหิตสูงแล้ว ยังช่วยลดคอเลสเตอรอบ ลดไข้ และแก้อาการนิ่วได้อีกด้วย
วิธีการกิน ใช้กลีบแห้งต้มน้ำ หรือชงน้ำร้อนดื่มเป็นชากระเจี้ยบ

บัวบก

ตามตำรายาไทยทั่วไป นิยมใช้บัวบกบำรุงหัวใจ แก้อ่อนเพลีย ขับปัสสาวะ แก้ร้อนใน แต่ในบางตำราก็นำมาใช้ลดความดันโลหิตสูงได้เช่นกัน
วิธีการกินนำต้นสด 1-2 กำมาต้มกับน้ำ ดื่มแทนน้ำชา หรือกินสดร่วมกับมื้ออาหาร

กาฝากมะม่วง

กาฝากมะม่วงเป็นไม้พุ่มปรสิตที่ขึ้นบนกิ่งไม้ใหญ่ โดยเฉพาะพบบ่อยบนต้นมะม่วง
วิธีการใช้ ตำรายาไทยให้นำมาตากแห้ง หรือตากแล้วคั่ว จากนั้นนำมาต้มน้ำดื่มต่างน้ำชา ขณะที่บางท้องถิ่นนำต้นกาฝากสดทั้งกิ่งและใบมาต้มน้ำดื่ม ก็ทำได้เช่นกัน
สมุนไพรไทยเหล่านี้ส่วนใหญ่หาได้ง่ายจากในครัวของคุณเอง วิธีการก็ไม่ยุ่งยาก ทดลองนำไปใช้ดูนะคะ อาการความดันโลหิตสูงที่หลายคนเป็นจะได้ทุเลาลงโดยไม่ต้องพึ่งยาหมอฝรั่งราคาแพงอีกต่อไป
เรื่อง “5 สมุนไพรลดความดันโลหิตสูง” ข้อมูลจากคอลัมน์เกร็ดสุขภาพ นิตยสารชีวจิต ฉบับที่ 170
