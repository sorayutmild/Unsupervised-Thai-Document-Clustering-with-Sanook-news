10 เกมมือถือหลอนๆ เหมาะสำหรับเล่นในช่วงเทศกาลฮาโลวีนปีนี้
เกมฮาโลวีน
จากครั้งที่แล้ว ทาง Sanook! Game เราแนะนำเกม PC และคอนโซล ที่เน้นบรรยากาศน่ากลัวชวนขนหัวลุกกันไปแล้ว เพราะให้ภาพและเสียงชวนหลอนเหมาะกับฮาโลวีนที่สุด แต่วันนี้เราจะมาแนะนำ 10 เกมหลอนๆของมือถือกันบ้าง บางคนอาจจะคิดว่าเกมมือถือภาพไม่สมจริง มันจะหลอนสักแค่ไหนกัน? ซึ่งก็จริงเพียงครึ่งเดียวว่าเกมมือถือหลอนน้อยกว่า แต่บางเกมในมือถือก็หลอนชวนหัวลุกให้สะดุ้งหัวใจวายกันได้เหมือนกันนะ
 
Five Nights At Freddy's 4 (และภาคอื่นๆ)
5 คืนหลอนที่ร้านพิซซ่าเฟรดดี้ เกมแนวสยองขวัญที่เชื่อว่าคงไม่มีเกมเมอร์มือถือคนไหนไม่รู้จักเพราะมันดังมาก และก็หลอนมากเช่นเดียวกัน ระบบการเล่นของมันออกแบบมาง่ายๆไม่ซับซ้อนเลย แค่บริหารการใช้ไฟฟ้า กับระวังอย่าให้พวกตุ๊กตาผีมันบุกมาหักคอเราได้ แต่บรรยากาศในเกมเนี่ยสิมันชวนหัวใจวายดีจริงๆ ส่วนภาค 4 ระบบการเล่นจะต่างจากภาค 1-3 นะ
iOS: https://itunes.apple.com/th/app/five-nights-at-freddys-4/id1023146677?mt=8
Android: https://play.google.com/store/apps/details?id=com.scottgames.fnaf4demo&hl=th

 
Gabriel Knight: Sins of the Fathers
สุดยอดเกมสยองขวัญจากเครื่อง PC ยุคโบราณที่ออกมาให้เล่นกันตั้งแต่ปี 1993 ปัจจุบันนำมาทำใหม่เวอร์ชั่นฉลองครบรอบ 20 ปี เมื่อปี 2013 ลงทั้งพีซีและมือถือแถมภาพยังสวยขึ้นด้วย แนวเกมเป็นแบบ Click Adventure คือคลิกสำรวจสิ่งของต่างๆตามฉาก เพื่อหาเบาะแสในการเดินเรื่องต่อไป เนื้อเรื่องของเกมนี้เกี่ยวกับคดีฆาตกรรมไสยศาสตร์หมอผีวูดู ในเมือง New Orleans ที่นักสืบ Gabe ต้องไปตรวจสอบ
iOS: https://itunes.apple.com/th/app/gabriel-knight-sins-fathers/id972316145?mt=8
Android: https://play.google.com/store/apps/details?id=com.postudios.gk1&hl=th

 
Dead Space
เป็นอีกเกมที่พอร์ตมาจากพีซี แม้ว่าภาพจะสู้ต้นตำรับไม่ได้ แต่ความหลอนก็ยังอยู่ในระดับสูง เรื่องราวฝันร้ายวิศวกรผู้เคราะห์ร้ายบนยานขุดเจาะดาวเคราะห์ USG Ishimura ที่เต็มไปด้วยสัตว์ประหลาดเรียกว่า "เนโครมอร์ฟ"
Android: https://play.google.com/store/apps/details?id=com.ea.deadspace_row&hl=th

 
The Walking Dead
เกมกึ่งนิยายเล่าเรื่องจากค่าย telltale's game เป็นเนื้อเรื่องเสริมของหนังซีรี่ส์ซอมบี้ชื่อดัง เหมาะมากหากเล่นเกมนี้หลังจากดูหนังไปด้วย
Android: https://play.google.com/store/apps/details?id=com.telltalegames.walkingdead100&hl=th

 
Hellraid: The Escape
เป็นเกมสยองขวัญบนมือถือที่อยากแนะนำมากอีกเกม เพราะกราฟิกของเกมนี้ไม่ธรรมดา ใช้เอนจิ้น Unreal สร้างทำให้ภาพในเกมสวยสมจริงกว่า แนวการเล่นเป็นเกมผจญภัยมุมมองบุคคลที่หนึ่ง เรื่องราวของประตูนรกที่ถูกเปิดขึ้นในยุคกลาง ทำให้พวกภูตผีปีศาจข้ามภพมายังโลกมนุษย์ได้ ผู้เล่นจึงต้องรับบทผู้กล้าไปต่อสู้กับพวกมันตามดันเจี้ยนที่บรรยากาศดูขนลุก
iOS: https://itunes.apple.com/th/app/hellraid-the-escape/id834894919?mt=8
Android: https://play.google.com/store/apps/details?id=com.shortbreakstudios.hr&hl=th

 
Dread Halls
สำหรับเกมนี้ ถ้าอยากหลอนแบบสุดๆก็คงต้องลงทุนกันหน่อย เพราะมันเป็นเกมสยองขวัญที่ทำออกมารองรับอุปกรณ์ VR Headset ที่กำลังมาแรงโดยเฉพาะ หากใส่กล้อง VR แล้วเล่นเกมนี้ เกมอื่นๆนี่หลอนสู้ไม่ได้แน่นอน เกมนี้มีทั้งใน PC และมือถือ
http://www.dreadhalls.com/

 
The Last Door
หยุดก่อน! คุณกำลังคิดว่าภาพเกมนี้มันน่ากลัวตรงไหน ใช่หรือไม่? อย่าให้มันหลอกคุณได้ แม้ภาพในเกมมันจะเป็น 2D Pixel ย้อนยุค แต่บรรยากาศของเกมนี้ขอรับประกันว่ามันหลอนชวนขนหัวลุกมาก ส่วนแนวเกมเป็นแนว Click Adventure จิ้มจุดที่ต้องการสำรวจตามจุดต่างๆของฉาก
iOS: https://itunes.apple.com/us/app/last-door-collectors-edition/id926347646?mt=8
Android: https://play.google.com/store/apps/details?id=com.postudios.tldce&hl=th

 
Mental Hospital 3
โรงพยาบาลโรงจิตสุดหลอน เกมที่อาจทำให้คุณกลัวการไปโรงพยาบาลเลยก็ได้ แนวเกมเป็นแนวผจญภัยมุมมองบุคคลที่หนึ่ง ส่วนบรรยากาศในโรงพยาบาลก็คล้ายๆโรงพยาบาลในเกม Silent Hill นั่นแหละ
iOS: https://itunes.apple.com/us/app/mental-hospital-iii/id946420590?mt=8
Android: https://play.google.com/store/apps/details?id=com.agaming.mentalhospitaliii&hl=th

 
Decay The Mare
เกมสยองขวัญแนว Click Adventure คลิกสำรวจอีกเกม แต่เกมนี้ภาพในเกมเป็นแบบ 3D เป็นเกมที่ไม่ยาวมาก ปริศนาก็ไม่ยากเกินไป แต่ตัวเกมมีฉากชวนขนหัวลุกและทำให้ตกใจบ่อยๆ
WP: https://www.microsoft.com/en-us/store/games/decay-the-mare-episode-1/9wzdncrfjf3t
Android: https://play.google.com/store/apps/details?id=com.sgs.decaymare1full&hl=th

 
Dark Meadow: The Pact
ปิดท้ายกันที่เกมสยองขวัญสุดคลาสสิคเกมนี้ ตัวเกมออกมาให้เล่นกันตั้งแต่ปี 2011 และยังเป็นเกมสยองขวัญในมือถือที่ได้รับความนิยม แถมปล่อยให้โหลดเล่นฟรีด้วย แนวเกมเป็น RPG มุมมองบุคคลที่หนึ่ง ใช้อาวุธอย่างดาบหรือหน้าไม้ สู้กับศัตรูได้
iOS: https://itunes.apple.com/us/app/dark-meadow-the-pact/id511192872?mt=8
Android: https://play.google.com/store/search?q=Dark%20Meadow%3A%20The%20Pact&c=apps&hl=th

 
หมายเหตุ: บางเกมไม่มีโหลดใน App Store เนื่องจากผู้พัฒนาถอดเกมออกไปแก้ไข เพื่อให้ตัวเกมรันใน iOS เวอร์ชั่นใหม่ได้