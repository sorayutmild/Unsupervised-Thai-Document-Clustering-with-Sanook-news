วู้ดดี้ แชะภาพหนุ่มวินมอเตอร์ไซค์สุดหล่อบอกเจอเองกับตา หลายคนกระหน่ำแชร์ยกใหญ่ 
ก่อนหน้านี้กระแสในโลกออนไลน์ที่มีการแชร์ภาพหนุ่มวินมอเตอร์ไซค์หน้าหล่อทั้งจริงบ้างและไม่จริงบ้าง ล่าสุดในอินสตาแกรม woodytalk ได้แชร์ภาพของหนุ่มมอเตอร์ไซค์รับจ้างหน้าตาดีคนหนึ่ง โดยข้อความที่วู้ดดี้โพสต์คือ "วันนี้นั่งคุยงานอยู่บนรถ อยู่ดีๆ ผู้ช่วยผม ชมพู่ เหม่อลอยอยู่สักพัก แล้วพูดว่า... "ว ว.. ว.. วิน" แล้วชี้ไปนอกกระจก อ้าปากแล้วพูดต่อว่า "วินหล่อมากพี่!!!!!!!... หนูไม่เคยเจอวินหล่อเท่านี้.. โคตรหล่อ" ผมเลยหันฟับ หยิบกล้องขึ้นมา มีงงนิดนึงว่าเธอพูดไร แล้วแชะภาพนี้ทันทีด้วยความเป็นคนมือไว ถามทุกคนในที่นี้ ถ้าคุณเจอวินท่านนี้ คุณจะอึ้งแบบเลขาผมมั้ย หรือเฉยๆ ‪#‎wincoolcool
หลังจากที่ วู้ดดี้ ได้โพสต์ภาพนี้ไปผ่านทาง IG ปรากฏว่ามีหนุ่มที่ใช้ชื่อว่า artboysza นายเดชาพัชร ธนาธาดาวงศ์ (ArT) ได้โพสต์ข้อความตอบกลับโดยเขียนขอบคุณเลขาของวู้ดดี้ พร้อมกับบอกว่าตนเองเป็นนายแบบและขับวินมอเตอร์ไซค์ด้วย
"ขับวินแล้วอายหรือเปล่า ผมตอบได้เลยว่า ไม่ ผมเป็นนายแบบด้วย ขับวินด้วย ดีออกเวลาไม่มีงานเดินแบบก็มาขับวิน ดีกว่าอยู่บ้านเฉยๆ รอบุญรอวาสนา ในเมื่อมันมีโอกาสได้ทำตรงนี้ก็ขอไปให้สุดๆ !!!!อย่าอายทำกิน อย่าหมิ่นเงินน้อย อย่าคอยวาสนา!"
ทั้งนี้ วู้ดดี้ ได้โพสต์ตอบกลับมาว่า  "โลกช่างกลม"
ปรบมือให้รัวๆ เลยค่ะ  