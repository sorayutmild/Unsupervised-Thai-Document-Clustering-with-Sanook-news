Final Fantasy XV เทคนิคการเก็บเลเวลให้พุ่งกระฉูด ไวกว่าปกติ
Final Fantasy XV
Final Fantasy XV เสียเวลาสร้างกันมานานถึง 10 ปี แต่มีคนจบโดยใช้เวลาเพียง 1 วัน ก็คล้ายๆกับกรุงโรมที่เสียเวลาสร้างมานานนับร้อยปีแต่โดนถล่มในวันเดียว ซึ่งเอาจริงๆแล้วการจบเกม Final Fantasy XV ก็ไม่ใช่เรื่องยากเกินไปนัก เนื่องจากเนื้อเรื่องหลักของเกมไม่ได้ยาวมากอย่างที่คิด แต่ที่เยอะก็คือพวก Side Quest ต่างแทนนั่นเอง หากมุ่งเน้นทำเนื้อเรื่องหลักอย่างเดียวก็จบได้ในเวลาอันสั้น
นอกจากนี้ยังมีอีกเหตุผลที่ทำให้จบเกม FFXV ได้เร็ว นั่นก็คือการเก็บเลเวลตัวละครที่ทำได้ง่ายกว่าภาคก่อนๆ เพราะมี Buff และ Bonus เพิ่มค่า Exp ให้เมื่อทำการต่อสู้กับมอนสเตอร์, รางวัลจากเควสต์ และผ่านภารกิจล่า โดยวิธีที่จะทำให้ได้รับ Buff เพิ่มโบนัสค่า Exp นั้นก็ไม่ได้ยากเลย เพียงแค่ให้ตัวละครนอนพัก ตั้งแคมป์ หรือทำอาหารกิน โดยสามารถนอนพักในโรงแรม หรือในแคมป์ก็ได้
แต่ Buff จากการนอนนั้นอยู่ได้เพียงชั่วคราวเท่านั้น ข้ามวันก็จะหายไป ถ้ากินอาหารจะได้ Buff ที่อยู่นานกว่าและข้ามไปวันต่อไปได้ ยกตัวอย่างอาหารที่เหมาะใช้เพิ่มค่า Exp ก็คือ Mult-meat sandwich ที่สามารถทำได้ตั้งแต่ต้นเกม มี Buff เพิ่มค่า Exp ได้ 20% วิธีทำก็คือให้เพิ่มเลเวลทำอาหารของ Ignis เป็นเวลเวล 2 ก่อน จากนั้นก็หา Gighee Ham, Daggerquill Breast และ Aegir Root ก็สามารถทำ Mult-meat sandwich ได้แล้ว
วิธีหาวัตถุดิบทำ Mult-meat sandwich

Gighee Ham มีขายที่ Hammerhead ราคาเพียงชิ้นละ 30 กิล
Daggerquill Breast ดรอปจากมอนสเตอร์ประเภทนก จากแอเรียช่วงต้นเกม
Aegir Root เป็นวัตถุดิบที่หายากที่สุด หาเก็บได้บริเวณจุดตั้งแคมป์ใกล้ Vennaugh Haven บริเวณทางใต้ของแผนที่ ใกล้ๆกับถนนไปยัง Quay

วิธีที่ทำให้ได้โบนัส Exp คุ้มค่าที่สุด

ไปยังบริเวณจุดตั้งแคมป์และกดตั้งแคมป์ จากนั้นทำอาหาร Mult-meat sandwich
จากนั้นก็ไปทำเควสต์ ล่ามอนสเตอร์ หรือไซด์เควสต์ หรืออื่นๆ ที่ให้รางวัลเป็น Exp เยอะๆตามใจชอบ
เมื่อจะจบวัน ให้ไปนอนพัก ก็จะได้รับโบนัสค่า Exp x1.2, x1.5 หรือ x2 ขึ้นอยู่กับว่านอนแบบไหน นอนแคมป์ รถบ้าน ได้ 1.2 เท่า นอนโรงแรม Motel ได้ 1.5 เท่า นอนโรงแรมหรู ได้ 2 เท่า

Final Fantasy XV
 
วิธีเก็บเลเวลไว ขั้นสูง
นอกเหนือจากวิธีแรกแล้ว ยังมีอีกวิธีที่ทำให้ได้โบนัส Exp นั่นคือการสร้างคาถา โดยใช้ฟีเจอร์ Elemancy จะทำให้สามารถเพิ่มไอเทมเหรียญ Coin ต่างๆเข้าไปยังคาถานั้นๆได้ ซึ่ง Coin บางชนิดจะมีโบนัสเพิ่มค่า Exp จากการต่อสู้อยู่ จากนั้นก็ให้เราไปสู้กับศัตรู แล้วใช้คาถาที่เพิ่ม Coin เข้าไปแล้วนี้อย่างน้อย 1 ครั้ง แล้วค่อยฆ่ามัน (ไม่จำเป็นต้องใช้คาถานี้ฆ่ามอนสเตอร์ตาย) ก็จะได้รับโบนัสค่า Exp มา ซึ่งหากใส่ Coin ที่มีโบนัสเพิ่ม Exp เยอะๆ ก็ยิ่งได้รับ Exp มากยิ่งขึ้น
 
Source:

http://www.gamersheroes.com/game-guides/level-fast-get-experience-fast-final-fantasy-15/
