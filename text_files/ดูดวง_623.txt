ดวงรายปี  ราศีพิจิก (16 พ.ย.- 15 ธ.ค.) ประจำปี 2556

มกราคม บรรยากาศเก่า ๆ ความรู้สึกเก่าๆ เพื่อนเก่า สหายเก่า คนรักเก่า สำหรับคนที่เคยมีความรักนะคะ ทุกคน พร้อมใจกันกลับมาทักทายคุณ อย่างน้อยก็คนใดคนหนึ่ง ทำให้คุณรู้สึกดี ๆ และมีความสุขสนุกสนานกับการได้พบปะคนเหล่านี้ ซึ่งอาจจะทำให้คุณได้ทบทวนช่วงเวลาที่งดงามในอดีตที่ผ่านมาค่ะ ในเดือนนี้จะทำอะไรก็ราบรื่นมีความสำเร็จลุล่วงไปได้อย่างไร้อุปสรรคค่ะ
กุมภาพันธ์ ในเดือนนี้หากคุณต้องการริเริ่มทำอะไรใหม่ ๆ ให้กับชีวิต จะได้รับการช่วยเหลืออย่างไม่คาดคิดจากมิตรผิวสองสี การงานจะมีอุปสรรคบ้าง แต่ไม่หนักหนา บางท่านอาจจะมีการเปลี่ยนแปลงในหน้าที่การงานเกิดขึ้นแบบปุบปับแต่จะไปในทางที่ดีขึ้น ถึงแม้จะไม่ค่อยราบรื่นเท่าที่ควร
มีนาคม คุณจะมีความสำเร็จ สมประสงค์ สมหวัง สอบผ่าน ชนะการแข่งขัน ความสมบูรณ์พูนสุขทุกประการ ความรักที่ชื่นมื่น ได้พบมิตรสหายหน้าใหม่ มีการเดินทางไกลถึงต่างประเทศ ทำกิจการใด ๆ มีความสำเร็จทุกประการ มีข่าวมงคล น่ายินดีมากในเดือนนี้ค่ะ
เมษายน เป็นเดือนที่ไม่เป็นไปตามที่คิดไว้ มีสุขภาพที่ส่อเค้าไม่ค่อยแข็งแรง เสียเงินเสียทองในทางที่ไม่มีทางกลับคืน อย่าค้ำประกันใครเกี่ยวกับการเงินคุณจะต้องแบกรับภาระหนัก จะได้รับทราบข่าวไม่ดีเกี่ยวกับเพื่อน หรือญาติมิตร เป็นเดือนที่คุณควรจะทำบุญให้สม่ำเสมอค่ะ
พฤษภาคม ในเดือนนี้คุณจะมีความโดดเด่นในเรื่องของการเดินทางไกล จะได้รับข่าวจากทางไกล หรือไม่ก็ได้พบกับคนที่เดินทางมาหาจากทางไกล นอกจากนี้แล้วคุณ ๆ ที่ยังโสดจะได้พบกับคนดี มีน้ำใจงาม นิสัยดี มาก ๆ มาขอเป็นเพื่อนด้วยค่ะ
มิถุนายน ขอให้คุณระวังสุขภาพเกี่ยวกับระบบขับถ่าย หรือได้รับข่าวไม่ค่อยดี เกี่ยวกับสุขภาพของคนที่คุณเคารพนับถือ ให้ระวังของหายให้มาก ๆ อาจจะต้องเสียเงินในเรื่องที่ไม่อยากเสีย หรือไม่เช่นนั้นคุณจะเสียความรู้สึกอย่างมากกับคนที่คุณรัก หรือเพื่อนรักก็ได้ค่ะ
กรกฎาคม ในเดือนนี้คุณจะได้พบกับผู้หญิงผิวขาว รูปร่างสมบูรณ์มีบุคลิกดีมาก จะนำข่าวดี โชคดีมาให้คุณ และนำพาโอกาสที่ดีในทุก ๆ ด้านมาให้คุณได้ลองพิจารณา หรือทำให้คุณเกิดความคิดสร้างสรรค์มากขึ้น สรุปว่ามาดีค่ะ
สิงหาคม ขอให้คุณระวังอารมณ์ของตัวเองให้มาก ๆ อย่าใจร้อน จะทำอะไรในเดือนนี้คิดให้ถ้วนถี่นะคะ เป็นเดือนที่คุณจะรู้สึกสับสนในตัวเอง ความคิด ความในใจยุ่งเหยิงไปหมด ระวังจะเดือดร้อนเพราะอารมณ์ของคุณเองเป็นต้นเหตุนะคะ
กันยายน คุณจะได้รับความสนับสนุนจากผู้ใหญ่ใจดี มีอายุมากกว่าคุณมาก มีอำนาจเหนือคุณ มีความสำเร็จที่เกิดจากความสามารถของคุณเอง มีเกณฑ์การเดินทางไกล และใกล้ แต่การเดินทางไกลจะเด่นกว่ามาก ในบางกรณีอาจจะได้รับสมบัติ หรือซื้ออสังหาริมทรัพย์ในเดือนนี้ค่ะ
ตุลาคม คุณจะได้รับข่าวดี และได้รับข่าวมงคลของมิตรสหาย หรือญาติสนิท แม้กระทั่งคุณเองก็จะมีข่าวดีเกี่ยวกับความรัก อย่างแน่นอนที่สุด คุณจะได้พบกับคนที่คุณรอคอยมานาน อาจจะใช้คำว่าคนที่คุณใฝ่ฝันถึงก็ได้ค่ะ
พฤศจิกายน เป็นเดือนที่คุณต้องแสดงความสามารถให้ทุกคนประจักษ์แก่สายตาว่าคุณมีความรับผิดชอบสูงขนาดไหน เหนื่อยค่ะ แต่คุณก็ไม่ย่อท้อ และยังสู้ไม่ถอยอีก งานคุณจะล้นมือในเดือนนี้ แต่คุณก็จะไม่สามารถไว้วางใจใครได้มากมายนัก ความสำเร็จอยู่แค่เอื้อมมือคุณเท่านั้นค่ะ
ธันวาคม เป็นเดือนที่คุณได้รับความสำเร็จสมหวังจากพลังในตนเอง ไม่ว่าคุณจะทำอะไรล้วนแล้วแต่ราบรื่นมีความสนุกสนานในการเดินทาง ไปสัมผัสธรรมชาติ มีเสน่ห์ต่อเพศตรงข้าม และเป็นที่รักของคนรอบข้าง ฉะนั้นสิ่งดี ๆ ที่คุณได้สะสมมาได้มาสนองตอบคุณแล้วในเดือนนี้ค่ะ ขอสวัสดีปีใหม่ล่วงหน้าค่ะ