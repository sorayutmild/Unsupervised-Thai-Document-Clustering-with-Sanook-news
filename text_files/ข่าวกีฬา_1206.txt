เอาอีกแล้ว! หลุยส์ ซัวเรซ ดาวยิงชาวอุุรุกวัย โชว์ความเป็นจอมกัดอีกแล้ว หลังใช้ฟันซูเปอร์จอบงับที่ไหล่ของ จอร์จิโอ คิเอลลินี ในเกมฟุตบอลโลกเมื่อคืนที่ผ่านมาศึกฟุตบอลโลกรอบสุดท้ายนัดที่ 3 กลุ่ม ดี เมื่อวันอังคารที่ 24 มิถุนายน 2557 ที่ผ่านมา มีเรื่องให้ถูกกล่าวถึงไปอีกนาน หลังเกมคู่ระหว่าง อิตาลี แพ้ อุรุกวัย มีช็อตเด็ด "หลุยส์ ซัวเรซ" ดาวยิงชาวอุุรุกวัย ใช้ฟันกระต่าย งับเข้าที่หัวไหล่ซ้ายของ "จอร์จิโอ คิเอลลินี" กองหลังของทีมชาติอิตาลี จังหวะดังกล่าวแม้ "มาร์โก โรดริเกซ" ผู้ตัดสินจากเม็กซิโก จะไม่ได้ลงโทษในจังหวะนี้ แต่ทางสหพันธ์ฟุตบอลนานาชาติ หรือ ฟีฟ่า เตรียมหยิบกรณีดังกล่าวมาพิจารณาโทษ ซึ่งเดลี่เมล์ สื่อของอังกฤษได้ระบุว่า ซัวเรซ ส่อแววจะโดนแบนจากทีมชาติ และ สโมสรถึง 2 ปีเลยทีเดียว ทั้งนี้ดาวยิงจากสโมสรลิเวอร์พูล เคยโดนสมาคมฟุตบอลอังกฤษ หรือ "เอฟเอ" สั่งแบนเป็นจำนวนถึง 10 นัด จากกรณีไปกัดแขน บรานิสลาฟ อิวาโนวิช ปราการหลังชาวเซอร์เบีย ของ เชลซี ในเกมพรีเมียร์ลีก เมื่อปีที่ผ่านมานอกจากนี้ สมัยที่ยังค้าแข้งกับ อาแจ๊กซ์ อัมสเตอร์ดัม ซัวเรซ ก็เคยโดนแบน 7 นัด จากกรณีไปกัดคอ ออตมัน บัคคาล นักเตะของ พีเอสวี รวมทั้ง ยังเคยโดนแบนอีก 8 นัด จากการเหยียดผิวใส่ ปาทริซ เอวร่า แบ็กผิวสี ของ แมนเชสเตอร์ ยูไนเต็ด เมื่อ 2 ปีที่แล้วอีกด้วย

คลิปซัวเรซ กัด คิเอลลีนี่

คลิปซัวเรซ กัด อิวาโนวิช<< ประมวลภาพ หลุยส์ ซัวเรซ กัด จอร์จิโอ คิเอลลินี >> 