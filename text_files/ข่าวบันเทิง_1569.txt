จากคู่จิ้นตอนนี้สาวเซ็กซี่ เมย์ พิชญ์นาฏ ก็กลายมาเป็นคู่จริงกับ เจ ธนาธิป นักฟุตบอลหนุ่มรุ่นน้อง ที่อายุห่างกันกว่า 12 ปี เรียกว่าทำเอาแฟนๆ รวมถึงคนรอบตัวของทั้งคู่ฟินไปตามๆ กัน กับการประกาศเปิดตัวอย่างเป็นทางการว่าเป็นแฟนกันของทั้งคู่
และล่าสุดเจ้าแม่เนิร์สเซอรี่อย่าง ซุปตาร์สาวเซ็กซี่ อั้ม พัชราภา ยังต้องตามกระแส ออกมาโพสต์รูปคู่เมย์ เจ กับเค้าเหมือนกัน และแคปชั่นภาพที่แซวเมย์น่ารักๆ ผ่านอินสตาแกรม ว่า "ยินดีด้วยนะคะ ไหนใครเคยว่าเราชอบเด็ก. ตอนนี้เป็นไงล่ะจ๊ะ เด็กกว่าของเขาอีก @maypitchy"
เข้าใจหัวอกอั้ม พัชราภา แล้วใช่ไหมค่ะเมย์ ยังไงก็ขอแสดงความยินดีกับความรักครั้งนี้ของเมย์ด้วยนะคะ
รูปภาพจากอินสตาแกรม @ aum_patchrapa