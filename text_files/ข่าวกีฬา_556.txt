"เจ้าเจ" ชนาธิป สรงกระสินธ์ กองกลางทีมชาติไทย ประเดิมประตูแรกในการลงสนามอุ่นเครื่องให้กับ คอนซาโดเล ซัปโปโร ต้นสังกัดใหม่ เรียบร้อยแล้วในเกมที่ลงสนามพบกับมาชิดะ เซลเวีย ทีมในระดับ เจลีก 2ดาวเตะวัย 23 ปี ที่ย้ายจาก เอสซีจี เมืองทอง ยูไนเต็ด ไปร่วมทัพ คอนซาโดเล ซัปโปโร ด้วยสัญญายืมตัว 1 ปีครึ่งได้โอกาสลงสนามในเกมอุ่นเครื่องที่สนาม อายิโนะโมโตะ สเตเดี้ยม ตะวันตก ซึ่งจากเจลีกเกมนี้ ชนาธิป ลงเล่นเป็นตัวจริงให้กับทีม เล่นในตำแหน่งกองกลาง และสามารถพังประตูสุดสวย ช่วยให้ทีมไล่ตามตีเสมอ เอฟซี มาชิดะ เซลเวีย จากจังหวะที่สปีดขึ้นมาเอาบอลทางซ้ายแล้วรอจังหวะให้ ฮิโรยูกิ มาเอะ เติมขึ้นมารับบอล ก่อนคืนบอลมาให้ ดาวเตะทีมชาติไทย ซัดด้วยขวาเสยเพดานตาข่ายเข้าประตูไปแบบสุดเฉียบซึ่งหลังจากยิงประตูได้ ความมั่นใจของ ชนาธิป เพิ่มมากขึ้นอย่างเห็นได้ชัด และมีจังหวะครองบอลสวยๆ หลายครั้ง แต่ก็ไม่มีประตูเพิ่มจบเกมด้วยการเสมอกันไป 1-1
  
 