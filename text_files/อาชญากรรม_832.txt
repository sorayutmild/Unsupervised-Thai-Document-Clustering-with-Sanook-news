ชาวบ้านผิดสังเกต เชื่อแม่มณีกบดานที่สัตหีบนานกว่า 1 สัปดาห์ เดินเล่นแถวตลาดแต่ใส่วิกปลอมตัว 
กรณีเจ้าหน้าที่ตำรวจบุกจับ "เดียร์-วันทนีย์" หรือ"แม่มณี" พร้อมแฟนหนุ่มเมื่อช่วงเช้าของวันที่ 2 พฤศจิกายน 2562 หลังหนีมาหลบซ่อนตัวในร้านตัดผมพื้นที่ อ.สัตหีบ จ.ชลุบรี
ทีมข่าวSanook! News ได้รับการเปิดเผยจากคนในชุมชนว่า ร้านตัดผมแห่งนี้มีหญิงอายุประมาณ 50 ปีเป็นเจ้าของ และคาดว่าน่าจะเป็นคนรู้จักของ น.ส.วันทนีย์ ที่ผ่านมาชาวบ้านตั้งข้อสังเกตว่าเจ้าของร้านตัดผม มักจะซื้อกับข้าวจากตลาดมากกว่าเดิมจนผิดสังเกต ทั้งที่บ้านหลังนี้ตั้งอยู่ใกล้กับตลาดกิโล 10 และมีผู้อาศัยอยู่เพียง 2 คนเท่านั้น
นอกจากนี้ยังมีข้อมูลว่า แม่มณี และแฟนหนุ่ม มักจะสวมวิกผมเพื่ออำพรางตัว เดินเข้าออกที่ร้านตัดผมแห่งนี้ คาดมาอาศัยอยู่นานประมาณ 1 สัปดาห์ แต่ไม่มีใครจำได้ ทั้งที่ตกเป็นข่าวโด่งดัง ประกอบกับร้านตัดผม จะมีลูกค้าแปลกหน้าเข้ามาใช้บริการอยู่บ่อยครั้ง จนกระทั่งตำรวจสืบทราบเบาะแส และตามมาจับกุมตัวได้ในที่สุด
>> เผยโฉมปัจจุบัน "แม่มณี" วินาทีถูกจับกุมพร้อมแฟนหนุ่ม คาห้องเช่าสัตหีบ
 