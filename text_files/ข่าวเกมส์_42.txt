PUBG Mobile ทริก 10 ข้อที่เกมไม่ได้บอกแต่แรก 
PUBG Mobile
แม้จะเป็นเกมเวอร์ชั่นมือถือ แต่ความสนุกก็ไม่ยิ่งหย่อยกว่าเวอร์ชั่น PC เลยสำหรับ PUBG Mobile แถมยังสนุกได้ฟรีๆอีกต่างหาก แม้หลายๆอย่างในเกมจะมีบอกและสอนเราอยู่แล้ว แต่หลายๆอย่างเกมก็ไม่ได้บอกเราว่าควรหรือไม่ควรทำ(เพราะเป็นตัวเลือกของผู้เล่นเอง) ซึ่งในวันนี้เรามาดูว่าทริก 10 อย่างที่เกมไม่ได้บอกเรานั้นมีอะไรกันบ้างครับ
PUBG Mobile
1.       เปิดตัวเลือกเอี้ยวตัวยิงแบบกดเอง
แม้หลายๆอย่างใน PUBG Mobile จะถูกตั้งมาให้ใช้งานแบบอัตโนมัติอยู่แล้ว แต่การ Leaning หรือเอี้ยวตัวเล็งยิงซ้ายขวานั้นควรเป็นสิ่งที่เรากำหนดเองดีกว่า เพราะถ้าตั้งค่าให้เอี้ยวตัวเองอาจจะเกิดปัญหายิงไม่ออกหรือใช้เวลาเล็งนานเกินไปได้ ซึ่งนี้เป็นสิ่งแรกที่ควรทำและจะทำให้ชีวิตการเล็งของคุณง่ายดายขึ้นมากอีกด้วย
PUBG Mobile
2.       มองแผนที่เพื่อตามเสียงปืน
หนึ่งในฟีเจอร์ที่เจ๋งมากของ PUBG Mobile คือการบอกแหล่งกำเนิดเสียงของ Mini Map ตรงด้านบนขวาของจอ เราจะรู้ได้ทันทีว่าตรงส่วนไหนของฉากที่กำลังมีการปะทะกันอยู่ ให้เราสามารถหลบหนีได้อย่างปลอดภัยหรือวางแผนตลบหลังทีหลังได้ แต่จะมีสัญญาณกระพริบบอกแค่เสียงปืนหรือระเบิดเท่านั้น ถ้าเป็นเสียงยานพาหนะจะไม่ขึ้นมา ซึ่งก็ต้องระวังด้วยถ้าหากเดินอยู่ในที่โล่ง อาจจะโดนเฉี่ยวชนได้
PUBG Mobile
3.       ตั้งปุ่มยิงให้อยู่ด้านซ้าย
แม้หลายคนจะถนัดกดปุ่มยิงแบบที่เกมกำหนดมาให้แต่แรกนั้นก็คือด้านขวาของจอ แต่ปัญหาที่อีกหลายๆคนน่าจะประสบพบเจอมาก็คือนิ้วไปโดนปุ่มยิงเองขณะที่กำลังเลื่อนจอดูรอบๆ(ผู้เขียนเป็นบ่อย สะดุ้งกันทั้งเกม) ดังนั้นวิธีแก้ไขที่ดีที่สุดคือย้ายปุ่มยิงไปอยู่ด้านซ้ายซะ แต่วิธีนี้ก็แล้วแต่คนถนัดครับว่าจะไว้ที่เดิมหรือย้ายที่ดี เอาที่เราใช้ถนัดที่สุดจะดีกว่า
PUBG Mobile
4.       หัดเล่นไม่ต้องกลัว คนยังไม่เยอะ
อย่างที่หลายคนทราบกันดีว่า ในช่วงแรกๆของเกมนั้นเราจะยังไม่เจอผู้เล่นที่เป็นคนจริงๆเท่าไหร่นัก จะเป็น Bot ที่เดินเอ๋อๆให้เรายิงเล่นได้ง่ายๆ จนทำให้ผู้เล่นหลายคนบ่นว่า เกมมันจะไม่ง่ายไปหรือ? ลองมองในแง่ดี ถือว่าเราได้ลองระบบของเกม เรียนรู้การควบคุมที่แตกต่างจาก PC และอื่นๆโดยที่กังวลใจน้อยลง ใช้โอกาสนี้เรียนรู้ระบบเกมให้คล่องก่อนเข้าไปลุยของจริง
PUBG Mobile
5.       เปิดโหมดวิ่งอัตโนมัติ
สืบเนื่องจากข้อ 3 ที่เราตั้งปุ่มยิงให้อยู่ด้านซ้ายแล้ว ทีนี้ปัญหาที่ตามมาคือเราจะกดวิ่งแต่ไปโดนปุ่มยิงแทน  การตั้งค่าให้ตัวละครของเราวิ่งแบบอัตโนมัตินั้นถือเป็นเรื่องที่ต้องทำอย่างยิ่ง และอย่าลืมเก็บอาวุธก่อนวิ่งด้วยถ้าหากต้องวิ่งไกลๆ(หรือหนีจากวงที่บีบเข้ามา) ไม่ว่าคุณจะชอบวิ่งเองหรือไม่ก็ตาม การตั้งค่านี้ไว้ก็ไม่ใช่เรื่องเสียหายแต่อย่างใด
PUBG Mobile
6.       หมุนมุมกล้องดูรอบๆตัวเมื่อกำลังวิ่ง
เป็นอีกหนึ่งกฎเหล็กที่มีมาตั้งแต่บนระบบ PC แม้เราจะมี Mini Map ที่ฉลาดขึ้น แต่ก็ไม่ได้หมายความว่าเราจะพึ่งพามันได้ตลอด เพราะอยู่ดีๆเราอาจจะถูกรถวิ่งเข้ามาทับเราแบนเป็นกล้วยปิ้งได้จากข้างหลัง ระหว่างวิ่งเราจึงควรสังเกตด้วยว่ามีอะไรไม่ชอบมาพากลติดตามเรามาหรือเปล่า ถ้ามีคนตามมาก็หันกลับไปยิงในระยะที่เราสู้ได้ หรือถ้าเป็นรถวิ่งมาก็จะได้หลบหลีกทัน
 
7.       ชาร์จแบตให้เต็มก่อนเล่น(หรือเสียบที่ชาร์จไปด้วย)
PUBG Mobile เป็นเกมที่สนุก แต่ก็อย่าลืมว่าเกมสนุกก็สูบแบตเตอร์รี่เป็นน้ำเหมือนกัน แม้ในกราฟฟิกระดับปานกลางก็สามารถทำให้ iPhone เหลือแบตเพียงแค่ 50% ได้หลังจากเล่นไปไม่กี่เกม อย่าลืมสายชารจ์เตรียมเอาไว้ถ้าหากอยากจะปั่นแรงค์ยาวๆ เพราะคงไม่มีใครอยากหงุดหงิดเวลาที่ใกล้จะชนะแล้วแต่มือถือดันดับไปซะก่อนครับ
PUBG Mobile
8.       ลองใช้ระบบ Gyroscope (ถ้าบ้าบิ่นพอ)
Gyroscope เป็นระบบเล็งที่ใช้การขยับโทรศัพท์แทนการใช้นิ้วกวาดไปมาที่หน้าจอ สำหรับเกมเมอร์บางคนอาจจะถนัดระบบนี้มากกว่าเพราะชินกับเกมยิงเกมอื่นๆที่มีระบบแบบเดียวกันนี้มาก่อน แต่โดยส่วนตัวผู้เขียนคิดว่ามันเป็นระบบเล็งที่ค่อนข้างยุ่งยากเกินไป แต่ถ้าใครถนัดก็จะลองดูก็ได้ ไม่ว่ากัน
PUBG Mobile
9.       ปรับเปลี่ยนหน้าจอให้เหมาะสมกับการใช้งานของเรามากที่สุด
ถ้าคิดว่าหน้าจอของเรายังใช้งานไม่สะดวกพอ ก็สามารถเข้าไปปรับให้ใช้ได้ถนัดมือได้มากขึ้น ตรงไหนที่เกะกะมือก็สามารถเลื่อนออกไปไว้ที่ๆไม่เกะกะได้ การลดโอกาสกดปุ่มผิดหมายถึงลดโอกาสในการเล่นพลาดจนถึงแพ้ได้ตามลงไปด้วย ยิ่งถ้าหากใครมือถือจอใหญ่ก็จะสามารถปรับแต่งได้มากเพราะมีพื้นที่มากขึ้น ถนัดแบบไหนก็จัดการได้เลยครับ
PUBG Mobile
10.   โจมตีจากด้านหลังเสมอ และฟังทุกอย่างที่ได้ยิน
ไม่ว่าจะเป็นระบบไหน แผนที่ใช้ได้ผลเสมอๆก็คือการลอบโจมตีจากด้านหลัง แม้เราจะมี Mini Map ที่ประสิทธิภาพสูงขึ้น แต่มันก็ไม่ได้ตรวจจับเสียงทุกเสียงที่เกิดขึ้นในเกมอยู่ดี ดังนั้นถ้าเห็นศัตรูในระยะที่มองเห็นวิ่งนำหน้าอยู่ อย่าเพิ่งยิงจนกว่าจะแน่ใจว่าสามารถยิงเก็บเขาได้ก่อนที่เขาจะรู้ตัว แผนนี้ไม่ว่าจะเล่นแบบไหนก็สามารถหยิบมาใช้ได้ตลอดครับ
 
ติดตามข่าวสารได้ทางเฟซบุ๊คเพจหลัก: www.facebook.com/PUBGMOBILE.TH.OFFICIAL
ดาวน์โหลดเกม PUBG Mobile Thailand จิ้มเบาๆข้างล่าง!
DanMachiDanMachi
 
 
อ้างอิงจากบทความ : http://whatculture.com/gaming/pubg-mobile-10-tips-amp-tricks-the-game-doesnt-tell-you
เรื่อง : StolenHeart
 
 