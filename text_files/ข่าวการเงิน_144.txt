โฆษกกระทรวงการคลัง เผยวันที่ 11-12 เม.ย. นี้ กระทรวงการคลังจะทยอยส่ง SMS แจ้งผู้ที่ไม่ผ่านเกณฑ์การลงทะเบียน www.เราไม่ทิ้งกัน.com รับเงิน 5,000 บาท พร้อมระบุวันเสาร์อาทิตย์นี้เป็นวันหยุดราชการงดจ่ายเงิน
นายลวรณ แสงสนิท ผู้อำนวยการสำนักงานเศรษฐกิจการคลัง (สศค.) ในฐานะโฆษกกระทรวงการคลัง ระบุ วันเสาร์ที่ 10 เม.ย. นี้ กระทรวงการคลังจะทยอยส่ง SMS แจ้งกลุ่มที่ไม่ผ่านเกณฑ์หลังจากทำการตรวจสอบผู้ลงทะเบียนในล็อตแรกไปแล้ว สำหรับกลุ่มที่ไม่ผ่านเกณฑ์นั้น กระทรวงการคลังจะขอรายละเอียดเพิ่มเติม เพื่อที่จะทำการตรวจสอบข้อมูล และคุณสมบัติได้อย่างครบถ้วนและถูกต้อง
ส่วนในวันที่ 11-12 เม.ย. นี้ กระทรวงการคลังจะหยุดการจ่ายเงินเยียวยาให้กับผู้ที่ผ่านเกณฑ์และได้รับสิทธิ์ เนื่องจากเป็นวันหยุดราชการ โดยจะเริ่มจ่ายเงินอีกครั้งได้ในวันที่ 13-14 เม.ย. นี้ รวม 6 แสนคน หรือจ่ายวันละ 3 แสนคน
อย่างไรก็ตาม ขณะนี้มียอดผู้ลงทะเบียน www.เราไม่ทิ้งกัน.com รับเงินเยียวยา 5,000 บาท มากถึง 26 ล้านคนแล้ว โดยได้ทำการตรวจสอบไปแล้วราว 50% เนื่องจากเป็นข้อมูลขนาดใหญ่ โดยกระทรวงการคลังจะเร่งตรวจสอบให้รอบคอบ เร็วที่สุด โดยหลังจากนี้คาดว่าจะมียอดผู้ผ่านเกณฑ์ทยอยออกมาต่อเนื่อง
อ่านเรื่องเราไม่ทิ้งกันต่อที่นี่


ลงทะเบียนเราไม่ทิ้งกัน รับเงินเยียวยา 5,000 บาท ผ่าน www.เราไม่ทิ้งกัน.com


เช็กสิทธิ์ เราไม่ทิ้งกันได้เงินวันไหน ทำตามนี้เลยรู้คำตอบชัวร์


รวม 10 กลุ่ม-อาชีพ ชวดเราไม่ทิ้งกัน รับเงินเยียวยา 5,000 บาท


เราไม่ทิ้งกัน ลงทะเบียนเสร็จแล้วอีกกี่วันถึงจะได้เงิน 5,000 บาท


ลงทะเบียน www.เราไม่ทิ้งกัน.com รับเงิน 5,000 บาท ใครมีสิทธิ์ได้รับบ้าง?

