(7 ต.ค.) ตำรวจสายตรวจและปฏิบัติการพิเศษ หรือ 191 ควบคุมตัว นางสาวเกสร ลิ้มมหาสมุทร หรือ ลูกศร แม็กซิม รองอันดับ 2 มิสแม็กซิม 2015 และ มิสโฟโต้จีนิค (Miss Photogenic) ไปดำเนินคดี หลังจับกุมตัวได้ที่ห้องพักภายในคอนโดมีเนียมย่านห้วยขวาง โดยยึดของกลางเป็นอุปกรณ์การเสพและยาเสพติดอีกจำนวนหนึ่ง
เจ้าหน้าที่ตำรวจเผยว่า ก่อนหน้านี้สืบทราบว่าที่ห้องพักดังกล่าว เป็นคอนโดย่านรัชดา-ห้วยขวาง มีการจัดปาร์ตี้มั่วสุมกันมีการมั่วสุมเสพยาเสพติดอยู่เป็นประจำ กระทั่งเมื่อช่วงเช้าจึงนำกำลังเข้าตรวจค้น ในห้องพบนางสาวเกสร อยู่กับเพื่อนชายชาวสิงคโปร์ เมื่อตรวจปัสสาวะของทั้ง 2 คน พบว่ามีสีม่วง
นางสาวเกสร รับสารภาพว่าเป็นเจ้าของยาไอซ์ มีไว้เพื่อเสพ โดยเสพยาไอซ์มา 2 เดือน เพราะความเครียด พร้อมขอโทษสังคมที่หลงผิดไปยุ่งเกี่ยวกับยาเสพติด ส่วนยาไอซ์รับมาจากชาวมาเลเซีย
จากการตรวจสอบประวัติเพื่อนชายชาวสิงคโปร์ พบว่า อยู่ในระหว่างการประกันตัวชั้นศาล ในข้อหาเกี่ยวกับยาเสพติด โดยระหว่างที่เข้ามาพักอาศัยอยู่ในประเทศไทย จะมีอาชีพเป็นโมเดลลิ่งจัดหานางแบบ จึงทำให้รู้จักกลุ่มนางแบบหลายคนด้วยกัน
อย่างไรก็ตาม เจ้าหน้าที่อยู่ระหว่างขยายผลพบว่าของกลางที่ยึดได้มีจำนวนมากกว่ามีเพื่อเสพ จึงแจ้งข้อหาครอบครองยาเสพติดเพื่อจำหน่ายโดยผิดกฎหมาย ส่ง สน.สุทธิสาร ดำเนินคดีต่อไป