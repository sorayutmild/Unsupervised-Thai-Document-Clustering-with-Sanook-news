ยังคงเป็นประเด็นร้อนที่หลายคนเฝ้าติดตามอย่างใกล้ชิด สำหรับความสัมพันธ์ของไฮโซสาว "น้ำหวาน" กับหนุ่ม "จิน จรินทร์" สามีของนักแสดงสาว "หนิง ปณิตา" ซึ่งล่าสุดพิธีกรฝีปากกล้า "อ. ยิ่งศักดิ์" ได้ร่อนการ์ดเชิญ "ตั้ม สมประสงค์" ผู้ที่ถูกกล่าวหาว่าเป็นพ่อสื่อให้กับความสัมพันธ์ฉาวโฉ่ครั้งนี้ ออกมานั่งเก้าอี้เคลียร์ใจเปิดปากตอบทุกประเด็นในรายการ "คนดังนั่งเคลียร์" ว่าที่จริงแล้วหนุ่มตั้มนั้นมีส่วนช่วยให้ทั้งคู่พบกันจริงรึเปล่า และ ความสัมพันธ์ของไฮโซน้ำหวาน กับหนุ่ม จิน นั้นมีที่มาที่ไปยังไงกันแน่ !? ซึ่งงานนี้ "ตั้ม สมประสงค์" ก็ได้แฉออกมาแบบหมดเปลือกเลยว่า... "วันนี้ผมจะพูดเรื่องจริงทั้งหมดเลยนะครับ วันแรกที่ผมแนะนำจินกับน้องน้ำหวานให้รู้จักกัน ผมพูดได้เลยมันเป็นเรื่องบังเอิญล้วนๆ คือวันนั้นผมนัดกับแฟนและเพื่อนๆ ว่าจะไปสังสรรค์กันที่ อควา โรงแรมโฟร์ซีซั่น ซึ่งเป็นร้านนั่งดื่มหลังจากเล่นคอนเสิร์ตเสร็จ พอผมไปถึงร้านก็เห็นแฟนผมนั่งอยู่กับน้องน้ำหวานแล้วก็มี คุณเอ อลิสา บุณยะจินดา นั่งอยู่โต๊ะผมด้วย ผมไปถึงก็นั่งได้สักพักนึงประมาณตีหนึ่งกว่าๆ จินเค้าก็เดินเข้ามาในร้าน ผมก็เลยทักไปว่า อ้าวจินทำไมเพิ่งมา"
ทำไมเพิ่งมาหมายความว่าไงค่ะ นัดกับจินไว้ด้วยหรอ ? "ไม่ได้นัดครับ คือผมแค่สงสัยว่าทำไมเค้าเพิ่งมาเพราะมันดึกมากและร้านก็ใกล้จะปิดแล้วด้วย ซึ่งตอนนั้นจินเค้าก็ตอบผมว่า "จะมีงานหมั้นของน้องสาวหนิง ฤกษ์พิธีหมั้นตี 3" พอตอบเสร็จจินเค้าก็เดินไปนั่งกับเพื่อนเค้าอีกโต๊ะ แต่หลังจากนั้นไม่นานเพื่อนๆ ที่นั่งอยู่โต๊ะเดียวกันกับเค้าก็เริ่มทยอยกลับบ้านกันหมดเพื่อนเค้าคนนึงที่สนิทกับผมก็เลยเดินมาบอกกับผมว่า พี่ตั้มผมฝากน้องหน่อยนะ ซึ่งผมเองก็ยินดีเลยเรียกจินมานั่งด้วยกันพอจินมานั่งปุ๊ปผมก็แนะนำให้เค้ารู้จักกับคนอื่นๆ ตามมารยาทว่า คนนี้แฟนพี่นะ คนนี้พี่เอนะ แล้วก็ผู้หญิงคนนี้น้องน้ำหวาน ตอนนั้นจำได้เลยว่าจินเค้าขอให้ผมอยู่เป็นเพื่อนเค้าถึงตี3 เพื่อจะได้พอดีกับฤกษ์งานหมั้นน้องสาวหนิง"
แสดงว่าวันนั้นเป็นวันแรกที่จิน และ น้ำหวาน รู้จักกัน ?"ใช่ครับเป็นวันแรก ครั้งแรกเลย"
คุณตั้มรู้จักกับคุณน้ำหวานนานแล้วเหรอคะ ? "นานแล้วครับ เพราะน้องเค้าเป็นเพื่อนของแฟนผม"
หลังจากที่คุณตั้มแนะนำให้รู้จักคืนนั้น ทั้งสองคนได้ไปสานสัมพันธ์กันต่อรึเปล่า ? "ก็มีอยู่ครั้งหนึ่งครับ เรานัดมาเจอกันที่โรงแรมฮันซ่า เพียงแต่ครั้งนี้ผมไม่ทราบว่าจะมีใครมาบ้าง ซึ่งพอผมไปถึงที่ผมก็เจอจินนั่งอยู่ที่โต๊ะแล้ว พอเห็นแบบนั้นในใจผมก็คิดเลยว่าเอาละ และผมยืนยันได้เลยครับว่าผมถามคำนี้กับจินจริงๆ ว่า "จินเรื่องครอบครัวจินตกลงมันเป็นยังไงเนี่ย เพราะถ้าจินโสดพี่จะไม่ว่าเลย แต่เผอิญจินมีลูก มีภรรยาแล้วและลูกเพิ่งจะคลอดด้วย จินมาทำแบบนี้แล้วเดี๋ยวเป็นเรื่องจะทำยังไง" ซึ่งคำตอบจากปากจินตอนนั้นพวกเราได้ยินหมดเลยคือเค้าบอกว่า "ผมแยกกันอยู่กับหนิงซักพักหนึ่งแล้ว"
ประทานโทษนะคะ ผู้ชายส่วนใหญ่ก็อย่างนี้แหละค่ะ กำลังจะลองของใหม่ก็บอกว่ากำลังจะเลิกกับของเก่า ? "เรื่องนั้นผมไม่ทราบครับเพราะหลังจากครั้งนั้นผมก็ไม่เจอเค้าเลย ก็ปล่อยให้เป็นเรื่องของเค้าแล้วกันครับ ซึ่งผมก็ไม่รู้ว่าจะตอบยังไงเพราะผมไม่ทราบเหตุการณ์ว่าหลังจากนั้นเกิดอะไรขึ้นบ้าง แต่ ณ ตอนนี้ ผมโดนด่าแบบเละเทะเลย จนลูกผมรู้สึกไม่ไหวต้องเข้ามาถามว่า คุณพ่อไปทำอะไรไว้เนี่ย ผมก็ได้แต่ตอบไปว่าคุณพ่อไม่ได้ทำอะไรเลยลูก คุณพ่ออยู่เฉยๆ"  ติดตามบทสัมภาษณ์แบบเต็มๆ ได้ในรายการ "คนดังนั่งเคลียร์" ทุกวันจันทร์-ศุกร์ เวลา 6.00,11.00,20.00,23.00 น. และ เสาร์-อาทิตย์ เวลา 11.00,20.00,23.00 น. ทาง "ช่องสตาร์แม็กซ์" รักดารา ดูสตาร์แม็กซ์ ช่อง 12 ทุกกล่องดาวเทียม (ออนแอร์ 27 มีนาคม 2556)