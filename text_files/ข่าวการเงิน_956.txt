วิธีลงทะเบียนเราเที่ยวด้วยกันเฟส 4 ผ่านเว็บไซต์ www.เราเที่ยวด้วยกัน.com เพื่อชิง 2 ล้านสิทธิ เริ่ม 1 ก.พ. 65 คนเก่า-คนใหม่ สมัครได้ช่องทางไหนเช็กเลย
เริ่มขึ้นแล้วสำหรับโครงการเราเที่ยวด้วยกันเฟส 4 ที่รัฐบาลจะสนับสนุนส่วนลดค่าโรงแรมที่พัก ค่าอาหาร-ค่าเข้าสถานที่ท่องเที่ยว รวมถึงค่าเดินทางโดยเครื่องบิน โดยมีรายละเอียดดังนี้
โครงการเราเที่ยวด้วยกันเฟส 4 สนับสนุนส่วนลดค่าโรงแรมที่พัก

รัฐบาลสนับสนุนค่าโรงแรม 40% ของราคาที่พักต่อห้องต่อคืน ทั้งนี้ไม่เกิน 3,000 บาท ต่อห้องต่อคืน
จำกัดสิทธิคนละไม่เกิน 10 ห้อง หรือ 10 คืน
เมื่อจองที่พักแล้ว ไม่สามารถยกเลิกได้แต่สามารถเลื่อนวันเข้าพักได้ การเลื่อนเข้าพักต้องเป็นไปตามเงื่อนไขที่โครงการกำหนด

โครงการเราเที่ยวด้วยกันเฟส 4 สนับสนุนส่วนลดค่าอาหารและค่าเข้าสถานที่ท่องเที่ยว

รัฐบาลจะสนับสนุนคูปองอาหาร/ท่องเที่ยวมูลค่า 600 บาทต่อห้องต่อคืน ให้กับประชาชน เมื่อ check-in โรงแรมสำเร็จ
จะได้รับคูปองอาหาร/ท่องเที่ยว วันละ 1 ครั้ง หลังเวลา 17:00 น. ของวัน check-in โดยคูปองจะหมดอายุเวลา 23:59 น. ของวัน check-out
คูปองอาหาร/ท่องเที่ยวสามารถใช้ได้ที่ร้านอาหารและสถานที่ท่องเที่ยวที่ร่วมโครงการ โดยประชาชนชำระ 60% และรัฐบาลสนับสนุนอีก 40% ผ่านการตัดเงินจากคูปอง

โครงการเราเที่ยวด้วยกันเฟส 4 สนับสนุนค่าเดินทางโดยเครื่องบิน

ประชาชนที่เข้ามากรอกข้อมูลเพื่อรับเงินสนับสนุนค่าตั๋วเครื่องบินจะต้องเป็นผู้ที่จองโรงแรมผ่านโครงการเราเที่ยวด้วยกันเท่านั้น โดยมีสิทธิในการได้รับเงินสนับสนุนค่าตั๋วเครื่องบิน 2 สิทธิผู้โดยสาร ต่อ 1 ห้องโรงแรมที่จอง ทั้งนี้เงินสนับสนุนค่าตั๋วเครื่องบินเท่ากับ 40% ของราคาค่าตั๋วเครื่องบิน แต่ไม่เกิน 2,000 บาท ต่อผู้โดยสาร
สิทธิเพิ่มเติมรับเงินสนับสนุนค่าตั๋วเครื่องบินเท่ากับ 40% ของราคาตั๋วเครื่องบิน แต่ไม่เกิน 3,000 บาท ต่อผู้โดยสาร เมื่อเดินทางท่องเที่ยวไปยัง ภูเก็ต พังงา กระบี่ สุราษฎร์ธานี สงขลา เชียงใหม่ และเชียงราย
ประชาชนต้องจ่ายเงินค่าตั๋วเต็มจำนวนไปก่อน ณ ตอนจองตั๋วเครื่องบิน และต้องมีการเดินทางในเที่ยวบินนั้นจริง รวมถึง check-in และ check-out ที่โรงแรมที่จองไว้กับโครงการจริง
ตั๋วเครื่องบินเป็นประเภทไปหรือกลับ หรือทั้งไปและกลับจากจังหวัดที่อยู่ภาคเดียวกันจังหวัดที่จองโรงแรม (กรณีขึ้นลงคนละจังหวัดก็สามารถทำได้ กับเป็นจังหวัดที่อยู่ในภาคเดียวกันกับจังหวัดที่จองโรงแรม)
วันที่เดินทางไปหรือกลับ ต้องไม่ห่างจากวัน check-in หรือ check-out โรงแรมที่จองผ่านโครงการไม่เกิน 5 วัน และการเดินทางกลับจากการท่องเที่ยวจะต้องอยู่ภายใน 31 พ.ค. 65

ไทม์ไลน์โครงการเราเที่ยวด้วยกันเฟส 4 มีดังนี้


วันที่ 1 ก.พ. 65 เปิดให้จองโรงแรม/ที่พัก (06.00-23.00 น.) เปิดลงทะเบียนประชาชน สำหรับผู้ไม่เคยได้รับสิทธิโครงการเราเที่ยวด้วยกัน (06.00-21.00 น.)
วันที่ 8 ก.พ. 65เริ่มเข้าพักเปิดให้ลงทะเบียนเบิกค่าตั๋วเครื่องบิน โดยเป็นตั๋วที่จองและออกเดินทางตั้งแต่วันที่ 3 ก.พ. 65
วันที่ 23 พ.ค. 65เปิดให้จองโรงแรม/ที่พักวันสุดท้าย
วันที่ 31 พ.ค. 65  วันสุดท้ายของการเดินทางและสิ้นสุดโครงการเราเที่ยวด้วยกันเฟส 4
วันที่ 5 มิ.ย. 65 ลงทะเบียนตั๋วเครื่องบินวันสุดท้ายสิ้นสุด 21.00 น.

ช่องทางการลงทะเบียนเราเที่ยวด้วยกันเฟส 4 จะแบ่ง 2 กลุ่ม ดังนี้


ผู้ที่เคยลงทะเบียน เราเที่ยวด้วยกันเฟส 1-3 สามารถกดรับหลักเกณฑ์และเงื่อนไข บนแอปฯ เป๋าตัง เพื่อรับสิทธิในเฟส 4 จำนวน 10 ล้านสิทธิ เริ่ม 1 ก.พ. 65


ผู้ที่ไม่เคยลงทะเบียนรับสิทธิมาก่อน ให้ลงทะเบียนที่เว็บไซต์ www.เราเที่ยวด้วยกัน.com ได้ตั้งแต่วันที่ 1 ก.พ. 65


วิธียืนยันสิทธิเราเที่ยวด้วยกันเฟส 4 บนแอปฯ เป๋าตัง (เฉพาะคนที่เคยร่วมโครงการ เราเที่ยวด้วยกันเฟส 1-3 มาแล้วก่อนหน้านี้)


เข้าแอปฯ เป๋าตัง เลือกหน้าหลักที่ G Wallet
เลือก Banner เราเที่ยวด้วยกัน กดปุ่มใช้สิทธิ
กดยอมรับเงื่อนไขและรับสิทธิ *กดยอมรับทั้งลูกค้าใหม่และลูกค้าปัจจุบันที่เข้าร่วมโครงการเราเที่ยวด้วยกัน
แสสงรายการสิทธิ *จำนวนสิทธิต่อคนจะถูกรีเซตใหม่ทั้งลูกค้าใหม่และลูกค้าปัจจุบันไม่เกิน 10 สิทธิต่อคน*กรณีลูกค้าใหม่ที่ยังไม่ได้ลงทะเบียนเข้าร่วมโครงการเราเที่ยวด้วยกัน ระบบจะแสดงข้อความ "ไม่พบข้อมูลการลงทะเบียน หรือระบบกำลังดำเนินการตรวจสอบ"

เงื่อนไขการเข้าร่วมโครงการเราเที่ยวด้วยกันเฟส 4 บนเว็บไซต์ www.เราเที่ยวด้วยกัน.com มีดังนี้


เป็นบุคคลสัญชาติไทย มีบัตรประจำตัวประชาชน


มีอายุตั้งแต่ 18 ปีบริบูรณ์ขึ้นไป ณ วันที่ลงทะเบียน


วิธีลงทะเบียนเราเที่ยวด้วยกันเฟส 4 บนเว็บไซต์ www.เราเที่ยวด้วยกัน.com (เฉพาะคนที่ไม่เคยร่วมโครงการฯ มาก่อน)

1. ลงทะเบียนเข้าร่วมโครงการ เข้าเว็บไซต์ www.เราเที่ยวด้วยกัน.com กดลงทะเบียนรับสิทธิสำหรับประชาชน

ผู้ที่เคยลงทะเบียนเราเที่ยวด้วยกันแล้วให้กดรับหลักเกณฑ์และเงื่อนไข บนแอปฯ เป๋าตัง
ผู้ที่ไม่เคยลงทะเบียนเราเที่ยวด้วยกันต้องลงทะเบียนใหม่ (เริ่มลงทะเบียนวันที่ 1 ก.พ. 65 เป็นต้นไป เวลา 06.00-20.00 น.)

2. รับข้อตกลงและเงื่อนไขโครงการ
3. กรอกข้อมูลส่วนตัว (กรอกข้อมูลให้ตรงตามบัตรประจำตัวประชาชน)

ชื่อ นามสกุล
หมายเลขบัตรประชาชน
รหัสหลังบัตรประชาชน
วันเดือนปีเกิด
หมายเลขโทรศัพท์มือถือที่ติดต่อได้ (สำหรับรับ OTP)

4. กรอก OTP

กรอก OTP เพื่อยืนยันรายการ ระบบแสดงหน้าจอยืนยันการลงทะเบียน

5. ระบบตรวจสอบข้อมูลและแจ้งผลการลงทะเบียน

ระบบแจ้งผลการลงทะเบียนผ่าน SMS เมื่อได้รับแจ้งการลงทะเบียนแล้วจึงเริ่มยืนยันตัวตนบนแอปฯ เป๋าตังได้

ส่วนภาพรวมการเข้าร่วมโครงการเราเที่ยวด้วยกันเฟส 4 มีดังนี้


เมื่อลงทะเบียนเราเที่ยวด้วยกันเฟส 4 สำเร็จแล้ว ให้ติดตั้งแอปฯ เป๋าตัง ผูก G Wallet เพื่อรับสิทธิตามโครงการ
ประชาชนติดต่อโรงแรมโดยตรงเพื่อจองที่พัก
โรงแรมตรวจสอบเงื่อนไข และตรวจสอบห้องว่างผ่านทาง "ถุงเงิน"
ประชาชนรับการแจ้งเตือนชำระเงินค่าที่พัก 60% ผ่าน G Wallet เป๋าตัง *ประชาชนควรเติมเงินเข้า G Wallet ก่อนชำระค่าที่พัก (หากไม่ชำระเงินสำเร็จภายในเวลา 23.59 น. ของวันที่ทำการจองระบบจะยกเลิกการจองอัตโนมัติ)
เช็คอิน ณ โรงแรม เมื่อถึงวันเข้าพัก

สแกน QR เช็คอินบนแอปฯ เป๋าตัง
สแกนหน้าบนแอปฯ ถุงเงิน
-รับคูปองอาหาร/ท่องเที่ยว 600 บาท
-คูปองจะได้รับหลัง 17.00 น. ของวันเช็คอิน*ไม่สามารถเช็คอินโรงแรม หรือใช้จ่ายคูปองอาหาร/ท่องเที่ยว กับร้านที่อยู่จังหวัดเดียวกันกับทะเบียนบ้านได้




สรุปวิธีใช้เราเที่ยวด้วยกัน จองห้องพักกับโรงแรมโดยตรง
