ถือเป็นไฟต์ที่แฟนมวยชาวไทยเฝ้ารอสำหรับ "เจ้าแหลม" ศรีสะเกษ นครหลวงโปรโมชั่น กำปั้นชาวไทย ที่จะได้ขึ้นสังเวียนพบกับ คาร์ลอส คูเอดราส กำปั้นชาวเม็กซิกัน ในการชกชิงแชมป์โลก รุ่นซูเปอร์ฟลายเวทโดยภายหลังจากที่ สภามวยโลก (WBC) ได้ออกมาประกาศแต่งตั้ง "เอล กัลโล่" ฮวน ฟรานซิสโก เอสตราด้า แชมป์โลก รุ่นซูเปอร์ฟลายเวท 2 สถาบัน (WBC และ WBA ซูเปอร์) ให้ขึ้นเป็นแชมป์โลกแฟรนไชส์ของ WBC เพื่อให้สิทธิ์ในการรีแมตช์กับ "ช็อคโกลาติโต้" โรมัน กอนซาเลซ ยอดกำปั้นชาวนิการากัว อีกครั้งทำให้เข็มขัดแชม์โลก รุ่นซูเปอร์ฟลายเวท ของสภามวยโลก (WBC) ได้ว่างลง และถือเป็นโอกาสอันดีที่ นักชกชาวไทยวัย 34 ปี จะได้โอกาสทวงแชมป์โลกกลับคืนอีกครั้งล่าสุด เอ็ดดี้ เฮิร์น โปรโมเตอร์ใหญ่แห่งแมตช์รูม บ็อกซิ่ง โปรโมชั่น ได้เปิดเผยถึงไฟต์ดังกล่าวผ่าน อีเอสพีเอ็น สื่อดังเมืองมะกันเมื่อวันศุกร์ที่ผ่านมาว่า "เราได้ข้อสรุปเกี่ยวกับไฟต์ยิ่งใหญ่ที่สุดในรุ่นพิกัด 115 ปอนด์ ในเบื้องต้นแล้ว โดยจะจัดขึ้นในวันที่ 16 ตุลาคม นี้""ส่วนในเรื่องของสถานที่จัดการชกแน่นอนจะต้องเป็นที่สหรัฐอเมริกา ซึ่งเรากำลังมองไปที่สองเมืองอย่าง ลอสแองเจลิส และ ฟีนิกซ์ ที่เป็นตัวเลือกที่ดี สำหรับศึกซูเปอร์ฟลายที่ยิ่งใหญ่ที่สุดเท่าที่เคยมีมา และทุกอย่างน่าจะชัดเจนขึ้นภายในสัปดาห์นี้" เฮิร์น กล่าวสำหรับศึก ซูเปอร์ฟลาย ที่ยิ่งใหญ่ที่สุดภายใต้การจัดของ แมตช์รูม บ็อกซิ่ง โปรโมชั่น นั้น คู่เอกจะเป็นการรีแมตช์ของ ฮวน ฟรานซิสโก เอสตราด้า กับ โรมัน กอนซาเลซ ยอดกำปั้นชาวนิการากัว โดยมี แชมป์โลก 2 สถาบัน (WBC แฟรนไชส์ และ WBA ซูเปอร์) เป็นเดิมพันขณะที่คู่รอง ศรีสะเกษ นครหลวงโปรโมชั่น จะพบกับ คาร์ลอส คูเอดราส กำปั้นชาวเม็กซิกัน ในการชกชิงแชมป์โลก รุ่นซูเปอร์ฟลายเวท ซึ่งหากใครชนะจะได้สิทธิ์ล้มแชมป์กับผู้ชนะในคู่เอกของรายการ กำหนดการชกคือวันที่ 16 ตุลาคม 2564