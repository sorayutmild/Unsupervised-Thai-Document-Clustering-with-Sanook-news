โควิด-19 สายพันธุ์โอมิครอนที่เริ่มค่อยๆ ระบาดมากขึ้นเรื่อยๆ จนเริ่มน่าเป็นห่วง เพราะนอกจากประสิทธิภาพของวัคซีนในการปกป้องร่างกายจากไวรัสสายพันธุ์นี้จะลดลงแล้ว เชื้อไวรัสยังแพร่กระจายได้ง่ายและรวดเร็วกว่าเดิมอีกด้วย
Blockit ของหมอสายดาร์ก ได้ให้ความรู้เกี่ยวกับ 5 อาการของโควิด-19 สายพันธุ์โอมิครอนที่แตกต่างไปจากสายพันธุ์อื่นๆ ที่เราพอจะสังเกตได้เอาไว้ด้วย ดังนี้
อัปเดต 5 อาการโอมิครอน ที่ต่างจากโควิด-19 สายพันธุ์ทั่วไป

คันคอ (ไม่ใช่เจ็บคอ)
ไอแห้งๆ
อ่อนเพลียมาก
ปวดเมื่อยกล้ามเนื้อเล็กน้อย
เหงื่อออกตอนกลางคืน

นอกจากนี้ ยังมีอัปเดตอาการอื่นๆ จาก นพ.ธีระวัฒน์ เหมะจุฑา ผู้อำนวยการศูนย์วิทยาศาสตร์สุขภาพโรคอุบัติใหม่ คณะแพทยศาสตร์ จุฬาลงกรณ์มหาวิทยาลัย ที่อ้างอิงข้อมูลจาก ดร.จอห์น แคมป์เบล อาจารย์ในวิทยาลัยพยาบาลที่อังกฤษ ที่ระบุว่าอาการเฉพาะตัวโอมิครอนเปลี่ยนจากเดิมโดยสิ้นเชิง ดังนี้

ไข้ไม่ชัดเจน
ไม่ค่อยพบการสูญเสียการรับกลิ่นและรส
ปวดหัว 65%
อ่อนเพลียอ่อนล้า 65% ตั้งแต่ไม่มากจนกระทั่งถึงลุกไม่ไหว
น้ำมูกไหล 65%
เจ็บคอ 57%
จาม 55%

ทั้งนี้ อาการที่เกิดขึ้นมักไม่รุนแรง โดยเกิดจากทั้งตัวไวรัสเอง และภูมิในมนุษย์จากการติดเชื้อคราวก่อน และจากวัคซีน
นักวิจัยตั้งข้อสังเกตว่า ส่วนใหญ่แล้วผู้ที่ติดเชื้อโควิด-19 สายพันธุ์โอมิครอน ไม่แสดงอาการต่อรับรู้กลิ่นและรสเปลี่ยนเหมือนกับโควิด-19 สายพันธุ์อื่นๆ ก่อนหน้านี้
อย่างไรก็ตาม จนถึงตอนนี้ยังคงเป็นเพียงการตั้งข้อสันนิษฐานในเบื้องต้นเท่านั้น ยังคงต้องรองานวิจัยที่แน่นอน และข้อมูลที่มากเพียงพออีกครั้ง



อาการ
เดลต้า
โอมิครอน
หวัด
มีไข้


มีไข้
พบ
พบ
ไม่ค่อยพบ
พบ


อ่อนเพลีย
บางครั้ง
พบ
บางครั้ง
บางครั้ง


ไอ
พบ
พบ
เล็กน้อย
พบ


จาม
ไม่พบ
ไม่พบ
พบ
ไม่พบ


ปวดเมื่อย
บางครั้ง
พบ
พบ
พบ


มีน้ำมูก
ไม่ค่อยพบ
ไม่ค่อยพบ
พบ
บางครั้ง


เจ็บคอ
บางครั้ง
พบ
พบ
บางครั้ง


ท้องเสีย
ไม่ค่อยพบ
ไม่ค่อยพบ
ไม่พบ
บางครั้ง


ปวดศีรษะ
บางครั้ง
พบ
ไม่ค่อยพบ
พบ



 