
เกมส์ Plants vs. Zombies 2
สำหรับตัวละครในภาคนี้ลายเส้นจะค่อนข้างน่ารักสดใส  ไม่ว่าจะเป็นต้นไม้หรือซอมบี้ ก็ออกแบบมาได้อย่างสวยงาม  ในส่วนของต้นไม้นั้นค่อนข้างคล้ายกับภาคแรก แต่จะมีการ “ให้อาหารต้นไม้”  เพื่อเพิ่มพลังให้ต้นไม้โจมตีซอมบี้แบบโหดสุดๆ  ด้วยการลากอาหารไปยังต้นไม้ที่ต้องการ โดยมีรายละเอียดดังนี้
เกมส์ Plants vs. Zombies 2
เกมส์ Plants vs. Zombies 2

Sunflower –  ต้นทานตะวันสุดน่ารักที่คอยผลิตพลังดวงอาทิตย์ให้เรา ใช้ค่าพลัง 50  ในการปลูก ยิ่งปลูกเยอะยิ่งดี เพื่อจะได้มีค่าพลังไว้ปลูกต้นอื่น
PeaShooter –  ต้นไม้อาวุธหลักพื้นฐานที่ใช้ค่าพลังเพียง 100 เพื่อโจมตี  แต่จะเก่งเทพมากเมื่อเราให้อาหาร  เจ้าต้นนี้จะกลายเป็นทหารคอยยิงอาวุธแบบรัวๆ
Wall-nut  -  ผลวอทนัทที่เป็นเสมือนโล่ป้องกันซอมบี้ในยามที่เรายังมีอาวุธอื่นไม่พร้อม  ใช้ค่าพลัง 50 เมื่อให้อาหารมัน จะมีเกราะเหล็กคอยป้องกันอีกชั้นหนึ่ง
Potato-mine – ระเบิดมันฝรั่ง ใช้ค่าพลังเพียง 25  แต่ปลูกนานกว่าจะโต หากเราให้อาหารมัน มันจะแบ่งเซลล์  เพิ่มตัวเองไปยังแถวอื่น ระเบิดซอมบี้ใกล้ๆ
Bloomerang – ต้นไม้ใหม่ที่โจมตีซอมบี้ได้ถึง 3 ตัว  และย้อนหลับมาโจมตีอีกรอบ ใช้ค่าพลัง 175  เมื่อให้อาหารจะโจมตีรัวๆในแนวบนล่าง และซ้ายขวาเดียวกัน(เหมือนรูปบวก)  ไม่เหมาะให้อาหารหากมีซอมบี้มาเยอะๆ เพราะโจมตีได้ไม่ครบทุกแถว
Cabbage-pult – กะหล่ำปลีโยนไกล  เหมาะที่สุดหากมีหลุมศพวางอยู่!! เพราะในภาคนี้ต้นไม้ยิงทะลุหลุมศพไม่ได้  หากเราปลูกต้น PeaShooter มันจะทำลายหลุมศพก่อนที่จะยิงซอมบี้  ทำให้เราอาจโดนซอมบี้เล่นงานก่อน
Iceberg Lettuce – กะหล่ำน้ำแข็งที่ปลูกได้โดยไม่ต้องใช้ค่าพลังดวงอาทิตย์ แต่หยุดซอมบี้ได้แค่ตัวเดียว หากให้อาหารมัน จะหยุดได้ทุกตัวในฉาก
Grave Buster – ต้นไม้จอมเขมือบหลุมศพ ในภาคนี้ดีกว่าภาคแรกตรงที่ไม่เสียค่าพลังเลย
Bonk Choy หัวผักกาดนักเลง  สามารถต่อยศัตรูได้ทั้งข้างหน้าและข้างหลัง ใช้ค่าพลัง 150  หากให้อาหารจะต่อยรัวๆ เหมาะสำหรับเจอซอมบี้ตัวเก่งมาตัวเดียว
Twin sunflower – เหมือนกับภาคแรก ที่ปลูกทับต้นทานตะวันเดิม เพื่อเพิ่มผลผลิตดวงอาทิตย์ หากให้อาหารก็จะให้ดวงอาทิตย์ไว้ใช้อย่างมากมาย
Repeater – ต้นPeaShooter ที่ยิงได้สองครั้ง ใช้ค่าพลัง 200 ในการปลูก หากเหลือดวงอาทิตย์สามารถปลูกเพื่อประหยัดพื้นที่และเพิ่มพลังโจมตี
Snow Pea - ต้นPeaShooter ที่ทำให้ซอมบี้เคลื่อนไหวช้าลง ในภาคนี้ต้องซื้อในราคา $3.99 แต่ถึงไม่ใช้ก็ไม่เป็นไร
Power Lily – ปลูกเพื่อผลิตอาหารต้นไม้ ใช้ค่าพลัง 175 เหมาะสำหรับเอาไว้ใช้ยามที่ซอมบี้มาเยอะ ผลิตอาหารต้นไม้ไม่ทัน

ส่วนซอมบี้นั้น  โดยรวมไม่ต่างจากเดิมมาก มีลักษณะเฉพาะตามแต่ละด่าน  เช่น อิยิปต์ มีฟาโรห์ ที่ดูดพลังดวงอาทิตย์ของเรา เราต้องคอยระวังให้ดี  หากมีฟาโรห์อยู่ในจอ ให้รีบเก็บดวงอาทิตย์ให้เร็วที่สุด  ส่วนมัมมี่ซอมบี้ที่ถือรูปภาพนั้นไม่ค่อยเป็นพิษเป็นภัย แค่มากันเป็นกลุ่ม  ที่น่ากลัวคือเทพสุนัขอนูบิส ที่จะคอยสร้างสุสานมัมมี่ซอมบี้เอาไว้  เราจึงควรรีบจำกัดเจ้าตัวนี้โดยไว
เกมส์ Plants vs. Zombies 2
หากใครที่กลัวว่าพลังโจมตีของต้นไม้จะไม่พอต่อสู้  ในภาคนี้ก็จะมีตัวช่วยพิเศษขึ้นมา (คล้ายๆกับค้อนทุบซอมบี้ในภาคแรก)  โดยมีสามแบบให้เลือก คือ บีบซอมบี้ให้ตายเหมือนบี้มด  สไลด์มั่วๆเหมือนเล่นฟรุตนินจา และใช้ไฟฟ้าช็อตมัน  วิธีที่ค่อนข้างได้ผลที่สุดคือสไลด์นิ้วไปมาเพราะสามารถทำลายซอมบี้ได้ค่อน ข้างเยอะในเวลาจำกัด แต่ถ้าใครใจร้อนก็มีพลังต่างๆให้ซื้อมาใช้  โดยใช้เงินจริงครับ
เกมส์ Plants vs. Zombies 2
ในภาคนี้จะมีฉากมากมายให้เราเล่น เรียกได้ว่าเล่นกันไม่รู้จบ  เพราะแต่ละฉากก็จะมีหลายด่านให้เราเล่น เช่น Ancient Egypt , Porate Seas  , Wild West และ ด่านพิเศษ ด้วยการสะสมดาวและกุญแจตามแผนที่  เมื่อเล่นไปเรื่อยๆก็จะมีต้นไม้ใหม่ๆ  ตัวละครใหม่ๆเพิ่มขึ้นมาให้เราได้สนุกสนานไปกับมัน  ถ้ามีเทคนิคดีๆอะไรเพิ่มเติม อย่าลืมมาแชร์ให้เพื่อนๆฟังนะครับ
 