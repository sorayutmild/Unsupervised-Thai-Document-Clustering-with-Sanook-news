     รถเกียร์อัตโนมัติหรือออโต จะมีแผ่นคลัตช์อยู่ในแต่ละเกียร์ ลักษณะแผ่นจะเป็นวงแหวนแบนๆ รถบางรุ่นจะมีอยู่ประมาณ 5 แผ่นในแต่ละเกียร์

     สำหรับอาการคลัตช์เกียร์ออโตหมดสังเกตง่ายๆ คือเวลาเครื่องเย็น เมื่อใส่เกียร์เหยียบคันเร่งแล้วต้องใช้รอบสูงกว่าจะไป แต่เวลาคลัตช์หมด อาการอาจจะไม่ออกทุกเกียร์ อาจจะออกอาการให้เห็นเป็นบางเกียร์ แต่เวลาซ่อมส่วนใหญ่มักจะเปลี่ยนยกชุด ไม่นิยมเปลี่ยนทีละเกียร์ หรือเปลี่ยนเฉพาะเกียร์ที่มีปัญหา รถบางรุ่นไม่นิยมซ่อมด้วยซ้ำ แต่จะซื้อเกียร์ลูกใหม่ยกใส่ง่ายกว่าและถูกกว่า แต่อาจจะได้เกียร์มือ 2 ในบางรุ่น ส่วนรถรุ่นใหม่อาจจะไม่มีมือ 2 ส่วนราคาแผ่นคลัตช์น่าจะอยู่ราวหลักร้อย     อาการดังต่อไปนี้แสดงว่า เกียร์ใกล้จะไปแล้ว เช่น อาการเหยีบบคันเร่งแล้วรอบขึ้นเร็วแต่รถไม่วิ่ง (เกียร์วืด) อาการสตาร์ตใหม่ๆ แล้วเข้าเกียร์ถอยหลังแล้วไม่ถอย     หากปล่อยปละละเลยไม่ซ่อมแซม ในที่สุดเกียร์จะพัง เมื่อเข้าเกียร์แล้วรถนิ่งสนิท หากเป็นเช่นนั้นคงต้องยกหรือลากอย่างเดียว
 
 