กลายเป็นโมเมนต์ฮาๆ ที่เรียกร้อยยิ้มจากแฟนคลับในโลกโซเชียลฯ ไปได้ไม่น้อยเลยทีเดียว สำหรับคลิปวิดีโอที่ โอ๋-ภัคจีรา วรรณสุทธิ์ นักแสดงและพิธีกรสาวชื่อดัง นำมาโพสต์บนอินสตาแกรม @ohpak
โดยเนื้อหาในคลิปวิดีโอดังกล่าวเป็นโมเมนต์ที่เจ้าตัวกำลังพรีเซนต์ความแซ่บของชุดที่ใส่ ซึ่งนอกจากสีสันและความสั้นจะสะดุดตาจนต้องร้องโอ้โห! ออกมาดังๆ แล้ว ด้านหลังของชุดนี้ก็ยังพีคหนักไม่แพ้กัน เพราะทั้งแหวกทั้งเว้าเผยผิวขาวเนียนแบบสุดๆ
ขนาดพิธีกรซุปตาร์ หนุ่ม กรรชัย ที่ได้เห็นยังอดใจไม่ไหว ต้องวิ่งปรี่เข้ามาตีหลังเบาๆ ด้วยความหมั่นเขี้ยว จนสาวโอ๋ที่กำลังเดินโชว์ชุดสวยๆ ถึงกับสะดุ้งไปต่อไม่ถูกกันเลยทีเดียว
ซึ่งหลังจากที่เจ้าตัวได้สติ โอ๋ ภัคจีรา เจ้าตัวก็ไม่ลืมที่จะแท็กคลิปวิดีโอนี้ให้เพื่อนซี้ได้มารับทราบความรู้สึกผ่านแคปชั่นว่า "รำคาญ @kanchai" เล่นเอาแฟนคลับของทั้งคู่ที่ถึงกับหัวเราะท้องแข็ง พร้อมกับกดไลก์ให้ความน่ารักกันรัวๆ เลยจ้างานนี้
