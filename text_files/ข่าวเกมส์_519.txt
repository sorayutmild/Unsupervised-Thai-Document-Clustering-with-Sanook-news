The Sims 3 Into the Future
ถึงแม้ว่า EA จะประกาศ The Sims 4 ไปแล้วแต่ก็ยังคงไม่มีรูปร่างหน้าตาอะไรให้แฟนๆได้เห็นกันเท่าไหร่เลย เปรียบได้กับหมู่บ้านจัดสรรที่ยังไม่มีบ้านตัวอย่างให้เรารับชม เพราะฉะนั้นในตอนนี้ชาวซิมส์ทั้งหลายก็ยังคงต้องอยู่บ้านเดิมใน The Sims 3 ไปก่อน ซึ่งทาง EA ก็ยังมีสัมปทานใหม่ๆหรือ Expansion ใหม่ๆเข้ามาเพิ่มให้กับชาวซิมส์อยู่ โดยล่าสุดชาวซิมส์คงได้ไปพักร้อนต้อนรับลมร้อนกับ Sims 3 Island Paradise ไม่ก็เลี้ยงมังกรใน Dragon Valley กันแล้ว แต่ยังไม่หมดเท่านั้น เพราะทาง EA ได้ประกาศ Expansion ทั้งหมดของ The Sims 3 ไว้ล่วงหน้าตั้งแต่เดือนมกราคมปี 2013 แล้ว ซึ่งตอนนั้นก็มีรายชื่อ The Sims 3 Into the Future นี้อยู่ด้วย จนกระทั่งในเดือนพฤษภาคม ทาง EA ประกาศว่าภาคเสริมนี้จะเป็นตัวสุดท้ายของ The Sims 3 แล้ว ล่าสุดก็มีภาพและคลิปตัวอย่างจาก The Sims 3 Into the Future มาให้ชมกัน

The Sims 3 Into the Future จะมีฟีเจอร์เครื่องมือย้อนเวลาเพิ่มเข้ามา ทำให้ชาวซิมส์สามารถใช้เครื่องมือไฮเทคนั้นข้ามเวลาไปยังยุคอนาคตได้ ที่โลกอนาคตคุณได้พบกับเฟอร์นิเจอร์ เครื่องไม้เครื่องมือที่ไม่มีขายในปัจจุบัน รวมไปถึงหุ่นยนต์ต่างๆที่มาช่วยเหลืองานของคุณได้ แถมคุณยังสามารถย้อนเวลากลับมายุคปัจจุบันได้ตามต้องการอีกด้วย หรือจะใช้เครื่องวาร์ปไปสถานที่อื่นๆของโลกก็ได้ถ้าต้องการ โดยสรุปฟีเจอร์ทั้งหมดของ The Sims 3 Into the Future มีดังนี้

Put your Sims on Ice พาชาวซิมส์เข้าไปในห้อง Quantum Power Chamber อุปกรณ์ล่าสุดที่ควบคุมเวลาได้
Tap Into the Benefits of Quantum Power ในห้อง Quantum Power Chamber จะมีชุดสูทพิเศษที่ทำให้ชาวซิมส์วาร์ปไปที่ไหนก็ได้ทั่วโลก
Put Your Sim in “Time Out” รู้สึกว่าเสียเวลากับปัญหาความต้องการชาวซิมส์เหรอ ใช้ห้อง Quantum Power Chamber สิมันช่วยร่นเวลาได้
Take Your Sims to the Future พาชาวซิมส์ข้ามเวลาไปสัมผัสกับอารยธรรมไฮเทค ในอนาคต 100 ปีข้างหน้า
Experiment with Future Technology ลองใช้อุปกรณ์ เครื่องมือ เฟอร์นิเจอร์ และชุดเสื้อผ้าไฮเทคของอนาคตดูแล้วคุณจะเห็นความแตกต่าง
Change Life in the Future สนุกกับการเปลี่ยนแปลงอนาคต ชีวิตปัจจุบันของชาวซิมส์ จะมีผลต่อโลกยุคอนาคตด้วย เพราะที่โลกอนาคตคุณจะได้พบกับลูกหลานของซิมส์ยุคปัจจุบัน และถ้าอยากให้อนาคตเปลี่ยนก็เปลี่ยนปัจจุบันซะก่อน
Tell New Stories with the All-New Create-A-Bot พบกับหุ่นยนต์ Plumbots แปลตรงๆแบบกากๆว่าหุ่นบ๊วย ฮ่าๆ ที่จะมาเป็นหนึ่งในสมาชิกครอบครัวคุณ สามารถเปลี่ยน Chip โปรแกรมการทำงานของมันได้ตามต้องการ
Buy and Build the Homes of the Future เมื่อข้ามเวลาไปอนาคตแน่นอนว่าทุกอย่างไม่เหมือนปัจจุบัน คุณต้องสร้างบ้านในฝันยุคอนาคตของคุณด้วย
Play with a New World Hundreds of Years into the Future พบกับของเล่นนวัตกรรมสุดล้ำที่ไม่มีในปัจจุบันอย่าง Jetpack รวมไปถึงกิจกรรมมากมายในโลกอนาคต

กำหนดวางจำหน่าย The Sims 3 Into the Future วันที่ 22 ตุลาคม 2013


The Sims 3 Into the Future
The Sims 3 Into the Future
The Sims 3 Into the Future
The Sims 3 Into the Future
 