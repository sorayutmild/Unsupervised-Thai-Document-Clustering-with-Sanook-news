      ใกล้ปลายปีเชื่อว่าทุกคนที่มีความต้องการซื้อของคงรอช่วงนี้มาอย่างยาวนาน(มาก) แล้วมันก็มีข้อคิดอยู่ว่าเราควรจะซื้อมือถือเครื่องใหม่ช่วงนี้เลยดีหรือไม่ วันนี้ Sanook! Hitech ได้รวมเหตุผลที่ควร หรือ ไม่ควรซื้อมือถือปลายปีมาฝากกันครับ เพื่อให้ได้ความคุ้มค่าและไม่เสียใจหนักมาก

เหตุผลที่ควรซื้อ
โปรฯแรงรับปีใหม่
      แน่นอนว่า ร้านขายมือถือ, ผู้ให้บริการ หรือจะเป็นร้านค้าออนไลน์ก็ตาม จะต้องมีโปรโมชั่นออกมายั่วกระเป๋าตังค์คุณด้วยการลดราคาค่าเครื่องลง แม้อาจจะติดสัญญา แต่ถ้าคิดในข้อดีแล้ว มันคุ้มค่าเพราะได้ทั้งค่าโทรและเครื่องไปใช้ ออกจะดีไม่น้อยเลยล่ะครับ
ซื้อก่อนใช้ก่อน
     มือถือก็เป็นของที่บอกมูลค่าทางสังคมได้ การได้มาใช้ก่อนปีใหม่ก็อาจจะนำไปถ่ายภาพเล่นและแชร์ลง Social ให้เพื่อน ๆ คุณได้เห็นและคมชัดกว่าใครก็เป็นได้ ข้อนี้ ผู้เขียนเองก็อิจฉาเพื่อนที่ซื้อมือถือใหม่ไม่น้อยเลยล่ะ
ได้มือถือราคาถูกไม่ต้องรอรุ่นใหม่ก็ลด
     บางคนก็ไม่อยากรอรุ่นใหม่ ก็ซื้อรุ่นปัจจุบันที่มีความใกล้เคียงที่สุดไปเลยดีกว่า อาจจะต้องการใช้งานจริง ๆ และแถมไดรับส่วนลดจนหลายคนบอกว่ามันถูกและคุ้มค่ากว่าการรอในอนาคตว่ามันจะเป็นอย่างไรและเหมาะสมกับกับเราหรือไม่
เหตุผลที่ไม่ควรซื้อ
รอก่อน รุ่นใหม่มาเก่าก็ลง
     เป็นเหตุผลที่คนส่วนใหญ่คิดกัน โดยเฉพาะช่วงที่มือถือรุ่นท็อปกำลังจะออกในต้นปีหน้า ทำให้เกิดความลังเลอย่างชัดเจนว่าจะซื้อดีหรือไม่ แต่บางคนก็จบง่ายที่รุ่นเก่า เพราะราคามันใช่และ และทำไมต้องซื้อช่วงนี้กันล่ะ รอออกมาก่อนก็เป็นเหตุผลที่ฟังดูเข้าท่ามากกว่า และเป็นการเคลียร์หนี้และเงินให้ลงตัวกับการซื้อเช่นกัน
ช่วงเคลียร์สต็อคอาจจะได้เครื่องไม่ดีมาใช้
     คุณภาพของเครื่องก็สำคัญ ถ้าเกิดรีบซื้อช่วงปลายปีอาจจะได้เครื่องที่ค้างสต็อคและถ้าไม่ตรวจให้ดี เครื่องมีปัญหาก็จบข่าวเช่นกัน
เอาเงินไปเที่ยวไม่มีตังค์ตอนนี้ รุ่นใหม่ออกค่อยซื้อ
     เชื่อว่าเหตุผลนี้คงจะเป็นข้อหลักที่คนคิดขึ้นว่า ทำไมต้องซื้อมือถือที่มีราคาแพงพอกับเงินที่จะไปเที่ยวปีใหม่ ก็อาจจะชลอการซื้อเพราะเงินส่วนนั้นนำไปเที่ยวได้ แล้วทำไมไม่เอาเงินไปหาความสุขในช่วงปีใหม่ล่ะ
     หรือบางคนบอกว่าเก็บไว้ก่อนรอรุ่นใหม่ก็ค่อยซื้อตามจะได้ทันสมัยไปเลยก็มีอยู่เยอะ
    แม้ว่าการเลือกซื้อของปลายปีก็จะมี 2 ด้านระหว่างซื้อหรือไม่ซื้อ แต่สุดท้าย ความจำเป็น ความอยากได้ และองค์ประกอบหลาย ๆ ส่วนก็จะบอกคุณเองว่า ควรจะซื้อหรือไม่ ขึ้นอยู่กับวิจารณญาณ ของคุณเองด้วยเช่นกันครับ