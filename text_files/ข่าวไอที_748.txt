iPhone 5 อัพเดทข่าวเปิดตัว และ ราคา iphone 5 (ไอโฟน 5) ล่าสุด [23-เมษายน-2555] : ไอโฟน 5 (iPhone 5) ใช้เทคโนโลยี in-cell ทำให้หน้าจอบาง และเบากว่าเดิม
อัพเดทข่าวล่าสุด เกี่ยวกับ ไอโฟน 5 (iPhone 5)
[23-เมษายน-2555] สำนักข่าว Central News Agency จากประเทศไต้หวัน ได้อ้างอิงข้อมูลจากนักวิเคราะห์นามว่า David Hsieh ซึ่งระบุว่า ไอโฟนรุ่นใหม่ หรือ ไอโฟน 5 (iPhone 5) จะใช้เทคโนโลยีการสร้างหน้าจอแบบ in-cell ซึ่งเป็นเทคโนโลยีจากประเทศญี่ปุ่น มาใช้ผลิต ไอโฟน 5 (iPhone 5) ครับ โดยเทคโนโลยีแบบ in-cell นี้ จะทำให้ ไอโฟน 5 (iPhone 5) มีหน้าจอที่บางลงกว่าเดิม

ไอโฟน 5 (iPhone 5)
ปกติแล้ว สมาร์ทโฟนทั่วๆ ไป จะใช้เทคโนโลยีแบบ on-cell แต่เทคโนโลยีแบบ in-cell นี้ สามารถทำให้สมาร์ทโฟนมีขนาดที่บางลงได้ เนื่องจากตัว touch sensors นั้น มาอยู่รวมกับ color filters แทน ซึ่งถ้าหากเป็นสมาร์ทโฟนปกติ ตัว touch sensors จะอยู่ด้านบนครับ ฉะนั้น เทคโนโลยีแบบ in-cell จะช่วยทำให้ Apple ลดความบางของหน้าจอลงได้ แถมมีน้ำหนักเบา โดยที่ไม่จำเป็นต้องลดสเปคในส่วนอื่นๆ ครับส่วนบริษัทที่จะรับหน้าที่ในการผลิตจอแสดงผลแบบ in-cell นี้ ก็ได้แก่ Sharp และ Toshiba ซึ่งจะเริ่มผลิตได้ในไตรมาสนี้ - macrumors.com
บทความโดย : Techmoblog.com