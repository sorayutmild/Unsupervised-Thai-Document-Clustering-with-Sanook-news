Harvest Moon Story of Seasons ภาคใหม่เวอร์ชั่นอังกฤษ
Story of Seasons
ครึ่งปีผ่านไปหลังจากที่ Bokujo Monogatari: Tsunagaru Shintechi (Harvest Moon: Linking the New World) ตำนานบ้านไร่ เกมส์ปลูกผักของเครื่อง 3DS เวอร์ชั่นภาษาญี่ปุ่นออกมาให้เล่นกัน ตอนนี้ข่าวที่แฟนๆเกมส์นี้รอคอยก็มาแล้ว ทาง Xseed ผู้นำเข้าเกมส์ญี่ปุ่นในอเมริกา ได้ประกาศทำเวอร์ชั่นภาษาอังกฤษของเกมนี้จนได้ แต่ว่าเนื่องจากที่ผ่านมา Xseed ไม่มีลิขสิทธิ์ในการจัดทำเกมส์ Harvest Moon เวอร์ชั่นอังกฤษขาย เพราะสัญญาลิขสิทธิ์ยังเป็นของบริษัท Natsume ทำให้ Xseed ไม่สามารถใช้ชื่อ Harvest Moon ได้ ก็เลยใช้ชื่อเกมส์ภาคนี้แค่ว่า Story of Seasons (ไม่มีคำว่า Harvest Moon)
แต่ถึงแม้จะใช้ชื่อเกมว่า Harvest Moon ไม่ได้ แต่ Story of Seasons ก็เป็นเกมเดียวกัน คือเป็นการนำเอา Bokujo Monogatari: Tsunagaru Shintechi ภาคล่าสุดมาทำเป็นเวอร์ชั่นอังกฤษนั่นเอง เป็นเกมเดียวกัน ทีมงานสร้างเดียวกันไม่ผิดเพี้ยนแน่นอน แต่ตัวละครอาจจะมีการโดนเปลี่ยนชื่อนิดหน่อย ให้เข้ากับอเมริกาอีกเช่นเคย เป็นประจำเวลาที่เกมญี่ปุ่นนำมาทำเวอร์ชั่นอเมริกา แต่ว่าดีไซน์ตัวละครและเนื้อเรื่องยังคงเหมือนเดิมอยู่นะ
Story of Seasons
เนื้อเรื่องภาคนี้ตัวเอกไม่ได้เป็นผู้รับมรดกฟาร์มเหมือนภาคเก่าๆ  แต่หากเป็นเพียงชาวไร่ที่รับจ้างมาช่วยงานเท่านั้น  ดังนั้นตัวเอกจึงมีภารกิจในการทำงานตามเนื้อเรื่องด้วย  โดยหลักก็ไม่มีอะไรมาก แค่ปลูกผัก หาของ  หรืออื่นๆตามที่ภารกิจกำหนดไว้ให้ได้ ซึ่งที่ฟาร์มในเมือง Oaktree Town  แห่งนี้จะมี NPC ที่คอยดูแลและช่วยเหลือการทำงานของตัวเอก อย่างคุณหนู  Elise ที่ดูเหมือนจะเป็นเจ้าของฟาร์ม, Fritz  เด็กหนุ่มชาวไร่ที่ดูน่าจะเป็นทั้งคู่ปรับและเพื่อนตัวเอก, คุณป้า Edda  ที่จะแนะนำการใช่ชีวิตในไร่ให้กับเรา
Story of Seasons
การสร้างตัวละครของเกม Story of Seasons จะเป็นแบบ Full Custom เป็นภาคแรก โดยตัวละครผู้เล่นจะสามารถเลือกเพศ หน้าตา ทรงผม ได้อิสระ ต่างจากภาคเก่าๆที่เป็นตัวละครหน้าตาที่ตัวเกมกำหนดไว้แล้ว
ทาง Natsume ไม่เปิดเผยว่าทำไมจึงไม่ทำ Harvest Moon ภาคนี้ จนทาง Xseed นำไปทำแทน และต้องเปลี่ยนชื่อเกมไป หากเป็นเช่นนี้ ชื่อของเกม Harvest Moon คงเปลี่ยนไปเป็น Story of Seasons ตลอดแน่ๆ หาก Natsume ไม่ทำต่อ
Story of Seasons กำหนดวางจำหน่ายภายในปี 2014




