หลังมีสาวปริศนาโพสต์เฟซบุ๊ก กล่าวหาว่าดาราสาว "เมย์ พิชญ์นาฏ" ว่าที่คบหากับ "สารวัตรโจ้" อดีตคู่หมั้นหนุ่มเพราะจ้องสูบเงิน ซึ่งเมื่อช่วงกลางดึกของเมื่อคืนนี้ ดาราสาวก็โพสต์อินสตราแกรมส่วนตัว ร่ายยาวชี้แจงข้อเท็จจริงต่างๆ ว่า ทั้งเรื่องที่ฝ่ายชายสึกก่อนกำหนด แล้วอ้างว่าเธอไปร้องไห้ที่วัดกดดันให้สึก นอกจากนี้ ยังโพสต์ข้อความที่ฝ่ายชายส่งมาหา บอกว่าตัวเองมีเงินซุกไว้อยู่กับนอมินีกว่า 230 ล้าน แต่เนื่องจากเป็นข้าราชการตำรวจ ไม่อยากฝากธนาคารเพราะขี้เกียจโดนภาษี
โดยข้อความทั้งหมดที่เมย์โพสต์ไว้คือ 
"จ้างคนดิสเครดิตเมย์ทำไมอ่ะคะ?? ไม่เข้าใจเลย"
"ไม่เคยหลอกให้ใครซื้อรถให้นะคะ แต่มีผชเสล่อคนนึงเคยเอารถออดี้ กะคเยนมาจอดที่คอนโดบอกให้ช่วยเอาไปใช้หน่อย ซึ่งก็ไม่เคยเอาไปใช้เลย แล้วตอนนี้พอรู้ว่ายังไงก็ไม่ได้เรา ก็มาทวงคืน คืนไปหมดแล้วค่ะ #เงินซื้อไม่ได้นะ #ใจต้องแลกใจ #อย่าดูถูกดารา"
"ได้นาฬิกามาจริงค่ะ เรือนเดียว ของขวัญวันเกิด ราคา1.4 ล้าน เอามาให้เอง ไม่เคยขอ ทุกคนรับรู้ แต่ถ้าอยากได้คืนแค่บอกดีๆก็ได้นะ ไม่เห็นต้องทำแบบนี้เลย ตลก!! อ้อ สร้อยเพชรก็ไม่เคยได้นะคะ555"
"พี่ชายเป็นตำรวจค่ะ คุณพ่อเป็นอธิบดีอัยการ สำนักงานคดีพิเศษนะคะ ช่วยเขียนให้ถูกด้วย!!"
"นาฬิกาเรือนนี้เราเคยจะคืนเธอหลายครั้ง เธอบอกว่าให้เราด้วยใจ ให้เป็นของขวัญวันเกิด จำได้มั้ย?? ตอนนี้ถ้าอยากได้คืนก็มาเอาไปนะ กล่องใบอยู่ครบ @joeee458"
"ถึงทุกๆคนที่เคยได้รับข้อมูลที่ไม่จริง เมื่อครั้งที่เค้าเลิกกับเรา แล้วเสียใจจนไปบวช ขึ้นสเตตัสว่าบวช 2 อาทิตย์ แต่จริงๆบวชแค่ 7 วัน พอใครถามว่าทำไมสึกออกมาก่อน ก็บอกว่าเมย์ไปร้องไห้ที่วัดกดดันให้สึกออกมา ข้อความนี้คงยืนยันได้นะคะ ว่าเค้าโกหก เมย์ไม่เคยคุยหรือไปหาเค้าที่วัดเลย เค้าสึกออกมาเองค่ะ"
"ภาพที่ทุกคนเห็นว่าเธอเป็นคนน่ารัก เป็นคนไนซ์ ดูเฟรนด์ลี่ อ่อนน้อมถ่อมตนกับผู้ใหญ่ สปอร์ตและรักเรามาก มันคงดีถ้ามันเป็นแบบนั้นตลอดเวลา เพราะความจริงแล้ว ไม่มีใครรู้เลย เวลาอยู่กัน2คน เราต้องเจอกับอะไรบ้าง อย่าให้เราพูดเลย ไม่มีใครรับได้หรอก ผญบนโลกนี้ไม่มีใครรับได้แน่นอน ต่อให้เอาเงินมากองตรงหน้าเป็นพันล้าน เราคงรับไม่ได้ เราอยู่กับเธอไม่ได้จริงๆ ที่ทุกอย่างมันพัง ที่เราไปด้วยกันไม่ได้ ที่เราไม่ได้แต่งงานกันมันเป็นเพราะอะไรเธอรู้อยู่แก่ใจ อย่าพยายามเปลี่ยนประเด็น เตี๊ยมกับใคร ใส่ร้ายบุคคลอื่นอีกเลย เลิกร้องไห้ เลิกเล่าเรื่องไม่จริงให้คนที่ไม่รู้ความจริงเข้าใจเราผิดได้แล้ว เลิกอิจฉาหมา อิจฉาแฟนเก่าเรา ถ้าเธอเป็นผช.ที่เคยบอกว่ากับคนทั้งประเทศว่ารักเรามากก จะไม่ทำให้เราเสียใจ ตอนนี้เราเสียใจ เสียใจที่สุดเราเคยคิดมาตลอดว่าเธอรักเรา ตอนนี้เรารู้แล้วว่าเธอไม่ได้รักเราเลย ไม่รู้ด้วยซ้ำว่าที่เข้ามาในชีวิตเราเนี่ยต้องการอะไร?"
"กู้ดไนท์นะคะ ขอบคุณและขอโทษที่ต้องทำให้ทุกคนตกใจ จากนี้ไปเค้าจะทำอะไร เมย์จะไม่สนใจอีกแล้ว อภัยและขออโหสิกรรมค่ะ"