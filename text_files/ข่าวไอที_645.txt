10 ไอเดียรีไซเคิลของรอบตัวแบบง่ายๆ
ปัจจุบันนี้หันไปทางไหนก็มีแต่คนบ่นเรื่องขยะ สิ่งแวดล้อมที่ดูเหมือนจะเลวร้ายลงทุกปี ซึ่งสิ่งแวดล้อมที่ไม่ดีนอกจากจะมีผลกระทบต่อสุขภาพร่ายกาย สัตว์น้อยใหญ่บนโลกนี้แล้ว ยังทำให้สภาพอากาศและสิ่งแวดล้อมแปรปรวนด้วย สิ่งหนึ่งที่มนุษย์ตัวเล็กๆ แต่ละคนจะสามารถทำได้ก็คือการนำเอาสิ่งของที่มีอยู่รอบตัวกลับมาใช้ใหม่ วันนี้ toptenthailand เลยขอจัดไอเดียรีไซเคิลของรอบตัวแบบง่ายๆ มาฝากกันใน "10 ไอเดียรีไซเคิลของรอบตัวแบบง่ายๆ"
10. ที่ขูดเนยแข็งแสนสวย

ขูดเนยเก่าๆ ใช้ไปนานๆ เราก็ต้องเปลี่ยนบ้าง คำถามก็คือ จะเอาอันเก่าไปทำอะไรละ เอาไปทิ้งหรอ? เนื่องจากที่ขูดเนยแข็งหรือชีสจะมีรูเยอะๆ อยู่แล้ว เราจึงใช้เป็นที่เก็บต่างหูได้สบายๆ จะต่อเติมล้อเล็กๆ ไว้ให้เลื่อนและขนย้ายง่ายขึ้นก็ไม่ได้ผิดกติกาอะไร
9. นั่งบนกองนิตยสารเก่า

เคยไหมที่สมัครนิตยสารไว้หลายหัว เก็บไปๆ มาๆ มันก็ชักเยอะ กองเป็นภูเขา เอาไปช่างกิโลขายก็ใช่ว่าจะหาที่รับง่ายๆ ลองหาเข็มขัดเก่ามารัดรวบติดกับหมอนเก่าที่เริ่มแบนแล้วซิ รับรองว่าคุณจะได้เฟอร์นิเจอร์ใหม่ เป็นเก้าอี้สตูที่ไม่เหมือนใครและไม่มีใครเหมือนด้วย
8. กล่องใส่เครื่องเขียน

ไม่รู้ว่าดิสเก็ตแบบนี้จะยังหลงเหลืออยู่บ้างหรือเปล่า ถ้ายังเหลืออยู่ในบ้าน มันก็ไม่สามารถใช้เซฟงานของคุณได้แล้วแหละ เพราะคอมเดี๋ยวนี้ไม่มีช่องใส่ดิสรูปร่างหน้าตาแบบนี้แล้ว ด้วยรูปทรงที่เป็นสี่เหลี่ยมจัตุรัสอยู่แล้ว จึงทำให้ประกอบเป็นกล่องได้ไม่ยากเลย ถ้ามีหลายๆ สีก็คงได้กล่องใส่เครื่องเขียนที่สีสันสวยไม่เบา
7. บ้านหนังสือ

บ้านนก ที่ไม่ได้เลี้ยงนกแล้ว หรือแม้แต่บ้านตุ๊กตาที่เราไม่ได้เล่นแล้ว ก็สามารถมาดัดแปลงเป็นที่อยู่ของหนังสือได้ หาที่วางหรือแขวนไว้บนผนัง หนังสือก็ได้ที่อยู่ใหม่ เพิ่มพื้นที่ใช้สอยให้บ้านไปในตัว
6. ขวดนมเก็บเงิน

แปลงร่างจากขวดนมเทอะทะ ตัดๆ พับๆ ติดกระดุมเข้าไปสักหน่อยก็ได้กระเป๋าสตางค์หรือที่เก็บของรูปร่างแปลกตานี้แล้ว ที่สำคัญคือที่เก็บของอันนี้กันน้ำได้ด้วยนะ แบบนี้น่าประดิษฐ์เก็บไว้เล่นในวันสงกรานต์ครั้งหน้า
5. แจกันสุดหรู

เมื่อขวดเปล่าของน้ำอัดลมเจอกับแผ่นซีดีที่เสียหรือใช้ไม่ได้แล้ว ไม่ได้หมายความว่าจะเป็นขยะ 2 ชิ้นสักที่ไหนกัน แต่เอามาประกอบกัน ตกแต่งด้วยสีทอง ทีเงิน หรือสีเงาๆ สักหน่อย ก็ได้เป็นแจกันใส่ต้นไม้สวยๆ ไว้ประดับในบ้านกันแล้ว
4. เก้าอี้เก่ากลายเป็นเก้าอี้ wheel chair

ไม่ว่าจะเป็นเก้าอี้ที่ทำจากพลาสติกหรือเก้าอี้ไม้ก็ทำได้ แค่ดัดแปลงเล็กน้อย ใส่ล้อ ที่จับ ที่วางขา ก็ได้เก้าอี้สำหรับคนพิการหรือเก้าอี้ wheel chair แล้ว อันนี้อาจจะทำยากและใช้อุปกรณ์เยอะสักหน่อย แต่ถ้าเกิดดัดแปลงทำดีๆ ก็ประหยัดไปได้เยอะเลย
3. แขวนมือถือระหว่างชาร์จแบตฯ
เบบี้ ออย โลชั่น และขวดพลาสติกอื่นๆ ก็สามารถทำสิ่งนี้ได้ เพียงแค่ตัดให้มีช่องว่างพอให้มือถือของเราใส่ลองไปได้ จากนั้นก็ล้างให้สะอาด ตากหรือเช็ดให้แห้ง เจาะรูให้ตรงกับช่องที่จะให้ปลั๊กเสียบชาร์จแบตเตอร์รี่ได้ จากนั้นอยากตกแต่งด้วยกระดาษสี หรือเศษผ้าก็แล้วแต่เจ้าของเลย
2. ชั้นเก็บธรรมชาติ

ตู้เก็บของเก่าๆ ไม่ได้ใช้แล้ว ก็เอามาทำเป็นชั้นปลูกต้นไม้เล็กๆ ซะ จะแต่งสวนก็เก๋ จะหามุมวางในบ้านก็ดูน่ารักไม่เบาเลย จะว่าไปก็เหมือนกับการปลูกต้นไม้แนวตั้งเหมือนกันนะเนี่ย
1. เสื้อปกป้องสิ่งสกปรก

ฟังจากชื่ออาจจะงงๆ ความจริงมันก็คือเสื้อกันเปื้อนนั่นแหละ ลองรื้อ ลองค้นเสื้อผ้าตัวใหญ่ๆ เก่าๆ ที่บ้านดู มีตัวไหนที่คิดว่าหมดยุค หรือขาดบางส่วนแล้วก็เอามาตัดตามแบบในรูป แค่นี้ก็ได้เสื้อกันเปื้อนให้พ่อครัว แม่ครัวได้ทำกับข้าวกันแล้ว

**หมายเหตุ

ข้อมูลทั้งหมดที่ทาง Toptenthailand.com นำเสนอได้มาจากการสำรวจความคิดเห็นเชิงสถิติ ด้วยขั้นตอนที่ต่างกันออกไป ขึ้นอยู่กับความเหมาะสม ของหัวข้อนั้นๆ ทางเว็บไซต์ Toptenthailand.com มิได้มีเจตนาที่จะนำเสนอข้อมูลดังกล่าวเพื่อชี้นำ หรือ ก่อให้เกิดความแตกแยกใดๆ ในสังคมทั้งสิ้น เราและทีมงานเพียงแต่ต้องการนำเสนอข้อมูลทางสถิติที่เรารวบรวมเพื่อเป็นสาระ และเป็นการสะท้อนอีกด้านหนึ่งของสังคม ให้ผู้ใช้อินเตอร์เน็ต และประชาชน ทั่วไปรับชมเท่านั้น (โปรดใช้วิจารณญาณในการชม และบริโภคข้อมูลจาก Toptenthailand.com) และหรือในบางกรณี www.Toptenthailand.com จะทำหน้าที่ เป็นสื่อกลางในการรวบรวม และนำเสนอข้อมูลในการจัดอันดับที่มีอยู่แล้วในสื่อต่างๆ ทั้งทาง Internet และสิ่งพิมพ์ โดยเราจะอ้างอิง ให้เครดิต ถึงแหล่งที่มาในทุกๆ ครั้งไป
เครดิต : เรียบเรียงโดย รถด่วน กองบรรณาธิการ toptenthailand
แหล่งที่มา : pinterest.com, creativemove.com