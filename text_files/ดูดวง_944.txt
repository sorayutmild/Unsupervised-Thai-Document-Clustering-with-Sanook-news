ความรักเป็นสิ่งที่ใครหลายคนถวิลหา แต่ว่าคงไม่มีใครรู้ได้ว่าเค้าหรือเธอคนนั้นจะเกิดมาเพื่อเป็นของเราหรือไม่?
ทำนายเนื้อคู่จากธาตุเกิด
ชาว Sanook! Horoscope ไม่ต้องเศร้าไปนะคะ เพราะวันนี้เราจะพาทุกคนมาดูคำทำนายเนื้อคู่ที่ใช่ที่เหมาะสมกับตัวคุณจากธาตุเกิดกัน
ทำนายเนื้อคู่จากธาตุเกิด
แต่ก่อนที่เราจะไปรู้ถึงว่าคนเกิดธาตุไหนเหมาะกับคนธาตุไหน เราต้องมารู้กันก่อนว่าคุณนั้นอยู่ในธาตุใด…
ชาวราศีมังกร  คุณเป็นคนธาตุดินชาวราศีกุมภ์ คุณเป็นคนธาตุลมชาวราศีมีน คุณเป็นคนธาตุน้ำชาวราศีเมษ  คุณเป็นคนธาตุไฟชาวราศีพฤษภ  คุณเป็นคนธาตุดินชาวราศีเมถุน คุณเป็นคนธาตุลมชาวราศีกรกฎ  คุณเป็นคนธาตุน้ำชาวราศีสิงห์  คุณเป็นคนธาตุไฟชาวราศีกันย์  คุณเป็นคนธาตุดินชาวราศีตุลย์  คุณเป็นคนธาตุลมชาวราศีพิจิก คุณเป็นคนธาตุน้ำชาวราศีธนู  คุณเป็นคนธาตุไฟ
เมื่อรู้กันแล้วว่าตัวเองเกิดธาตุไหนมาเช็คกันต่อว่า คนเกิดธาตุไหน ที่คบกันแล้วจะเป็นอย่างไร
ทำนายเนื้อคู่จากธาตุเกิด
ธาตุดินกับธาตุดิน(ราศีมังกร/ราศีพฤษภ/ราศีกันย์ -ราศีมังกร/ราศีพฤษภ/ราศีกันย์)
ลักษณะพิเศษโดยธรรมชาติที่มีต่อความสัมพันธ์ของคนทั้งคู่คือความสัมพันธ์ที่เต็มไปด้วยระเบียบแบบแผน มีความชอบพอมั่นคงดี แต่ไม่ค่อยแสดงออกและมักไม่ค่อยมีจินตนาการถึงความสวยความงามและความรัก
ความรักของคนธาตุดินทั้งคู่นั้นจะเกิดขึ้นภายหลังเมื่อมาอยู่ใกล้ชิดกันแล้ว อาจต้องทำงานหนักร่วมกัน และประสบความสำเร็จในการทำงานเสียก่อนจึงจะเกิดความรักใคร่สนิทสนมกันขึ้นตามมา
ธาตุดินกับธาตุน้ำ(ราศีมังกร/ราศีพฤษภ/ราศีกันย์ - ราศีมีน/ราศีกรกฎ/ราศีพิจิก)
เป็นธาตุต่างกันที่มีการหลอมรวมกันได้ดี ต่างคนต่างมีความช่วยเหลืออย่างเต็มใจ เรามองง่าย ๆ ก็คือว่าถ้าปราศจากน้ำ ดินก็จะเพาะปลูกไม่ได้ และน้ำก็จะทำให้ดินรู้สึกชุ่มชื้น
และยิ่งเพิ่มความเยือกเย็นในขณะที่มีปัญหาเฉพาะหน้าได้ดีอีกด้วย ธาตุดินนั้นสามารถช่วยคนธาตุน้ำในเรื่องความคิดสร้างสรรค์ ดังนั้นคู่ของคนธาตุดินกับธาตุน้ำจังเป็นความสดชื่น เต็มไปด้วยพลังจากธรรมชาติ
ทำนายเนื้อคู่จากธาตุเกิด
ธาตุดินกับธาตุลม(ราศีมังกร/ราศีพฤษภ/ราศีกันย์ - ราศีกุมภ์/ราศีเมถุน/ราศีตุลย์ )
ความสัมพันธ์ของคนทั้งคู่นั้นเป็นไปได้ยาก เพราะว่าแต่ละคนมักจะยึดความคิดเห็นของตัวเองเป็นใหญ่ คนธาตุดินนั้นอารมณ์เปลี่ยนแปลงง่าย ถ้าอยู่ด้วยกันจะพบความแห้งแล้ง เพราะมีความแตกต่างกันมากเกินกว่าจะยอมรับกันได้
หากเป็นคู่อยู่ร่วมกันแล้วจะหวังถึงความสุขสมบูรณ์ไม่ได้ง่าย ๆ คนธาตุดินกับธาตุลมควรคบหาเป็นเพื่อนร่วมหมู่คณะ จะเป็นผลดีต่อความเจริญก้าวหน้าในองค์กรเสียมากกว่า
ธาตุดินกับธาตุไฟ(ราศีมังกร/ราศีพฤษภ/ราศีกันย์ - ราศีเมษ/ราศีสิงห์/ราศีธนู)
ชีวิตของคนทั้งคู่จะอยู่ด้วยกันได้เพราะความกระตือรือร้น มีผลประโยชน์เป็นรากฐานที่ดีที่สุด คนธาตุไฟร้อนรนและมีจินตนาการมากมายไม่สิ้นสุด ในขณะที่คนธาตุดินจะสามารถควบคุมสิ่งเหล่านั้นให้อยู่ในความถูกต้องด้วยอารมณ์เยือกเย็น
ลักษณะดีของคนทั้งคู่คือความอบอุ่น ธาตุดินสามารถกลมกลืนได้ในธาตุไฟ ความสัมพันธ์จึงสมดุลและมีความสมบูรณ์ พูดได้ว่าเป็นคู่ที่เข้ากันได้ดี
ทำนายเนื้อคู่จากธาตุเกิด
ธาตุน้ำกับธาตุน้ำ(ราศีมีน/ราศีกรกฎ/ราศีพิจิก - ราศีมีน/ราศีกรกฎ/ราศีพิจิก)
การครองคู่ของคนธาตุน้ำทั้งสองนั้นเหมือนกันหมุนอยู่เป็นวงกลม ยามมีปัญหาก็ไม่สามารถหาทางออกให้แต่ละฝ่ายได้ เป็นคู่ที่ยึดถือจิตใจความรู้สึกของตัวเองเป็นใหญ่ มีอารมณ์อ่อนไหวและมีลักษณะนิสัยไม่เสแสร้งรักชอบอย่างไรก็แสดงออกอย่างนั้นเป็นธรรมชาติของตัวเองจริง ๆ
แต่ในทางกลับกัน คนทั้งคู่มีความสามารถอย่างยิ่งในการทำทุกอย่างให้เป็นที่สุดของความเครียดและเป็นเหมือนบททดสอบความแข็งแกร่งของจิตใจอยู่ตลอดเวลา หากอยากเป็นคู่อยู่ด้วยกันก็ต้องพยายามนึกถึงความรักที่มีต่อกันให้มาก ๆ
ธาตุน้ำกับธาตุลม(ราศีมีน/ราศีกรกฎ/ราศีพิจิก - ราศีกุมภ์/ราศีเมถุน/ราศีตุลย์ )
วันเวลาจะสามารถพิสูจน์การฝ่าฟันมรสุมและความรุนแรงของชีวิตคู่ของคนธาตุน้ำและธาตุลมได้ หัวใจสำคัญของการใช้ชีวิตคู่อยู่ด้วยกัน คือ ความรัก และเวลาที่จะมีให้กัน บางด้านคนคู่นี้ก็จะเต็มไปด้วยความหลงใหล พูดจาน้ำลายแตกฟอง
สนุกสนานเกินไปและไม่ค่อยจริงจังกับการทำมาหาเงินมากนัก แต่เมื่ออยู่ร่วมกันคนธาตุน้ำจะมีความสามารถที่จะถ่ายเทหลอมรวมให้คนธาตุลมมีชีวิตอย่างมีประสิทธิภาพมากขึ้นได้ และถือเป็นคู่ที่ค้ำจุนซึ่งกันและกันได้ดี
ทำนายเนื้อคู่จากธาตุเกิด
ธาตุน้ำกับธาตุไฟ(ราศีมีน/ราศีกรกฎ/ราศีพิจิก - ราศีเมษ/ราศีสิงห์/ราศีธนู)
คนธาตุไฟจะสามารถกระตุ้นให้คนธาตุน้ำเกิดความกระตือรือร้นมีไฟและมีพลังชีวิตเพิ่มขึ้นได้ ความสัมพันธ์ของคนคู่นี้เป็นความถูกต้อง น้ำจะช่วยปรับเปลี่ยนให้ความร้อนจากไฟนั้นลดลง
เป็นการถ่ายเทพลังงานของคนสองคนที่มาอยู่รวมกันให้เกิดพลังแห่งการสร้างสรรค์และความสำเร็จได้ดี แม้ว่าคนธาตุน้ำจะเต็มไปด้วยอารมณ์ที่ผันผวนเข้าใจยาก แต่คนธาตุไฟจะทำให้เกิดการประคับประคองที่ดีขึ้นและช่วยเหลือเกื้อกูลกันได้ในที่สุด
ธาตุลมกับธาตุลม(ราศีกุมภ์/ราศีเมถุน/ราศีตุลย์ - ราศีกุมภ์/ราศีเมถุน/ราศีตุลย์ )
ความสัมพันธ์ของคนทั้งคู่จะเปลี่ยนแปลงไปตามกาลเทศะ คนธาตุลมมักเป็นคนใช้สมอง สติปัญญาเป็นสิ่งเร้าในการทำงาน แต่จะต้องการมากในเรื่องความอิสระในการใช้ชีวิตและความใจกว้างของแต่ละฝ่าย คนธาตุลมทั้งคู่จะสนุกสนานมากกับการเดินทาง
เขาหรือเธอจะรักในความตื่นเต้นแปลกใหม่และเรื่องราวสัพเพเหระ กระจุกกระจิก ยากที่อารมณ์แปรปรวนเปลี่ยนแปลง ต่างฝ่ายก็ต่างเออออเห็นพ้องต้องกัน แม้คนรอบข้างไม่เข้าใจแต่ทั้งสองคนจะเข้าใจในกันและกันพอประมาณ
ทำนายเนื้อคู่จากธาตุเกิด
ธาตุลมกับธาตุไฟ(ราศีกุมภ์/ราศีเมถุน/ราศีตุลย์ - ราศีเมษ/ราศีสิงห์/ราศีธนู)
ชีวิตของคนคู่นี้จะมีแต่ความตื่นเต้น จะมีความกระตือรือร้นเป็นแรงกระตุ้น สิ่งที่ดีคือ คนธาตุลมจะมีความเย็นในขณะที่ธาตุไฟมีแต่ความเร่าร้อน แต่ก็ต้องระวังหากวันไหนไฟโหมแล้วลมยิ่งกระพือล่ะก็การเผาไหม้จะยิ่งลุกลามใหญ่โตได้
อารมณ์แบบนี้เหมาะกับการร่วมทีมกันต่อสู้กับศัตรูคู่แข่ง ถ้ามาใช้ในการอยู่ร่วมกันจะไม่ดีนัก แต่อย่างไรเสียความสามารถที่ซ่อนเร้นอยู่ภายในคือความเข้ากันได้ และหากมีความรักเป็นตัวช่วยก็จะมีความสุขดี
ธาตุไฟกับธาตุไฟ(ราศีเมษ/ราศีสิงห์/ราศีธนู - ราศีเมษ/ราศีสิงห์/ราศีธนู)
คนธาตุไฟสองคนเมื่ออยู่ร่วมกันจะทำให้เกิดพลังมหาศาล ความสัมพันธ์นั้นเป็นเรื่องแปลกประหลาดน่าตื่นเต้น โดยธรรมชาติแล้วคนธาตุไฟจะอบอุ่น และกระตือรือร้นในการครองคู่มาก ลักษณะเฉพาะบุคคลของธาตุไฟ
คือ มักมีทั้งรัก โลภ โกรธ หลง จึงจำเป็นต้องพยายามอย่างยิ่งที่จะไม่ให้คนธาตุไฟเผาไหม้กันเอง เมื่อมีปัญหาและต้องการหาทางออก หากรู้จักเปิดเผยและทำตัวเป็นมิตรกับคู่ธาตุไฟของตัวเองแล้วล่ะก็ถือว่าสามารถเป็นคู่ที่จะมีการยอมรับนับถือกันได้
