ถือเป็นความสำเร็จอีกขั้นของชีวิต สำหรับนักร้องหนุ่ม สิงโต-สหรัฐต์ หิรัญญ์ธนภูวดล หรือ สิงโต เดอะสตาร์ หลังผันตัวจากงานในวงการบันเทิงไปรับราชการทหารอย่างเต็มตัว
โดยก่อนหน้านี้ สิงโต เดอะสตาร์ ได้เขียนข้อความบอกข่าวดีให้แฟนๆ ที่ติดตามอินสตาแกรม @singtosaharat ได้ทราบว่า "It's time to try Defying Gravity … เช้าวันศุกร์นี้ 9.00 น. สิงโตเข้าพิธีประดับยศ 'เรืออากาศโท' แล้วนะครับขอบคุณทุกๆกำลังใจที่ส่งมาตลอดทุกช่องทางเลยครับ พี่น้องคนไหนสะดวกก็มาถ่ายรูปร่วมกันส่งรอยยิ้มผ่านแมสได้ครับ ที่สถาบันเวชศาสตร์การบินครับ"
ล่าสุด สิงโต เดอะสตาร์ ก็ได้เผยภาพสุดสง่า ในขณะที่ตนได้จัดเต็มเครื่องแต่งกายเพื่อเข้าพิธีประดับยศที่ผ่านไปอย่างเรียบร้อย "Step Up to the star #เรืออากาศโท #เรืออากาศโทสหรัฐต์ #Countingstars … Get New Rank New mission Thanks u all ขอบคุณทุกกำลังใจเลยครับ"
ทีมข่าวบันเทิง Sanook.com ขอแสดงความยินดีกับ สิงโต เดอะสตาร์ ไว้ ณ ที่นี้ด้วยนะคะ

สิงโต เดอะสตาร์ ติดยศ เรืออากาศโท หากเทียบเงินเดือนแล้วต้องตะลึง

