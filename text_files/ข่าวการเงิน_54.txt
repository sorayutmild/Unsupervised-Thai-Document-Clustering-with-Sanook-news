โลกโซเชียลแชร์ "เราชนะเฟส 4" แจกอีกคนละ 7,000 บาท เริ่มโอน 10 ก.พ. 65 คลังตอบชัดมันคือ Fake News ย้ำ! โครงการเราชนะจบไปนานแล้ว
ในโลกโซเชียลมีการแชร์ข้อมูลต่อๆ กันมาเกี่ยวกับโครงการเราชนะเฟส 4 โดยระบุว่าจะมีการแจกเงินคนละ 7,000 บาท เริ่มโอน 10 ก.พ. นั้น ล่าสุด กลุ่มสารนิเทศการคลัง กระทรวงการคลังได้ตรวจสอบและชี้แจงว่า
"โครงการเราชนะได้จบโครงการไปแล้ว และในขณะนี้ไม่มีการดำเนินงานโครงการเราชนะแต่อย่างใด โดยประชาชนสามารถติดตามข่าวสารได้จาก สื่อประชาสัมพันธ์ของกระทรวงการคลัง ในเพจ facebook: สถานีข่าวกระทรวงการคลัง"
ดังนั้น ขอให้ประชาชนอย่าหลงเชื่อข้อมูลดังกล่าว และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่างๆ และเพื่อให้ประชาชนได้รับข้อมูลข่าวสารจากกระทรวงการคลัง สามารถติดได้ที่เว็บไซต์ https://www.mof.go.th หรือโทร 02-126-5800
บทสรุปของเรื่องเราชนะเฟส 4 นี้คือ : ขณะนี้ไม่ได้มีการดำเนินงานโครงการเราชนะแต่อย่างใด
หน่วยงานที่ตรวจสอบ : กลุ่มสารนิเทศการคลัง กระทรวงการคลัง
