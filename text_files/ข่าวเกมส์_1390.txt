 
หลังจากเมื่อวานมีเรื่องไร้สา่ระฮาๆ มาแชร์ให้่เพื่อนๆ กันแล้ว วันนี้ผมก็นำเนื้อหาสาระดีๆ กลับมาฝากเพื่อนๆ กันต่อเช่นเคย โดยวันนี้ผมจะนำความรู้เกี่ยวกับความกลัวแบบต่างๆ มาให้ชมกัน พร้อมแนะนำเกมที่มีฉากที่คนกลัวสิ่งนั้นๆ เห็นแล้วอาจช็อคตายได้ ให้ไปลองเล่นกันด้วย
 
Arachnophobia โรคกลัวแมงมุม


บ่อยครั้งที่ปฏิกิริยาตอบสนองต่ออาการกลัวแมงมุมมักจะเกิดขึ้นโดยไร้เหตุผล (และไม่ใช่ว่าผู้ที่มีอาการนี้ทุกคนจะรับรู้ถึงความไร้เหตุผลต่อปฏิกิริยาดังกล่าว) มันยังเป็นหนึ่งในอาการกลัวจำเพาะที่พบได้ทั่วไปมากที่สุดอาการหนึ่ง ขนาดที่ว่าสถิติบางสถิติพบว่าร้อยละ 50 ของผู้หญิงและร้อยละ 10 ของผู้ชายมีอาการดังกล่าว มันอาจจะเป็นอาการตอบสนองของสัญชาตญาณที่มากเกิน ซึ่งมีส่วนช่วยให้มนุษย์รอดพ้นจากอันตรายต่างๆ หรืออาจเป็นปรากฏการณ์ทางวัฒนธรรมซึ่งที่พบได้ทั่วไปที่สุดในสังคมยุโรป
อาการกลัวแมงมุมสามารถรักษาได้ด้วยวิธีการและเทคนิคทั่วไปเช่นเดียวกับที่รักษาอาการกลัวจำเพาะอื่นๆ ในขณะเดียวกันกับอาการกลัวแบบอื่น การบรรเทาอาการคือการที่ผู้มีอาการไม่คล้อยตามความรู้สึกหรือเหตุการณ์ต่อเนื่องจากความกลัว พร้อมกับการที่ผู้อื่นซึ่งไม่มีอาการ ก็ไม่ควรกระทำการใดๆ อันเป็นการส่งเสริมหรือกระตุ้นให้เกิดความกลัว
เกมที่แนะนำให้เล่น Earth Defense Force 2017
"แมงมุม... แมงมุม Everywhere."
การต่อสู้กับเหล่าแมลงที่มารุกรานโลก ไม่ใช่แค่ทำให้คนกลัวแมงมุมช็อคอย่างเดียว คนกลัวแมลงอื่นๆ ก็อาจช็อคไปตามๆ กันด้วยเช่นกันครับ
 
 
Acrophobia โรคกลัวความสูง


โรคกลัวความสูงเป็นอาการ Panic ชนิดหนึ่ง ซึ่งเกิดจากการไปยืนอยู่บนพื้่นที่สูงๆ โดยคนกลุ่มนี้จะเกิดความระแวง กลัวว่าจะตกลงไปข้างล่าง ทำให้เกิดอาการสั่น ตื่นตระหนก ก้าวเท้าไม่ออก และไม่กล้าลงมาด้านล่างด้วยตัวเอง โดยส่วนใหญ่แล้วจำนวนผู้หญิงจะมีอาการกลัวความสูงมากกว่าผู้ชายประมาณ 2 เท่า
โรคกลัวความสูงนี้ หลายคนมักจำสับสนกับโรค Vertigo หรือเวียนศีรษะ เพราะอาการดังกล่าวเป็นความรู้สึกเหมือนสถานที่นั้นหมุนซึ่งเกิดจากการมองลงมาจากที่สูง รวมทั้งมีสิ่งกระตุ้นอื่นๆ
เกมที่แนะนำให้เล่น Mirror Edge, Assassin's Creed
เกมตะกายตึกแบบ First Person หรือมุมมองบุคคลที่ 1 ผู้เล่นต้องปีนป่ายไปมาตามตึกต่างๆ ในมุมมองเสมือนเข้าไปวิ่งในเกมจริงๆ คนกลัวความสูงเจอเกมนี้เข้าไป อาจถึงขั้นฉี่ราดได้ ส่วน Assassin's Creed เองก็เน้นปีนป่ายเช่นกัน ถึงไม่ได้เป็น First Person แบบ Mirror Edge แต่ความหวาดเสียวตอนกระโดด Leap of Fate ลงมาใส่กองฟาง มันช่างเสียวไส้เสียเหลือเกิน
 
 
Spectrophobia โรคกลัวผี


คนกลัวผีนั้นมีเยอะแยะมากมายครับ เมื่อสมัยเด็กๆ ผมเองก็กลัวผีมากๆ จนไ่ม่กล้าเข้าห้องน้ำคนเดียวเลย แต่ตอนนี้ผมหายกลัวผีแล้ว และชอบดูภาพยนตร์และชอบเล่นเกมที่เกี่ยวกับผีมากๆ (สังเกตได้จากเกมที่ผมรีวิวหรือบทความเก่าๆ) แต่ยังเป็นโรคกลัวตุ๊กตาผีแทนขึ้นมาซะงั้น (ฮา) อาการเหล่านี้ส่วนใหญ่มีสาเหตุมาจากสื่อต่างๆ เช่นภาพยนตร์ หรือการ์ฺตูนที่มีเนื้อหาส่วนใหญ่เป็นผีที่ออกอาละวาดไล่ฆ่าคนครับ อย่างตัวผมเองก็กลัวผีเพราะแม่ชอบดูหนังผี พอดูด้วยแล้วก็กลัว แต่ก็ยังอยากดู แม้ตอนนี้จะหายแล้ว แต่ที่ยังกลัวตุ๊กตาผีอยู่เพราะหนังผีที่ผมดูเรื่องแรกๆ คือหนังตุ๊กตาผีครับ (ไม่นับชักกี้นะ อันนั้นผมเฉยๆ)
นอกจากสื่ออย่างภาพยนตร์และการ์ตูนจะทำให้คนเรากลัวผีได้แล้ว เหล่าผู้หลักผู้ใหญ่ที่ปลูกฝังความกลัวให้เด็กๆ เพื่อทำให้เด็กกลัวและไม่กล้าทำอะไรอย่างเช่น "การออกไปเล่นนอกบ้านตอนกลางคืนจะมีผีมาจับตัว" หรือ "ตัดเล็บตอนกลางคืน ผีจะโผล่มาหักคอ" ฯลฯ สิ่งเหล่านี้ก็เป็นการปลูกฝังความกลัวให้กับเด็กๆ เช่นกันครับ
เกมที่แนะนำให้เล่น Fatal Frame
เกมที่เกี่ยวกับผีมีมากมายครับ แต่เกมที่จะทำให้เพื่อนๆ ได้แนบชิดติดหนังหน้า ตาประสานตากับผีมากที่สุดน่าจะเป็นเกม Fatal Frame นี่แหละครับ
 
 
Agoraphobia โรคกลัวที่ชุมขน / ที่โล่งแจ้ง


โรคกลัวที่ชุมชนคือภาวะที่บุคคลมีอาการวิตกกังวลในสิ่งแวดล้อมที่ไม่คุ้นเคยหรือรู้สึกว่าตนเองควบคุมได้น้อย สิ่งเร้าสำหรับอาการวิตกกังวลนี้ได้แก่ ฝูงชน ที่โล่งแจ้ง หรือการเดินทาง (แม้ระยะทางสั้นๆ) อาการวิตกกังวลนี้มักจะประกอบด้วยความกลัวการขายหน้าต่อประชุมชน เพราะโรคกลัวที่ชุมชนเป็นอาการนำของอาการตื่นตระหนกที่ทำให้ผู้ป่วยคลุ้มคลั่งต่อหน้าผู้อื่น
ผู้ที่มีโรคกลัวที่ชุมชนจะมีอาการตื่นตระหนกในสถานการณ์ที่ตนเองอึดอัด รู้สึกไม่ปลอดภัย ควบคุมไม่ได้หรือห่างไกลจากสิ่งที่สามารถช่วยเหลือเขาได้ ในรายที่มีอาการมากจะอยู่แต่กับบ้านไม่ออกไปไหนเป็นปีๆ ผู้มีอาการจำนวนมากชอบที่จะมีผู้มาเยี่ยมอยู่ในบริเวณที่พวกเขาควบคุมได้และชอบที่จะทำงานในที่ๆรู้สึกว่าปลอดภัย ถ้าผู้กลัวที่โล่งออกไปจากเขตปลอดภัยของตน อาจจะเกิดอาการตื่นตระหนกได้
เกมที่แนะนำให้เล่นสำหรับคนกลัวที่โล่งแจ้ง Minecraft เกมนี้โล่งอย่างบอกไม่ถูก กว่าจะสร้างโน่นสร้างนี่เสร็จอาจเล่นไม่ไหวก็ได้
เกมที่แนะนำสำหรับคนกลัวฝูงชน Assassin Creed
เกมนักฆ่าที่เราต้องเดินปะปนกับฝูงคน ไม่ว่าจะใช้เพื่อลอบฆ่า หรือหนีเพื่อปิดบังตัวเอง คนที่กลัวฝูงคนถ้ามาอยู่ในสถานการณ์แบบนี้น้ำลายฟูมปากแหง
เกมที่มีโรค Agoraphobia มาเกี่ยวข้อง Heavy Rain
Ethan ตัวเอกในเกมนี้เป็นโรค Agoraphobia ในแบบที่กลัวที่ชุมชน หรือคนแออัด หากใครเล่นเกมนี้แล้วจะพอเดาอาการผ่าน Ethan 
 
 
Trypanophobia โรคกลัวเข็ม/ของแหลม


เป็นความกลัวต่อหัตถการทางการแพทย์อาทิการฉีดยาหรือการใช้เข็ม โดยทั่วไปมักหมายถึงอาการกลัวของแหลม (aichmophobia, belonephobia, หรือ enetophobia) สภาวะดังกล่าวได้รับการบรรจุเป็นทางการในเกณฑ์วินิจฉัยโรคจิตเวช DSM-IV ใน ค.ศ. 1994 ว่าเป็นโรคกลัวจำเพาะต่อเลือด/การฉีดยา/การบาดเจ็บ ระดับความกลัวนี้มีได้ตั้งแต่การเลี่ยงการฉีดยา การเจาะเลือด ไปจนถึงปฏิเสธการรักษาจากแพทย์ทุกอย่าง
ฉากหวาดเสียวสำหรับคนเป็นโรคกลัวเข็ม Dead Space 2 ในฉากหนึ่งของ Dead Space 2 ที่ Issac จะต้องทำการฉีดสารบางอย่างเข้่าไปในตา ซึ่งเป็นฉากบีบหัวใจที่แม้แต่ผมที่ไม่กลัวเข็มยังรู้สึกเสียวเวลาที่เข็มมันค่อยๆ หย่อนลงมาจนเจาะเข้าไปในตาเลยล่ะครับ *0*
 
 
Hemophobia โรคกลัวเลือด


เป็นความกลัวต่อเลือดอย่างรุนแรงและไม่สมเหตุผล ซึ่งผู้ที่มีอาการเฉียบพลันจะมีปฏิกิริยาตอบสนองทางกายมากกว่าความกลัวปกติธรรมดา โดยเฉพาะอย่างยิ่งคือเป็นลม ซึ่งอาจพบปฏิกิริยาดังกล่าวได้ในผู้ที่มีอาการกลัวเข็ม (trypanophobia) และอาการกลัวการบาดเจ็บ (traumatophobia) โรคกลัวชนิดนี้จัดอยู่ในประเภทโรคกลัวเลือด-การฉีดยา-การบาดเจ็บ (blood-injection-injury phobia) ตามเกณฑ์การวินิจฉัยโรคทางจิตเวช DSM-IV หรือเป็นกลุ่มโรคกลัวเลือด-การบาดเจ็บ-การเจ็บป่วย (blood-injury-illness phobia) ในตำราสมัยก่อน
เกมที่แนะนำ God of Wars, Gears of  War, Ninja Gaiden, Splatterhouse (และอีกมากมาย)
เกมสายเลือดสาดมีมากมายเลยครับ ถ้าจะให้ผมยกมาพูดทั้งหมดก็คงไม่พอ เพื่อนๆ สามารถเข้าไปดูบทความตัวอย่างเกมเลือดสาดที่ ผมเคยเขียนไว้เมื่อนานมาแล้วก็ได้นะครับ (แต่ไ่ม่มีเกมใหม่ๆ นะครับ ^^) http://www.online-station.net/feature/feature/14698
 
ผู้สนับสนุนเนื้อหา

 
 