ดวงตาไม่เพียงแต่เป็นอวัยวะหนึ่งในร่างกาย แต่ยังเป็นหนึ่งในห้าประสาทสัมผัสของมนุษย์ที่มีความสำคัญมาก สิ่งที่ดวงตาของคุณเห็น สามารถบอกอะไรได้มากมายเกี่ยวกับตัวคุณเองในฐานะปัจเจกบุคคล หรือพูดง่าย ๆ ก็คือ มุมมองที่คุณเห็นสิ่งต่าง ๆ สามารถบอกได้ว่าคุณเป็นคนอย่างไร
“ภาพลวงตา” ถูกออกแบบมาเพื่อท้าทายสมองและดวงตาของเรา วันนี้ Tonkit360 มีแบบทดสอบทางบุคลิกภาพมาให้ทุกคนได้ลองเล่นกันอีกครั้ง เกมนี้จะเป็น “ภาพม้าลวงตา” จำนวนม้าที่คุณเห็นสามารถเปิดเผยรายละเอียดต่าง ๆ เกี่ยวกับตัวคุณที่คุณอาจไม่เคยรู้มาก่อนได้ กติกาง่าย ๆ ของเกมนี้ ให้คุณเหลือบมองภาพด้านล่างเพียงสักครู่ แล้วนับจำนวนม้าที่คุณเห็นในภาพ จากนั้นอ่านรายละเอียดเกี่ยวกับ “ลักษณะการทำงาน” ของคุณ ตามจำนวนม้าที่คุณเห็นได้เลย

ถ้าคุณเห็นม้าแค่ตัวเดียว
หากคุณเห็นม้าเพียงแค่ตัวเดียวจากภาพที่กำหนดให้ คุณเป็นคนที่จับตามองภาพใหญ่ โดยคุณมักจะมองเห็นสิ่งต่าง ๆ ในภาพรวม และมีวิสัยทัศน์กว้างไกล คุณเป็นคนที่ตัดสินใจเร็ว และไม่ค่อยเสียเวลาประเมินหรือคิดอะไรที่ลึกซึ้งเกินไปเกี่ยวกับสิ่งต่าง ๆ
ด้วยคุณสมบัตินี้เองที่ทำให้คุณเป็นคนที่บริหารจัดการสิ่งต่าง ๆ ได้ดี เพราะคุณสามารถคำนวณผลลัพธ์ได้ก่อนใครเพื่อน เรียกได้ว่าคุณวาดภาพต่าง ๆ ในหัวได้เสร็จก่อนที่คนอื่น ๆ จะหยิบดินสอขึ้นมาด้วยซ้ำ อย่างไรก็ดี คุณสมบัตินี้อาจไม่จำเป็นนักในหลาย ๆ กรณี เพราะบ่อยครั้งที่คนเราต้องให้ความสำคัญกับรายละเอียดบ้าง แต่คุณอย่าหยุดพัฒนาตัวเอง เพราะคุณสามารถเป็นผู้นำความเปลี่ยนแปลงได้ โดยอาจต้องมีทักษะด้านอื่น ๆ เพิ่มเติมเพื่อให้การทำงานของคุณสมบูรณ์ขึ้น
คุณนับม้าได้ 5-10 ตัว
คุณเป็นคนหนึ่งที่มีร่องรอยของคนที่รักความสมบูรณ์แบบ คุณเป็นคนที่ไม่ค่อยใส่ใจกับเรื่องเล็ก ๆ น้อย ๆ แต่จะชอบให้ความสำคัญกับสิ่งที่คิดว่ามีค่ามากพอที่ใส่ใจ อนึ่ง วิธีการตัดสินใจของคุณก็ค่อนข้างสมเหตุสมผลเลยทีเดียว
แม้จะเป็นคนมีไหวพริบดี แต่คุณกลับมีวิธีการทำงานแบบจับจด ถึงอย่างนั้นมันก็ไม่ได้เป็นปัญหาที่ทำให้คุณไม่บรรลุเป้าหมายที่ตั้งไว้ ทว่าการทำงานที่ไม่ค่อยจะเป็นระบบเท่าไรต่างหากที่จะก่อให้เกิดปัญหา คุณเป็นคนที่ไม่เคยหยุดอยู่กับที่ มีความเคลื่อนไหวอยู่เสมอ แม้ว่าคุณจะวิ่งบ้างเดินบ้างก็ตาม สำหรับคุณ ชีวิตคือการเดินทางของจริง อย่างไรก็ดีคุณมีข้อเสียเล็กน้อยตรงที่บางครั้งคุณก็มั่นใจในความสามารถของตนเองมากเกินไปหน่อย แต่ก็นะ คุณก็มีวิธียอมรับความล้มเหลวในแบบของตัวเอง
คุณเห็นม้าตั้งแต่ 11 ตัวขึ้นไป
คุณเป็นคนมีสายตาที่เฉียบแหลมมาก ในภาพลวงตาภาพนี้ หลายจุดมันก็ค่อนข้างที่จะสังเกตเห็นตัวม้าได้ยากอยู่ แต่คุณกลับสังเกตเห็นสิ่งที่คนอื่นมองไม่เห็น คุณเป็นคนมีความรับผิดชอบสูง และไม่พลาดแม้แต่เรื่องที่เล็กน้อยที่สุด นี่เป็นเหตุผลว่าทำไมคนอื่น ๆ ถึงชอบทำงานกับคุณ เพราะพวกเขารู้ว่าคุณจะไม่ทำให้พวกเขาผิดหวังแน่ ๆ
แต่…การเป็นพวกที่ชอบความสมบูรณ์แบบ ทำให้คุณมักจะติดอยู่ในสถานการณ์ที่คุณไม่แน่ใจว่าจะตัดสินใจอย่างไร คุณมักจะมีความลังเลเกี่ยวกับผลลัพธ์เสมอ คุณเชื่อว่าทุกอย่างสามารถดีขึ้นได้ คุณเลยเป็นพวกที่ไม่ค่อยจะพอใจกับผลลัพธ์สุดท้ายที่เกิดขึ้น คุณคาดหวังว่ามันจะดีขึ้นกว่านี้อีกนิดหน่อยก็ยังดี ดังนั้น คุณอาจต้องเรียนรู้วิธีที่จะสงบสติอารมณ์ของตนเองลง ถ้าคุณรู้สึกว่าตนเองกำลังคิดมากเกินไป พยายามอยู่กับคนที่เตือนคุณได้ว่าตอนนี้คุณกำลังคิดเยอะเกินไปแล้ว คุณไม่จำเป็นต้องซีเรียสจริงจังกับทุกเรื่อง