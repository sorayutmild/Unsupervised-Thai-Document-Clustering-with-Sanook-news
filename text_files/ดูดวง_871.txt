
เคยรู้สึกกันบ้างไหมคะว่า ขยันทำงานแทบตาย ประหยัดแล้วประหยัดอีก ได้เงินมาก้อนหนึ่ง หวังจะใช้ให้ได้ตลอดรอดฝั่งจนถึงสิ้นเดือน แต่มันต้องมีเรื่องหยิบมาใช้จนหมดก่อนทุกที จนสุดท้ายต้องไปหยิบยืมพ่อแม่ ญาติ หรือเพื่อนสนิท หากคุณรู้สึกว่าทำอย่างไรก็เก็บเงินไม่อยู่ จริงๆ แล้วอาจเป็นเพราะ “ฮวงจุ้ยในบ้านไม่ดี” ก็ได้นะคะวิธีปรับฮวงจุ้ยรับทรัพย์ก้อนโต ไม่ยากอย่างที่คิด Sanook! Horoscope นำมาฝากทุกคนแล้วค่ะ1. หาจุดรับทรัพย์ในบ้าน โดยยืนอยู่หน้าประตูบ้าน หันหน้าเข้าบ้าน (เหมือนกำลังจะเดินเข้าบ้าน) ตำแหน่งถังเงินถังทอง หรือจุดรับทรัพย์ของบ้าน จะอยู่ด้ายท้ายของบ้านฝั่งซ้ายมือค่ะ สามารถหาจุดรับทรัพย์จากห้องต่างๆ ได้ด้วยนะคะ เช่น ห้องนอน ห้องนั่งเล่น ก็ยืนหน้าประตู ตำแหน่งเดียวกัน2. เคลียร์พื้นที่ตรงจุดรับทรัพย์ให้โล่ง อย่าให้มีอะไรมากอง มาสุมให้รกเด็ดขาด3. ของแตก หัก พัง เอาออกให้หมดว่ากันว่าของแบบนี้จะดูดพลังดี และกระแสทรัพย์จะนิ่งเสียไปด้วย ของพังรวมไปถึงนาฬิกาถ่านหมด ลิ้นชักพัง หลอดไฟขาด กล่องใส่ของหัก และอื่นๆ4. เพิ่มสีเขียว สีม่วงในบ้านสีเขียว เป็นสีเรียกเงิน เป็นสีแห่งการเจริญงอกงาม ออกดอกออกผลเหมือนต้นไม้ ส่วนสีม่วง คอความร่ำรวยมั่งคั่งราวกับเศรษฐี หากสามารถวางสิ่งของ หรืออาหารที่มีสีเขียวสีม่วงเข้าไว้ด้วยกัน เช่น องุ่นเขียว องุ่นม่วง ไว้ตรงจุดรับทรัพย์ อาจจะเป็นจุดรับทรัพยของห้องนั่งเล่น ห้องทานอาหาร หรือห้องครัว ก็ทำให้ช่วยเรียกทรัพย์ได้ แต่อย่าลืมวางทิ้งไว้จนองุ่นแห้งเน่าคาชามล่ะ5. ทำความสะอาดกระเป๋าสตางค์เราใช้กระเป๋าสตางค์ทุกวัน จนอาจละเลยเรื่องความสะอาด จะเช็ดหรือจะซัก ก็อย่าลืมจัดระเบียบกระเป๋าสตางค์ด้วยการเอาใบเสร็จ เศษกระดาษต่างๆ ออกจากกระเป๋า และจัดเก็บบัตรต่างๆ ให้เป็นระเบียบเรียบร้อย6. เก็บเงินไว้ที่สูงยิ่งสูงยิ่งดี ให้เราเห็นคุณค่าของเงิน กระปุกออมสิน ซองใส่เงินต่างๆ นำขึ้นที่สูงเหนือศรีษะให้หมด7. เห็นความสำคัญของสมุดบัญชีแทนที่เราจะมองว่าเป็นแค่สมุดกระดาษ เราอาจซื้อซองพลาสติกใสมาใส่ ให้สมุดบัญชีใหม่ ไม่มีรอยขาดแหว่ง แล้ววางสมุดบัญชีไว้ตำแหน่งรับทรัพย์ของห้องนอน ห้องทำงาน หรือห้องส่วนตัว8. แบ่งปันโชคลาภให้คนอื่นเงินที่หามาได้ ก็อย่าลืมเอาไปช่วยเหลือเพื่อนมนุษย์ หรือสัตว์ที่ด้อยโอกาสด้วย ทำบุญทำทาน หรือบริจาคการกุศลต่างๆ นอกจากเราจะได้รับทรัพย์มากขึ้นในวันข้างหน้า เรายังได้บุญจากการแบ่งปันสิ่งดีๆ ให้แก่คนอื่นอีกด้วย
ไม่ยากเลยใช่ไหมคะ ลองทำกันดูแล้ว ได้ผลอย่างไร มาแชร์ให้ทุกคนได้อ่านกันด้วยนะคะ

ขอขอบคุณข้อมูลจาก Cleo Thailand