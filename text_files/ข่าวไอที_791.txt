แฟนพันธุ์แท้ Steve Jobs ทำพิษ สาวก Apple โวยทำไมให้ชาว Android เฉลยคำตอบสุดท้าย! แฟนพันธุ์แท้ 2012 - Apple อัพเดทข่าวล่าสุดกับ ป๋าเอก TechXcite กลายเป็นเรื่องราวดราม่าขึ้นมาเสียแล้วหลังจากที่เราเพิ่งจะรายงานข่าวเกี่ยวกับรายการ แฟนพันธุ์แท้ 2012 ตอน Steve Jobs ที่จะออกอากาศทางช่อง 5 ในวันศุกร์ที่ 17 ก.พ. 2555 นี้ ซึ่งสิ่งที่สาวก Apple หลายคนสงสัยก็คือใครกันหนอที่จะมาเป็นคนเฉลยคำตอบสุดท้ายสุดยอดแฟนพันธุ์แท้ Stve Jobs ซึ่งตามปกติแล้วก็น่าที่จะเป็นคนที่เป็นที่ชื่นชอบหรือเคารพนับถือในหมู่ผู้ใช้งาน Apple ด้วยกัน

แฟนพันธุ์แท้ 2012
ล่าสุดมีการเฉลยออกมาแล้วว่าผู้ที่จะมาเฉลยคำตอบสุดท้ายสุดยอดแฟนพันธุ์แท้ Steve Jobs ก็คือคุณ หนุ่ย พงษ์สุข หิรัญพฤกษ์ พิธีกรคนดังจากรายการ แบไต๋ ไฮเทค ที่ได้ส่งข้อความผ่าน Twitter อย่างชัดเจนยืนยันว่าตัวเขาเองนี่แหละคือผู้ที่จะมาเฉลยคำตอบสุดท้ายในรายการตอนดังกล่าว ซึ่งแม้ว่าคุณหนุ่ยจะเป็นคนดังในวงการ IT ก็จริงอยู่ ทว่าประเด็นที่ยังคาใจสำหรับสาวก Apple ทั้งหลายก็คือการที่คุณหนุ่ยเป็นเคยเป็นพรีเซนเตอร์โทรศัพท์มือถือ Android มาก่อน แถมเจ้าตัวเองยังไม่เคยเปิดเผยตัวเลยด้วยซ้ำว่าเป็นแฟนตัวยงของ Apple แต่อย่างใด (ไม่นับการใช้งาน iPad ในรายการแบไต๋นะครับ)

แฟนพันธุ์แท้ 2012
งานนี้ก็ต้องว่ากันไปนานาจิตตังครับว่าคุณหนุ่ย แบไต๋จะเหมาะสมกับการเป็นผู้ที่จะมาเฉลยคำถามสุดท้ายสุดยอดแฟนพันธุ์แท้ Steve Jobs หรือไม่อย่างไร แล้วเพื่อนๆ TechXcite ละครับคิดอย่างไรกับเรื่องนี้กันบ้างครับที่มา: @nuishow
 

ขอบคุณเนื้อหา และภาพประกอบ บทความโดย: ป๋าเอก TechXcite
 