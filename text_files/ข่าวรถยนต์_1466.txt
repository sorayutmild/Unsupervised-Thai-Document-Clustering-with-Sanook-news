     ระบบวาล์ว คือชิ้นส่วนสำคัญที่บรรจุอยู่ในเครื่องยนต์ เมื่อคุณขับรถถึง 100,000 กิโลเมตร หรือเมื่อมีอาการรถวิ่งอืด รอบเดินเบาสั่นเหมือนเครื่องจะดับ จำเป็นต้องมาตั้งระบบวาล์วเพื่อให้การขับขี่เป็นไปอย่างปกติเหมือนดังเดิม ส่วนรถติดแก๊สวาล์วจะเสื่อมเร็วกว่าปกติ ควรตรวจสอบที่ระยะ 50,000 กิโลเมตร หรือตามที่คู่มือรถกำหนดโดยช่างผู้ชำนาญการ ซึ่งคุณสามารถไปเช็กได้ที่ศูนย์บริการ หรืออู่ที่คุณไว้วางใจได้เลย
     วาล์วมี 2 ลักษณะ วาล์ว ไอดี และวาล์วไอเสีย ถูกติดตั้งอยู่ในฝาสูบ หากวาล์วมีระยะที่ผิดปกติไปจากเดิม จะส่งผลกระทบต่อเครื่องยนต์ เช่น ระยะวาล์วห่างเกินไปจะทำให้เครื่องยนต์เผาไหม้ไม่ดีพอ แรงม้า และแรงบิดลดลง ยังส่งผลให้กินน้ำมันมากขึ้นอีกด้วย ส่วนวาล์วตัวใดที่ชำรุด หรือสึกมากไม่สามารถปิดได้ ที่เรียกติดปากว่า "วาล์วยัน" โดยมากแล้วชำรุดที่วาล์วไอเสีย สูบใดวาล์วยัน สูบนั้นกำลังอัดจะรั่ว เวลาติดเครื่องยนต์ อาการจะคล้ายๆ กับจุดระเบิดไม่ครบสูบทำให้เครื่องสั่นมาก      อาการวาล์วยันคือ1. รถจะวิ่งอืดผิดปกติ อัตราเร่งจะหายไป 2. รอบเครื่องยนต์ผิดปกติวูบเหมือนจะดับ3. รถกินน้ำมันผิดปกติ     อาการวาล์วรั่ว มี 2 กรณีคือ1. วาล์วรั่ว คือเวาล์วปิดไม่สนิท ทำให้ไอดีรั่วเข้ามาห้องเผาไหม้ ก็จะทำให้เกิดควันดำ2. มีควันขาว แต่ในกรณีที่มีควันขาวนั้น ก็อาจเกิดจากสาเหตุอื่นได้เช่นกัน เช่น แหวนลูกสูบหลวม หรือ ปลอกสูบเป็นรอย      หากรถคุณเจออาการดังที่กล่าวมา ก่อนที่ความเสียหายจะเพิ่มมากขึ้น ให้รีบนำรถเข้าศูนย์ซ่อมได้เลย เพราะค่าใช้จ่ายในการปรับตั้งวาล์วไม่แพง อยู่ที่หลักพันบาทต้นๆ ขึ้นอยู่กับยี่ห้อรถยนต์ แต่ถ้าเครื่องยนต์วาล์วรั่วเตรียมปาดเหงื่อได้เลย เพราะค่าใช้จ่ายในการซ่อมก็ราคาประมาณหลักหมื่น ต้องเปิดฝาสูบ ตรวจเช็ค ปรับตั้งเปลี่ยนวาล์ว งานใหญ่แน่นอน
     ที่สำคัญควรระวังช่าง หรืออู่บางที่ให้ดี เพราะคุณอาจโดนหลอกได้ เนื่องจากอาการอาจเป็นแค่วาล์วยัน แต่ตอนเก็นเงินดันบอกว่าวาล์วรั่ว มั่วเก็บเงินคุณมากกว่าความเป็นจริง ยังไงต้องดูให้ดีนะครับเพราะราคาค่าซ่อมมันต่างกันมากทีเดียว
 