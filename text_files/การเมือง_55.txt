ภาพคู่ กี้ร์ อริสมันต์ ประคอง ปู ยิ่งลักษณ์ ถูกส่งต่อไปทั่วเครือข่ายสังคมออนไลน์ บีบี คาดภาพจากงานคาวบอยไนท์ พรรคเพื่อไทย เมื่อ 2 ปีก่อน
       ผู้สื่อข่าวรายงานว่า (15 มิ.ย.) ภาพ น.ส.ยิ่งลักษณ์ ชินวัตร ผู้สมัคร ส.ส.บัญชีรายชื่อลำดับที่ 1 พรรคเพื่อไทย (พท.) คู่กับ นายอริสมันต์ พงศ์เรืองรอง แกนนำกลุ่มคนเสื้อแดง ถูกส่งต่อไปทั่วในเครือข่ายสังคมออนไลน์ ทั้งเฟซบุ๊ก และผู้ใช้โทรศัพท์แบล็กเบอรี่ (บีบี) ได้มีการเผยแพร่และส่งต่อภาพของ โดยเป็นภาพนายอริสมันต์ ใช้มือประคองตัว น.ส.ยิ่งลักษณ์ เอาไว้ 
    ทั้งนี้ คาดว่าภาพดังกล่าวถูกถ่ายในงานสัมมนา ส.ส.ของพรรคเพื่อไทย ในหัวข้อ เพื่อไทย...ผูกพัน ร้อยประสบการณ์” ที่โรงแรมกรีนเนอรี่ รีสอร์ท เขาใหญ่ อ.ปากช่อง จ.นครราชสีมา ซึ่งจัดขึ้นระหว่างวันที่ 2-3 ก.พ.2552 ที่ผ่านมา ซึ่งหลังจบการสัมมนาพรรคได้จัดงานเลี้ยง ภายใต้ชื่อ “คาวบอย ไนท์ ปาร์ตี้” มีแกนนำพรรคคนสำคัญเข้าร่วมพร้อมเพรียง
