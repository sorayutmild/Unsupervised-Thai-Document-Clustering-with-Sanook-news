Final Fantasy
สิ่งหนึ่งที่ทำให้ Final Fantasy เป็นเกมส์ RPG ยอดนิยมของคนทั่วโลกก็เพราะความสัมพันธ์ของเหล่าตัวละคร ที่ทางผู้เขียนบทสร้างสรรค์ออกมาได้อย่างลึกซึ้ง ทำให้ผู้เล่นรู้สึกประทับใจในบทบาทของตัวละครเหล่านั้น โดยเฉพาะความสัมพันธ์ของตัวละครคู่พระนางในแต่ละภาค ที่มีทั้งดราม่าทั้งบทเศร้าที่ต้องร่วมต่อสู้ไปด้วยกัน และสุดท้ายก็แฮปปี้เอนดิ้ง ซึ่งตั้งแต่ภาค Final Fantasy IV เป็นต้นมาตัวละครคู่พระนางที่มีบทความรักกัน ก็เริ่มมีบทบาทมากขึ้นในเกมส์ตระกูล Final Fantasy และทำให้เป็นที่ชื่อนชอบจนถึงปัจจุบัน
ด้วยเหตุนี้ก็เลยมีการจัดอันดับคู่พระนางจากเกมส์ตระกูล Final Fantasy ที่แฟนๆชอบมากที่สุด ผลการลงคะแนนสรุปได้ดังนี้
 
อันดับ 10 Adelbert Steiner & Beatrix จาก Final Fantasy 9
สองหัวหน้าอัศวินจากสองหน่วย ที่ไม่ค่อยจะลงรอยกันดีเท่าไหร่ โดย Steiner เป็นหัวหน้าอัศวินของกองร้อย Pluto ส่วน Beatrix เป็นถึงแม่ทัพองครักษ์ประจำ Alexandria โดยที่ Beatrix ไม่ชอบ Steiner ตรงที่เป็นคนละเลยหน้าที่ไม่ค่อยมีความรับผิดชอบ ส่วน Steiner ก็อิจฉาที่ Beatrix มีตำแหน่งสูงกว่า สุดท้ายแล้วทั้งคู่ก็ร่วมมือกันปกป้องเจ้าหญิง Garnet และปราสาท  Alexandria จนเกิดเป็นความรักที่ดูจะบ้าๆบอๆ ออกฮาๆกันสักหน่อย
Final Fantasy
 
อันดับ 9 Balthier & Fran จาก Final Fantasy 12
ใครบอกว่า Vaan เป็นพระเอก? Balthier นี่แหละพระเอกของ Final Fantasy 12 ตัวจริง มีบทบาทในเรื่องมากกว่าไอ้เด็กสลัมนั่นเป็นไหนๆ ซึ่งใครๆก็ว่าหมอนี่เจ๋งสุดในเรื่องแล้วด้วย เป็นถึงเจ้าแห่งสลัดอากาศ ผู้มีค่าหัวสูงสุด ไม่ว่าใครๆก็จ้องจะล่าค่าหัวเขาทั้งนั้น ซึ่ง Balthier มีคู่หูคือ Fran ที่เป็นเผ่า Viera ที่มีหูยาวเหมือนกระต่าย ตัวสูงและผิวคล้ำ ปกติแล้วเผ่านี้จะอยู่เป็นผู้พิทักษ์ป่า แต่เธอเชื่อมั่นในตัว Balthier ถึงขนาดยอมทิ้งป่าบ้านเกิดและเดินทางไปด้วยกันเลยทีเดียว ซึ่ง Balthier ก็เชื่อมั่นในตัว Fran เช่นกัน เป็นสุดยอดคู่พระนาง แม้ว่าจะต่างเผ่าพันธุ์
Final Fantasy
 
อันดับ 8 Wakka & Lulu จาก Final Fantasy 10
Wakka นักกีฬาบลิทซ์บอลผู้เก่งกาจ ตัดสินใจออกเดินทางเป็นการ์เดี้ยนให้กับ Yuna เพื่อชดเชยความผิดที่เขาคิดว่าเป็นต้นเหตุทำให้น้องชายเขาตาย และในการเดินทางปกป้อง Yuna นี้เองที่ทำให้เขาได้สนิทกับ Lulu นักเวทย์ดำที่เป็นการ์เดี้ยนปกป้อง Yuna เช่นกัน แถมยังเคยเป็นคนรักของน้องชายเขาเองด้วย ไหนๆน้องชายพี่ก็ตายไปแล้ว พี่ชายก็เลยจับเอาแฟนน้องมาทำเมียซะเลย แถมยังทำ Lulu ท้องมีลูกกันได้ในเวลาอันรวดเร็วด้วยนะ แค่สองปีเท่านั้น
Final Fantasy
 
อันดับ 7 Locke Cole & Celes Chere จาก Final Fantasy 6
โจรหนุ่มจอมกะล่อนกับแม่ทัพสาวแห่งจักรวรรดิ์ Locke เป็นจอมโจรที่ใจอ่อนกับสาวๆเสมอ เขามักจะช่วยเหลือผู้หญิงอย่างไม่ลังเล ไม่ว่าจะเป็น Terra และ Celes ที่อยู่ฝ่ายจักรวรรดิ์ ที่เป็นฝ่ายตรงข้มกับฝ่ายต่อต้านอย่างเขาก็ตาม จนสุดท้ายแล้วทั้งสองสาวจากฝ่ายจักรวรรดิ์ก็กลายเป็นฝ่ายต่อต้านพวกเดียวกับ Locke ในที่สุด (จริงๆสาวๆไม่พอใจจักรวรรดิ์อยู่แล้วด้วยแหละ) โดย Celes นั้นตั้งแต่ได้ Locke ช่วยจากการถูกทหารจักรวรรดิ์มัดแล้วซ้อมมาได้ ก็แอบหลงรักโจรหนุ่มทันที โดยที่บักโจรหนุ่มเซ่อซ่าไม่รู้ตัวว่าเขาแอบชอบอยู่ สุดท้ายก็ไม่รู้ว่าความรักของทั้งคู่จบลงเช่นไร
Final Fantasy
 
อันดับ 6 Cloud Strife & Tifa Lockhart จาก Final Fantasy 7
แหม! นึกว่าจะได้ที่ 1 ซะอีกสำหรับคู่นี้ เพราะทั้งคู่เป็นตัวละครจากภาคที่แฟนๆ FF ชอบที่สุดคือ FF7 ซึ่งสาเหตุที่ทั้งคู่นี้ไม่ได้ที 1 ก็เพราะว่าเนื้อเรื่องไม่ได้ตีบทออกมาชัดเจนว่าทั้งคู่รักกันหรือเปล่า เพราะจากตัวบทของเรื่องดูจะให้บทของทั้งคู่เป็นเพียงแค่เพื่อนสมัยเด็กเท่านั้นเอง ก็ไม่ทราบว่าในใจของเจ้าหัวนกโชโกโบะมันชอบใครกันแน่ ซึ่งดูเหมือนมันจะชอบแอริธ แต่แอริธเธอไปดีแล้ว ส่วนกับทีฟา บักคลาวด์มันก็ไม่เห็นจะสนใจเลย
Final Fantasy
 
อันดับ 5 Cecil Harvey & Rosa Joanna Farrell จาก Final Fantasy 4
โดยส่วนตัวแล้ว ผมยกให้คู่นี้เป็นอันดับหนึ่งเลยด้วย เพราะทั้งคู่รักกันจริงจังไม่ว่าอุปสรรคจะยิ่งใหญ่แค่ไหนก็ฝ่าฝันไปด้วยกัน ซึ่ง FF4 นอกจากจะเป็นภาคที่มีเรื่องราวของคู่รักนี้แล้ว ยังมีเรื่องของรักสามเส้าด้วย โดยมี Kain แอบหลงรัก Rosa ข้างเดียว แต่สุดท้ายเขาก็ยอมถอยให้กับ Cecil เพื่อนรักไป ซึ่ง Cecil กับ Rosa ได้แต่งงานและมีลูกด้วยกัน ซึ่งลูกของพวกเขาก็เป็นตัวเอกในภาคเสริมต่อมาด้วย
Final Fantasy
 
อันดับ 4 Zack Fair & Aerith Gainsborough จาก Crisis Core: Final Fantasy 7
ต้องคู่นี้สิรักกันจริงไม่เหมือนรักกันแบบเพื่อนในอันดับที่ 6 ทั้งคู่พบกันครั้งแรกในโบสต์ที่แอริธปลูกดอกไม้ พบกันครั้งแรก แซคก็หยอดคำหวานใส่แอริธทันทีว่าเขาตายแล้วและแอริธคือนางฟ้า แต่แค่ตกจากหลังคาโบสต์แค่นั้นไม่ทำให้ยอดโซลเยอร์ตายง่ายๆอยู่แล้ว ด้วยนิสัยที่ตลกเป็นกันเองทำให้แอริธชื่นชอบแซค แต่ความรักของทั้งคู่ก็ไม่ได้จบแบบแฮปปี้ ซึ่งแอริธก็ยังคงคิดถึงแซคเสมอ ถึงขนาดมองเห็นบักคลาวด์เป็นแซคด้วย เพราะคล้ายกันมาก ก็หวังว่าทั้งคู่คงได้รักกันต่อบนสวรรค์ หรือว่ารักกันแบบผีๆไม่ไปผุดไปเกิดก็แล้วแต่
Final Fantasy
 
อันดับ 3 Zidane Tribal & Garnet Til Alexandros XVII จาก Final Fantasy 9
เรื่องราวความรักสุดแสนน้ำเน่าที่เรามักพบได้ในนิยายรักแฟนตาซีทั่วไป แต่มันก็มีให้เห็นใน FF9 ด้วย จากโจรลักพาตัวเจ้าหญิง ทั้งคู่ได้พบรักและช่วยกันต่อสู้ปกป้องอาณาจักร Alexandria ไว้ได้สำเร็จ ในตอนจบแรกๆนั้นดูเหมือนรักของทั้งคู่จะไม่สมหวังเพราะฐานะที่ต่างกัน แต่สุดท้ายนางเอกของเราก็เลือกที่จะวิ่งออกจากปราสาทไปกับพระเอก ซึ่งบรรดาตัวละครอื่นๆและประชาชนต่างก็รู้สึกยินดีกับความรักของทั้งคู่ ว่าแต่ลิงกับคนแต่งงานกันลูกจะออกมาเป็นแบบไหนล่ะ ?
Final Fantasy
 
อันดับ 2 Squall Leonhart & Rinoa Heartilly จาก Final Fantasy 8
ถ้าตั้งชื่อเรื่องราวความรักของคู่นี้เป็นแนวละครเกาหลีก็คงได้ออกมาว่า หนุ่มเย็นชากับยัยจอมจุ้น เพราะ Squall ตัวเอกของเรื่องเป็นหนุ่มพูดน้อยต่อยหนัก ไม่สนใจอะไรนอกจากภารกิจที่ได้รับมอบหมาย ซึ่ง Rinoa นางเอกของเรื่องเป็นสาวสวยที่เป็นชื่นชอบของเหล่าหนุ่มๆอยู่แล้ว กลับสนอกสนใจ Squall เป็นพิเศษ ซึ่งถ้าเป็นปกติเธอโดนท่าทีเย็นชาจาก Squall แบบนั้นคงเลิกยุ่งเลิกคบไปแล้ว แต่สาวสวยของเรากลับไม่ยอมแพ้ พยายามที่จะพูดคุยให้หนุ่มเลือดเย็นเปิดใจกับเธอ ซึ่งสุดท้าย Squall ก็เปิดใจเข้าสังคมและหลงรัก Rinoa ในที่สุด
Final Fantasy
 
อันดับ 1 Tidus & Yuna จาก Final Fantasy 10
ถึงจะเป็นพระเอกจาก FF ที่แฟนๆโหวตให้ว่าห่วยที่สุดในบรรดาพระเอก FF ทั้งหมด แต่ในฐานะคู่รักแล้ว Tidus ทำได้เป็นอันดับ 1 จากเดิมที่เขารับเป็นการ์เดี้ยนให้กับ Yuna เพียงเพื่อตามหาหนทางกลับซานาร์กันด์บ้านเกิด สุดท้ายก็เกิดความรักช่วยเหลือ Yuna ด้วยใจ และตัดสินใจต่อสู้เพื่อยุติการเกิดใหม่ของซิน แม้จะรู้ว่าตนเองที่เป็นเพียงร่างวิญญาณของเหล่า Fayth จะต้องหายไปด้วยก็ตาม สุดท้ายแล้วด้วยความรักของทั้งคู่ทำให้ Yuna ตามหาร่องรอยของ Tidus ในภาค X-2 ด้วยความคิดที่ว่าเขาอาจยังมีชีวิตอยู่
Final Fantasy
ฉากโรแมนติกที่สุดในซีรี่ย์ Final Fantasy




