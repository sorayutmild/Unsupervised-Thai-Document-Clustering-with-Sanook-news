เกมส์ Tekken Revolution
มิทราบว่าช่วงนี้เกมส์ต่อสู้กำลังเข้าสู่ความนิยมในการทำเวอร์ชั่นโหลดเล่นฟรีหรืออะไร เพราะไม่ใช่เพียง Tekken Revolution เท่านั้นที่ทำเวอร์ชั่นโหลดเล่นฟรีออกมา แต่คู่แข่งอย่าง Dead or Alive 5 ก็มีแบบโหลดเล่นฟรีเหมือนกัน ซึ่งทั้งสองเกมส์ก็มีเงื่อนไขในการโหลดเล่นฟรีเหมือนกันตรงที่จำกัดจำนวนตัวละครที่เลือกเล่นได้ โดย Tekken Revolution มีตัวละครให้เลือกเล่นทั้งหมด 8 ตัว ซึ่งคัดมาเฉพาะตัวละครดังๆ ที่มีคนนิยมเล่นมากที่สุด แต่ว่าไม่สามารถข้ามไปเล่นกับ Tekken เวอร์ชั่นธรรมดาได้ (ขณะที่ Dead or Alive 5 แม้จะมีให้แค่ 4 ตัวแต่ซื้อตัวเล่นเพิ่มได้ และเล่นกับเวอร์ชั่นปกติได้)

Tekken Revolution ถึงแม้ว่าจะมีตัวให้เล่นแค่ 8 แต่ก็สามารถใช้เล่นโหมดต่างๆได้ปกติ ไม่ว่าจะเล่นสู้กับ AI ในโหมด Arcade หรือสู้กับผู้เล่นคนอื่นๆในโหมดออนไลน์ และมีระบบท่าพิเศษ Special Arts และ Critical Arts ให้ใช้อยู่เช่นเคย สถิติการต่อสู้ต่างๆ จะถูกเก็บไว้ใน Online Ranking เช่นเดียวกับเวอร์ชั่นปกติ และยังมีระบบใหม่ที่เพิ่มเข้ามาในเกมส์ Tekken ภาคนี้เป็นครั้งแรก ก็คือระบบการเพิ่ม Level ตัวละคร ซึ่งเมื่อทำการต่อสู้มากๆจน Level เพิ่ม ผู้เล่นจะได้ Skill Point มา คาดว่าหนึ่งเลเวลจะได้ 4 แต้ม เอา Skill Point ที่ได้มาไปเลือกอัพเดรด Stat ได้ตามใจจาก 3 ค่าคือ Power เพิ่มพลังโจมตี, Endurance เพิ่มเลือด และ Vigor เพิ่มอัตราคริติคอล
Tekken Revolution ปล่อยให้โหลดฟรีแล้ว 11 มิถุนายน 2013 นี้ เฉพาะเวอร์ชั่น PS3