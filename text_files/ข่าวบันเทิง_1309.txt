ต้นหอม อัดคลิป ปกป้อง ลูกชาย กำลังมอง ลุงแข ด้วยสายตาเว้าวอนกลัวลุงไม่รัก หลังถูกดุไปเบาๆ ด้วยภาษาสวีดิช
ความรักความผูกพันของ ลุงแข หรือ รัศมีแข ฟ้าเกื้อล้น กับ ปกป้อง ลูกชายบุตรธรรมของ ต้นหอม ศกุนตลา มีมากล้นเกินคำบรรยาย เพราะตั้งแต่แบเบาะ ลุงแข เฝ้าดูแลทะนุถนอมดูแล ปกป้อง เรียกว่าช่วยกันเลี้ยงมากับ ต้นหอม ดุจหลานแท้ๆ คำว่ารักเหมือนลูกในสายเลือด ลุงแข ทำให้ประโยคนี้เห็นภาพชัดมากๆ จะเห็นว่าหากมีเวลาว่างจากการทำงาน ลุงแข ก็มาหาหลานรักอยู่เสมอ แน่นอนว่า ปกป้อง ก็รักลุงแขไม่แพ้ แม่ต้นหอม เหมือนกัน 
เห็นได้ชัดจากคลิปที่ ต้นหอม ได้อัดเก็บไว้ดูเป็นรอยยิ้ม โดยบอกว่าวันที่ ปกป้อง โดน ลุงแข ดุด้วยภาษาสวีดิช สายตาที่มองหน้าลุงนั้นบ่งบอกว่ากลัวลุงแขไม่รัก ซึ่ง ต้นหอม ได้บอกเล่าเรื่องราวไว้อย่างน่าประทับใจมากๆ  
ปกป้องจะเป็นคนที่ต้องเอาชนะหอมทุกอย่าง นี่เป็นครั้งแรกที่เห็นสายตาปกป้องยอมแพ้โดยเต็มใจ มันไม่ใช่แววตาแห่งความกลัวการลงโทษ แต่เป็นแววตาที่กลัวลุงแขไม่รัก กลัวลุงแขผิดหวังในตัวเค้า เพราะลุงแขจะไม่ดุถ้าไม่จำเป็นจริงๆ
"เหตุการณ์วันนั้นคือแม่นั่งทานข้าวอยู่แต่พี่ปกจะเล่นเลยไม่ยอมให้แม่กินข้าวพยายามมจะดึงมือลากแม่ให้ลุกจากเก้าอี้มาเล่น ลุงแขเลยดุ (ภาษาสวีเดนรู้กันอยู่ 2 คน) บอกปล่อยให้แม่กินข้าว ละเรียกปกป้องให้มาหา พี่ปกรีบมุดใต้โต๊ะไปหาลุงแขทันทีเลยเกิดคลิปอย่างที่เห็น"
สุดท้าย ต้นหอม คุณแม่อารมณ์ดี ได้บอกเล่าไว้อย่างฮาๆ อีกว่า "ท้ายนี้แม่อยากจะบอกนู๋ว่า เข้มแข็งไว้นะพี่ปก เพราะต่อไปนี้แม่จะยืมมือแขจัดการนู๋แล้วชัยชนะจะตกเป็นของแม่ฝ่ายเดียวววว ฮ่าๆๆๆๆๆ... จาก แม่ที่พ่ายแพ้มาโดยตลอด! ปล.กะลูกกะเต้าก็ไม่เว้น 5555" 

ทางด้าน ลุงแข ได้เขียนข้อความถึงหลานสุดที่รักว่า "ค่อยๆเรียนรู้กันไปนะลูก ลุงปรารถนาดีเสมอ และลุงรู้ว่าหนูก็รู้ หน้าที่ลุงไม่ใช่แค่รักหนู ลุงต้องรับทำหน้าที่ให้สมกับการให้โอกาส ให้หัวใจ ให้ความไว้เนื้อเชื่อใจในการดูแลหนูจากแม่ของหนู ปูย่าตายายและครอบครัวของหนู หนูคือ No.1ของลุง...แต่ในโลกความจริงนอกบ้าน...หนูไม่ได้น่ารักสำหรับทุกคน...หนูจะต้องเรียนรู้ลูก ลุงไม่เรียกปกป้อง...เพราะลุงเรียกหนูว่า älskling แปลว่า ที่รัก ลุงไม่ป้อน ถอดใส่เสื้อผ้าให้ ลุงอยากให้หนูช่วยเหลือตัวเองได้ตอนเริ่มอนุบาลเพราะลุงไม่ได้อยู่ที่ รร.กับหนู ลุงจะได้ไม่กังวลใจถ้าหนูช่วยเหลือตัวเองได้"
"ลุงไม่อุ้ม ลุงอยากให้ระบบการทำงานของร่างกายหนูดีเยี่ยม ลุงไม่เคยห้ามถ้าไม่จำเป็น ลุงจะบอกแค่ "ระวัง"...ลุงอยากให้หนูยั้งและใช้ความคิดก่อน ลุงไม่โอ๋เวลาหนูเจ็บ...ลุงอยากให้หนูจัดการและเข้าใจถึงความเจ็บว่ามันเพราะอะไร มีอีกเยอะ ลุงเขียนไม่หมด เอาเป็นว่า...รักหนูที่สุด"
อ่านแล้วหลังลุงแขเหมือนปกป้องเลยค่ะ น่ารัทั้งลุงทั้งหลานจริงๆ 