นอกจากมือถือทุกวันนี้จะเป็นทุกอย่างแม้กระทั่งกล้องถ่ายรูปชั้นดีแล้วการเป็นสแกนเนอร์สำหรับถ่ายเอกสารได้นั้นคงต้องเป็นจุดเด่นแน่นอน แต่ต้องมี Apps ที่ดีเช่นกัน วันนี้เลยจะมาแนะนำ 6 Apps ช่วยคุณเปลี่ยนมือถือเป็นสแกนเนอร์ชั้นเยี่ยม
Google Drive Android | iOS
 
พูดถึงชื่อนี้หลายคนงงว่า มันสแกนได้จริงเหรอ จริงครับ เพราะถ้ากดปุ่ม Option ให้แสดงผลขึ้นมาหรือกด Add News จะมีปุ่มรูปสแกนอยู่ด้านข้าง เมื่อกดแล้วจะปรากฏหน้าจอให้ถ่ายภาพจากกล้องหลัง จากนั้นถ่ายแล้ว Crop ภาพ เท่านี้ก็ได้เอกสารมาอยู่ในมือถือแล้ว
Evernote Android | iOS
 
นอกจากจดแล้วความสามารถในการสร้างเอกสารผ่านการสแกน หรือถ่ายรูปนั้นก็ทำได้เช่นเดียวกัน โดยโปรแกรมจะถ่ายเป็นรูป และตั้งค่าให้ภาพเท่ากับไซล์กระดาษ แบบไหนก็ได้ เรียกได้ว่าอเนกประสงค์เลยทีเดียว
Scannable iOS
 
โปรแกรมสแกนเอกสารที่มีอยู่ใน iOS แถมฟรีด้วย เป็นอีกหนึ่งโปรแกรมสุดฉลาดเมื่อถ่ายภาพแล้วเครื่องจะตัดขอบกระดาษและปรับให้ตรงโดยอัตโนมัติ แต่ถ้ายังไม่พอแล้วล่ะก็โปรแกรมนี้สามารถสแกนนามบัตรแล้วสร้าง Contact ให้กับมือถือของคุณได้อีกด้วย
Scanbot Android | iOS
 
เป็นอีก Apps ที่เหมาะกับการสแกนเอกสารเช่นเดียวกัน  ซึ่งสามารถเลือกได้ทั้งแบบขาวดำ หรือสี พร้อมกับสแกนได้แบบ 2 Mode คือสามารถพลิกหน้ากระดาษได้ นอกจากนี้โปรแกรมนี้สามารถสแกน QR Code และ Bar Code ได้อีกด้วยเรียกได้ว่าตัวเดียวจบ
Genius Scan Android | iOS
 
เป็นอีกโปรแกรมที่ใช้ในเรื่องการสแกนเอกสาร แต่สามารถเปลี่ยน Format ของ File เลือกใช้ได้อย่างเหมาะสมรวมถึงการสแกนอัตโนมัติ แต่สำหรับ iOS ถ้าต้องการแบบ Full Option ต้องยอมเสียเงินสักหน่อย
CamScanner  Android | iOS
 
ตัวสุดท้ายแม้ว่าจะมีข้อเสียงเรื่องของการทำงานที่ช้าและไม่มีระบบปรับกระดาษอัตโนมัติ แต่มีดีตรงที่เราสามารรถเลือกเอกสารได้หลากหลายรูปแบบเช่นเดียวกัน ทำให้ไม่ต้องห่วงเรื่องของสแกนแล้วจะล้นขอบหรือรูปแบบผิดเช่นกัน