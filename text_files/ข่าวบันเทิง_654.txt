(25 พ.ย.) เมื่อเวลา 14.30 น. ทีมแพทย์ รพ.รามาธิบดี แถลงความคืบหน้าอาการป่วยของพระเอกหนุ่ม "ปอ ทฤษฎี" หลังจากต้องตัดขาซ้ายเหนือข้อเท้า และผ่าตัดลำไส้ ดังนี้
16 วันที่คุณปอมารักษาตัวที่นี่ ครั้งนี้เป็นครั้งที่ 2 ที่เราได้ตั้งโต๊ะแถลง นอกนั้นออกเป็นใบแถลงการณ์ 14 ฉบับ ที่ผ่านมามีข่าวลือไม่ดีออกมาตลอด เลยส่งผลกระทบต่อครอบครัว ครั้งนี้จึงอยากออกมาให้ข้อมูลที่ถูกต้อง
โดยรวมขณะนี้อาการผู้ป่วยดีขึ้น 1-2 วันนี้คนไข้ลืมตา เราได้หยุดให้ยาคลายกล้ามเนื้อ หายใจด้วยตัวเองได้ แต่ยังใช้เครื่องช่วยหายใจบ้าง ระดับออกซิเจนโอเค เลือดที่ให้วันละ 10 หน่วย หลังห้ามเลือดผ่าตัดเมื่อวาน ก็ไม่ได้ให้อีกเลย
ข่าวลือการตัดเท้าอีกข้างไม่เป็นจริง เพราะยังมีเลือดไหลเวียนดีตลอด ตอนนี้เราพยายามทำให้อวัยวะในร่างกายฟื้นฟูเป็นปกติ
จากวันที่ 9 ที่มารักษา เป็นไข้เลือดออกชนิด 2 มีภาวะแทรกซ้อนเข้ามาในขั้นวิกฤต ตอนหลังมีอาการซ้ำซ้อนขึ้นมาอย่างต่อเนื่อง เราใช้การผ่าตัด 4 ครั้ง ครั้งแรกผ่าตัดช่องอกด้านซ้าย ครั้ง 2 ผ่าตัดเท้าข้างซ้ายเพื่อรักษาชีวิต ครั้งที่ 3 ผ่าตัดช่องอกเพื่อระบายเลือด เป็นการผ่าตัดใหญ่ ครั้งที่ 4 มีเลือดออกในลำไส้ใหญ่ส่วนปลายที่มีเลือดออก ก็ผ่าตัดและดีขึ้น 24 ชม.
ที่ผ่านมาการใช้ยากระตุ้นโดยให้น้ำเกลือและสารอาหารดีขึ้น เครื่องพยุงหัวใจและปอดเลิกใช้มานานแล้ว ผู้ป่วยหายใจได้ในบางส่วน อาการทางระบบประสาทเริ่มมีการกระพริบตา มี 3 ข้อที่ต้องระวังคือ 1.ไตวายเฉียบพลัน 2.เลือดค้างที่เท้าขวา 3.ภาวะการติดเชื้อ
ไข้เลือดออกที่เราตรวจพบ ณ เวลานั้น เราตรวจเบื้องต้นก่อนจะส่งตรวจมาที่รพ.รามาฯ ว่าคุณปอมีภูมิต้านทานแบบที่ติดเชื้อไม่นาน และมีการยืนยันว่าเป็นชนิดที่ 2 ช่วงแรกๆ เรามีการใช้เครื่องพยุงของปอดและหัวใจ แต่ที่เรารักษาอาการอาการที่ต้องใช้เครื่องพยุงและรุนแรงแบบนี้ มีโอกาสต้องติดเชื้อ โดยเฉพาะเชื้อรา เราก็เฝ้าระวัง เจาะเลือด ให้ยาป้องกันควบคู่ไป
แต่ที่เราได้ข่าวว่าความดันตก ต้องใช้ยาช่วย สิ่งเหล่านี้ร่างกายเราต้องเลือกว่าจะส่งเลือดให้ส่วนไหนดี ซึ่งนั้นหมายถึงว่าบางส่วนอาจจะส่งเลือดไม่ถึง ร่างกายเลือกส่งเลือดให้สมองมากกว่าเท้า
พอเราให้ยา ร่างกายก็จะเริ่มหดตัวลง แต่ที่สำคัญคือลำไส้ เวลาที่ติดเชื้อรุนแรงหรือมีความดันตก ลำไส้จะทำงานน้อยลง ทำให้มีแผลเล็กๆ ขึ้น จนเป็นสิ่งที่กังวล คนเราปกติจะมีเชื้อโรคในลำไส้อยู่แล้ว เชื้อพวกนี้เลยอาจทำอันตรายได้ เราเลยต้องให้ยาฆ่าเชื้อ
เราสงสัยมาตลอดว่าน่าจะมีหลังจากเจาะเลือด จึงตัดสินใจทำเอ็กซเรย์คอมพิวเตอร์ทั่วร่างกาย เพื่อมองหาว่ามีปัญหาอะไรที่ต้องรับมือ เราเห็นจุดเล็กๆ ที่ปอดทั้งสองข้าง ปรากฏว่าผลตรวจเบื้องต้นทำให้เราสงสัยว่ามีเชื้อราอยู่จริง แต่เราให้ยาฆ่าเชื้อมาแต่แรก คิดว่าน่าจะควบคุมได้
ส่วนเรื่องลำไส้เราผ่าตัดเพื่อจะหยุดเลือด และคาดหวังว่าลำไส้จะซ่อมแซม ปรับสมดุลทางร่างกายต่อ ตอนนี้ที่ต่องระวังคือ 2 ส่วน ส่วนของปอดที่มีจุดเล็กๆ และทางลำไส้ที่รอฟื้นตัว
มีข่าวออกไปว่าคุณปอติดเชื้อไข้เลือดออกชนิดกลายพันธุ์ พบว่าไม่ได้มีการกลายพันธุ์ แต่ละคนอาจเคยติดเชื้อครั้งที่ 1 ซึ่งอาจไม่รู้ว่าตัวเองเป็น แต่ของคุณปอติดครั้งที่ 2 จึงรุนแรงกว่าเดิม
โรคไข้เลือดออกคือมีเลือดออกจากผนังหลอดเลือดที่ไม่ปกติ ถัดมาคือเกร็ดเลือดต่ำจะเป็นประมาณ 1 อาทิตย์ แต่รายที่มีอาการรุนแรง อาจมีเลือดแข็งตัว จนลิ่มเลือดอุดตัน แต่รายคุณปอต้องขอบคุณทุกคนที่มาบริจาคเลือด เพราะต้องการเลือดเยอะ แต่เราก็ยังจำเป็นต้องใช้เลือดตลอด
เม็ดเลือดแดงที่คุณปอรับคือมากกว่า 10 ลิตร ทุกครั้งเรามีเพียงพอสำหรับคนไข้ทุกท่าน แต่ยังต้องการบริจาคตลอด เรื่องเกร็ดเลือดมีการบริจาค 2 แบบ ถ้าเป็นเม็ดเลือดแดงจะได้น้อย แต่อันนี้จะมีเครื่องกรองพิเศษ จะเสียเวลา 1-2 ชม. แต่ได้ในปริมาณเยอะ
ในขณะนี้เรากลัวเรื่องการติดเชื้อที่รุนแรง การติดเชื้อควบคุมได้ดีพอสมควร ในขณะนี้ยังไม่มีหลักฐานที่บอกว่ามีอะไรน่ากังวลมาก และไม่มีการดื้อยาจากร่างกายคนไข้
ที่นี่เราทำงานเป็นทีม ในรพ.เชื้อโรคมีอยู่แล้ว ถ้าไม่จำเป็นไม่ได้ป่วยไข้ก็ไม่อยากให้เข้ามารพ.มากนัก โดยเฉพาะเด็กและคนแก่
สำหรับสื่อที่อาจจะมีข่าวออกไปว่ามีการยุ่งยากกับการทำงานนั้น อยากเรียนว่าตึกนั้นมีคนไข้มาใช้เยอะ อาจจะทำให้บางอย่างไม่เพียงพอ แต่ตอนนี้เราตกลงกันได้ ทุกอย่างไม่ได้มาเกะกะการทำงานแพทย์อย่างที่ข่าวออก ซึ่งอาจจะมีช่วงแรกที่ยังไม่เข้าร่องรอย แต่ตอนนี้โอเคแล้ว
 ถามว่าทำไมอาการคุณปอหนักขนาดนี้ คือมันเกิดภาวะแทรกซ้อนหลายๆ อย่างขึ้นพร้อมกัน ทำให้ระบบหัวใจและอื่นๆ ล้มเหลวไปพร้อมๆ กัน จึงต้องใช้เครื่องช่วยพยุง เพื่อซ่อมแซมทีละส่วน เราชนะไปหลายเรื่อง แต่มีอีกหลายเรื่องที่ต้องเฝ้าระวังและค่อยๆ ผ่านไป เราต้องให้กำลังใจคุณปอให้ผ่านวิกฤตนี้ไปได้
 ครั้งแรกเราสามารถหยุดเลือดออกได้ แต่ไม่สนิท เราเปิดแผลค่อนข่างเล็กเพราะคนไข้ยังไม่พร้อมเปิดช่องใหญ่ จนท้ายสุดต้องผ่าซ้ำ ซึ่งก็หยุดเลือดได้แล้ว แต่อย่างไรก็ตามที่คนไข้ผ่านวิกฤตมาเยอะ เราก็ต้องเฝ้าระวังอีกต่อไป หมอขอชื่นชมคนไข้ที่แข้มแข็งและผ่านวิกฤตมาได้ขนาดนี้
สถานการณ์ทางไตโดยรวม เรายังต้องใช้เครื่องฟอกไตอย่างต่อเนื่อง เพราะเราอยากให้มั่นใจว่าใช้ไตได้ดีขึ้น จากนั้นเราจะค่อยๆ ลดลงอย่างช้าๆ ขึ้นอยู่กับอาการคนไข้ว่าจะดีขึ้นแค่ไหน
เราระดมทีมพยาบาลไปช่วยมาก ปกติคนไข้ 1 คนต่อ 1 เคส แต่ครั้งนี้เราเพิ่มเป็น 3 เพราะเรื่องจากเป็นหนัก แต่เมื่อเช้าที่ดูร่างกายค่อนข้างสบายใจ แต่ยังต้องติดตามอย่างใกล้ชิด แต่คนไข้อาการหนักไม่ค่อยได้ขยับตัว
แผลที่ผ่าตัดด้านซ้ายดี ไม่มีการแทรกซ้อน แต่ทางด้านขวา การตายของผิวหนังบางส่วน เราเฝ้าดูอยู่ แต่ส่วนอื่นยังคงที่ เรามีเครื่องที่คอยดูว่าเท้าขวายังดีอยู่ ข่าวลือจึงไม่เป็นความจริง เท้าข้างขวายังอยู่ดี ส่วนการกระพริบตาส่วนหนึ่งคือเกิดจากการลดยา เราจึงบอกไม่ได้ เพระหากปล่อยให้คนไข้ตื่นตอนนี้จะทรมานมาก แต่ถือเป็นสัญญาณที่ดี
เราดูแลคุณปอเหมือนผู้ป่วยคนอื่นปกติ ไม่ได้ปล่อยปละละเลยคนไข้อื่น เราต้องขอบคุณคุณพ่อที่ไว้ใจเรา
เรื่องการผ่าตัดเราต้องเอาก้อนเลือดออกเยอะ เวลาจะผ่าตัดเราหนักใจมาก เพราะมีความเสี่ยงสูง ที่เห็นหมอเยอะๆ ไม่ใช่เพราะเขามีชื่อเสียงนะ แต่เพราะเขาอาการหนักจริงๆ ต้องขอบคุณทุกคนที่บริจาคเลือดทำให้เลือดพอ เราตัดสินใจผ่าช่องทรวงอก 2 ครั้ง ถ้าไม่ผ่าคนไข้เสียชีวิตแน่
เราประชุมกันตลอด กว่าจะออกแถลงการณ์แต่ละฉบับเราต้องมานั่งตัดสินใจกันหนักมาก ในส่วนของขาขวา ขึ้นอยู่ 2 องค์ประกอบ ปลายนิ้วมีส่วนขาดเลือด เราต้องป้องกันไม่ให้ติดเชื้อซ้อน ต้องทำให้หัวใจมีแรงดันเลือดไปถึงปลายเท้าได้ดี ถ้าทุกอย่างคงตัว เท้ายังอยู่ได้ ตอนนี้อยู่ในทาง 2 แพร่ง ดูว่าจะไปทางไหน
ด้าน คุณพ่อของพระเอกหนุ่ม ปอ ทฤษฎี กล่าวว่า ในส่วนของผมและครอบครัว ต้องกราบขอบพระคุณทางรพ.รามาฯ ที่ได้รับการดูและให้ความสะดวกต่างๆ ส่วนในการรักษาตลอดเวลาที่คุณหมอได้นั่งชี้แจง ท่านจะเห็นว่าคุณหมอได้มาช่วยทุกฝ่าย 
ผมอยากจะเรียนว่าเป็นบุญของลูกปอ ที่ได้รับการรักษาจากทุกฝ่ายในระดับอาจารย์ พยาบาลที่มีความเชี่ยวชาญ ผมเชื่อว่าทุกท่านเต็มที่ที่สุด แต่เหนือสิ่งอื่นใด นอกจากหน้าที่ของคุณหมอคือ ความเมตตากรุณาของทุกๆ ท่าน เป็นพลังที่ช่วยให้ปอมีวันนี้
ครอบครัวของผม ผมเคยพูดว่ามีความหวัง แม้วันแรกจะริบหรี่ จนมาวันนี้ผมมีความหวังขึ้นมามาก ปาฏิหาริย์ได้เกิด รามาฯมีพระคุณกับครอบครัวผมมากครับ (เสียงสั่น มีน้ำตาคลอตลอด)
ขณะที่ อาน้ำอ้อย กล่าวว่า ต้องขอบพระคุณทุกท่านที่ส่งกำลังใจ ให้คำแนะนำต่างๆ มา ของคุณสื่อที่มาคอยทำข่าว ไม่คิดว่าจะมีคนติดตามเยอะขนาดนี้ เรามีความสุขนะที่ได้รับรู้สิ่งเหล่านี้ ขอบคุณคณะแพทย์ที่ดูแลอย่างเต็มที่ ขอบคุณทุกคนจากใจจริงๆ