เป็นคุณแม่ซุปตาร์ที่เลี้ยงลูกแบบง่ายๆ จริงๆ สำหรับ ชมพู่ อารยา คุณแม่ลูกชายฝาแฝดสุดหล่อ สายฟ้า-พายุ ที่ตอนนี้อายุได้หนึ่งขวบกันแล้ว ดูจากภาพที่แม่ชมพู่ให้ลูกชายจกข้าวเหนียวกินกัน รวมถึงให้ลูกเล่นอะไรง่ายๆ อย่างถุงกระดาษ หรือแค่ถือไม้กวาด ลูกๆ ก็ดูมีความสุขกันแล้ว 
>> โมเมนต์คุณแม่ "ชมพู่" นั่งป้อนนมลูก ก่อนเข้ารายการ เลี้ยงง่ายๆ สไตล์อารยา
และภาพประจำที่เห็นแม่ชมพู่ กระเตงลูกๆ ไปกองถ่ายรายการสามแซ่บ และปล่อยให้เดินเล่นกันสนุกสนาน ซึ่งก็มีแต่คนอยากจะเล่นด้วยกับสองแฝดสุดฮอต อย่างป้ากาละแมร์ พัชรศรี ที่คอยเก็บภาพวิดีโอมาลงในโซเชียลให้แฟนคลับ สายฟ้า-พายุ ได้ดูพัฒนาการความน่ารักของเด็กๆ ไปด้วย 
และคลิปล่าสุดต้องบอกว่าดีต่อใจมากๆ เมื่อ น้องพายุ พูดคำว่า "แม่" ออกมาแบบชัดเจน และพี่สายฟ้า ที่พูดตามน้องชายเบาๆ ในที่สุดก็มีวินาทีนี้
ถึงแม้ว่าแม่ชมพู่จะบอกว่าเป็นอุปทานหมู่ แต่ดูสีหน้าของแม่ชมแล้วก็รู้ว่ามีความสุขและปลื้มแค่ไหนที่ได้ยินคำนี้ออกจากปากลูกชายสุดที่รักทั้งสอง 
 