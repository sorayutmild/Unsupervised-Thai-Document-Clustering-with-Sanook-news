     MU-X เป็นรถยนต์อเนกประสงค์รุ่นล่าสุดจาก Isuzu ที่ได้รับการเปิดตัวเป็นครั้งแรกของโลก ไปเมื่อวันที่ 31 ตุลาคมที่ผ่านมา ภายใต้สโลแกน "เอกสิทธิ์แห่งผู้นำ" "PRIVILEGE of the LEADER"

     MU-X ใหม่ ถือเป็นการพลิกโฉมรถอเนกประสงค์แบบ PPV จากอีซูซุ ด้วยรูปโฉมที่ทันสมัย หรูหรา และเพิ่มความสปอร์ตมากกว่าเดิม     ภายนอกของ MU-X 2014 ใหม่ ใช้ไฟหน้าแบบโปรเจคเตอร์ พร้อมไฟส่องสว่างเวลากลางวัน Super Daylight, ไฟท้ายออกแบบใหม่หมด พร้อมกล้องมองหลังแบบ Built-in พร้อมล้อแม็กขนาด 17 นิ้ว

     ภายในถูกออกแบบเน้นความสะดวกสบาย และใช้งานง่ายของผู้ขับขี่ เบาะหนังแบบหนังกึ่งหนังแท้ปรับไฟฟ้า 6 ทิศทาง พร้อมเข็มขัดนิรภัย 3 จุดทั้ง 7 ที่นั่ง ภายในตกแต่งด้วยลายไม้แบบ Nature Touch พร้อมระบบความบันเทิง Isuzu Media Solutions เครื่องเล่น DVD และระบบนำทาง i-Genii ผ่านหน้าจอระบบสัมผัสขนาด 7 นิ้ว ติดตั้งจอภาพขนาด 10.5 ไว้บนเพดาน ระบบเสียงเซอร์ราวด์พร้อมลำโพง 8 จุด

     ทั้งยังติดตั้งกุญแจอัจฉริยะ Isuzu Genius Entry สามารถสตาร์ทรถได้โดยไม่ต้องใช้กุญแจ เบาะหลังสามารถพับได้ในจังหวะเดียว เพิ่มความสะดวกสบาย
     เครื่องยนต์ของ MU-X ใหม่ เป็นเครื่องยนต์ดีเซลคอมมอนเรลรุ่นล่าสุด ที่ผ่านมาตรฐาน EURO 4 ด้วย แบ่งออกเป็น 2 ขนาด ได้แก่

เครื่องยนต์ขนาด 3.0 ลิตร VGS Turbo ให้กำลังสูงสุด 177 แรงม้า ที่ 3,600 รอบ/นาที และแรงบิดสูงสุด 380 นิวตัน-เมตร ที่ 1,800-2,800 รอบ/นาที
เครื่องยนต์ขนาด 2.5 ลิตร VGS Turbo ให้กำลังสูงสุด 136 แรงม้า ที่ 3,600  รอบ/นาที และแรงบิดสูงสุด 320 นิวตัน-เมตร ที่ 1,800-2,800 รอบ/นาที

     ระบบช่วงล่างเป็นแบบคอยล์สปริงทั้ง 4 ล้อ พร้อมช่วงล่างหลังแบบ 5-Link Suspension พร้อม Stabilizer Bar ให้ความยึดเกาะถนน พร้อมความนุ่มนวลในการขับขี่ พร้อมระบบขับเคลื่อนสี่ล้อแบบ Part Time 4WD สั่งงานผ่านสวิตช์ควบคุมแบบหมุน
ระบบความปลอดภัย มาพร้อมระบบเบรค ABS ป้องกันล้อล็อคและ EBD ช่วยกระจายแรงเบรค พร้อมระบบเสริมแรงเบรค BA นอกจากนั้นยังติดตั้งระบบควบคุมเสถียรภาพ ESC และ ป้องกันล้อฟรี TCS มีกล้องมองภาพด้านหลัวแบบ Built-in พร้อมเส้นกะระยะ และถุงลมนิรภัยคู่หน้าทำงานร่วมกับเข็มขัดนิรภัยแบบดึงกลับอัตโนมัติ
รุ่นย่อยทั้งหมดมี 4 รุ่นด้วยกัน ทั้งแบบ 2WD และ 4WD ได้แก่

3.0 4WD DVD NAVI
3.0 2WD DVD NAVI
2.5 2WD DVD
2.5 2WD CD

สนนราคาช่วงแนะนำเริ่มตั้งแต่ 1,014,000 บาท ไปจนถึง 1,401,000 บาท เริ่มลงโชว์รูมอีซูซุทั่วประเทศ ตั้งแต่วันที่ 6 พฤศจิกายนนี้เป็นต้นไป
 
 