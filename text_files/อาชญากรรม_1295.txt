(12 เม.ย.62) ญาติของ นางสาวนันท์ชยา อายุ 29 ปี สาวท้อง 7 เดือน ที่ถูกพ่อเลี้ยงโหดทะเลาะกับภรรยา แล้วเอาค้อนมาทุบหัว-ทุบท้องลูกเลี้ยงตายทั้งกลม มารับศพ ณ สถาบันนิติเวช โรงพยาบาลตำรวจ ทั้งน้าสาวและสามีของผู้เสียชีวิต ปักใจเชื่อว่าผู้ก่อเหตุคือ นายภูมิใจ อายุ 54 ปี พ่อเลี้ยงของนางสาวนันท์ชยา ที่อาศัยอยู่บ้านหลังเดียวกันนี้มานานกว่า 10 ปี แต่ระยะหลังเริ่มมีปัญหากับแม่ของผู้เสียชีวิต จนเกิดมีปากเสียงกันรุนแรง
เช้าวันเกิดเหตุแม่ของผู้เสียชีวิตได้เดินทางไปต่างจังหวัด นายภูมิใจจึงข่มขู่ว่าหากไม่กลับมาจะฆ่าตัวตายและทำร้ายคนในบ้าน สามีของผู้เสียชีวิตด้วยความเป็นห่วงภรรยาที่กำลังท้องแก่ จึงพยายามบอกให้เธอระวังตัว แต่ก็ไม่คาดคิดว่าจะเกิดเหตุการณ์รุนแรงขนาดนี้ อยากขอให้ทางเจ้าหน้าที่ตำรวจ ผู้ที่ดูแลในคดีนี้ ช่วยเร่งดำเนินคดี หาตัวคนร้ายให้เร็วที่สุดเพื่อความเป็นธรรมต่อผู้เสียชีวิต
>> พ่อเลี้ยงสุดเหี้ยม! ทุบลูกเลี้ยงท้อง 7 เดือน ตายทั้งกลม
ซึ่งบรรยากาศการรับศพเป็นไปด้วยความโศกเศร้า สามีของนางสาวนันท์ชยา อุ้มศพลูกน้อยที่ยังไม่มีโอกาสได้ลืมตาดูโลกทั้งน้ำตา ก่อนทางญาติจะนำศพออกจากนิติเวชโรงพยาบาลตํารวจเพื่อไปทำพิธี ที่วัดใหม่สัมมาธัญญาวาส เขตคลองสามวา กำหนดสวดอภิธรรมศพ 5 วัน
