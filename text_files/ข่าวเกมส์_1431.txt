สวัสดีเพื่อน ๆ ชาว RoV ที่น่ารักทุกคนก็นับว่าเป็น Event ที่มาถูกที่แต่ผิดเวลาไปหน่อย กับกิจกรรม Sword Art Online กิจกรรม Limited ครั้งสุดท้ายที่ทาง Official Garena RoV Thailand ได้ประกาศให้เราได้รับรู้กันว่า จะไม่มีทางกลับมาขายอีกแล้ว กับกิจกรรมนี้ ซึ่งถือว่าค่อนข้างน่าเสียดาย และก็เป็นโอกาสในการเก็บสะสมสกิน ที่มาในช่วงเวลาที่ไม่ค่อยจะดีนัก กับผู้เล่นบางท่านที่อาจจะมีปัญหาที่น่าเห็นใจ ทางด้านการเงิน ก็คงต้องกัดฟันเติมกันในช่วงเวลานี้ หรือถ้าใครไม่มี ก็คงต้องเศร้าอย่างถาวร

อันนี้ก็อยากจะฝากไปถึงทาง Garena RoV Thailand ด้วยว่าผู้เล่นบางส่วนนั้น ได้รับความเดือดร้อนจริง ๆ (คาดว่าน่าจะมีกรอบเวลา กับทางต้นสังกัดลิขสิทธิ์ Sword Art Online) หากมีกิจกรรมในแนวนี้ ครั้งหน้าก็ลองมองตรงจุดนี้เป็นส่วนเสริมด้วยนะครับโดยเฉพาะกิจกรรม ที่อาจจะไม่มีกลับมาอีกแล้วอย่างเช่น Sword Art Online ในตอนนี้ (ทาง Sanook Game พยายามเป็นกระบอกเสียง ให้กับเพื่อน ๆ นะครับ) แต่ก็เข้าใจว่าคงติดเรื่องสัญญาและ COVID ก็ลากมายาวด้วยน่าเห็นใจกับทุกฝ่าย

เพราะจากที่ผมได้ดูจาก Comment ของเพื่อน ๆ บางท่านนั้นก็มีอาการบ่นเสียดายกันเกิดขึ้น และด้วย Series ของ Sword Art Online ที่ทาง RoV ได้นำเข้ามาในช่วงปีก่อนนั้น ถือว่าเป็นปรากฏการณ์ที่น่าติดตาม และน่าตื่นเต้นมาก ที่มีการนำอนิเมะชื่อดังอย่าง Sword Art Online เข้ามาทำการรวมจักรวาลกันในเกม RoV นอกจากตัวละครที่สวยงามทั้ง Kirito และ Asuna ที่มี Effect ที่อลังการพร้อมกับอยู่ในตัวละครที่มีความสามารถโหดอย่าง Allain และ Butterfly

ซึ่งถือว่าเป็นปรากฏการณ์ที่ดีที่ทาง RoV นั้นอาจจะนำกิจกรรมในลักษณะนี้ ในการรวมจักรวาลต่าง ๆ อันอื่นอีกก็เป็นได้ โดย Sword Art Online นั้นหานำทางสถิตินั้นถือว่าเข้ามาแล้ว 2 ครั้งกับ 2 รูปแบบโดย Kirito และ Asuna จะมีสกินอย่างละ 2 ตัวที่จะแบ่งเป็น Sword Art Online ในภาคปกติและ Sword Art Online Alicization War of Underworld และครั้งนี้เพื่อน ๆ ก็จะได้จับจองกันเป็นครั้งสุดท้ายแล้ว (ใครมีครบยิ้มเลย ^ ^ ยินดีด้วยน้า)

ก็ถือว่าเป็นเรื่องที่ค่อนข้างเศร้า สำหรับคนไม่มีอย่างผมเป็นต้น TvT แล้วก็เป็นโอกาสไปในตัวกับการหามาประดับ ID ก็ขอเอาใจช่วยเพื่อน ๆ ทุก ๆ คนให้ได้สกินมาครอบครอง อย่างที่คาดหวังกันทุกคนนะครับ แล้วไว้พบกันโอกาสหน้านะครับกับ Sanook Game