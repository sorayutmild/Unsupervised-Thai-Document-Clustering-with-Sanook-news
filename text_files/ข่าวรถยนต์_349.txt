     ASEAN NCAP หรือ สถาบันประเมินความปลอดภัยรถใหม่แห่งเอเชียตะวันออกเฉียงใต้ เผยผลการทดสอบการชนของรถกระบะ 'โตโยต้า รีโว่' ใหม่ล่าสุดเมื่อช่วงเดือนกันยายนที่ผ่านมา ซึ่งปรากฏว่ามีคะแนนเป็นอันดับ 2 รองจาก 'Triton' 

     ก่อนหน้านี้เราเคยนำเสนอผลทดสอบความปลอดภัยจากการชนของรถกระบะกันไปแล้ว ล่าสุด ASEAN NCAP ได้เปิดเผยผลทดสอบของกระบะยอดนิยม 'โตโยต้า รีโว่' ใหม่ ทำให้สามารถเรียงลำดับรถกระบะที่ปลอดภัยจากการชนมากที่สุดดังนี้
 

     5 ลำดับรถกระบะปลอดภัยที่สุดสำหรับผู้โดยสารผู้ใหญ่ (Adult Occupant Protect)
     1.Mitsubishi Triton ได้คะแนน 15.22 จาก 16 คะแนน คิดเป็น 5 ดาว
     2.Toyota Hilux (Revo) ได้คะแนน 14.53 จาก 16 คะแนน  คิดเป็น 5 ดาว
     3.Chevrolet Colorado ได้คะแนน 14.19 จาก 16 คะแนน  คิดเป็น 5 ดาว
     4.Mitsubishi Triton (รุ่นรอง) ได้คะแนน 13.56 จาก 16 คะแนน  คิดเป็น 4 ดาว
     5.Isuzu D-Max ได้คะแนน 11.87 จาก 16 คะแนน  คิดเป็น 4 ดาว

     ทั้งนี้ สำหรับ Toyota Revo นั้น ASEAN NCAP พิจารณาให้คะแนน 5 ดาวเฉพาะในรุ่นที่มีระบบควบคุมเสถียรภาพ VSC เท่านั้น หากเป็นรุ่นที่ไม่มีระบบดังกล่าว จะถูกปรับลดดาวเหลือเพียง 4 ดาวตามมาตรฐานของ ASEAN NCAP ขณะที่คะแนนอื่นๆ ยังคงเดิม
 

     นอกจากนั้น ทางสถาบันฯยังได้เผยผลทดสอบสำหรับความปลอดภัยของเด็ก (Child Occupant Protection) ซึ่งปรากฏว่า 'Triton' กลับได้รับคะแนนต่ำที่สุด ดังนี้

     1.Toyota Hilux (Revo) / Isuzu D-Max ได้คะแนน 71 เปอร์เซ็นต์ คิดเป็น 4 ดาว
     3.Chevrolet Colorado ได้คะแนน 63 เปอร์เซ็นต์ คิดเป็น 3 ดาว
     4.Mitsubishi Triton (ทั้งรุ่นท็อปและรุ่นรอง) ได้คะแนน 48 เปอร์เซ็นต์ คิดเป็น 2 ดาว
 
     ทั้งนี้ ผลการทดสอบดังกล่าวที่ยกมานั้น ยังไม่ครอบคลุมรถกระบะที่วางจำหน่ายในประเทศไทยทั้งหมด เนื่องจากรถบางรุ่นยังไม่ได้รับการทดสอบจากสถาบัน ASEAN NCAP จึงทำให้มีรายงานเฉพาะ 5 รุ่นที่กล่าวมาด้านต้นครับ
 
     ข้อมูลจาก ASEAN NCAP
 
 