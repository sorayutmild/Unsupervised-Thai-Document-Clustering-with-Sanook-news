สำหรับหลายคู่ที่เลิกนอกจากจะสาดน้ำลายกันเองแล้ว บางครั้งก็ยังมีคนที่เสพข่าวช่วยกันสาดเพราะสมน้ำหน้าอีกด้วย แต่สิ่งนั้นไม่ได้เกิดกับคู่รักต่างวัยอย่าง "พีค-เต๋อ" แน่นอน
เพราะแม้ข่าวการเลิกราที่ออกมาในช่วงแรก ฝ่ายหญิงจะดูเป็นคนเสียหายมากกว่าแต่ถึงยังไงก็ดีหลายๆ คนก็ยังอยากเห็น "พีค-เต๋อ" กลับมารักกันอีกครั้งซึ่งก็ทำได้แค่ลุ้นว่า
จะมีโอกาสในอนาคตหรือไม่? แต่ที่แน่ๆ คำตอบที่สาวพีคบอกกับทางทีมข่าวบันเทิง Sanook! News เป็นสิ่งที่ย้ำชัดได้เลยว่าเธอยังมี ความรู้สึกดีๆ ที่ลืมหนุ่มเต๋อไม่ลงจริงๆ
"คือยังไงพี่เต๋อเขาก็ยังมีความรักให้พีค ความเข้าใจพีคมากๆ ด้วยความที่เราสนิทกันมานาน 8 - 9 ปี ก็จะรู้ว่าเราเป็นยังไง ก็คือเข้าใจเรามาก นอกจากพ่อแม่ก็เป็นเขา
ที่เข้าใจเรามากๆ กับพี่เต๋อก็ยังคุยกันเหมือนเดิม เหมือนมีอะไรปรึกษากัน อีกอย่างเราก็ไม่ได้โกรธกัน และด้วยความรักที่เรามีกันมานาน เราก็จะมีความเข้าอกเข้าใจ มีอะไรดีๆ ด้วยกันค่ะ"
ยังรู้สึกดีๆ ขนาดนี้ทีมข่าวบันเทิง Sanook! News ก็ลุ้นเอาใจช่วยให้ทั้งคู่รีเทิร์นกันเร็วๆ นะจ๊ะ