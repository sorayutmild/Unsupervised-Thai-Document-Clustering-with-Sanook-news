การทายนิสัยจะไม่ใช่เรื่องยากอีกต่อไป แค่คุณรู้ วัน เดือน ปีเกิด เพียงเท่านี้ก็สามารถทายนิสัยใจคอได้อย่างแม่นยำ ว่าแต่คำวิธีการนำวันเดือนปีเกิดไปคำนวณทำได้อย่างไร ไปดูพร้อมๆ กันเลยกับข้อมูลที่ Sanook! Horoscope นำมาฝากกันค่ะ

ทำนายดวงแม่นๆ จากวันเดือนปีเกิด

ขั้นตอนแรกต้องรู้ วัน เดือน ปีเกิด (โดยคิดเป็น ค.ศ.) ก่อน จะเป็นของตัวคุณเอง หรือของคนรักก็ไม่ว่ากันค่ะ 
ตัวอย่างเช่น เกิดวันที่ 1 มีนาคม 1987 ก็จะได้ 1 + 3 + 1 + 9 + 8 + 7 = 29 จากนั้นเอา 2+9 = 11 และ 1+1 = 2 เมื่อเหลือเลขหลักเดียวแล้วก็ไปดูที่ หมายเลข 2 ได้เลยค่ะ

ทำนายดวงแม่นๆ จากวันเดือนปีเกิด

หมายเลข 1 มักเป็นคนที่ค่อนข้างเงียบขรึม และมีโลกส่วนตัวสูง แต่เป็นคนมีความแข็งแกร่ง กล้าหาญ อดทน และมุ่งมั่นในสิ่งที่ตัวเองรับผิดชอบอยู่ ไม่ว่าจะเป็นเรื่องงาน เรื่องเรียน หรือแม้กระทั่งเรื่องความรัก
แต่ข้อเสียก็มีเหมือนกันนะ คือการคิดรอบคอบเกินไปนี่แหละที่จะทำให้เรื่องที่ควรด่วน กลับช้า ไม่ทันการณ์ นอกจากนั้นก็จะมีเรื่องที่เป็นคนค่อนข้างโมโหร้าย และเอาแต่ใจตัวเองนิดหน่อย แต่คนหมายเลขนี้ก็เต็มที่กับความรักสุดๆไปเลยนะจ๊ะ ขอบอก
 
ทำนายดวงแม่นๆ จากวันเดือนปีเกิด
 
หมายเลข 2 มักเป็นคนมีเสน่ห์ (โดยเฉพาะกับเพศตรงข้าม) มากๆเลยล่ะ อีกทั้งยังเป็นคนหวานไหวสไตล์กวีอีกด้วย และด้วยความที่เป็นคนมีวาทศิลป์ดี จึงเป็นคนปลอบใจคนอื่นได้เก่งมากๆ และใครๆก็ประทับใจตรงจุดนี้แหละ
ในเรื่องของความรัก คนหมายเลขนี้เป็นคนมีความโรแมนติกมากๆ สนุกที่จะทำเซอร์ไพรส์ให้คนรักอยู่บ่อยๆ ส่วนข้อเสียของคนหมายเลขนี้ก็อยู่ตรงที่...ความเจ้าชู้นี่แหละถ้าคิดจะคบกับคนหมายเลขนี้ละก็ ต้องระวังตัวไว้บ้างนะ
 
ทำนายดวงแม่นๆ จากวันเดือนปีเกิด
 
หมายเลข 3 มักเป็นคนอารมณ์ดี อัธยาศัยดี มนุษย์สัมพันธ์ดี นิสัยน่ารัก จึงทำให้เข้ากับคนอื่นได้ง่าย ไม่ว่าใครคนนั้นจะเป็นคนระดับไหนก็ตาม หรือจะเพิ่งรู้จักกันไม่นานก็เถอะ และใครๆเหล่านั้นก็ต่างชอบใจเขาด้วยนะ แต่ถึงคนหมายเลขนี้จะเป็นคนที่สนุกสนานบานฉ่ำแค่ไหน
แต่ก็เป็นคนที่ค่อนข้างมีระเบียบแบบแผนในชีวิตอยู่พอสมควรเลยล่ะ ออกจะเป็นคนเจ้าระเบียบอ่ะ ส่วนในเรื่องความรัก คนหมายเลขนี้เป็นคนที่ชอบคนที่มีความกระตือรือร้น และร่าเริงแจ่มใส ข้อเสียของคนหมายเลขนี้ก็คือ ความเจ้าชู้ และปิ๊งคนง่ายไปนิดนี่แหละ
 
ทำนายดวงแม่นๆ จากวันเดือนปีเกิด
 
หมายเลข 4 มักเป็นคนที่มีความจริงใจ ใสซื่อ ซื่อสัตย์ ขยัน และอดทนสุดๆ ไม่ว่าจะกับเรื่องอะไรก็ตาม โดยเฉพาะเรื่องของความรัก คนๆนี้มักจะไม่ค่อยมีปากเสียงกับหวานใจเท่าไหร่เลย ส่วนใหญ่จะเป็นฝ่ายยอมซะมากกว่า
แต่ถ้าเขาฟิวส์ขาดสุดๆ ขึ้นมาละก็น่ากลัวเหมือนกันนะ ส่วนข้อเสียของคนหมายเลขนี้คือ การไม่มีปากมีเสียง และยอมซะทุกอย่างนี่แหละจึงมักจะเก็บกด และระเบิดออกมาตูมเดียว และเวลารักใคร ก็ชอบรักแบบหน้ามืดตามัว
 
ทำนายดวงแม่นๆ จากวันเดือนปีเกิด
 
หมายเลข 5 มักเป็นคนที่มีเล่ห์เหลี่ยม ฉลาด ทันคน จึงไม่ค่อยจนมุมใครง่ายๆ และก็ไม่ยอมเสียเปรียบใครเด็ดขาดด้วยเช่นกัน เรื่องที่จะโดนหลอกให้รักแล้วทิ้งน่ะเหรอ เมินซะเถอะ ถ้ามีก็ถือว่าฟลุคสุดๆแล้วล่ะ แต่ก็ใช่ว่าคนหมายเลขนี้จะรักใครไม่จริงหรอกนะ
ตรงกันข้ามเลยต่างหากล่ะ เพราะเมื่อคนหมายเลขนี้รักใครแล้วละก็ จะรักและทุ่มเทสุดๆไปเลยทีเดียว แต่ก็ไม่ค่อยมีใครกล้าหักอกคนๆนี้หรอกนะ ด้วยความที่เขาเป็นคนเจ้าเสน่ห์ไม่น้อยไปกว่าใครนั่นไงล่ะ จึงทำให้หักอกไม่ลง
 
ทำนายดวงแม่นๆ จากวันเดือนปีเกิด
 
หมายเลข 6 มักเป็นคนที่มีความโรแมนติกมากๆ และก็ไม่อายที่จะทำเรื่องแบบนี้ให้คนรัก แม้ว่าจะอยู่ต่อหน้าสาธารณะก็ตาม อีกทั้งยังเป็นคนที่เต็มไปด้วยความอบอุ่น และชอบดูแลเทคแคร์คนรอบข้างอยู่เสมอๆอีกด้วย (โดยเฉพาะคนที่รัก) นอกจากนั้นคนๆนี้ยังให้ได้ทุกอย่างกับคนรักอีกด้วย
ให้ได้ชนิดที่เรียกว่าใครๆก็คาดไม่ถึงเชียวล่ะ ข้อเสียของคนหมายเลขนี้คือ เป็นคนที่อาจจะค่อนข้างเก็บตัวไปสักหน่อย ไม่ชอบออกไปผจญฝุ่นควัน และผู้คนข้างนอก และทุ่มเทมากเกินไปนิด แต่ก็เป็นคนที่รักครอบครัว และมีความจริงใจให้กับคนที่คบอยู่นะจ๊ะ
 
ทำนายดวงแม่นๆ จากวันเดือนปีเกิด
 
หมายเลข 7 มักเป็นคนที่มีเสน่ห์ในแบบที่คนอื่นไม่ค่อยมี เป็นเสน่ห์แบบที่น่าค้นหา และน่าติดตาม และไม่รู้เป็นไรสิ คนๆนี้มักจะมีคนที่อายุต่างกันมากๆมาหลงไหล ถ้าไม่อายุน้อยกว่ามากๆก็จะเป็นคนที่อายุมากกว่ามากๆไปเลย
ข้อเสียของคนๆนี้คือ มักจะมองแต่เรื่องของตัวเองเป็นเรื่องใหญ่ และมองความทุกข์ของคนอื่นเป็นเรื่องเล็ก ทำให้เข้ากับใครได้ยากไปนิดนึง แต่ก็ยังอยู่ในระยะที่แก้ไขปรับปรุงได้จ้า ถ้าเต็มใจและยอมรับที่จะทำนะ
 
ทำนายดวงแม่นๆ จากวันเดือนปีเกิด
 
หมายเลข 8 มักเป็นคนที่มีความเอื้อเฟื้อเผื่อแผ่ และมีน้ำใจกับคนอื่นมากๆ เป็นคนที่ค่อนข้างแฟร์ ไม่ชอบเอาเปรียบใคร และไม่ชอบให้ใครมาเอาเปรียบ ข้อเสียของคนหมายเลข8 คือ เป็นคนที่ค่อนข้างสุรุ่ยสุร่ายไปหน่อย
ชอบทุ่มเทให้กับคนที่ตัวเองพอใจมากเกินไป แม้ว่าจะยังไม่ตกลงเป็นแฟนกันก็ตาม และมักจะใช้เงินกับทุกๆเรื่องจนติดเป็นนิสัย ที่สำคัญ เป็นคนที่รักตัวเองมากๆๆๆๆ จนไม่อาจที่จะเสียสละความสุขส่วนตัวให้กับใครเลย แม้ว่าจะรักเขามากก็ตาม
 
ทำนายดวงแม่นๆ จากวันเดือนปีเกิด
 
หมายเลข 9 มักเป็นคนที่มีจิตใจเข้มแข็ง และสามารถเสียสละได้เพื่อความสุขของคนที่ตัวเองรัก เป็นคนที่ไม่มีพิษมีภัยกับใคร ดูใสๆ ซื่อๆ แต่จริงๆแล้วก็ไม่ได้ใสซื่อขนาดให้ใครมาหลอกเล่นๆได้หรอกนะ โปรดอย่าเข้าใจผิด
เพราะคนๆนี้ไม่ยอมตกอยู่ใต้อำนาจใครง่ายๆหรอกนะ เขาจะยอมทำก็เฉพาะกับคนที่อยากทำให้เท่านั้น ถ้าไม่อยากน่ะเหรอ ขอร้องให้ตายก็ไม่สนใจหรอกย่ะ และที่สำคัญนะ คนๆนี้เป็นคนที่ขยันหาเรื่องตื่นเต้นเร้าใจมาเซอร์ไพรส์คนรักได้ตลอดเลยล่ะ

>>>อ่านเรื่องทายนิสัยอื่นๆ ต่อ คลิกที่นี่!
ขอบคุณข้อมูลจาก FW Mailขอบคุณภาพประกอบจาก Thinkstockphotos.com