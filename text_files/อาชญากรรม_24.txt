วงจรปิดนาทีพลเมืองดี ขัดขาคนร้ายสาว 17 จี้ชิงทอง ที่วิ่งหนีมาทางศูนย์อาหาร เสียหลักล้มจนตำรวจตามจับได้
จากเหตุการณ์ที่เยาวชนหญิงอายุ 17 ปี ตัดสินใจให้อาวุธมีดทำครัวปลายแหลม บุกจี้ชิงทรัพย์ร้านทองเยาวราชกรุงเทพ ซึ่งตั้งอยู่ชั้นล่างของห้างสรรพสินค้าชื่อดัง สาขารัตนาธิเบศร์ ต.บางกระสอ อ.เมือง จ.นนทบุรี เมื่อเวลา 15.00 น. วานนี้ (12 ก.ย.54) ก่อนจะถูก ด.ต.ณัฐพล มวลเกษม ผบ.งานป้องกันและปราบปราม สภ.รัตนาธิเบศร์ ตำแหน่งหน้าที่สายตรวจเดินเท้า ซึ่งเฝ้าประจำห้างดังกล่าวเข้ามาประสบเหตุพอดี จึงสามารถสกัดจับกุมเยาวชนหญิงที่ก่อเหตุเอาไว้ได้     

เปิดภาพวงจรปิดนาทีสาว ม.6 ถือมีดจี้ชิงทอง พนักงานผวาเจอเหตุครั้งที่ 2 ในรอบปี

ด.ต.ณัฐพล มวลเกษม ผบ.งานป้องกันและปราบปราม สภ.รัตนาธิเบศร์ ตำแหน่งหน้าที่สายตรวจเดินเท้า กล่าวว่า ช่วงเกิดเหตุเดินตรวจที่เกิดเหตุมาถึงจุดฟาสต์ฟู้ด มีเหตุการณ์โวยวายเกิดขึ้นว่ามีการปล้นร้านทอง ตนเตรียมอาวุธปืนไว้ก่อนเพราะไม่ทราบอาวุธคนร้าย เมื่อพบคนร้ายจึงได้เข้าจับกุมทันที พบว่าคนร้ายเป็นหญิง สอบถามว่านั่งรถประจำทางมา พบอาวุธมีดทำครัว หลังจับกุมได้แจ้งผู้บังคับบัญชา ของกลางได้คืนครบหมดทุกชิ้น เบื้องต้นยังไม่ทราบสาเหตุ    
ทางด้าน พลเมืองดีที่ช่วยขัดขาคนร้ายล้ม เผยว่า ตนอยู่ในศูนย์อาหาร ประสบเหตุคนร้ายชิงทองจึงได้ให้แม่ค้าแจ้ง 191 แล้วมานั่งถ่ายรูป พอเห็นคนร้ายวิ่งมาก็เอาเท้าขัดขาล้ม พลเมืองดีและเจ้าหน้าที่ตำรวจจึงช่วยกันจับกุมตัวไว้ได้   
จากการตรวจสอบภาพจากกล้องวงจรปิดเพิ่มเติม พบว่าคนร้ายเดินเข้ามาทางเดินเข้าประตูห้างมา สวมเสื้อยืดแขนสั้นสีดำ สวมกางเกงขายาวสีดำ ปล่อยผมยาว สวมแมสก์สีขาว ในมือถือกระเป๋าสีขาวใบที่ใช้ก่อเหตุ และมีถุงกระดาษขนาดใหญ่ถือมาด้วยคาดว่าน่าจะใส่เสื้อผ้าและอุปกรณ์ในการก่อเหตุ      