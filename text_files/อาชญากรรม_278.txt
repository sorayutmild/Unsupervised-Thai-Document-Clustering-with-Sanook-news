(21 ก.พ.63) เมื่อเวลา 12.00 น.  ร.ต.อ.นพดล ไม้งาม ร้อยเวร สถานีตำรวจภูธรเมืองพิษณุโลกรับแจ้งเกิดเหตุเจ้าของเต็นท์รถ กินยานอนหลับชนิดกล่อมประสาทและรมควันตัวเองเสียชีวิตภายในบ้านพัก ตำบลจอมทอง อำเภอเมือง จังหวัดพิษณุโลก พร้อมด้วยสุนัขคู่ใจ 6 ตัว โดยผู้เสียชีวิตทั้ง 5 ราย คือ นายกัณตภณ หรือ เฮียตี๋ วัย 40 ปี นางสุนิสา แม่เฮียตี๋ อายุ 60 ปี  นางสาวสุธิพร พี่สาวเฮียตี๋ นางยอดขวัญ ภรรยาเฮียตี๋ วัย 41 ปี และ น้องวินเนอร์ อายุ 13 ปี ลูกชาย และสุนัข 6 ตัว เป็น บีเกิล 2 ชิสุ 3 ปอมปอม 1  
เบื้องต้นทราบว่าสาเหตุการเสียชีวิตน่าจะเป็นเรื่องปัญหาหนี้สิน เนื่องจากได้กู้เงินนอกระบบเฉพาะกลุ่มเพื่อนรายเดียวกว่า 10 ล้านบาท และกู้นอกระบบจากคนรู้จักอีกรายละนับล้านบาท เพื่อทำธุรกิจเต็นท์รถ สถานตรวจสภาพรถ ธุรกิจรถตู้ ร้านกาแฟและโรงน้ำแข็ง 

สลด! เสี่ยเต็นท์รถซดยาพิษ-รมควันฆ่ายกครัว 5 ศพ สุนัขอีก 6 ตัว ก็ตายด้วย
เผยข้อความสุดท้าย "เฮียตี๋" ตายยกครัว 5 ศพ หมดทุกหนทางแล้ว ขอจากไปพร้อมกัน

ด้าน นายภิชาติ ญาติผู้เสียชีวิต เล่าให้ฟังว่า ติดต่อกับครอบครัวผู้เสียชีวิตและครั้งสุดท้ายในวันพุธ (19 ก.พ.63) ช่วงเวลา 23.00 น. หลังจากนั้นไม่สามารถติดต่อได้เลยจนกระทั่งวันนี้มาที่บ้านที่เกิดเหตุ โดยมี ญาติเฮียตี๋ ไปรับมาก็พบว่าประตูบ้านปิดหมด จึงให้หลานปีนหน้าต่างเข้าไปปลดล็อกประตูหน้า ก็พบว่าทุกห้องเปิดอยู่ ยกเว้นประตูห้องของแม่เฮียตี๋ที่ล็อคอยู่ จึงตัดสินใจถีบประตูเข้าไป ก็พบผู้เสียชีวิตทั้ง 5 รายอยู่ในนั้น โดยมีเลือดออกจากปาก คาดว่า กินยาฆ่าตัวตาย และยังมีเตาอั้งโล่ เพื่อเป็นการรมควันซ้ำอีก

นายภิชาติ เปิดเผยอีกว่า ตนถือว่า เป็นญาติและคนสนิท ซึ่งผู้ตายได้กู้เงินไป 10 ล้านบาท ไม่รวมคนอื่นอีกหลายรายละหลักล้านบาท ซึ่งไม่เคยคิดว่า เฮียตี๋ ไม่น่าคิดสั้น ไม่มีอะไรบอกล่วงหน้า พ่อของเฮียตี๋ถือเป็นนักธุรกิจอสังหาริมทรัพย์ชื่อดังในอดีตของพิษณุโลก ขณะที่หลานสาวซึ่งดูแลหน้าร้านเต็นท์รถ เปิดเผยกับผู้สื่อข่าวว่า เฮียตี๋ เป็นคนรักสุนัขมาก เรียกว่า รักเหมือนลูก จึงเอาชีวิตไปทั้ง 6 ตัวด้วยพร้อมกัน และก่อนตาย เฮียตี๋ ได้สั่งปิดกล้องวงจรปิด ก่อน 2 วันก่อนเกิดเหตุ จึงคาดว่า ผู้ตายได้เสียชีวิตมาแล้วจำนวน 2 วันแล้ว โดยที่ไม่มีใครรู้
ด้าน พ.ต.อ.ภาคภูมิ ปราบศรีภูมิ ผกก.สภ.เมืองพิษณุโลก กล่าวว่า จากการตรวจสอบที่เกิดเหตุ ไม่มีพบร่องรอยการต่อสู้หรือทำร้ายร่างกายแต่อย่างใด ทำให้เชื่อได้ว่าสาเหตุมาจากการกินยานอนหลับและรมควัน ต้องสอบสวนญาติพี่น้องอีกครั้งว่าแรงจูงใจมาจากสาเหตุอะไรกันแน่ แต่จากการสอบสอบสวนเบื้องต้นคาดว่าน่าจะหนีปัญหาหนี้สินจำนวนมาก เบื้องต้นแพทย์ได้ชันสูตรศพแล้วว่า สาเหตุการตาย มีก๊าซคาบอนไดออกไซด์ที่ปอด ทำให้ขาดอากาศหายใจ ส่วนการกินยาพิษนั้นต้องผ่าชันสูตรอีกครั้งหนึ่ง