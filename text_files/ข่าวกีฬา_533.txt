ให้มันได้อย่างนี้สิ! ฟินกับชัยชนะ 3-0 เหนือขุนพลปินอยได้ไม่ทันข้ามวัน กะไว้แล้วเชียวว่า ไอเจ้ากลุ่มควันที่ผมเห็นตอนก่อนเริ่มเกม มันต้องสร้างความน่ารำคาญใจตามมาแน่ๆกฏเขาก็มีบอกอยู่แล้ว ประกาศโต้งๆออกสื่อ หน้าสนามก็มีแจ้งเตือนไว้ พวกเอ็งก็ยังจะแอบเอาเข้าไปจนได้เนอะ!คือไม่เข้าใจว่านี่คือ การแสดงออกถึง "ความรักชาติ" จริงๆเหรอครับ กับการทำสิ่งที่เขา "ห้าม"

สงสัยจะอ่านหนังสือไม่ออกกันมั้ง?
ยิ่งได้เข้าไปอ่านในเพจของพวกเขาที่ใช้ชื่ออย่างเท่ว่า "Ultras Thailand" กับตรรกะที่ชูกันเอง เลียกันเอง ว่าการจุดพลุแฟลร์นี่มันช่างเท่เสียเต็มประดา และตั้งค่าไม่ให้คนนอกกลุ่มมาคอมเม้นซะด้วย ฮ่าๆ เท่แค่ในบ้านเรา แต่เขาจวกกันทุกหัวระแหงเว็บบอร์ดทั่วประเทศ!ไม่รู้ว่าด้วยความคึกคะนอง หรือจะด้วยเหตุผลที่ว่าเพื่อ "ข่มขวัญคู่ต่อสู้" การจุดแฟลร์นี่มันแสดงออกถึงความเป็น "อุลตร้า" นะเห้ย!! จะให้มาร้องเพลงเจื้อยแจ้ว ตบมือเปาะแปะ นั่นมันเด็กเขาทำกัน

เขาอวยกันเองว่า "สวยงาม" และตอนนี้คนไทยเกือบทั้งประเทศกลายเป็นพวก "โลกสวย+สถุน" ไปแล้วครับ
แต่ชาวบ้าน แฟนบอลที่เขามาเป็นครอบครัว ที่มีทั้งลูกเด็กเล็กแดง หรือปู่ย่าตายาย ที่อยู่โซนนั้น เขาคงไม่เห็นว่ามันข่มขวัญคู่แข่งหรอกครับ "มันทำลายระบบการหายใจและบังการดูฟุตบอลของตูโว้ย!!"แล้วถ้าเกิด AFF ออกมาสอบสวน จนถึงขั้นลงโทษ เราก็คงไปโวยวายอะไรไม่ได้หรอกเนอะ"ก็ตรูห้ามแล้ว พวกเอ็งก็ยังทำ ยังจะมีหน้ามาโอดครวญอีกเหรอ?"

ช่วยเขาประกาศต่อๆไปด้วยนะครับ
รอบชิงชนะเลิศ นัดแรก เราอาจจะได้เตะในสนามราชมังคลาฯแบบ "ห้ามแฟนบอลเข้าชม" หรืออาจจะแย่ถึงขั้น "ไปเตะสนามกลาง" ที่มาเลเซีย หรือ เมียนมาร์ อะไรก็ว่าไปพวกอุลตร้าทั้งหลายเหล่านั้นจะว่ายังไงหนอ? กับการกระทำที่พวกเขาทึกทักกันเองว่านี่แหละ "การเชียร์ที่แท้จริง" มันต้องทำแบบนี้!
ถ้าชอบมาก แนะนำให้ดูที่บ้าน ปิดประตูหน้าต่างทุกบานให้มิดชิด จุดมันขึ้น แล้วชื่นชมความงามของกลิ่นและควันให้เต็มที่ครับ รับรองไม่มีใครว่าสักคำ
อย่าออกมาเป็น "ภาระสังคม" และ "ตัวถ่วงความเจริญวงการฟุตบอลไทย" แบบนี้เลย
"น้องเพชร"
>>>คลิกที่นี่เพื่อชมภาพขนาดใหญ่<<<