(2 มี.ค.) ผู้สื่อข่าวรายงานว่า ร้อยเอกนายแพทย์สรวิชญ์ สุบุญ หรือ "หมอก้อง" นักแสดงชื่อดัง โพสต์ข้อความถึงนายแพทย์เหวง โตจิราการ แกนนำนปช. หลังนายแพทย์เหวง ได้แถลงข่าวตอบโต้การดำเนินการของเครือข่ายประชาคมสาธารณสุข ที่ออกมารณรงค์ขึ้นป้ายต่อต้านรัฐบาล โดยข้อความของหมอก้องระบุว่า...
"มีคนเคยตั้งคำถามผมว่า.. ถ้าหากมีคนที่เผาบ้านเผาเมือง.. เป็ด ..คางคก..นกแสก จะเป็นจะตายแล้วเราต้องให้การรักษา ผมจะทำได้มั๊ย? ผมตอบว่า ได้ !ทำตามหน้าที่! พอมันหายค่อยมายืนด่ามัน เป่านกหวีดใส่มัน... แต่กับคนในรูปที่ยุยงปลุกปั่นให้เกิดแต่ความเกลียดชัง อย่างที่วิชาชีพเราไม่เคยสอน ผมไม่แน่ใจจริงๆครับ! .. ถ้าในฐานะที่จบแพทยศาสตร์มาเหมือนกัน ผมก็ควรเรียกคุณว่า "พี่" แต่ถ้าพี่คนนี้จะยิ่งทำให้เกิดความแตกแยกในแผ่นดินหนำซ้ำ ยังชี้หน่าด่าอาจารย์ผมที่ออกมาแสดงจุดยืนในทางที่ดีและถูกต้องว่า "ไอ้พวกหมอชั่ว" ผมก็คงต้องเรียกพี่ว่า "ไอ้สารเลวเหวง" นั่นแหละ ถูกต้องแล้ว"