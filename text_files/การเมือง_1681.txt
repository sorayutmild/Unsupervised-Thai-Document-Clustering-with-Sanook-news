(18 ม.ค.) เกาะติด ม็อบชัตดาวน์กรุงเทพฯ วันที่ 6 นายสุเทพ เทือกสุบรรณ ได้ประกาศให้มวลชนร่วมกันปิดสถานที่ราชการทั่วประเทศ เดินหน้าเคลื่อนขบวนผู้ชุมนุม เพิ้อขับไล่ระบอบทักษิณในพื้นที่กรุงเทพฯ ต่อไป เริ่มตั้งแต่เวลา 10.00 น. เป็นต้นไป
16.38 น. "สุเทพ" นำขบวนกลุ่มผู้ชุมนุม กปปส. กลับสู่เวทีชุมนุมแยกปทุมวัน เสร็จสิ้นภารกิจเดินเชิญชวนประชาชนปิดกรุงเทพฯ
16.00 น. ตำรวจแถลงข่าวกรณีระเบิดบนถนนบรรทัดทอง ปืนในตึกร้างเป็นของปลอม ซึ่งได้แจ้งให้ผู้ชุมนุมทราบตั้งแต่แรกแล้วว่า สิ่งที่พบคือบีบีกัน
(ภาพจากทวิตเตอร์ @RichardBarrow)
15.16 น. ขบวนผู้ชุมนุมจากแยกปทุมวัน โดยมี นายสุเทพ เทือกสุบรรณ เป็นแกนนำ ได้เดินขบวนอยู่บนถนนพระราม 4 มุ่งหน้าไปยังเวทีสวนลุมพินี
15.14 น. แกนนำ กปปส. เวทีแยกปทุมวัน ประกาศแจ้งผู้ชุมนุมอย่าแตกตื่น เหตุผลัดเปลี่ยนกำลังเจ้าหน้าที่ในพื้นที่ 
15.05 น. มีการผลัดเปลี่ยนกำลังเจ้าหน้าที่ตำรวจจำนวนมาก ที่อาคารทำเนียบรัฐบาล สร้างความแตกตื่นแก่ผู้ชุมนุม
14.56 น. กลุ่มผู้ชุมนุม กปปส. เวทีแยกลาดพร้าว ได้เดินทางกลับฐานพื้นที่ชุมนุมแล้ว หลังรวมตัวกันไปที่โรงพิมพ์คุรุสภา
(ภาพจากทวิตเตอร์ @thanadsamran)
14.18 น. ประชาชนย่านซอยจุฬาฯ ออกมารอรับ นายสุเทพ ตามเส้นทาง ส่วนหนึ่งนำธนบัตรหลายจำนวนติดสก๊อตเทป เพื่อบริจาคให้ 
13.52 น. ขบวนผู้ชุมนุมจากแยกปทุมวัน โดยมี นายสุเทพ เทือกสุบรรณ เป็นแกนนำ ได้เดินขบวนอยู่บริเวณ สน.ปทุมวัน ถนนพระราม 4
(ภาพจากทวิตเตอร์ @Joyday_napas)
13.10 น. ผู้ชุมนุม กปปส. เริ่มทยอยเดินออกจากพื้นที่สำนักงานตำรวจแห่งชาติแล้ว หลังแกนนำยื่นหนังสือให้กับตำรวจสันติบาล
13.00 น. นายสุเทพ เทือกสุบรรณ แกนนำ พากลุ่มผู้ชุมนุม กปปส. พักทานอาหารกลางวัน บริเวณแยกวัดดวงแข
12.39 น. แกนนำ กปปส. "ชุมพล" และ "พุทธิพงษ์" ยื่นหนังสือให้ ผบ.ตำรวจสันติบาล หาผู้กระทำผิดจากเหตุปะทะ-ปาระเบิด รวมทั้งทุกคดีก่อนหน้า
12.02 น. พล.ต.ต พัฒนวุธ อังคะนาวิน ผบก.ภ.จว.นราธิวาส ยืนยัน หมวกแดงที่พบตรงจุดระเบิดถนนบรรทัดทอง ไม่ใช่ของตำรวจนราธิวาสใช้ในพื้นที่ ไม่เคยส่งเจ้าหน้าที่มาควบคุมฝูงชนในกรุงเทพ
(ภาพจากทวิตเตอร์ @ThaiPBS)
11.30 น. ขบวนผู้ชุมนุมจากแยกปทุมวัน โดยมี นายสุเทพ เทือกสุบรรณ เป็นแกนนำ ได้เดินขบวนอยู่บริเวณถนนพระราม 1
11.11 น. เกิดเสียงคล้ายระเบิดดังขึ้นบริเวณห้าแยกลาดพร้าว การ์ดรวบคนต้องสงสัย 3 คน มาสอบสวนหลังเวที พบบัตรเป็นสมาชิกกลุ่มโกตี๋
11.05 น. นายพุทธิพงษ์ ประกาศรอจนกว่าจะได้คำตอบจาก ผบ.ตร.จากเหตุระเบิดบนถนนบรรทัดทอง ถ้าไม่ได้คำตอบวันนี้จะปักหลักที่นี่อย่างถาวร
10.51 น. นายพุทธิพงษ์ ประกาศจะรอคำตอบจากเจ้าหน้าที่ตำรวจ เกี่ยวกับการพบอาวุธคล้ายปืนในตึกร้าง ถนนบรรทัดทอง และการเสียชีวิตผู้ชุมนุม
(ภาพจากทวิตเตอร์ @Jpyday_napas)
10.27 น. กลุ่มผู้ชุมนุม กปปส. ได้เคลื่อนขบวนเข้าไปยังสำนักงานตำรวจแห่งชาติ หลังเจ้าหน้าที่เปิดประตูให้ โดยมี นายพุทธิพงษ์ ปุณณกันต์ ขึ้นรถบรรทุกติดเครื่องขยายเสียงเข้าไป แต่สั่งห้ามผู้ชุมนุมเข้าไปในสำนักงาน
10.22 น. นายชุมพล จุลใส แกนนำ กปปส. นำกลุ่มผู้ชุมนุมเวทีราชประสงค์ เคลื่อนขบวนมายังหน้าสำนักงานตำรวจแห่งชาติ (สตช.)
(ภาพจากสำนักข่าว ไอ.เอ็น.เอ็น.)
10.11 น. บรรยากาศเวทีชุมนุมแยกลาดพร้าว เช้าวันนี้ยังไม่มีกิจกรรมใดๆ ซึ่ง กปปส.แยกลาดพร้าว ยังไม่มีกำหนดการเคลื่อนขบวนไปที่ใดในวันนี้
10.04 น. ผู้ชุมนุม กปปส. เวทีอนุสาวรีย์ชัยฯ เคลื่อนขบวนกลับพื้นที่ชุมนุม หลังไม่พบอบรมจนท.ประจำหน่วยเลือกตั้งที่ศูนย์เยาวชนไทย-ญี่ปุ่น ดินแดง
10.00 น. นายสุเทพ เทือกสุบรรณ เริ่มเคลื่อนขบวนกลุ่มผู้ชุมนุมเวทีปทุมวัน เคลื่อนที่ไปทางสะพานหัวช้าง คาดผ่านเส้นทางถนนบรรทัดทองอีกครั้ง แต่ยังไม่ระบุเป้าหมาย
09.41 น. นายถาวร เสนเนียม แกนนำ กปปส. นำกลุ่มผู้ชุมนุมเวทีอนุสาวรีย์ชัยฯ เคลื่อนขบวนออกจากโรงเรียนสันติราษฎร์วิทยาลัย หลังไม่พบมีการจัดอบรบใดๆ นำกลุ่มผู้ชุมนุมไปสมทบที่ศูนย์เยาวชนไทย-ญี่ปุ่น ดินแดง
(ภาพจากทวิตเตอร์ @SutiwasHong)
09.45 น. กลุ่มผู้ชุมนุม กปปส. เวทีแยกปทุมวัน เริ่มตั้งขบวนเตรียมเคลื่อนเวลา 10.00 น. ยังไม่ระบุเส้นทาง
09.24 น. นายถาวร เสนเนียม แกนนำ กปปส. นำกลุ่มผู้ชุมนุมเวทีอนุสาวรีย์ชัยฯ เคลื่อนขบวนไปโรงเรียนสันติราษฎร์วิทยาลัย เรียกร้องให้ไม่มีการอบรมเจ้าหน้าที่หน่วยเลือกตั้ง หลังได้รับข่าวกรองมา
08.22 น. บรรยากาศเวทีแยกปทุมวัน กลุ่มผู้ชุมนุมยังพักผ่อนตามอัธยาศัย โดยมีนัดหมายเคลื่อนขบวน เวลา 10.00 น. แต่ยังไม่มีการเปิดเผยว่าจะไปที่ใด เพื่อความปลอดภัยของกลุ่มผู้ชุมนุม ท่ามกลางการรักษาความปลอดภัยอย่างเข้มงวด
08.13 น. บรรยากาศเวทีศูนย์ราชการ แจ้งวัฒนะ ยังคงมีการรักษาความปลอดภัยอย่างเข้มงวด แม้จะไม่มีสถานการณ์ความรุนแรงใดๆ เกิดขึ้นเมื่อกลางคืนที่ผ่านมา
(ภาพจากสำนักข่าว ไอ.เอ็น.เอ็น.)
07.46 น. บรรยากาศเวทีชุมนุมอนุสาวรีย์ชัยสมรภูมิ กลุ่มผู้ชุมนุมยังพักผ่อนตามอัธยาศัย ในวันนี้ นายถาวร เสนเนียม แกนนำ กปปส. นัดเคลื่อนขบวนไป 2 จุด ได้แก่ โรงเรียนสันติราษฎร์ และ ศูนย์เยาวชนไทย-ญี่ปุ่น ดินแดง
07.02 น. บรรยากาศเวทีชุมนุมแยกอโศก กลุ่มผู้ชุมนุมทำความสะอาดพื้นที่และทำกิจวัตรประจำวัน เตรียมเคลื่อนขบวนไปสมทบกลุ่มผู้ชุมนุมเวทีราชประสงค์ ที่ สตช. เวลา 10.00 น.
06.50 น. บรรยากาศเวทีชุมนุมแยกราชประสงค์ ยังคงเงียบสงบ กลุ่มผู้ชุมนุมทำกิจวัตรประจำวัน เตรียมเคลื่อนขบวนเข้าประชิด สตช. ตามนัดหมายเวลา 10.00 น. วันนี้
03.50 น. เกิดเหตุคนร้ายวางระเบิดรางรถไฟสายใต้ ช่วงระหว่างสถานีหนองศาลา-ชะอำ เป็นเหตุทำให้รางรถไฟเสียหาย เส้นทางรถไฟสายใต้เป็นอัมพาต ตำรวจเร่งพิสูจน์โยงเหตุการเมืองหรือไม่
02.00 น. ศูนย์เอราวัณฯ แจ้ง ผู้ชุมนุมเสียชีวิต 1 ราย จากเหตุปาระเบิดบนถนนบรรทัดทอง ทราบชื่อคือ นายประคอง ชูจันทร์ อายุ 46 ปี เนื่องจากถูกสะเก็ดระเบิดเข้าที่หน้าอก เสียชีวิตที่โรงพยาบาลรามาธิบดี ส่วนผู้ได้รับบาดเจ็บอีก 11 ราย ยังคงพักรักษาตัวที่โรงพยาบาล