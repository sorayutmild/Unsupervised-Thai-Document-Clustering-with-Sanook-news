หลังจากก่อนหน้านี้เราได้นำเสนอปฏิทินเงินสวัสดิการต่างๆ ที่ภาครัฐจะให้การสนับสนุน ทั้งเงินสวัสดิการแห่งรัฐ, เบี้ยผู้สูงอายุ รวมถึงเงินอุดหนุนเด็กแรกเกิดไปนั้น จนบางคนเกิดข้อสงสัยอีกทั้งสอบถามมาทางเราว่าสิทธิ์ต่างๆ ที่เคยได้รับเมื่อปี 2562 ยังจะได้รับในปี 2563 หรือไม่ และสามารถตรวจสอบสิทธิ์ในการรับเงินดังกล่าวได้อย่างไร

บัตรสวัสดิการแห่งรัฐ เดือนมกราคม เริ่มปีใหม่ทั้งทีได้สิทธิ์-เงินเพิ่มอะไรบ้าง
เช็กเบี้ยผู้สูงอายุ-ผู้พิการ เงินโอนเข้าวันไหนกันบ้าง?
เงินอุดหนุนเด็กแรกเกิด เริ่มโอนเข้าบัญชีปีหน้าเตรียมเช็กปฏิทินจ่ายเงินได้เลย

ซึ่งในเบื้องต้น Sanook Money มีวิธีตรวจสอบสิทธิ์ดังกล่าวได้ง่ายๆ ด้วยการกรอกเลขบัตรประชาชน 13 หลัก โดยกรมบัญชีกลางได้เปิดเผยกับเราว่าสามารถเข้าไปในระบบเพื่อตรวจสอบสิทธิ์ได้ที่เว็บไซต์ของกรมบัญชีกลาง https://govwelfare.cgd.go.th/welfare/check

ถ้าคนที่มีสิทธิ์ได้รับเงินสวัสดิการต่างๆ ระบบก็จะแสดงผลออกมาทันที แต่ถ้าไม่ได้รับสิทธิ์ระบบจะแสดงผลว่า "ไม่พบสิทธิ์" ตามภาพดังกล่าว

อย่างไรก็ตาม ผู้ตรวจสอบสิทธิ์สามารถลงทะเบียนเพื่อขอใช้ระบบตรวจสอบประวัติการรับสิทธิสวัสดิการสังคมได้อีกด้วย 
นอกจากนี้ กรมบัญชีกลางยังระบุเพิ่มเติมว่า ระบบดังกล่าวเป็นเพียงการตรวจสอบข้อมูลว่าได้มีสิทธิ์ได้อะไรบ้าง ส่วนจำนวนเงินหรือยอดวงเงินนที่จะได้รับ หรือไม่ได้รับนั้นต้องไปตรวจสอบที่ต้นทาง เช่น เงินอุดหนุนเด็กแรกเกิด ต้องติดต่อที่เจ้าหน้าที่ของกรมกิจการเด็กและเยาวชน และเบี้ยผู้พิการ ติดต่อที่ อบต. เป็นต้น
ส่วนบัตรสวัสดิการแห่งรัฐ หรือบัตรคนจนนั้น จะต้องรอการประกาศจากรัฐบาลอีกรอบหนึ่งเพราะอาจมีการเปลี่ยนแปลงในบางรายการ
ส่วนเรื่องการลงทะเบียนรับบัตรสวัสดิการแห่งรัฐรอบใหม่ในปี 2563 นั้น ก่อนหน้านี้ นายอุตตม สาวนายน รัฐมนตรีว่าการกระทรวงการคลัง ได้ระบุว่าอยู่ระหว่างการพิจารณาเงื่อนไขการลงทะเบียน สำหรับผู้ที่ถือบัตรสวัสดิการแห่งรัฐ 14.6 ล้านคนนั้น ระบบจะทำการคัดกรองโดยอัตโนมัติ รวมถึงมีการพิจารณารายได้ของครัวเรือน หรือการถือครองทรัพย์สินเพิ่มเติม จากเดิมที่พิจารณาเฉพาะรายได้ของบุคคลเท่านั้นน

บัตรสวัสดิการแห่งรัฐ เตรียมเปิดให้คนไม่มีบัตรลงทะเบียนรอบใหม่ คนมี “รถ-บัตรเครดิต” หมดสิทธิ์
