ส่องราคาเปรียบเทียบ iPhone 7 และ iPhone 7 Plus สุดยอดเรือธงแห่งปีในกลุ่มประเทศแรกที่วางจำหน่าย ประเทศใดขาย iPhone 7 และ iPhone 7 Plus แพงที่สุด?
หลังจากเปิดตัวอย่างเป็นทางการไปเป็นที่เรียบร้อยแล้วสำหรับ iPhone 7 และ iPhone 7 Plus สองไอโฟนเรือธงรุ่นล่าสุดจาก Apple ที่มาพร้อมการพัฒนาในหลายๆ ด้าน ซึ่งแน่นอนว่าผู้ใช้หลายคนต่างก็เฝ้ารอสมาร์ทโฟนรุ่นนี้กันอย่างใจจดใจจ่อ 
โดย Apple ก็ได้เปิดให้สั่งจองตัวเครื่องกันในวันที่ 9 กันยายน และจะวางจำหน่ายจริงในวันที่ 16 กันยายนนี้ในกลุ่มประเทศแรกเช่นเคย ซึ่งในแต่ละประเทศก็จะมีราคาวางจำหน่าย iPhone 7 และ iPhone 7 Plus ที่แตกต่างกันออกไป ในวันนี้เราจะมาชมกันว่าประเทศใดที่วางจำหน่าย iPhone 7 และ iPhone 7 Plus รุ่นเริ่มต้นในความจุ 32GB ที่แพงที่สุดกันบ้าง  

จากตารางข้างต้นจะเห็นได้ว่า ประเทศที่วางขาย iPhone 7 และ iPhone 7 Plus แพงที่สุดในขณะนี้ คือ นอร์เวย์ โดยวางจำหน่าย iPhone 7 32GB ในราคา 903 ดอลลาร์สหรัฐ (ประมาณ 31,400 บาท) ส่วน iPhone 7 Plus 32GB ราคา 1,074 ดอลลาร์สหรัฐ (ประมาณ 37,300 บาท) ส่วนอันดับสองคือประเทศ อิตาลี ที่วางจำหน่าย iPhone 7 เริ่มต้นในราคา 898 ดอลลาร์สหรัฐ (ประมาณ 31,200 บาท) ส่วน iPhone 7 Plus มีราคา 1,055 ดอลลาร์สหรัฐ (ประมาณ 36,700 บาท) และอันดับสามมีทั้งหมด 3 ประเทศ คือ ฝรั่งเศส, เนเธอร์แลนด์ และสเปน ที่วางจำหน่าย iPhone 7 32GB ในราคาเริ่มต้นที่ 864 ดอลลาร์สหรัฐ (ประมาณ 30,000 บาท) ส่วน iPhone 7 Plus มีราคา 1,022 ดอลลาร์สหรัฐ (ประมาณ 35,500 บาท)  สำหรับผู้ใช้ในประเทศไทยที่สนใจ iPhone 7 และ iPhone 7 Plus คงต้องอดใจรอไปก่อนตามระเบียบ เพราะว่ากว่า Apple จะนำไอโฟนเข้ามาวางจำหน่ายในไทยอย่างเร็วก็น่าจะประมาณปลายเดือนตุลาคม แบบเดียวกับตอนที่วางจำหน่าย iPhone 6s และ iPhone 6s Plus 
ซึ่งก็ถือว่าเร็วพอสมควร เพราะก่อนหน้านี้ประเทศไทยมักจะได้รับไอโฟนมาวางจำหน่ายในช่วงเกือบๆ ปลายปีมาโดยตลอด ซึ่งก็ต้องติดตามกันอย่างใกล้ชิดกันต่อไปว่า iPhone 7 และ iPhone 7 Plus จะเปิดราคาในประเทศไทยเท่าไหร่ และจะวางจำหน่ายในช่วงใด
สรุปรายละเอียดทั้งหมดเกี่ยวกับ iPhone 7 สรุปรายละเอียดทั้งหมดเกี่ยวกับ iPhone 7 Plus
ที่มา : PhoneArena
สนับสนุนเนื้อหา: www.thaimobilecenter.com