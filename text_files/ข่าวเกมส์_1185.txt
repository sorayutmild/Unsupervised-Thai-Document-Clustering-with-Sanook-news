Assassin's Creed Syndicate เปิดตัวเกมนักฆ่าแห่งยุคใหม่
Assassin's Creed Syndicate
Ubisoft ประกาศเปิดตัวเกม Assassin's Creed Syndicate อย่างเป็นทางการ ในงานเมื่อคืนที่ผ่านมา โดยเปลี่ยนจากชื่อเดิม Assassin's Creed Victoria ซึ่งเป็นชื่อโปรเจคในช่วงพัฒนาที่หลุดมาก่อนกำหนดเท่านั้น โดยภาคนี้จัดเป็น Assassin's Creed ภาคแห่งยุคใหม่อย่างแท้จริง ไม่ว่าจะเป็นการทำลงเครื่องยุคใหม่เท่านั้น และยังเป็นเนื้อเรื่องของเกมที่เริ่มก้าวเข้าสู่ยุคสมัยใหม่อีกด้วย เพราะเป็นยุคหลังปฏิวัติอุตสาหกรรม ทำให้มีโลกมีเทคโนโลยีและเครื่องจักรกลมากกว่าเดิม จากขี่ม้าก็มีรถยนต์ให้ขับแล้ว ตัวเกมกำหนดทำลง PS4, Xbox one และ PC ออกในช่วงปลายปี 2015

เพื่อจะลบความล้มเหลวของภาคที่แล้ว (Assassin's Creed Unity ทั้งบั๊กเยอะ เกมกระตุก) ในภาคนี้ทาง Ubisoft ทุ่มกำลังทีมงานสร้างเต็มที่ โดยให้ทีมหลักคือ Ubisoft Quebec พัฒนาร่วมกับสูดิโออื่นๆของ Ubisoft อีกถึง 8 ทีมช่วยกันทำภาค Assassin's Creed Syndicate นี้ออกมาให้สมบูรณ์ที่สุด โดยยังเน้นไปที่ฉากของเมืองอันสมจริงและกว้างใหญ่เหมือนเดิม โดยจะแสดงให้เห็นเมืองลอนดอนที่กว้างใหญ่ที่สุด ในบรรยากาศยุคหลังปฏวิติอุตสาหกรรมที่ทันสมัยมากขึ้น อันเต็มไปด้วยแสงสีจากไฟ และรถยนต์ที่ววิ่งไปบนถนน

เนื้อเรื่องของ Assassin's Creed Syndicate จะกล่าวถึงปัญหาความเหลื่อมล้ำของสังคมทุนนิยม ที่เกิดขึ้นหลังยุคปฏิวัติอุตสาหกรรม เกิดช่องว่างระหว่างคนรวยกับคนจน ทำให้นายทุนร่ำรวยและมีอำนาจมาก ส่วนชนชั้นแรงงานก็ถูกให้ทำงานเยี่ยงทาศและยากจน จนทำให้เกิดแก๊งมาเฟียใต้ดินจากการรวมตัวของชนชั้นต่ำ เพื่อต่อต้านระบบนายทุน โดยสองตัวละครหลักของภาคนี้ คือ Jacob Frye และ Evie Frye สองพี่น้องสังกัดลัทธินักฆ่า ซึ่งผู้เล่นจะได้รับบทเล่นตัวละครทั้งสองตัวเลยสลับกันไป โดย Jacob มีนิสัยเลือดร้อน เน้นบู๊แหลก เป็นหัวหน้าแก๊งกลุ่มต่อต้านใต้ดินนี้ ส่วน Evie จะมีนิสัยตรงข้าม เขาใจเย็น เน้นหลบซ่อนและลงมืออย่างแม่นยำ ศัตรูของพวกเขาก็คือแก๊งคู่ปรับที่ชื่อ Plutocrats และแน่นอนรวมถึงพวกคู่ปรับเก่าอย่าง Templar ด้วย

Key Features
• The first Assassin at the birth of of the modern age - ครั้งแรกของเกมแอสซาซินกับยุคสมัยใหม่ รับบทเป็น Jacob Frye นักฆ่าเลือดร้อนที่ลงมือสังหารศัตรูด้วยท่วงท่าที่ว่องไว ทำให้สังหารเป้าหมายได้หลายคนในครั้งเดียว แต่เขาก็มีแทคติกการสังหารแบบหลบซ่อนเหมือนกัน ด้วยอาวุธหลายประเภทที่เรามักเห็นในปัจจุบันอย่าง สนับมือ มีดคูคริ และไม้เท้าที่ซ่อนดาบเอาไว้ โดยอาศัยตึกและบ้านเรือนที่ใหญ่โตกว่าสมัยก่อน ในการหลบซ่อนตัวและลอบสังหารศัตรู
• Traverse the fast-paced world of industrial London - ย้อนอดีตกลับไปสัมผัสเมืองลอนดอนในยุคปฏิวัติอุตสาหกรรม พบกับฉากเมืองลอนดอนในอดีตที่สวยงาม ไม่ว่าจะเป็นพระราชวังบักกิงแฮม หอนาฬิกาบิ๊กเบน ในยุคของสมเด็จพระราชินีนาถวิกตอเรีย บนท้องถนนที่มีรถยนต์สันจรไปมา สามารถขโมยรถมาใช้ในการติดตามศัตรู หรือจะใช้หลบหนีก็ได้ ส่วนในแม่น้ําเทมส์ก็มีเรือกลไอน้ำให้ใช้เช่นกัน
• Take over the London Underworld - แก๊งมาเฟียยึดครองโลกใต้ดินของลอนดอน ถึงจะเป็นแก๊งมาเฟียเหมือนกัน แต่แก๊งของ Jacob ทำเพื่อผดุงความยุติธรรม โดยมีเป้าหมายอยู่ที่จัดการแก๊งคู่ปรับที่เป็นอาชญากร และเน้นปล้นเงินจากนายทุนหน้าเลือดที่กดขี่ชนชั้นแรงงาน รวมถึงงานลอบสังหารนายทุนและศัตรูสำคัญต่างๆด้วย อย่างเช่นภารกิจปล้นรถไฟของพวกนายทุน
• Master the art of stealth as Evie Frye - นอกจาก Jacob แล้ว ยังมีตัวละครให้เล่นอีกตัวคือ Evie Frye น้องสาวฝาแฝดของ Jacob เธอเป็นนักฆ่าที่เน้นการลอบสังหาร ไม่เอาตัวไปเสี่ยง เหยื่อของเธอจะถูกสังหารโดยที่ยังไม่เห็นตัวเธอ ซึ่งบทบาทของเธอจะทำงานอยู่เบื้องหลัง โดยให้ชื่อของพี่ชายออกหน้าแทน
Assassin's Creed Syndicate
Assassin's Creed Syndicate
Assassin's Creed Syndicate