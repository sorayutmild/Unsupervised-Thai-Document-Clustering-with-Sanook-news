(16 เม.ย.) ความคืบหน้ากรณีพบศพหญิงสาวถูกฆาตกรรมอย่างโหดเหี้ยมภายในโรงแรมแห่งหนึ่ง ใจกลางเมืองเชียงใหม่ แพทย์ชันสูตรพลิกศพพบว่ามีขวดแก้วอยู่ในช่องท้อง
ขณะที่แพทย์ระบุว่าผู้ตายมีร่องรอยถูกข่มขืนอย่างทารุนทางทวารหนักและทางอวัยวะเพศ และยืนยันว่าขณะข่มขืนนางสาวสมรยังมีชีวิตอยู่ ก่อนจะถูกชกต่อยที่ใบหน้า ศรีษะถูกกระแทกพื้น หน้าอกทั้งสองข้างมีรอยกัดจนเนื้อขาดจำนวน 6 รอย ในทวารหนักมีร่อยรองการถูกขวดน้ำดื่มยัดเข้าไปในทวารหนัก และ ขวดหักคาอยู่ด้านในของทวารหนักตรงลำไส้ สาเหตุหลักของการตายน่าจะมาจากการเสียเลือดในช่องท้องเป็นจำนวนมาก
ทั้งนี้ ตำรวจสืบสวนทราบว่า ผู้ตายคือ นางสาวสมร (ขอสงวนนามสกุล) อายุ 33 ปี สาวบาร์เบียร์แห่งหนึ่ง ย่านถนนลอยเคราะห์ อ.เมืองเชียงใหม่ โดยหลักฐานจากกล้องวงจรปิดสามารถจับภาพของชายผู้ต้องสงสัยที่คาดว่าน่าจะเป็นคนร้ายได้ โดยมีหน้าตาคล้ายชาวเวียดนาม พูดไทยได้ มีพยานเห็นผู้ตายซ้อนท้ายรถจักรยานยนต์ไปกับผู้ต้องสงสัยตอนใกล้รุ่งด้วยความเมาทั้งคู่ ก่อนจะหายไป จนกระทั่งมีข่าวว่ากลายเป็นศพ
ล่าสุด ตำรวจเชียงใหม่ได้เข้าจับกุมผู้ต้องหาคดีนี้ได้ที่เกสต์เฮ้าส์แห่งหนึ่งย่านช้างม่อย โดยพบผู้ต้องหาทราบชื่อคือ นายภรา ชูศรี อายุ 53 ปี ให้การสารภาพว่าเป็นคนฆ่านางสาวสมรจริง โดยอ้างว่าไม่ได้ตั้งใจ แต่ตอนลงมือนั้นตนเมายา นอกจากนี้ยังอ้างตัวว่าเป็นนักท่องเที่ยวชาวเวียดนาม ขณะนี้เจ้าหน้าที่ควบคุมตัวไปสอบสวนเพิ่มเติมอย่างละเอียด และจะมีการแถลงข่าวการจับกุมต่อไป