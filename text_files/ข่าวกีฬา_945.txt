เอฟไอวีบี ร่อนอีเมล์มาที่สมาคมฯ แจ้งเตือน 2 นักกีฬาสาวไทย อำพร หญ้าผา และ จุฑารัตน์ มูลตรีพิลา ไม่ให้เล่นวอลเลย์บอลในเกมที่เป็นทางการ 1 ปี หลังต้นสังกัดที่อินโดนีเซียไม่เคลียร์เรื่องการโอนย้ายสหพันธ์วอลเลย์บอลนานาชาติ หรือ เอฟไอวีบี ได้ส่งอีเมล์มาที่สมาคมกีฬาวอลเลย์บอลแห่งประเทศไทย เพื่อแจ้งเตือน 2 นักกีฬาจากประเทศไทย ที่ทำผิดกฎของสหพันธ์ฯ เรื่องการโอนย้าย และ ลงทะเบียนนักกีฬา ได้แก่ อำพร หญ้าผา นักกีฬาทีมชาติไทย ที่เล่นให้กับทีมเปอร์ตามิน่า และ จุฑารัตน์ มูลตรีพิลา ที่เล่นทีมโปปซิโปล ในลีกอินโดนีเซียเรื่องนี้ได้รับการเปิดเผยจาก ร.ท.จักรสุวรรณ โตเจริญ เลขาธิการสมาคมฯ "ทางเอฟไอวีบีได้ส่งอีเมล์มาเพื่อแจ้งเตือนนักกีฬาทั้ง 2 คน คือ อำพร หญ้าผา และ จุฑารัตน์ มูลตรีพิลา หลังจากที่เอฟไอวีบีตามเช็คการโอนย้ายนักกีฬา แล้วผิดกฎที่กำหนดไว้ และ มีการเตือนว่าจะแบนไม่ให้ลงแข่งเกมทางการที่เอฟไอวีบีรองรับเป็นเวลา 1 ปี "จากนั้นทางสมาคมฯได้เร่งหาต้นตอของเรื่องว่าเกิดข้อผิดพลาดจากไหน จนได้ทราบว่าต้นเรื่องคือทางสโมสรที่อินโดนีเซียยังทำเรื่องไม่ครบตามที่ได้กำหนดไว้ และ ยังไม่มีการโอนค่าลงทะเบียนนักกีฬาไปที่ สหพันธ์วอลเลย์บอลแห่งเอเชีย หรือ เอวีซี เพื่อที่จะทำเรื่องการย้ายให้ถูกต้องต่อเอฟไอวีบีขณะเดียวกันนั้นทางสโมสรต้นสังกัดของนักกีฬาทั้งสองได้ออกมาปฎิเสธถึงเรื่องดังกล่าว และ ยืนยันว่าได้ทำเรื่องส่งไปเป็นที่เรียบร้อยแล้ว และ ณ เวลานี้เอฟไอวีบี จะรอการตรวจสอบอีกครั้ง เพื่อเตรียมลงดาบสำหรับเรื่องที่เกิดขึ้นทั้งนี้ตามกฎที่เอฟไอวีบี แจ้งไว้นั้น หากนักกีฬาไม่มีการลงทะเบียน และ โอนย้ายไม่ถูกต้อง จะถูกแบนไม่ให้เข้าร่วมทำการแข่งขันในรายการที่รับรองจากสหพันธ์เป็นระยะเวลา 1 ปี