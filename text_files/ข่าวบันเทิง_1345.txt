เป็นนางเอกที่นอกจากสวยและแสนดีแล้วเธอยังทุ่มเทและตั้งใจทำงานสุดๆ ไปเลยสำหรับ ญาญ่า-อุรัสยา เสปอร์บันด์ ที่ตอนนี้กำลังโด่งดังในบทฝาแฝดในละคร กลิ่นกาสะลอง ความสนุกพาเรตติ้งคนดูถล่มทลาย ซึ่งในทุกความตั้งใจกับการแสดงของ ญาญ่า จึงเกิดอุบัติเหตุกลางกองถ่ายขึ้นทำเอาหัวโนเป็นลูกมะกรูด 
โดยผู้จัดละครคนสวย ดิว-ปิ่นกมล มาลีนนท์ ที่ประทับใจในการแสดงของ ญาญ่า ได้เล่าเหตุการณ์ไว้ว่า "เบื้องหลังความทุ่มเทของญ่า หลังองค์อี่นายซ้องปีบลงแล้วอาละวาดแบบสุดพลัง พังห้องทำลายข้าวของ การเข้าไปอยู่ในอารมณ์นี้แบบลึกมาก บวกกับโดนไม้ฟาดใส่หัว หลังคัทก็ยังต้องใช้เวลากว่าจะออกจากอารมณ์ของตัวละครได้ หายใจก็ไม่ทัน หัวก็โน น้ำแข็งประคบก็เย็น อากาศก็ร้อนอบอ้าว" 
"ทำให้ญาญ่าบอกว่านี่เป็นครั้งแรกที่เจอกับฉากแบบนี้แล้วไปสุดทางจนออกไม่ได้แบบนี้ ซึ่งทุกคนคงได้เห็นแล้วเมื่อคืนนี้จากฉากที่ซ้องปีบผิดหวังเสียใจที่ถูกนายหมอปฏิเสธ แล้วคืนนี้ถ้าซ้องปีบได้รู้ความจริงล่ะจะอาละวาดใส่กาสะลองขนาดไหน มาลุ้นกันคืนนี้" 

และเมื่อ ญาญ่า เกิดอุบัติเหตุหัวโนนั้น มีข่าวร่ำลือพร้อมหลักฐานออกมาว่า ณเดชน์ ได้รีบบินไปหาถึงเชียงใหม่ในวันนั้นเลยทีเดียว มีภาพหลักฐานของ ณเดชน์-ญาญ่า อยู่ด้วยกันในร้านอาหารด้วยนะจ๊ะ ซึ่งยังไม่เป็นที่ยืนยันว่าเป็นช่วงเวลาเดียวกันหรือเปล่า แต่ดูแล้วแฟนคลับบอกว่าใช่แน่นอนค่ะ ฟันธง!!!   