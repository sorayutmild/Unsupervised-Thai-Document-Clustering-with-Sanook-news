รายงานข่าวล่าสุด ขณะที่โลกกำลังเผชิญกับปัญหาการโจมตีระบบคอมพิวเตอร์  ผู้ก่อการร้าย และสภาวะโลกร้อน นักวิจัยร่วมกับอดีตเจ้าหน้าที่ทหาร  และนักบินของกองทัพอากาศสหรัฐได้ออกมาเปิดเผยว่า  มนุษยชาติกำลังเผชิญหน้ากับภัยคุกคามที่อยู่นอกโลก...อุ๊ปส์!!!

Robert Hasting นักวิจัย UFO (Unidentified Flying Object) เปิดเผยว่า  ยานบินลึกลับได้เคยโฉบเข้าไปยังฐานทัพอาวุธนิวเคลียร์ของสหรัฐฯ  และรัสเซียมาแล้ว "เรื่องนี้เป็นประเด็นของความปลอดภัยในระดับนาๆ ชาติ  และมันเป็นประเด็นที่ทุกคนจำเป็นต้องรับทราบ และมีสิทธิ์ที่จะรับรู้"  Hasting กล่าวกับผู้สื่อข่าวเมื่อวันจันทร์ที่ผ่านมาในระหว่างบรรยายที่  National Press Club "มันถึงเวลาทีความจริงต้องเปิดเผยแล้วไม่ใช่หรือ?  ไม่ใช่แค่ประชาชนชาวสหรัฐฯเท่านั้นที่ต้องรับรู้  แต่ผู้คนทั่วโลกก็ควรจะตระหนักในเรื่องนี้เหมือนกัน" 
 








Hasting ได้ร่วมกับอดีตทหารอากาศอีกหกนายในการนำเสนอประเด็นที่เป็นที่กล่าวขวัญมา โดยตลอด โดยเรื่องราวต่างๆ  ที่ถ่ายทอดจากประสบการณ์นายทหารแต่ละคนมีความน่าเชื่อไม่แพ้กัน ซึ่ง UFO  ที่พบเห็นจะมีการปล่อยลำแสงเป็นวงแหวน และไม่มีเสียงใดๆ  ให้ได้ยิน โดยจะปรากฎตัว และหายไปอย่างรวดเร็ว พวกมันมาหยุดที่รอบๆ  ฐานยิงจรวดมิไซล์ (เหมือนจะสำรวจอาวุธของมนุษย์โลก)  และปิดการทำงานของระบบการยิงมิไซล์ชั่วคราว  ซึ่งเหตุการณ์ลักษณะนี้ได้เกิดขึ้นกับอดีตทหารทุกนาย "พวกเขา (ufo)  ไม่ได้ทำให้เกิดความเสียหายมากมาย และไม่ใช่ความเสียหายแบบถาวร" Robert  Salas อดีตนายทหารผู้ปล่อยจรวดมิไซล์เมื่อปี  1967 "หากพวกเขาต้องการทำลายจรวด พวกเขาทำได้ แต่ไม่ทำ  โดยส่วนตัวผมไม่คิดว่าพวกเขามีเจตนาไม่ดี"
 







