นากาอิ ทาคุฮิโร่ หรือชื่อเล่นในภาษาสเปนที่โค้ชและเพื่อนร่วมทีมเรียกว่า "ปีปี้" (Pipi) เกิดเมื่อวันที่ 24 ต.ค. 2003 ปัจจุบันอายุ 13 ปี ถูก เรอัล มาดริด จับเซ็นสัญญาร่วมทัพ ตั้งแต่อายุแค่ 9 ขวบถ้าใครจำได้เจ้าหนูอัจฉริยะชาวญี่ปุ่นคนนี้ เคยโด่งดังมากเมื่อ 3-4 ปีที่แล้ว หลังโชว์ฟอร์มเทพเกินเด็กอายุรุ่นเดียวกัน เลี้ยงเดี่ยวเข้าไปยิงประตูเป็นว่าเล่น ชนิดไม่มีใครแย่งได้
สำหรับข้อมูลเพิ่มเติม หากไล่รายชื่อทีมเยาวชนทุกชุด (ไม่รวมชุดใหญ่และกาสตีย่า ทีมสำรอง) ของราชันชุดขาวแล้ว เจ้าหนูจากแดนปลาดิบคนนี้ยังเป็นแข้งที่มาจากทวีปเอเชียคนเดียวอีกด้วย
แหม่ ดูสเต็ปเท้าแล้ว ไม่ใช่แค่เราที่อึ้งครับ ขนาด "มาร์เซโล่" แข้งชุดใหญ่ของทีม ดีกรีทีมชาติบราซิล ยังอ้าปากค้างเลย!
 
 