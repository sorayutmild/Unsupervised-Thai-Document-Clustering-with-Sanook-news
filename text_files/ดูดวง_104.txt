
การสักยันต์ ถึงแม้บางคนจะมองว่าเป็นเพียงแฟชั่น เป็นกระแสนิยมตามหมู่ดารานักร้องชื่อดังทั่วไป แต่หากศึกษาประวัติอันยาวนาน และความศักดิ์สิทธิ์ของยันต์ต่างๆ แล้ว จะพบว่าการสักยันต์เป็นความเชื่อที่หยั่งรากฝังลึกลงในจิตใจของคนไทย และชาวต่างชาติมากมาย Sanoook! Horoscope จึงทำ 10 อันดับของลายสักยันต์ยอดนิยมของคนไทย โดยอาจารย์หนู กันภัย มาให้ศึกษากันค่ะ
10. ยันต์เก้ายอดเป็นยันต์ที่มีพุทธคุณ และเป็นที่นิยมในหมู่นักรบสมัยโบราณ บริเวณที่สัก - ท้ายทอย สรรพคุณ - คงกระพันชาตรี ฟันแทงไม่เข้า ผู้ที่รับการสักต้องประพฤติปฏิบัติตนเป็นคนดีอยู่ในศีลธรรม และหมั่นทำบุญอยู่สม่ำเสมอ

9. ยันต์จิ้งจกหรือที่รู้จักกันดี ว่าเป็นจิ้งจกชั้นพรหมสรรพคุณ - เสน่ห์ เมตตามหานิยม และเรียกทรัพย์บริเวณที่สัก – ไม่จำกัด มีจิ้งจกมากมายหลายรูปแบบให้เลือก เช่น จิ้งจกมหาโชค ด้วนมหาลาภ แฝดมหาลาภ ตะขอเงินตะขอทอง และเกี้ยวทับทองดำ

8. ยันต์คู่ชีวิตหรือยันต์อสิสัตติ หรือพระพุทธเจ้าห้ามอาวุธสรรพคุณ – ป้องกันศาสตราวุธทั้งปวง มีชีวิตอยู่ยงคงกระพัน เป็นยันต์ที่บันทึกในตำราพิชัยสงครามว่า เป็นยันต์ชั้นสูง หาค่าประมาณมิได้

7. ยันต์แปดทิศหรือยันต์อิติปิโสแปดทิศ สรรพคุณ – เป็นยันต์สารพัด ป้องกันร้อยแปด ในอดีต ผู้ที่ต้องเดินทางเข้าป่า หรือพระธุดงค์ มักจะเขียนไว้ที่พื้นเสมอ เพื่อช่วยป้องกันสัตว์ร้าย และภูตผีปิศาจ ตลอดจนแคล้วคลาดจากภยันอันตราย จึงเหมาะอย่างยิ่งกับผู้ที่ต้องเดินทางไกลอยู่เสมอ

6. ยันต์โภคทรัพย์เป็นรอยสักยันต์ที่มีพุทธคุณไม่แพ้ใครสรรพคุณ – เด่นทางด้านโภคทรัพย์ เงินทองไหลมาเทมา มีไว้ไม่อดตาย ทำมาค้าขึ้น มีเมตตามหานิยม จึงเป็นที่นิยมในหมู่ผู้ทำการค้า และธุรกิจต่างๆ บริเวณที่สัก – ท้ายทอย

5. ยันต์โสฬสมงคลถือเป็นยันต์อันวิเศษสุดกว่ายันต์ทั้งปวง ลวดลายประกอบด้วยเลข 3 ชั้น ชั้นนอกลงด้วยเลข 16 ตัว รอบกลางลงด้วยเลข 12 ตัว รอบในลงด้วยเลข 6 ตัว แล้วทำการลงอักขระ เพื่อล้อมรอบยันต์ทั้ง 4 ด้าน ด้วยพระคาถาบารมี 30 ทัศสรรพคุณ – แก้อาถรรพ์ต่างๆ ป้องกันภยันอันตราย เสริมโชคลาภบริเวณที่สัก – กลางหลัง

4. ยันต์เสือเหลียวหลังโดยทั่วไป ยันต์เสือ จะเป็นยันต์แห่งมหาอำนาจ ตบะ เดชะ คงกระพัน แต่หากเป็นยันต์เสือเหลียวหลัง จะมีพุทธคุณเสริมเมตตามหานิยมพ่วงมาด้วย ลายนี้นอกจากจะมีชื่อเสียงเรื่องความสวยงามแล้ว ยังมีชื่อเสียงดังไกลไปทั่วโลก (แองเจลิน่า โจลี่ ดาราฮอลลีวูดชื่อดัง เดินทางมาสักลายนี้พร้อมกับยันต์ห้าแถวด้วย)ลวดลายเป็นเสือปางหนึ่งขององค์สัมมาสัมพุทธเจ้า เรียกว่า เสือปางนารายณ์อวตาล จะมีเทพเทวดาจุติสรรพคุณ – เป็นเมตตามหานิยม แก้ร้ายกลายเป็นดี แก้ฮวงจุ้ยต่างๆ และเสริมดวงบริเวณที่สัก – แผ่นหลัง ค่อนมาด้านล่าง
3. ยันต์นะสำเร็จ หรือ ยันต์นะมหาสำเร็จสรรพคุณ – เสริมเมตตา ความร่ำรวย กระทำการใดๆ ก็สำเร็จ กินไม่รู้สิ้น ช่วยเรื่องงาน และโชคลาภโดยตรง บริเวณที่สัก – ต้นคอ ท้ายทอย แทนที่ยันต์เก้ายอด เพราะยันต์เก้ายอดมีอิทธิพลทางมหาอุต จึงอาจอุดเงินไปด้วย

2. ยันต์ฉัตรเพชรมีลักษณะเป็นแถวเรียงลงมา เช่นเดียวกับยันต์ห้าแถว แต่มีจุดเด่นอยู่ที่โครงตาข่ายสรรพคุณ – โดดเด่นด้านโชคลาภการเงิน แก้ดวงชะตาที่ตกต่ำ และเสริมดวงชะตา เหมาะสำหรับผู้ที่ทำงานห้างร้าน ค้าขาย บริษัท มีบริวาร (ลูกน้อง) เยอะ ควบคุมอยู่บริเวณที่สัก – ไหล่ขวา

1. ยันต์ห้าแถวถือเป็นลายยันต์เอกลักษณ์เฉพาะตัวของอาจารย์หนู เป็นลวดลายที่อาจารย์คิดค้นและออกแบบเอง คนในวงการบันเทิงสนใจสักกันมากที่สุด ลวดลายถอดมาจากดวงประสูติ ตรัสรู้ และปรินิพพานขององค์สัมมาสัมพุทธเจ้าแถวที่ 1 แก้ฮวงจุ้ย ที่อยู่อาศัย แถวที่ 2 หนุนดวงแถวที่ 3 กันคุณ กันการกระทำแถวที่ 4 โชคลาภ ความสำเร็จแถวที่ 5 เมตตา มหาเสน่ห์ บริเวณที่สัก – ไหล่ซ้าย
วิธีเตรียมตัวก่อนเข้ารับการสักยันต์1. รักษาศีลธรรมอย่างเคร่งครัด2. อย่าเป็นคนพาล เป็นโจร หรือไปทำบาปทำกรรมกับผู้อื่น พระท่านจะไม่คุ้มครองคนชั่วคนเลว
ข้อห้ามหลังสักยันต์3. หลังสักยันต์ ต้องกินเจ 3 วัน เพื่อทำจิตใจให้บริสุทธิ์ หลังรับสิ่งศักดิ์สิทธิ์ปกป้องรักษาตัวเรามา4. ห้ามประพฤติผิดในกาม แย่งสามีภรรยาคนอื่น5. อย่าใช้วาจาเบียดเบียนผู้อื่น เช่น ด่าพ่อล่อแม่ หรือนินทาว่าร้ายผู้อื่น6. บางรายอาจมีความเชื่อว่าห้ามกินฟัก พืชบางชนิด และห้ามลอดใต้ราวตากผ้า สะพานลอย แต่อาจารย์หนูบอกว่า หากจิตใจบริสุทธิ์ ก่อนทาน ก่อนเดินลอด สามารถระลึกถึงพระพุทธเจ้า แล้วขออนุญาตได้

ขอขอบคุณข้อมูลจาก รายการ 5 มหานิยม 