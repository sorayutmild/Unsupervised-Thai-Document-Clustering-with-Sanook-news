เคยเห็นกันยัง! รวมคลิปโฆษณาเครื่องเกม ตั้งแต่ปี 1972
เกมส์เก่า
ปัจจุบันนี้เครื่องเกมส์คอนโซล หรือที่ในอดีตเราเรียกกันว่าวีดีโอเกมส์ หมายถึงเครื่องเกมส์ที่ต้องต่อเล่นกับมอนิเตอร์หรือ TV เข้าสู่ยุคที่แปด The Eighth Generation กันแล้วนับตั้งแต่เครื่องรุ่นใหม่อย่าง Wii U, PS4 และ Xbox One ถูกสร้างขึ้นมาบนโลก เกมเมอร์บางท่านอาจคิดว่าเครื่อง Famicom ที่เคยเล่นในสมัยเด็กเป็นเครื่องรุ่นแรก แต่จริงๆแล้วมันเป็นเครื่องรุ่นที่สาม เพราะแท้จริงแล้วเครื่องวีดีโอเกมส์มีประวัติที่ยาวนานกว่านั้นอีก โดยได้มีการรวบรวมคลิปโฆษณาเครื่องเกมส์ในอดีตตั้งแต่ยุคแรกเมื่อปี 1972 มาให้เราได้ชมกันจนถึงรุ่นล่าสุด เป็นความรู้ให้เราทราบว่าเครื่องวีดีโอเกมส์แต่ละยุคๆนั้นมีเครื่องรุ่นใดบ้าง ซึ่งบางเครื่องคุณอาจจะไม่เคยรู้จักมาก่อน (ผมยังรู้จักไม่ครบเลย)
 
คลิปโฆษณาเครื่องเกมส์ยุคแรก (ปี ค.ศ. 1972 - 1980)
Nintendo Color TV Game 15 เครื่องเกมรุ่นแรกของนินเทนโดที่ต่อกับทีวีเล่น แต่ไม่มีการเสียบตลับ





 
Epoch TV Vader เครื่องเกมยุคแรกที่ยังไม่มีระบบเสียบตลับเช่นกัน ในเครื่องเป็นเกมยิงเก่าแก่ Galaga





 
คลิปโฆษณาเครื่องเกมส์ยุคที่สอง (ปี ค.ศ. 1976 - 1983)
Atari 2800 เครื่องเกมส์ยุคนี้เริ่มมีระบบการเสียบตลับรอมเกมส์เล่นแล้ว สามารถเปลี่ยนตลับเล่นเกมส์ที่ต้องการได้ และนี่ก็คือเครื่องของ Atari รุ่นแรกที่ได้รับความนิยมสุด





 
Odyssey 2 เครื่องเกมส์จาก Philips ที่น้อยคนจะรู้จัก เพราะมีเกมส์เล่นไม่เยอะเท่าไหร่





 
Arcadia 2001 เครื่องเกมส์จาก Bandai บริษัทของเล่นรายใหญ่ที่ลองมาทำเครื่องเกมส์ดู แต่เหลวเพราะคนไม่นิยมจอยโยกสองด้าน 





 
Commodore Max Machine เครื่องเกมส์จากบริษัท Commodore ที่คงไม่ค่อยมีใครรู้จัก ทำออกมาเหมือนคีย์บอร์ดคอมพิวเตอร์





 
Cassette Vision Jr. เครื่องเกมส์รุ่นอัพเกรดจาก Epoch ที่เพิ่มระบบเสียบตลับเกมเข้ามา แต่ราคาตลับก็แพงสุดๆในยุคนั้น





 
คลิปโฆษณาเครื่องเกมส์ยุคที่สาม (ปี ค.ศ. 1983 - 1987)
Famicom (NES) เครื่องรุ่นแรกของนินเทนโดที่มีระบบเสียบตลับเกมส์ และเป็นที่นิยมที่สุดแห่งยุค จากซีรี่ย์เกมส์ดังอย่าง มาริโอ เซลด้า ไฟนอลแฟนตาซี ดรากอนเควสต์ ร็อคแมน ฯลฯ





 
Sega SG-1000 เครื่องรุ่นแรกของ SEGA ที่ทำมาแข่งในตลาดเกมส์ เป็นเครื่อง 8 bit ที่มีจอยเหมือนคีย์บอร์ด และไม่ได้รับความนิยม





 
Sega Mark III (Master System) เครื่องอัพเกรดจาก SEGA แม้จะยัง 8 bit อยู่ แต่ได้ภาพและสีคมชัดกว่าเดิม ตลับเกมส์เป็นแบบแบนๆ





 
Family Computer Disk System อันนี้ไม่ต่างจาก Famicom เดิมมาก แค่เพิ่มอุปกรณ์ใช้อ่านแผ่น Floppy Disc เกมเพิ่ม แม้แผ่นจะถูกกว่าตลับ แต่สุดท้ายก็ไม่ได้รับความนิยม





 
MSX เครื่องเกมแบบคีย์บอร์ดจากไมโครซอฟท์ ที่เหมือนจะรุ่งแต่ก็ไม่รุ่ง (แบบคีย์บอร์ดไม่ค่อยนิยมยุคนั้น) ใช้ระบบ MSX-DOS คล้ายๆกับคอมพิวเตอร์ มีค่ายเกมส์ญี่ปุ่นร่วมสร้างเกมส์ให้ไม่น้อย และมีบริษัทเครื่องใช้ไฟฟ้าหลายยี่่ห้อผลิตให้ ทั้ง Sony, Sharp และอื่นๆ





 
คลิปโฆษณาเครื่องเกมส์ยุคที่สี่ (ปี ค.ศ. 1987 - 1995)
ยุคนี้เครื่องเกมส์พัฒนาเข้าสู่กราฟฟิกแบบ 16 bit - 32 bit
Super Famicom เครื่องเกมส์เสียบตลับรุ่นอัพเกรด 16 bit จากนินเทนโด ที่ยังคงเป็นราชาแห่งเครื่องเกมส์ยุคที่ 4 อยู่ ถึงขนาดมีการทำหัวโปรเพื่อให้เล่นแผ่นก็อปจาก Floppy Disc ได้





 
Sega Mega Drive (Genesis) เครื่องเกม 16 bit ที่ทาง SEGA ทำออกมาตีตลาดก่อนนินเทนโดในปี 1988 (ก่อนนินส่ง SFC มาแข่งปี 1990) ได้รับความนิยมในช่วงแรกๆ จากภาพกราฟฟิกที่สวยงาม แต่สุดท้ายก็สู้ SFC ไม่ได้





 
Neo Geo , Neo Geo CD เครื่องเกมส์จาก SNK ที่มาแรงด้วยพลังขนาด 24 bit ซึ่ง SFC กับ Mega Drive เทียบไม่ติด แต่ราคาก็แรงตามด้วย เลยไม่ค่อยมีใครซื้อเล่น





 
MSX2 HB-F1XD เครื่องเกมคีย์บอร์ดที่ทาง Sony ทำต่อยอดจากรุ่นเก่า วางขายในญี่ปุ่นเท่านั้น มีเกมออกมาแค่ 118 เกม เป็นเครื่องเกมส์แรกที่มี HDD ขนาด 3.5 นิ้ว (2DD, 720 KB) ในตัว ถ้าไม่นับคอมพิวเตอร์





 
PC Engine (Turbografx-16) เครื่องเกมส์ 16 bit รุ่นแรกที่สร้างโดย Hudson Soft ร่วมมือกับ NEC ออกมาปี 1987 ก่อน Mega Drive และ SFC ซะอีก มีตลับเกมขนาดเล็กๆแบนๆเป็นจุดเด่น แต่เพราะเกมมีให้เล่นน้อยไปเลยไม่นิยมนัก





 
PC Engine Duo R เครื่องรุ่นอัพเกรดของ PC Engine เพิ่มไดร์ฟอ่าน CD และ System 3.0 card





 
3DO เครื่องเกมจาก Panasonic ที่อลังการที่สุดในยุคที่ 4 เพราะเป็นเครื่องเดียวที่สร้างภาพเกมส์ระดับ 32bit ได้ และใช้แผ่น CD ทว่ามันก็เป็นเครื่องเกมที่แพงสุดในประวัติศาสตร์เช่นกัน





 
คลิปโฆษณาเครื่องเกมส์ยุคที่ห้า (ปี ค.ศ. 1993 - 2000)
ยุคของเครื่องเกมส์ 64 bit เต็มตัว และเปลี่ยนสื่อเกมส์จากตลับรอม ที่มีราคาแพง มาเป็น CD
Sega Saturn เครื่องเกมส์ CD ของ SEGA ที่ถือว่าประสบความสำเร็จมาก มีเกมป้อนไม่น้อย แถมยังมีเกม 18+ ด้วยนะ





 
PlayStation ต้องขอบคุณนินเทนโดที่ยกเลิกสัญญา จนทำให้ทางโซนี่สร้างเครื่องเกมส์ของตัวเองออกมา แถมยังประสบความสำเร็จมากด้วย





 
Nintendo 64 เครื่องยุค 64 bit ของปู่นินที่ยังคงดื้อใช้ตลับรอมอยู่ ทำให้ตลับเกมแพงจนไม่ค่อยมีคนซื้อ แม้ภายหลังจะเพิ่มไดร์ฟ CD มาแต่ก็สายไปแล้ว





 
Satellaview อุปกรณ์ของเครื่อง Super Famicom ที่ทำให้รับสัญญาณทีวีดาวเทียมได้ ไม่มีอะไรมากกว่านี้





 
Virtual Boy เครื่องเล่นเกมภาพสามมิติรุ่นแรกของนินเทนโด กะจะทำมาฆ่า PS1 แต่สุดท้ายล้มเหลว





 
Playdia เครื่องเกมที่เน้นเกมการ์ตูนจาก Bandai เท่านั้น เลยไม่ได้รับความนิยม





 
Pippin Atmark (Apple Pippin) หลายคนอาจไม่เชื่อ ถ้าบอกว่า Apple เคยทำเครื่องเกมส์ แถมยังล้มเหลวซะด้วย





 
คลิปโฆษณาเครื่องเกมส์ยุคที่หก (ปี ค.ศ. 1998 - 2004)
เครื่องยุคนี้เริ่มเปลี่ยนสื่อเป็น DVD รวมทั้งเริ่มมีระบบเล่นออนไลน์ใส่เข้ามา
PlayStation 2 ผู้สืบทอดตำนานต่อจาก PS1 ด้วยพลังจากชิป Emotion Engine และสื่อเกมส์แบบ DVD ทำให้เป็นเครื่องวีดีโอเกมส์ที่มียอดขายสูงสุดในประวัติศาสตร์ แม้สเปคเครื่องจริงจะกากกว่าคู่แข่งก็เถอะ





 
Dreamcast เครื่องเกมแรกของยุคที่หก แต่เป็นเครื่องสุดท้ายของ SEGA แม้เครื่องจะทำมาสเปคสูงแต่ยังคงใช้ CD อยู่ทำให้เป็นจุดด้อย (จริงๆแล้ว SEGA ใช้ GD ที่มีความจุมากกว่า CD นิดเดียว)





 
GameCube เครื่องของนินเทนโดที่ทำออกมาแข่งตาม PS2 มาติดๆ โดยใช้สื่อเป็น Mini DVD เพื่อให้เครื่องมีขนาดเล็กเป็นสี่เหลี่ยมลูกบาศก์





 
Xbox เครื่องเกมส์จากไมโครซอฟท์ที่โดดเข้าร่วมวงตลาดเกมคอนโซลด้วย มีพลังมากสุดในยุค แต่เพราะทำออกมาช้าไปเลยไม่ได้รับความนิยม แถมเครื่องก็ใหญ่และหนักมาก





 
คลิปโฆษณาเครื่องเกมส์ยุคที่หก (ปี ค.ศ. 2005 - 2011)
PlayStation 3 พอได้ใจจากยอดขาย PS2 โซนี่ก็ทำ PS3 ออกมาโดยสร้างอารยธรรมตัวเองอย่างแผ่นบลูเรย์ และ Cell Processor อันทรงพลัง แต่ตั้งราคาแพงเกินไปจนยอดขายสู้คู่แข่งไม่ได้





 
Xbox 360 เครื่องรุ่นต่อมาจากไมโครซอฟท์ ที่เน้นโครงสร้างให้คล้ายกับ PC จึงทำให้ใช้งานง่าย เครื่องแรง และถูก เป็นที่นิยมกว่ารุ่นเก่า





 
Wii เครื่องเกมที่เป็นนวัตกรรมใหม่ของการเล่นเกมก็ว่าได้ โดยเน้นการเล่นด้วยโมชั่นเพลย์ เคลื่อนไหวร่างกายแทนมือกด เป็นเครื่องที่ขายได้มากสุดในยุค แต่ก็อายุสั้นเพราะมีเกมทำออกมาน้อยไป





 
คลิปโฆษณาเครื่องเกมส์ยุคที่หก (ปี ค.ศ. 2012 - ปัจจุบัน)
Wii U รุ่นสืบทอดของ Wii ที่ทำสเปคเครื่องให้แรงขึ้น พร้อมทั้งมีคอนโทรลเลอร์คล้ายแท็บเล็ทออกมา แต่ไม่ได้รับความนิยมเพราะเครื่องไม่แรงแถมเกมก็น้อย





 
PlayStation 4 หลังจากล้มเหลวเพราะใช้ระบบตัวเองมากไป PS4 ก็สร้างขึ้นจากระบบเดียวกับ PC เป็นหลัก ทำให้ได้เครื่องที่ทั้งแรงและราคาไม่แพงเกินไป





 
Xbox One รุ่นต่อจาก Xbox 360 แต่ใช้ชื่อ One เพราะย่อจากคอนเซปท์เครื่องว่าเป็น All in One Console ไม่เน้นเกม แต่เน้นบันเทิงทุกแบบ เกือบขายไม่ออกเพราะ Policy บีบคอลูกค้า




