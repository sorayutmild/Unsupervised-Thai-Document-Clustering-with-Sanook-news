   สำหรับ iPhone นอกจากเป็นมือถือที่หลายคนเลือกใช้กันอยู่แล้ว และก็มีฟีเจอร์เล็ก ๆ ที่ซ่อนอยู่ในเครื่องและมีความแปลกที่หลายคนยังไม่ทราบมาก่อน 

วันนี้ Sanook! Hitech จะพามาดู 7 ข้อสังเกตที่เล็กบน iPhone และเป็นความลับจนกระทั่งคุณเปิดมาดู
คำว่า Slide To Unlock

     ในการแสดงผลคำว่า Slide to Unlock นั้นจะปรากฏในส่วนล่าง และแสดงผลให้ในส่วนล่างเพื่อให้คุณทำตามว่าต้องสไลด์ไปด้านขวาเพื่อปลดล็อค
     แต่สำหรับคนที่ตั้งระบบสแกนลายนิ้วมือ จะยังไม่ขึ้นในครั้งแรกต้องรอสักพักถึงจะแสดงขึ้นมา
การแสดงแสงของโลโก้ ไฟฉาย

     การเปิดปิด ไฟฉายจะอยู่ใน Control Center ซึ่งต้องสไลด์ขึ้น และมีวิธีสังเกตว่าเปิดอยู่หรือไม่ที่ icon โดยถ้า icon สีมืด ๆ จะเป็นการปิด แต่ถ้า icon สว่างจะเป็นการเปิดฟีเจอร์
Icon นาฬิกา ขยับได้

    ปกติมือถือทั่วไป icon นาฬิกาจะมีหน้าปัดแบบอนาล็อก (แบบเข็ม) จะคาไว้เฉพาะบางที่เวลาเท่านั้น แต่สำหรับ iPhone หรือ iPad ถ้าสังเกตให้ดี นาฬิกาจะมีการขยับตลอด โดยเฉพาะเข็มวินาที ให้คุณรู้เวลาได้ง่ายและทันที
เห็นที่ประเทศที่อยู่สภาพกลางวันและกลางคืนแบบ Real Time ผ่าน Apple Maps

    สำหรับแผ่นที่บน iPhone นอกจากที่เพิ่งบอกสภาพการจราจรในประเทศไทยได้แล้ว อีกสิ่งที่ทำได้ก่อนหน้านี้คือการบอกสภาพเวลากลางวันและกลางคืนของแต่ละประเทศนั้น ๆ ด้วยการปรับแผนที่ให้เป็นแบบ ดาวเทียม หรือ Satellite คุณสามารถเห็นประเทศที่อยู่ในเวลากลางคืน และ กลางวันอยู่ได้เช่นเดียวกัน
โชว์สแกนลายนิ้วมือว่าคุณตั้งไว้ที่นิ้วไหน

    Touch ID หรือระบบสแกนลายนิ้วมือ ที่คุณตั้งไว้ ถ้าเกิดวันดีคืนดีคุณลืมไปว่าสแกนไว้ที่นิ้วไหนไว้บ้าง จะต้องลบแล้วสแกนใหม่เสมอ แต่ล่าสุดไม่ต้องแล้ว แค่คุณเข้า Setting > Touch ID & Passcode แล้วกดรหัสผ่าน คุณอยากรู้ว่าสแกนลายนิ้วมือที่นิ้วไหน แค่แตะ Touch ID แล้วสังเกตนิ้วที่ตั้งไว้ ถ้าถูกต้องจะปรากฏเป็นสีเข้ม ขึ้นมา
เข้าการพิมพ์ข้อความ Keyboard จะกด Shift เองเสมอ


    เป็นเรื่องทั่วไปของของ Keyboard ที่จะปรากฏตัวอักษรตัวแลกเป็นตัวพิมพ์ใหญ่  ซึ่งเป็นหลักสากลของภาษาอังกฤษอยู่แล้ว แต่ถ้าไม่ต้องการ แค่กดปุ่มลูกศรขึ้น ให้เป็นตัวพิมพ์เล็กแทนก็ได้เช่นกัน
การแสดงรับสายเรียกเข้า ระหว่างล็อคหน้าจอกับไม่ล็อคแตกต่างกัน

    อีกข้อสังเกตหนึ่งที่เวลามีสายเรียกเข้าของ iPhone แสดงขึ้นมาระหว่างล็อคหน้าจอกับไม่ล็อคหน้าจอจะมีความแตกต่างกัน
    โดยถ้าหน้าจอยังเปิดใช้งานแล้วมีสายเข้า จะแสดงปุ่ม วางสาย (Decline) กับรับสาย (Accept) วิธีใช้แค่กดรับสายก็สามารถรับได้ทันที
    แต่ถ้าหน้าจอคุณล็อคอยู่จะแสดงผล เป็นสไลด์เพื่อการรับสายแทน
ที่มา : Techinsider