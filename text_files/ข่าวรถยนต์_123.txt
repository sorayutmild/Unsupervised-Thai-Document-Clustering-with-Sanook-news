     รถยนต์ถือเป็นสิ่งจำเป็นในการดำเนินชีวิตประจำวันของใครหลายคน ดังนั้น Sanook! Auto เลยขอเอาใจผู้ที่กำลังมองหารถยนต์ราคาประหยัดไว้ใช้งาน กับ 10 อันดับราคารถยนต์เกียร์อัตโนมัติที่สุดในตลาดขณะนี้ จะมีรุ่นไหนบ้าง? ไปดูกันเลย

อันดับที่ 1 Suzuki Celerioรุ่น 1.0 GL (CVT) - 443,000 บาท
     Suzuki Celerio ถือเป็นรถเก๋งที่มีราคาถูกที่สุดในตลาดขณะนี้ หากเป็นรุ่นเกียร์ธรรมดาก็มีราคาเพียง 3 แสนกลางๆเท่านั้น โดยในรุ่น GL CVT ก็มีอุปกรณ์ความสะดวกให้แบบครบๆ ทั้งกุญแจรีโมท เครื่องเสียงรองรับ MP3/USB ถุงลมนิรภัยคู่หน้า ระบบเบรก ABS เป็นต้น
 

อันดับที่ 2 Toyota Yarisรุ่น 1.2 J Eco - 469,000 บาท
     Yaris J Eco รถอีโคคาร์หนึ่งเดียวของค่ายเจ้าตลาด มีจุดเด่นที่เครื่องยนต์ 1.2 ลิตรที่แรงพอตัว ห้องโดยสารกว้างขวาง แต่ขาดอุปกรณ์พื้นฐานอย่างเครื่องเสียง, กระจกไฟฟ้า รวมถึงยังเป็นล้อกระทะแบบไม่มีฝาครอบ เหมาะสำหรับเน้นการใช้งาน หรือนำไปแต่งต่อมากกว่า
 

อันดับที่ 3 Mitsubishi Mirageรุ่น 1.2 GLX (CVT) - 473,000 บาท
     รถอีโคคาร์สไตล์แฮทช์แบ็ค 5 ประตูที่ถูกสุดในตลาดอีกรุ่น มีจุดเด่นที่ฟังก์ชั่นการใช้งานครบครัน ทั้งเครื่องเสียงหน้าจอสัมผัสพร้อมสวิตช์ที่พวงมาลัย กุญแจอัจฉริยะ KOS พร้อมปุ่มสตาร์ท ด้านระบบความปลอดภัยนอกเหนือจากถุงลมและเบรก ABS ยังมีระบบควบคุมเสถียรภาพการทรงตัวและระบบช่วยออกตัวบนทางลาดชันให้ด้วย
 

อันดับที่ 4 Suzuki Swiftรุ่น 1.2 GA (CVT) - 478,000 บาท
     Swift ยังคงเป็นอีโคคาร์ที่มีดีไซน์สวยงามถูกใจวัยรุ่น ช่วงล่างที่ไว้ใจได้ แม้ว่าจะขาดเครื่องเสียงติดรถไป แต่อุปกรณ์อื่นๆก็ถือว่าจัดมาให้อย่างครบครัน ขณะที่ถุงลมนิรภัยมีให้เพียง 1 ใบฝั่งคนขับเท่านั้น
 

อันดับที่ 5 MG3
รุ่น 1.5C - 479,000 บาท
     MG3 นอกเหนือจะมีจุดเด่นในด้านช่วงล่าง ยังเน้นเรื่องความปลอดภัยเป็นหลักอีกด้วย เพราะในรุ่นเริ่มต้นมีให้ทั้งถุงลมนิรภัยคู่หน้า ระบบเบรก ABS ระบบควบคุมการทรงตัว ESC ระบบป้องกันล้อหมุนฟรี TCS ระบบช่วยออกตัวบนทางลาดชัน HAS ระบบป้องกันการลื่นไถลเมื่อเปลี่ยนเกียร์ฉับพลัน MSR เป็นต้น
 

 
อันดับที่ 6 Nissan Marchรุ่น 1.2E CVT - 485,000 บาท
     นิสสัน มาร์ช ยังคงเป็นอีโคคาร์ที่น่าใช้ แม้ว่าอายุตลาดจะยาวนานแล้วก็ตาม ติดตั้งอุปกรณ์มาตรฐานครบครัน ทั้งเครื่องเล่น CD/MP3 พร้อมพอร์ต USB/AUX อุปกรณ์ความปลอดภัยมีทั้งถุงลมนิรภัยคู่หน้า และเบรก ABS
 

อันดับที่ 7 Mitsubishi Attrageรุ่น 1.2 GLX (CVT) - 490,000 บาท
     Mitsubishi Attrage เน้นความคุ้มค่าด้านอุปกรณ์มาตรฐานเช่นกัน ภายนอกติดตั้งไฟแต่งแบบ LED มาให้ ภายในมีเครื่องเสียงหน้าจออสัมผัส 6.2 นิ้ว รองรับการโทรศัพท์แบบไร้สาย มีกุญแจ KOS ให้ ด้านความปลอดภัยมีระบบควบคุมเสถียรภาพการทรงตัว และระบบช่วยออกตัวบนทางลาดชันให้ด้วย
 

อันดับที่ 8 Honda Brioรุ่น 1.2 V CVT - 495,000 บาท
     Honda Brio ยังคงไว้ใจได้ในเรื่องสมรรถนะเครื่องยนต์และช่วงล่าง มีให้เลือกเพียงรุ่นเดียวคือ V CVT มาพร้อมระบบปรับอากาศอัตโนมัติ เครื่องเสียงรองรับ USB และ Bluetooth ระบบความปลอดภัยมีถุงลมนิรภัยคู่หน้าและระบบเบรก ABS มาให้
 

อันดับที่ 9 Nissan Almeraรุ่น 1.2E CVT - 502,000 บาท
     Almera เป็นรถอีโคคาร์ที่มีห้องโดยสารภายในกว้างขวาง อุปกรณ์พื้นฐานติดตั้งมาให้ครบครัน ทั้งกุญแจรีโมท เครื่องเสียงรองรับ CD/MP3 และ USB/AUX ติดตั้งถุงลมนิรภัยคู่หน้าและเบรก ABS ให้
 

อันดับที่ 10 Honda Brio Amazeรุ่น 1.2 V CVT - 517,000 บาท
     Brio Amaze เป็นทางเลือกสำหรับคนที่ไม่อยากได้รถท้ายตัดแบบ Brio อุปกรณ์ภายในติดตั้งมาให้ครบๆ เช่นกัน ทั้งระบบปรับอากาศอัตโนมัติ เครื่องเสียงแบบ 2DIN รองรับ USB และ Bluetooth ระบบความปลอดภัยมีถุงลมนิรภัยคู่หน้า และระบบเบรก ABS มาให้