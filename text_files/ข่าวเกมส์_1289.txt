ผู้กล้าโล่ผงาด หรือ Tate no Yuusha no Nariagari เป็นการ์ตูนมังงะและอนิเมชั่นที่สร้างขึ้นจากนิยาย Light Novel ที่ได้รับความนิยมสูงทั้งในญี่ปุ่นและต่างประเทศ ซึ่งฉายไปแล้วซีซั่นแรก (25 ตอน) และได้ประกาศทำซีซั่นต่อไปเป็นที่เรียบร้อย และนอกจากนี้ทาง Kadokawa Corporation เจ้าของลิขสิทธิ์ยังนำมาสร้างเป็นเกมให้เล่นกันเพิ่มเติมด้วย ในชื่อ The Rising of the Shield Hero: Relive The Animation

เกมผู้กล้าโล่ผงาด The Rising of the Shield Hero: Relive The Animation สร้างเป็นเกม RPG แบบ 2D ที่ลงทุนสร้างไม่มากนัก เพราะใช้เอนจิ้นของ RPG Maker MV หรือที่อาจจะรู้จักในชื่อ RPG School ซึ่งนักพัฒนาเกมอินดี้นิยมใช้เนื่องจากใช้ง่ายมาก แล้วผสมฉากจากการ์ตูนอนิเมชั่นเข้าไปในเกมให้ดูสวยงามมากขึ้น

ผู้กล้าโล่ผงาด เป็นเรื่องราวของ 4 ผู้กล้าที่ถูกเชิญไปต่างโลก โดยแต่ละคนจะได้รับอุปกรณ์ในตำนานคนละชิ้น คือ ดาบ โล่ หอก และ ธนู ทว่าจะไม่สามารถเปลี่ยนไปใช้อาวุธอื่นได้เลย ชะตากรรมของผู้กล้าโล่ที่ถูกรังเกียจจนไม่สามารถหาปาร์ตี้ได้แถมต่อสู้เองก็ลำบากจะเป้นอย่างไรลองร่วมผจญภัยไปกับเขาในเกมกันดู

The Rising of the Shield Hero: Relive The Animation จะวางจำหน่ายเวอร์ชั่นญี่ปุ่นก่อน ใน Steam และมีกำหนดจะทำเวอร์ชั่นภาษาอังกฤษด้วย รวมถึงเวอร์ชั่น iOS และ Android เร็วๆนี้
หน้าร้านค้าของ Steam
https://store.steampowered.com/app/1146100/The_Rising_of_the_Shield_Hero__Relive_The_Animation/
 