วันนี้ขอนำเสนอ 3 นักเตะจากเกม FIFA Online 4 ที่ความสามารถภายในเกมนั้น จัดว่าเกินคำว่า*เก่ง* < ก็คือโกงนั้นแหละครับพี่น้อง 555+ โดยการจัดอันดับครั้งนี้มาจากการที่ผู้เขียนได้ประสบพบพานกับเหล่าบรรดาขุนพลเหล่านี้ ที่สามารถสร้างความแตกต่างให้กับทีมได้อย่างมากมาย ทั้งที่มากันเดี่ยว เป็นแพ็คคู่ หรือแท็คทีมกันมาอย่างครบครัน
 
อันดับที่ 1. Ronaldo
พี่เหยินใหญ่ หรือ โด้อ้วน ที่เราๆเรียกกันจนติดปาก ที่มาพร้อมทรงผมอันไม่น่าจดจำของพี่แก (แต่ได้แชมป์ฟุตบอลโลก 2002)โดยพี่เหยินใหญ่ของเรามีชื่อเต็มๆว่า โรนัลดู ลูอีส นาซารีอู จี ลีมา(โปรตุเกส: Ronaldo Luíz Nazário de Lima) เกิดวันที่ 22 กันยายน พ.ศ. 2519) ซึ่งค้าแข้งกับทีมมาอย่างมากมายที่ดูจะประสบความสำเร็จมากที่สุด ก็คือ เรอัล มาดริด ที่สามารถพาทีมคว้าแชมป์ในหลายรายการ ตลอดอาชีพของพี่แกสามารถตะบันประตูได้ทั้งหมด 247 ประตู จากการลงสนาม 343 นัด โดยในระดับชาติ เหยินใหญ่ของเรานั้น ลงสนาม 97นัด ยิงไป 62 ประตู
ค่าสถานะ Ronaldo 

ความคิดเห็นของผู้เขียน ต้องขอบอกว่า พี่เหยินใหญ่ของเรานั้นมีความเฉียบคมในระดับ 100+ เพราะหากพี่แกมีโอกาสง้างเท้ายิงในกรอบเขตโทษไม่ว่าจะซ้ายหรือขวา แทบจะเป็นประตู 100%  เพราะพลังการยิงก็แสนจะหนักหน่วง การจบสกอร์ก็แทบจะทะลุ 100 แถมมีสปีดที่จัดจ้านระดับหากแกวิ่งก็แทบจะหลุดโดยทันที แต่ทุกคนย่อมมีจุดอ่อนของ R9 เป็นเรื่องจังหวะปะทะ เพราะหากโดดเบียดก็สามารถทำให้พี่แกเสียบอลได้ แต่พี่เหยินใหญ่แกวิ่งติดจรวดเอามาก ๆ ผู้เขียนจึงยกให้แกเป็นตัวโกงอันดับ1ของผู้เขียนโดยทันที เพราะถ้าหากไม่กะจังหวะดีๆ โดยแกสปีดเร็วกว่านรก ไปยิงเอาดื้อๆ ผู้เขียนจึงถือว่าแกเป็นนักเตะตัวรุกที่โกงมาเป็นอันดับ 1
 
อันดับ2 R.Gullit
หนึ่งในสามทหารเสือดัตช์ (อีกสองคนได้แก่ มาร์โก ฟาน บัสเท่น และแฟรงค์ ไรการ์ด)แต่เขาเป็นที่จดจำได้ง่ายด้วยทรงผมเดรดล็อกอันเป็นเอกลักษณ์ เกิดเมื่อวันที่ 1 กันยายน ค.ศ. 1962  โดยรุด กุลลิท ลงสนามตลอดอาชีพค้าแข้งไปทั้งหมด 465นัด ทำประตู 175ลูก
โดยที่เล่นตำแหน่งกองกลางตัวรุก แต่ก็สามารถเล่นตำแหน่งอื่นได้ (ในเกมจะพบเจอแกในบทศูนย์หน้าตัวเป้าเป็นส่วนใหญ่)
ในระดับชาตินั้นรุด กุลลิทลงสนามให้ฮอลแลนด์ หรือเนเธอแลนด์ไปทั้งหมด 66นัด และทำประตูไปได้ 17 ประตู
ค่าสถานะ Ruud Gullit

ความคิดเห็นของผู้เขียน ต้องขอบอกว่าเฮียแกโกงทุกตำแหน่งจริงๆ แกสามารถเล่นได้ตั้งแต่ตัวรุกทุกตำแหน่ง ยันตัวรับบางตำแหน่งที่แกก็เล่นได้ จากการประสบพบพานก็ต้องบอกว่า ตำแหน่งที่เจอบ่อยคงเป็นกองกลาง แต่หน้าเป้าก็มีบาง โดยยามพี่แกครองบอล การที่จะไปเบียดแย่งบอลจากพี่แกนั้นยากพอๆกับจงอางหวงไข่ แข็งดั่งหินผา เพราะฉะนั้นถ้าไม่สกัดจากด้านหน้า ก็ให้สไลด์ดักทางไปง่ายกว่าที่จะเบียดเอาบอลจากเท้าแก จุดอ่อนสำหรับรุด กุลลิท นั้นผู้เขียนขอบอกว่ามันไม่มี เพราะมันแกร่งทั่วแผ่น แต่ที่จะสร้างความแตกต่างให้กับเกมๆนั้นคงมาจากการยืนตำแหน่งของพี่แก เช่นแกอาจจะรับบทจอมทัพ ได้ดีกว่าหน้าเป้า สร้างประโยชน์จากแถมสอง ได้ดีกว่ายืนในกรอบเขตโทษ
 
อันดับ 3 E.Petit 
นักเตะที่ว่ากันว่า ผมสวยที่สุดในเกม FIFA Online 4  ชื่อเต็ม แอมานุแอล โลร็อง เปอตี (ฝรั่งเศส: Emmanuel Laurent Petit) เป็นนักเตะสัญชาติฝรั่งเศส เกิดเมื่อวันที่ 22 กันยายน ค.ศ. 1970  โดย เปอร์ตี ลงสนามตลอดอาชีพค้าแข้งไปทั้งหมด 385นัด ทำประตู 16 ลูก โดยตำแหน่งที่เล่นคือกองกลางตัวรับ และในระดับชาตินั้น เปอร์ตี ลงสนามให้ตราไก่ หรือฝรั่งเศสไปทั้งหมด 63นัด และทำประตูไปได้ 6ประตู โดยประสบความสำเร็จเป็นอย่างสูงกับการพาทีมชาติฝรั่งเศสได้แชมป์ ฟุตบอลโลก 1998 และแชมป์ฟุตบอลชิงชิงแชมป์แห่งชาติยุโรป ในปี2000
ค่าสถานะ E.Petit

ความคิดเห็นจากผู้เขียน เปอร์ตีถือเป็นตัวละครนักเตะภายในเกม FIFA Online4 ที่ผู้เขียนหลีกเลี่ยงในการเข้าประทะ และเลี้ยงบอลผ่านมากที่สุด เพราะพี่ผมสลวย แกสามารถเบียดชนะได้ง่ายมากๆ หรือการเข้าสกัดที่เกือบจะ 100% ถ้ากดถูกจังหวะ ถึงค่าพลังการวิ่งของ เปอร์ตีจะดูไม่มาก แต่การวิ่งไล่นักเตะที่ครอบครองบอลอยู่ ยังไงก็ทันด้วยสปีดระดับ 80+ และอีกนึงจุดเด่นของพี่ผมสลวยคือ ยามครอบครองบอลพี่แกก็ไม่ต่างจากนักเตะอันดับ 2 ของผู้เขียน (กุลลิท) เพราะเสียบอลยาก  ใครจะมาเบียดเอาบอลจากแก 1-1 นั้นแทบเป็นไปไม่ได้ ถ้าไม่อาศัยจังหวะดักเอา
ที่สำคัญการยิงแถวสองก็ค่อนข้างเฉียบคม และหนักหน่วง ทำให้เปอร์ตี เป็นนักเตะตัวรับที่ผู้เขียนมองว่าแกโกง และตามมาเป็นอันดับ 3
 
วันนี้ผู้เขียนขอจบบทความ จัดอันดับ Game ตอน 3 นักเตะที่เก่งจนเรียกว่าโกง ของเกม FIFA Online4 ไว้แต่เพียงเท่านี้
สำหรับวันนี้สวัสดีครับ
 