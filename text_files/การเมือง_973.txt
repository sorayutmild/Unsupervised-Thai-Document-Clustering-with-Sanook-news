"พล.อ.ประยุทธ์" ติดตามความคืบหน้าโครงการรถไฟรางคู่ กับมอเตอร์เวย์เมืองโคราช เล็งเลขเด็ดทะเบียนรถ 9999 และทะเบียนรถสามล้อปั่น 08960
พล.อ.ประยุทธ์ จันทร์โอชา นายกรัฐมนตรี หัวหน้า คสช. เดินทางพร้อมคณะเดินทางจากไปตรวจราชการ จาก จ.ขอนแก่น มายังจังหวัดนครราชสีมา ที่สนามบิน บน.1 ภายในกองบิน 1 นครราชสีมา
ก่อนไปยังจุดแรกไปยังอนุสาวรีย์ท้าวสุรนารี (คุณย่าโม) ถนนราชดำเนิน เขตเทศบาลนครนครราชสีมา เพื่อกราบสักการะและปิดแผ่นทององค์อนุสาวรีย์ท้าวสุรนารี (คุณย่าโม) สิ่งศักดิ์สิทธิ์คู่เมืองโคราช เพื่อขอพรความเป็นสิริมงคล ทักทายพี่น้องประชาชนยกมือโบกไปมา และใช้นิ้วมือแสดงสัญลักษณ์ ไอเลิฟยู รวมทั้งมาดเท่ สวมแว่นกันแดด
หลังจากนั้นได้เดินทางนั่งฟัง หมอเพลงโคราชโดยศิลปินพื้นบ้าน “คณะบุญสม สังข์สุข” พร้อมกันนี้นายกรัฐมนตรียังได้ร่วมขับร้องเพลงโคราชคลอดตามไปด้วย ก่อนมอบรางวัลให้ โดยมีนายวิเชียร จันทรโณทัย ผวจ.นครราชสีมา พร้อมพี่น้องประชาชนชาว จ.นครราชสีมา หลายร้อยคน ยืนตั้งแถวให้การต้อนรับ
และมีเสียงตะโกนดังลั่นไปทั่วบริเวณว่า “ลุงตู่สู้ๆ” และ “ ลุงตู่…อยู่ต่อไปยาวๆ” อยู่ตลอดเวลาพร้อมมอบดอกกุหลาบและพวงมาลัยดอกดาวเรือง หลังจากนั้นได้เดินลอดซุ้มประตูชุมพล หรือประตูเมือง
จากนั้น ได้ขึ้นนั่งจักรยานสามล้อถีบคันแรกที่มี นายจ่อม กิตติสกธ์ อายุ 67 ปี ชาวชุมชนเบญจรงค์ ซอย 2 ที่ยึดอาชีพปั่นสามล้อรับจ้างมานานกว่า 20 ปีเป็นเจ้าของ หมายเลขทะเบียนรถสามล้อ 08960 โดยนายกรัฐมนตรีแย่งสารถีปั่นสามล้อด้วยตัวเองไปได้แค่ 10 เมตร เพราะบังคับแฮนด์ไม่ได้ และหาเบรกล้อไม่เจอ เนื่องจากไม่ถนัด
จากนั้นได้ให้สารถีปั่นไปยังศาลเจ้าพ่อหลักเมือง โดยตลอดเส้นทางได้โบกไม้โบกมือทักทายบรรดาพ่อค้าแม่ค้าผู้ประกอบการร้านค้าใจกลางเมืองย่านเศรษฐกิจอย่างอารมณ์ดี ยิ้มแย้มแจ่มใส ระยะทาง 500 เมตร เพื่อสักการะกราบไหว้ ขอพร ที่บริเวณหัวมุมสี่แยกไฟแดง ถนนจอมพล โดยใช้เวลา 20 นาที พร้อมกับทักทายพี่น้องประชาชนอย่างเป็นกันเอง
หลังจากนั้นได้เดินทางไปที่สถานีรถไฟนครราชสีมา เพื่อติดตามความคืบหน้าโครงการก่อสร้างรถไฟทางคู่ ชุมทางจิระ-ขอนแก่น หลังจากที่มีการปรับรูปแบบให้มีการยกระดับ ตามที่มีชาวโคราชเรียกร้องเข้ามา ซึ่งขณะนี้อยู่ระหว่างเคลียร์พื้นที่โดยรอบ
ทั้งนี้ คณะของนายกรัฐมนตรีได้เดินทางด้วยรถตู้สีขาว โตโยต้าอัลพาด หมายเลขทะเบียน ขฉ – 9999 นครราชสีมา โดยนายกรัฐมนตรีได้ลดกระจกลงโบกมือทายกับชาว จ.นครราชสีมา ที่มารอให้การต้อนรับ พร้อมสัญลักษณ์ ไอเลิฟยู และ 2 นิ้วมาดเท่ ทักทายกับผู้ใช้รถใช้ถนน ท่ามกลางรอยยิ้มของนายกรัฐมนตรีและคณะรัฐมนตรีตลอดทั้งเส้นทางอย่างอบอุ่น
ท่ามกลางมาตรการรักษาความปลอกภัยของทางเจ้าหน้าที่ตำรวจ ทหารและฝ่ายปกครองอย่างเข้มงวด โดยเจ้าหน้าที่ได้ใช้พื้นที่ศาลากลางจังหวัดฯ คือ ศูนย์ดำรงธรรม จังหวัดและยังมีศูนย์ดำรงธรรมส่วนหน้าที่มหาวิทยาลัยเทคโนโลยีสุรนารี (มทส.) เพื่อไว้รองรับประชาชนที่จะมายื่นเรื่องร้องเรียนกับนายกรัฐมนตรี
อย่างไรก็ตาม จากการสังเกตรถตู้ที่นายกรัฐมนตรีนั่ง ทันทีที่ขบวนรถของนายกรัฐมนตรีเดินทางมาถึงที่หน้าอนุสาวรีย์ท้าวสุรนารี (คุณย่าโม) ในเส้นทางของการเดินทางนั้นได้รับความสนใจจากชาว จ.นครราชสีมา
โดยเฉพาะบรรดาคอหวยไม่พลาดที่จะใช้มือถือถ่ายภาพทะเบียนที่ คือ ขฉ-9999 นครราชสีมา ที่หลายคนตั้งใจมารอใช้โทรศัพท์มือถือถ่ายภาพ ไว้เพื่อนำไปเป็นเลขเด็ดเลขดังประจำงวดวันที่ 16 มี.ค.ที่จะถึงนี้ และยังมีการแชร์ต่อไปให้เพื่อสนิทมิตรสหายอีกด้วย
>> ส่องเลขเด็ด "ทะเบียนรถ" ลุงตู่ ลงพื้นที่ขอนแก่น นักลงทุนรายครึ่งเดือนไม่เผื่อใจแล้ว!
>> คอหวยฮือฮา ต้นตะเคียนในห้องกระจกติดแอร์ ให้โชคมาแล้วหลายงวด