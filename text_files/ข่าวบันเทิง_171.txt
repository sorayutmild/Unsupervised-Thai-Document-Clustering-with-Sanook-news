ฌอห์ณ จินดาโชติ
เป็นพระเอกที่กำลังมาแรงในขณะนี้ สำหรับ "ฌอห์ณ จินดาโชติ" ล่าสุดก็มีเรื่องราวดีๆที่ถูกแชร์ในโซเชียล ทั้งเฟซบุ๊ก อินสตาแกรม ทวิตเตอร์ และเว็บไซต์พันทิป โดยเหตุเกิดขณะที่หนุ่มฌอห์ณ ไปแจกลายเซ็นในงานสัปดาห์หนังสือแห่งชาติ ซึ่งมีแฟนคลับและแฟนหนังสือมารอเป็นจำนวนหลายร้อยคน แต่จู่ๆ แฟนคลับคนหนึ่งหน้ามืดเป็นลม พระเอกหนุ่มจึงรีบลุกมาช่วยเหลือและสละเก้าอี้ให้นั่ง โดยข้อความจากอินสตาแกรม bbjari ระบุข้อความไว้ว่า...
"ว่าด้วยเรื่อง...น้ำใจ พี่ไม่ได้หล่อที่ภายนอก แต่ความหล่อพี่ออกมาจากภายใน ... วันนี้ไปรอเจอพี่ คิวยาวมาก ในห้องที่รอคนเยอะมาก ทำให้มีน้องแฟนคลับคนนึงหน้ามืดจะเป็นลม ในขณะที่นั่งรอคิวเพื่อเจอพี่ เมื่อพี่เห็นพี่รีบลุกจากเก้าอี้โดยไม่ลังเล ตรงเข้าไปหาน้องแล้วบอกให้น้องลุกออกมา ตอนแรกน้องไม่ยอมลุก บอกไม่เป็นไร และพี่ก็พูดขึ้นว่า #พี่อนุญาต น้องจึงยอมลุก พี่ก็เสียสละเก้าอี้ที่ตัวเองนั่งให้น้องนั่งแทน แล้วพี่ก็ลงไปนั่งคุกเข่ากับพื้น เพื่อเซ็นหนังสือต่อ ขอบคุณนะคะที่พี่ทำให้ในห้องนั้นมีความสุข และเชื่อว่าคนที่รอพี่อยู่ด้านนอก ก็มีความสุขไม่แพ้กัน"
เรียกว่านอกจากจะหล่อ แล้วยังเป็นสุภาพบุรุษสุดๆ ไม่แปลกใจเลยที่ ฌอห์ณ จินดาโชติ จะมีแฟนคลับเพิ่มขึ้นทุกวัน จริงมั้ยจ๊ะสาวๆ

ขอบคุณคลิปจาก M-BERSERK TANANขอบคุณภาพประกอบจาก @bbjari