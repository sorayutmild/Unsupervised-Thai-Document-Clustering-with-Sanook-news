แนะนำ 9 สมาร์ทโฟนราคาไม่เกิน 10,000 บาท รุ่นใหม่ล่าสุด และมาแรงที่สุด ณ ชั่วโมงนี้ แบรนด์ไหนดี รุ่นไหนเด่น เราสรุปมาให้ท่านแล้ว!
เรียกได้ว่านอกจากจะมีการแข่งขันกันสำหรับสมาร์ทโฟนรุ่นเรือธงที่มาพร้อมประสิทธิภาพการทำงานที่ดีที่สุดจากแต่ละแบรนด์ชั้นนำแล้ว ก็ยังมีการแข่งขันของสมาร์ทโฟนในราคาย่อมเยาด้วยเช่นกัน 
ซึ่งจะเห็นได้ว่าในระยะหลังๆ มานี้ แต่ละแบรนด์ก็เริ่มหันมาผลิตสมาร์ทโฟนที่มาพร้อมประสิทธิภาพดีเยี่ยมในราคากลางๆ กันมากขึ้น จึงถือเป็นโอกาสดีของผู้ใช้ทุกท่านที่สามารถทำการเลือกซื้อสมาร์ทโฟนได้อย่างหลากหลายมากยิ่งขึ้น เพื่อให้สามารถตอบโจทย์การใช้งานตามไลฟ์สไตล์ และงบประมาณของแต่ละท่านได้มากที่สุด 
ดังนั้นทางทีมงาน Thaimobilecenter จึงทำการรวบรวมสมาร์ทโฟนราคาไม่เกิน 10,000 บาท ที่ได้รับความสนใจมากที่สุด ณ ชั่วโมงนี้มาให้ได้ชมกัน เพื่อเป็นแนวทางให้กับผู้ที่กำลังมองหาสมาร์ทโฟนประสิทธิภาพดี พร้อมตอบโจทย์การทำงานได้อย่างครบครัน ในราคาที่จับต้องได้ ซึ่งจะมีสมาร์ทโฟนรุ่นเด่นจากแบรนด์ใดบ้าง เชิญติดตามชมไปพร้อมกันได้เลยค่ะ  
Samsung Galaxy J7 Prime ราคา 9,900 บาท

Samsung Galaxy J7 Prime สมาร์ทโฟนรุ่นใหม่ล่าสุดจากตระกูล Galaxy J7 Series ที่มาพร้อมการดีไซน์ตัวเครื่องแบบ Metal-Glass ซึ่งเป็นการผสานกันระหว่าง โลหะ และกระจกป้องกันด้านหน้าด้วย Gorilla Glass 4 พร้อมความโค้งมนที่ด้านหลัง เพื่อการจับถือที่กระชับมือ โดย Samsung Galaxy J7 Prime มาพร้อมกับคุณสมบัติตัวเครื่องเบื้องต้น ดังนี้
- ตัวเครื่องมีขนาด 151.5x74.9x8.1 มิลลิเมตร  - หน้าจอแสดงผลแบบ TFT ขนาด 5.5 นิ้ว ความละเอียดระดับ Full HD 1080p (1080x1920 พิกเซล) พร้อมครอบทับด้วยกระจกขอบนูน 2.5D Gorilla Glass 4 - ชิปเซ็ตประมวลผล 64-bit Octa-Core Exynos 7870 ซึ่งมีความเร็วในการประมวลผล 1.6 GHz - หน่วยประมวลผลกราฟิก (GPU) Mali-T830 - หน่วยความจำแรม (RAM) ขนาด 3GB - หน่วยความจำภายใน (ROM) ขนาด 32GB พร้อมรองรับหน่วยความจำภายนอกแบบ microSD สูงสุด 128GB - กล้องดิจิทัลด้านหน้าความละเอียด 13 ล้านพิกเซล พร้อมไฟแฟลช LED และมีขนาดรูรับแสงกว้างสูงสุดที่ F/1.9 - กล้องดิจิทัลด้านหน้าความละเอียด 8 ล้านพิกเซล ขนาดรูรับแสงกว้างสูงสุดที่ F/1.9 และไฟแฟลชแบบ Display Flash - เซ็นเซอร์สแกนลายนิ้วมือ (Fingerprint Scanner) ภายใต้ปุ่มโฮม - รองรับการใช้งานบนเครือข่าย 4G LTE - รองรับการเชื่อมต่อ Wi-Fi 802.11 b/g/n และ Bluetooth 4.1 - แบตเตอรี่ความจุ 3300 mAh - ทำงานอยู่บนระบบปฏิบัติการ Android 6.0 Marshmallow
รายละเอียดเพิ่มเติมของ Samsung Galaxy J7 Prime
Sony Xperia M5 ราคา 9,990 บาท

Sony Xperia M5 โดดเด่นด้วยกล้องดิจิทัลด้านหลังความละเอียดสูงถึง 21.5 ล้านพิกเซล (เซ็นเซอร์ Exmor RS) พร้อมระบบ Hybrid Autofocus ที่สามารถโฟกัสวัตถุได้รวดเร็วเพียง 0.25 วินาที และสามารถซูมภาพแบบไม่สูญเสียรายละเอียดได้สูงสุดถึง 5 เท่า รวมถึงรองรับการถ่ายวิดีโอความละเอียดสูงระดับ 4K Ultra HD สำหรับคุณสมบัติเด่นที่น่าสนใจมีดังนี้
- กรอบด้านข้างของตัวเครื่องผลิตจากวัสดุที่เป็นอะลูมิเนียม มีความบางเฉียบเพียง 7.6 มิลลิเมตร - หน้าจอแสดงผลแบบ IPS ขนาด 5 นิ้ว ความละเอียดระดับ Full HD 1080p  (1080x1920 พิกเซล : 441 ppi)  - หน่วยประมวลผลใช้ชิปเซ็ต Octa-Core Helio X10 (ซีพียู Octa-Core Cortex-A53 ความเร็วในการประมวลผล 2.0 GHz) - หน่วยประมวลผลกราฟิก (GPU) PowerVR G6200 - หน่วยความจำแรม (RAM) ขนาด 3 GB - หน่วยความจำภายในขนาด 16 GB และสามารถเพิ่มหน่วยความจำภายนอกแบบ microSD ได้สูงสุดที่ขนาด 200 GB - กล้องดิจิทัลด้านหลังความละเอียด 21.5 ล้านพิกเซล พร้อมเซ็นเซอร์รับภาพแบบ Sony Exmor RS, มีขนาดรูรับแสงกว้างสูงสุดที่ F/2.2, ไฟแฟลช LED, ซูมภาพแบบ b หรือซูมภาพโดยไม่สูญเสียรายละเอียดได้สูงสุด 5 ระดับ, ระบบ Hybrid Auto Focus ซึ่งสามารถโฟกัสวัตถุได้ภายในเวลาเพียง 0.25 วินาที และรองรับการบันทึกวิดีโอที่ความละเอียดสูงสุดระดับ 4K Ultra HD (2160x3840 พิกเซล) - กล้องดิจิทัลด้านหน้าความละเอียด 13 ล้านพิกเซล พร้อมเซ็นเซอร์รับภาพแบบ Sony Exmor RS, ระบบ Auto Focus และรองรับการถ่ายภาพวิดีโอได้ที่ความละเอียดสูงสุดระดับ Full HD 1080p (1080x1920 พิกเซล) - แบตเตอรี่ขนาด 2600 mAh - ทำงานอยู่บนระบบปฏิบัติการ Android 5.0 Lollipop - เทคโนโลยี Mobile BRAVIA Engine 2  - โหมดการแสดงผลแบบ Super Vivid - รองรับการใช้งานบนเครือข่าย 4G LTE - รองรับเทคโนโลยีการเชื่อมต่อข้อมูลแบบไร้สายระยะใกล้แบบ NFC - วางจำหน่ายทั้งหมด 3 สี ได้แก่ สีทอง, สีเงิน และ สีดำ
รายละเอียดเพิ่มเติมของ Sony Xperia M5
ASUS Zenfone 2 Deluxe (ZE551ML 4GB/32GB) ราคา 9,990 บาท

ASUS Zenfone 2 Deluxe (ZE551ML) สมาร์ทโฟน Zenfone 2 Series โดดเด่นด้วยดีไซน์ฝาหลังลายคริสตัลสี Stardust Purple สวยหรูดูราคาแพง และพกพาฟีเจอร์ระดับไฮเอนด์มาอย่างครบครันในทุกองค์ประกอบ ดังนี้
- ตัวเครื่องมีขนาด 152.5x77.2x10.9 มิลลิเมตร และมีน้ำหนัก 170 กรัม - หน้าจอแสดงผลแบบ IPS LCD ขนาด 5.5 นิ้ว ความละเอียดระดับ Full HD 1080p (1080x1920 พิกเซล) - ชิปเซ็ตประมวลผล Quad-Core Intel Atom Z3580 ซึ่งมีความเร็วในการประมวลผล 2.3 GHz - หน่วยประมวลผลกราฟิก (GPU) PowerVR G6430 - หน่วยความจำแรม (RAM) ขนาด 4GB - หน่วยความจำภายใน (ROM) ขนาด 32GB พร้อมรองรับการ์ดหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล - กล้องดิจิทัลด้านหน้าความละเอียด 5 ล้านพิกเซล - แบตเตอรี่ความจุ 3000 mAh พร้อมรองรับเทคโนโลยีชาร์จเร็ว Fast Charging  - ทำงานอยู่บนระบบปฏิบัติการ Android 5.0 Lollipop  - รองรับการใช้งานบนเครือข่าย 4G LTE - รองรับการใช้งาน 2 ซิมการ์ด (Dual-SIM) - รองรับการเชื่อมต่อ Wi-Fi 802.11 a/b/g/n/ac 
OPPO F1s ราคา 9,990 บาท

OPPO F1s สมาร์ทโฟนรุ่นใหม่ล่าสุดจากตระกูล F1 Series เจ้าของฉายา Selfie Expert ที่มาพร้อมการดีไซน์โดดเด่นด้วยตัวเครื่องที่ผลิตจากวัสดุประเภทโลหะ และเพิ่มความพรีเมียมขั้นสุดด้วยการตัดขอบคู่สีเงินทั้งด้านข้าง และด้านหลังของตัวเครื่อง ซึ่งมาพร้อมฟีเจอร์ที่น่าสนใจดังต่อไปนี้
- ตัวเครื่องมีขนาด 154.5x76x7.38 มิลลิเมตร น้ำหนัก 160 กรัม - หน้าจอแสดงผลแบบ IPS HD ขนาด 5.5 นิ้ว ความละเอียด 1280x720 พิกเซล พร้อมกระจกป้องกันหน้าจอขอบนูน 2.5D Corning Gorilla Glass 4 - ชิปเซ็ตประมวลผล 64-bit Octa-Core MediaTek MT6750 - หน่วยความจำแรม (RAM) ขนาด 3GB - หน่วยความจำภายในขนาด 32GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล พร้อมขนาดรูรับแสงกว้างสูงสุดที่ f/2.2 และมีระบบการโฟกัสภาพแบบ PDAF (Phase Detection Autofocus) - กล้องด้านหน้าความละเอียด 16 ล้านพิกเซล ขนาดรูรับแสงกว้างสูงสุดที่ f/2.0 - เซ็นเซอร์สแกนลายนิ้วมือ (Fingerprint Scanner) - รองรับการใช้งาน 2 ซิมการ์ด (Dual-SIM) - รองรับการเชื่อมต่อ Wi-Fi 802.11 a/b/g/n และ Bluetooth 4.0 - แบตเตอรี่ความจุ 3075 mAh - ทำงานอยู่บนระบบปฏิบัติการ Android 5.1 Lollipop ซึ่งถูกครอบทับด้วย ColorOS 3.0
รายละเอียดเพิ่มเติมของ OPPO F1s รีวิว (Review) OPPO F1s
Moto G4 Plus ราคา 8,990 บาท

Moto G4 Plus มาพร้อมการดีไซน์ตัวเครื่องเพรียวบาง พร้อมกรอบด้านข้างตัวเครื่องที่ผลิตจากวัสดุประเภทโลหะ และสามารถถอดเปลี่ยนฝาหลังได้มากถึง 6 แบบ ซึ่งมีฟีเจอร์ครบครันในทุกองค์ประกอบ ดังนี้
- ตัวเครื่องมีขนาด 153x76.6x9.8 มิลลิเมตร และมีน้ำหนัก 155 กรัม - หน้าจอแสดงผลขนาด 5.5 นิ้ว ความละเอียดระดับ Full HD 1080p (1080x1920 พิกเซล : 401 ppi) พร้อมครอบทับด้วยกระจก Gorilla Glass 3 - ชิปเซ็ตประมวลผล Octa-Core Qualcomm Snapdragon 617 ซึ่งมีความเร็วในการประมวลผล 1.5 GHz - หน่วยประมวลผลกราฟิก (GPU) Adreno 405 - หน่วยความจำแรม (RAM) ขนาด 3GB - หน่วยความจำภายใน (ROM) ขนาด 32GB ซึ่งสามารถเพิ่มหน่วยความจำภายนอกแบบ microSD ได้สูงสุดที่ขนาด 128 GB - กล้องดิจิทัลด้านหลังความละเอียด 16 ล้านพิกเซล พร้อมไฟแฟลช LED แบบคู่, มีขนาดรูรับแสงกว้างสูงสุดที่ F/2.0, เทคโนโลยี Hybrid Focus, ระบบการโฟกัสภาพแบบ PDAF (Phase Detection Autofocus) และ Laser Autofocus - กล้องดิจิทัลด้านหน้าความละเอียด 5 ล้านพิกเซล พร้อมเลนส์รับภาพมุมกว้าง 84 องศา - แบตเตอรี่ขนาด 3000 mAh พร้อมรองรับเทคโนโลยีการชาร์จแบตเตอรี่ความเร็วสูง และเครื่องชาร์จ TurboPower Charger - ทำงานอยู่บนระบบปฏิบัติการ Android 6.0.1 Marshmallow - เซ็นเซอร์สแกนลายนิ้วมือ - รองรับการใช้งาน 2 ซิมการ์ด (Dual-SIM) - สามารถถอดเปลี่ยนฝาหลังได้ 6 แบบ
รายละเอียดเพิ่มเติมของ Moto G4 Plus
Lenovo Vibe K5 Note ราคา 7,990 บาท

Lenovo Vibe K5 Note สมาร์ทโฟนรุ่นต่อยอดมาจาก K4 Note ที่ได้รับการปรับเปลี่ยนดีไซน์ตัวเครื่องให้มีความโค้งมนมากขึ้น บนความแข็งแกร่งจากวัสดุประเภทโลหะสุดหรู พร้อมกับได้รับการอัปเกรดคุณสมบัติให้ดียิ่งขึ้นไปอีกขั้นด้วยเช่นกัน สำหรับคุณสมบัติในเบื้องต้นของ Lenovo Vibe K5 Note มีดังนี้
- หน้าจอแสดงผลแบบ IPS ขนาด 5.5 นิ้ว ความละเอียดระดับ Full HD 1080p (1080x1920 พิกเซล) - ชิปเซ็ตประมวลผล Octa-Core Mediatek Helio P10 ซึ่งมีความเร็วในการประมวลผล 1.8 GHz - หน่วยประมวลผลกราฟิก (GPU) Mali-T860 - หน่วยความจำแรม (RAM) ขนาด 3GB - หน่วยความจำภายใน (ROM) ขนาด 32GB ซึ่งสามารถเพิ่มหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลข LED และระบบการโฟกัสภาพแบบ PDAF (Phase Detection Autofocus) - กล้องดิจิทัลด้านหน้าความละเอียด 8 ล้านพิกเซล - แบตเตอรี่ความจุ 3500 mAh - ทำงานอยู่บนระบบปฏิบัติการ Android 5.1 Lollipop - เซ็นเซอร์สแกนลายนิ้วมือที่ด้านหลังของตัวเครื่อง - รองรับระบบสียง Dolby Atmos
Huawei P9 Lite ราคา 8,990 บาท

Huawei P9 Lite สมาร์ทโฟนน้องเล็กจากตระกูลเรือธงอย่าง P9 Series จากค่าย Huawei รุ่นใหม่ล่าสุด ที่มาพร้อมการดีไซน์ตัวเครื่องสุดหรูหรา พร้อมพกพาประสิทธิภาพการทำงานที่โดดเด่น ด้วยคุณสมบัติ และฟีเจอร์ที่พร้อมตอบโจทย์ทุกการใช้งานดังต่อไปนี้
- หน้าจอแสดงผลแบบ IPS LCD ขนาด 5.2 นิ้ว ความละเอียดระดับ Full HD 1080p (1080x1920 พิกเซล) - ชิปเซ็ตประมวลผล Octa-Core Kirin 650 ซึ่งมีความเร็วในการประมวลผล 2.0 GHz - หน่วยความจำแรม (RAM) ขนาด 2GB  - หน่วยความจำภายใน (ROM) ขนาด 16GB ซึ่งสามารถเพิ่มหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 8 ล้านพิกเซล - แบตเตอรี่ขนาด 3000 mAh - ทำงานอยู่บนระบบปฏิบัติการ Android 6.0 Marshmallow - เซ็นเซอร์สแกนลายนิ้วมือที่ด้านหลังของตัวเครื่อง
รายละเอียดเพิ่มเติมของ Huawei P9 Lite
vivo V3 ราคา 7,990 บาท

vivo V3 สมาร์ทโฟนที่มาพร้อมความโดดเด่นในด้านการถ่ายเซลฟี่ บนตัวเครื่องที่ผลิตจากวัสดุประเภทโลหะสุดหรู ซึ่งมีคุณสมบัติที่น่าสนใจดังต่อไปนี้
- หน้าจอแสดงผลแบบ IPS ขนาด 5 นิ้ว ความละเอียดระดับ HD 720p (720x1280 พิกเซล) - ชิปเซ็ตประมวลผล Octa-Core Qualcomm Snapdragon 616 - หน่วยประมวลผลกราฟิก (GPU) Adreno 405 - หน่วยความจำแรม (RAM) ขนาด 3GB - หน่วยความจำภายใน (ROM) ขนาด 32GB พร้อมรองรับหน่วยความจำภายนอกแบบ microSD ได้สูงสุดที่ขนาด 128GB - กล้องด้านหลังความละเอียด 13 ล้านพิกเซล - กล้องด้านหน้าความละเอียด 8 ล้านพิกเซล - แบตเตอรี่ความจุ 2550 mAh - ทำงานอยู่บนระบบปฏิบัติการ Android 5.1 Lollipop - เซ็นเซอร์สแกนลายนิ้วมือที่ด้านหลังของตัวเครื่อง - ชิปประมวลผลเสียง Hi-Fi AK4375 รองรับการแสดงผลเสียงระดับ Hi-Fi Audio - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตความเร็วสูงบนเครือข่าย 4G LTE
รายละเอียดเพิ่มเติมของ vivo V3 รีวิว (Review) vivo V3
Lenovo Vibe S1 ราคา 9,990 บาท

Lenovo Vibe S1 สมาร์ทโฟนรุ่นแรกของโลกที่มาพร้อมกล้องดิจิทัลด้านหน้าแบบคู่ จึงช่วยให้ผู้ใช้สามารถสร้างสรรค์การถ่ายภาพ Selfie ได้หลากหลายมากยิ่งขึ้น รวมทั้งพกพาฟีเจอร์ครบครันในทุกองค์ประกอบ ดังต่อไปนี้
- หน้าจอแสดงผลแบบ IPS LCD ขนาด 5 นิ้ว ความละเอียดระดับ Full HD 1080p (1080x1920 พิกเซล) - ชิปเซ็ตประมวลผล Octa-Core MediaTek MT6752 ซึ่งมีความเร็วในการประมวลผล 1.7 GHz - หน่วยประมวลผลกราฟิก (GPU) Mali-T760MP2 - หน่วยความจำแรม (RAM) ขนาด 3GB - หน่วยความจำภายใน (ROM) ขนาด 32GB  - กล้องด้านหลังความละเอียด 13 ล้านพิกเซล พร้อมไฟแฟลชแบบคู่ (Dual-LED) - กล้องด้านหน้าแบบคู่ โดยกล้องตัวแรกมีความละเอียด 8 ล้านพิกเซล และกล้องตัวที่สองมีความละเอียด 2 ล้านพิกเซล - แบตเตอรี่ความจุ 2500 mAh - ทำงานอยู่บนระบบปฏิบัติการ Android 5.0 Lollipop (สามารถอัปเดตเป็น Android 6.0 Marshmallow) - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตความเร็วสูงบนเครือข่าย 4G LTE
รายละเอียดเพิ่มเติมของ Lenovo Vibe S1 
เป็นอย่างไรกันบ้างคะ สำหรับสมาร์ทโฟนราคาไม่เกิน 10,000 บาท ที่ทางทีมงานได้รวบรวมมาให้ได้ชมกัน จะเห็นได้ว่าแต่ละรุ่นล้วนแต่เป็นรุ่นไฮไลท์ใหม่ล่าสุดของแต่ละแบรนด์ มีความโดดเด่นที่แตกต่างกันออกไป และมาพร้อมกับฟีเจอร์ที่พร้อมตอบโจทย์การใช้งานได้ในทุกระดับ 
ทั้งนี้จึงขึ้นอยู่กับตัวผู้ใช้เอง ว่ามีความชื่นชอบสมาร์ทโฟนรุ่นใดมากที่สุด ทั้งในด้านการดีไซน์ว่าสวยถูกใจขนาดไหน และฟีเจอร์ด้านในสามารถพร้อมตอบโจทย์การใช้งานของตนเองได้ครบถ้วนหรือไม่ ซึ่งหากว่าได้ทดลองใช้งานในเบื้องต้น แล้วเกิดความพึงพอใจ ก็ถือได้ว่าสมาร์ทโฟนรุ่นนั้นคุ้มค่าแก่การจับจองเป็นเจ้าของแล้วค่ะ สำหรับวันนี้ทางทีมงานต้องขอลาไปก่อน พบกันใหม่ในบทความหน้า สวัสดีค่ะ
นำเสนอบทความโดย : thaimobilecenter.com