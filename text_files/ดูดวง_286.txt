ว่ากันว่าเรื่องของการเปลี่ยนชื่อจะมีส่วนช่วยทำให้ดวงชะตาของเราดีขึ้นได้บ้าง แต่ถึงกระนั้นก็ยังไม่สามารเปลี่ยนแปลงดวงชะตาของเราในแบบพลิกหน้ามือเป็นหลังมือได้ เพราะ ชื่อ คือ สิ่งที่ใช้เรียกแทนตัวเรา เป็นเหมือนสัญลักษณ์ที่บ่งบอกความเป็นเรา และทำให้ผู้อื่นจดจำเราได้ ซึ่งชื่อนั้นก็มีหลายรูปแบบตั้งแต่หนึ่งพยางค์ ไปจนถึงสี่ หรือห้าพยางค์ ส่วนใหญ่มักจะเป็นพ่อและแม่เป็นผู้ตั้งให้ ในบางคนอาจมีเกจิอาจารย์ หรือญาติผู้ใหญ่เป็นผู้ตั้ง ซึ่งจะมีความหมายที่ดี มีความเป็นสิริมงคลต่อเจ้าของชื่อ
ในบางคนเมื่อเติบโตขึ้นก็อาจมีความไม่ค่อยประทับใจในชื่อของตนสักเท่าไหร่ อาจมีผลมาจากเรื่องราวที่เกิดขึ้นกับตัว หรือการดำเนินชีวิตที่เปลี่ยนแปลงในทางที่แย่ลง มีส่วนทำให้เกิดการเปลี่ยนชื่อ โดยหวังว่าจะทำให้เกิดเรื่องราวดีๆ ขึ้นกับชีวิต หากใครก็ตามที่มีความคิดว่าอยากจะเปลี่ยนชื่อ อยากให้ลองคำนึงถึงเหตุผลดังต่อไปนี้เสียก่อน ว่าเป็นเหตุผลที่เสริมให้เรามีความจำเป็นต้องเปลี่ยนชื่อรึเปล่า ลองไปดูกัน
เหตุผลในการเปลี่ยนชื่อ

สภาพชีวิตและความเป็นอยู่ในปัจจุบันนั้น อยู่ในสถานที่ค่อนข้างแย่ มืดแปดด้าน ไม่สามารถหาทางออกได้ การเปลี่ยนชื่อก็อาจส่งผลให้เกิดเรื่องราวดีๆ หรือมีโชคช่วยได้
มีอาการเจ็บป่วย ต้องใช้ระยะเวลาในการรักษาอย่างยาวนาน หรือเป็นโรคป่วยเรื้อรัง แต่ยังสามารถเคลื่อนไหวร่างกายได้ ถือว่าการเปลี่ยนชื่อก็มีส่วนช่วยบรรเทาอาการที่เกิดขึ้นให้ลดลงได้
ชื่อเดิมมีกาลี หรือมีความไม่เหมาะสมกับเจ้าของชื่อซึ่งเป็นเจ้าดวงชะตา
อยากใช้ศักยภาพของดวงดาวในดวงชะตาให้เต็มที่เพื่อสร้างโอกาส สร้างโฉลกที่ดี ซึ่งการเปลี่ยนชื่ออาจช่วยเติมเต็มในส่วนนี้ได้
มีความไม่ชอบในชื่อเดิมของตัวเองเป็นอย่างมากจึงอยากเปลี่ยนชื่อใหม่ ไม่มีเหตุผลอื่นใดนอกจากความรู้สึกส่วนตัวของเจ้าชะตา ในข้อนี้ก็มีส่วนสนับสนุนที่ดีที่เสริมให้เราควรเปลี่ยน เปรียบเสมือกับเวลาที่เราใส่เสื้อไม่ถูกใจ ทำให้เราเกิดความไม่มั่นใจ ทำอะไรก็มีความรู้สึกไม่ค่อยดี โดยเหตุผลในการเปลี่ยนชื่อนี้เป็นสิ่งที่ยอมรับได้ มีความสมควรที่จะเปลี่ยนชื่อ

เปลี่ยนชื่อ
เมื่อเรามาดูเหตุผลและความเหมาะสมที่จะเปลี่ยนชื่อแล้ว เราจำเป็นต้องดูส่วนประกอบอื่นๆ เพิ่มเติมด้วย เพื่อเป็นการเสริมให้การเปลี่ยนชื่อนั้นส่งผลที่ดีต่อเจ้าชะตาได้มากที่สุด ส่วนระยะเวลาที่จะเปลี่ยนชื่อควรเป็นเมื่อไหร่นั้น ต้องพิจารณาจาก ดาวจร, ดาวเสวยอายุ (เทวดาเสวยอายุ) ร่วมกับพื้นดวงเดิม ซึ่งมีรายละเอียดดังต่อไปนี้

ดาวจรดวงใดให้คุณ ดาวดวงใดที่สามารถช่วยให้การเปลี่ยนชื่อเกิดผลในทางที่ดีได้ในขณะนั้น โดยอย่างเพิ่งให้ความสนใจกับเรื่องอื่นๆ มากนัก
พิจารณาการเปลี่ยนชื่อจาก ดาววัย, ลัคน์วัย, ลัคร์จรปี ร่วมกับ ดาวจร ว่าในช่วงเวลาดังกล่าวนั้นดาวใดให้คุณ ดาวใดให้โทษ และมีระยะเวลายาวนานเท่าไหร่
พิจารณาการเปลี่ยนชื่อจาก ดาวเสวยอายุ ที่ตรงตามหลัก ทักษา ว่าในขณะนั้นดาวใดเสวย ดาวใดแทรก ร่วมกับ ทักษาจร
พิจารณาการเปลี่ยนชื่อจากลักษณะงานที่เจ้าชะตาทำอยู่ รวมถึงสภาพพื้นที่ทำเลที่พักอาศัยและที่ทำงานซึ่งมีผลต่อเจ้าชะตา
พิจารณาการเปลี่ยนชื่อจากเหตุความจำเป็น ระยะเวลาสั้นและยาวของปัญหาที่เกิดขึ้นกับเจ้าชะตา

อย่างไรก็ตาม อยากให้ลองพิจารณาถึงเหตุผลต่างๆ ที่เราได้กล่าวไปข้างต้นก่อน หากว่าเป็นอย่างที่เราว่าก็ค่อยเปลี่ยนชื่ออาจจะดีกว่า
ต่อมา หากว่าเรายังไม่สามารถพิจารณาการเปลี่ยนชื่อตามเหตุผลข้างต้นที่ให้ไว้ได้ การเปลี่ยนชื่อตามวันเกิดเป็นอีกหนึ่งทางเลือกที่ทำให้เราสามารถตัดสินใจได้ง่ายขึ้น ซึ่งการตั้งชื่อในรูปแบบนี้จะตรงตามหลักเกณฑ์การตั้งชื่อตามวันเกิดของไทย โดยมีข้อมูลอ้างอิงจาก “คู่มือตั้งชื่อลูก” ของ เสฐียรพงษ์ วรรณปก ราชบัณฑิต ใช้หลักเกณฑ์การเลือกอักษรมาประกอบเป็นชื่อให้เกิดมงคล ได้มีการจัดแบ่งตัวอักษรออกเป็นหมวดหมู่ของอักษรทักษาที่เป็น บริวาร อายุ เดช ศรี มูละ อุตสาหะ และมนตรี ซึ่งแต่ละมงคลทักษามีความหมาย ดังนี้

บริวาร บารมีแผ่ไพศาล มีผู้ใต้บังคับบัญชา สามี ภรรยา มิตร ญาติเป็นผู้ให้การสนับสนุน
อายุ ความอุดมสมบูรณ์ สุขภาพดี สดชื่น ร่มเย็นในความเป็นอยู่ ไร้อุปสรรครบกวน
เดช วาจา กาย และใจที่ศักดิ์สิทธิ์ มีอำนาจวาสนา เกียรติยศ ชื่อเสียง มีชะตาชีวิตที่ดี
มูละ ความมั่งคั่ง ร่ำรวย ประสบความสำเร็จ มีทรัพย์และมรดกที่เกิดใหม่ให้กับชีวิต
อุตสาหะ มีความสำเร็จในสิ่งที่มุ่งหวัง การลงทุนสมปราถนาน เป็นเจ้าคนนายคน เรียนเก่ง
มนตรี มีคนคอยช่วยเหลือ อำนวยความสะดวก เจริญรุ่งเรืองรวดเร็วกว่าคนอื่น
กาลกิณี ปัญหาและอุปสรรคที่คอยติดตามอยู่ตลอดเวลา เกิดความอัปมงคลและโชคร้าย

นามบัตรเปลี่ยนชื่อ
การตั้งชื่อคนเกิดวันต่างๆ
คราวนี้ลองมาดูกันซิว่าคนที่เกิดในแต่ละวัน ควรเปลี่ยนชื่อโดยใช้ตัวอักษรใดในการนำมาประกอบเป็นชื่อใหม่เพื่อให้เกิดความมงคล โดยเราได้แบ่งออกเป็นวันทั้งเจ็ดตามหมวดหมู่ข้างต้น เพื่อให้เกิดความเข้าใจที่ง่ายขึ้น
ชื่อของคนเกิดวันอาทิตย์

อักษรที่เป็น “บริวาร” ได้แก่ หมวดสระ อะ อา อิ อี อุ อู เอ โอ
อักษรที่เป็น “อายุ” ได้แก่ ก ข ค ฆ ง
อักษรที่เป็น “เดช” ได้แก่ จ ฉ ช ซ ฌ ญ
อักษรที่เป็น “ศรี” ได้แก่ ฎ ฏ ฐ ฑ ฒ ณ
อักษรที่เป็น “มูละ” ได้แก่ ด ต ถ ท ธ น
อักษรที่เป็น “อุตสาหะ” ได้แก่ บ ป ผ ฝ พ ฟ ภ ม
อักษรที่เป็น “มนตรี” ได้แก่ ย ร ล ว
อักษรที่เป็น “กาลกิณี” ได้แก่ ศ ษ ส ห ฬ อ ฮ

ชื่อของคนเกิดวันจันทร์

อักษรที่เป็น “บริวาร” ได้แก่ ก ข ค ฆ ง
อักษรที่เป็น “อายุ” ได้แก่ จ ฉ ช ซ ฌ ญ
อักษรที่เป็น “เดช” ได้แก่ ฎ ฏ ฐ ฑ ฒ ณ
อักษรที่เป็น “ศรี” ได้แก่ ด ต ถ ท ธ น
อักษรที่เป็น “มูละ” ได้แก่ บ ป ผ ฝ พ ฟ ภ ม
อักษรที่เป็น “อุตสาหะ” ได้แก่ ย ร ล ว
อักษรที่เป็น “มนตรี” ได้แก่ ศ ษ ส ห ฬ อ ฮ
อักษรที่เป็น “กาลกิณี” ได้แก่ หมวดสระ อะ อา อิ อี อึ อื อุ อู เอ โอ

ชื่อของคนเกิดวันอังคาร

อักษรที่เป็น “บริวาร” ได้แก่ จ ฉ ช ซ ฌ ญ
อักษรที่เป็น “อายุ” ได้แก่ ฎ ฏ ฐ ฑ ฒ ณ
อักษรที่เป็น “เดช” ได้แก่ ด ต ถ ท ธ น
อักษรที่เป็น “ศรี” ได้แก่ บ ป ผ ฝ พ ฟ ภ ม
อักษรที่เป็น “มูละ” ได้แก่ ย ร ล ว
อักษรที่เป็น “อุตสาหะ” ได้แก่ ศ ษ ส ห ฬ อ ฮ
อักษรที่เป็น “มนตรี” ได้แก่ หมวดสระ อะ อา อิ อี อุ อู เอ โอ
อักษรที่เป็น “กาลกิณี” ได้แก่ ก ข ค ฆ ง

ชื่อของคนเกิดวันพุธ

อักษรที่เป็น “บริวาร” ได้แก่ ฎ ฏ ฐ ฑ ฒ ณ
อักษรที่เป็น “อายุ” ได้แก่ ด ต ถ ท ธ น
อักษรที่เป็น “เดช” ได้แก่ บ ป ผ ฝ พ ฟ ภ ม
อักษรที่เป็น “ศรี” ได้แก่ ย ร ล ว
อักษรที่เป็น “มูละ” ได้แก่ ศ ษ ส ห ฬ อ ฮ
อักษรที่เป็น “อุตสาหะ” ได้แก่ หมวดสระ อะ อา อิ อี อุ อู เอ โอ
อักษรที่เป็น “มนตรี” ได้แก่ ก ข ค ฆ ง
อักษรที่เป็น “กาลกิณี” ได้แก่ จ ฉ ช ซ ฌ ญ

ชื่อของคนเกิดวันพฤหัสบดี

อักษรที่เป็น “บริวาร” ได้แก่ บ ป ผ ฝ พ ฟ ภ ม
อักษรที่เป็น “อายุ” ได้แก่ ย ร ล ว
อักษรที่เป็น “เดช” ได้แก่ ศ ษ ส ห ฬ อ ฮ
อักษรที่เป็น “ศรี” ได้แก่ หมวดสระ อะ อา อิ อี อุ อู เอ โอ
อักษรที่เป็น “มูละ” ได้แก่ ก ข ค ฆ ง
อักษรที่เป็น “อุตสาหะ” ได้แก่ จ ฉ ช ซ ฌ ญ
อักษรที่เป็น “มนตรี” ได้แก่ ฎ ฏ ฐ ฑ ฒ ณ
อักษรที่เป็น “กาลกิณี” ได้แก่ ด ต ถ ท ธ น

ชื่อของคนเกิดวันศุกร์

อักษรที่เป็น “บริวาร” ได้แก่ ศ ษ ส ห ฬ อ ฮ
อักษรที่เป็น “อายุ” ได้แก่ หมวดสระ อะ อา อิ อี อุ อู เอ โอ
อักษรที่เป็น “เดช” ได้แก่ ก ข ค ฆ ง
อักษรที่เป็น “ศรี” ได้แก่ จ ฉ ช ซ ฌ ญ
อักษรที่เป็น “มูละ” ได้แก่ ฎ ฏ ฐ ฑ ฒ ณ
อักษรที่เป็น “อุตสาหะ” ได้แก่ ด ต ถ ท ธ น
อักษรที่เป็น “มนตรี” ได้แก่ บ ป ผ ฝ พ ฟ ภ ม
อักษรที่เป็น “กาลกิณี” ได้แก่ ย ร ล ว

ชื่อของคนเกิดวันเสาร์

อักษรที่เป็น “บริวาร” ได้แก่ ด ต ถ ท ธ น
อักษรที่เป็น “อายุ” ได้แก่ บ ป ผ ฝ พ ฟ ภ ม
อักษรที่เป็น “เดช” ได้แก่ ย ร ล ว
อักษรที่เป็น “ศรี” ได้แก่ ศ ษ ส ห ฬ อ ฮ
อักษรที่เป็น “มูละ” ได้แก่ หมวดสระ อะ อา อิ อี อุ อู เอ โอ
อักษรที่เป็น “อุตสาหะ” ได้แก่ ก ข ค ฆ ง
อักษรที่เป็น “มนตรี” ได้แก่ จ ฉ ช ซ ฌ ญ
อักษรที่เป็น “กาลกิณี” ได้แก่ ฎ ฏ ฐ ฑ ฒ ณ

ขั้นตอนการเปลี่ยนชื่อบุคคล
ขั้นตอนการเปลี่ยนชื่อบุคคล ทำอย่างไร และใช้เอกสารใดบ้าง ตาม พ.ร.บ. ชื่อบุคคล พ.ศ. 2505 กำหนดไว้ว่าบุคคลสัญชาติไทยจะต้องมีชื่อตัวและชื่อสกุล หรืออาจจะมีชื่อรองด้วยก็ได้ โดยมีหลักเกณฑ์การตั้งชื่อ คือ ต้องไม่พ้อง หรือมีความมุ่งหมายให้คล้ายกับพระปรมาภิไทย หรือพระนามของพระราชินี หรือราชทินนาม อีกทั้งต้องไม่เป็นคำหยาบ หรือมีความหมายหยาบคาย ต้องไม่มีเจตนาในทางทุจริต เป็นผู้ได้รับ หรือเคยได้รับพระราชทานบรรดาศักดิ์ที่มิได้ถูกถอดออก จะใช้ราชทินนามตามบรรดาศักดิ์เป็นชื่อตัวจริง หรือชื่อรองก็ได้
เอกสารที่ใช้ในการเปลี่ยนชื่อ

สำเนาทะเบียนบ้าน
บัตรประจำตัวประชาชน
ใบสำคัญประจำตัวคนต่างด่าว (กรณีบุคคลต่างด้าว)

ขั้นตอนการดำเนินการ

ผู้ยื่นคำขอตามแบบ ช. 1 ต่อนายทะเบียนท้องที่ที่ตนมีชื่ออยู่ในทะเบียนบ้าน
นายทะเบียนท้องที่ตรวจสอบคำขอกับทะเบียนบ้าน และชื่อที่ขอเปลี่ยนให้เป็นไปตามหลักเกณฑ์a. กรณีอนุญาตสำหรับบุคคลสัญชาติไทย นายทะเบียนท้องที่จะออกหนังสือสำคัญแสดงการเปลี่ยนชื่อตัว ชื่อรอง (แบบ ช. 3) ให้เป็นหลักฐานb. กรณีบุคคลต่างด้าว นายทะเบียนท้องที่จะออกหนังสือรับรองการเปลี่ยนชื่อตัวของคนต่างด้าวให้ เพื่อประกอบหลักฐานการแปลงชาติ หรือคืนสัญชาติเป็นไทย เมื่อได้รับอนุญาตแล้วนายทะเบียนท้องที่จะออกหนังสือสำคัญแสดงการเปลี่ยนชื่อตัว หรือชื่อรองให้เป็นหลักฐาน และเรียกเก็บค่าธรรมเนียม 50 บาท
เมื่อได้รับหนังสือสำคัญแล้ว ให้ผู้ขอนำหนังสือดังกล่าวไปขอแก้ไขรายการในทะเบียนบ้านและหลักฐานอื่นๆ ให้ถูกต้อง อีกทั้งให้ขอเปลี่ยนบัตรประจำตัวประชาชนด้วย

จบครบถ้วนเสร็จสิ้นทั้งเจ็ดวันแล้ว สำหรับตัวอักษรและหมวดสระที่ช่วยเสริมดวงในด้านต่างๆ ของเจ้าชะตา รวมไปถึงวิธีการเปลี่ยนชื่อบุคคลในประเทศไทย คราวนี้ก็ลองหาชื่อภาษาไทยที่มีความหมายดีๆ เสียงอ่านเพราะๆ หลายๆ คำ หลายๆ ชื่อมาไว้เป็นตัวเลือกสำหรับชื่อใหม่ของเราดู ชื่อไหนเหมาะสมก็เลือกเอาไปตั้งได้เลย หวังว่าเรื่องราวเกี่ยวการเปลี่ยนชื่อใหม่ที่นำมาฝาก คงจะให้ประโยชน์และมีส่วนช่วยในการตัดสินใจเพื่อเปลี่ยนชื่อใหม่ได้อย่างไม่ลำบากนะ
คำถามยออดฮิตที่มาพร้อมกับการเปลี่ยนชื่อ
สำหรับคำถามและคำตอบเกี่ยวกับการเปลี่ยนชื่อที่นำมาฝากกันในวันนี้ เป็นคำตอบที่ได้รับจากท่านโหราท่านหนึ่งที่ได้ออกมาเฉลยสิ่งที่ประชาทั่วไปสงสัย และให้ความสนใจเป็นอย่างมากเกี่ยวกับเปลี่ยน มีคำถามด้านไหนบ้าง ลองมาอ่านพร้อมกัน …
คำถาม: ชื่อและนามสกุลมีผลกับชีวิตจริงหรือ
คำตอบ: ขอยืนยันกับผู้ที่สงสัยอยู่ในตอนนี้ว่า ชื่อและนามสกุลที่เราใช้อยู่นั้นมีผลต่อชีวิตจริงๆ หากชีวิตของเราเปรียบเสมือนละคร ชื่อและนามสกุลที่ใช้อยู่ก็เปรียบเสมือนกับบทบาทที่เราได้รับมาโดยที่เราก็ไม่รู้ตัวมาก่อน อีกทั้งเราก็ยังต้องแสดงบทบาทนั้นไปจนกว่าที่จะไม่มีลมหายใจอยู่บนโลกใบนี้แล้ว
คำถาม: เชื่อได้อย่างไรว่าชื่อและนามกสุลของเรานั้นมีผลต่อชีวิตของเราจริงๆ
คำตอบ: การที่จะเชื่อ หรือไม่เชื่อนั้นขึ้นอยู่ที่วิจารณญาณในแต่ละบุคคล วิธีที่ง่ายที่สุด แนะนำว่าให้แต่ละคนทำการถอดรหัสชื่อและนามสกุลโดยใช้วิชาเลขศาสตร์ จากนั้นเมื่อได้รหัสที่เป็นตัวเลขออกมาแล้วก็ให้นำไปอ่าน หรือหาความหมายของตัวเลข ซึ่งหากคำทำนายตรงกับชีวิตของเราก็น่าเชื่อว่าชื่อและนามสกุลมีผลต่อเราจริงๆ แต่ถ้าไม่ตรงแล้วไม่เชื่อก็ไม่ต้องเปลี่ยนชื่อ แต่จะให้แน่ใจมากยิ่งขึ้น ควรเอาตัวอย่างหลายๆ เคสจากคนรอบข้าง อาทิ เพื่อนฝูง หรือญาติมิตรที่เรารู้จักมาลองถอดรหัส แล้ววิเคราะห์ดู จะทำให้เราได้รู้ว่าชีวิตของพวกเขาเหล่านั้นเป็นอย่างไร
คำถาม: หากเปลี่ยนชื่อแล้วจะทำให้ชีวิตดีขึ้นจริงหรือ
คำตอบ: สำหรับคำตอบในข้อนี้จะขอตอบแบ่งเป็น 2 นัย คือ กรณีที่ 1 หากมีการเปลี่ยนชื่ออย่างถูกต้องตามหลักวิชาก็จะทำให้ชีวิดีขึ้นได้จริงๆ เปรียบเทียบแล้วก็คล้ายกับคนป่วยที่กินยาถูกกับอาการเจ็บป่วยก็จะหายได้อย่างแน่นอน กรณีที่ 2 เมื่อเปลี่ยนชื่อแล้วชีวิตอาจไม่ดีขึ้น หรือแย่ลงกว่าเดิม นั่นหมายถึงว่านั่นมีการเปลี่ยนไปถูกต้องตามหลักวิชา ก็คล้ายกับผู้ป่วยที่กินยาผิด มีแต่จะทำให้การทรงกับทรุดเท่านั้น
คำถาม: จะเชื่อ หรือมั่นใจได้อย่างไรว่าเมื่อทำการเปลี่ยนชื่อแล้วจะเปลี่ยนชีวิตได้จริง
คำตอบ: สำหรับคำตอบของข้อนี้ต้องขอย้อนกลับไปที่คำถามและคำตอบในข้อที่ 2 นั่นคือ หากชื่อเดิมของเราส่งผลตามรหัสตัวเลขที่เป็นอยู่ การเปลี่ยนชื่อใหม่ก็คือการเปลี่ยนรหัสตัวเลขใหม่ซึ่งจะส่งผลให้เกิดการเปลี่ยนแปลงกับชีวิต โดยตามหลักเหตุและผลเลย คือ เมื่อเหตุไม่ดีย่อมผลไม่ดี แต่เมื่อเหตุดีผลก็ย่อมจะต้องดีตามไปด้วย ฉะนั้น ชีวิตในปัจจุบัน คือ ผลของอดีต และปัจจุบันก็คือ เหตุของอนาคต อนาคต คือ ผลของปัจจุบัน ดังนั้น การเปลี่ยนชื่อดีและประพฤติปฏิบัติดีในปัจจุบันก็เหมือนกับการสร้างเหตุที่ดี ย่อมจะส่งผลที่ดีในอนาคตอย่างแน่นอน
คำถาม: เมื่อเปลี่ยนชื่อและนามสกุลใหม่แล้วต้องใช้เวลานานเท่าใดจึงจะเห็นผลของการเปลี่ยนแปลง
คำตอบ: เรื่องนี้อาจจะต้องตอบตามหลักของการให้ผลของกรรมตามหลักพุทธศาสนา กรรมบางอย่างให้ผลเร็ว กรรมบางอย่างให้ผลช้า ก็เหมือนกับการปลูกต้นไม้ ต่างชนิดย่อมให้ดอกผลต่างกันตามชนิดของพืชพันธุ์นั้นๆ หรือต้องดูต้นทุน คล้ายกัน ก่อนที่จะเริ่มทำการเปลี่ยนชื่อในแต่ละคนที่มีบางอย่างไม่เท่ากัน บางคนล้มเหลวตกต่ำถึงขั้นติดลบ บางคนเท่ากับศูนย์ หรือในบางคนก็ยังไม่มีปัญหา ดังนั้นการเปลี่ยนชื่อใหม่จึงให้ผลที่ช้าเร็วต่างกัน แต่ขอรับรองว่าหามีการเปลี่ยนชื่อและนามสกุลตามหลักถูกต้อง ก็จะได้พบเห็นการเปลี่ยนแปลงของชีวิตไปในทิศทางที่ดีอย่างแน่นอน
ขอบคุณข้อมูลจาก อาจารย์ ปราณเวท, Dumex.co.th, bora.dopa.go.th, surawat191.com