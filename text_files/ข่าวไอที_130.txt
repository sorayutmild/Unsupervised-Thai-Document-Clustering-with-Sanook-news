หลังจากที่มี "ข่าวลือ" ออกมาว่า iPhone 6S (ไอโฟน 6S) จะมาพร้อมกับสีใหม่ นั่นก็คือ สีชมพู Rose Gold นั้น ล่าสุด Martin Hajek นักออกแบบชื่อดัง ก็ไม่รอช้า เผยภาพเรนเดอร์ iPhone 6S สีชมพู Rose Gold ออกมาให้ชมกันแล้ว

ไอโฟน6s
โดยสีทองชมพู Rose Gold นั้น เป็นสีหนึ่งที่อยู่บน Apple Watch Edition รุ่นแพงที่สุดของ Apple Watch นั่นเอง ซึ่งทาง Martin Hajek นักออกแบบคนดัง คาดว่า ถ้าหาก iPhone 6S มีสีชมพูตามข่าวลือจริง ก็น่าจะมีสีสันประมาณนี้ ซึ่งหลังจากทำภาพเรนเดอร์ออกมาแล้ว ต้องบอกเลยว่า สวยและน่าใช้มากเลยทีเดียว
งานนี้ คงต้องลุ้นกันต่อไปว่า แอปเปิล จะเปิดตัว iPhone 6S สีชมพู Rose Gold ตามข่าวลือหรือไม่ - cultofmac.com
ลือล่าสุด iPhone 6S (ไอโฟน 6S) จะมีสีชมพูให้เลือกด้วย

ไอโฟน 6s
ยังคงมีข่าวอัพเดทอย่างต่อเนื่อง สำหรับ iPhone 6S (ไอโฟน 6S) ที่นอกจากจะอัพเกรดตัวเครื่องให้แรงขึ้น ด้วยหน่วยความจำ RAM ขนาด 2 GB พร้อมกับหน้าจอสัมผัสแบบใหม่แล้ว ล่าสุด ทาง Wall Street Journal เผยว่า iPhone 6S จะมีสีชมพูให้เลือกเพิ่มอีก 1 สี
สำหรับ iPhone 6 และ iPhone 6 Plus นั้น มีให้เลือกทั้งหมด 3 สีด้วยกัน ได้แก่ สีเงิน, สีเทา Space Gray และสีทอง ซึ่งมีความเป็นไปได้ที่ iPhone 6S จะมีสีชมพูให้เลือกเพิ่มอีก 1 สี โดยยังอยู่ในช่วงของการทดสอบ ส่วน แอปเปิล จะเลือกสีชมพูเข้ามาหรือไม่ ต้องลุ้นกันต่อไปครับ - 9to5mac.com
ลืออีกรอบ iPhone 6S จะมาพร้อม RAM 2 GB และ Apple SIM

กลับมาติดตามข่าวคราวอัพเดท iPhone 6S (ไอโฟน 6S) กันบ้าง ซึ่งข้อมูลล่าสุด มาจากบุคคลที่อ้างว่า เกี่ยวข้องกับผลิตภัณฑ์ของแอปเปิล ซึ่งเผยว่า iPhone 6S จะมาพร้อมกับ RAM ขนาด 2 GB แล้ว 
ถ้าหากข่าวลือดังกล่าว เป็นความจริง นั่นหมายความว่า iPhone 6S จะเป็น ไอโฟนรุ่นแรก ที่มาพร้อมกับ RAM ขนาด 2 GB เพราะนับตั้งแต่ iPhone 5 มาจนถึงรุ่นปัจจุบันอย่าง iPhone 6 และ iPhone 6 Plus มีหน่วยความจำ RAM ขนาด 1 GB เท่านั้น ซึ่งข่าวลือเรื่อง iPhone 6S จะมาพร้อมกับ RAM 2 GB นั้น เคยมีรายงานมาแล้ว เมื่อช่วงต้นปีที่ผ่านมา โดยข้อมูลล่าสุดนี้ น่าจะตอกย้ำให้ ข่าวลือ ดังกล่าว ใกล้ความเป็นจริงมากขึ้นไปอีก
นอกจากนี้ iPhone 6S อาจจะมาพร้อมกับ Apple SIM ที่ผู้ใช้สามารถเลือกเครือข่ายได้โดยที่ไม่ต้องเปลี่ยนซิมการ์ด แต่ยังไม่มีข้อมูลยืนยันได้แน่ชัดว่า Apple SIM จะถูกพัฒนาทันใช้ iPhone 6S หรือไม่
สำหรับกำหนดการเปิดตัว iPhone 6S คาดว่า เป็นช่วงเดือนกันยายนนี้ - gsmarena.com
วงในเผย iPhone 6S ยังคงมีขนาดหน้าจอ 4.7 นิ้วเท่า iPhone 6

ถึงแม้ว่า กำหนดการเปิดตัว iPhone 6S (ไอโฟน 6S) และ iPhone 6S Plus จะ ยังเหลือเวลาอีกหลายเดือน แต่ก็ยังคงมี ข่าวลือ เกี่ยวกับ iPhone 6S ออกมาอย่างต่อเนื่อง โดยข่าวล่าสุด เผยว่า iPhone 6S จะมีโค้ดเนมว่า N71 ซึ่งจะมีขนาดหน้าจอ 4.7 นิ้วเท่าเดิม ส่วน iPhone 6S Plus โค้ดเนม N66 ขนาดหน้าจอ 5.5 นิ้ว เท่า iPhone 6 เช่นกัน
นอกจากนี้ ทั้ง 2 รุ่นจะมาพร้อมกับเทคโนโลยีที่มีชื่อว่า Force Touch ซึ่งเป็นเทคโนโลยีที่ แอปเปิล ใช้กับ Apple Watch นั่นเอง โดยคุณสมบัติของเทคโนโลยี Force Touch ก็คือ สามารถแยกแรงกดบนหน้าจอได้ ซึ่งแอปเปิลเผยว่า Forch Touch เป็นเทคโนโลยีที่สำคัญมากที่สุดอีกอัน นับตั้งแต่เปิดตัว Multi-Touch มาเลยทีเดียว
โดยในตอนแรก แอปเปิล จะใส่เทคโนโลยี Forch Touch เป็นรุ่นแรก แต่เนื่องจากปัญหาการพัฒนาที่ยังไม่เข้าที่ เลยทำให้เลื่อนเปิดตัวไปก่อน ทำให้คาดกันว่า เราน่าจะได้เห็น Forch Touch บน iPhone 6S มากกว่า
ส่วนข่าวลือที่ว่า iPhone 6S จะมาพร้อมกับ กล้องเลนส์คู่ แบบเดียวกับ HTC One M8 ด้วยนั้น อาจจะยังไม่มีด้วยเช่นกัน เนื่องจากตัวเครื่องไม่มีที่ว่างมากพอ ที่จะใส่เลนส์คู่ลงไปได้นั่นเอง - phonearena.com
iPhone 6S (ไอโฟน 6S) จ่อใช้เทคโนโลยีหน้าจอ 3D Touch แบบเดียวกับ Apple Watch

ล่าสุด มีรายงานจาก Economic Daily News ประเทศไต้หวัน เผยว่า iPhone รุ่นถัดไป หรือ iPhone 6S (ไอโฟน 6S) นั้น จะใช้เทคโนโลยีหน้าจอแบบ 3D Touch ซึ่งจะคล้ายกับเทคโนโลยี Force Touch บน Apple Watch ที่สามารถรับรู้แรงกดบนหน้าจอที่ต่างกันได้นั่นเอง ส่วนผู้ผลิตเทคโนโลยีหน้าจอแบบ 3D Touch นั้น คือบริษัท Avago Tech ซึ่งตั้งอยู่ในสหรัฐฯ โดยบริษัทนี้ คือผู้พัฒนา Gesture Sensor ให้กับเครื่องเล่น Wii
โดยแหล่งข่าว ไม่ได้เผยว่า ทางแอปเปิล จะนำเทคโนโลยี 3D Touch ไปต่อยอดกับ iPhone 6S อย่างไรบ้าง แต่คาดว่า น่าจะมีคุณสมบัติไม่ต่างจาก เทคโนโลยี Force Touch บน Apple Watch ที่สามารถแยกแยะแรงกดระหว่าง การแตะแบบเร็ว และการกดแบบเต็มนิ้วมือ เนื่องจากหน้าจอมีขนาดเล็กนั่นเอง - cultofmac.com
iPhone 6S มาพร้อม Touch ID ปรับปรุงใหม่ อ่านได้แม่นขึ้น ปลอดภัยกว่าเดิม

เรียกได้ว่า iPhone 6S (ไอโฟน 6S) ที่จะเปิดตัวในปีนี้ น่าจะเป็นรุ่นที่ลบจุดบอดของ iPhone 6 ในหลายๆ ส่วนเลยทีเดียว เพราะล่าสุด Ming Chi-Kuo นักวิเคราะห์คนดัง ได้ออกมาเผยว่า iPhone 6S จะมาพร้อมกับ Touch ID เวอร์ชันปรับปรุงใหม่ ซึ่งจะสแกนได้แม่นยำมากขึ้นกว่าเดิม
โดย Ming Chi-Kuo เผยว่า Touch ID บน iPhone 6S นั้น จะอ่านข้อมูลได้ผิดพลาดน้อยลง และปลอดภัยมากขึ้น เพื่อรองรับการใช้งาน Apple Pay นั่นเอง นอกจากนี้ Touch ID จะยังคงอยู่ที่ปุ่ม Home เหมือนเช่นเคย แม้ว่า แอปเปิล จะมีสิทธิบัตร Touch ID บนหน้าจอแสดงผลก็ตาม
ส่วน Touch ID บน iPhone 6S จะมีฟีเจอร์ใหม่เพิ่มเข้ามาอีกหรือไม่ ต้องติดตามกันต่อไปครับ - cultofmac.com
iPhone 6S มาพร้อมกล้องความละเอียด 8 ล้านพิกเซลเท่าเดิม

แม้จะยังไม่มีข้อมูลอย่างเป็นทางการว่า iPhone รุ่นถัดไป จะมีชื่อว่า iPhone 6S หรือไม่ แต่ล่าสุด นักวิเคราะห์นามว่า Jeff Pu เผยว่า iPhone 6S (ไอโฟน 6S) จะมีกล้องด้านหลัง ความละเอียด 8 ล้านพิกเซล เหมือนกับ iPhone 6 และ iPhone 6 Plus ซึ่งถือว่า สวนกระแสตลาดสมาร์ทโฟน ที่ส่วนใหญ่ มือถือเรือธง จะเน้นเรื่องความละเอียดของพิกเซลกล้องมากกว่า
โดยนักวิเคราะห์คนดังกล่าว เผยว่า พัฒนาการของกล้องบน iPhone 6S นั้น จะไม่ได้เพิ่มจำนวนพิกเซล แต่จะเป็นการพัฒนาในรูปแบบอื่นๆ แทน เช่น ระบบป้องกันภาพสั่น หรือการโฟกัสที่เร็วขึ้นกว่าเดิม ซึ่งกล้องบน iPhone ได้รับการยอมรับว่า ถ่ายภาพได้สวยที่สุดรุ่นหนึ่ง แม้ว่า จะไม่ได้มีจำนวนพิกเซลสูงเท่า มือถือเรือธง รุ่นอื่นๆ ก็ตามครับ - phonearena.com
iPhone 6S (ไอโฟน 6S) จะมาพร้อม RAM 2 GB เปิดตัวกันยายนนี้

ถึงแม้ว่า มือถือเรือธง ส่วนใหญ่ จะมาพร้อมกับ RAM ขนาด 2 GB ขึ้นไป แต่สำหรับ iPhone ยังคง RAM ขนาด 1 GB ไว้ นับตั้งแต่ iPhone 5 เป็นต้นมา แต่ก็ดูเหมือนว่า RAM น้อย จะไม่ใช่ปัญหาสำหรับ iPhone สักเท่าไรครับ เนื่องจากระบบปฏิบัติการ iOS ที่ทำให้ตัวเครื่องประมวลผลได้ลื่นไหลนั่นเอง แต่ล่าสุด สื่อจากไต้หวัน เผยว่า iPhone 6S (ไอโฟน 6S) จะมาพร้อมกับ RAM ขนาด 2 GB แล้วครับ
โดยแหล่งข่าวเผยว่า แอปเปิล วางแผนที่จะเพิ่ม RAM บน iPhone 6S ให้มีขนาดอยู่ที่ 2 GB แบบ LPDDR4 จากเดิมที่มีขนาดความจุอยู่ที่ 1 GB แบบ LPDDR3 บน iPhone 6 และ iPhone 6 Plus ซึ่งจะช่วยทำให้ iPhone 6S นั้น มี bandwidth เพิ่มขึ้นจากเดิม 17GB/s เป็น 34GB/s และที่สำคัญ ยังประหยัดพลังงานแบตเตอรี่ได้เหมือนเดิมอีกด้วย
สำหรับบริษัทผู้ผลิต RAM ให้กับ iPhone 6S นั้น แอปเปิล ได้ว่าจ้างทั้งหมด 3 บริษัทด้วยกัน ได้แก่ Hynix ที่ควบคุมการผลิตถึง 50% ตามมาด้วย Samsung และ Micron-Elpida ที่รับออเดอร์ไป 30% และ 20% ตามลำดับครับ
นอกเหนือไปจากการเพิ่ม RAM เป็น 2 GB แล้ว ยังมีรายงานอีกว่า iPhone 6S จะมาพร้อมกับเลนส์แบบ Dual-Lens Camera หรือเลนส์คู่ และเซ็นเซอร์ตรวจวัดความดันแบบ 3 มิติ ส่วนกำหนดการเปิดตัว iPhone 6S คาดว่า เป็นเดือนกันยายนนี้ - cultofmac.com
iPhone 6S concept คอนเซปท์สวยๆ ที่ได้แรงบันดาลใจจาก Apple Watch

แม้จะยังไม่มีข้อมูลออกมายืนยันว่า iPhone รุ่นที่ถัดจาก iPhone 6 และ iPhone 6 Plus นั้น จะใช้ชื่อว่าอะไร แต่ส่วนหนึ่งเชื่อว่า น่าจะใช้ชื่อ iPhone 6S อย่างแน่นอน และล่าสุด Grisha Serov ศิลปินกราฟฟิกชาวรัสเซีย ได้เผยภาพ iPhone 6S concept ออกมาให้ชมกันแล้วครับ
โดยดีไซน์ของ iPhone 6S concept รุ่นนี้ จะเห็นได้ว่า ในส่วนของตัวเครื่องด้านหลัง แตกต่างจาก iPhone 6 รุ่นปัจจุบันพอสมควร เนื่องจาก Grisha Serov เผยว่า iPhone 6S concept รุ่นนี้ ได้แรงบันดาลใจมาจาก Apple Watch นาฬิกาอัจฉริยะนั่นเอง ส่วนหน้าจอแสดงผล เป็นแบบจอชิดขอบ ในขณะที่วัสดุรอบๆ ตัวเครื่อง เป็น สแตนเลสและอะลูมีเนียม







และส่วนที่แตกต่างไปจาก iPhone 6 ก็คือ กล้องด้านหลังบน iPhone 6S concept รุ่นนี้ ไม่นูนออกมาแล้ว, ปุ่มปรับระดับเสียง ทำงานได้ 2 แบบครับ นั่นก็คือ กดเพื่อปรับระดับเสียงแบบปกติ หรือ เลื่อนขึ้น-ลง เพื่อเปิดปิดเสียง ส่วนปุ่ม Home ที่เป็นเอกลักษณ์ของ iPhone นั้น หายไป กลายเป็นปุ่ม Power ที่ย้ายไปด้านบน แต่มีคุณสมบัติเพิ่มเติมขึ้นมา นั่นก็คือ เป็นทั้งปุ่ม Home, Touch ID และปุ่มเปิด-ปิดในตัวอีกด้วย
อย่างไรก็ดี ข้อมูลดังกล่าว เป็นเพียงแค่ concept เท่านั้น ไม่ใช่ iPhone 6S เครื่องจริงแต่อย่างใดครับ - phonearena.com
สนับสนุนเนื้อหา: www.techmoblog.com