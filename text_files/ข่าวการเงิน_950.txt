รวม 6 คำถามยอดฮิต ลงทะเบียนเครือสหพัฒน์ รับบะหมี่กึ่งสำเร็จรูปฟรีคนละ 30 ซอง จัดส่งอย่างไร-หากเกิดชำรุดทำไงต่อ

 เครือสหพัฒน์ เปิดลงทะเบียน www.เครือสหพัฒน์.com "ปั่นสุขอิ่มใจ" แจกบะหมี่ฟรี!

หลังจากที่มูลนิธิ ดร.เทียม โชควัฒนา เครือสหพัฒน์ มอบบะหมี่ซื่อสัตย์ 3 ล้านซอง (100,000 กล่อง) ให้กับประชาชนที่เดือดร้อนจากวิกฤตโควิด-19 ที่อาศัยอยู่พื้นที่กรุงเทพฯ และปริมณฑล ด้วยการเปิดลงทะเบียนผ่านเว็บไซต์ www.เครือสหพัฒน์.com เพื่อขอรับสิทธิ์ 1 สิทธิ์ 1 ครัวเรือน (30 ซอง พร้อมเจลแอลกอฮอล์ภายในกล่อง) ตั้งแต่วันที่ 26 ก.ค.-1 ส.ค. 64 เวลา 08.00-23.59 น. หรือจนกว่าของจะหมด ซึ่งหากใครที่เพิ่งเข้ามาติดตามการลงทะเบียนเพื่อรับบะหมี่กึ่งสำเร็จรูปอาจจะสงสัยว่าหากไม่ลงทะเบียนผ่านเว็บไซต์จะมีช่องทางอื่นอีกหรือไม่, มีวิธีการจัดส่งสินค้าอย่างไร, ตรวจสอบสถานะการจัดส่งได้ด้วยหรือเปล่า, สาเหตุยังไม่ได้รับสินค้าเพราะอะไร และหากสินค้าเกิดชำรุดให้ทำอย่างไร ทางเว็บไซต์ www.เครือสหพัฒน์.com ก็ได้รวบรวมข้อสงสัยดังกล่าวแล้วแจกแจงออกมาเป็นรายละเอียดดังนี้
คำถาม: ช่องทางลงทะเบียนเข้าร่วมโครงการปันสุขอิ่มใจรับบะหมี่กึ่งสำเร็จรูปตราซื่อสัตย์
คำตอบ: ลงทะเบียนผ่าน 2 ช่องทาง ให้เลือก ได้แก่

ช่องทางที่ 1 ผ่านเว็บไซต์ www.เครือสหพัฒน์.com เปิดลงทะเบียนวันที่ 26 กรกฎาคม 2564 เวลา 08.00 น. ถึง 1 สิงหาคม 2564 เวลา 23.59 น. หรือครบตามจำนวนที่โครงการกำหนด
ช่องทางที่ 2 รับ Link ลงทะเบียนผ่าน AIS Call Center 02-078-9337

คำถาม: ช่องทางการจัดส่งสินค้า
คำตอบ: ทางโครงการฯ ได้รับความร่วมมือจาก ไปรษณีย์ไทย
คำถาม: ตรวจสอบสถานะการจัดส่ง
คำตอบ: ตามขึ้นตอนดังนี้

ตรวจสอบสถานะการจัดส่งได้ที่ www.เครือสหพัฒน์.com
เมื่อได้ Tracking No. จาก www.เครือสหพัฒน์.com แล้ว ท่านสามารถนำ Tracking No. ไปเช็คใน https://track.thailandpost.co.th ได้โดยตรง

คำถาม: สาเหตุที่ท่านยังไม่ได้รับสินค้า
คำตอบ: เนื่องด้วยสาเหตุดังนี้

เหตุผลที่ 1 เลขบัตรประชาชน ชื่อ-นามสกุล และ/หรือ ที่อยู่ของท่านได้มีการลงทะเบียนแล้ว โครงการขอสงวนสิทธิ์ มอบ 1 สิทธิ์ ต่อ 1 ครัวเรือนเท่านั้น
เหตุผลที่ 2 เนื่องจากการยกระดับมาตรการควบคุมโรคระบาดโควิด-19 ในพื้นที่สีแดงเข้ม ส่งผลต่อการ จัดส่งในบางพื้นที่อาจเกิดความล่าช้า
เช็คสถานะการจัดส่งได้ที่ www.เครือสหพัฒน์.com

คำถาม: ทำไมสินค้าที่ได้รับเกิดการชำรุด หรือถูกเปิดออก
คำตอบ: อาจเกิดจากการจัดส่งสินค้าเป็นจำนวนมาก หากซองบะหมี่กึ่งสำเร็จรูปซื่อสัตย์ไม่ได้มีการชำรุดใดๆ ก็สามารถรับประทานได้ หากท่านพบว่าซองบะหมี่ถูกฉีกขาด มีรูเจาะ ก็ไม่ควรรับประทาน
คำถาม: บะหมี่กึ่งสำเร็จรูปตราซื่อสัตย์ คืออะไร
คำตอบ: บะหมี่กึ่งสำเร็จรูป ตราซื่อสัตย์ เป็นบะหมี่กึ่งสำเร็จรูปที่ไม่มีผงชูรส (NO MSG) อุดมไปด้วยวิตามินเอ ธาตุเหล็ก ไอโอดีน แคลเซียมจากธรรมชาติ มี 2 รสชาติ ได้แก่ รสไก่กระเทียม และ รสต้มยำกุ้ง จัดจำหน่ายโดยบริษัท สหพัฒนพิบูล จำกัด (มหาชน) ดังนั้นมั่นใจได้เรื่องมาตรฐานการผลิต และมีเครื่องหมายฮาลาล หาซื้อได้ที่ Lotus, Big C, Tops, Foodland, Lawson, The mall, Makro และร้านค้าชั้นนำทั่วประเทศ หรือช่องทางออนไลน์ sahapatdelivery.com, sahamarketonline.com, Lazada, Shopee และ JD
 