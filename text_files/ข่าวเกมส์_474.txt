คุณยายลีนเนจ
        คุณยายชาวเกาหลีใต้วัย 64 ปี  ฟ้องศาลให้เอาความแก่เจ้าของค่ายเกม NCsoft   เป็นคดีแปลกสุดพิลึกจนทำให้เป็นข่าว  เหตุเกิดจากคุณยายผู้รักในเกมออนไลน์อย่าง Lineage (ลินเนจ)  หลังจากพยายามตีบวกพลาด จนไอเทมชิ้นสำคัญหายไป 
        เกม Lineage เป็นเกมแบบ RPG ออนไลน์  Multiplayer ขนาดใหญ่ สร้างโดย NCsoft ของประเทศเกาหลีใต้  เป็นเกมออนไลน์สองมิติมุมมองแบบไอโซเมตริกโอเวอร์เฮด  ลินเนจเป็นเกมที่นิยมในหมู่นักเล่นเกมออนไลน์ชาวเกาหลีใต้อยู่ในขณะนี้  แต่ในสหรัฐได้ทำการปิดเซิฟเว่อร์ภายในประเทศไปแล้วเมื่อปี 2011
คุณยายลีนเนจ
        ประเด็นที่ทำให้เป็นข่าวขึ้นมา เกิดมาจากไอเท็มชิ้นสำคัญของคุณยายที่ชื่อว่า ”Jin Myung Hwang’s Conduct Sword” ซึ่งเป็นดาบที่หายาก ถ้าหากนำมาเปรียบเทียบเป็นเงิน ในการซื้อขายเงินจริงแล้ว จะอยู่ที่ 30 ล้านวอน หรือประมาณ  882,000 บาท
       คุณยายให้เหตุผลที่แจ้งความและขอไอเทมคืนจากค่ายเกมว่า  เธอพลาดในการเลือกดาบที่จะใช้ในการตีบวก  ที่จริงแล้วเธอจะใช้ดาบอันอื่นที่มันมีมูลค่าต่ำกว่าดาบเทพของเธอ  เพราะปรกติเธอไม่เคยคิดจะใช้ดาบเทพของเธอเลย  เนื่องจากมีความเสี่ยงที่จะถูกทำลายอาวุธ  หลังจากที่เธอแจ้งเรื่องไปยังค่ายเกม  แต่ทางผู้สร้างเกมปฏิเสธความรับผิดชอบกลับมา  เธอจึงนำเรื่องนี้ไปสู่การฟ้องร้องในขั้นตอนของศาล
คุณยายลีนเนจ
       ศาลได้รับเรื่องไว้และทำการตรวจสอบบันทึกกิจกรรมของคุณยาย  และพบว่าเธอยังคงตีบวกไอเทมชิ้นอื่นต่อไปหลังจากที่ดาบเทพของเธอถูก ทำลาย แถมยังมีบันทึกการตีบวกไอเทมอื่นพลาดหลายครั้งและเคยซื้อม้วนหนังสือ ช่วยเพิ่มโอกาสตีบวกสำเร็จในเกมด้วย  การที่เธอสูญเสียดาบและจะขอคืนดาบจากทางค่ายเกมไม่ใช่เรื่องผิดพลาดใดๆทั้ง สิ้น  และถึงแม้มันจะเกิดจากความผิดพลาดใดๆก็ตามทางค่ายเกมไม่จำเป็นต้องคืนไอเทมให้เธอด้วย  เพราะถือว่าเธอได้ทำการกดยืนยันที่จะทำด้วยตนเองซึ่งเป็นการยอมรับความ เสี่ยงเรียบร้อยแล้ว
 