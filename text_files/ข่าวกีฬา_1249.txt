หลังจากที่ก่อนหน้านี้ตกเป็นข่าวกระฉ่อนทั่วเกาะอังกฤษ สำหรับการจัดงานกอล์ฟในชื่อ "Big Boy & Bigger golf" ที่ 4Play Productions ฝ่ายจัดการแข่งขันได้ผุดโปรเจกต์สุดแปลกประหลาดเท่าที่เคยมีมาก่อนบนโลกใบนี้ จากการรายงานของ เดอะซัน สื่อจอมแฉเมืองผู้ดีด้วยการจัดงานออกรอบตีกอล์ฟท่ามกลางเหล่าแคดดี้เปลือยกว่า 30 ชีวิต ซึ่งผู้เข้าร่วมงานสามารถทำอะไรกับพวกเธอก็ได้ แถมปกติสนามกอล์ฟจะมีทั้งหมด 18 หลุม แต่ทางฝ่ายจัดได้เพิ่มหลุมที่ 19 ขึ้นมาซึ่งไม่เปิดเผยว่าเป็นอย่างไรนอกจากนี้หลังจบการตีกอล์ฟ ยังมีการแสดงโชว์ทางเพศ และงานเลี้ยงชนิดจัดเต็มแบบไม่มีอั้น โดยมีสโลแกนในครั้งนี้ว่า "อย่าบอกภรรยาของคุณ!" ทางฝ่ายจัดยังยืนยันจุดขายว่าจะเป็นวันเล่นกอล์ฟที่เซ็กซี่ที่สุด และซุกซนที่สุดในเกาะอังกฤษซึ่งหลังจบงาน ผู้จัดยืนยันว่าจะมีอ่างอาบน้ำอุ่นเตรียมพร้อมให้กับผู้เข้าร่วมงานได้ชำระล้างร่างกายหลังเสียเหงื่อ กับเหล่าบรรดาผู้หญิงเปลือย พร้อมทั้งมีโชว์พิเศษจากสาวๆ เหล่านั้นเป็นการปิดท้ายโดยกำหนดงานคือวันศุกร์ที่ 16 สิงหาคม ที่ผ่านมา ซึ่งก็ไม่มีรายงานว่า งานกอล์ฟดังกล่าว จัดที่สนามแห่งใดเพราะทุกอย่างจะเป็นความลับ แต่ด้วยการตอบรับที่มากมายล้นหลาม ทำให้ทางฝ่ายจัดเตรียมที่จะจัดงานอีกครั้งในวันที่ 20 กันยายน นี้จากการประกาศในครั้งนี้สร้างความไม่พอใจให้กับกลุ่มสตรีเป็นจำนวนมาก โดยมีหญิงสาวรายหนึ่งเผยว่า "โดยทั่วไปกอล์ฟถูกมองว่าเป็นกีฬาของผู้ชายที่มีความสง่างาม แต่กับงานนี้ฉันคิดว่ามันทำให้ภาพลักษณ์ของกีฬานี้ต่ำลง และมันเป็นงานขยะ"
