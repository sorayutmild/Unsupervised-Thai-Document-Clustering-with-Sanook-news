ศาลเพชรบุรี สั่งประหารชีวิต "หมอสุพัฒน์" และบุตรชาย หลังหลักฐานชี้ชัดคดี ฆ่าแรงงานพม่า
เมื่อเช้าวันนี้ (1 พ.ค.) ที่ศาลจังหวัดเพชรบุรี ได้มีการอ่านคำพิพากษาคดีฆ่า นายอีต้าร์ แรงงานพม่า โดยเป็นการอ่านคำพิพากษาต่อหน้าจำเลยที่ 2 และ 3 คือ นายเอก และ นายอัคร เลาหะวัฒนะ ส่วนจำเลยที่ 1 คือ น.พ.สุพัฒน์ เลาหะวัฒนะ ยังคงหลบหนี
โดยศาลได้พิเคราะห์ตามหลักฐานเบิกความของ นายกะลา และ นายโย่ง ซึ่งเป็นแรงงานชาวพม่า พร้อมหลักฐานอื่นที่มีความหนักแน่นเชื่อว่า จำเลยทั้ง 3 กระทำความผิดจริง พิพากษาลงโทษ พ.ต.อ.นพ.สุพัฒน์ และ นายเอก เลาหะวัฒนะ ประหารชีวิต ส่วน และ นายอัคร ขณะเกิดเหตุยังเป็นเยาวชน ลดเหลือจำคุก 25 ปี 3 เดือน โดยจำเลยที่ 2 และ 3 อยู่ระหว่างยื่นขอประกันตัว เพื่อต่อสู้ในชั้นอุทธรณ์