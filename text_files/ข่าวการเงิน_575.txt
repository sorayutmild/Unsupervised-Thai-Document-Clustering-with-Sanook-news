วันนี้ (28 ส.ค.) เพจเฟซบุ๊ก ข่าวสารชลบุรี-ระยอง โพสต์ข้อความที่น่าตกใจเกี่ยวกับสถานการณ์การจ้างงานโดยมีรายละเอียดดังนี้
"ได้รับรายงานมาว่าวันนี้ (28 ส.ค. 62) พนักงานของบริษัท GM General Motors thailand ตั้งอยู่นิคมอุตสาหกรรม อิสเทิร์นซีบอร์ด ระยอง พนักงานประจำและพนักงานชั่วคราวได้ถูกทางบริษัทเลิกจ้างแบบฟ้าผ่าประมาณ 300 กว่าคน สร้างความตกใจให้แก่ผู้คนในสังคมเป็นอย่างมาก ( คืบหน้าล่าสุดได้รับรายงานมาว่า ปลดมากกว่า 300 คน)"
ทั้งนี้ ใต้โพสต์ดังกล่าวมีผู้ใช้เฟซบุ๊กหลายคนเข้ามาแสดงความเห็นในเชิงยืนยันข่าวที่เกิดขึ้นว่าเป็นความจริง



>> ช็อกโลกยานยนต์ “จีเอ็ม” ค่ายรถยนต์ยักษ์ใหญ่ ปิดโรงงาน-ปลดพนักงาน 15,000 ตำแหน่ง
ขณะที่เว็บไซต์ The Bangkok Insight รายงานโดยอ้างอิงแหล่งข่าววงในว่า ข่าวปลดพนักงานดังกล่าวเป็นเรื่องที่เกิดขึ้นจริง หลังจากก่อนหน้านี้เคยมีข่าวออกมาแล้วว่า ทางจีเอ็มได้จัดทำโครงการเกษียณอายุก่อนกำหนด แต่ยังได้จำนวนคนที่เข้าร่วมโครงการไม่ตามเป้าที่ตั้งไว้ จึงทำให้เกิดการปลดพนักงานตามมา
ซึ่งการปลดในครั้งนี้ ยังเป็นแบบที่พนักงานไม่รู้ตัวล่วงหน้า จากการที่พนักงานมาทำงานตามปกติ และเมื่อถึงที่ทำงานก็ได้รับซองขาวในทันที 
โดยแหล่งข่าวยังเปิดเผยอีกด้วยว่า ไม่น่าประหลาดใจกับเรื่องที่เกิดขึ้น เพราะก่อนหน้านี้จีเอ็มก็มีมาตรการลดค่าใช้จ่ายมาหลายครั้งแล้วเช่นกัน
>> ลูกจ้างรู้ยัง ! ตกงาน เลิกจ้าง ลาออก มีสิทธิได้เงินชดเชยจากประกันสังคมด้วย