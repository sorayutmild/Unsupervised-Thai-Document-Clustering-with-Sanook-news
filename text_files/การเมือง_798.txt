(18 ก.พ.)  มติป.ป.ช.แจ้งข้อกล่าวหา นายกรัฐมนตรี ทุจริตจำนำข้าว นัดให้ปากคำ 27 ก.พ.นี้
จากการที่ น.พ.วรงค์ เดชกิจวิกรม อดีต ส.ส.พิษณุโลก พรรคประชาธิปัตย์ ได้กล่าวให้ถ้อยคำกับคณะทำงานของคณะกรรมการป้องกันและปราบปรามการทุจริตแห่งชาติ (ป.ป.ช.) กรณียื่นถอดถอน น.ส.ยิ่งลักษณ์ ชินวัตร รักษาการนายกรัฐมนตรี และรัฐมนตรีว่าการกระทรวงกลาโหม ในคดีการทุจริตโครงการรับจำนำข้าวว่าตนได้นำเอกสารหลักฐานและคลิปวิดีโอ 5 คลิป ที่ชี้ให้เห็นกระบวนการทุจริตต่าง ๆ ตั้งแต่ ต้นน้ำ กลางน้ำ และปลายน้ำ คือ การระบายข้าว ซึ่งเป็นหลักฐานที่ชัดเจนมากโครงการจำนำข้าวล้มเหลวขาดสภาพคล่อง สร้างความเสียหายหลายแสนล้านบาท โดยทั้งหมดเกิดจากการทุจริต ซึ่งนายกรัฐมนตรีรู้แต่กลับปล่อยปละละเลย
ล่าสุด คณะกรรมการป้องกันและปรามการทุจริตแห่งชาติ หรือ ป.ป.ช. สรุปลงมติแจ้งข้อกล่าวหา น.ส.ยิ่งลักษณ์ ชินวัตร นายกรัฐมนตรี ในคดีทุจริตโครงการรับจำนำข้าว และนัดให้เข้าให้ปากคำในวันที่ 27 ก.พ.นี้ ในเวลา 14.00 น. 