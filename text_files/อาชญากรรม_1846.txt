ด่วน! เกิดเหตุยิงดับ 5 ศพ ครอบครัวเดียวกัน ภายในบ้าน ซ.สุขสวัสดิ์ 70 เบื้องต้นยังไม่ทราบสาเหตุแรงจูงใจ
(17 ก.ย.63) พันตำรวจเอก กฤษณะ พัฒนเจริญ รองโฆษกสำนักงานตำรวจแห่งชาติ เปิดเผยถึงกรณีเหตุมีผู้เสียชีวิตด้วยอาวุธปืน ในเขตพื้นที่ สน.ทุ่งครุ ว่า วันนี้เวลาประมาณ 08.30 น. สน.ทุ่งครุ ได้รับแจ้งเหตุมีผู้เสียชีวิตด้วยอาวุธปืน จำนวน 5 คน ภายในหมู่บ้านแห่งหนึ่ง ซ.สุขสวัสดิ์ 70 ทุ่งครุ
โดยพนักงานสอบสวน พร้อมด้วย เจ้าหน้าที่ตำรวจพิสูจน์หลักฐานและเจ้าหน้าที่ตำรวจฝ่ายสืบสวน อยู่ระหว่างตรวจสอบที่เกิด เบื้องต้นพบศพ ผู้เสียชีวิต 5 คน เป็น ผู้ใหญ่ 4 คน และ เด็กวัย 1 คน พร้อมร่วมกับแพทย์ ทำการชันสูตรพลิกศพ ผู้เสียชีวิตในที่เกิดเหตุ
