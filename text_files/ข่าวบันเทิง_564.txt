
นึกว่าเรื่องจะเงียบจบไปแล้วกับข่าวคราวบ้าน (เกือบ) แตกของครอบครัว หนิง ปณิตาและสามี จิน ธรรมวัฒนะ ที่แอบไปกิ๊กกั๊กกับไฮโซน้ำหวานจนฝ่ายบ้านใหญ่อย่างหนิงต้องตั้งโต๊ะแถลงข่าวและนำหลักฐานและนำหลักฐานต่าง ๆ อาทิ ข้อความของทั้งคู่ที่คุยกัน การโทรเข้าหาฝ่ายชายของฝ่ายไฮโซสาว ออกมาโชว์ให้สื่อดู พร้อมกับบอกว่าขอให้จบ!!และเอ่ยปากว่าสงสารที่โดนหลอก แต่รู้แล้วก็ควรต้องเลิกเพราะมันเป็นเรื่องของศีลธรรม
ล่าสุดวันนี้ (5 เม.ย.) ไฮโซน้ำหวาน หลังจากปิดปากเงียบมานาน ลุกเชิญสื่อแถลงข่าวเปิดปากถึงเรื่องดังกล่าว เธอย้ำว่าไม่ได้ตอบโต้แค่ชี้แจงในมุมของตัวเอง เรียกว่าเคลียร์เป็นประเด็น ๆ ไปเลย ลองมาดูฝั่งไฮโซสาวกันบ้าง
"หวานกับคุณจินเรารู้จักกันที่นี่ที่แรก ที่โรงแรมโฟร์ซีซั่น และหวานไม่ได้ไปร่วมงานหมั้นอย่างที่ใครพูดเลยและที่คุณหนิงอ้างว่าเห็นคุณจินจับมือหวานลูบหัวหวาน อันนั้นหวานยืนยันได้เลยคะว่าไม่ใช่หวานแน่นอน อันนี้คุณหนิงคงต้องไปหาโจทย์อีกคนหนึ่งที่หวานเองก็ไม่ทราบว่าเป็นใคร"
"ที่คุณจินบอกว่าเราแอบแลกเบอร์ หวานคิดว่าคุณจินใช้คำผิด เพราะวันที่พี่จินขอเบอร์หวานทุกคนเห็นหมดค่ะ"
"หวานโทรหาคุณหนิงจริงค่ะ เพราะวันที่ 22 มีผู้อาวุโสคนหนึ่งโทรหาหวานถามว่ารู้ไหมจินแต่งงานแล้ว ซึ่งหวานก็ตอบไปว่าไม่ทราบค่ะ หลังจากนั้นเค้าก็ให้เบอร์คุณหนิงมา บอกว่าคุณหนิงร้อนใจให้หวานโทรหาพอวางสายปุ๊บหวานก็โทรหาคุณหนิงทันที  คุณหนิงบอกว่าเธอยังไม่ได้แยกกันอยู่กับคุณจิน ไม่ได้มีปัญหาอะไรกันเลย ตอนนั้นหวานก็ไม่เข้าใจว่าทำไมเค้าต้องมาบอกหวาน เพราะหวานรู้สึกกับคุณจินแค่เพื่อนเฉย ๆ เท่านั้น"
หลังจากนั้นคุณจินก็โทรมาแก้ต่างบอกว่าท่านอาวุโสคนที่โทรมาเรืองราวนั้นเขาไม่รู้ว่าคุณหนิงมีปัญหากับคุณจิน แต่มีท่านอาวุโสอีกคนหนึ่งรู้ ซึ่งหวานแค่รับฟังแต่ก็ไม่รู้เหมือนกันว่าความจริงมันเป็นยังไง"
"หวานไม่ทราบเลยค่ะ เรื่องที่เค้าแต่งงาน หวานคงไม่ทัน เพราะหวานไม่ได้ดูละครเลย แต่หวานก็ปฏิเสธไปตลอดนะคะ รูปคู่ที่ปรากฏอันนั้นหวานไม่ทราบว่ามีคนจงใจปล่อยออกไปรึเปล่า เพราะทุกทีที่เจอกันจะมีเพื่อน ๆ อยู่ด้วยตลอด และวันนี้หวานก็มีอีกรูปมาเปิดเผยว่าเราไปกันหลายคน เพราะสำหรับหวานแล้วรูปมันคงไม่ได้มีอะไรหรอกค่ะ ถ้าหากไม่มีใครไปใส่ไข่หรือให้ร้ายอะไรมันก็คงไม่มีเรื่องและคนคงไม่เข้าใจอะไรไปในทิศทางที่มันลบหรอกค่ะ"
"ส่วนข้อความต่าง ๆ ที่ i miss u มันเป็นเรื่องปกติคะไม่จำเป็นว่าจะต้องเป็นคนรักกัน เป็นเพื่อนกันเราก็ส่งได้ แต่หวานต้องขอโทษด้วยที่ไม่รู้จักวัฒนธรรมไทยดีพอจนทำให้มันส่งผลกระทบมาถึงตัวหวานเองค่ะ"
"แต่จนถึงวันนี้มันยังไม่มีหลักฐานอะไรแน่ชัดเลยนะคะว่าเราเคยมีสัมพันธ์ลึกซึ้งกัน และคำที่เค้าใช้คำว่าหวานแย่งสามีมันแรงไปรึเปล่าค่ะ เพราะหวานรู้สึกว่าไม่มีความจำเป็นเลยที่จะต้องไปยื้อแย่งอะไรเค้าขนาดนั้น"
"เรื่องข้อความที่บอกว่าหวานโทรหาเค้าคือในความเป็นจริงแล้วเค้าโทรหาหวานเยอะมาก แต่ที่เห็นว่าหวานส่งข้อความไปหาเค้าบอกว่าให้เค้าโทรหานั้น เรื่องมันก็มีอยู่ว่าตัวหวานแค่อยากจะรู้ว่าตอนนี้ที่เมืองไทยมีข่าวอะไรเกิดขึ้นแค่นั้นเองค่ะ และก็มีบิลโทรศัพท์ที่คุณจินโทรหาหวานด้วย ราว ๆ เจ็ดหมื่นบาท"
"และข้อความที่เค้าเอาออกมาแสดงกับสื่อครั้งก่อนหวานคิดว่าเค้าน่าจะเข้าใจความหมายผิดนะคะ คือความหมายของหวานจริง ๆ แปลเป็นไทยคือ "ไม่เป็นไรนะคะ คุณอยู่กับครอบครัวคุณเถอะและฉันจะทำในสิ่งที่ฉันควรหรือต้องทำในตอนนั้นค่ะ"
"เรื่องตั๋วเครื่องบินที่หวานส่งอีเมลไป มันเกิดจากที่คุณจินขอมารับและมาส่งหวานเอง หวานไม่ได้ขอและที่สำคัญคือสองครั้งนั้นหวานไปและกลับด้วยตัวเองทุกครั้ง"
"ส่วนเรื่องที่คุณหนิงบอกว่าเคลียร์กันสามคนคือหวานคิดว่าไม่มีอะไรต้องเคลียร์หรอกค่ะ มันไม่มีอะไรต้องเคลียร์ แต่ที่หวานได้เจอคุณหนิงคือคุณหนิงวิ่งออกมาจากรถและวิ่งมาถ่ายวีดีโอหวานและบอกว่านี่คือ หนิง ปณิตา นะคะและวิ่งกลับไปที่รถหวาน ถ่ายทะเบียนรถหวานคะ"
"เรื่องที่บอกว่าจะฟ้องคุณหนิงอันนี้คงไม่ทำหรอกค่ะเพราะที่บ้านหวานก็มีปัญหามากมายอยู่แล้ว ถ้าจะฟ้องก็จะเป็นกลุ่มคนที่เข้ามาต่อว่าหวานและครอบครัวหวานในอินสตาแกรมค่ะ เพราะมันไม่ใช่เรื่องของเค้าที่จะต้องมารับรู้ แต่ถ้าสมมุติว่าหวานจะฟ้องหวานก็คงฟ้องพี่หนิงเรื่องที่ทำไมคุณจินต้องมาทำกับหวานแบบนี้"
"สำหรับกรณีคุณแนน หวานไม่เข้าใจว่าคุณแนนจะโพสต์สิ่งต่างๆ เหล่านั้นไปเพื่ออะไรถ้าต้องการให้เรื่องราวมันจบ เพราะคนที่เข้ามาคอมเม้นท์ก็จะต่อว่าเสีย ๆ หาย ๆ รวมถึงป้ายที่คุณหนิงถือมันก็สื่อความหมายให้คนเข้ามาพูดถึงเรื่องนี้ได้เหมือนกัน"
"คำกล่าวหาที่ว่าหวานไปหาที่คอนโด ยืนยันว่าไม่ได้ไปค่ะเพราะหวานก็ไม่รู้ด้วยว่าบ้านหรือคอนโดเค้าอยู่ที่ไหน รวมถึงที่เชียงใหม่ก็ไม่ได้ไปด้วยกัน สำหรับหวานบอกตรง ๆ ว่าตอนแรกก็ไม่ได้คิดอะไรหรอกค่ะคิดว่าเค้าเป็นแค่พี่ แค่เพื่อน ๆ แต่หลัง ๆ หวานก็รู้สึกขึ้นมาเหมือนกัน"
"ส่วนคำว่า Honey , I love you มันเป็นสิ่งที่คุณจินพูดกับหวานเหมือนกัน แต่สำหรับหวานในมุมของหวานคำพวกนี้กับเพื่อนๆ หวานก็ใช้ค่ะ"
"ที่หวานออกมาพูดในวันนี้ หวานออกมาเพื่ออยากให้เค้าหยุดออกมาสร้างเรื่อง เพื่อให้เรื่องราวมันไม่จบและหวานอยากเคลียร์ตัวเองค่ะ
ก็ไม่รู้ว่างานนี้จะจบอย่างที่ทั้งสองฝ่ายลั่นคำพูดไว้หรือเปล่า
หลักฐานที่ ไฮโซน้ำหวาน หอบมาโชว์ (คลิก!!ดูย้อนหลัง หนิง โชว์หลักฐานแฉ!! ไฮโซน้ำหวาน)