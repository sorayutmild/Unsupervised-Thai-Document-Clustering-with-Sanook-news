
     Honda CR-V 2017 ใหม่ เปิดตัวอย่างเป็นทางการในไทยแล้ว พร้อมขุมพลังดีเซล i-DTEC ลิตรครั้งแรก เคาะราคาจำหน่ายเริ่มต้น 1.399 ล้านบาท

     นายพิทักษ์ พฤทธิสาริกร ประธานเจ้าหน้าที่บริหารปฏิบัติการ บริษัท ฮอนด้า ออโตโมบิล (ประเทศไทย) จำกัด กล่าวว่า “นับตั้งแต่การเปิดตัว ฮอนด้า ซีอาร์-วี เจเนอเรชั่นที่ 1 เข้าสู่ประเทศไทยเมื่อปี 2539 ฮอนด้า ซีอาร์-วี นับเป็นโมเดลที่มีส่วนสำคัญในการสร้างกระแสความนิยมรถเอสยูวีให้เพิ่มขึ้นและกระจายความนิยมไปยังลูกค้าทุกกลุ่ม"
     "เพื่อเติมเต็มความต้องการของลูกค้าให้ครอบคลุมทุกเซ็กเมนต์ ฮอนด้าจึงได้เปิดตัว ฮอนด้า เอชอาร์-วี และฮอนด้า บีอาร์-วี ซึ่งส่งผลให้ ฮอนด้า ก้าวขึ้นเป็นผู้นำในตลาดเอสยูวี ด้วยส่วนแบ่งทางการตลาดมากกว่า 60% อีกทั้งทำให้ตลาดเอสยูวีเติบโตขึ้น และกลายเป็นเซ็กเมนต์ที่สำคัญของตลาดรถยนต์นั่งประเทศไทย ด้วยสัดส่วนกว่า 15% และในครั้งนี้ ฮอนด้า ซีอาร์-วี ใหม่ เจเนอเรชั่นที่ 5 จะมาสร้างมาตรฐานใหม่ให้แก่รถเอสยูวีอีกครั้ง” 


     ดีไซน์ภายนอกของ Honda CR-V 2017 ใหม่ โดดเด่นด้วยไฟหน้าและไฟท้ายแบบ LED พร้อม Daytime Running Light เสริมด้วยกระจังหน้าแบบพรีเมียมออกแบบด้วยเส้นสายที่เฉียบคม พร้อมล้ออัลลอยดีไซน์สปอร์ตใหม่

     ภายในห้องโดยสารออกแบบให้กว้างขวางและเงียบยิ่งขึ้น มาพร้อมเบาะนั่งแบบ 3 แถว 7 ที่นั่ง และระบบปรับอากาศสำหรับผู้โดยสารแถว 2 และ 3 แผงคอนโวลหน้าขนาดใหญ่ตกแต่งด้วยลายไม้และวัสดุสี Piano Black ติดตั้งเบาะนั่งด้านคนขับแบบปรับไฟฟ้า 8 ทิศทาง พร้อมปุ่มดันหลังไฟฟ้า 4 ทิศทาง ระบบปรับอากาศอัตโนมัติแบบ i-Dual Zone

     ติดตั้งระบบเครื่องเสียงหน้าจอสัมผัสขนาด 7 นิ้ว Advanced Touch รองรับการเชื่อมต่อ Apple CarPlay และมาตรวัดพร้อมหน้าจอแสดงข้อมูลการขับขี่แบบ TFT สามารถแสดงผลได้หลากหลาย เป็นต้น

     Honda CR-V ติดตั้งเครื่องยนต์ดีเซล i-DTEC DIESEL TURBO แบบ 4 สูบ ขนาด 1.6 ลิตร ให้กำลังสูงสุด 160 แรงม้า ที่ 4,000 รอบต่อนาที แรงบิดสูงสุด 350 นิวตัน-เมตร ที่ 2,000 รอบต่อนาที เทียบเท่าเครื่องยนต์ดีเซลขนาดใหญ่ ส่งกำลังด้วยเกียร์อัตโนมัติ 9 สปีด พร้อมปุ่มควบคุมเกียร์แบบสวิตช์ (Shift by Wire) ให้อัตราสิ้นเปลืองเพียง 18.9 กม./ลิตร ปล่อยก๊าซคาร์บอนไดออกไซด์เพียง 141 กรัมต่อกิโลเมตร (รุ่น DT-E)

     นอกจากนั้น ยังมีเครื่องยนต์เบนซิน 2.4 ลิตร DOHC i-VTEC ที่ให้กำลังสูงสุด 173 แรงม้า ที่ 6,200 รอบต่อนาที แรงบิดสูงสุด 224 นิวตัน-เมตร ที่ 4,000 รอบต่อนาที ส่งกำลังด้วยเกียร์อัตโนมัติ CVT พร้อมรองรับพลังงานทางเลือก E85 ได้

     ฮอนด้า ซีอาร์-วี 2017 ใหม่ ยังถูกติดตั้งฟังก์ชั่นการใช้งานระดับพรีเมียม เช่น ฝากระโปรงท้ายเปิด-ปิดอัตโนมัติแบบไฟฟ้าด้วยระบบแฮนด์ฟรี (Hands-free Power Tailgate) พร้อมควบคุมการเปิด-ปิดด้วยรีโมท และสามารถปรับระดับความสูงของประตูไฟฟ้าได้ตามต้องการ เบาะนั่งสามารถเปลี่ยนเพื่อรองรับการใช้งานที่หลากหลายได้ เป็นต้น

     ด้านระบบความปลอดภัย Honda CR-V 2017 ใหม่ ติดตั้งระบบตรวจจับความเหนื่อยล้าของผู้ขับขี่ (Driver Attention Monitor) ผ่านการควบคุมพวงมาลัยและแจ้งเตือนผ่านหน้าจอ TFT พร้อมการสั่นเตือนที่พวงมาลัย รวมถึงระบบเพิ่มความคล่องตัวในการขับขี่ (Agile Handling Assist) ระบบแสดงภาพมุมอับสายตาขณะเปลี่ยนเลน (Honda LaneWatch) ระบบเบรกมือไฟฟ้า (Electronic Parking Brake) และระบบ Auto Brake Hold เป็นต้น

     ตัวถังมีให้เลือกทั้งหมด 5 สี ได้แก่ สีขาวออร์คิด (มุก) สีดำคริสตัล (มุก) สีเทาโมเดิร์นสตีล (เมทัลลิก) สีเงินลูนาร์ (เมทัลลิก) และสีใหม่ คือ สีเขียนดาร์กโอลีฟ (เมทัลลิก)
 
ราคาจำหน่าย Honda CR-V 2017 ใหม่ มีดังนี้
เครื่องยนต์ดีเซลรุ่น DT EL 4WD ราคา 1,699,000 บาทรุ่น DT E ราคา 1,549,000 บาท
เครื่องยนต์เบนซิน รุ่น 2.4 EL 4WD ราคา 1,549,000 บาทรุ่น 2.4 E ราคา 1,399,000 บาท
 