ถือเป็นข่าวช็อกในวงการวอลเลย์บอล เมื่อมีรายงานข่าวจากสื่อแดนโสมหลายสำนักว่า คิม อิน-ฮยอก นักตบลูกยางชาวเกาหลีใต้ ได้เสียชีวิตแล้วในวัยเพียง 27 ปี หลังมีคนพบศพของเขาในบ้านพักเมื่อวันศุกร์ที่ 4 กุมภาพันธ์ ที่ผ่านมาโดย ซัมซุง ไฟร์ แอนด์ มารีน บลูแฟงส์ ต้นสังกัดของเจ้าตัวได้ออกแถลงการณ์ว่า นักวอลเลย์บอลหนุ่มวัย 27 ปี ได้ถูกพบว่าเสียชีวิตอยู่ในบ้านพักของเขาเอง ซึ่งเจ้าหน้าที่ตำรวจกำลังสอบสวนสาเหตุการเสียชีวิตในครั้งนี้ซึ่งสาเหตุการเสียชีวิตในครั้งนี้คาดว่าเจ้าตัวน่าจะได้รับความเจ็บปวดที่ได้รับมาตลอดในช่วงระยะเวลากว่า 10 ปี หลังเมื่อปีที่ผ่านมาเจ้าตัวได้โพสต์ข้อความระบายถึงความเบื่อหน่ายที่โดนสังคมออนไลน์ทำให้เจ็บช้ำเกี่ยวกับรูปลักษณ์เสมอมาโดย นักตบลูกยางหนุ่มวัย 27 ปี ลงเล่นเพียงแค่สองเกมเท่านั้นในฤดูกาลนี้ หลังมีปัญหาอาการบาดเจ็บจนต้องเข้ารับการรักษาตัวเมื่อเดือนธันวาคมปีที่ผ่านมา แถมเมื่อเดือนสิงหาคมปีที่ผ่านมา เจ้าตัวก็เริ่มไม่โอเคกับการถูกบูลลี่หนักขึ้นซึ่งเจ้าตัวก็ออกมาระบายด้วยข้อความว่า "ผมถูกเข้าใจผิดมาตลอดช่วง 10 ปีที่ผ่านมา และการที่ผมเพิกเฉยมันตลอดเพราะคิดว่าเรื่องแบบนี้จะจบลง แต่เปล่าเลยผมเหนื่อยกับมันมาก มันยากที่จะทนไหวอีกต่อไป""ผมไม่เคยแต่งหน้า ไม่ชอบผู้ชาย และผมก็มีแฟนแล้ว ผมไม่เคยเป็นนักแสดงหนังโป๊อย่างที่ใครหลายคนบอก ผมเป็นคนที่ดูแลตัวเอง ผมดูแลผิวด้วยการทาโลชั่นซึ่งหากการทำแบบนี้ถือเป็นการแต่งหน้าผมก็ยอมรับมัน"พร้อมกันนี้ คิม อิน-ฮยอก ได้เผยต่อว่า "โปรดอย่าเข้าใจผมผิดเกี่ยวกับเรื่องที่ผ่านมาก มันเป็นเรื่องยากที่จะห้ามคนส่งข้อความเข้ามาหาผม กรุณาหยุดเถอะครับ เพราะข้อความของคุณทำร้ายผมจริงๆ" เจ้าตัวโพสต์ข้อความก่อนที่สุดท้ายจะต้องลาโลกนี้ไปแบบไม่มีวันกลับสำหรับ คิม อิน-ฮยอก เกิดเมื่อปี 1995 เริ่มกลายเป็นที่รู้จักในวงการหลังเล่นวอลเลย์บอลให้กับ มหาวิทยาลัยวิทยาศาสตร์ และเทคโนโลยี กยองนัม ก่อนเข้าเดินหน้าเข้าสู่เส้นทางอาชีพกับ ซูวอน เคอีพีซีโอ วิซตอร์ม สโมสรยักษ์ใหญ่เมื่อฤดูกาล 2017-2018 ก่อนย้านมาร่วมทีม ซัมซุง ไฟร์ฯ เมื่อปี 2020