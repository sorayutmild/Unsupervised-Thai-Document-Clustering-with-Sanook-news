(ภาพจาก ไอ.เอ็น.เอ็น)
(12 พ.ย.) ร.ท.หญิง สุณิสา เลิศภควัต รองโฆษกประจำสำนักนายกรัฐมนตรี แถลงว่า ในการประชุม ครม. วันนี้ นายวราเทพ รัตนากร รัฐมนตรีประจำสำนักนายกรัฐมนตรีและรัฐมนตรีช่วยว่าการกระทรวงเกษตรและสหกรณ์ ได้รายงานต่อที่ประชุมว่า ภายหลังจากที่ ครม. แจ้งไปยังประธานสภา เพื่อขอเปิดประชุมทั่วไปแบบไม่ลงมติ เพื่อหารือเกี่ยวกับคำตัดสินคดีปราสาทพระวิหาร ของศาลโลก เพื่อจะนำแนวทางไปหารือร่วมกับกัมพูชาต่อไป รวมถึง หารือเพื่อแก้ปัญหาสถานการณ์บ้านเมืองในขณะนี้ทั้งนี้ นางสาวยิ่งลักษณ์ ชินวัตร นายกรัฐมนตรีและรัฐมนตรีว่าการกระทรวงกลาโหม ได้กำชับ ครม. ให้เตรียมพร้อม ในการชี้แจง ทั้งกรณีบริหารราชการแผ่นดิน คดีปราสาทพระวิหาร และการเตรียมแถลงผลการดำเนินงาน รอบ 2 ปีของรัฐบาล รวมถึงเตรียมชี้แจงหากฝ่ายค้านยื่นญัตติอภิปรายไม่ไว้วางใจด้วย จึงขอความร่วมมือ รัฐมนตรีทุกคน งดการเดินทางทั้งในและต่างประเทศ ในช่วงนี้ไปก่อน และเข้าร่วมประชุมรัฐสภาอย่างพร้อมเพรียงพร้อมกันนี้ ในที่ประชุม ครม. ยังได้อนุมัติงบประมาณวงเงิน 117 ล้านบาท ให้กระทรวงกลาโหม ในการจัดซื้อเครื่องตัดสัญญาณโทรศัพท์มือถือ สัญญาณอินเทอร์เน็ตระยะไกล เพื่อใช้ในการควบคุมสถานการณ์การชุมนุมทั้งในปัจจุบันและอนาคต ให้เป็นไปตามหลักการรักษาความปลอดภัยตามหลักสากล