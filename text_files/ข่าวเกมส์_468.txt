เครื่องแฟมิคอม หรือทางประเทศตะวันตกใช้ชื่อว่าเครื่อง NES (Nintendo Entertainment System) เป็นเครื่องวีดีโอเกมส์คอนโซล หรือสมัยก่อนเรียกว่า TV Game รุ่นแรกที่ทางนินเทนโดเป็นผู้ผลิตออกมาขายในปี 1983 และเป็นเพียงบริษัทเดียวในยุคนั้นที่ยังคงดำเนินกิจการผลิตเครื่องเกมส์จนถึงปัจจุบันนี้ ตอนนี้ก็เวลาผ่านมา 31 ปีแล้วนับตั้งแต่เครื่องแฟมิคอมตัวแรกออกมาสู่ตลาด แต่ผมเชื่อว่าหลายคนในยุคนั้นและยุคนี้ยังไม่รู้จักมันดีพอ เพราะเกมเมอร์ยุคนั้นคงไม่ได้ใส่ใจกับข้อมูลเครื่องมากมายนัก ได้เกมส์มาก็เล่นอย่างเดียว ส่วนคนยุคนี้ก็คงไม่สนใจเพราะมันเก่าเกินไปแล้ว แถมเกิดไม่ทัน แต่เราก็อยากให้ดูและทราบกันไว้ อย่างน้อยมันก็เป็นบรรพบุรุษของเครื่องเกมส์ยุคปัจจุบันนี้





1. ตลับเกมส์ที่มีความจุใหญ่สุดในยุคแฟมิคอม มีขนาดความจุเพียง 1 MB ซึ่งใช้จุไฟล์เพลง MP3 ได้แค่ 60 วินาที ตัวอย่างตลับเกมส์ที่จุถึง 1MB ได้แก่เกมส์ Dragon Quest IV ของ Enix, Rockman 6 ของ Capcom และ Final Fantasy III ของ Square
2. แรมของเครื่องแฟมิคอม เมื่อรวมกับยอดขายเครื่องทั้งหมด 61.9 ล้านเครื่อง ได้เพียงแค่ 118 GB เท่านั้น (เครื่องนึงมีแรมเพียงประมาณ 2 KB) เท่ากับเครื่อง Wii แค่ 59 เครื่อง
3. เกมส์ยิงเป็ดยอดนิยมของแฟมิคอม มีคนยิงไปแล้วตอนนี้ 849.3 ล้านครั้ง (มันเอาสถิติมาจากไหนเนี่ย) เท่ากับพลังงานประมาณ 4.8 ล้านแคลอรี่ เท่ากับพิซซ่า 2715.5 ถาด
4. น้ำหนักรวมเครื่องแฟมิคอมที่ขายได้ทั้งหมด คือ 77212.7 ตัน เท่ากับวาฬสีน้ำเงิน 448 ตัว
5. คนเล่นแฟมิคอม มักเป่าตลับเกมส์กันทุกคน ถ้านับเฉพาะคนเป่าตลับเกมส์มาริโอ ก็เพียงพอจะใช้บอลลูน 18 ลูกลอยได้แล้ว
 
สำหรับ Vsauce3 คนทำคลิปนี้ก็เคยทำ 10 ข้อเท็จจริงสุดตะลึงของเครื่อง PlayStation 1 มาแล้ว ว่าแต่เครื่องต่อไปเขาจะทำข้อมูลของเครื่องไหนกันต่อ




