เก็บตกจาก Frankfurt auto show 2011
 
กลบกระแสเสียสนิทเลยสำหรับนโยบายรถคันแรกที่มาพร้อมกับงานแฟรงค์เฟิร์ตออโต้โชว์ที่พาเราหัวหมุนมือเป็นระวิงจนลืมรถหลายคันที่น่าสนใจ และหนึ่งในนั้นก็คือ Mazda CX-5 ที่เปิดตัวไปอย่างเป้นทางการในงาน Frankfurt auto show ที่ผ่านมา 
บนเวทีแดนอินทรีเหล็นั้นค่าย Mazda  ได้ใช่ที่นี้เป็นจุดเริ่มต้นของ compact SUV  รุ่นใหม่ที่จะวางจำหน่ายในอนาคต หลังก่อนหน้านี้มีการอวดเส้นสายไปแล้ว แต่ความงามหรือจะสู้คันจริงที่เปิดตัวออกมากับเส้นสายที่สืบจากแนวการออกแบบใหม่  KODO Style
MAZDA CX-5 นั้นจะเป็นตัวแทนของ Mazda Tribute  อเนกประสงค์ที่หยิบเอารถเพื่อร่วมก๊วนมาปรับแต่งให้สปอร์ตมากยิ่งขึ้น และครั้งนี้ CX-5 ถูกปั้นให้มันเป็นรถที่มีดีไซน์เป็นตัวของตัวเองตามแนวทางของ Mazda  ที่ใส่ความสปอร์ตไว้ในรถทุกคน วึ่งบ้านเรานั้นต้องยอมรับว่ามีโอกาสสุงมากที่รถรุ่นนี้จะเข้ามาทำตลาดในอนาคต
ใต้ฝากระโปรง Mazda  แนะนำเครื่องยนต์ใหม่ด้วยหัวใจ 2.0 Skyactiv  ที่พร้อมให้ทั้งสมรรถนะที่เต็มเปี่ยมเช่นเดียวกับความประหยัดน้ำมันและการรักษาสิ่งแวดล้อมไปพร้อมกัน และนับเป็นความสำเร็จครั้งใหม่ของ  Mazda  ซึ่งในอเมริกาอาจจะมีเวอร์ชั่นดีเซลวางจำหน่ายด้วย
ทั้งนี้ Mazda CX-5 โฉมใหม่นี้เป็นรถที่งดงามแต่อาจจะต้องรอกันนานหน่อย แต่เราก็ไม่พลาดที่จะนำภาพควันหลงจากงาน Frankfurt auto show และวีดีโอจาก Mazda มาให้คุณได้ประทับใจรถคันนี้กัน
 
ภาพโดย AOL 
 







