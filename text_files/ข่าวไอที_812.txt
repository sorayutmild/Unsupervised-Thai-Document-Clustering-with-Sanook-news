iPhone 5 จะมาพร้อมกับหน้าจอเล็กกว่า 4 นิ้ว, ฝาหลังแบบโลหะเหมือน iPod Touch!

 
iPhone 5 
 iPhone 5 
 
ทำเอาช็อคกันไปทั้งบางทีเดียวสำหรับข่าวคราวอัพเดตล่าสุดเกี่ยวกับ iPhone 5 ที่ใครหลายคนกำลังรอคอย เมื่อมีรายงานเข้ามาจากเว็บไซต์ Digitimes ว่า iPhone 5 อาจไม่ได้ใช้งานหน้าจอใหญ่ขึ้นกว่าเดิมเป็น 4.3 นิ้วตามพิมพ์นิยมของสมาร์ตโฟนสมัยนี้แต่อย่างใด ทว่า iPhone 5 อาจจะยังคงใช้หน้าจอขนาด 3.7 นิ้วเท่ากับ iPhone 4 อยู่เหมือนเดิมหรือมีโอกาสแม้กระทั่งปรับให้หน้าจอ iPhone 5 เล็กลงเหลือเพียงแค่ 3.5 นิ้วด้วยซ้ำ 









 iPhone 5 
 
ทั้งนี้แม้จะใช้หน้าจอที่มีขนาดเล็กลงแต่ทาง Apple จะใช้วิธีการทำขอบตัวเครื่อง iPhone 5 ให้บางลงกว่าเดิมเป็นการหลอกตาผู้บริโภคแก้ขัดไปก่อนเพื่อใหหน้าจอ iPhone 5 เสมือนดูใหญ่ขึ้นกว่าเดิม ขณะเดียวกันแหล่งข่าวที่ให้ข้อมูลกับเว็บไซต์ Digitimes รายดังกล่าวยังระบุมาด้วยว่า iPhone 5 จะมาพร้อมกับฝาหลังที่เปลี่ยนจากกระจกแบบเดียวกับใน iPhone 4 แล้วหันไปใช้งานวัสดุประเภทโลหะเหมือนอย่างใน iPod Touch อีกต่างหาก
 
งานแถลงข่าวเปิดตัว iPhone 4s อย่างเป็นทางการ คลิก
 
 
นอกจากนี้ Digitimes ยังมีการกล่าวอ้างถึงคลิปวิดีโอหน้าเว็บไซต์ iPhone 5 ลวงโลกที่ทีมงาน TechXcite ได้เคยนำเสนอข่าวมาก่อนหน้านี้ด้วยการยืนยันว่าหน้าเว็บไซต์ทางการของ iPhone 5 ในประเทศสวิสเซอร์แลนด์นั้นเป็นของจริงอีกต่างหาก (เชื่อได้มั้ยเนี่ย - -;)
 

 
สำหรับ iPhone 5 ได้รับการคาดหมายจากสื่อหลายสำนักว่าจะมาพร้อมกับคุณสมบัติใหม่หลายประการไม่ว่าจะเป็นชิปเซ็ต Apple A5 แบบ Dual Core ตัวเดียวกับใน iPad 2 และกล้องหลังความละเอียดดีขึ้นเป็น 8 ล้านพิกเซลจาก Sony ด้วย