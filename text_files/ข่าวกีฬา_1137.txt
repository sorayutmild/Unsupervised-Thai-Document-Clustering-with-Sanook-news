"เจ้าดวง" นฤพล อารมณ์สวะ มิดฟิลด์ทีมปราสาทสายฟ้า ต้องพักยาวเกือบครึ่งปี หลังโดน ธีรชัย งามเจริญ ย่ำเข้าที่เข่า จากเกมไทยพรีเมียร์ลีก เมื่อวันอาทิตย์ที่ผ่านมาแฟนบอลทีมปราสาทสายฟ้าได้รับข่าวร้าย เมื่อ นฤพล อารมณ์สวะ ที่โดน ธีรชัย งามเจริญ นักเตะศรีสะเกษ เอฟซี ย่ำบริเวณเข่าขวา จนต้องถูกหามออกจากสนาม ในเกมโตโยต้า ไทยพรีเมียร์ลีก เมื่อวันอาทิตย์ที่ผ่านมา ที่สนามศรีนครลำดวน จ.ศรีสะเกษ ล่าสุด กองกลางของทีมบุรีรัมย์ ยูไนเต็ด ได้เข้าสแกนอย่างละเอียดที่โรงพยาบาล สมิติเวช ศรีนครินทร์ พบว่า เอ็นไขว้หน้าหัวเข่าขาด และหมอนรองเข่าด้านหลังฉีก ต้องเข้ารับการผ่าตัด และคาดว่าจะต้องพักยาวเกือบครึ่งปี ทั้งนี้จากจังหวะดังกล่าว ทำให้มีหลายกระแสในโลกโซเชียล พูดถึงจังหวะดังกล่าวว่าเป็นการทำร้ายคู่ต่อสู้แบบตั้งใจหรือเปล่า และน่าจะมีบทลงโทษย้อนหลังในกรณีนี้หรือไม่ นอกจากนี้ยังมีแฟนบอลจำนวนไม่น้อย ที่วิจารณ์ถึงความไม่มีน้ำใจนักกีฬาของ "ธีรชัย งามเจริญ" ที่ไม่เข้ามาขอโทษ และ ไม่มาดูอาการของ นฤพล ขณะที่ได้รับบาดเจ็บจากจังหวะดังกล่าวเลย
คลิปจังหวะปะทะ ของ นฤพล กับ ธีรชัย นาทีที่ 6.52
เครดิตคลิป KARUNA CHIDCHOB