
Plants vs. Zombies หนึ่งในเกมแนวแคสชวล ซึ่งเป็นที่ชื่นชอบของเหล่าคอเกมแคสชวลที่ใช้เล่นฆ่าเวลาได้เป็นอย่างดีจาก Popcap (ตอนนี้โดน EA ซื้อไปแล้ว) ประกาศภาคใหม่มาเสียที หลังจากที่แฟนๆรอกันมานานถึง 3 ปี โดยตำนานความสนุกเริ่มขึ้นจากเวอร์ชั่น PC ธรรมดากันก่อน ต่อจากนั้นเริ่มป่วนไปบนเครื่องสมาร์ตโฟนให้ได้เล่นกันง่ายขึ้น และปิดท้ายกันด้วยเวอร์ชั่นเฟสบุ๊ค ตอนนี้ก็ถึงเวลาที่ Popcap จะเพิ่มความสนุกเข้าไปอีกขั้นแล้วใน Plants vs. Zombies 2
 
Plants vs. Zombies 2 กำหนดคร่าวๆไว้ว่าจะวางจำหน่ายช่วงฤดูใบไม้ผลิปี 2013 ตอนนี้ทาง EA และ Popcap ยังไม่เผยข้อมูลตัวเกมออกมาเลย บอกมาแค่ว่าจะมีฟีเจอร์การเล่นใหม่ พืชชนิดใหม่ ซอมบี้ตัวใหม่ และเนื้อเรื่องใหม่เท่านั้น ส่วนเวอร์ชั่นไหนจะออกมาก่อนก็ยังไม่เปิดเผย แต่ที่แน่ๆเลย EA น่าจะทำลงทุกเวอร์ชั่นเช่นเคย ทั้งใน PC สมาร์ตโฟน และ Facebook

 
ข้อมูลอ้างอิงจาก

http://www.joystiq.com/2012/08/20/plants-vs-zombies-2-announced/
