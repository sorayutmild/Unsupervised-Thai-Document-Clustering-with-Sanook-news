วิกฤตมาให้เห็นกันอย่างต่อเนื่องสำหรับค่ายเกมส์ชื่อดังอย่าง Konami ที่มีเสียงลือเสียงเล่าอ้างมาว่าทางค่ายจะปล่อย PES 2021 ภาคใหม่ออกมา แต่จะปรับเปลี่ยนมาเป็นอัพเดตแพทช์ในภาค PES 2020 แทน

Pro Evolution Soccer เกมส์ฟุตบอลจากค่าย Konami ที่กำลังได้รับความนิยมอย่างมากในช่วงหลายปีที่ผ่านมา เพราะเนื่องจากมีการพัฒนาความเสถียรมาอย่างต่อเนื่องและเปิดตัวเป็นประจำทุกปี ตั้งแต่ในปี 2544 เป็นต้นมา อย่างไรก็ตามในปีนี้ทาง Konami เพิ่งออกมาเคลื่อนไหวในแถลงการณ์ที่เผยแพร่ ใจความถูกระบุไว้ว่า “เป้าหมายครั้งต่อไปสำหรับการเปิดตัวของเราจำเป็นต้องตัดความพยายามในด้านอื่นๆของบริษัทออกไป ส่งผลให้ใน PES ภาคล่าสุดในปีนี้จะนำเสนอการปรับปรุงในรูปแบบของการอัพเดตแพทช์ฤดูกาลเก่าเท่านั้น" (บทสัมภาษณ์เป็นเพียงส่วนหนึ่งเท่านั้น)

อย่างไรก็ดีเมื่อไม่นานมานี้ ทางทีมงานได้ออกแถลงการณ์บนเว็บไซต์ อ้างถึงในปัจจุบันที่วงการเกมส์ทั่วโลกนั้นกำลังเดินทางพัฒนามาถึงในช่วงยุคใหม่ เช่นเดียวกับตัวเกมส์ที่จะเน้นไปในแนวอัพเดตเนื้อหามากกว่าการเปิดตัวภาคใหม่อย่างที่ผ่านๆมา โดยมีการวิจารณ์กันอย่างหนักถึงตัวเกมส์ดังกล่าวและให้ความเห็นที่มีแนวโน้มไปในทางลบอย่างมาก


อย่างที่รู้กันเมื่อไม่นานมานี้ทางค่าย Konami เพิ่งร่อนจดหมายถึงผู้บริโภคมาแล้วก่อนหน้านี้ หลังจากที่ประกาศถอนลิขสิทธิ์ขาดในทีมดังอิตาลีอย่าง ปีศาจแดงดำ เอซี มิลาน และ งูใหญ่ อินเตอร์ มิลาน มาแบบสดๆร้อนๆ มาในปัจจุบันยังคงต้องติดตามข่าวคราวอย่างใกล้ชิดกันต่อถึงบทสรุปความคุ้มค่าต่อผู้บริโภคมากน้อยเพียงใดต่อจากนี้