เหยื่อรายล่าสุดสำหรับปัญหาแบตเตอรี่ นอกเหนือจาก Surface Pro 3 ที่เกิดปัญหาของการเก็บพลังงาน, Samsung Galaxy Note 7 ลุกไหม้เองเพราะแบตเตอรี่คงจะเป็น iPhone 6s ซะแล้ว

โดย Apple ได้ออกมาแถลงเกี่ยวกับเรื่องนี้ว่า iPhone 6s ที่ผลิตมาในช่วงเดือนตุลาคม 2015 มีปัญหาเกี่ยวกับแบตเตอรี่ และจะส่งผลให้เครื่องดับเองระหว่างใช้งาน ซึ่งตอนนี้ Apple ได้ยื่นข้อเสนอกับผู้ใช้ให้นำเครื่องไปเปลี่ยนแบตเตอรี่ได้ฟรี ตามร้าน Apple Store แต่จะต้องสำรองข้อมูล และปิด Find My iPhone ก่อน
ส่วนในประเทศไทย จะต้องติดต่อกับศูนย์ซ่อมเกี่ยวกับเรื่องบริการขายได้ที่ https://locate.apple.com/th/th/ และสำหรับลูกค้าที่ต้องการขอเงินคืนสามารถติดต่อได้ที่ https://getsupport.apple.com/
แม้ว่าตอนนี้ยังไม่มีหน้าเช็คว่าเครื่องไหนที่จะได้รับปัญหานี้ หากไม่แน่ใจและเกิดอาการดังกล่าวลองติดต่อศูนย์ซ่อมของ Apple เพื่อความชัวร์ดีกว่า