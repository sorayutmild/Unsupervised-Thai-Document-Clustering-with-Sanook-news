18+ เตือนภัย! ผู้ใช้สมาร์ทโฟน และแท็บเล็ต Android เสี่ยงมีภาพหลุด, คลิปหลุด!ติดตามข่าวสาร Android ที่น่าสนใจกับ เฮียณัฐ TechXcite วันนี้มีเรื่องที่น่าตกใจสำหรับผู้ที่ใช้สมาร์ทโฟน หรือแท็บเล็ต Android มาแจ้งให้ทราบ เพื่อเตือนภัย และให้ผู้ใช้อุปกรณ์ Android ได้ระมัดระวังตัวครับ เมื่อมีรายงานจากเว็บไซต์ต่างประเทศบอกว่า ผู้ที่ใช้สมาร์ทโฟน และแท็บเล็ต Android มีความเสี่ยงที่จะถูกขโมยรูปถ่ายในเครื่องได้ แบบไม่ต้องขออนุญาตใดๆ ทั้งสิ้นครับ

เว็บไซต์ Bits ได้รายงานว่าผู้ที่ใช้สมาร์ทโฟน และแท็บเล็ต Android มีความเสี่ยงที่จะถูกขโมยรูปถ่ายในเครื่องได้ เพียงแค่แอพฯนั้นๆ สามารถเชื่อมต่ออินเตอร์เน็ตได้เท่านั้น โดยแอพนั้นจะสามารถ Copy รูปถ่ายใน Gallery ของเราไปยัง Server ของแอพนั้นได้ทันทีโดยไม่ต้องมีการขออนุญาตด้วยครับ แย่จริงๆ ซึ่งตอนนี้ยังไม่มีรายงานออกมานะครับว่ามีแอพใดบ้างที่มีพฤติกรรมแย่ๆ อย่างที่กล่าวมา อย่างไรก็ตามตอนนี้ทาง Google เองก็ได้รับรายงานเกี่ยวกับปัญหานี้แล้วครับ และกำลังเร่งดำเนินการแก้ไขอยู่ครับ

ก่อนหน้านี้ไม่นาน ทางเว็บไซต์ Bits เองก็เคยรายงานข่าวไปแล้วว่า ทางฝั่ง iOS ของ Apple เองก็ไม่น้อยหน้าเหมือนกัน คือ ผู้ใช้อุปกรณ์ iOS เองก็อาจถูกขโมยข้อมูลใน Photo Library ด้วยเหมือนกัน หากว่าผู้ใช้อนุญาตให้แอพนั้นๆ รู้ตำแหน่งของคุณ หรือการเปิด Location เอาไว้นั่นเอง เห็นแบบนี้แล้วใครที่มีคลิป หรือรูปภาพลับในมือถือเก็บไว้ ก็ระวังๆ กันหน่อยนะครับ Source: engadget, bits

ขอบคุณเนื้อหา และภาพประกอบบทความโดย: เฮียณัฐ TechXcite
 