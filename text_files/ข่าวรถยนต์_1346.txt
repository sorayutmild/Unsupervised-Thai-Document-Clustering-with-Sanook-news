ทุกวันนี้เราปฏิเสธไม่ได้ว่านอกจากอาชีพเซลล์ที่เราคุ้นเคยรู้จักมักจี่ตอนเริ่มจะซื้อรถกันแล้ว "ช่างซ่อมรถยนต์" ยังถือเป็นอีกอาชีพหนึ่งที่เราคลุกคลีกันเสมอ ตั้งแต่ร้านไดนาโม อู่สีรถยนต์ จนถึงช่างเครื่องยนต์ ที่พวกเขามีหน้าที่เปรียบเสมือนหมอ ที่คอยเช็คสุขภาพยานยนต์ของท่าน
"ช่าง" เปรียบดั่ง "หมอ" คงไม่ใช่คำเปรียบเปรยที่ไกลเกินจริง ทว่าการที่หมอจะรักษาอาการต่างๆที่เกิดขึ้นให้หายขาดได้นั้นก็ต้องการข้อมูลที่ถูกต้อง และเรื่องทั้ง 5 ดังต่อไปนี้เป็นเรื่องที่ช่างมืออาชีพส่วนใหญ่ฝากบอกต่อขอร้องมายังผู้ใช้รถทุกคน ที่เราก็ควรจะเห็นใจเพื่อความสะดวกในการทำงาน

1.อาการบอกให้ถูกจะได้มั่นใจว่าแก้ตรงจุด ในอาชีพช่างที่เป็นอาชีพบริการนั้น ช่างหลายคนต่างยอมรับว่าบางครั้งลูกค้าไม่สามารถบอกปัญหาได้ตรงจุด ซึ่งส่วนหนึ่งก็มาจากความไม่รู้ของเจ้าของรถ ทว่าช่างเองก็อยากให้รู้ว่า อะไรน่าจะเป็นประเด็นปัญหา มากกว่า คำพูดพื้นๆของพวกเรา เช่น รถสตาร์ทไม่ติด แต่เราควรบอกลักษณะอาการให้มากกว่านั้น เพื่อที่จะได้แจ่มแจ้งชัดเจนยิ่งขึ้น และแก้ไขปัญหาได้ตรงจุด เรื่องนี้เขาเน้นย้ำฝากถึงท่านสุภาพสตรีทั้งหลาย โดยเฉพาะ
2.ลูกค้ารู้ดีเกิน บางครั้งเราไม่จำเป็นฉลาดเหนือช่าง แต่เราลองแกล้งโง่แบบเหมือนไม่รู้อะไรทั้งๆที่รู้อยู่เต็มอก ว่าอะไรคือต้นตอ ข้อนี้ช่างจำนวนมากบอกว่า ลูกค้าบางคนจู้จี้จุกจิก รู้ดี เพราะความรู้ที่มีท้วมท้น แต่ช่างคือหมอ อย่างที่เรากล่าว ดังนั้น พวกเขาเหล่านี้จึงฝากขอความเห็นใจในการเคารพการทำงาน แม้จะทราบดีว่าช่างมีมาก แต่ช่างที่ดีจริงๆ มีไม่เยอะเท่าไร

3.ดูแลทรัพย์สิน เรื่องจริงที่ไม่อยากจะทำ ช่างหลายคนบ่นเรื่องหนึ่งมาให้เราฟังและหนึ่งในนั้นคือการดูแลทรัพย์สินที่ไหน โดยเฉพาะรถของท่านที่สามารถเคลื่อนได้ง่าย เช่นเดียวกับทรัพย์สินในรถที่อาจมีของมีค่า และต้องระวังบรรดาลูกมือต่างๆ ที่คอยจะฉกฉวย การดูแลทรัพย์สินเป็นเรื่องที่ชวนปวดหัว ช่างหลายคนหมดตัว เพราะทรัพย์สินของลูกค้า ดังนั้น เราทุกคนควรจะพึงนึกเสมอว่า เก็บของมีค่า และถ้าช่างไม่ว่างและปัญหาไม่ว่าง ก็จองคิวนัดวันไปเลย
4.ซื้อของเองทำได้ แต่ก็ควรเข้าใจ เราหลายคนที่รู้เรื่องรถ ก็กลัวช่างฟันหัวแบะกลับมาเป็นเรื่องธรรมดาที่เราแทบจะรู้กันอยู่ทุกวี่วันแล้ว แต่การซื้อของเองก็อาจเป็นดาบ 2คม ที่กลับมาทำร้ายตัวเอง โดยเฉพาะชิ้นส่วนสำคัญๆ ซึ่งต้องมีการรื้อถอดประกอบกันอยู่บ่อยครั้งและวุ่นวาย ซึ่งการเปลี่ยนชิ้นส่วนไม่ใช่เรื่องยาก เมื่อเทียบกับการรื้อถอดประกอบ แต่ช่างเองก็อยากทำงานให้เสร็จสิ้น เพราะยังมีคิวยาวเป็นหางว่าว ดังนั้นหากคุณไม่มั่นใจเรื่องซื้อของก็จงให้เป็นหน้าที่ช่างไปเถอะ "อย่าเสียน้อยเสียยาก เสียมากเสียง่ายเลย"

5.เงินทองเรื่องสำคัญ ..มันต้องกินต้องใช้ การทำงานหนึ่งอย่างเราก็อยากได้เงิน ช่างก็เช่นเดียวกัน ลูกค้าหลายคนใช้โอกาสความสนิทสนมกับช่างในการติดเงินบานเบอะ โดยส่วนหนึ่งก็มาจากการทำรถที่ไม่รู้จบไม่รู้จักประมาณตน พอจ่ายไม่ไหวก็ขอค้างบางส่วน และสุดท้ายเป็นหนี้พอกพูน เรื่องแบบนี้เป็นเรื่องที่พบเจอประจำตามอู่ต่างที่มีอยู่อย่างมาก และช่างทั้งหลายฝากข้อคิดเรื่องนี้มา และอยากให้ลูกค้าทราบว่าช่างก็คนและมีภาระต้องดุแลเช่นเดียวกัน
 
ทั้ง 5 ข้อที่กล่าวมานี้ ล้วนแต่เป็นเรื่องต่างๆ ที่สำคัญๆ ที่ช่างทั้งหลายฝากขอมาเป็นการเฉพาะ ต่อผู้ใช้รถ และเราเองก็ควรนึกถึงใจเขาใจเรา แม้จะปฏิเสธไม่ได้ว่า เราหลายคนล้วนมีประสบการณ์ไม่ดีในการซ่อมรถก็ตาม
 
Sanook! Auto Comment 
 
ความจริงแล้วอาชีพช่างยนต์เป็นอาชีพที่น่าเห็นใจ ที่ไหนจะต้องผจญกับสารเคมี  มลพิษ และงานที่หนัก แต่รายได้ ไม่ค่อยจะคุ้มอะไรมากมายนัก ซึ่ง ทั้ง 5 ข้อที่กล่าวมานี้ก็เป็นเรื่องจริงที่กำลังเกิดขึ้น และคุณควรจะพึงสำนึกและไตร่ตรองให้ดีเพื่อมิให้ผู้อื่นเดือดร้อน
 