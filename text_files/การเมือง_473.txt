หนุ่ม ใหญ่ อ้างเป็นนักเขียน แจ้งความเอาผิด อ๊อฟ พงษ์พัฒน์ หมิ่นสถาบัน กรณีกล่าวในงานนาฎราช ชี้ทำให้สังคมเกิดความสับสน
นายภูมิพัฒน์ พงษ์ญาชวลิต อายุ 35 ปี ซึ่งอ้างตัวเป็นนักเขียนนักประพันธุ์เพลง เดินทางเข้าพบพนักงานสอบสวน สน.คันนายาว เพื่อให้ดำเนินคดีกับ นายพงษ์พัฒน์ วชิระบรรจง หรือ อ๊อฟ พงษ์พัฒน์ นักแสดงและผู้กำกับชื่อดัง ในข้อหาหมิ่นประมาทและจาบจ้วงสถาบัน จากกรณีที่ อ๊อฟ พงษ์พัฒน์ กล่าวขณะขึ้นรับรางวัลรางวัลนาฏราช จากละครพระจันทร์สีรุ้ง โดย นายภูมิพัฒน์ อ้างว่า การที่ อ๊อฟ พงษ์พัฒน์ พูดบนเวทีนาฎราชนั้น เข้าข่ายหมิ่นเหม่และทำให้สังคมเกิดความสับสน ซึ่งตนได้ปรึกษากับทางผู้ใหญ่ในวงการ และปรึกษากับทนายความแล้ว ศาลแนะนำให้ร้องทุกข์กล่าวโทษดำเนินคดีกับ อ๊อฟ พงษ์พัฒน์ พร้อมกับยืนยันว่า การแจ้งความดังกล่าว เป็นการกระทำส่วนตัวไม่เกี่ยวข้องกับเรื่องการเมืองแต่อย่างใด และได้ทิ้งระยะเวลามานานกว่า 1 เดือน หลังจากเกิดเหตุนั้น เพราะตนอยู่ระหว่างรวบรวมข้อมูล และมีงานต้องออกทัวร์คอนเสิร์ตด้วย
 
 