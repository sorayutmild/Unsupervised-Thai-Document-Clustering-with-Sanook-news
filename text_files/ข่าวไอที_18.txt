      สงสัยกันไหมว่า ใครกันนะที่คอยตามติด facebook ของเราตลอดเวลา ไม่ว่าจะโพสต์อะไร แอดเพื่อนกี่คน คลิก Like ให้ใคร เขาจะรู้หมด ถ้ารู้แล้วบอกก็คงไม่เท่าไร แต่รู้แล้วเงียบนี่สิน่ากลัว… นายเกาเหลาเพิ่งได้เทคนิคนี้มา เป็นเทคนิคที่ทำแล้วดูฉลาดดี เพราะดูไปคล้ายเจาะเข้าระบบของ facebook ไม่เชื่อลองทำตามดูครับ
      1. เปิดหน้า Facebook ของเรากันก่อน จากนั้นบนหน้าจอให้คลิกขวาเลือก View Page Source (ดูรหัสต้นฉบับ)

      2. รอจนมันโหลดหน้าจอโค้ดขึ้นมามากมาย ในหน้านี้คือเบื้องหลังอันสวยงามที่เราเห็นในหน้าปกติ เพราะเบื้องหลังคือโค้ดจำนวนมวลมหาศาล ให้กด Ctrl + F แล้วพิมพ์ {“list กด Enter

      3. เคอร์เซอร์จะกระโดดไปบริเวณโค้ดที่อุดมไปด้วยตัวเลขเรียงกันอยู่จำนวนมหาศาล ตัวเลขเหล่านี้แหละคือคนที่ส่อง facebook เรา โดยจะเรียงจากคนที่ส่องบ่อยสุดไล่ต่อไปเรื่อยๆ

      4. ถ้าอยากเห็นโฉมหน้าของเขา ก็แค่ก๊อบปี้ชุดตัวเลขที่อยู่ในเครื่องหมายคำพูด จากนั้นก็ไปที่ช่องใส่ URL แล้วเอาชุตัวเลขที่ก๊อบปี้ไปใส่ข้างหลังคำว่า Facebook.com เช่นเราอยากรู้ว่า “22242″ นั้นคือใครให้เราพิมพ์ http://www.facebook.com/22242 เพียงเท่านี้เราก็พบกับโฉมหน้าของคนที่ชอบส่องเรา อุต๊ะ… ใครละนี่!!?


สนับสนุนเนื้อหา: www.aripfan.com
