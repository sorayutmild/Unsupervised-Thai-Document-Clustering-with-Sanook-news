หลังจากรพ.รามาธิบดี ออกแถลงข่าว ฉบับที่ 19 ว่า เมื่อเวลา 11.50 น. พระเอกชื่อดัง ปอ ทฤษฎี เสียชีวิตแล้วอย่างสงบ
ล่าสุด (18 ม.ค.) เมื่อเวลา 14.20 น. อาน้ำอ้อย ศรมนตรา ผู้จัดการส่วนตัว และอาแท้ๆ ของ ปอ ทฤษฎี ได้ออกมาเปิดเผยด้วยใบหน้าที่มีน้ำตาคลอ ว่า ทางครอบครัวขอขอบคุณมากที่ทุกคนอุตส่าห์มา ซึ่งสุดท้ายปอเขาก็ได้ไปสบายแล้ว เขาไปตอน 11.50 น. ที่จริงเขาอยู่ตรงนี้มา 70 วันเต็มๆ เขาก็สู้มาตลอด
พรุ่งนี้ปอจะกลับไปที่บุรีรัมย์ ไปตั้งศพที่วัดกลาง ในบุรีรัมย์ซึ่งเป็นบ้านเกิดของเขา พิธีรดน้ำศพจะเป็น พรุ่งนี้ (19 ม.ค.) เวลา 4 โมงเย็น สวดอภิธรรม 1 ทุ่ม ตั้งแต่วันอังคารจนถึงวันเสาร์ ฌาปนกิจวันอาทิตย์ ส่วนรายละเอียดอื่นๆ คงต้องตามจากข่าวอีกทีนะครับ
สภาพจิตใจของคนในครอบครัวตอนนี้เราก็พยายามทำใจกันอยู่ เรารู้ว่าวันหนึ่งมันต้องมาถึงแต่เราก็สู้และอดทนกันมาตลอด ตอนนี้เขาก็ไปสบายแล้วจริงๆ
ถามว่าในฐานะที่อาเป็นคนดูแลปอมากว่า 10 ปี อามีอะไรอยากจะบอกกับเขาไหม จริงๆ อาก็บอกกับเขาไปหมดนะครับ ยังไงก็ต้องขอบคุณทุกคนด้วย
