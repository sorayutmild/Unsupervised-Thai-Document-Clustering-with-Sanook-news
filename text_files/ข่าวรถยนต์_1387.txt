ทุกวันนี้ด้วยราคาพลังงานน้ำมันที่แพงขึ้น ทำให้ค่ายรถยนต์หลายเจ้ารวมถึงตัวผู้บริโภคเองมีแนวคิดที่อยากได้รถที่ประหยัด แต่ยังสามารถตอบสนองการเดินทางการใช้งาน ไปจนถึงการออกแบบที่ดูดีทันสมัยและที่สำคัญยังใส่ใจสิง่แวดล้อมของโลกใบนี้ไปพร้อมกันด้วย 
ในช่วงเวลาตลอดหลายปีที่ผ่านมา เราปฏิเสธไม่ได้ว่ารถเล็กเป็นกระแสที่มาแรงจากเดิมที่เคยได้รับความนิยมตั้งแต่ช่วงปี 1970 แต่มาจวบจนวันนี้รถเล็กในกลุ่มซับคอมแพ็คคาร์ได้รับการตอบโจทย์ที่ดีว่ามันเป็นคลื่นลูกใหม่แห่งการเดินทางที่ข้อกังขาหลายอย่างถูกตอบโจทย์อย่างแจ่มแจ้งแต่เรื่องหนึ่งที่ดูยังรบกวนใจหลายคนคงไม่พ้นเรื่องความปลอดภัยทั้งการขับขี่และโดยสาร

ที่ผ่านมารถยนต์นั่งกลุ่ม Subcompact  car  เป็นรถกลุ่มใหม่ที่กำลังมาแรงอย่างมากทั่วโลก โดยเฉพาะในประเทศไทยที่รถรุ่นนี้ถูกแยกย่อยลงไปตอบสนองนโยบาย detroit of asia ของภาครัฐบาลที่จัดให้มีรถอีโค่คาร์เข้าเสริมศักยภาพยานยนต์ไทย
แม้ยอดขายจะพุ่งทะลุเพดานตลอดหลายปีที่ผ่านมาแต่ข้อกังขาเรื่องความปลอดภัยในรถกลุ่มนี้ก็ไม่เคยจางหายไป โดยเฉพาะกลุ่มคนยุคเก่าที่เป็นกำลังหลักในการซื้อรถไม่ว่าจะใช้เองหรือออกให้ลูกมาขับโก้เก๋ ที่วันนี้นี่คือเหตุผลหลักๆที่คุณจะมั่นใจได้มากขึ้นเกี่ยวกับรถเล็กเหล่านี้
1.โครงสร้างตัวถังนิรภัยมาตรฐานใหม่ที่มีในทุกคัน ตลอดช่วงเวลาหลายปีที่ผ่านมานี้มาตรฐานหนึ่งที่ได้รับการผูกเข้ามาโดยค่ายรถยนต์ทั้งหลายนั้นคือการสร้างโครงสร้างตัวถังนิรภัยที่ตอบโจทย์การดูดซับแรงกระแทกจากการชนทั้งทางด้านหน้าและหลัง ในส่วนของด้านข้างที่ประตูปัจจุบันก็มีคานประตูนิรภัยที่อยุ่ในรถแทบทุกรุ่น ทำให้มั่นใจได้การขับขี่รถที่แม้จะมีขนาดเล็กเหล่านี้

2.มาตรการปลอดภัยก่อนเกิดอุบัติเหตุ  ทุกวันนี้เราต้องยอมรับว่ารถยนต์ถูกทำให้ขับง่ายยิ่งขึ้นเพื่อให้คนขับมีสมาธิในการใช้รถใช้ถนนมากขึ้น ซึ่งเป็นโจทย์หนึ่งในการลดการเกิดอุบัติเหตุ ที่นอกจากนี้ยังมีมาตรการความปลอดภัยเพื่อหลีกเลี่ยงอุบัติเหตุด้วย
หนึ่งในระบบที่สำคัญแม้จะยังไม่เป็นมาตรฐานชัดเจนแต่ ABS นับเป็นอะไรที่จัดมาพร้อมสรรพในรถเล็กรุ่นใหม่ๆที่ให้มั่นใจกับการเบรคที่สเถียรด้วระบบ EBD  และเมื่อดูคู่กับระยะฐานล้อที่สั้นพอตัวและความคล่องตัวแล้ว โอกาสเกิดอุบัติเหตุย่อมมีน้อยตามลงไปนั่นหมายถึงความปลอดภัยที่วางใจได้มากขึ้นด้วย

3.มาตรการรับมือกับอุบัติเหตุ หลายครั้งที่เราอาจไม่สามารถหลีกเลี่ยงการเกิดอุบัติเหตุไปได้จากความประมาทไม่ว่าจะของเราหรือผู้อื่น แต่อย่าลืมว่า รถยุคใหม่ ถึงหลายคนจะบ่นตัวถังบาง หมาเห่าบุบ แต่สิ่งที่รถรุ่นเก่าไม่มีคือความทันสมัยอย่างเช่นแกนพวงมาลัยยุบตัวได้ เบาะป้องกันการบาดเจ็บต้นคอ ที่ยังมีถุงลมนิรภัยคอยรับหากการชนครั้งนั้นใหญ่หลวงนัก
สิ่งต่างๆเหล่านี้เราล้วนต้องนำมาคิดพิจารณาด้วยเพราะมันคือมาตรการความปลอดภัยที่ค่ายรถยนต์มอบให้เราได้มั่นใจขึ้นในการขับขี่

4.ความเล็กคือคำตอบ คนทุกคนรักตัวกลัวตาย และนั่นก็เป็นหนึ่งในหลายสาเหตุว่าทำไมคนขับรถเล็กจึงมีภาวะเสี่ยงต่ออุบัติเหตุลดลง ซึ่งหนึ่งในหลายๆคำตอบนั้นคือว่าขนาดที่เล็กและความกังวลที่รบกวนจิตใจนี่เองที่ทำให้หลายคนลดการเหยียบคันเร่งทำความเร็วลงและเปลี่ยนไปขับแบบเรื่อยๆ แต่ถึงที่หมาย ที่นอกจากนี้เครื่องยนต์ที่มีขนาดเล็กลงของรถยังทำให้อัตราเร่งไม่สูงมาก ที่ยังช่วยลดการตัดสินใจช่วงเวลาสำคัญๆ ในบางสถานการณ์ที่หมิ่นเหม่ของคนขับที่เหล่านั้นเป็นภาวะเสี่ยงที่อาจเกิดขึ้น
ทั้งนี้รถเล็กในปัจจุบันได้รับการพัฒนาให้มีความสามารถในหลายด้านที่เทียบเท่ากับรถที่มีขนาดใหญ่และในบางเรื่องก็มีความสามารถมากกว่าโดยเฉพาะการประหยัดน้ำมัน ที่วันนี้ใครกำลังคิดว่ารถเล็กไม่ปลอดภัย..คิดผิดลองคิดใหม่ ที่ยังไม่สายที่ลองพิจารณารถที่ตอบสนองได้ดีไม่แพ้กับรุ่นใหญ่เลย 
 
Sanook! Auto Comment 
 
ปัจจุบันเราต้องยอมรับครับว่ารถเล็กนั้นสามารถตอบสนองเรื่องความปลอดภัยได้มากขึ้น ซึ่งก็ยังมีคนจำนวนไม่น้อยกังวลว่าขนาดของมันจะเหมือนซื้อโลงศพไว้ขี่ไปมา ทว่าสิ่งหนึ่งที่ต้องคิดคงไม่พ้นว่า รถเล็กนั้นมีการรักษาความปลอดภัยดีขึ้น เช่นเดียวกับวัตถุประสงค์ของมันที่ทำให้ตอบสนองการใช้งานในเขตที่มีการจราจรหนาแน่น ที่การใช้รถหรูเครื่องใหญ่อาจทำให้เสียค่าใช้จ่ายมากโดยใช่เหตุเว้นแต่คุณมีเงินมาก..พอจะเติมน้ำมันที่ป้นเปี้ยนแถวๆ ลิตรละ 40 บาท
 
 
 ร่วมเป็นแฟนเพจเรา บน Facebook..ได้ที่นี่เลย 

