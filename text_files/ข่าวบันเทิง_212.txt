โอ้ยยยย...!! ตอนอยู่ในรายการโทรทัศน์ก็โดน ทีมลูกเกด กับ ทีมหญิง กดดันให้เก๊กซิม มาสู่โลกแห่งความเป็นจริงก็ไม่วายโดนพวกไม่หวังดี โพสต์ข้อความตามด่าเสียๆ หายๆ ถึงในอินสตาแกรม พลอย เฌอมาลย์ เลยจัดเต็ม ตอกกลับไปหนักๆ ถึงพวกนักเลงคีย์บอร์ด
เล่นเอาใครเห็นข้อความนี้จากดาราสาว พลอย เฌอมาลย์ ต้องเอามือทาบอก แล้วเปล่งเสียงคำว่า 'คุณพระ!' ออก เมื่อ สาวพลอย ลงภาพการฝังเข็มรักษาอาการป่วยลงในอินสตาแกรม แต่ก็มีผู้ไม่หวังดีคนหนึ่งโพสต์ขึ้นมาว่า "หน้าแก่ก็ต้องดูแลเป็นธรรมดาค่ะ" ทำให้เอา สาวพลอย เกิดอาการปรี๊ดดดด...! พิมพ์คำหยาบสั้นๆ คำเดียวออกมา จนแฟนคลับตกใจ!
ไม่เท่านั้น สาวนิรนามที่วางตัวปรปักษ์กับ สาวพลอย ยังไม่หยุด โพสต์ข้อความต่ออีกว่า "นิสัยเสีย สันดานก็เสีย ไม่แปลกที่คนเกลียด" ทำให้สาวพลอย ตอกกลับไปอีกว่า "แน่จริงก็โชว์หนังหน้ามาเลยค่ะ พลอยมั่นใจสันดานพลอยมันดีกว่าแน่นอน คุณหน้าพญาปลวกกกกกก 5555 สร้างไอจีใหม่มาด่าเรื่อยๆๆ นะ"
งานนี้ก็ทำเอาแฟนพันธุ์แท้ สาวพลอย เฌอมาลย์ รู้สึกตกใจ พร้อมให้กำลังใจกันยกใหญ่ เล่นกับใครไม่เล่น มาเล่นกับดาราสาวที่ชื่อว่า "พลอย เฌอมาลย์"