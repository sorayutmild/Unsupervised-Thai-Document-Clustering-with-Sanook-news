Leland Yee
Leland Yee ส.ว.  ของรัฐแคลิฟอร์เนียชื่อดังที่เคยออกมาด่าทอวงการวีดิโอเกมสุดโต่งว่าเป็นพวก หิวเงินเห็นแก่ตัวและมีบทบาทสำคัญในการต่อต้านอาวุธปืน  ซึ่งในขณะนั้นเกิดเห็นกราดยิงที่โรงเรียน Sandy Hook  ทำให้มีผู้เสียชีวิตเกือบ 30 ชีวิต  เรียกได้ว่าในช่วงนั้นเหล่าผู้นำในสังคมอเมริกาต่างออกมาแสดงจุดยืนอย่าง ชัดเจนในการกล่าวโทษวีดิโอเกมว่าเป็นสิ่งเลวร้าย โดยเฉพาะนาย Yee  ที่ดูเหมือนว่าตอนนี้จะเป็นเพียงแค่ลมปาก  เพราะขณะนี้เขาถูกทางการจับในคดีค้าอาวุธเป็นที่เรียบร้อยแล้ว
Leland Yee
จากแหล่งข้อมูลได้บอกว่าได้มีการร้องเรียนถึงตัว Yee ส.ว.  รัฐแคลิฟอร์เนียวัย 65 ปีรวมไปถึงจำเลยอีก 25  คนเกี่ยวกับการค้าอาวุธปืนและการฉ้อโกงเกี่ยวการรณรงค์เลือกตั้ง  โดยสำนักข่าว LA Times  ได้บอกว่าเขานั้นได้มีการติดต่อสัญญาซื้ออาวุธปืนกับเหล่าแก๊งอิตาเลียนจาก นิวเจอร์ซีย์ แต่หารู้ไม่ว่านั่นเป็นการล่อซื้อของ FBI  จากการสนทนาได้มีการพูดถึงการซื้ออาวุธปืนไรเฟิลรวมไปถึงเครื่องยิงลูกจรวด  ตลอดจนอ้างว่าเขาสามารถจัดหาของผ่านเอเย่นจากฟิลิปปินส์ให้ได้ด้วย สรุปแล้ว ในตอนนี้นาย Yee และพรรคพวกโดนข้อหาไปหลายกระทง  จากตรงนี้เขาอาจจะต้องถูกจำคุกเป็นระยะเวลา 5 - 20  ปีและโดนค่าปรับอีกกระทงละ $250,000
Leland Yee
ก็ทำเอาหงายเงิบกันไปเลยกับบุคคลที่ออกมาด่าทอวีดิโอเกมว่าเป็นสาเหตุของ ความรุนแรงและรณรงค์ให้มีการควบคุมอาวุธปืนมาโดยตลอด ไม่แน่ใจว่าท่าน ส.ว.  แอบไปเล่น GTA หรืออย่างไรเลยติดใจเอามาใช้ในชีวิตจริงแบบนี้





 
source: Kotaku
 