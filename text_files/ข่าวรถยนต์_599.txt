                Toyota  ออกโรงแถลง Toyota Vios 2013  ใหม่ ได้คืนภาษีรถคันแรกแน่หลัง สรรพสามิตไฟเขียว ย้ำเปิดตัวปีหน้าจี้ลูกค้าจองสิทธิก่อน 
                นาย วิเชียร เอมประเสริฐสุข รองกรรมการผู้จัดการใหญ่ บริษัท โตโยต้า มอเตอร์ ประเทศไทย จำกัด เปิดเผยว่า โยต้า วีออส ใหม่ นั้นได้รับสิทธิภาษีรถยนต์คันแรกเป็นที่เรียบร้อยแล้ว โดยทางบริษัทฯได้ดำเนินการทุกอย่างตามข้อกำหนดของกรมสรรพสามิตอย่างครบถ้วนในการยื่นขอสิทธิ์ภาษีรถยนต์คันแรก โดยรถที่จะได้สิทธิรถคันตามตามเงื่อนไขของกรมสรรพสามิต ราคาไม่เกินหนึ่งล้านบาท เครื่องยนต์ไม่เกิน 1.5 ลิตร เป็นรถที่ประกอบในประเทศ มีการประกอบรถจริงบนสายพานการผลิต พร้อมทั้งได้มีการเสียภาษีในปี 2555 ซึ่งรถยนต์  Toyota Vios ใหม่ ได้ผ่านการตรวจสอบ และได้รับการอนุมัติจากกรมสรรพสามิตเป็นที่เรียบร้อยแล้ว โดยลูกค้าที่ซื้อรถวีออสใหม่สามารถตรวจสอบการได้รับสิทธิคืนภาษีรถยนต์คันแรกได้ที่เว็บไซต์ของกรมสรรพสามิต  https://firstcar.excise.go.th/
 Toyota Vios 2013 Render 
ภาพคอมพิวเตอร์กราฟฟิก Toyota Vios 2013  จาก มาเลเซีย
นายวิเชียร กล่าวเพิ่มเติมว่า "สำหรับการที่เรายังไม่สามารถเผยโฉมรถวีออส ใหม่ สู่สาธารณชนได้ในช่วงเวลานี้ เนื่องจากรถยนต์วีออสนั้นมีจำหน่ายอย่างแพร่หลายในหลายประเทศ ซึ่งในการผลิตรถยนต์แต่ละโมเดลของโตโยต้าจะมีการกำหนดแผนการดำเนินงานในระยะยาวไว้ล่วงหน้าแล้ว ทำให้การดำเนินงานทุกอย่างต้องเป็นไปตามแผนที่วางเอาไว้  การเผยโฉมรถยนต์วีออสรุ่นใหม่ในช่วงเวลานี้อาจจะส่งผลกระทบต่อการดำเนินงานตลอดจนการจำหน่ายรถยนต์วีออสรุ่นปัจจุบัน ที่ยังคงมีการจำหน่ายอยู่ในประเทศอื่นๆได้"
                "สำหรับการที่ทางโตโยต้าเปิดรับจองรถยนต์วีออสรุ่นใหม่ให้แก่ลูกค้าในเวลานี้นั้น เนื่องจาก วีออส เป็นรถยนต์รุ่นยอดนิยมของคนไทย โดยมียอดค้างจองที่สูงมาก ดังนั้นเพื่อเป็นการดูแลลูกค้าโตโยต้า ที่มีความต้องการจะซื้อรถวีออสจริงๆ เราจึงได้เปิดรับจองรุ่นใหม่เพื่อเป็นทางเลือกให้กับลูกค้า
อย่างไรก็ตามทาง โตโยต้าก็ได้จัดทำข้อมูลผลิตภัณฑ์พร้อมราคาโดยละเอียดของรถยนต์ วีออส ใหม่ ให้กับลูกค้าที่สนใจ โดยสามารถติดต่อสอบถามข้อมูลรายละเอียดได้ที่ โชว์รูมผู้แทนจำหน่ายโตโยต้า 352 แห่ง ทั่วประเทศ"  นายวิเชียร กล่าวในที่สุด
 
 