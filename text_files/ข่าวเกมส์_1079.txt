เหตุผลง่ายๆที่หลายคนไม่ชอบเล่นเกม MOBA

Multiplayer Online Battle Arena
MOBA หรือ Multiplayer online battle arena รูปแบบการเล่นเกมที่แยกย่อยมาจากแนว  RTS  ที่ทำเอาเกมเมอร์ทั้งโลกติดหนึบกับเกมเพลย์ที่แปลกใหม่อาศัยความสามัคคีของ ทีมในการเอาชนะฝั่งตรงข้าม  แต่สำหรับบทความนี้ผมไม่ขอพูดถึงว่าทำไมคนถึงชื่นชอบเพราะส่วนใหญ่คงเข้าใจ กันอยู่แล้วว่ามันสนุกอย่างไร  ผมจะขอพูดในหัวข้อที่ว่าทำไมเกมเมอร์หลายคนถึงเกลียดเกมแนว MOBA  ยกตัวอย่างเกมที่มีชื่อและคนเล่นมากมายก็อย่างเช่น DOTA2 ,HON และ LOL  โดยผมต้องบอกเลยว่ามันอารมณ์คล้ายๆกับเราดูหนังเรื่อง Sin City ของ Frank  Miller ถ้าไม่ชอบก็เกลียดไปเลยยังไงยังงั้น เริ่มเป็นหัวข้อเลยนะ
 
ไม่มีที่ว่างสำหรับมือใหม่
Multiplayer Online Battle Arena
ประเดิมข้อแรก ‘ไม่มีที่ว่างสำหรับมือใหม่’  ต้องทำความเข้าใจกันก่อนว่าเกมแนว MOBA มันแตกต่างจากเกม FPS  ที่ต้องใช้เวลาศึกษารูปแบบการเล่นพอสมควร  จะเร็วหรือช้าอันนี้ขึ้นอยู่กับตัวบุคคล หากใครที่ถนัดเกมประเภท RTS  มาก่อนอยู่แล้วอาจไม่ใช่เรื่องยากมากมายอะไร ต่างจากคนเล่นเกม FPS  มาโดยตลอดที่เข้าเกมมาก็ต้องมามึนหัวกับคำถามแรกคือเล่นแล้วจะออกไอเท็มอะไร ดี? ต้องวิ่งไปทางไหน? อะไรคือจังหวะบวกหรือจังหวะเข้า? ควรเข้าตอนไหน?  ไหนจะประเภทฮีโร่ที่ความสามารถแตกต่างกันแยกเป็นหลายสาย  มันก็เลยไปจบคำถามโลกแตกที่แม้แต่ผู้เล่นหน้าเก่าบางคนก็ยังเจอคือ  เล่นตัวไหนดี?  แน่นอนว่าผู้เล่นหน้าใหม่เจอปริมาณของลูกเล่นที่เกมยัดไว้ในแผนที่เดียวเข้า ไปก็คงต้องมีมึนบ้าง ทำให้เรามักพบเห็นการเดินแบบเป๋ๆไร้ทิศทาง  ไร้จุดหมายจากมือใหม่ ปัญหาคืออะไรล่ะ?  การที่มันไม่มีที่ว่างสำหรับมือใหม่บวกกับความต้องการที่จะเอาชนะของผู้เล่นหน้าเก่า  เมื่อเกิดความผิดพลาดขึ้นมาเคราะห์กรรมก็ต้องตกมาอยู่ที่ผู้เล่นที่ทำผิด พลาดมากที่สุดด้วยการโดนกระหน่ำรุมด่าชนิดที่ว่าเคยมีความแค้นกันเมื่อชาติ ปางก่อน  ตรงนี้เลยทำให้ผู้เล่นหน้าใหม่หลายคนยังไม่ทันจะเล่นเป็นหรือซึมซับเสน่ห์ ของเกมแนวนี้กลับเลิกเล่นพร้อมกับความเกลียดชังไปโดยปริยายเพียงเพราะสังคม ที่ใจไม่กว้างพอเท่านั้นเอง
 
ตูไม่ผิด
Multiplayer Online Battle Arena
เป็นธรรมชาติของมนุษย์ที่เมื่อเวลาทำความผิดแล้วคิดว่าตัวเองไม่ผิดมักจะ หาเหตุผลมาปกป้องตัวเองเสมอ  เพียงแต่ในโลกออนไลน์นั่งอยู่หน้าจอคอมมีอาวุธเป็นคีย์บอร์ดมันทำให้ความ กล้าแสดงความคิดเห็นมากขึ้นหลายร้อยเท่า เกมประเภท MOBA  ส่วนใหญ่แล้วจะเป็นการเล่นด้วยจำนวน 5 Vs. 5  ด้วยจำนวนที่ดูไม่มากไม่น้อยแบ่งเป็นสองฝั่งทำให้การติดต่อสื่อสารทำได้ง่าย มากขึ้น ในหัวข้อ ‘ตูไม่ผิด’  นี้เรามักจะได้เห็นบ่อยเสมอในสถานการณ์ของเกมที่กำลังเสียเปรียบหรือกำลังจะ แพ้ เจ้าตัวมักจะกล่าวโทษว่าเป็นความผิดของ ไอ้คำ ไอ้ดำ  ไอ้แดงเสมอแต่ไม่รวมเจ้าตัวเข้าไปด้วย ไม่ว่าจะเป็น เฮ่ย ทำไมเอ็งไม่มาบวก  ทำไมไม่เดินตามตูมา หนีทำไมทำไมไม่มาช่วย  สรุปง่ายๆเลยคือเป็นผู้เล่นที่คิดว่าตัวเองศูนย์กลางของจักรวาลโทษคนอื่นจน ลืมดูตัวเอง ด้วยสาเหตุง่ายๆแค่นี้จึงทำให้ผู้เล่นคนอื่นๆกลับรู้สึก  ‘เบื่อหน่าย’ ที่จะเจอกับผู้เล่นลักษณะนี้จนหนีหายจากแนว MOBA ไปในที่สุด
 
ถากถางคืองานของเรา
Multiplayer Online Battle Arena
นับตั้งแต่จำความได้ การพูดถากถางในเกมออนไลน์ที่ผมเห็นในช่วงแรกๆก็คงเป็นเกม Ragnarok ที่มักจะหยามชาวบ้านที่ด้อยกว่าด้วยคำว่า ‘อ่อน’ ส่วนเกมต่อมาก็คงเป็นแนวเกม MOBA ที่ผมเล่นประจำก็คือ DOTA2 กับคำพูดฮิตติดปากในคำว่า ‘Noob’ คำสั้นๆที่ฟังแล้วรู้สึกว่าโดนเหยียดหยามศักดิ์ศรีสุดๆ ฮา  ในขณะที่เล่นกันอยู่หากเจอฝั่งตรงข้ามที่มีสปิริตหรือผู้เล่นที่สุภาพก็โชค ดีไป แต่หากใครพึ่งเป็นหน้าใหม่ในวงการ MOBA แล้วล่ะก็  เจอแบบนี้ไปต้องบอกเลยว่าโลกมันโหดร้าย ไม่ว่าจะเป็นการด่าพ่อล่อแม่  หรือการแจกฟัก ทั้งหมดนี้ล้วนแล้วแต่เป็นสิ่งที่ทำให้สังคมเกม MOBA  ดูแย่เอามากๆ ทำให้เกิดขึ้นมาอีกหนึ่งหัวข้อด้านล่างนี้ไง
 
ไร้น้ำใจ
Multiplayer Online Battle Arena
ด้วยการที่เกมเป็นเกมที่ต้องเล่นด้วยผู้เล่นจำนวนหลายคนและต้องแบ่ง หน้าที่กันอย่างชัดเจน ใครจะ support , carry หรือ tank  แต่เวรกรรมมักจะไปตกอยู่ที่ผู้เล่นประเภทซับพอร์ตเพียงคนเดียวไม่ว่าจะเป็น การซื้อ courier รวมไปถึงการซื้อ ward ปักตามแผนที่ ทั้งที่จริงๆแล้วการปัก  ward  การออกของซับพอร์ตทีมบางชนิดไม่จำเป็นต้องให้คนเล่นซับพอร์ตซื้อทุกครั้งไป  แต่ในทางปฏิบัติแล้วบางทีทีมของเราอาจไม่มีใครยอมเล่นซับพอร์ตแต่สนเพียงแต่ การเล่น carry  เพื่อทำแต้มฆ่าเยอะๆอันนี้ยิ่งทำให้เกิดการไม่ยอมขึ้นเพราะขาดหน้าที่ที่ ชัดเจนอย่างซับพอร์ต  ฉะนั้นแล้วแนะนำว่าการเลือกตัวละครควรดูความสมดุลของทีมตัวเองให้เกื้อหนุน ผู้เล่นคนอื่นด้วยครับ  นอกจากนั้นแล้วการไร้น้ำใจที่ดูไม่น่าให้อภัยที่สุดก็คือกรณีมีผู้เล่นหลุด ในเกม DOTA2 สามารถที่จะหยุดเกมเพื่อรอให้ผู้เล่นคนที่หลุดทำการ reconnect  กลับมาได้ แต่ด้วยการที่ผู้เล่นเกม MOBA  โหยหาความชนะจนลืมเรื่องนี้ก็มักจะมีคนกดเริ่มเกมต่อโดยที่ไม่รอผู้ที่หลุด ออกไป  ทำให้เกิดข้อสงสัยว่าชัยชนะในการเล่นเกมมันสำคัญมากกว่าความสนุกที่ได้รับ หรือมิตรภาพจากผู้เล่นด้วยกันขนาดนั้นเลยหรือ
 
ผู้นำ หรือ ผู้สั่ง
Multiplayer Online Battle Arena
ผู้นำ คำนี้ถือว่าดูดี  ซึ่งคำนี้มักจะเหมาะกับคนที่มักจะถูกเลือกมาเป็นหัวหน้าห้องในสมัยเรียน หนังสือหรือเลือกมาเป็นประธานรุ่นเนื่องจากดูมีวุฒิภาวะมากกว่าคนอื่นๆและ ตัดสินใจได้อย่างเฉียบขาดถูกต้องโดยเคารพการตัดสินใจของผู้อื่น แต่สำหรับ  ‘ผู้สั่ง’ อันนี้ถือว่าเป็นของเกลียดของคนเล่น MOBA  เลยก็ว่าได้ไม่ว่าจะเป็นการสั่งให้ซื้อไอเท็ม การเดินไปแต่ละจุด  คุมทุกฝีก้าวของผู้เล่นคนอื่นโดยเฉพาะการกด Alt แล้วคลิกไปบนแผนที่ภายในเกม  DOTA2 ที่จะเป็นลักษณะการส่งสัญญาณพร้อมกับเสียง’วิ๊ง’  หากกดทีเดียวก็โอเคอยู่หรอก แต่ด้วยการที่อารมณ์ของผู้เล่น MOBA  นั้นมักจะพุ่งพล่านกว่าผู้เล่นเกมประเภทอื่นจนเกิดการกดส่งสัญญาณย้ำๆจนเกิด เสียงน่ารำคานที่ทำให้ผู้เล่นคนอื่นสงสัยว่าทำไมเอ็งไม่มาเล่นแทนตูไปเลยล่ะ  จริงอยู่ว่าการเล่น MOBA  ต้องอาศัยความสามัคคีและจังหวะของทีมที่เป็นตัวตัดสินแพ้ชนะของเกม  แต่ตรงนี้ผู้เล่นเองก็ควรเคารพการตัดสินใจของผู้อื่นด้วยเช่นกันครับ  ไม่เช่นนั้นมันก็จะกลายเป็นเหมือนหัวข้อ ‘ตูไม่ผิด’ นั่นเอง  ฉะนั้นทำตัวเป็นผู้นำที่ดีให้ผู้คนเล่นคนอื่นชื่นชอบและเคารพเถอะครับ
 
เอาล่ะ จากหัวข้อที่ผมว่ามาสรุปเลยแล้วกันว่าแนวเกม MOBA  เนี่ยมันไม่ได้ผิดหรอกครับ  มันถือว่าเป็นรูปแบบการเล่นชนิดใหม่ที่น่าสนุกและทำให้เล่นมันได้ทั้งวัน  แต่ปัญหาหลักที่ทำให้เกมนั้นไม่น่าเล่นจนบางคนพาลเกลียดเกมแนวนี้ไปเลยก็คือ  ‘สังคม’ ของเกมนั่นเอง  หากใครที่อ่านบทความนี้แล้วพบว่าตัวเองอยู่ในข้อใดข้อหนึ่งก็ลองปรับปรุงสัก นิดเพื่อให้สังคมของเกม MOBA น่าเล่นกว่านี้กันดีกว่าครับ สวัสดี
 
 
สนับสนุนเนื้อหาโดย
game
