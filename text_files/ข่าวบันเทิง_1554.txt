นอกจากภาพความน่ารักของ "น้องมะลิ" ที่สร้างรอยยิ้มให้ผู้คนที่พบเห็นในโรงพยาบาลแล้วนั้น ก็มีบางคนที่ออกมาวิจารณ์ว่าทำไมถึงให้เด็กมาอยู่ที่โรงพยาบาลทุกวัน เพราะหวั่นในเรื่องของเชื้อโรค ที่อาจจะติดได้ 
ด้านภรรยาสาว โบว์ แวนด้า ที่ยังคงดูแลสามี ปอ ทฤษฎี อย่างใกล้ชิด ที่ล่าสุดเมื่อช่วงดึกของวันที่ 23 พ.ย. ได้ออกมาโพสต์รูปปอและ "น้องมะลิ" ซึ่งเป็นรูปที่สอง พร้อมข้อความผ่านอินสตาแกรม@vanda29 ถึงคำพูดที่ลูกสาว ได้พูดกับพ่อทุกวัน และจุดประสงค์ที่ "น้องมะลิ" มาโรงพยาบาลทุกวัน
"พ่อจ๋า หายไวๆ คิดถึง กลับบ้าน" ทุกครั้งที่ได้เข้าไปหาพ่อปอ มะลิจะพูดคำเหล่านี้ พูดชัดบ้างไม่ชัดบ้าง ที่น้องมาโรงพยาบาลทุกวัน จุดประสงค์เดียว คือแค่ต้องการมาให้กำลังใจพ่อปอ และเรียกพ่อปอให้ฟื้น มะลิคือกำลังใจที่ยิ่งใหญ่สำหรับพ่อปอ สิ่งนี้มันอาจทำให้พ่อปอเข้มแข็ง และมีกำลังที่จะกลับมาหาคนที่เค้ารัก และคิดว่าพ่อปอคงได้ยินที่มะลิพูด โบว์ขอขอบคุณทุกคนอีกครั้งนะค่ะ ที่เอ็นดูมะลิ และน้ำใจที่มีให้มะลิ และครอบครัวสหวงษ์ ขอบคุณจริงๆค่ะ"
เชื่อว่าพลังของความรักและกำลังใจจากคนทั้งประเทศที่ส่งให้ จะทำให้ ปอ ทฤษฎี ตื่นขึ้นมาอยู่พร้อมหน้ากับภรรยาและลูกในเร็ววันนี้นะคะ ขอเป็นกำลังให้ครอบครัว "สหวงษ์" ด้วยค่ะ
(ภาพจาก IG: porthrisadeeofficial, portid, vanda29)