จากธุรกิจเกมส์เล็กๆ ก็เริ่มขยับขยายเป็นธุรกิจเกมส์ที่ทำเงินได้มากสุดๆตลาดหนึ่งไปแล้ว สำหรับเกมส์บนเครื่องสมาร์ทโฟน ซึ่งตอนนี้ผู้ใช้สมาร์ทโฟน Android ก็เริ่มมีผู้นิยมใช้มากขึ้น ก็เลยทำให้มีเกมส์ต่างๆออกมารองรับ Android มากตามไป ซึ่งในปี 2012 นี้ก็มียอดดาวน์โหลดเกมส์ต่างๆจากผู้ใช้ Android ผ่านทางเว็บ Google Play เป็นจำนวนมาก ซึ่งเราก็มี 10 อันดับเกมส์ยอดฮิตของชาว Andriod มาให้ทราบกันว่ามีเกมส์อะไรบ้าง
 
Android Game
Angry Birds Star Wars
สุดยอดเกมส์แคสชวลภาคใหม่จาก Rovio ที่ทำลายสถติยอดดาวน์โหลดของ Angry Birds Space ลงได้อย่างรวดเร็วแม้ว่าจะออกมาไม่นานเพียงแค่เดือนกว่าๆ หนึ่งในสาเหตุที่ได้รับความนิยมก็หนีไม่พ้นตัวละครเหล่านกที่ทำออกมาเป็นตัวละครภาพยนตร์ดัง Star Wars นั่นเอง จึงได้แฟนๆ Star Wars สนใจเล่นเยอะตามไปด้วย
ดาวน์โหลดได้ที่
https://play.google.com/store/apps/details?id=com.rovio.angrybirdsstarwars.ads.iap
 
Android Game
Arcane Legends
เกมส์ออนไลน์แนว MMORPG ที่สามารถเลือกเล่นได้ในเครื่องพกพาอย่างสมาร์ทโฟน แท็บเล็ท หรือจะเล่นบนเว็บก็ได้ จึงได้รับความนิยมสูง แนวการเล่นก็ไม่ต่างจากเกมส์ MMORPG อื่นๆมากนัก มีอาชีพ 3 อาชีพให้เลือกและมีสัตว์เลี้ยงช่วยสู้ได้หนึ่งตัว เน้นการเข้าถึงเกมส์ง่าย และเล่นได้จากทุกแฟรตฟอร์ม
ดาวน์โหลดได้ที่
https://play.google.com/store/apps/details?id=sts.al&hl=en
 
Android Game
Cut The Rope
โคตรเกมส์ฝึกสมองแห่งปี 2012 ที่นำเ้อาระบบฟิสิกส์มาใช้ด้วย ผู้เล่นจะต้องจับจังหวะในการตัดเชือกที่ห้อยลูกอมอยู่ ในค่อยๆหล่นไปเข้าปากเจ้าตัวสีเขียวในฉากให้ได้ ซึ่งฉากแรกๆก็ไม่ยุ่งยาก แค่เพียงตัดเชือกให้หล่นลงไปตามแรงดึงดูด แต่ฉากหลังจะยิ่งมีอุปกรณ์ยุ่งยากเพิ่มเข้ามาให้คิดกันหัวหมุนเลย
ดาวน์โหลดได้ที่
https://market.android.com/details?id=com.zeptolab.ctr.paid&feature=top-paid#?t=W251bGwsMSwyLDIwNiwiY29tLnplcHRvbGFiLmN0ci5wYWlkIl0.
 
Android Game
Dead Space 
นับวันๆ เกมส์สยองขวัญเริ่มหายไปจากตลาดเกมส์ทุกทีๆ  เกมส์สยองขวัญชื่อดังบางเกมส์ก็กลายเป็นเกมส์แอคชั่นบู๊ล้างผลาญแทน  มีเพียง Dead Space ที่ยังคงความสยองไม่เปลี่ยนแปลง  แม้ว่าจะพอร์ตมาลงสมาร์ตโฟน ก็ยังได้รับความนิยมไม่น้อย ซึ่งแนวการเล่นของ  Dead Space ในสมาร์ทโฟนจะเปลี่ยนแนวเล็กน้อย จากเกมส์ผจญภัย  มาเป็นเน้นยิงมากกว่า
ดาวน์โหลดได้ที่ 
https://market.android.com/details?id=com.ea.deadspace_row&feature=search_result#?t=W251bGwsMSwxLDEsImNvbS5lYS5kZWFkc3BhY2Vfcm93Il0.
 
Android Game
Fruit Ninja
แม้จะเป็นเกมส์ที่ ออกมานานมากแล้ว แต่ยอดดาวน์โหลดไปเล่้นของ Fruit Ninja ก็ยังคงมากอยู่ในปี  2012 หากคุณไม่รู้จะทำอะไรล่ะก็ หยิบสมาร์ทโฟนของคุณขึ้นมา  แล้วก็ฟันผลไม้เล่นสิ เป็นเกมส์ที่ใช้ฆ่าเวลา และใช้คลายเครียดได้ดีสุดๆเกมส์หนึ่ง
ดาวน์โหลดได้ที่ 
https://play.google.com/store/apps/details?id=com.alawar.hamlet&feature=search_result#?t=W251bGwsMSwxLDEsImNvbS5hbGF3YXIuaGFtbGV0Il0.
 
Android Game
Hamlet
เกมส์ที่สร้างขึ้นจากนวนิยายชื่อดังของวิลเลียม เชกสเปียร์ แต่โดนดัดแปลงนิดหน่อยเพื่อความฮา ซึ่งแฮมเล็ทตัวจริง โดนยานอวกาศของมนุษย์ต่างดาวหล่นลงมาทับตายไปแล้ว พวกมนุษย์ต่างดาวเลยแปลงร่าง สวมบทบาทเป็นแฮมเล็ทแทน และต้องช่วยแก้ปริศนาสุดมึนในเกมส์แทนแฮมเล็ท
ดาวน์โหลดได้ที่
https://play.google.com/store/apps/details?id=com.alawar.hamlet&hl=th
 
Android Game
Modern Combat 4: Zero Hour
ใครว่า Andriod มีแต่เกมส์แคสชวล เกมส์ยิง FPS ก็มีเหมือนกัน ผลงานล่าสุดของ Gameloft ที่สร้างขึ้นมาให้เหมือนกับเกมส์ยิงชื่อดังอย่าง Call of Dutyซึ่งจะได้อารมณ์แบบเดียวกัน แต่สามารถเล่นได้ใน Andriod  ทว่าถ้าจะเล่นเอาเนื้อเรื่องต้องขอบอกว่า ไปเล่น Call of Duty แทนจะดีกว่านะ
ดาวน์โหลดได้ที่ 
https://play.google.com/store/apps/details?id=com.gameloft.android.ANMP.GloftM4HM&feature=search_result#?t=W251bGwsMSwxLDEsImNvbS5nYW1lbG9mdC5hbmRyb2lkLkFOTVAuR2xvZnRNNEhNIl0.
 
Android Game
Muffin Knight
อัศวินขนมหวาน เกมส์แนวแอคชั่นเพลินๆสไตล์แฟนตาซี จากค่าย Angry Mob รับบทเป็นอัศวินฮีโร่ ที่ต้องตะลุยม็อบศัตรูจำนวนมากเพื่อไปเก็บมัฟฟิน ขนมหวานสุดโปรด เพื่อปลดล็อคให้แปลงร่างไปเป็นอาชีพอื่นๆได้อีกมากมาย สนุกกับท่าโจมตีหลายๆแบบจากอาชีพต่างๆกัน
ดาวน์โหลดได้ที่ 
https://market.android.com/details?id=com.angrymobgames.muffinknight&feature=search_result#?t=W251bGwsMSwxLDEsImNvbS5hbmdyeW1vYmdhbWVzLm11ZmZpbmtuaWdodCJd
 
Android Game
Need for Speed Most Wanted
สุดยอดเกมส์รถแข่งประจำปีนี้ของ EA ที่ลงทุกเครื่องและก็ได้รับความนิยมทุกเครื่องด้วย ภาคนี้จะได้อารมณ์การแข่งรถในเมืองอย่างเต็มที่ แต่เสียดายที่มันแต่งรถไม่ได้อีกเช่นเคย
ดาวน์โหลดได้ที่ 
https://play.google.com/store/apps/details?id=com.ea.games.nfs13_na
 
Android Game
Triple Town
สุดยอดแห่งเกมส์พัซเซิ่ลที่ได้รับความนิยมมากในปี 2012 อีกปี ตัวเกมส์นำเอาแนวการเล่นของเกมส์ Match-3 มาผสมผสานกับเกมส์สร้างเมืองได้อย่างลงตัว ให้ผู้เล่นใช้ความคิดในการสร้างเมืองขึ้นมาจากงบประมาณที่จำกัด ด้วยการรวมทรัพยากรในฉาก 3 ชิ้นเข้าด้วยกัน จากพุ่มไม้กลายเป็นต้นไม้ จากต้นไม้กลายเป็นบ้าน จากบ้านกลายเป็นตึก ระหว่างการเล่นจะมีเจ้าหมีแบบต่างๆมาเดินขวางทางการวางพุ่มไม้ของเรา หากสามารถวางดักเจ้าหมีไม่ให้ออกมาได้ ก็จะสามารถกำจัดมันได้ และหากกำจัดหมีได้ 3 ตัวเรียงกัน มันจะกลายเป็นโบสถ์ ที่ช่วยเพิ่มคะแนนให้อย่างมาก
ดาวน์โหลดได้ที่ 
https://play.google.com/store/apps/details?id=com.spryfox.tripletown
 
 
ข้อมูลอ้างอิงจาก

http://kotaku.com/5878879/the-5-best-games-for-android-smartphones
