มกราคม สำหรับในเดือนแรกของปีถือว่าเป็นเดือนที่มีข่าวดีต้อนรับปีใหม่ ราศีของคุณเป็นราศีที่มีจังหวะดวงดาวในเรื่องของโชคที่ดี คำว่าโชคจะเน้นทั้งเรื่องของโชคลาภการลงทุน เงินที่ไม่คิดว่าจะได้ก็ได้เข้ามา หรือบางคน มีเซอร์ไพรส์ ข่าวดีในเรื่องการเงิน เงินบางอย่างที่รอคอยอยู่ก่อนหน้านี้ก็อาจจะได้รับผลตอบแทนที่ดีเข้ามาในช่วงนี้ได้ด้วย หรือในเรื่องการลงทุนใครตั้งใจอยากจะลงทุนทำธุรกิจเปิดร้าน ก็จะมีโอกาสที่จะมีความสำเร็จ มีความก้าวหน้าที่ดีเกิดขึ้นแต่ต้องระมัดระวัง เพราะดวงดาวแรง อาจจะทำให้เป็นปัญหาในเชิงของทุกขลาภ คือมีโชคหรือได้เงิน ขอให้ดูแลหรือพยายามหมั่นเอาเงินส่วนหนึ่งไปบริจาคหรือทำบุญ ก็จะเป็นการแก้เคล็ดหรือแก้ปัญหาเรื่องทุกขลาภได้เป็นอย่างดีในเรื่องของบริวารจะทำให้เกิดข่าวดีสำหรับราศีของคุณ โอกาสที่จะช่วยขยายงาน ช่วยทำงานก็มีเข้ามา นอกจากนี้บุตรหลานก็จะมีข่าวดีในเรื่องของการเรียนการศึกษาเข้ามาให้ลุ้นในช่วงเดือนนี้
กุมภาพันธ์ เดือนนี้เป็นเดือนที่ดวงดาวเรื่องการเจรจาค่อนข้างส่งผลดี บางคนอยากจะสมัครงาน เริ่มต้นงานใหม่ย้ายงาน ก็เป็นจังหวะที่ดีในเดือนนี้ เพราะเป็นเดือนแห่งการบุกเบิกเริ่มต้น บางคนอาจจะเป็นการย้ายในที่เดิม คือมีการเปลี่ยนตำแหน่ง เปลี่ยนสภาพแวดล้อมบรรยากาศในการทำงาน ก็ถือเป็นวิธีการย้ายงานแบบหนึ่ง หรือบางคนอาจจะมีทีมงานใหม่ นโยบายใหม่เข้ามา แต่ต้องย้ำว่าดวงดาวแบบนี้อาจจะส่งผลทำให้เราต้องเหนื่อยกว่าเดิมด้วยการที่ต้องไปบุกเบิกหรือทำอะไรใหม่ที่ไม่ถนัดไม่คุ้นเคย ดังนั้นขอให้ระมัดระวังในเรื่องของอารมณ์และความเครียดเอาไว้ด้วย ส่วนใครอยากจะสมัครงาน เจรจา สอบสัมภาษณ์ นัดต่อรองในช่วงนี้ดวงอยู่ในเกณฑ์ที่ดี ข้อควรระวังคือเดือนนี้จะมีคนมาตรวจสอบ จับผิด ทำให้เราเกิดความอึดอัดใจในเรื่องของการทำงานอยู่บ้าง
มีนาคม ตอนนี้เป็นเดือนที่ดวงมีเสน่ห์ในเรื่องของความรักนั้นต้องฝากเตือนไว้ ถ้าใครมีคู่มีครอบครัวอยู่แล้วขอให้ระมัดระวัง โอกาสที่จะกลายเป็นปัญหานอกลู่นอกทางหรือมือที่สามมีสิทธิ์จะเกิดขึ้น แนะนำให้ใช้กระแสดวงไปในทางที่ถูกต้อง คือใช้ความมีเสน่ห์ทำให้เรื่องความรักนั้นลงตัวกับแฟนหรือคนรักมากขึ้นอาจจะหาโอกาสพาคนรักไปเที่ยว เปลี่ยนบรรยากาศฮันนีมูน หรือการทำเซอร์ไพรส์อะไรบางอย่าง ก็จะส่งผลที่ดีในเรื่องความรักสำหรับเรื่องงาน งานที่เกี่ยวข้องกับการตลาดงานขาย อาชีพที่ต้องออกไปพบเจรจากับผู้คน หรือต้องพูดเยอะ ๆ นั้นจะส่งผลดี ฝากเตือนนิดหน่อยในเดือนนี้จะมีความวุ่นวายเข้ามาในครอบครัวในบ้าน อย่างเช่น การซ่อมแซม ต่อเติมบ้านที่อยู่อาศัย หรือในเรื่องของการเจ็บป่วยของบุคคลในครอบครัวหรือญาติพี่น้องในเดือนนี้ต้องระมัดระวัง
เมษายน เดือนนี้เป็นเดือนที่การเงินค่อนข้างวุ่นวายคุณเหมือนกับมีเรื่องที่จุกจิกกวนใจทางด้านการเงิน อาจจะมีคนมาขอยืมเงินบ้าง หรือเงินที่คิดว่าจะได้กลับไม่ได้อย่างที่ต้องการ การถูกเอาเปรียบทางด้านการเงินหรือถูกปฏิเสธในการขอความช่วยเหลือทางด้านการเงินนั้นต้องระมัดระวัง แถมเดือนนี้ยังเป็นเดือนที่หลายคนอาจจะวางแผนเที่ยวช่วงวันหยุดสงกรานต์แต่เป็นเดือนที่คุณอาจจะมีปัญหาเรื่องสุขภาพเกิดขึ้นได้ด้วย ดังนั้นจะเดินทางไปไหน ควรตรวจสอบเรื่องของยา การหาหมอ และวางแผนในการดูแลตัวเองในเรือ่ งการเดนิ ทางใหม้ ากขึ้น ขอ้ ควรระวังอีกอย่างหนึ่งคือเรื่องการถูกตำหนิ ถูกต่อว่าในการทำงาน การถูกใส่ร้าย กลั่นแกล้ง ถูกด่าทั้ง ๆ ที่ไม่ใช่เรื่อง ไม่ใช่ความผิดของเรา ก็ต้องระมัดระวัง หรือพยายามอย่าไปสร้างศัตรูเยอะในช่วงเดือนนี้
พฤษภาคม เดือนนี้จัดว่าเป็นเดือนที่ดวงดีขึ้น เพราะจังหวะดวงดาวในเรื่องการเรียนการศึกษาต่อที่หลายคนกำลังลุ้นอยู่ก็จะมีข่าวดีเข้ามา หรือใครตั้งใจสมัครงานหรือรอตำแหน่งใหม่ ๆ รอเลื่อนขั้น เลื่อนตำแหน่ง ในช่วงเดือนนี้เป็นเดือนที่เรื่องกำลังใจเป็นเรื่องสำคัญ เพราะเป็นช่วงที่คุณอาจจะท้อแท้ จากการเดินทางไกล เช่น การติดต่อกับลูกค้าในที่ไกล ๆ จะทำให้เกิดข่าวดี หรือบางคนอาจจะได้พบได้เจอโชคลาภหลังจากที่เดินทางกลับมา ก็เป็นไปได้ด้วยเช่นเดียวกัน หรือการปรับเปลี่ยนโยกย้ายขอไปประจำในอีกจังหวัด อีกสาขาหนึ่ง หรือเดินทางไปอบรมสัมมนาต่างประเทศในช่วงเดือนนี้ก็ถือเป็นจังหวะที่ดีด้วยเช่นเดียวกัน
มิถุนายน ในเดือนนี้เป็นเดือนที่เรื่องกำลังใจเป็นเรื่องสำคัญ เพราะเป็นช่วงที่คุณอาจจะท้อแท้หมดกำลังใจ เจอกับเรื่องเครียด มีมรสุมบางอย่างเข้ามาในชีวิต หรือบางคนจะมีข่าวไม่ดีเข้ามาค่อนข้างเยอะ ทำให้ไม่ค่อยอยากทำอะไร ต้องย้ำว่าดวงดาวเป็นผลในระยะสั้น ขอให้พยายามมองไปข้างหน้าและมีสติในการดำเนินชีวิต การสวดมนต์ไหว้พระเป็นสิ่งที่ช่วยได้เรียกว่าเป็นการแก้ปัญหาดวงดาวที่แรงในช่วงนี้ได้สำหรับข่าวดีในเดือนนี้คือ มีจังหวะดวงในเรื่องการเงินหรือโชค อาจจะไม่ถึงขั้นถูกรางวัลใหญ่ แต่อย่างน้อยเดือนนี้เป็นเดือนที่คุณสามารถดูแลและหมุนเงินในเรื่องรายรับรายจ่ายต่าง ๆ ได้อย่างลงตัวมากยิ่งขึ้น หรือใครเคยมีปัญหาในเรื่องหนี้สินที่เคยเกิดก่อนหน้านี้ ก็จะสามารถพูดคุยหรือเคลียร์กันได้อย่างลงตัวในช่วงเดือนนี้
กรกฎาคม เดือนนี้เป็นเดือนที่ต้องดูแลเรื่องส่วนตัว เรื่องความรัก เพราะค่อนข้างจะมีปัญหา ถ้าไม่ได้วางแผนดี ๆเรื่องเล็กอาจจะกลายเป็นเรื่องใหญ่ อาจจะมีเรื่องเข้าใจผิดกัน เอาปัญหาเก่า ๆ กลับมาเถียงกันใหม่ดังนั้นในช่วงเดือนนี้เป็นเดือนที่ไม่แนะนำให้คุณตัดสินใจเรื่องสำคัญในเชิงของความรัก เพราะโอกาสที่จะเป็นการตัดสินใจที่ผิดพลาดนั้นมีสิทธิ์จะเกิดขึ้นได้ง่าย หรือถ้าจะให้ดีในเดือนนี้พยายามวางแผนเรื่องการเดินทาง เช่น พาแฟนของคุณไปเที่ยว ไปเปลี่ยนบรรยากาศ การเปลี่ยนสถานที่นั้นช่วยลดความแรงของดวงดาวที่จะเกิดขึ้นได้สำหรับข้อดีในเดือนนี้ก็มี คือในเดือนนี้จังหวะดวงดาวโชคลาภยังอยู่ในเกณฑ์ที่ดี แต่อย่างที่ย้ำว่าบางทีอาจจะเป็นเหมือนทุกขลาภ คือได้มาแล้วมีเรื่องจุกจิกกวนใจ มีปัญหาอย่างอื่นเกิดขึ้น ดังนั้นแนะนำให้หาเวลานำเงินที่ได้มานั้นไปบริจาคหรือทำบุญ เพื่อลดกระแสความแรงในเรื่องของทุกขลาภให้น้อยลง นอกจากนี้ คนใกล้ชิดคนใกล้ตัวอาจจะนำโชค นำข่าวดีต่าง ๆ มาสู่ตัวคุณในเดือนนี้ได้
สิงหาคม เดือนนี้เป็นเดือนที่ต้องพยายามทำอะไรเป็นเบื้องหลังเยอะๆ หลีกเลี่ยงการไปออกหน้า เพราะเดือนนี้เป็นเดือนที่มีเรื่องเซอร์ไพรส์หลายอย่างเกิดขึ้นในชีวิตคุณ ซึ่งเป็นทั้งเซอร์ไพรส์ในทางที่ดีและไม่ดีเรื่องที่ต้องระวังคือ งานหรือสิ่งที่ตัดสินใจพูดคุยในเดือนนี้จะถูกเปลี่ยน ยกเลิก แก้ไข บางครั้งตกลงกันไว้ตอนเช้า บ่ายก็มีการเปลี่ยนแปลงเกิดขึ้นถ้าจะให้ดีพยายามอย่าไปออกหน้ามากเกินไป แนะนำให้ทำงานในลักษณะคอยดูแล ซัปพอร์ต ช่วยเหลือคนอื่น ก็จะทำให้ไม่มีปัญหาอะไร หรือถ้าในเดือนนี้คุณต้องเดินทางออกไปติดต่อธุระหน้าที่การงาน ก็จะช่วยทำให้ความวุ่นวายต่าง ๆ ลดน้อยลงได้ นอกจากนี้ต้องฝากเตือนคนที่มีครอบครัวแล้วเพราะบางทีกระแสดวงความรักครั้งเก่าในอดีตอาจจะกลับมาใหม่ ถ้าหากคุณจิตใจไม่หนักแน่นมั่นคงเพียงพอ โอกาสที่จะกลายเป็นปัญหายืดเยื้อเรื้อรังก็มีสิทธิ์จะเกิดขึ้นได้
กันยายน เดือนนี้เป็นเดือนที่ดวงดี จะเริ่มมีข่าวดีหลายเรื่องเข้ามา เรื่องแรกเป็นเรื่องการเงิน โอกาสที่จะมีรายได้พิเศษมีความมั่นคงทางด้านนการเงินที่ดีขึ้น ก็มีสิทธิ์จะเกิดขึ้นหรือเงินที่รอคอยอยู่จะได้กลับคืนมา ใครรอเงินส่วนแบ่ง รอผลตอบแทน รอเช็ค ก็จะทยอยได้รับเข้ามาในช่วงเดือนนี้ในเรื่องการเจรจา ค้าขาย อาชีพที่เป็นนายหน้าตัวแทนนั้นมีสิทธิ์ปิดการขาย มีคนให้ความช่วยเหลือคุณได้เป็นอย่างดี ข้อควรระวังคือ เดือนนี้คุณต้องทำงานด้วยตัวเอง ไม่สามารถพึ่งพาอาศัยคนอื่นได้เพราะดวงนั้นมีปัญหาในเชิงของบริวาร ลูกน้อง หรือคนที่เราไปฝากความหวังกับเขาไว้อาจจะทำให้เราผิดหวังได้ง่ายในเดือนนี้
ตุลาคม เดือนนี้เป็นเดือนสำคัญสำหรับดวงของคุณ เพราะดวงดาวเริ่มเปลี่ยน และเชื่อว่าจะเป็นการเปลี่ยนไปในทางที่ดีขึ้น คุณเป็นราศีที่มีโอกาสเรื่องการย้ายงาน ใครตั้งใจอยากจะย้ายงาน ขอให้ลองไปสมัคร ไปติดต่อดู โอกาสสมหวังในเดือนนี้นั้นมีเข้ามา บางคนที่ดวงแรงอาจจะเริ่มมาก่อนหน้านี้ก็เป็นไปได้ หรือบางทีคุณอาจจะไม่อยากย้าย แต่คุณจะถูกบังคับให้เกิดการเปลี่ยน-แปลง ไม่ว่าจะเป็นการจัดโต๊ะ เก้าอี้ที่นั่งใหม่ ย้ายแผนก เปลี่ยนเจ้านาย อาจจะทำให้เกิดความวุ่นวายบ้างเล็กน้อย แต่สุดท้ายแล้วคุณเป็นราศีที่ยังมีผู้ใหญ่ให้การสนับสนุน ช่วยเหลือ ส่งผลทำให้เกิดความลงตัว หรือช่วยแก้ไขปัญหาในเรื่องของการงานที่เข้ามาในช่วงนี้ได้เป็นอย่างดี
พฤศจิกายน เดือนนี้เป็นเดือนแห่งการเริ่มต้นดวงดาวนั้นอยู่ในมุมที่ลงตัวเป็นอย่างมาก ดังนั้นอะไรที่คุณคิดและตั้งใจไว้ก็มีสิทธิ์ได้เริ่มในช่วงเดือนนี้ ในเรื่องของการทำธุรกิจเปิดร้านเป็นของตัวเอง ก็สามารถที่จะดูทำเลที่ตั้งในช่วงนี้ได้เป็นอย่างดี หรือใครตั้งใจในเรื่องการเดินทาง การติดต่อธุระหน้าที่การงานในต่างจังหวัดหรือต่างประเทศ การเดินทางไกล จะยิ่งส่งผลดีสำหรับราศีของคุณเดือนนี้เป็นเดือนที่ดีสำหรับการวางแผนในเรื่องการเก็บออม คุณอาจจะมีเงินมีรายได้พิเศษเข้ามาก็ทำให้สามารถออมเงินได้มากยิ่งขึ้น และยังเป็นเดือนที่เพื่อนฝูงมิตรสหายจะให้โชคหรือให้ความช่วยเหลือ คุณจะมีคอนเน็กชั่นที่ดี เพื่อนจะช่วยทำให้เกิดความก้าวหน้าทางด้านการทำงาน หรือมีอะไรติดขัด เพื่อนอาจจะช่วยแนะนำลูกค้าหรือหาทางออกที่ดีให้กับปัญหาของคุณในช่วงนี้ได้
ธันวาคม เดือนธันวาคมเป็นเดือน ที่ดวงลงตัวและเป็นผลที่จะเกิดขึ้นในทางที่ดีไปจนถึงปีหน้าด้วย แต่ฝากไว้นิดหนึ่งคือเดือนนี้เป็นเดือนที่เราอาจจะหงุดหงิด ใจร้อน หุนหันพลันแล่น หลายคนที่คิดจะเดินทางขับรถในช่วงวันหยุดปีใหม่แบบนี้ก็ต้องมีสติให้มากยิ่งขึ้น ในเรื่องของการทำงาน ราศีของคุณเป็นราศีแห่งความมั่นคงก้าวหน้า เป็นราศีที่ช่วยในเรื่องของการเจรจาติดต่อสำหรับใครกำลังวางแผนชีวิตในปีถัดไป อยากจะมีการเริ่มต้นงาน มีโครงการอะไรใหม่ๆ ในชีวิต ขอให้รีบตัดสินใจในเดือนนี้ อย่าปล่อยให้เวลาดี ๆ แบบนี้ผ่านพ้นไปโดยไม่ได้เริ่มอะไรเลย เรื่องใดที่เคยเป็นอุปสรรคปัญหา ดวงในเดือนนี้จะทำให้เกิดความราบรื่นมากยิ่งขึ้น หรือใครที่เคยเป็นศัตรูกับเราอาจจะกลับมาเป็นมิตรในช่วงเดือนนี้ได้ด้วย