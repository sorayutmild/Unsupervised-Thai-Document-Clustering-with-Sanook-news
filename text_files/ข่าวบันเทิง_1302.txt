จากกรณีที่เป็นกระแสวิพากษ์วิจารณ์บนโลกออกไลน์ หลังมีกระทู้จากเว็บไซต์พันทิป "DJ พุฒิ คนพูดอาจไม่คิดอะไร แต่คนฟัง.......???" และโซเชียลมีเดีย แฉพฤติกรรมของพระเอกหนุ่มขายดี "พุฒิ พุฒิชัย เกษตรสิน" ดูถูกนักแสดงตัวประกอบขณะเข้าฉากถ่ายทำละครเรื่องหนึ่ง
อ่านข่าวที่เกี่ยวข้อง: ดราม่าร้อนๆ "ดีเจพุฒิ" งานเข้า! ลือดูถูกตัวประกอบกลางกอง
ล่าสุดเจ้าตัวได้เปิดใจผ่านทางรายการวิทยุคลื่น 94EFM โดยเจ้าตัวระบุว่า "วันนั้นเป็นวันที่ถ่ายละครตั้งแต่เช้าถึงดึก เป็นซีนใหญ่ที่มีนักแสดงหลักเยอะมาก และนักแสดงร่วมอีก 50-60 ชีวิต บวกแฟนคลับของผมเอง ของจุ๋ยอีก 300 คน ที่เข้าไปวันนั้น เราทำกันมาแต่เช้า ทีมงาน นักแสดงร่วม นักแสดงหลัก แฟนคลับที่มาก็ทำงานเต็มที่ ด้วยความที่เป็นซีนใหญ่เลยต้องโยกย้ายคนแต่ละที่เยอะ เวลาเคลื่อนตัวทีนึงเลยเป็นไปได้ช้า งานที่ต้องทำต้องแข่งกับเวลา"
"ช่วงที่เกิดขึ้น เป็นช่วงดึก สัก 5 ทุ่ม เกือบเที่ยงคืน มีแฟนคลับที่เราต้องดูแลเทคแคร์ เราเชิญเขามาร่วมเป็นส่วนหนึ่งในการแสดงละครเรื่องเกมมายา และถ่ายในโรงละครใหญ่ๆ ต้องย้ายคนมาสลับกันเพื่อมุมกล้องและภาพที่สวยงาม"
"ทีมงานที่เป็นคนถือไมค์เป็นคนงานผู้หญิง เขาทำงานแต่เช้าและเหนื่อย เราก็ช่วยเหลือด้วยการไปเอนเตอร์เทนกระตุ้น และให้ทุกคนได้กลับบ้านเร็ว แฟนคลับผม และจุ๋ยทุกคนมีงานเช้า ดึกมากแล้ว อยากให้งานผ่านไปด้วยเร็ว สิ่งที่เกิดขึ้นก็เป็นเหมือนที่ข่าวบอกคือที่เราทำลงไป เราต้องการกระตุ้นไม่ให้ทุกคนง่วงและเสร็จเร็วๆ แยกย้ายไปพักผ่อน"
"คือวิถีของพิธีกร เราเป็นดีเจ น้ำเสียงเราปกติ คนทำงานด้วยกัน จะรู้เราทำงานเป็นยังไง การพูดการเอนเตอร์เทน อาจพูดแหย่กัน หยอกกัน ซึ่งเป็นวิถีของเราอยู่แล้ว แต่เราไม่ได้เป็นแค่พิธีกร ไม่แค่นักแสดงอย่างเดียว เรามีบทบาทอื่นเข้ามาด้วย"
"สิ่งที่เกิดขึ้นในคืนนั้น ช่วงที่ทุกคนเหนื่อยล้า อยากกลับบ้านไปพักผ่อนกันแล้ว เราก็เอ็นเตอร์เทน ให้งานไหลลื่นทุกคนไม่เครียด ให้งานเสร็จเร็ว ทุกคนกลับไปพักผ่อนทั้งนักแสดงร่วมและแฟนคลับที่ไปวันนั้น ถ้าคำพูดบางคำพูดที่ออกจาเสียงของเราไป แล้วไปทำลายความรู้สึกของบางคน ก็เราก็ขอโทษ"