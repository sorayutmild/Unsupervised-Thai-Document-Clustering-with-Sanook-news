ชุมนุมเสื้อแดงป่วน โคโยตี้โผล่เต้นยั่วกลางงาน แนวร่วมฉุนฮือไล่ออกจากพื้นที่ ชี้ไม่เหมาะสมเป็นงานรำลึกถึงผู้สูญเสีย
(19 พ.ค.) ผู้สื่อข่าวรายงานว่า ระหว่างที่กลุ่มคนเสื้อแดงทยอยเดินทางมาร่วมงานรำลึก 19 พ.ค. ครบรอบ 2 ปี สลายการชุมนุมในช่วงบ่าย ปรากฏว่ามีหญิงสาว 3 คนแต่งกายชุดวาบหวิว ขึ้นเต้นยั่วยวนคล้ายโคโยตี้บนหลังรถกระบะ ตามจังหวะของเสียงเพลง บริเวณด้านหน้าโรงแรมอินเตอร์คอนติเนนตัล กรุงเทพ ใต้สถานีรถไฟฟ้าบีทีเอสชิดลมโดยมีกลุ่มผู้ชุมนุมกลุ่มผู้ชุมนุมคนเสื้อแดงกว่า 30 คน เข้ามารุมล้อมขับไล่ให้รถคันดังกล่าวออกนอกพื้นที่ชุมนุมทันที เนื่องจากมองว่าเป็นการกระทำที่ไม่เหมาะสม เพราะเป็นวันรำลึกถึงผู้สูญเสียจากเหตุการณ์ทางการเมือง ทำให้เจ้าหน้าที่ตำรวจต้องเข้ามาควบคุมสถานการณ์ และให้รถคันดังกล่าวรีบออกจากพื้นที่
จากการสอบถามผู้อยู่ในเหตุการณ์ กล่าวว่า เห็นรถกระบะคันดังกล่าวมาจอดอยู่นานกว่า 2 ชั่วโมง ก่อนเปิดเครื่องเสียงดังสนั่นหวันไหว จนกระทั่งมีหญิงสาววัย 3 คนใส่ชุดวาบหวิวขึ้นมาเต้นยั่วยวนประมาณ 5 นาที จนมีกลุ่มเสื้อแดงบริเวณใกล้เคียงเดินมารุมล้อมตะโกนขับไล่จึงเกิดเหตุดังกล่าวขึ้น