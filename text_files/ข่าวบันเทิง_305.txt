สร้างความเป็นห่วงให้กับแฟนๆ เป็นอย่างมาก สำหรับนักแสดงหนุ่ม เติ้ล ธนพล ที่ได้โพสต์ภาพตัวเองขณะป่วยที่โรงพยาบาล ทำเอาแฟนๆ พากันเข้าไปให้กำลังใจอย่างล้นหลาม และเติ้ล ได้เผยถึงชีวิตที่พลิกผันของตัวเอง รวมทั้งอาการป่วยให้ทุกคนได้ทราบ 
โดย เติ้ล ได้โพสต์ภาพเลือดที่เลอะพื้นห้อง พร้อมกับข้อความเล่าเรื่องราวว่า "เริ่มต้นเลยแล้วกันเอาเป็นว่าชีวิตที่ไม่คิดว่าจะพลิกผันเป็นเเบบนี้หลังจากมีคดีความชีวิตก็เปลี่ยนไป เครดิตที่มีก็หมดแต่ก็ไม่คิดอะไรเพราะยังพอมีงานทำแต่ก็น้อยลงยังพอใช้ชีวิตเป็น แต่ก็มีจุดเปลี่ยนคือเพื่อนญาติคนรู้ใจ (เเฟน) คนรอบๆ ตัวเริ่มมองแปลกๆ เหมือนผมไปฆ่าคนตาย ทำความผิดแบบมึงไม่น่าอยู่บนโลกนี้ได้ หรือเราคิดไปเองก็ไม่รู้ คิดไปทั่วคิดไปหมด ระแวงไปหมด จุดจบคือหาสิ่งที่ทำให้ลืมและคิดบวกไม่อยากพูดถึงญาติชั่วๆ นะ หลอกเงินทองเหมือนเปรต พอละอย่าให้ความสำคัญมัน
เล่าต่อวิธีลืมคือเก็บตัวกินแอลกอฮอล์ ยานอนหลับ ไปวันๆ จนน็อคเข้า รพ. รอบแรก 5 วันหมดเงินไป 1,040,000 อ่านไม่ผิดหรอกครับหนึ่งล้านสี่หมื่นบาทมัดยางลำไส้เป็นแผลในกระเพาะ ถ่ายเป็นเลือด บทที่ 2 เคยกลัวที่ไหน ทำเหมือนเดิมเพิ่มเติมคือโควิดรอบแรกอยู่บ้านซิครับ ทำไรหละเหมือนเดิมดื่ม ดื่ม แล้วก็ดื่ม แต่คราวนี้ทำกับข้าวกินนะ สุดท้ายเบื่อจ้างช่างTattoo มาสักที่บ้านสบาย สักไปด้วยเมาไปด้วย จนได้ฉายา ขวัญใจรถเขียว งงดิ คือ ไร มันคือรถเก็บขยะจะมาทุกวันจันทร์แต่เรากินวันนึงขั้นต่ำวันละ 3 ลัง เบียร์นะบ้านอื่นเค้าเก็บไม่เกิน 5 นาที บ้านผมเป็นชั่วโมงเพราะต้องคัดขวดแยกเลยได้ฉายา ขวัญใจรถเขียวมา
จบโควิดรอบแรกก็ออกกำลังกาย เห้ยๆๆ หุ่นกลับมานะแทบจะเหมือนเดิมทุกอย่างกลับมา งาน อย่างเดียวแหละความมั่นใจกลับมาได้แป๊ปเดียวรอบ 2 ก็มา ใช้คำว่าท้อ พินาศ แต่รอบนี้ไม่ค่อยกลัวนะ แต่เงินเริ่มหมดเลยรู้จักคำว่าคิดหน้าคิดหลังเยอะๆ อยู่บ้านออกกำลังเอาตำแหน่งขวัญใจรถเชียวกลับมากิน เมา หลับ วนไป ไม่นานรอบ 2 คิดถึงแม่กับพ่ออยากกลับบ้านแต่เค้าไม่ให้กลับอยู่คนเดียวในบ้าน ก็เริ่มใช้คำว่าจะแย่งข้าวหมาแ-กอยู่แล้ว ในที่สุดฟ้าก็เปิดจากจะหมดตัว รอบเริ่มรูชะตาชีวิต หมดซิครับเริ่มหารอบนี้ใช้คำว่าจะแ-กหมา เอาตัวเองไม่รอดจนเป็นลำไส้แต่คราวนี้แย่แบบสุดๆไม่มี รพ.ให้เข้าไม่มีเตียงไม่มีเลือดแต่อาการเก่าก็กลับมาแต่คราวนี้แย่กว่าเก่าเป็น10 เท่าคืออาเจียนเป็นเลือดอ่างล้างหน้า 7-8 รอบแบบเต็มอ่างเป็นแบบลิ่มเลือดเกือบช็อคดีนะมีพยาบาลเป็นพี่เลยโทรบอกว่าจะช็อคเลยได้กลูโคสกับน้ำเกลือหมดไป 5 ขวด วิตตามินอีกเพียบอัดมันเข้าไปแล้วลุ้นเอาว่าเลือดจะหยุดไหม สรุปหยุด ออกตูดต่อ อ้วก 2 วันเหม็นคาวไปทั้งบ้านแล้วทุกอย่างก็เหมือนจะดีแต่ ควบคุมการขับถ่ายไม่ได้ต้องใส่แพมเพิสตลอดแล้วเลือดก็หยุด
ดีใจว่าเราทำได้ แต่เจ้ากรรมริดสีดวงแ-ก นั่งไม่ได้ไปเป็นสัปดาห์ หลังจากนั้นก็ไปทำบุญทั้งๆ ที่ยังไม่หาย ลองคิดดูว่าจะเป็นยังไงลำไส้พองเป็นริดสีดวงแถวขับรถจิฟขึ้นท่าสองยาง พระเจ้าดีนะมีแค่ 2 โค้ง ซ้ายกับขวา ตายซิครับ ก่อนขึ้นเจอไวน์ชั้นดีของโปรดซิครับผมใครจะอดใจไหวผมไม่ใช่นักบวช แ-กซิคับ 2 เเก้วนิดๆ เห้ย ไม่มีอาการเอาหละวะ ได้ใจดิ กลับลงมา ซ้ำซิครับผม 2 แก้วก็ยังไม่เป็นไรแถมหลับสบาย วันที่ 3 จะกลับบ้านมาพัก โรงแรมแห่งหนึ่งวันนี้เพลียเหนื่อยเลยไม่ดื่ม กลับเข้าห้องพักอาบน้ำกำลังจะนอน เอิ่ม คิดตามนะเหมือนพะอืดพะอมจะอาเจียนกระอักออกมาเหมือนอมปีโป้ 3 ชิ้น เลย เข้าบ้วนทิ้งในอ่างล้างหน้า ชิ-หายนั่นลิ่มเลือดแต่ก็คิดดีคงเป็นยาที่กินเข้าไปแล้วสีมันละลาย เลยมานั่งดูทีวี ซักพักอาการก็เกิดขึ้นอีก คราวนี้เอาถังขยะมาวางใกล้ๆ ผลที่ได้ คือ เต็มถังดิครับลือด เจ้ากรรมดันปวดขี้ เลยไปเข้าห้องน้ำโอ้ทั้งขี้ทั้งอ้วก พอออกมภาพตัดล้มหัวกระแทก ขี้แตก กระอักเป็นเลือด ดีนะยังโรงพยาบาลอยู่ใกล้ๆ ไม่งั้นต้องกลับบ้านเก่า
วันแรก icu ให้เลือดสบายตัว พอวันที่ 2 ต้องไปศัลยกรรมชายเริ่มกลัวทั้งชีวิตไม่เคยอยู่ห้องรวม พัดลม เชื้อโรคก็เยอะ ภาพเก่าๆ เริ่มกลับมาเพราะแม่เคยทำงานในตึก icu เจอคนไข้แบบทุกรูปแบบ แล้วทุกอย่างก็เป็นเหมือนที่คิดไว้เป๊ะ พยาบาลพูดด้วยคำแรก คือ ลุง 2 คนข้างๆ แค่ดึงสายช่วยหายใจเค้าก็ไปแล้ว เออดีไม่ต้องบอกก็ได้มั้ง คือแม่กับพ่อผมทำงานโรงพยาบาลมาก่อน ผมก็โตมากับโรงพยาบาล กิน นอน มาเหมือนกันเลยรู้จักเครื่องช่วยชีวิตแทบทุกเครื่อง คืนแรกคงเสียเลือดไปมากหลับสบายมาก รู้สึกเออว่ะมันก็เหมือนห้องพิเศษ คืน 2 เริ่มนอนไม่ได้มีเพื่อนเป็นแอลกอฮอล์ลิซึ่มมาเพิ่ม เพ้อทั้งคืน ไม่จบเท่านั้น เพื่อนคงมีเพื่อนชื่อเดียวกับผมหรือคงทะเลาะกันมาเรียก กูทั้งคืน แถมตี 2 ด่าอีกว่ามึงไม่ต้องพูดมากเงียบๆ ไป เอิ่มไม่มีใครพูดอะไร แต่ผมก็หลับเพราะคงเพลียเสียเลือดมาเยอะ เอาย่อๆ นะ
คืน 3 กับ 4 รวมทุกอย่าง ทุกเตียงต้องทำซัคชั่นทั้งวัน ทั้งคืน เรียกว่ารวมมิตร ซัคชั่นคือผู้ป่วยที่เจาะคอแล้วต้องดูดเสมหะออกเพราะเค้าจะหายใจไม่ได้รวมถึงเพื่อน 2 เตียงข้างๆ ผมตั้งชื่อเรียกเค้าว่าลุงเนื้อเปื่อย คือ จับตรงไหนก็เนื้อหลุดไปหมดวัดความดันก็ไม่ได้เนื้อปลิ้นไปหมด ส่วนเตียงข้างๆ ผมเรียกลุงน้ำหวาน ไม่ใช่แกชอบของหวานนะแต่มดขึ้นทั้งตัว นี่แหละต่อให้คุณมีเงินเป็นร้อยล้านก็หาเข้าห้องพิเศษไม่ได้เพราฉะนั้นดูแลสุขภาพตัวเองกันดีๆ นะครับในยุคนี้ ส่วนผมตัดสินใจตรวจทุกอย่างในวันนั้น ไม่เคยกลัวตาย แต่กลัวเป็นภาระของคนอื่นๆ ตรวจทุกอย่างเลือด เชื้อ ปอด ปกติทุกอย่าง โชคดีไป มีสิ่งทีแนะนำมาสำหรับลำไส้นะเพราะเคยไปล้างมาเป็นราคาที่สูง แต่ผมทำเองที่บ้านคือผมใช้ดีท็อกซ์ก่อน แล้วใช้คอลลาเจนปัญหาต่างมันก็หายไป ถ่ายยาก ลำไส้สกปรก ตดมีกลิ่นเหม็น ลดน้ำหนักไม่ลงท้องพอง สิว ฝ่า กระ"
ท่ามกลางแฟนๆ เพื่อนๆ ที่พากันเข้ามาส่งกำลังใจให้เติ้ลกันล้นหลาม
 

"เติ้ล ธนพล" เผยภาพขณะนอนโรงพยาบาล สุดซึ้งขอบคุณทีมแพทย์พยาบาลที่เสียสละ
