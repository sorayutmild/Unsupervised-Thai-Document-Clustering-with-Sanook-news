หลังจากที่โลกออนไลน์ได้มีการเผยแพร่ภาพจดหมายเปิดผนึกระบุว่า รัฐสภายุโรปได้เชิญ น.ส.ยิ่งลักษณ์ ชินวัตร อดีตนายกรัฐมนตรี เพื่อขอให้ไปแลกเปลี่ยนความคิดเห็นเกี่ยวกับสถานการณ์ในประเทศไทย ณ กรุงบรัสเซลส์ ประเทศเบลเยียม หรือเมืองสตราสบูร์ก ประเทศฝรั่งเศส ตามแต่ น.ส.ยิ่งลักษณ์ สะดวก
อย่างไรก็ตาม ในสังคมออนไลน์ได้มีการตั้งข้อสังเกตถึงจดหมายดังกล่าวว่า มีการเลือกใช้คำที่ค่อนข้างแปลก โดยส่วนใหญ่ตั้งประเด็นว่า จดหมายดังกล่าวนั้นเป็นฉบับจริงและออกมาอย่างเป็นทางการหรือไม่ หรือเป็นเพียงแค่การปลอมขึ้นมาเพื่อสร้างกระแสทางการเมือง อาทิ จดหมายจั่วหัววันที่ 7 ตุลาคม 2015 แต่ทำไมถึงเพิ่งเป็นข่าวช่วงนี้
นอกจากนี้ ยังมีใช้คำทับศัพท์ว่า "คุณ" (Khun) ซึ่งเป็นภาษาไม่ควรที่จะใช้ในหนังสือทางการ และยังไม่ระบุว่าวันนัดหมายที่เเน่ชัด พบกับใครก็ยังไม่ทราบ ทั้งยังมีการลงนามกำกับท้ายจดหมายถึง 2 ชื่อ แต่กลับไม่ระบุตำแน่งมาด้วยว่าเป็นใคร แต่ที่ทราบแน่ชัดประการแรกคือ ไม่ใช่ ประธานรัฐสภายุโรป (Mr. Martin Schulz) หรือ เลขาธิการรัฐสภายุโรปแน่ (Mr.Klaus Welle) ดังนั้น เลยสรุปไม่ได้ว่าใครเชิญ
ต่อมา แฟนเพจ "ล้านชื่อต้านล้างผิด" หนึ่งในผู้ตั้งข้อสังเกตข้างต้น ได้ระบุเพิ่มเติมว่า บุคคลที่เชิญน.ส.ยิ่งลักษณ์ คือ "Elmar Brok" เป็น ส.ส.ยุโรปธรรมดา มีตำแหน่งแค่ประธานกรรมมาธิการกิจการต่างประเทศ และที่สำคัญคือ จดหมายดังกล่าวยัง "ทำในนามส่วนตัว" มิใช่ในนามรัฐสภายุโรป หรือในนามกรรมาธิการฯ เพราะใช้หัวจดหมายของ ส.ส. ทั่วไป ซ้ำยังตั้งใจไม่ลงตำแหน่งตัวเอง เพื่อให้ไม่เป็นทางการ แต่ฝ่ายเพื่อไทยเอามาหลอกประชาชนว่าเป็นหนังสือเชิญของรัฐสภายุโรป
ทั้งนี้ Elmar Brok มีประวัติฉาวโฉ่มากจนเป็นที่กล่าวขานในสภายุโรป โดยเฉพาะเป็นนักลอบบี้ตัวยงให้กับ Bertelsmann สื่อยักษ์ใหญ่แห่งเยอรมัน และเคยถูกกรรมาธิการของรัฐสภายุโรปตรวจสอบ เนื่องจากใช้เส้นสายในการปิดกั้นไม่ให้นักข่าว Lutz Mukke ขุดคุ้ยและตีพิมพ์พฤติกรรมอันเสื่อมเสียของตัวเอง แต่ที่ฉาวโฉ่และดังไปทัวโลกคือเมื่อกลุ่มสิทธิสตรี (FEMEN) ซึ่งเคลื่อนไหวในการรณรงค์ต่อต้านการขายบริการของโสเภณีในประเทศ Ukraine ออกมาเปิดโปงว่า นาย Elmar Brok ใช้บริการโสเภณีที่ประเทศ Ukraine บ่อยครั้ง แถมยัง พูดให้ผู้หญิง Ukraine เสียหาย โดยคราวนี้กลุ่มสตรี FEMEN เปลือยหน้าอกประท้วงและมีการปะทะกับ นาย Elamar Brok และตะโกนเรียกร้อง " Ukraine ไม่ใช่สถานบริการทางเพศ