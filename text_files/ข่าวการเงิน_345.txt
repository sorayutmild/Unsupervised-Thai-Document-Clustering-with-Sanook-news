ธ.ก.ส. เตรียมออก สลากออมทรัพย์ ชุดที่ 4 หน่วยละ 100 บาท ดอกเบี้ย 1.25 ต่อหน่วย มีสิทธิ์ลุ้นรางวัลใหญ่ถึง 10 ล้าน ใน 36 งวด เปิดจำหน่ายทุกสาขา เริ่ม 17 ก.พ. 60
ธนาคารเพื่อการเกษตรและสหกรณ์การเกษตร หรือ ธ.ก.ส. เตรียมออกจำหน่าย สลากออมทรัพย์ ธ.ก.ส. ชุดที่ 4 เพื่อเปิดให้ประชาชนผู้สนใจลงทุน โดยมี หน่วยลงทุนละ 100 บาท ระยะเวลาการถือสลากฯ 3 ปี ได้รับดอกเบี้ย 1.25 ต่อหน่วย หรือ 0.42 % ต่อปี โดยจะเปิดจำหน่ายในวันที่ 17 ก.พ. 2560 เป็นต้นไป
สำหรับการลงทุนในสลากออมทรัพย์ ธ.ก.ส. ชุดที่ 4 จะมีโอกาสลุ้นรางวัลมากมาย ถึง 36 งวด โดยรางวัลใหญ่สุดมีรางวัลถึง 10 ล้านบาท
เงื่อนไขการซื้อสลากออมทรัพย์ จะต้องถือสลากเป็นเวลา 3 ปี ผู้ที่ไถ่ถอนก่อนกำหนด จะไม่ได้รับดอกเบี้ย และหาก ฝากไม่ครบ 3 เดือน ผู้ถือสลากจะถูกหักค่าส่วนลดจากมูลค่าสลากฯในอัตรา 2 บาทต่อหน่วยด้วย

 
