ไทยขายไอโฟนรุ่นล่าสุด 5S แพงอันดับที่ 30 ของโลก ส่วนบราซิลขายแพงที่สุดในโลก
มีการรายงานข่าวจาก "ครอบครัวข่าว" ถึงกรณีการวางจำหน่าย iPhone 5S พร้อมราคา และการจัดอันดับประเทศที่มีการขาย iPhone 5S แพงที่สุดในโลกออกมา ซึ่งตามข่าวนั้นประเทศไทยขายแพงติดอันดับที่ 30 ของโลกครับ โดยตัวแปลทั้งหมดขึ้นอยู่กับ เหตุจากอัตราแลกเปลี่ยนและอัตราภาษีที่แตกต่างกันตามปัจจัยพื้นฐานเศรษฐกิจ

ราคาขายสมาร์ทโฟนชื่อก้องโลกอย่างไอโฟนรุ่น 5 S ล่าสุดที่เปิดตัวในคืนที่ผ่านมาที่สหรัฐฯ พบว่า บราซิล ครองอันดับ 1 ประเทศขายไอโฟนแพงที่สุดในโลก ทวีปยุโรปเป็นตลาดที่ขายไอโฟนแพงอันดับ 1 ของโลก ในขณะที่ไทยขายแพงกว่าราคาในสหรัฐฯ รั้งอันดับที่ 30 ของโลก เหตุจากอัตราแลกเปลี่ยนและอัตราภาษีที่แตกต่างกันตามปัจจัยพื้นฐานเศรษฐกิจการจัดอันดับประเทศที่ขายไอโฟน รุ่น 5S ซึ่งเป็นรุ่นล่าสุดที่เปิดตัวไปในคืนที่ผ่านมาในสหรัฐอเมริการวมทั้งสิ้น 34 ประเทศทั่วโลก โดยใช้ราคาขายเครื่องรุ่น 5S เปิดตัวที่ 649 เหรียญสหรัฐ มีคุณสมบัติของเครื่องรุ่นต่ำสุด คือ จำนวน 16 กิ๊กกะไบต์ ไม่มีสัญญาผูกติดกับเครือข่ายผู้ให้บริหารโทรศัพท์เคลื่อนที่ใดๆ รวมถึงใช้อัตราแลกเปลี่ยนเงินเหรียญสหรัฐ ณ วันนี้เมื่อเวลา 11.30 น. พบว่า ใน 5 อันดับแรกของโลก ประเทศที่ขายไอโฟน รุ่น 5S แพงที่สุดอันดับ 1 ของโลก คือ ประเทศบราซิล มีราคาขายเครื่องละ 2,399 เรียลบราซิล หรือคิดเป็น 1,016.74 เหรียญสหรัฐฯ หรือราว 33,044 บาท นั่นหมายถึงมีราคาสูงกว่าในสหรัฐถึง 57 % ประเทศถัดมาที่ขายไอโฟนรุ่นดังกล่าวแพงอันดับ 2 ของโลก คือ อิตาลี ที่ราคาเครื่องละ 729 เหรียญยูโร หรือราว 960.17 เหรียญสหรัฐฯ หรือประมาณ 31,347 บาท โดยมีราคาแพงกว่าในสหรัฐถึง 48 % อันดับ 3 ได้แก่ประเทศ ฟินแลนด์ ที่ราคาเครื่องละ 705 เหรียญยูโร หรือราว 929.05 เหรียญสหรัฐฯ หรือประมาณ 30,315 บาท โดยมีราคาแพงกว่าในสหรัฐฯถึง 43 % อันดับ 4 ได้แก่ประเทศเบลเยียมที่ราคาเครื่องละ 699 เหรียญยูโร หรือราว 920.93 เหรียญสหรัฐฯ หรือประมาณ 30,057 บาท โดยมีราคาแพงกว่าในสหรัฐถึง 42 % และอันดับ 5 ได้แก่ประเทศ โปรตุเกส ที่ราคาเครื่องละ 699 เหรียญยูโร หรือราว 920.93 เหรียญสหรัฐฯ หรือประมาณ 30,057 บาท โดยมีราคาแพงกว่าในสหรัฐถึง 42 % ทั้งนี้ ราคาขายไอโฟน 5S ในทวีปยุโรป กลายเป็นทวีปที่มีราคาขายแพงมากที่สุดในโลก เมื่อเทียบกับทวีปเอเชีย และอื่นๆใน ขณะที่ ราคาขายไอโฟนรุ่นดังกล่าวในประเทศไทย จะมีราคาขายที่เครื่องละ 22,900 บาท หรือราว 712.06 เหรียญสหรัฐฯ สูงกว่าราคาในสหรัฐ 63 เหรียญสหรัฐฯ หรือสูงกว่าราว 9.7 % ส่วนราคาขายไอโฟนในฮ่องกง ซึ่งคนไทยนิยมฝากไปซื้อจากฮ่องกงกลับมานั้น พบว่า มีราคาขายสูงกว่าประเทศไทย 1 อันดับ และมีราคาแพงอันดับที่ 29 ของโลก ด้วยราคาเครื่องละ 5,588 เหรียญฮ่องกง หรือราว 720.60 เหรียญสหรัฐฯ ซึ่งสูงกว่าในสหรัฐฯ ประมาณ 11% สำหรับประเทศที่มีราคาขายถูกอันดับ 2 ต่อจากสหรัฐอเมริกา คือ ประเทศ แคนาดา อันดับ 3 ต่อจากสหรัฐฯ คือ ประเทศมาเลเซีย โดยมีราคาเครื่องละ 2,199 ริงกิต หรือราว 669.14 เหรียญสหรัฐฯ หรือประมาณ 21,745 บาท ทั้ง นี้ อัตราแลกเปลี่ยนที่มีแนวโน้มผันผวนอย่างมากในช่วงที่ผ่านมา โดยเฉพาะเฉลี่ยแล้วยังมีแนวโน้มอ่อนค่าลงเมื่อเทียบกับเงินเหรียญสหรัฐฯ ทำให้ราคาขายเครื่องไอโฟนในตลาดต่างประเทศมีราคาแพงเพิ่มขึ้น ประกอบกับการใช้โนยายเก็บภาษีเพิ่มสูงขึ้นในทวีปยุโรป เพื่อแก้ปัญหาการขาดดุลงงบประมาณของรัฐบาลในประเทศที่เกิดวิกฤตหนี้สาธารณะ ส่งผลให้ราคาขายไอโฟนในทวีปยุโรปมีราคาแพงเพิ่มขึ้นเช่นกัน 
ไทยขายไอโฟนรุ่นล่าสุด 5S แพงอันดับที่ 30 ของโลก
สนับสนุนเนื้อหา: www.krobkruakao.com