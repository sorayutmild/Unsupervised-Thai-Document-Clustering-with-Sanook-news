สุดยอดแฟรนไชส์เร็วแรงทะลุนรกที่เชื่อว่าในวงการคอหนังคงจะไม่พลาดชมเรื่อง Fast and furious ที่มาในครั้งนี้เข้ามาตีตลาดเกมส์กันบ้าง พร้อมกันทั่วโลกในวันที่ 7 สิงหาคมนี้
 
Fast and furious เป็นผลงานจากผู้จัดจำหน่ายยักษ์ใหญ่ของวงการคอเกมส์ Bandai namco และทีมนักพัฒนาอย่าง Slightly Mad studio ที่ออกแบบเกมส์มาจากภาพยนตร์เรื่องดัง The fast & furious ที่ดำเนินมาถึงภาคที่เก้าเข้าไปแล้ว หันมาดูทางฝั่งตัวเกมส์กันบ้างที่สามารถออกแบบมาในแนวแอคชั่นผสมผสานเข้าไปกับการไล่ล่าของวงการแข่งรถนำทีมมาโดย ดอมินิค โทเร็ตโต้ , เลตตี้ และ โรมัน เพียส ที่จำเป็นต้องรวบรวมทีมเข้าตามล่าองค์กรอาชญากรรมที่ไม่ได้มีดีแค่ซิ่งรถซ้ำยังมีพาหนะที่โลดโผนได้ซะอีก
ไม่เพียงเท่านั้นยังแฝงเนื้อหลักของเกมส์ที่จะพาทุกท่านออกจากเมืองหลวงมุ่งหน้าสู่กรุงเอเธนส์ , บาร์เซโลน่า และ โมร็อคโค ปรับหน้ายางไปลุยไล่บี้ถนนออฟโรด และยังสามารถร่วมเล่นกับเพื่อนในโหมดออนไลน์ที่จำเป็นจะต้องฟอร์มทีมมาให้ดีเพื่อเข้าพิสูจน์ความเป็นหนึ่งที่เต็มไปด้วยนักซิ่งมากมาย
     


                                                  
สำหรับตัวเกมส์ Fast and furious crossroads ที่เพิ่งปล่อยคลิปตัวอย่างของตัวเกมส์ ที่อธิบายถึงรูปแบบเนื้อเรื่องการไล่ล่าพร้อมกับภารกิจหลักที่เน้นการขับขี่บนถนนออฟโรด เข้าสกัดกั้นเหล่าผู้ร้ายข้ามแดนโดยตัวเกมส์นั้นจะวางจำหน่ายเป็นครั้งแรกในช่วงวันที่ 7 สิงหาคม 2020 เป็นต้นไป และยังสามารถรองรับได้ทั้งในระบบ Playstation 4 , Xbox-one และใน PC บนสตรีม