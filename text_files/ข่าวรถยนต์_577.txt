     ลูกหมากกันโคลงมี ลักษณะเป็นลูกยางถูกยึดติดกับเหล็กกันโคลง ทำหน้าที่รับแรงกระแทกและยึดเหล็กกันโคลงให้นิ่งเพื่อการขับขี่ที่นุ่มนวล คอยรับแรงบิดตัวเวลาเข้าโค้ง ส่วนมากรถซิตี้คาร์ทั่วไปจะมีที่ล้อคู่หน้าอายุการใช้งานอยู่ที่ระยะ 6 – 8 หมื่นกิโลเมตร หรือขึ้นอยู่กับสภาพการใช้งาน
     อาการ “ลูกหมาก” กันโคลงพัง
- ตกหลุมแล้วรถมีเสียงดังที่ล้อกุกกัก ส่วนมากจะดังมาจากล้อด้านซ้าย - ขึ้นเนินหลังเต่ามีเสียงดังกุกกัก คล้ายล้อจะหลุด - ช่วงจังหวะหักเลี้ยวหรือรถเอียง พวงมาลัยรถเกิดเสียงผิดปกติ
     อาการ “ลูกหมาก” อื่นๆชำรุด
- ลูกหมากปีกนก จะเกิดเสียงกุกกักขณะขับรถความเร็วต่ำบนถนนขรุขระตัวรถควบคุมได้ยาก - ลูกหมากคันชัก ระยะฟรีของพวงมาลัยจะกว้างขึ้นเวลาขับขึ้นเนินเล็กๆ จะมีเสียงดัง - ลูกหมากแร็ค การหมุนเลี้ยวจะมีระยะมากกว่าปกติ และควบคุมรถได้ยาก
     ใครเจออาการ ลูกหมากรถพัง ดังที่กล่าวมาอย่ารอช้า รีบนำรถเข้าเช็กอู่ใกล้บ้านหรือศูนย์บริการทันที อย่าปล่อยไว้ปัญหาจะลุกลามจากน้อยจะกลายเป็นมาก เพราะหากเปลี่ยนทั้งชุดก็คิดเป็นเงินหลายบาท ขอให้โชคดีรถไม่มีปัญหาครับ
 
