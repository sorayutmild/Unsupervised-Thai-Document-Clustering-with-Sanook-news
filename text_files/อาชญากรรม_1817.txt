ผู้สื่อข่าวรายงานว่า เช้าวันนี้ (12ก.ย.) เมื่อเวลาประมาณ 08.00 น. เจ้าหน้าที่ตำรวจสน.คลองตันจะนำตัวน.ส.ปิยา พงศ์กุลภา หรือ กิ๊ฟซ่า นักร้องสาวจากวง เกิร์ลลี่ เบอร์รี่ ที่ถูกจับในคดีเมาแล้วขับเมื่อวานนี้ ส่งฟ้องศาลจังหวัดพระโขนง โดยมีรายงานว่า นายสุรชัย เชษฐโชติศักดิ์ หรือ เฮียฮ้อ ประธานเจ้าหน้าที่บริหาร บริษัท อาร์เอส จำกัด(มหาชน) จะเดินทางไปพร้อมกับ กิ๊ฟซ่าด้วย
แต่ล่าสุด เฮียฮ้อ ได้โพสต์ข้อความผ่านทวิตเตอร์ว่า "ข่าวว่าเฮียไปศาลกับกิ๊บซ่าวันนี้คลาดเคลื่อน ไม่ได้ไปครับ บริษัทลงโทษตามกฏบริษัทไปแล้ว ต้องไปรับโทษทางกฏหมาย & บำเพ็ญประโยชน์สังคมต่อไป"
ล่าสุดศาลมีคำตัดสินจำคุก น.ส.ปิยา พงศ์กุลภา หรือ กิ๊ฟซ่า ในความผิดฐานเมาแล้วขับ จำคุก 2 เดือน ปรับ 6,000 บาท แต่รับสารภาพจึงลดโทษให้ เหลือ จำคุก 1 เดือน ปรับ 3,000 และความผิดฐานไม่มีใบขับขี่ ปรับ 1,000 บาท แต่รับสารภาพจึงลดปรับแค่ 500 บาท สรุปโดนสั่งจำคุก 1 เดือน ปรับ 3,500 บาท ส่วนโทษจำคุกนั้นให้รอลงอาญา 2 ปี และจะมีการคุมประพฤติ 1 ปี ต้องไปรายงานตัว 4 ครั้ง และให้บำเพ็ญประโยชน์ต่อสังคม 12 ชั่วโมง
*ขอบคุณภาพจาก twitter‏@Raphatsit_19 , twitter‏@antz_anita
คลิกอ่าน
กิ๊ฟซ่า เกิร์ลลี่เบอรี่ คำพูดก่อนเป่าแอลกอฮอล์
กิ๊ฟซ่า เกิร์ลลี่เบอรี่ โดนจับเมาแล้วขับ เบ่งเป็นดาราไม่ยอมเป่า
เฮียฮ้อ สั่งพักงาน กิ๊ฟซ่า 3เดือนเมาแล้วขับ
กิ๊ฟซ่า เกิร์ลลี่เบอรี่ โพสต์เสียใจ ขอโทษเมาแล้วขับ