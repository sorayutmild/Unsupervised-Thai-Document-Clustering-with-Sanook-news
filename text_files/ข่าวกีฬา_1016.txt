ฟุตบอล : หลุยส์ อเดรียโน ศูนย์หน้าของชัคเตอร์ โดเนทส์คถูกสหพันธ์ฟุตบอลยุโรป (ยูฟ่า) ตั้งข้อหา หลังจากยิงประตูกังขาในเกมยูฟ่า แชมเปี้ยนส์ ลีก วันที่ 20 พฤศจิกายนที่ผ่านมา ซึ่งโดเนทส์ค เป็นฝ่ายชนะนอร์ดเยลลันด์ 5-2
อเดรียโน ทำแฮตทริกได้ในเกมนัดที่ 5 ของศึกชปล. รอบแบ่งกลุ่ม โดยหนึ่งในนั้นเป็นลูกยิงกังขาในจังหวะที่วิลเลียน เพื่อนร่วมทีมโยนบอลคืนทีมคู่แข่งตามการเล่นแฟร์เพลย์จากที่ก่อนหน้านี้ มีการเป่าหยุดเกมเพื่อมาดูอาการบาดเจ็บของนักเตะนอร์ดเยลลันด์ในสนาม
ซึ่งหลังจากดูอาการแล้วฝั่งโดเนทส์ค ต้องเป็นฝ่ายเตะคืนบอลกลับให้ตามแฟร์เพลย์แม้ไม่มีบรรจุไว้เป็นกฎตายตัว แต่ อเดรียโน ฉกบอลที่ฝั่งตัวเองเตะคืนหลังกลับให้ทีมนอร์ดเยลลันด์ ลากไปยิงผ่านผู้รักษาประตูฝ่ายคู่แข่ง
ล่าสุด วันที่ 21 พ.ย. ยูฟ่า ได้แถลงตั้งข้อหาละเมิด หรือ มีพฤติกรรมที่ทำให้จริยธรรมพื้นฐานของนักฟุตบอลในสนามเสื่อมเสีย โดยจะมีการพิจารณา-ประกาศผลในวันที่ 27 พ.ย.
ทั้งนี้ หลังจบเกมโค้ชของทีมโดเนทส์ค ระบุว่า อเดรียโน อ้างว่า ยิงไปด้วยสัญชาติญาณเมื่อเห็นลูกบอลข้ามมา ซึ่งจริงๆแล้วทีมตั้งใจปล่อยให้นอร์ดเยลลันด์ เข้าไปยิงประตูทดแทนให้หลังจากเขี่ยลูกเริ่มเกมใหม่ แต่สุดท้ายแล้วผู้เล่นก็สับสนจนเล่นกันต่อไปตามปกติ อย่างไรก็ตาม โค้ชโดเนทส์ค ได้กล่าวขอโทษสำหรับสิ่งที่เกิดขึ้น
 
ลูกยิงกังขา ของหลุยส์ อเดรียโน่

