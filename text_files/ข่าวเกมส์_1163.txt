เกมส์ Resident Evil
Universal ค่ายภาพยนตร์ชื่อดังยังคงรวมพลังกับ Capcom จัดสวนสนุกยิ่งใหญ่สมจริงที่สร้างเลียนแบบเกมอย่างต่อเนื่อง จากครั้งที่แล้วได้ร่วมกันสร้างสวนสนุกเกมส์ Monster Hunter ที่มีโมเดลเจ้ามังกรราธารอส กับราเธี่ยน ที่มีขนาดเท่าตัวจริงกันไปแล้ว ล่าสุดนี้เป็นคิวของเกม Resident Evil หรือ Biohazard กันบ้างแล้ว ซึ่งได้สร้างสวนสนุกที่ให้ผู้เข้าชมได้ร่วมต่อสู้ยิงซอมบี้ด้วยตัวเอง โดยใช้ปืนจำลองติดตั้งเซนเซอร์ แบบเดียวกับที่ตำรวจใช้ฝึกการยิงปืน 
เกมส์ Resident Evil
สวนสนุกดังกล่าวตั้งชื่อว่า "Resident Evil The Real" สร้างขึ้นภายใน Universal Studios Japan บริเวณสวน Palace Theater แถว New York area ผู้เข้าเล่นจะเล่นได้นานประมาณ 5-15 นาทีต่อหนึ่งรอบ ภายในสวนสนุกผู้เล่นจะได้รับปืนจำลองหนึ่งกระบอก สำหรับใช้ต่อสู้กับซอมบี้และสัตว์ประหลาด ปืนเหล่านี้ทำงานด้วยเซนเซอร์ผ่านทางเลเซอร์เล็ง และมีจำกัดจำนวนการยิงด้วย เหมือนกับการจำกัดจำนวนกระสุน ซึ่งระบบยิงปืนด้วยเซนเซอร์แบบนี้ ก็มีใช้ในการฝึกยิงปืนจริงๆของตำรวจด้วย
ในส่วนของสัตว์ประหลาด ไม่ว่าจะเป็นซอมบี้, Licker, Tyrant และอื่นๆ ถูกสร้างขึ้นด้วย special effects โดยคุณ Shinichi Wakasa ที่เคยสร้างผลงาน Godzilla จนโด่งดังมาแล้ว ร่วมกับทางทีม Univalsal จึงได้สัตว์ประหลาดที่ดูสมจริง ผู้เล่นจะต้องหลบหนีจากสัตว์ประหลาดให้ได้ โดยใช้ปืนยิงต่อสู้เอาตัวรอด
Resident Evil theme park กำหนดเปิดให้เข้าเล่น ภายในเดือนกรกฎาคม 2013 นี้ที่ Universal Studios Japan ประเทศญี่ปุ่นนะ นอกจากนี้ยังมีร้านอาหารเกี่ยวกับ Resident Evil ด้วย
พาสต้ารูปสมอง หนึ่งในอาหารแนะนำ
เกมส์ Resident Evil
บัตรสมาชิกพร้อมสายคล้องคอ สำหรับผู้ใช้บริการสวนสนุกและร้านอาหาร
เกมส์ Resident Evil
ข้อมูลอ้างอิงจาก
• http://www.famitsu.com/news/201305/28033955.html