     การบำรุงรักษารถยนต์ให้อยู่คู่เราไปนานๆ นอกจากเครื่องยนต์กลไก อะไหล่ต่างๆ เกียร์รถยนต์ก็เปรียบเสมือนสมองที่ไปสั่งการให้รถ วิ่งช้า วิ่งเร็ว คล้ายอุปกรณ์เครื่องจักรกลอื่นที่มีพูลเล่ย์หลายๆ ตัว เอาไว้ปรับรอบการหมุน ในภาษาวิชาการเกียร์รถจึงถูกเรียกว่า “เครื่องเปลี่ยนความเร็ว” หรือ “อุปกรณ์เปลี่ยนความเร็ว” การบำรุงรักษาต้องใช้ช่างที่ชำนาญเฉพาะทาง ลองเข้าไปเสิร์ชในกูเกิ้ล google อ่านรีวิวก็ได้ ลูกค้าที่เคยทำอู่ไหนแล้วบริการดี เป็นมืออาชีพ มีอุปกรณ์ครบถ้วน ก็พอจะวางใจที่จะนำเกียร์ไปเช็กเบื้องต้นได้
เช็กอาการเกียร์เสื่อม แบบ Manual
1. ใช้เครื่องตรวจ เช็กโค๊ดก่อน ถ้าตรวจแล้วหากไม่มีแจ้ง Error Code จึงลองเช็กแบบ Manual 2. เช็กแบบ Manual ถอดปลั๊กโซลินอยด์เกียร์ออก (อยู่ฝั่งด้านซ้ายของเกียร์) 3. ทดลองขับเลื่อนไปทุกเกียร์ P R D L รถขับเคลื่อนได้ปกติ แสดงว่ากลใช้งานได้4. หากเข้าเกียร์ P R D L เปลี่ยนอัตโนมัติไม่ได้ มีสิทธิ์ต้องโอเวอร์ฮอลเกียร์
 
เช็กอาการเกียร์เสื่อม ด้วยอุปกรณ์ อิเล็กทรอนิกส์
1. เสียบปลั๊กโซลินอยด์เกียร์เข้าที่เดิม2. ทดลองขับเหมือนเดิม3. ใช้มัลติมิเตอร์วัดแรงเคลื่อนไฟฟ้า (วัดโวลท์) หรือ จอวัดการทำงานระบบเกียร์ (ควรใช้ช่างชำนาญการ) 4. หากเกียร์ไม่เปลี่ยน สันนิษฐานเบื้องต้นว่า ระบบเซ็นเซอร์ความเร็วเสีย หรือ โซลินอยด์เสีย5. วัดค่าความต้านทานของโซลินอยด์ จะมีค่าระหว่าง 11.5-14.5 ถ้าต่ำ หรือมากกว่านี้แสดงว่าเสื่อมสภาพ6. โซลินอยด์เกียร์ ถอดออกมาทำความสะอาด เพราะอาจมีเศษแผ่นคลัทช์เข้าไปอุดตัน ทดลองเอาลมเป่าช่วงจังหวะป้อนไฟ และตัดไฟดูว่ามีการเปิด-ปิดลมหากเป็นปกติ แสดงว่ารูน้ำมันไม่ตันขดลวดไม่ขาด แต่อาจเป็นเซ็นเซอร์ความเร็วกลับบ้านเก่า
     ทั้งหมดนี้เป็นแค่การสันนิษฐานเบื้องต้นเท่านั้น แต่อย่างน้อยก็พอมีทิศทางในการซ่อม พูดคุยกับช่างรู้เรื่อง จะมาโกหกเปลี่ยนโน่นนี่มั่วๆ กินเราไม่ได้แน่ คุณควรหาอู่ที่เชื่อถือได้ใกล้บ้าน หรืออู่ที่ทำเกียร์เฉพาะทาง ปัญหาเรื่องเกียร์ก็จะไม่น่ากลัวอีกต่อไป.... ยกเว้นเกียร์มัวตัวใครตัวมันนะ ครับ
 
 