วิกกี้ ว่าที่เจ้าสาวของพระเอก เวียร์ ศุกลวัฒน์ อีกหนึ่งไลฟ์สไตล์สุดเอ็กซ์สตรีมกับการปีนหน้าผา เห็นแล้วปรบมือดังๆ เลย
แฟนคลับหลายคนอยากวาร์ปไปวันที่ 17 กรกฎาคมเร็วๆ แล้วเพราะอยากเห็นงานแต่งของพระเอกสุดหล่อ เวียร์ ศุกลวัฒน์ กับว่าที่เจ้าสาวคนสวย วิกกี้ หลังจากที่มีภาพของการสวมแหวนหมั้นมาออกมาให้เห็นไปก่อนหน้านี้แล้ว แม้จะมาเพียงภาพเดียวแต่กลิ่นอายของความรักนั้นหอมฟุ้งเต็มไอจีไปหมดจริงๆ  
และหลังจากที่ เวียร์ ศุกลวัฒน์ ประกาศแต่งงาน ชาวเน็ตต่างอยากรู้จัก วิกกี้ ว่าที่เจ้าสาวคนนี้กันยกใหญ่ มีการแชร์ภาพความสวยไลฟ์สไตล์ต่างๆ ของเธอทั้งดำน้ำระดับ Dive Master หรือจะเป็นเล่นเซิร์ฟสเก็ตที่พลิ้วระดับมือโปรเลยทีเดียว นอกจากนี้ยังได้เปิดเผยในเรื่องของความเก่งที่เธอพูดได้ถึง 4 ภาษาและนั่งแท่นเป็นผู้บริหารมีธุรกิจเป็นของตัวเอง เรียกว่าสวยครบสูตร 

ล่าสุด มีภาพกิจกรรมสุดเอ็กซ์สตรีมของ วิกกี้ มาให้เห็นอีกแล้ว เรียกว่าหน้าหวานๆ แต่เธอเป็นสาวลุยมากๆ ดูได้จากการปีนหน้าผาสุดแข็งแกร่งในความสูงพอสมควร หลายคนเห็นแล้วปรบมือดังๆ ให้เลย 
จากไลฟ์สไตล์ที่ได้เห็นของว่าที่เจ้าสาวคนสวยของ เวียร์ บอกเลยว่าเหมือนกันสุดๆ ต่อไปคงได้เห็นภาพคู่แบบชัดๆ กับทริปน่ารักๆ ของทั้งคู่แบบเต็มๆ แน่นอน


"เวียร์-วิกกี้" เข้าพิธีหมั้นสวมแหวนแต่งงานแล้ว หลายคนร่วมแสดงความยินดี
ส่องไลฟ์สไตล์สุดชิค "วิกกี้" ว่าที่เจ้าสาว "เวียร์" ดำน้ำเก่งระดับ Dive Master
"แม่เวียร์ ศุกลวัฒน์" คอมเมนต์อบอุ่น ภาพลูกชายสวมแหวนหมั้น "วิกกี้"
คลิปน่ารัก "วิกกี้" แฟนสาว "เวียร์ ศุกลวัฒน์" โชว์สกิลพูดรัวๆ 4 ภาษา ฟังเพลินมาก
