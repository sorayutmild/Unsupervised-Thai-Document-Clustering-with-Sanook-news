

เพจดังจับผิดคดีหนุ่มขับเบนซ์ชนฟอร์ด จนไฟลุกเป็นเหตุให้ 2 นักศึกษาเสียชีวิต 
จากกรณีรถเบนซ์พุ่งชนท้ายรถฟอร์ดอย่างแรงเป็นเหตุให้เกิดไฟลุกและมีผู้เสียชีวิตเป็น 2 นักศึกษาจากมหาจุฬาราชวิทยาลัย หลังเกิดเหตุและมีคลิปจากกล้องหน้ารถของคนที่อยู่ในที่เกิดเหตุสามารถบันทึกได้อย่างชัดเจน จนเกิดกระแสวิพากษ์วิจารณ์ว่ารถเบนซ์คันก่อเหตุขับมาด้วยความเร็วสูงมากคล้ายจะแซงรถฟอร์ดแต่แซงไม่พ้นจนเกิดเหตุสลดใจขึ้นดังกล่าว
ทั้งนี้ เพจดัง CSI LA ได้หยิบคดีนี้มานำเสนอพร้อมกับตั้งคำถามว่า เรื่องนี้จะเงียบหายเรื่องนี้จะเงียบเหมือนคดีลูกคนรวยที่ผ่านๆ มาหรือไม่ โดยได้เขียนข้อความระบุว่า "เรื่องนี้จะเงียบเหมือนคดีลูกคนรวยที่ผ่านๆมาไหมเพื่อนๆคิดว่า เจ้าของรถเบนซ์ CLS 63 AMG สีดำ หมายเลขทะเบียน ษง 3333 กทม ที่ขับชนสองนักศึกษาปริญญาโทรจนเกิดไฟลุกไหม้ทั้งคัน เสียชีวิตคาซากรถ จะรอดคดีนี้เหมือนลูกคนรวยคนอื่นๆ ไหม"
นอกจากนี้ ยังระบุอีกว่า "เจ้าของรถเบนซ์ CLS63 AMG มีประสบการณ์ขับรถชนมาเเล้วอย่างโชกโชน โดยคำให้การของพนักงานกรุงเทพประกันภัย เเละมีเหยื่อที่เคยถูกเขาชน 4 ปีที่เเล้วด้วยรถ BMW Z4 ซึ่งใช้หมายเลขทะเบียน ษง 3333 ทะเบียนเดียวกับรถเบนซ์ที่เขาขับชนสองนักศึกษาปริญญาโทจนเกิดไฟลุกไหม้ทั้งคัน เสียชีวิตคาซากรถ รถเบนซ์ที่เขาขับสามารถวิ่งด้วยความเร็วสูงสุด 320 กม/ชม. รถคันนี้มีกล้องที่ติดอยู่บนรถเเต่เเปลกใจทำไมตำรวจ ไม่ยอมเปิดเผยข้อมูลเรื่องนี้" 
ซึ่งข้อมูลดังกล่าวในโลกออนไลน์ได้วิพากษ์วิจารณ์อย่างหนักหน่วง  
ล่าสุด เจ้าของรถเบนซ์รับสารภาพขับรถประมาท
เครดิตข้อมูลจาก เพจ CSI LA 