หลังมีประเด็นทอล์กออฟเดอะทาวน์ นักร้องลูกทุ่งสาวชื่อดังตั้งท้องกับผู้จัดการ ซุ่มคลอดลูกแบบเงียบๆ มีการโยงมาที่ชื่อของ กระต่าย พรรณนิภา นักร้องสาวอินดี้อีสานวัยทีน
ล่าสุด กระต่าย พรรณนิภา เคลื่อนไหวแล้ว อวดโฉมไลฟ์สดพูดคุยกับแฟนคลับ ขณะรอถ่ายโปสเตอร์ ร่วมกับนักร้องร่วมค่าย จ้วดจ้าด สตูดิโอ พร้อมนายห้าง อ.ไพบูลย์ แสงเดือน เจ้าของค่ายจ้วดจ้าดฯ และผู้จัดการของกระต่าย เพื่อโปรโมทสตรีมไลฟ์คอนเสิร์ต วันที่ 13 ส.ค. นี้
ทั้งนี้ กระต่าย ใบหน้าอวบอิ่มขึ้นกล้อง แต่งตัวชุดสวยสีดำ แต่งหน้าสวยฉ่ำดูเป็นสาวขึ้นมาก โดยระหว่างไลฟ์สด มีเหล่าแฟนคลับ เข้ามาชม พร้อม กดไลค์ กดแชร์มากมาย รวมถึงคอมเมนท์ให้กำลังใจ อีกทั้งยังบอกว่า ทุกคนรอฟังคำตอบกระแสข่าวร้อน "กระต่ายซุ่มคลอดลูกจริงหรือไม่?"

 
อย่างไรก็ตาม ในงานสตรีมไลฟ์คอนเสิร์ต ศิลปินค่ายจ้วดจ้าด สตูดิโอ วันที่ 13 ส.ค. 2564 ไพบูลย์ แสงเดือน วางแพลนไว้จะให้เวลากระต่าย 1 ชั่วโมง ในการชี้แจงกระแสข่าวร้อน ให้เคลียร์ทุกประเด็นที่สังคมเกิดความสงสัย ซึ่งกระต่ายได้กล่าวผ่านไลฟ์ว่า พร้อมเคลียร์ทุกประเด็น พร้อมตอบทุกคำถาม