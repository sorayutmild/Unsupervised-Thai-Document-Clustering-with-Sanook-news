ถือว่าเป็นควันหลงก็ว่าได้ หลังจากที่ได้รับชมฟุตบอลซีเกมส์ ระหว่าง ทีมชาติไทย กับ ทีมชาติติมอร์เลสเตหลังจากที่ทัพ "ช้างศึก" ทีมชาติไทย สามารถทลายรถบัสของทีมชาติติมอร์ฯ ได้ด้วยการเฉือนเอาชนะไปได้ 1-0 เมื่อวานที่ผ่านมาซึ่งสิ่งที่ถูกพูดถึงอย่างมากมายในโลกโซเชียลหลังจบเกมดังกล่าว ที่ทำเอาแฟนบอลชาวไทยที่รับชมต้องเกิดอาการหงุดหงิดไปตามๆ กัน กับการเล่นของ เฟลิเซียโน กอนคัลเวซ ผู้เล่นหมายเลข 19 ของติมอร์เลสเต ที่ตามประกบติด "เจ้าตังค์" สารัช อยู่เย็น แทบตลอดทั้งเกม (แบบหายใจลดต้นคอกันเลย) ทำให้เจ้าตัวออกอาการเซ็งกับแข้งเบอร์ 19 รายนี้ จนได้ยินเสียงคนดูแว่วๆ ว่า "ตังค์ ใจเย็นๆตังค์" ส่วนด้าน "โค้ชโชค" ก็เห็นเหตุการณ์นี้ตลอดเช่นกัน เลยแซวสารัชไปว่า "ตังค์ เอาเสื้อให้เขาไปเลย" คาดว่าหมอนี่คงถูกส่งมาเพื่องานนี้โดยเฉพาะและคงคิดว่ากัปตัน"ช้างศึก"รายนี้ น่าจะเป็นตัวอันตรายในการเดินเกมของทีมไทยละมั้ง!!ส่วนนี้คือคลิปแบบ Full match ลองค่อยๆเลื่อนดูเอานะครับ..เพราะจะเห็นได้ว่าแกตามติดตลอดจริงๆ
คลิปจาก :  Sport Singapore [youtube.com]