     Toyota Corolla Altis 2014 ใหม่ เปิดตัวแล้วเมื่อช่วงเดือนที่ผ่านมา ในประเทศไต้หวัน ซึ่งถือเป็นประเทศแรกในเอเชียที่ถูกเปิดตัว โดยจะเป็นเวอร์ชั่นเดียวกันที่ขายในบ้านเรานั่นเอง

     โดยในไต้หวันนั้น ได้แบ่งรุ่นย่อยต่างจากบ้านเรา ซึ่งได้แก่ Elegance, Classic, Deluxe, Monarch และ Z อันเป็นเวอร์ชั่นตกแต่งสไตล์สปอร์ต ทุกรุ่นใช้เครื่องยนต์ขนาด 1.8 ลิตร พร้อมระบบ VVT-i ให้กำลังสูงสุด 140 แรงม้า (ps) และแรงบิดสูงสุด 176 นิวตันเมตร มาพร้อมเกียร์อัตโนมัติ CVT 7-speed (ที่บ้านเราเรียก 7 Wonder Speed นั่นเอง)
     ซึ่งในเวอร์ชั่น 'Z' ได้รับการตกแต่งสไตล์สปอร์ตด้วยคอนโซลหน้าสีดำไทเทเนี่ยม ปุ่มควบคุมเกียร์ที่พวงมาลัย ชุดแต่งรอบคันพร้อมสปอยเลอร์ด้านหลัง ซึ่งอาจจะมาในบ้านเราตามสไตล์ Sportivo ก็เป็นได้

     โดยจากการทดสอบอัตราสิ้นเปลืองในประเทศไต้หวันนั้น โคโรลล่า อัสติส ที่ใช้เครื่องยนต์ขนาด 1,800 ซีซี สามารถทำตัวเลขได้ถึง 19.4 กิโลเมตร/ลิตร เลยทีเดียว 
     สนนราคาในไต้หวันเริ่มที่ประมาณ 687,000 บาท ไปจนถึง 818,000 บาท
 
     ส่วนบ้านเราคงต้องรอหลังเปิดตัวยาริส อีโคคาร์ใหม่เสียก่อน
 
 