หลังจากเพิ่งถูกแฟนหนุ่มทำเซอร์ไพรส์ คุกเข่าขอแต่งงานไปเมื่อเดือนที่แล้ว(ส.ค.) ล่าสุด สาวมีสไตล์อย่าง "เพชร นาระ เอื้อทวีกุล" ฝาแฝดของสาว "พลอย รัตนรัตน์"  ก็ได้สละโสดอย่างเป็นทางการกับแฟนหนุ่ม  "บีท ชวิทย์" แล้ว
โดยทั้งคู่ได้เข้าพิธีสวมแหวนแต่งงานแล้วเมื่อเช้านี้ (24 ก.ย.) และเพชรอยู่ในชุดสีขาวสไตล์วินเทจ เป็นว่าที่เจ้าสาวที่ดูมีสไตล์มากค่ะ ซึ่งงานในช่วงเช้าที่จัดอย่างเรียบง่าย บรรยากาศภายในงานที่ดูอบอุ่น มีเพื่อนสนิท อาทิ จิ๊บ ปกฉัตร,พลอย หอวัง และครอบครัวของทั้งสองฝ่ายมาร่วมแสดงความยินดี ซึ่งหนึ่งนั้นก็คือ “โบ ชญาดา” ที่ร่วมอวยพรว่า “ขอต้อนรับน้องเพชร @petchnla สู่ครอบครัวของเรานะคะ”
ทีมข่าวบันเทิง Sanook!News ขอแสดงความยินดีกับทั้งคู่ด้วยนะคะ

(เครดิตภาพ IG: petchnla, chabeet, gyp_pokchat, bo_achi, Chooselesspum, aom_suchar, pummeimei, paloyh)