
7 เคล็ด(ไม่)ลับ สำหรับผู้ที่ชื่นชอบการถ่ายภาพด้วยกล้องจากไอโฟน เพื่อบันทึกเรื่องราวต่างๆไว้ และมีความต้องการอยากให้ภาพที่ถ่ายออกมาสวยงามเหมือนมืออาชีพ

1. เปิด Camera grid 
เปิดเพื่อให้ภาพไม่เอียงหรือเบี้ยว เวลาถ่ายเส้นแบ่งขอบฟ้าจะได้เส้นที่ตรงชัดเจน อีกทั้งยังช่วยจัดองค์ประกอบภาพให้ได้สัดส่วน วิธีเปิดโหมดดังกล่าวง่ายมาก เพียงแค่เข้าไปที่ Photo&Camera และเลื่อนเปิดโหมดดังกล่าว ซึ่งเส้นกริดนี้จะช่วยในการถ่ายภาพกฎสามส่วน กฎพื้นฐานของการถ่ายภาพขั้นต้น
2. แตะบนวัตถุที่ต้องการโฟกัส สัมผัสบนหน้าจอตรงตำแหน่งที่เราต้องการให้กล้องโฟกัส หรือต้องการให้จุดนั้นชัดกว่าจุดอื่นๆ ซึ่งส่วนใหญ่จะเป็นวัตถุที่อยู่ด้านหน้า เพื่อให้ข้างหลังเบลอ 
3. ปรับรูรับแสงด้วยปลายนิ้ว นอกจากการแตะสัมผัสหน้าจอตรงตำแหน่งที่ต้องการโฟกัสแล้ว กล้องของไอโฟนยังสามารถให้เราปรับความมืดความสว่างของรูรับแสงได้เอง โดยหลังจากแตะไปยังวัตถุที่เราต้องการแล้ว จะเห็นรูปดวงอาทิตย์ขึ้นด้านข้างกรอบสี่เหลี่ยม แตะที่รูปดวงอาทิตย์แล้วลากขึ้น-ลง เพื่อกำหนดรูปรับแสงใหม่ จะได้ภาพที่มืด-สว่างแตกต่าง ใช้ได้ดีกับสถานการณ์ที่มีแสงน้อย
4. เปิดโหมด Auto HDR เป็นโหมดที่ทำให้เห็นถึงความละเอียดของภาพที่ถ่ายด้วยกล้องไอโฟน คือ การกำหนดวิธีการในการช่วยสร้างภาพแบบไดนามิกระหว่างการจับภาพที่มีแสงมากที่ สุดและมืดที่สุด มันมีประโยชน์ในการถ่ายภาพ เช่นการถ่ายภาพภายในบ้านกับเพื่อนของคุณกับหน้าต่างที่ดูสดใส
5. พยายามไม่เปิดแฟลช แฟลชไอโฟนเป็นประโยชน์เพียงแค่ในบางสถานการณ์เท่านั้น เพราะแฟลชจะเป็นที่ต้องการในเวลาที่เราต้องการลบเงาออกจากใบหน้า เมื่อต้องถ่ายภาพย้อนแสง แต่เมื่อในสถานการณ์ปกติแฟลชจะลบรายละเอียดของวัตถุนั้นๆให้หายไปจนดูไม่มี มิติ
6. ใช้โหมดถ่ายภาพต่อเนื่อง เมื่อต้องถ่ายภาพเคลื่อนไหว เพียงกดค้างที่ปุ่มชัตเตอร์ในขณะถ่ายภาพ เท่านั้นกล้องก็จะบันทึกภาพให้แบบต่อเนื่อง 10 ภาพ ต่อ 1 วินาที จนกว่าคุณจะปล่อยมือออกจากชัตเตอร์ เพื่อให้คุณสามารถเข้าไปเลือกภาพที่ต้องการ หรือภาพที่สวยที่สุด จากนั้นจัดการลบภาพที่เหลือทิ้ง
7. ใส่ฟิลเตอร์ เลือกฟิลเตอร์ที่กล้องมีให้เลือกจากมุมขวาล่าง เพื่อเพิ่มลูกเล่นให้กับภาพได้เหมือนอินสตาแกรม หรือเลือกดาวน์โหลดแอปพลิเคชันที่ให้คุณเลือกใส่ฟิลเตอร์ให้รูปของคุณได้ อย่างไม่จำกัดเช่น VSCO, temperature, และ exposure
 
Source : Mirror

สนับสนุนเนื้อหา: news.voicetv.co.th


