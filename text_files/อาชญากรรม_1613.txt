ผัวสารภาพสิ้น ฆ่าปาดคอเมีย เฉือนอวัยวะเพศทิ้ง ฉุนชอบมั่วผู้ชาย ชวนไปมีเซ็กส์ริมทางก่อนลงมือ
ผู้สื่อข่าวรายงานว่า (2 ต.ค.) เมื่อเวลา 16.00 น. สภ.ชุมแพ จ.ขอนแก่น จับกุมนายประสิทธิ์ คำภา อายุ 51 ปี ที่บริเวณ บขส.ชุมแพ หลังก่อเหตุใช้อาวุธมีดปาดคอนางสบาย ระยับศรี อายุ 46 ปี ภรรยาของตนเองเสียชีวิต สภาพศพผู้ตายร่างกายเปลือย ถูกอาวุธมีดปาดคอเป็นแผลฉกรรจ์ บริเวณหน้าท้องมีรอยถูกแทง 5 แผล และอวัยวะเพศถูกเฉือนออกไปอย่างน่าสยดสยอง
จากการสอบสวนนายประสิทธิ์ รับสารภาพว่า คบหากับผู้ตายมาเป็นเวลา 3 เดือน ก่อนเกิดเหตุได้ชวนกันไปดื่มสุรากับเพื่อนๆ ซึ่งได้คิดวางแผนไว้ล่วงหน้าแล้วว่าจะสังหารนางสบายให้ได้ เนื่องจากผู้ตายชอบทำตัวสนิทสนมกับชายอื่น และทำตัวสำส่อนนอนกับผู้ชายมากหน้าหลายตา จึงออกอุบายชวนกันไปที่หนองน้ำอีกด้านซึ่งปลอดผู้คน โดยมีสัมพันธ์กันครั้งสุดท้ายที่ข้างถนน 1 ครั้ง จากนั้นใช้มีดปลายแหลมปาดคอและแทงซ้ำจนเสียชีวิต และใช้มีดเฉือนอวัยวะเพศของผู้ตายโยนทิ้งน้ำ ก่อนโยนมีดทิ้งป่าข้างทาง และลงไปล้างตัวในหนองน้ำก่อนจะเดินมานั่งเล่นที่ บขส. กระทั่งถูกเจ้าหน้าที่จับตัวได้ในที่สุด
คลิปอ่าน >>> ฆ่าปาดคอสาวใหญ่ เปลื้องผ้าเฉือนอวัยวะเพศทิ้ง