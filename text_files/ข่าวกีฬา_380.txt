หลังจากบินลัดฟ้าสู่ประเทศจีนตั้งแต่เมื่อวันที่ (3 มิ.ย.) "บัวขาว บัญชาเมฆ" นักชกขวัญใจชาวไทย และ "อี้ หลง" ยอดมวยเส้าหลินเจ้าถิ่น ก็ได้ชั่งน้ำหนัก พร้อมเผชิญหน้ากันอย่างเป็นทางการโดยทั้งสองขึ้นชั่งน้ำหนักในพิกัด 70 กิโลกรัมแบบผ่านฉลุย โดยการชกไฟต์นี้ มีกติกาต่อยกัน 3 ยก ยกละ 3 นาที พัก 2 นาที ห้ามใช้ศอก สามารถตีเข่าได้ แต่ห้ามจับล็อกคอแล้วตีเข่า ผู้ชนะจะได้เข็มขัด WLF World Champion ไปครองสำหรับศึกดวลกำปั้นไฟต์แห่งศักดิ์ศรีแม่ไม้มวยไทย พบ มวยกังฟูแห่งวัดเส้าหลิน ระหว่าง "บัวขาว บัญชาเมฆ vs อี้ หลง" จะมีขึ้นในวันเสาร์ที่ 6 มิถุนายนนี้ ช่องเวิร์คพ้อยท์ ถ่ายทอดสด ตั้งแต่เวลา 20.00 น.เป็นต้นไป

ขอบคุณภาพจากเพจ Banchamek Gym