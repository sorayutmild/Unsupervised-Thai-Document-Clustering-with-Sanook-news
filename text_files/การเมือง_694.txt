(26 พ.ค.) เมื่อเวลาประมาณ 07.00 น. นายสุริยะใส กตะศิลา เปิดเผยผ่านทวิตเตอร์ว่า "ผมและแกนนำ กปปส.11 คน ถูกปล่อยตัวจากการควบคุมในค่ายทหาร ตจว.ตอนตี 4 และถูกนำตัวมาอัยการสูงสุดเพื่อทำเรื่องประกันตัวคดีกบฏครับ"
ล่าสุด เมื่อเวลา 08.10 น. นายสุริยะใส ได้เปิดเผยอีกว่า
"ด่วน!!! ปล่อยตัวกำนันสุเทพ เทือกสุบรรณ เลขาธิการ กปปส. และ 4 แกนนำ ชุดแรกที่โดนควบคุมตัวแล้ว"
ทั้งนี้ แกนนำกปปส. ที่ถูกควบคุมตัวไปชุดแรกได้แก่ นายสุเทพ เทือกสุบรรณ นายสาทิตย์ วงศ์หนองเตย นายเอกนัฏ พร้อมพันธุ์ นายสมบัติ ธำรงธัญวงศ์ และนายสมศักดิ์ โกศัยสุข
ล่าสุด 11 แกนนำ ถูกนำตัวเดินทางมายังสำนักงานอัยการสูงสุด เพื่อรายงานตัวในคดีกบฏแล้ว ประกอบด้วย
1.นายสุเทพ เทือกสุบรรณ เลขาธิการ กปปส.
2.นางทยา ทีปสุวรรณ
3.นายณัฏฐพล ทีปสุวรรณ
4.นายชุมพล จุลใส
5.นายพุทธิพงษ์ ปุณณกันต์
6.นายสุริยะใส กตะศิลา
7.นายสาทิตย์ วงศ์หนองเตย
8.นายเอกนัฏ พร้อมพันธุ์
9.นายสมบัติ ธำรงธัญวงศ์
10.นายสมศักดิ์ โกศัยสุข
11.น.ส.อัญชะลี ไพรีรัก
ภาพจากทวิตเตอร์ @Suriyasai