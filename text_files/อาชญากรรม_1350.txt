เมื่อเวลา 15.00น.วันที่ 3 ธันวาคม ร.ต.ท.สัญญา โพธารส พนักงานสอบสวน สภ.เมืองนนทบุรี รับแจ้งเหตุมีรถยนต์ตกจากอาคารสูงชั้น 3 ร.พ.นนทเวช ใกล้สี่แยกพงษ์เพชร อ.เมือง จ.นนทบุรี ได้รับบาดเจ็บสาหัส 2ราย จึงพร้อมเจ้าหน้าที่พิสูจน์หลักฐานและเจ้าหน้าที่มูลนิธิป่อเต็กตึ๊งร่วมตรวจสอบ
ที่เกิดเหตุ อาคารจอดรถด้านหลังชั้น3 P3A ของร.พ.นนทเวช พบรั้วเหล็กกั้นที่จอดรถอาคารชั้น 3 ได้บุบและฉีกขาดหายไปบางส่วนมองลงไปด้านล่างพบ รถยนต์ ยี่ห้อฮอนด้า แอคคอร์ด สีดำทะเบียน วก 7711 กทม.ตกลงไปด้านล่างอยู่ในสภาพหลังคาบุบ ตัวรถแตกเสียหายหลายแห่ง พบเจ้าของรถดังกล่าวติดอยู่ภายใน ทั้งสองได้มีเจ้าหน้าที่ของร.พ.จึงช่วยกันนำผู้บาดเจ็บนำออกมาส่งร.พ.นนทเวชอย่างเร่งด่วน
สอบถาม นายส่งศักดิ์ ทิตาราม อายุ 78 ปี  ผู้บาดเจ็บเล็กน้อยมีอาการคอเคล็ดเจ็บตามลำตัว ที่นั่งมาในรถด้วยให้การว่าตนและภรรยาผู้ขับขี่คือ นางกรรณิกา ทิตาราม อายุ 79 ปี ได้นัดหมอที่จะมาตรวจทำฟันในวันนี้ หลังจากได้ทำฟันเสร็จก็ได้กลับมาที่รถเพื่อที่จะเดินทางกลับบ้าน ระหว่างที่สตาร์ทรถไว้ได้หันมาคุยกันเล็กน้อย ทันใดนั้นก็ไม่ทันได้ดูว่าได้เข้าเกียร์ของรถยนต์ไว้ที่ เกียร์P หรือเกียร์ปาร์คสำหรับไว้จอดรถและทันใดนั้น ระหว่างที่กำลังเลื่อนเปลี่ยนเกียร์รถเพื่อที่จะขับออก ได้เผลอไปเข้าเกียร์Rสำหรับเอาไว้ถอยหลัง จึงทำให้รถถอยหลังพุ่งชนที่กั้นราวเหล็กของที่จอดรถหักและทำให้รถยนต์ตกลงไปด้านล่างอย่างรวดเร็ว ระหว่างนั้นตนและภรรยาทำอะไรไม่ถูกเพราะเหตุการณ์เกิดขึ้นเร็วมากและรู้ว่ามีคนเขามาช่วยรู้สึกตัวอีกครั้งได้อยู่ที่เตียงของร.พ.แล้ว แต่เห็นหมอบอกว่าภรรยายังอยู่ในห้องไอซียูเนื่องจากซี่โครงหักและมีเลือดออกบริเวณช่องท้องอาการสาหัสพักรักษาตัวอยู่ในห้องไอซียูคาดว่าต้องรอดูอาการที่ ร.พ.อีกหลายวัน
เบื้องต้นเจ้าหน้าที่ตำรวจได้ลงบันทึกประจำวันไว้เป็นหลักฐานและส่วนด้านความเสียหาย ของตัวรถยนต์และอาคารได้มอบหมายให้บริษัทประกันภัยของทั้งสองฝ่ายเป็นผู้จัดการในเหตุที่เกิดขึ้น หลังจากนี้จะได้เรียกผู้เสียหายมาสอบส่วนหาข้อเพื่อหาข้อเท็จจริงต่อไป