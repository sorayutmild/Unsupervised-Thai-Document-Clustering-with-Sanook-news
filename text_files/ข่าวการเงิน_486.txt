เทรนใหม่ของการกินในปัจจุบันนี้ คงจะหนีไม่พ้นอาหารจานยักษ์ที่มีขนาดใหญ่กว่าไซส์ปกติหลายๆเท่า ไม่ว่าจะเป็น ของคาว ของหวาน วันนี้เราได้รวบรวมทุกเมนูใหญ่ๆมาเรียกน้ำย่อยทุกๆคนไว้แล้วค่ะ

1.เมนูแรกที่อยากจะแนะนำนั่นก็คือ "ข้าวมันไก่ไจแอนท์" ข้าวมันไก่จากร้านศรีเหลืองโภชนา สะพานควาย (ซอยโรงหนังพหลโยธินรามา) ข้าวมันไก่ไจแอนท์ เป็นข้าวมันไก่จานยักษ์ไซส์พิเศษ ประกอบด้วยข้าวประมาณ 11 ถ้วย น้ำหนักรวมของจานพร้อมไก่ต้มวางบนข้าวเต็มจานประมาณ 1 กิโลกรัม เสิร์ฟพร้อมน้ำซุปและน้ำจิ้มที่เติมได้ตลอดเวลา เมนูนี้มีราคา 500 บาท แต่สำหรับใครที่ชอบความท้าทาย หรือ ชอบของฟรี ร้านนี้เค้ามีมีกติกาง่าย ๆ คือ หากสามารถรับประทานหมดคนเดียวภายใน 1 ชั่วโมง ก็รับประทานฟรีไปเลยค่ะ

ร้านศรีเหลืองโภชนาเปิดบริการทุกวัน เวลา 07.00-16.00 น.
สอบถามข้อมูลเพิ่มเติมที่เบอร์ 08 6326 8586
Facebook ศรีเหลืองโภชนา สะพานควาย (ซอยโรงหนังพหลโยธินรามา)
 
2. พล ก๋วยเตี๋ยวโบราณ
พลก๋วยเตี๋ยวโบราณ เปิดมาเป็นเวลากว่า 2 ปีแล้ว ร้านนี้มีเมนูก๋วยเตี๋ยวเย็นตาโฟมากมาย แต่ที่ทำให้ทุกคนถึงกับติดใจและพูดถึงมากที่สุด ก็คงจะหนีไม่พ้น เย็นตาโฟโคตรเครื่อง เมนูนี้ถือเป็นเมนูไฮไลท์ของที่นี่ ด้วยก๋วยเตี๋ยวชามใหญ่ยักษ์ ปรุงได้อย่างครบเครื่องเย็นตาโฟและอาหารทะเลที่จัดเต็มภายในชาม พร้อมด้วยอุปกรณ์ในการกินที่แปลกไม่เหมือนใคร ราคาชามละ 800 บาท เหมาะสำหรับพาครอบครัว หมู่เพื่อนฝูง มากินกันเป็นอย่างมาก นอกจากก๋วยเตี๋ยวเย็นตาโฟแล้ว ที่นี่ยังมีเมนูแนะนำทานเล่นมากมาย ไม่ว่าจะเป็น ลูกชิ้นปิ้ง หอยแมลงภู่นิวซีแลนด์อบ ที่นี่มีทั้งเมนูปกติ และ เมนูชามใหญ่

ร้านพล ก๋วยเตี๋ยวโบราณ เปิดบริการทุกวันเวลา 11.30-22.30 น.
โทรศัพท์  0 2967 6099, 08 6022 2151, 08 2345 3643, 09 0006 0398
Faebook  พล ก๋วยเตี๋ยวโบราณ เย็นตาโฟโคตรเครื่อง
 
3. โรตียักษ์ สูตรเด็ดจากประเทศมาเลเซีย โรตีที่มีขนาดยาวถึง 1ฟุต รับรองได้ว่ากินคนเดียวแทบจะไม่หมดเลยก็ว่าได้ นอกจากความยาวใหญ่ของโรตียักษ์นี้แล้ว ทีเด็ดของมันก็คือความกรอบบางของโรตี แถมใช้เนยทอดแทนน้ำมัน เรียกได้ว่า หอมสุดๆ แถมราคายังสบายกระเป๋าเพียงแผ่นละ 30 บาท ใครที่ชื่นชอบโรตี รับรองว่าไม่ผิดหวังอย่างแน่นอน
  
โรตียักษ์ ตลาดน้ำขวัญเรียมเปิดบริการทุกวัน เวลา08:00 - 18:00
 
       คลิกที่นี่เพื่อรับชมภาพขนาดใหญ่
 
 
 