เป็นข่าวใหญ่โตตั้งแต่ช่วงต้นปีที่ผ่านมาว่า ผอ.เจนภพ จากละครดังแรงเงา หรือ "ปิ๊บ รวิชญ์ เทิดวงส์" มีอันต้องเลิกรากับภรรยา "ดร.ดาริกา ลัทธพิพัฒน์" โดยมีสาเหตุมาจาก "ผู้จัดการ" สาวสวย เป็นมือที่สาม โดยก่อนหน้านี้หนุ่มปิ๊ปได้เคยออกมาให้ผู้สื่อข่าวสัมภาษณ์แล้วว่าตอนนี้ตนกับภรรยาเป็นเพื่อนที่ดีต่อกัน ไปไหนมาไหนด้วยกัน ช่วยกันเลี้ยงลูก ซึ่งสาเหตุที่มีข่าวเตียงหักออกมาเป็นเพราะทั้งคู่ต่างมีทัศนคติที่ไม่ตรงกัน ไม่เกี่ยวกับมือที่สามอย่างแน่นอน
แต่ล่าสุดได้มีนิตยสารบันเทิงฉบับหนึ่งเก็บภาพหนุ่มปิ๊ป กับผู้จัดการสาวคนดังกล่าวได้ เลยทำให้ข่าวยิ่งร้อนแรงขึ้นไปอีก แต่สุดท้ายข่าวทั้งหมดต้องกลายเป็นเพียงข่าว เพราะความจริงแล้วผู้จัดการสาวที่ว่านี้ "เธอไม่ใช่ผู้จัดการ" แต่เป็นนักข่าวของหนังสือพิมพ์บันเทิงชื่อดัง โดยรูปที่เป็นข่าวนั้นเป็นช่วงที่เธอทำงานอยู่ในงานคอนเสิร์ตของศิลปินต่างประเทศท่านหนึ่ง เมื่อช่วงเดือนธันวาคมปีที่แล้ว โดยเธอได้ขอสัมภาษณ์หนุ่มปิ๊ปเกี่ยวกับแอดโฆษณาที่จะนำมาลงในหนังสือ ซึ่งถือเป็นเรื่องปกติที่นักข่าวจะสัมภาษณ์ดาราเพื่อเก็บคอลัมภ์ต่างๆ อย่างเช่นงานในวันนี้ ที่ทำให้คนทั้งสองได้โคจรมาเจอกันในงานเบื้องหลังการถ่ายทำ "หนังรักหอมกรุ่น รสกลมกล่อม...พร้อมเสิรฟ Coffee Please" หนุ่มปิ๊ปจึงได้ให้สื่อมวลชนเก็บภาพคู่ระหว่างตนกับกับนักข่าวพื่อยืนยันว่า "ไม่มีเรื่องมือที่สาม" อย่างแน่นอน ที่สำคัญไม่ได้รู้จักกับนักข่าวเป็นการส่วนตัว แต่ที่มีภาพหลุดออกไปเพราะต่างคนต่างกำลังทำงานกันเท่านั้นเอง!!