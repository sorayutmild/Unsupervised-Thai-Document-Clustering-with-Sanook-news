หากจะกล่าวถึง Bay Riffer หนึ่งใน Yutuber ผุ้มากความสามารถ ที่หลายคนรู้จักกันดี ที่ตัวเขาเป็นคนที่มีทักษะในการเล่นเกมที่สูง และทักษะแปลภาษาที่ลื่นไหลได้อรรถรส ทำเขาเป็นที่รู้จัก รวมถึงผมก็เป็นแฟนคลับของพี่เขาด้วย โดยไม่นานมานี้พี่ Bay Riffer ได้โพสเศร้าเกี่ยวกับอุบัติเหตุ ซึ่งแม้เขาจะไม่เป็นอะไร แต่มันก็ทำให้เขารู้สึกผิด และได้นำเหตุการณ์นี้มาแชร์เป็นอุทาหรณ์
 
พี่ Bay Riffer ได้โพสเป็นข้อความดังนี้
วันนี้ผมได้ตัดสินใจกระทำสิ่งเลวร้ายลงไป ผมวิ่งมาเลนกลางด้วยความเร็ว 80+ กม./ชม. มีลิงพุ่งออกมาจากข้างทางเพื่อข้ามถนน ไม่คิดว่าจะมีผมเบรคไม่ได้ เพราะรถหลังจะชนท้ายอย่างแรง ผมหักขวาไม่ได้ เพราะเลนขวามีรถพุ่งเข้ามา ด้วยความเร็วที่สูงกว่าอาจเป็นอันตรายต่อชีวิตคน และผมจะไม่ได้กลับบ้านไปเจอหน้าลูก ๆ ผมควรจะหักซ้ายแต่คิดไม่ทันเพราะกลัวมุมอับ เสี้ยววินาทีนั้นทำได้แค่ถอนคันเร่ง ตามที่เคยถูกอบรมว่าถ้าเจอสัตว์ตัดหน้าให้พุ่งชน ผมไม่อยากทำแบบนั้นเลย ลิงมันอาจจะกำลังข้ามไปหาลูก ๆ ของมัน
 
สุดท้ายผมชนลิงเข้าอย่างจัง มันน็อคแล้วกระเด็นไป เลยจะจอดลงไปดู รถบนถนนก็วิ่งเร็ว อาจจะกลายเป็นศพต่อไป ขอโทษนะเจ้าลิง เงินเดือนงวดนี้จะแบ่งไปบริจาคให้อาหารสัตว์ผมผิดเอง ขอให้ความผิดพลาดของผมครั้งนี้ เป็นตัวอย่างให้ผู้ใช้ถนนระวังว่าอาจจะมีอะไรก็ได้ พุ่งออกมาจากข้างทางโดยที่เราคาดไม่ถึง ถ้าเป็นมนุษย์ผมคงติดคุกไปแล้ว ผมรู้สึกแย่มาก ๆ วันนี้ขอพักทำใจ หากใครจะต่อว่าผมที่ทำให้ลิงตาย ผมขอน้อมรับ โดยไร้ข้อโต้แย้งและจะระมัดระวังให้มากกว่านี้

ไม่มีใครผิด ต่างคนต่างไม่อยากทำร้ายกัน มันเกิดจากอุบัติเหตุ
แม้ว่าสิ่งที่เกิดขึ้นไปแล้ว จะแก้ไขไม่ได้ และมันก็น่าเห็นใจทั้งคนและสัตว์ แม้ว่าจะไม่มีใครอยากให้เกิดขึ้น แต่สิ่งที่เกิดขึ้นมันได้สะท้อนให้เห็นความจริงหลายด้าน อย่างแรกเห็นความรับผิดชอบ และความกล้าที่จะออกมาเตือนผู้คนบนท้องถนนของ Bay Riffer ซึ่งโดยส่วนใหญ่แล้ว เรื่องแบบนี้ไม่มีใครอยากมาเล่าก็ตาม

ซึ่งการเจอสัตว์บนท้องถนน เป็นเหตุการณ์ที่คาดเดาได้ยาก หากหักหลบอาจเกิดอุบัติเหตุร้ายแรงได้ ซึ่งการขับไปตรง ๆ โดยไม่หักหลบ ถ้าให้อธิบายเชิงหลักการ ก็ต้องบอกว่าเป็นรูปแบบการตัดสินใจที่เสียหายน้อย และลดความร้ายแรงมากกว่าการหักหลบได้ในบางกรณี ซึ่งเมื่อเหตุการณ์มันเกิดขึ้นแล้ว Bay Riffer ก็พยายามรับผิดชอบเท่าที่จะทำได้  

หากดูจากคลิป ลิงพุ่งออกมาเร็วเกินกว่าจะหยุดได้ทันจริง ๆ ซึ่งน้องลิงก็คงไม่สามารถที่จะกะระยะความเร็วได้พ้น หากจะมองไปในปัญหาเชิงลึก มนุษย์ก็ใช้วิถีชีวิตตามปกติโดยไม่มีเจตนาร้าย แต่เราก็ต้องยอมรับว่าวิถีชีวิตของเรา ก็ไปเบียดเบียนสัตว์เหล่านี้โดยไม่เจตนาเช่นกัน เอาล่ะครับหลายฝ่ายจะออกมาแสดงความคิดเห็น ในเชิงให้กำลังใจพี่ Bay Riffer ทาง Sanook Game ก็ขอเป็นกำลังใจขอให้พี่ Bay Riffer หายเศร้าเร็ว ๆ นะครับ



**อัพเดทล่าสุด
พี่ Bay Riffer พึ่งทราบข่าวล่าสุดว่าน้องลิงตัวนี้ยังไม่ตาย แถมโดนรถเหยียบซ้ำซะด้วย (ผมก็นึกว่าตายเหมือนพี่เขา หลังจากทำข่าวเสร็จมีการอัพเดท) ซึ่งน้องก็หมดสภาพไปตามระเบียบ แต่ถึงมือหมอแล้ว หวังว่าน้องคงจะพ้นขีดอันตรายโดยเร็ว ขอให้แข็งแรงไว ๆ นะจ้ะ

เจ้าจ๋อหมดสภาพ รอการพักฟื้น (ไม่ข้ามถนนแบบนี้แล้วนะ TvT)

Bay Riffer รับผิดชอบเต็มที่ แถมเตรียมมอบชื่อให้น้องลิงว่าบุญรอด 