Sony NEX-5N พลังแห่งมืออาชีพ ในขนาดกะทัดรัด อยากได้กล้องดีๆสักตัว แนะนำตัวนี้ เยี่ยม!
หากตอนนี้ ใครกำลังมองกล้องถ่ายภาพดีๆคุณภาพสูง ไฟล์ภาพแจ่มๆเนียนๆ  ไว้ใช้งาน  แถมด้วยลูกเล่นที่มาพร้อมสรรพและตอบสนองการทำงานได้หลากหลายแบบมืออาชีพ  ลองพิจารณา Sony NEX-5N ดูก่อน  เพราะหากจะเรียกว่านี่คือกล้องที่จิ๋วแต่แจ๋วแล้วคงไม่ผิดอะไร เพราะเจ้า Sony NEX-5N กล้องประเภท Mirrorless  ที่เน้นความสะดวกสบายทั้งการถ่ายภาพและการพกพา  แถมฟังก์ชันระดับมืออาชีพที่ใช้งานง่าย  เรามดูกันดีกว่าว่าจิ๋วแต่แจ๋วตัวนี้มีอะไรใหม่บ้าง
Sony NEX-5N
Sony NEX-5N
เริ่มจากตัวบอดี้ที่ยังคงเอกลักษณ์เดิมเหมือนรุ่นก่อนหน้านี้อย่าง Sony  NEX-5 แต่ที่เปลี่ยนไปคือบริเวณกริปมีตัวหนังสือบอกชื่อรุ่น 5N  เด่นเป็นสง่าบริเวณปุ่มลั่นชัตเตอร์  บ่งบอกว่ารุ่นที่คุณถืออยู่นี้เป็นรุ่นใหม่ล่าสุดนะ

บริเวณด้านบนตัวกล้องในส่วนของกริปนั้นจะมีปุ่มใช้งานต่างๆนอกเหนือจาก ปุ่มชัตเตอร์ นั่นคือมีสวิตซ์เปิด-ปิดกล้องและปุ่มสำหรับดูภาพ  ส่วนปุ่มกดจุดสีแดงเป็นปุ่มแยกเฉพาะสำหรับการถ่ายวีดีโอได้ง่ายและสะดวกมาก ขึ้น แถมตัวบอดี้ด้านบนเองก้เป็นแมกนีเซียมอัลลอยตลอดทั้งชิ้น  ดีกว่ารุ่นเก่าที่เป็นพลาสติกประกอบกัน

ถัดมาบริวเด้านบนตัวกล้องเช่นกัน  จะเป็นฐานเสียบแฟลชซึ่งออกแบบมามีฝาปิดเรียบร้อยสวยงามเข้ากับตัวบอดี้  โดยสามารถใช้แฟลชที่ออกแบบมาเป็นพิเศษสำหรับ Sony ตระกูล NEX  นอกจากนั้นยังมีไมโครโฟนสำหรับบันทึกเสียงขณะถ่ายวีดีโอแยกซ้าย-ขวาในระบบ สเตอริโอและลำโพงอยู่ด้านบนเช่นกัน

ในส่วนของด้านหน้าตัวกล้องนั้นไม่มีอะไรมากนัก  มีเพียงแค่ตัวรับสัญญาณรีโมทบริเวณกริป  และไฟช่วยหาโฟกัส/ไฟแจ้งเตือนในโหมดถ่ายภาพตนเองและโหมดถ่ายภาพอัตโนมัติ เมื่อยิ้ม จากนั้นตรงส่วนด้านข้างของแปลนเมาท์เป็นปุ่มปลดล็อกเลนส์

เมื่อถอดเลนส์ออกจะสามารถมองเห็นตัวเซ็นเซอร์ได้อย่างชัดเจน  และมีขั้วสัมผัสไฟฟ้าสำหรับทำหน้าที่ในการเชื่อมต่อระบบโฟกัสและวัดแสง  และที่สำคัญคือมีสกรีนตัวอักษรโชว์ความโก้หร่านว่าเพิ่มจำนวนพิกเซลเป็น  16.1 ล้านพิกเซลแล้วนะ จากเดิมในรุ่น NEX-5 14.2 ล้านพิกเซล

มาดูกันต่อที่ด้านหลังกันบ้าง จะพบว่ามีหน้าจอขนาด 3 นิ้ว ความละเอียด  921,600 พิกเซล แต่ไม่ใช่หน้าจอธรรมดานะ เป็นหน้าจอแบบ Touchscreen  สามารถเอานิ้วจิ้มเลือกการทำงานได้เลย  ส่วนด้านข้างนั้นมีปุ่มสำหรับควมคุมการทำงานของกล้องพร้อมแป้นหมุนวงแหวน สำหรับหมุนเลื่อนการควบคุมต่างๆ

เท่านั้นยังไม่พอ Sony NEX-5N ยังสามารถจะบิดพับหน้าจอได้  เพื่อความสะดวกในการถ่ายภาพแบบสนุกสนานทั้งมุมต่ำมุมสูงได้อย่างอิสระสัย อย่างเดียวบิดกลับมาถ่ายตัวเองไม่ได้  ส่วนตัวยึดก็ออกแบบได้ทนทานไม่พังคามือแน่นอนถ้าไม่ไม่ได้ไปตั้งใจหักมันให้ พัง

บริเวณด้านซ้ายของกล้องมีช่องสำหรับเสียบสาย USB และ สาย HDMI  ซึ่งเอาไว้เชื่อมต่อกับคอมพิวเตอร์สำหรับการโหลดภาพหรือโหลดข้อมูลต่างๆผ่าน ตัวกล้องได้โดยตรง

พลิกกับไปดูด้านล่างของตัวกล้องบริเวณกริปจะเป็นฝาปิดช่องใส่แบตเตอรี่ และเมมโมรี่การ์ดซึ่งรองรับทั้ง SD Card และ Memory Stick Duo  และแน่นอนว่าต้องมีรูสำหรับติดขาตากล้องด้วย

หน้าต่อไปจะเป็นสเป็ค ลองคลิกต่อเลย