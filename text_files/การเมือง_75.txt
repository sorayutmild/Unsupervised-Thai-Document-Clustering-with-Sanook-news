ผู้สื่อข่าวรายงานว่า (16 ก.พ.) นายกนก รัตน์วงศ์สกุล ผู้ประกาศข่าวชื่อดัง ได้โพสต์เฟซบุ๊กแฟนเพจ Kanok Ratwongsakul Fan Page ภาพใบหน้า ล่าสุดของ พ.ต.ท.ทักษิณ ชินวัตร อดีตนายกรัฐมนตรี พร้อมข้อความที่เขียนด้วยลายมือของตัวเองลงในกระดาษ โดยมีข้อความที่ว่า "ขอขอบคุณชาวประชาไทไลน์ที่คอยให้ผมได้รับข้อมูลข่าวสารจากเมืองไทย ด้วยความรวดเร็วทันใจและค่อนข้างแม่นยำ ทำให้ผมประเมินสถาการณ์ได้ดี ขอให้มีกำลังใจช่วยกันทำให้บ้านเมืองของเราต่อไปนะครับ"
ทั้งนี้ นายกนก ได้โพสต์ข้อความว่า "ภาพล่าสุดของคนที่พี่น้องชาวไทยรุมสาปแช่งมากที่สุด ฐานที่ทำให้ประเทศแตกแยก และกำลังล่มจมด้วยการคอรัปชั่นผ่านโครงการต่างๆ อย่างไม่เคยมีมาก่อน ดูใบหน้ามันสิครับ...โทรมทรุด เหมือนตัวอะไรสักอย่าง!!! "