กลายเป็นเรื่องฮือฮาในญี่ปุ่นเมื่อ ยูรินะ ยานากิ นักแสดงสาวชื่อดังหวานใจของ ทาคุมิ มินามิโนะ ดาวเตะทีมชาติญี่ปุ่น สังกัด "หงส์แดง" ลิเวอร์พูล ทีมดังในศึกพรีเมียร์ลีก อังกฤษ ตัดสินใจหวนกลับมาถ่ายแบบแนววาบหวิวอีกครั้งในรอบ 5 ปีโดย นักแสดงสาว ได้เผยผ่านอินสตาแกรมส่วนตัวเกี่ยวกับผลงานชิ้นใหม่นั่นก็คือ โฟโต้ บุ๊คเล่มที่ 3 ในชีวิต ชื่อว่า "Woman Plenty" ที่จะออกวางจำหน่ายในวันที่ 26 พฤศจิกายนนี้ ถือเป็นครั้งแรกในรอบ 5 ปีที่เธอตัดสินใจกลับมาถ่ายแบบเซ็กซี่ นอกจากนี้เธอยังเผยว่านี่จะเป็นผลงานชิ้นสุดท้ายของเธออีกด้วยซึ่งผลงานชิ้นใหม่ของเธอมีเสียงวิพากษ์วิจารณ์จากแฟนๆ ที่ได้เห็นภาพตัวอย่างว่ามันเซ็กซี่เกินไป มีทั้งภาพเย้ายวน และการโชว์เรือนร่างแบบเต็มๆ เหมือนกับหนังที่เธอเคยเล่นเมื่อหลายปีก่อน "ฉันได้รวมความหมายของผู้หญิงที่สนุกกับชีวิตในแบบของฉันเอง" ดาราสาววัย 27 ปี เผยเกี่ยวกับผลงานใหม่สำหรับ ยูรินะ ยานากิ เคยกลายเป็นกระแสโด่งดังในบ้านเกิด จากภาพยนตร์เรื่อง Junpei Think Again ที่ออกฉายในปี 2018 เมื่อเธอตัดสินใจเล่นฉากอีโรติกด้วยตัวเอง รวมทั้งมีฉากเปลือยหน้าอกมากมาย เรียกได้ว่าสั่นสะเทือนวงการกันเลยทีเดียว แถมยังได้ถูกนำไปฉายในเทศกาลภาพยนตร์โลกมอนทรีออลอย่างไรก็ตามปลายปี 2019 ชื่อของเธอก็กลับมาเป็นที่สนใจอีกครั้ง เมื่อมีข่าวหลุดออกมาว่ากำลังคบหาดูใจอยู่กับ ทาคุมิ มินามิโนะ ดาวเตะทีมชาติญี่ปุ่น สังกัด "หงส์แดง" ลิเวอร์พูล ทีมดังในศึกพรีเมียร์ลีก อังกฤษ ก่อนที่จะได้รับการยืนยันจากผู้จัดการของทั้งคู่ว่าเป็นความจริง
