วิธีใช้สิทธิ 1,000 บาท เพื่อเที่ยวทั่วไทยผ่านแอปพลิเคชั่นเป๋าตังกับร้านค้าที่เข้าร่วมโครงการชิมช้อปใช้ แถมขอรับเงินคืน (Cash Back) 15% ได้ในทีเดียว
ก่อนหน้านี้เราได้พูดถึงขั้นตอนการสมัครแอปพลิเคชั่น "เป๋าตัง" เพื่อใช้รับสิทธิ 1,000 บาท จากการลงทะเบียนผ่านเว็บไซต์ของรัฐไปแล้ว

ชิมช้อปใช้ ไม่ต้อง “งง” วิธีโหลด-สมัครแอปฯ “เป๋าตัง” รับเงินเที่ยว 1,000 บาท

ล่าสุดกระทรวงการคลังได้เผยแพร่ Video วิธีใช้สิทธิ 1,000 บาท จากการลงทะเบียนผ่านเว็บไซต์ชิมช้อปใช้ดอทคอมผ่านแอปพลิเคชั่น "เป๋าตัง" โดย Sanook! Money ได้สรุปขั้นตอนการใช้ออกมาได้ดังนี้

1. เมื่อเราต้องการใช้สิทธิให้กดเข้าไปที่แอปพลิเคชั่น "เป๋าตัง" จากนั้นเลือก "ใช้สิทธิซื้อสินค้า 1,000 บาท" โดยจะใช้สิทธิซื้อสินค้ากับร้านถุงเงินตามจังหวัดที่ได้ลงทะเบียนไว้ และสิทธิดังกล่าวจะหมดอายุภายใน 14 วัน หลังวันที่ได้รับ SMS ยืนยัน

2. นำ QR ไปชำระสินค้าที่ร้านค้าถุงเงินในจังหวัดที่ลงทะเบียนไว้

3. เมื่อนำ QR ไปชำระสินค้ากับร้านที่ลงทะเบียนไว้ ระบบจะขึ้นหน้า "ใช้สิทธิ" พร้อมแสดงผลเพื่อให้เราตรวจสอบยอดเงินที่เราซื้อสินค้ากับร้านที่เข้าร่วมโครงการ จากนั้นกด "ยืนยันการใช้สิทธิ"

4. ระบบจะเราให้ยืนยันการทำรายการด้วย PIN 6 หลัก ซึ่งเป็นรหัสเดียวกับที่เราใช้ลงทะเบียนเพื่อสมัครแอปพลิเคชั่น "เป๋าตัง"

5. เมื่อเราใช้สิทธิ 1,000 บาท ไปแล้วระบบจะแสดงรายการย้อนหลังที่เราได้ใช้สิทธิไปแล้ว หรือตรวจสอบได้ที่เมนู "รายการย้อนหลัง"

เพียงเท่านี้เราก็สามารถใช้จ่ายผ่านแอปพลิเคชั่นเป๋าตังได้ง่ายๆ แล้ว

ส่วนขั้นตอนการใช้สิทธิเพื่อขอรับเงินคืน 15% ก็สามารถได้ผ่านแอปพลิเคชั่นได้

1.เมื่อกดเข้าแอปพลิเคชั่น "เป๋าตัง" แล้ว ให้เลือก "ใช้สิทธิรับเงินคืน 15%" ซึ่งผู้มีสิทธิจะต้องใช้จ่ายร้านค้าถุงเงิน หมวดชิมช้อปใช้ที่ไม่ได้อยู่ในจังหวัดตามทะเบียนบ้าน *ต้องเติมเงินเข้ากระเป๋า G-Wallet ก่อนใช้สิทธิ

2. สร้าง QR ใช้จ่ายร้านค้าถุงเงิน

3. นำ QR ไปใช้จ่ายร้านค้าถุงเงินที่ไม่ได้อยู่ในจังหวัดตามทะเบียนบ้าน


4. สังเกตว่าร้านค้าที่ร่วมมาตรการ Cash Back 15% ที่กล่องสีเขียวแล้วกด "ยืนยันการชำระเงิน"

5. ยืนยันการทำรายการด้วย PIN 6 หลัก

6. ระบบแสดงชำระเงินสำเร็จ หรือตรวจสอบได้ที่เมนู "รายการย้อนหลัง"

สำหรับขั้นตอนการเติมเงินเข้ากระเป๋า G-Wallet ในกรณีที่เงินในแอปพลิเคชั่น "เป๋าตัง" ไม่พอนั้นก็สามารถทำได้ง่ายๆ ดังนี้

1. เมื่อกดเข้าแอปพลิเคชั่น "เป๋าตัง" แล้วให้ไปเลือกวงกลมสีส้มเพื่อเข้าช่องการเติมเงิน ซึ่งสามารถทำได้ 2 ช่องทาง



เติมเงินด้วยเลข G-Wallet (พร้อมเพย์) 15 หลัก : โดยทำการโอนเงินผ่านระบบ พร้อมเพย์โดยระบุเลข G-Wallet ID 15 หลักในช่องหมายเลขพร้อมเพย์ผ่าน Mobile banking หรือ ตู้ ATM ทุกธนาคาร



เติมเงินด้วย QR รับเงิน : นำ QR ไปสแกนกับ Mobile Banking เพื่อเติมเงินเข้า G-Wallet

อย่างไรก็ตาม ผู้ที่ลงทะเบียนผ่านเว็บไซต์ชิมช้อปใช้ของภาครัฐจะต้องใช้สิทธิ 1,000 บาทผ่านแอปพลิเคชั่น "เป๋าตัง" เท่านั้น โดยเงิน 1,000 บาทจะหมดอายุภายใน 14 วัน หากใช้ไม่ทันที่กำหนดไว้จะถูกตัดสิทธิคืนทันทีเพื่อนำไปให้ผู้ที่รอการใช้สิทธิรายต่อไป ที่สำคัญเงิน 1,000 บาทไม่สามารถกดออกมาเป็นเงินสดได้


บัตรสวัสดิการแห่งรัฐ ลงทะเบียนเราไม่ทิ้งกัน รับเงิน 5,000 บาท ไม่ได้จริงเหรอ
ลงทะเบียน www.เราไม่ทิ้งกัน.com รับเงิน 5,000 บาท ใครมีสิทธิ์ได้รับบ้าง?
ลงทะเบียนเราไม่ทิ้งกัน รับเงิน 5,000 บาท ทำตามได้ง่าย สะดวก รวดเร็ว
