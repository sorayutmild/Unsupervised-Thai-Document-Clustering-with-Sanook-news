นายจตุพร พรหมพันธุ์ ประธานแนวร่วมประชาธิปไตยต่อต้านเผด็จการแห่งชาติ (นปช.) และผู้สนับสนุนพรรคเพื่อชาติ ได้เดินทางไปร่วมพิธีฝังศพทางศาสนาอิสลามของ นายอุสมาน ลูกหยี ประธานยุทธศาสตร์พรรคเพื่อชาติ ที่เพิ่งเสียชีวิตด้วยโรคหัวใจ
โดยพิธีจัดขึ้นที่มัสยิดรูฮฮูลลอฮ อ.ท่าศาลา จ.นครศรีธรรมราช จัดขึ้นอย่างเรียบง่าย โดยมีญาติพี่น้องและคนสนิทมาร่วมพิธีเป็นจำนวนมาก ก่อนที่นายจตุพรจะได้โพสต์รูปภาพและข้อความผ่านทางเฟซบุ๊กส่วนตัว ระบุว่า “ขอให้น้องชาย ผู้ร่วมเป็นร่วมตาย ให้อยู่กับพระผู้เป็นเจ้า พี่ไม่มีวันลืมลูกหยี ขอบคุณทุกอย่าง ชาติหน้าพบกัน พี่รักลูกหยีมาก”
>> "อุสมาน ลูกหยี" ประธานยุทธศาสตร์พรรคเพื่อชาติ เสียชีวิตลงแล้ว