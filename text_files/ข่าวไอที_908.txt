ปล่อยมือถือมือสอง ช่องทางไหน? คุ้มค่าที่สุด (เมื่ออยากซื้อมือถือใหม่)
เชื่อว่าเมื่อถึงเวลาต้องการเปลี่ยนมือถือเครื่องใหม่ในแต่ละครั้งนั้น ปัญหาโลกแตกอย่าง "จะนำเครื่องเก่าไปไหน จะขายหรือเก็บไว้ดี แล้วจะไปขายที่ไหนดีครับ ถึงจะได้ราคาสูงๆ ผมไม่รู้เลยจริง" ฯลฯ คงเป็นปัญหาหลักของใครหลายๆ คนอย่างแน่นอน

เอาเป็นว่ามาดูกันดีกว่า ว่าเราจะนำของเก่าไปขายที่ไหนได้มั่ง เเต่ละที่ก็มีข้อดีข้อเสียเเตกต่างกันแค่ไหน?
 1. โพสขายตามเว็บ  สำหรับเมืองไทยนั้นมีหลายๆ เว็บไซต์ ที่เปิดให้บริการด้านนี้ ไม่ว่าจะเป็นเว็บไซต์ Kaidee.com, เว็บไซต์ Tarad.com,  เว็บไซต์ ThaiSecondhan.com, เว็บไซต์  Pantipmarket .com และ เว็บไซต์ pdamobiz.com ทั้งหมดที่ยกมาเป็นเพียงส่วนหนึ่งที่ให้บริการเท่านั้น ยังมีอีกหลายเว็บที่ให้บริการในรูปแบบนี้ แต่ที่ทางผมยกเว็บเหล่านี้มานั้นเนื่องากความน่าเชื่อถือ และเป็นเว็บไชต์ที่คนทั่วไปนิยมใช้กันครับข้อดีคือมันสะดวกรวดเร็ว สามาถทำได้ง่ายๆ โดยไม่ต้องเดินทางหรือเสียค่าใช้จ่ายอะไรในการโพสขายสินค้า แต่มันก็ต้องแลกกับการรอคอย เพราะการโพสขายแต่ละครั้งมักต้องใช้เวลากว่าจะมีคนเจอ สนใจ และทำการติดต่อซื้อขายกับเรา แต่ต้องระวังกลุ่มมิจฉาชีพสักเล็กน้อยทั้งตัวผู้ซื้อเองหรือผู้ประกาศขายเองด้วย
2.  นำไปขายที่ร้านตู้ เป็นอีกช่องทางของหลายๆ คนเพราะสมัยนี้ร้านตู้มีอยู่ทั่วไปตามห้างและมีให้บริการทั่วไทยไม่จำเป็นต้องเป็นที่ MBK เหมือนสมัยก่อน 
ข้อดีของการขายร้านตู้นั้นคือเราจะพบร้านตู้ได้ทั่วไป ทำให้คล่องตัวค่อนข้างสะดวกสบายกับผู้ที่ไม่ชอบคิดอะไรมากและต้องการเงินสดทันที แต่ปัญหาใหญ่ของการขายเครืองมือสองที่ร้านตู้โดยทั่วไปแล้วนั้นคือทางร้านมักถามหาอุปกรณ์พร้อมกล่อง หากไม่ครบราคาจะค่อนข้างถูกกดให้ถูกลง และในบางกรณีอาจจะทำให้ได้ราคาที่ต่ำกว่าการประกาศขายเอง แม้ว่าคุณจะมีของในกล่องครบก็ตาม
3.  ขายคนกันเอง ช่องทางนี้เหมาะสำหรับคนไม่ร้อนเงิน หรือพูดง่ายๆ มีเงินทุนสำรองในการซื้อเครื่องใหม่แล้วนั้นเองครับ เพราะช่องทางนี้มีข้อดีหลายๆ อย่างไม่ว่าจะเป็นในเรื่องของราคาที่สามารถเรียกได้สูง(หากคุณปล่อยของเป็นเงินผ่อน) ประหยัดเวลาในการเดินทางลง และที่สำคัญมือถือเครื่องรักของเราไปอยู่กับคนใกล้ตัว4.  นำเครื่องเก่าไปแลกเครื่องใหม่กับโอเปอร์เรเตอร์ ช่องทางที่กำลังเป็นกระแสอยู่ในตอนนี้เลยครับ เพราะโอเปอร์เรเตอร์หลักๆ อย่าง ดีแทค, เอไอเอส หรือทรู ได้ลงมาแชร์ส่วนแบ่งการตลาดจาก ร้านตู้ ร้านขายส่ง และ ศูนย์บริการ อย่างเต็มตัว อย่างล่าสุดก็มีโปรโมชั่นจากค่าย ทรู กับ  โปร “เก่าเทิร์นใหม่” แลกเครื่องเก่า 3G เป็นเครื่องใหม่ 4G  และดีแทคอที่ส่งโปร "นำเครื่องเก่ามาแลกเครื่องใหม่ มือถือเก่าทุกรุ่น ทุกค่าย มีมูลค่า 1,000 – 12,500.-เมื่อนำมาแลกซื้อ iPhone 6 / iPhone 6 Plus"
ข้อดีของการนำเครื่องเก่าไปแลกเครื่องใหม่นั้นคือส่วนใหญ่ทางโอเปอร์เรเตอร์แต่ละค่ายจะพิเศษในส่วนของ การลดค่าใช้บริการต่างๆ ให้ไม่ว่าจะเป็น ค่าโทร หรือค่าบริการด้านอินเตอร์เน็ต แต่มักพ่วงมากับเรื่องสัญญาทาส ในรูปแบบต่างๆ เช่นค่าบริการรายเดือนที่ต้องจ่ายขึ้นต่ำ, จ่ายค่าบริการล่วงหน้า หรือการย้ายค่ายเบอร์เดิม5.  เก็บเข้ากรุเป็นตำนาน เชื่อว่าหลายตัดสินใจเลือกช่องทางสุดท้ายที่ทางทีมนำเสนอ เพราะอย่างตัวผู้เขียนเองตอนนี้ก็ยังเก็บเจ้ามือถือในตำนานอย่าง Nokia 3310 ไว้เหมือนเดิมตอนนั้นจำได้ซื้อมาแพงมาก ถึงเวลานำไปขายราคากลับเหลือนิดเดี่ยวจนใจหาย เลยตัดสินใจเก็บมันไว้ดีกว่าสำหรับบทความนี้ผู้เขียนไม่ได้ชี้ชัดว่าผู้อ่านต้องไปขายมือถือเครื่องเก่าที่ไหนนะครับ เพราะการตัดสินใจทุกอย่างนั้นขึ้นอยู่กับผู้อ่านเอง ตัดสินใจให้เหมาะสม เพื่อที่จะได้ร้านที่ดีที่สุดให้ราคาสูงที่สุดตามที่เราต้องการ 

