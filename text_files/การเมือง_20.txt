วันนี้ (9 ก.ค.) ที่ประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค.ชุดใหญ่ ที่มี พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธาน มีมติอนุมัติมาตรการยกระดับควบคุมการแพร่ระบาดของโรคโควิด-19 โดยใช้มาตรการ "ล็อกดาวน์ " และขอความร่วมมืองดการเดินทางในพื้นที่ควบคุมสูงสุดและเข้มงวด ได้แก่ กรุงเทพมหานครและปริมณฑล 
โดยจะเป็นการยกระดับมาตรการเป็นเวลา 14 วัน ซึ่งคาดว่าจะเริ่มบังคับใช้ตั้งแต่วันพรุ่งนี้ (10 ก.ค.) เป็นต้นไป โดยมีเป้าหมายลดผู้ป่วยภายใน 2-4 สัปดาห์
อย่างไรก็ตาม ภายหลังการประชุมเสร็จสิ้น มีการมอบหมายให้โฆษก ศบค. เป็นผู้แถลงในรายละเอียดต่อไป