ศึกมวยคุนหลุนไฟต์ ที่ประเทศจีน ระหว่าง "ดำดอทคอม" บัวขาว บัญชาเมฆ ยอดมวยไทยแห่งยุค ขวัญใจชาวไทย พบกับ กูฮุย นักชกดาวรุ่งหมัดหนักจากแดนมังกร เมื่อวันที่ 28 ตุลาคม ที่ผ่านมา
โดยก่อนศึกนี้จะเริ่มขึ้น บัวขาว กับ กูฮุย ต่างผ่านพิกัด 70 กก. ด้วยกันทั้งคู่ "บัวขาว" ชั่งได้ 69.9 กก. ส่วน "กูฮุย" ชั่งได้ 69.7 กก. ซึ่งไฟต์นี้ทางฝ่ายจีนอนุญาตให้ใช้ศอกได้
เริ่มยกแรก ไม่ถึงนาที "บัวขาว" เตะ "กูฮุย" เข้าชายโครง ถัดมา "กูฮุย" โดนเตะเข้าขมับอีกดอกเต็มๆ ก่อนลงไปนอนกับพื้นแต่ยังสามารถลุกขึ้นมาสู้ต่อได้ ต่อจากนั้น ขวัญใจแดนมังกร เดินออกอาวุธใส่ "บัวขาว" ทุกรูปแบบแต่ไม่จะแจ้งเท่าไรนัก
เริ่มยกสอง นักมวยเจ้าถิ่นเดินใส่ทันที แต่ก็ยังไม่เข้าเป้า ยังคงเป็นนักชกขวัญใจชาวไทย ที่ออกอาวุธได้จะแจ้งและหนักหน่วงกว่าเยอะ สุดท้ายเป็น "กูฮุย" ที่โดนเข่าเข้าลำตัวไปหลายดอก ก่อนลงไปนอนตัวขดเป็นกุ้งสิ้นสภาพไป ทำให้ "บัวขาว" ชนะTKO ไปแบบสบายๆ