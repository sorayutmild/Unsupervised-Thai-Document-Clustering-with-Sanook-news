หลังจากที่ในประเทศไทยเปิดตัว Samsung Galaxy Note 8 ออกไปก่อนหน้านี้ แต่บางที Note 8 ก็ดูแพงเกินจนทำให้ใครหลายคนบอกว่า ฉันซื้อไม่ไหวหรอก แต่อยากได้ฟีเจอร์แบบนี้บ้าง ล่าสุดก็มีข่าวเกี่ยวกับ Samsung Galaxy J7+ ที่เป็นอีกมือถือรุ่นหนึ่งที่จะมีกล้องหลังคู่เหมือนกัน แต่ว่ามันจะดีมากน้อยแค่ไหน พรีวิวสั้น ๆ นี้คงบอกอะไรคุณได้แน่นอน ถ้าพร้อมแล้ว มาดูกัน
รูปร่างของ Samsung Galaxy J7+
มีความคล้ายคลึงกับ Samsung Galaxy J7 Prime ก่อนหน้านี้ โดยหน้าจอนั้นมีขนาด 5.5 นิ้ว Super AMOLED ความละเอียด 1920x1080

ส่วนบนมีกล้องขนาด 16 ล้านพิกเซลพร้อมกับ LED Flash และมีโลโก้ Samsung

ส่วนล่างมีปุ่ม Recent, Home พร้อมระบบสแกนลายนิ้วมือ และปุ่ม Back

ด้านข้างบางลงแบบชัดเจน จับได้ Smooth มากขึ้นเพราะขอบเครื่องจะออกมน ๆ หน่อย โดยฝั่งขวามีปุ่ม Power พร้อมกับลำโพง

ฝั่งซ้ายมีปุ่มปรับระดับเสียงพร้อมกับช่องใส่ซิม แบบ Nano SIM และ Hybrid Slot ที่สามารถ

ด้านบนมีแค่ไมโครโฟนตัดเสียงรบกวน

ด้านล่างมีช่องเสียบหูฟังพร้อมกับ Micro USB และมีไมโครโฟนของเครื่อง

ด้านหลังจุดนี้คือแตกต่างจากมือถือ Samsung รุ่นอื่นคือ ได้กล้องหลังคู่ขนาด 13 + 5 ล้านพิกเซล พร้อมกับ LED Flash และมีคำว่า Samsung ทั้งหมดเป็นโลหะหมด

ภาพรวมตัวเครื่องจับได้ถนัดมากขึ้นและเป็นอีกมือถือรุ่นหนึ่งที่น้ำหนักเบาและมีกล้องหลังคู่ถือว่าน่าสนใจไม่เบา
ประสิทธิภาพของ Samsung Galaxy J7+

มือถือรุ่นนี้เลือกใช้ CPU จาก MediaTEK Heilo P25 Octa Core 2.39GHz, RAM 4GB ความจำในตัว 32GB เพิ่มความจำในตัวได้ 128GB จาก Micro SD รองรับการเชื่อมต่อทั้ง 4G LTE, VoLTE, VoWiFi  และมี WiFI 802.11 b/g/n, Bluetooth 4.2 พร้อมกับแบตเตอรี่ขนาด 3300 mAh เรียกได้ว่า ครบเครื่องและแรงใช้ได้
ลูกเล่นและคุณสมบัติเด่น

Samsung Galaxy J7+ ยังใช้ระบบปฏิบัติการ Android 7.1.1 ใหม่กว่า Samsung Galaxy S8 เล็กน้อย พร้อมกับ UI รุ่นใหม่ที่ใช้งานง่าย
แต่ลูกเล่นที่เพิ่มเติมขึ้นมาคือเรื่องความปลอดภัยนอกจากระบบสแกนลายนิ้วมือแล้ว ยังมีระบบสแกนใบหน้าให้ นอกจากนี้ยังมีฟีเจอร์เช่น Secure Folder, Dual Message, Samsung Note, และอื่น ๆ ให้ครบยกเว้น Samsung Pay

แต่เรื่องกล้องนั้นถือว่าเป็นส่วนที่สำคัญ เพราะเป็นการเปลี่ยนแปลงครั้งใหญ่ โดยกล้องหลังมีขนาด 13 ล้านพิกเซล F1.7 แบบสี และ 5 ล้านพิกเซล F1.9 แบบขาวดำ ซึ่งทั้งคู่สามารถทำงานร่วมกันจึงเกิดฟีเจอร์ Live Focus


ต้องอธิบายเกี่ยวกับ Live Focus ของ Samsung Galaxy J7+ ว่าแตกต่างอะไรกับ Galaxy Note 8 สักหน่อย คือ สำหรับ J7+ คุณสามารถเลือกระดับโฟกัสได้เช่นเดียวกับ Note 8 แต่สิ่งที่ทำได้มากกว่าคือ ระยะโฟกัส คุณสามารถเลือกจุดโฟกัสที่หลังได้ ในขณะที่ Note 8 จะไม่สามารถเลือก โฟกัสที่หลังได้ ทำได้แค่เลือกระดับหน้าชัดหลังละลายเท่านั้น


และกล้องหลังของ Galaxy J7+ มีขนาดเท่ากันทั้ง 2 เลนส์ (ลักษณะการทำงานคล้ายกับ Huawei) ฉะนั้นแล้วกล้องจะไม่มีความสามารถซูมแบบ Optical Zoom เท่านั้นเอง

ส่วนกล้องหน้าของ Samsung Galaxy J7+ ก็ไม่ได้มาเล่น ๆ ให้ความละเอียด 16 ล้านพิกเซล พร้อมกับ LED Flash มีจุดเด่นคือสามารถละลายหลังได้เช่นกัน หรือเรียกว่า Live Selfie นั่นเอง
 
ถ้าจะกล่าวสรุปหลังจากลองแล้ว Samsung Galaxy J7+ เป็นมือถือที่มีราคา 12,900 บาท ที่เน้นหนักในเรื่องของกล้องและฟีเจอร์ในการถ่ายภาพดี และต่อยอดจากฟีเจอร์ของ Galaxy J7 ในปี 2017 ได้อย่างดี เพียงแต่น่าเสียดายไม่มี NFC และ Samsung pay เท่านั้น
ซึ่งอีกไม่นานก็จะเริ่ม Pre Order กันแล้วหากคุณชอบมือถือเลนส์คู่ และเน้นเรื่องการถ่ายภาพ ลองดู Galaxy J7+ เป็นอีกทางเลือกที่น่าสนใจไม่น้อยด้วยก็จะดีเช่นกัน
เอาเป็นว่าใครสนใจก็สามารถเข้าไปดูข้อมูลเพิ่มเติมกันที่ได้ที่นี่ครับ http://www.samsung.com