พระสวดส่งวิญญาณซากทารกวัดไผ่เงินแล้ว คาดมีมากกว่า 2,002 คน แต่ไปเกิดใหม่ได้แค่ 722 ดวง อาถรรพ์ยังแรง ตากล้องเจอดีถ่ายภาพไม่ได้ผู้สื่อข่าวรายงานบรรยากาศที่วัดไผ่เงินโชตนาราม ว่ามีประชาชนเดินทางมาวางเครื่องเซ่นให้กับซากทารกทั้ง 2,002 ศพที่บริเวณหน้าโกดังเก็บศพอยู่ไม่ขาดสาย พร้อมทั้งแวะซื้อล็อตเตอรี่ที่มีแม่ค้ามาวางแผงขายจนเลขดังๆ หมดไปอย่างรวดเร็ว นอกจากนี้ยังพากันกล่าวขวัญถึงประสบการณ์สยองที่เกิดขึ้นจากการที่ดวงวิญญาณ ทารกไปเข้าฝันให้เห็นกันเป็นจำนวนมาก              โดยนายอาดิษฐ์ กัลยาณมิตร อดีต สจ.พิจิตรเปิดเผยถึงกรณีคณะของ พล.อ.ชัยพัฒน์ ธีระธำรงค์ อดีตผู้บัญชาการศูนย์สงครามพิเศษ ที่ได้นิมนต์พระสงฆ์ภายในวัดและเกจิอาจารย์จากต่างจังหวัดมาทำพิธีสวดส่งวิญญาณให้กับทารกนายอาดิษฐ์ เมื่อวานนี้ว่าพิธีการเริ่มตั้งแต่ประมาณ 19.00 น.และไปเสร็จสิ้นช่วง 23.00 น. โดยมี พระครูพิพิธศาสนการ หรือหลวงพ่อบุญเหลือ เจ้าอาวาสวัดช่องลม จ.ชลบุรี เป็นประธานฝ่ายสงฆ์ โดยหลังจากมีการทอดผ้าบังสุกุลและพิธีแก้อาถรรพ์ปลดปล่อยดวงวิญญาณแล้ว ทางหลวงพ่อบุญเหลือ ก็แจ้งให้คณะนายทหารว่า ระหว่างทำพิธีเห็นเด็กสภาพเนื้อตัวมอมแมม มารอรับส่วนบุญกลุ่มใหญ่ คาดว่าน่าจะมีมากกว่า 2,002 คน แต่สามารถส่งวิญญาณทารกไปเกิดใหม่ได้แค่ 722 ดวงเท่านั้น "ส่วนที่เหลือยังยึดติดอยู่กับสังขารต้องการตามหาแม่ผู้ให้กำเนิด ขณะที่มีบางส่วนถูกเจ้ากรรมนายเวรดึงวิญญาณเอาไว้ ทางหลวงพ่อบุญเหลือ จึงแนะนำให้ทางคณะนายทหารทราบว่า หากต้องการให้เด็กๆ ที่เหลือหลุดพ้นต้องหมั่นทำบุญให้บ่อยๆ แต่ทั้งนี้ก็มีอุปสรรคอยู่บ้างเหมือนกัน เพราะต้องทำให้ตรงกับวันคืนที่มีฤกษ์ยามในการสวดส่งวิญญาณได้เท่านั้น" นายอาดิษฐ์ กล่าวนอกจากนี้ ยังมีองค์กรภาคเอกชนและมูลนิธิเพื่อการกุศลแห่กันเข้ามาทำพิธีและประชาสัมพันธ์ให้ชาวบ้านร่วมบริจาคเงินทำบุญกันมากมาย และขณะที่ช่างภาพจากหนังสือพิมพ์รายวันฉบับหนึ่งกำลังบันทึกภาพการร่วมบริจาคเงินอยู่นั้น ก็ต้องพบกับเรื่องอาถรรพ์ขึ้นมา เนื่องจากกดชัตเตอร์แล้วแต่กล้องไม่สามารถบันทึกภาพได้ เมื่อมีผู้แนะนำให้ลองยกมือไหว้ขอขมาและขออนุญาตดวงวิญญาณทั้งหมด กล้องก็กลับมาใช้งานได้ตามปกติในทันที
ภาพซากทารกสร้างความหดหู่แก่ผู้พบเห็น