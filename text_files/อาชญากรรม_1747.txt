จับตาย "ไอ้ดุง" พ่อค้ายาบ้ายิงตำรวจสาหัส หลังหลบหนีนาน 3 วัน จนท.กดดันให้มอบตัว ยังยิงต่อสู้ไม่หยุด
ความคืบหน้ากรณีนาย นายผดุงศิลป์ โลหากาศ อายุ 38 ปี ผู้ต้องหาค้ายาเสพติดใช้อาวุธปืนยิงใส่ ร.ต.ต.ส่ง ตวยกระโทก ตำรวจชุดสืบสวน สภ.เมืองนครราชสีมาบาดเจ็บสาหัส ขณะล่อซื้อ ภายหลังคนร้ายขับรถจักรยานยนต์หลบหนี เหตุเกิดเมื่อวันที่ 29 กรกฎาคม 2563 ภายหลังเจ้าหน้าที่ติดตามและกดดันคนร้ายแต่ไม่ยอมมอบตัว
ล่าสุดวันนี้ (1 สิงหาคม 2563) เมื่อเวลาประมาณ 13.00 น. เจ้าหน้าที่สืบทราบว่านายผดุงศิลป์ หลบอยู่ไปอยู่ที่เขต หมู่ 1 ต.โนนเต็ง อ.คง จ.นครราชสีมา จึงแสดงตัวเข้าจับกุม แต่คนร้ายยังคงต่อสู้ขัดขวาง และยิงปืนใส่ ภายหลังเจ้าหน้าที่จึงป้องกันตัว และวิสามัญฆาตกรรมคนร้าย
เบื้องต้นอยู่ในขั้นตอนประสานแพทย์ อัยการ ฝ่ายปกครอง ร่วมชันสูตรพลิกศพ เพื่อดำเนินการตามกฎหมายต่อไป

ตำรวจชุดสืบสวนโคราช ปลอมตัวล่อซื้อยาบ้า ถูกคนร้ายยิงเข้าอก อาการสาหัส
หนุ่มค้ายายิงตำรวจโคราชสาหัส ยังไม่ยอมมอบตัว แม้ตำรวจพาแม่มาเกลี้ยกล่อม
