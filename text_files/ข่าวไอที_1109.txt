ข่าวใหม่ทำเอาคนเพิ่งซื้อ iPhone 11 หรือ iPhone 11 Pro เซ็งกันไม่น้อย เมื่อสื่อต่างประเทศเริ่มรายงานรายละเอียดของ iPhone 12 และ iPhone SE 2 รุ่นใหม่ออกมาเป็นที่เรียบร้อยแล้ว
นักวิเคราะห์ Blayne Curtis พร้อมกับทีมงานจาก Barclays เผยว่า iPhone 12 Pro และ iPhone 12 Pro Max จะเพิ่มแรมจาก 4GB ใน iPhone 11 Pro เป็น 6GB มีเซนเซอร์ ToF สำหรับวัดระยะของวัตถุได้ดียิ่งขึ้น รวมถึงจะรองรับการเชื่อมต่อ 5G ด้วย

น่าเสียดายที่ iPhone 12 รุ่นปกติจะยังมีแรมแค่ 4GB เท่ากับ iPhone 11 แต่ยังดีที่จะรองรับ 5G เหมือนกับรุ่นใหญ่ทั้งสองด้วยเช่นเดียวกัน แต่ยังไม่มีการยืนยันว่าจะรองรับ mmWave, sub-6GHz หรือรองรับทั้งคู่เลย
สุดท้ายคือ iPhone SE 2 รายงานว่าจะเข้าสู่กระบวนการผลิตช่วงเดือนกุมภาพันธ์ เปิดตัวช่วงเดือนมีนาคมครับ
 