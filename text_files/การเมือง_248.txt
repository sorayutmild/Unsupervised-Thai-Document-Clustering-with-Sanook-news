คนเสื้อแดง มือเผาศาลากลางขอนแก่น ขึ้นเวทีราชดำเนิน เปิดใจถูกหลอกให้เผา พร้อมขอร่วมต้านระบอบทักษิณ
บรรยากาศการชุมนุมต่อต้านการออกกฎหมายนิรโทษกรรมที่ถนนราชดำเนิน ล่าสุด นายสำราญ รอดเพชร และ นายอิสสระ สมชัย ร่วมเป็นพิธีกรสัมภาษณ์คนเสื้อแดง ที่ออกมาเปิดเผยความจริง ในเหตุการณ์ชุมนุมเมื่อปี 2553 ว่า ตนเป็นคนเผาศาลากลางจังหวัดขอนแก่น รวมถึงธนาคารกรุงเทพ และสถานีวิทยุโทรทัศน์แห่งประเทศไทย โดยได้ข้อเสนอจากแกนนำว่า จะได้รับค่าตอบแทนเป็นเงินจำนวน 1.5 ล้านบาท แต่กลับไม่ได้รับเงินค่าจ้างดังกล่าวและถูกจับกุมเป็นเวลา 3 เดือน ทำให้ตนได้รับความจริงว่าโดนหลอกลวง ดังนั้นจึงขอร่วมต่อต้าน พ.ต.ท.ทักษิณ ชินวัตร อดีตนายกรัฐมนตรี อย่างถึงที่สุด
อย่างไรก็ตาม การออกมาเปิดเผยครั้งนี้ ทำให้ผู้ร่วมชุมนุมต่างโห่ร้อง และแสดงความเห็นใจเป็นอย่างมาก
 
 