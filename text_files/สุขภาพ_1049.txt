     ทุกเช้าเมื่อตื่นนอนแล้ว คุณเคยลองยิ้มให้ตัวเองในกระจกไหม?      เคยสังเกตเหงือกและฟันบ้างหรือไม่ว่าอยู่ในสภาพดีหรือเปล่า?      และในขณะที่แปรงฟัน มีเลือดปนออกมาหรือไม่?      ถ้าเหงือกของคุณมีสีแดงคล้ำ บวม และรู้สึกเจ็บ มีกลิ่นปาก ฟันดูยาวขึ้นเพราะเหงือกเริ่มร่นออก รวมทั้งมีเลือดออกตามขอบเหงือกและขณะที่แปรงฟัน ก็ไม่ควรนิ่งนอนใจ เพราะอาการเหล่านี้คือสัญญาณที่บ่งบอกว่าเหงือกของคุณกำลัง “มีปัญหา” นั่นเอง     สาเหตุหลักๆ ที่ทำให้เกิดอาการเลือดออกขณะแปรงฟันก็คือ การทำความสะอาดฟันไม่ทั่วถึง ทำให้เกิดคราบพลัค หรือแบคทีเรียสะสม จนอาจทำให้เหงือกเกิดอาการอักเสบ บวม แดง รวมทั้งสาเหตุอื่นๆ เช่นการขาดวิตามินซี ทำให้มีเลือดออกตามไรฟัน เป็นต้น      อาการเหล่านี้ หากปล่อยไว้นานเกินไปอาจลุกลามจนถึงขั้นมีหนองไหลออกจากร่องเหงือก ฟันโยก และอาจสูญเสียฟันได้ เพราะฉะนั้นคุณจึงควรดูแลรักษาสุขภาพเหงือกและฟันตั้งแต่วันนี้ ก่อนจะสายเกินไป ด้วย 5 วิธี ดังนี้
 
     1. แปรงฟันให้สะอาด     วิธีที่ง่ายที่สุดก็คือหมั่นกำจัดคราบพลัค หรือแบคทีเรียสะสมที่อาจเป็นสาเหตุหนึ่งของเหงือกอักเสบ หรือเลือดออกขณะแปรงฟัน โดยการแปรงฟันให้สะอาดอยู่เสมอ เพื่อไม่ให้เกิดการหมักหมม ด้วยการแปรงฟันเบาๆ ด้วยแปรงสีฟันที่มีขนแปรงอ่อนนุ่ม เพื่อกระตุ้นให้เลือดมาเลี้ยงบริเวณเหงือกที่อักเสบอยู่ และใช้วิธีการแปรงแบบขยับปัด หรือ Modified Bass Method อย่างน้อยวันละ 2 เวลา ครั้งละ 3-5 นาที เพื่อลดการสะสมของเศษอาหารและคราบพลัค นอกจากนี้ ควรทำความสะอาดแนวเหงือกและลิ้น เพื่อลมหายใจที่หอมสดชื่นและลดการสะสมของแบคทีเรียบริเวณลิ้นด้วย
 
     2. หมั่นทำความสะอาดฟันด้วยไหมขัดฟันหรืออุปกรณ์อื่นๆ     สำหรับซอกฟันและร่องเหงือก หรือจุดที่ฟันซ้อนเก ก็ควรใช้ไหมขัดฟันหรือแปรงขัดซอกฟันขัดเบาๆ ที่ฐานฟัน แต่ต้องระวังไม่ให้ไหมบาดเหงือก ซึ่งเป็นเนื้อเยื่อที่บอบบาง อุปกรณ์เหล่านี้จะช่วยขจัดเศษอาหารและคราบพลัคในจุดที่แปรงสีฟันเข้าไปทำความสะอาดไม่ถึงได้
 
     3. ขูดหินปูนและขัดฟัน     เนื่องจากการแปรงฟันสามารถขจัดคราบจุลินทรีย์ได้เพียงบางส่วนเท่านั้น แต่คราบฝังแน่นที่อยู่ลึกลงไปใต้เหงือกซึ่งอาจกลายเป็นหินปูนแข็งๆ ส่งผลกระทบต่อสุขภาพเหงือกและฟันของเรา จำเป็นต้องให้ทันตแพทย์ใช้เครื่องมือเพื่อขูดออก ตามด้วยการขัดฟันเพื่อให้พื้นผิวฟันเรียบ ป้องกันการสะสมของคราบแบคทีเรียใหม่ และขจัดคราบเล็กๆ ที่ขูดออกไม่หมด เรียกว่าเป็นการเก็บงานขั้นสุดท้ายนั่นเอง
 
     4. ตรวจสุขภาพฟันเป็นประจำ     นอกจากจะคอยสังเกตเหงือกและฟันของตัวเองเป็นประจำแล้ว ควรหมั่นไปพบทันตแพทย์ทุก 6 เดือน เพื่อขูดหินปูน ตรวจฟัน รวมทั้งขอคำแนะนำในการดูแลสุขภาพในช่องปากด้วย
 
     5. เลือกใช้ยาสีฟันที่ช่วยขจัดคราบพลัค     ปัจจุบันนี้ ยาสีฟันไม่ได้มีคุณสมบัติแค่ป้องกันฟันผุ แต่ยังสามารถดูแลไปถึงสุขภาพเหงือกได้ด้วย โดยเฉพาะยาสีฟันพาโรดอนแทกซ์ ผ่านการพิสูจน์แล้วว่า มีพลัง 4 เท่า1 ในการช่วยขจัดคราบพลัคสะสม เพื่อช่วยลดและป้องกันการเลือดออกขณะแปรงฟันที่มีสาเหตุจากคราบพลัคสะสม ทั้งนี้ยังมีประสิทธิภาพ พร้อมฟลูออไรด์2 ที่ช่วยป้องกันฟันผุอีกด้วย     นี่ก็เป็นแนวทางในการป้องกันปัญหาเลือดออกขณะแปรงฟันที่สามารถทำได้ง่ายๆ ในชีวิตประจำวัน อย่าลืมไปปรับใช้กันดู เพราะสุขภาพฟันที่แข็งแรง เริ่มจากสุขภาพเหงือกที่ดี

     เช็คสุขภาพเหงือกและฟันของคุณเพิ่มเติมได้ที่ http://www.parodontax.co.th/
 
 
[Advertorial]