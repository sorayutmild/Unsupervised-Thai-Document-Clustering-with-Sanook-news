Drama Game
เล่นด้วยกันก็ต้องมีทะเลาะกันบ้างเป็นเรื่องธรรมดา ไม่้ว่าจะเป็นการละเล่นดั้งเดิม การเล่นกีฬา และการเล่นเกมส์ ซึ่งถ้าอยากเล่นด้วยกันอย่างสันติไม่้มีเรื่องทะเลาะกัน ก็ควรจะหลีกเลี่ยงการเล่นเกมส์ที่มีลักษณะดังนี้
 
1. จะดึงฉากทำไมวะ!
สาเหตุสุดคลาสสิค ที่ทำให้เพื่อนที่เล่นเกมด้วยกันทะเลาะกัน ซึ่งสาเหตุนี้มีมานานมากที่สุดก็ว่าได้ ตั้งแต่เกมส์สมัยก่อนๆ ที่ยังเป็นแนวเกมส์ 2D เล่นกับ TV จอเดียวกัน ฉากก็เลยมีฉากเดียวกัน เล่นไปด้วยกัน ก็เลยมีข้อจำกัดเรื่องฉากของเกมส์ ที่ผู้เล่นหมดต้องไปพร้อมกัน ไม่อย่างนั้นฉากเกมส์ก็ไม่ดำเนินต่อ แล้วกรณีที่มีใครที่ไปเร็วเกินไปหรือช้าเกินไป ก็จะดึงฉากไม่ให้ขยับ ส่งผลให้เพื่อนเดินหน้าไปไม่ได้ ก็อาจจะโดนศัตรูตบตายหรือไม่ก็ตกเหวตายได้ ทีนี้ก็เป็นเรื่อง... แต่สำหรับเกมส์ยุคใหม่ที่เน้น Online และ Multiplayer แบบจอใครจอมัน ปัญหาดึงฉากก็ค่อยๆหมดไป
Drama Game
Contra เกมส์ดึงฉากได้ยุคแรกๆ
Drama Game
Little Big Planet เกมส์ที่ดึงฉากกันได้ในยุคนี้
 
 
2. เพื่อนไม่เป็นงาน พาทีมฉิบหาย
ระบบการเล่นเกมส์ในปัจจุบันนั้น จะมีการนำเอาระบบแก้ปริศนา และระบบเงื่อนไข เข้ามาใช้กันการเล่นมากขึ้น อย่างเช่นเกมส์ Portal 2 หรือเกมส์อื่นๆบางเกมส์ จะมีเงื่อนไขการผ่านด่าน หรือกระทั่งเงื่อนไขการสู้กับบอส ว่าจะต้องโจมตีจุดๆนี้ก่อน หรือต้องหลบบอสตรงนี้ๆ ซึ่งเงื่อนไขเหล่านี้ จะต้องทำด้วยกัน ทำเหมือนกันทุกคนที่เล่นเกมส์ ถ้าหากมีสมาชิกในทีมคนใดคนหนึ่งในทีมไม่เป็นงาน ทำทีมล่ม เล่นไม่ผ่าน ก็อาจจะมีปากเสียงโทษเพื่อนที่ไม่เป็นงานได้ และดราม่าก็จะเกิด ยิ่งไปกว่านั้น บางเกมส์นั้นผู้เล่นจะไม่มีการสนับสนุนผู้เล่นมือใหม่เลย รับคนเล่นเฉพาะที่เป็นงานเท่านั้นด้วย ทำให้เหล่าคนเล่นมือใหม่น้อยใจ
Drama Game
ถ้ามีใครพลาดสักคน ก็ตายหมู่แล้ว
 
3. ของแบ่งไม่เท่ากัน
เรื่องของและเงินๆทองๆนั้นไม่เข้าใครออกใคร ในชีวิตจริงก็มีเพื่อนที่ทะเลาะกันเพราะเรื่องเงินๆทองๆบ่อยครั้ง และในเกมส์ก็ไม่ต่างกัน ไม่ว่าใครถ้าลงทุนลงแรงไปแล้ว ต่างก็อยากได้ผลตอบแทนบ้าง ไม่มากก็น้อยก็ยังดี แต่เนื่องจากระบบเกมส์ออนไลน์ส่วนมากมักใช้ระบบสุ่มของ หรือไม่ก็ระบบของ Drop แบบใครมือไวหยิบเอาเอง ก็จะทำให้คนในปาร์ตี้มีคนที่ได้ของบ้าง ไม่ได้ของบ้างแล้วแต่ดวงหรือความมือไว อันนี้ถ้าเป็นเพื่อนสนิทกันจริงๆก็อาจจะมีการแบ่งของให้เท่ากันภายหลัง แต่ถ้าไม่แบ่งแล้วงุบงิบของไว้คนเดียวเนี่ยสิ เพื่อนๆคนอื่นๆที่เหนื่อยยากลำบากด้วยกันแล้วไม่ได้อะไรเลย ก็จะเกิดความอิจฉาสะสมขึ้นในใจ จนกลายเป็นดราม่าได้นะ ดังนั้นไอเทมหรือเงินที่ได้จากบอส ก็ควรจะมีน้ำใจแบ่งเพื่อนๆบ้างนะ
Drama Game
ถ้าของมัน Drop แบบเซิร์ฟเถื่อน ดราม่าก็ไม่มี แต่ก็ไม่สนุก
 
4. คุณคือจุดอ่อน !
สาเหตุข้อนี้้น่าจะเห็นกันได้บ่อยตามร้านอินเตอร์เน็ตคาเฟ่ ที่อุดมไปด้วยผู้เล่นเกมส์แนว MOBA เช่น Dota , HoN, LoL หรือเกมส์จำนวนเกมส์ยิงต่างๆ ที่มีการนับแต้ม Kill หรือแต้มอื่นๆ หรือโหมดประเภทยึดฐานต่างๆ ซึ่งระหว่างเล่นก็อาจจะมีการด่าทอ โทษคนนู้นคนนี้ว่าอ่อน นู้บ เวลาที่เพื่อนคนนั้นเล่นไม่ได้ดั่งใจ เพื่อนคนอื่นๆเล่นห่วยหมด ไม่ได้เรื่อง ทำให้ทีมแพ้ มีแต่มันเล่นเก่งอยู่คนเดียว ไม่เคยโทษตัวเอง ถ้าคุณเจอเพื่อนจำพวกนี้เล่นเกมส์ด้วยบ่อยๆล่ะก็ จะทำให้ประสาทเสีย และอาจมีเรื่องกันได้ ทางที่ดีพยายามหลีกเลี่ยงอย่าไปเล่นกับมันจะดีกว่า
Drama Game
มีสถิติบอกหมด Kill เท่าไหร่ ตายเท่าไหร่ ช่วยเท่าไหร่ ใครตัวถ่วงโดนด่าแน่
 
5. แค้นนี้ต้องชำระ
ไม่ทราบว่าเกิดทันกันหรือเปล่า มีเกมส์หนึ่งซึ่งว่ากันว่าเป็นเกมส์ทำลายมิตรภาพสุดๆ ชื่อว่า Dokapon เป็นเกมส์ผจญภัยแนว Turn base Board Game RPG ที่ผู้เล่นรับบทเป็นผู้กล้าไปปราบปีศาจ และให้ดำเนินเกมส์ด้วยการทอยเต๋า แต่ว่าระบบเกมส์นี้ไม่ได้มีแต่ร่วมมือกันเท่านั้น มีการหักหลัง ฆ่าพวกเดียวกัน ขโมยของ ทำลายหมู่บ้าน และอื่น เพื่อชิงดีชิงเด่นกันด้วย เพราะสุดท้ายแล้วใครปราบจอมปีศาจได้คือผู้ชนะ ซึ่งส่วนมากเกมนี้ก็มักจะเล่นเอาฮากัน แต่ถ้าเกิดมีคนไม่ฮา ออกแนวแค้นนี้ต้องชำระล่ะก็เป็นเรื่อง
Drama Game
เมื่อกี้เอ็งฆ่าตู! ต้องเอาคืน...

 
6. ไม่รู้แพ้ รู้ชนะ รู้อภัย ไม่มีน้ำใจนักกีฬา
จากสาเหตุ 5 ข้อข้างต้น แม้ว่ามันอาจจะมาจากสาเหตุของระบบเกมส์ส่วนหนึ่ง แต่ส่วนหนึ่งมันก็มาจากคนเล่นเกมส์ด้วย โดยแม้ว่าระบบเกมส์จะห่วยแตก เล่นยาก แบ่งของไม่เท่ากัน ไม่ยุติธรรม หรืออะไรแค่ไหนก็ตาม แต่ถ้านเล่นรู้จักให้อภัยกัน รู้แพ้รู้ชนะ มีน้ำใจให้กัน ดราม่าการทะเลาะกันก็คงจะไม่เกิดขึ้น โดยเฉพาะเรื่องของการรู้แพ้รู้ชนะนั้น เกมส์สมัยนี้มักจะมีระบบ PvP ให้ผู้เล่นสู้กันเกมส์เยอะ หรือบางเกมส์ที่เป็นเกมส์เล่นแข่งกันเอง ผู้ชนะก็ไม่ควรจะพูดจาดูถูกผู้แพ้ ไม่ควรหัวเราะเยาะเย้ย ว่าอ่อน กาก นู้บ ใดๆ ควรแนะนำวิธีเล่น เทคนิคการเล่นให้กับผู้แพ้จะดีกว่า ส่วนผู้แพ้ก็ต้องยอมรับความพ่ายแพ้ ไม่ควรหัวเสีย โทษนู่นโทษนี่ เอาเวลาไปฝึกให้เก่งขึ้นจะดีกว่า
Drama Game
ดราม่า มักเกิดขึ้นในเกมส์ระบบ PvP
 
7. มิตรภาพสร้างนาน แต่เมื่อวานเหล้าทำพัง
อันนี้ไม่ต้องเกี่ยวกับเกมส์ ก็ทำให้มิตรภาพพังได้ หากเหล้าเข้าปากขาดสติ  ปกติเล่นเกมส์ด้วยกันก็มีเหตุให้ทะเลาะกันอยู่แล้ว ถ้ายิ่งเหล้าเข้าปากด้วยแล้ว ก็จะอาจทำให้ทะเลาะกันง่ายขึ้นไปอีก ดังนั้นไม่ควรดื่มสุราของมึนเมาทุกชนิดในระหว่างเล่นเกมส์นะ
Drama Game
ถ้าไม่เมา เอาอีกขวด ไม่ใช่! ดราม่าก็ไม่เกิด
image: http://www.penggugurjanin.com/cara-menggugurkan-kandungan-dengan-obat/
 