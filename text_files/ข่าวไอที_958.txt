บทสรุปงานเปิดตัว Apple iPhone 5 ( แอปเปิ้ล ไอโฟน 5 )
สำหรับใครทีีเมื่อคืนพลาดการรายงานกึ่งสดของเราไป (Live-Blog) เช้านี้ทางทีมงานเลยมีบทสรุปของงานเมื่อคืนมาฝากกันเบาๆ  ซึ่งเมื่อคืนทาง Apple ได้ทำการเปิดตัวสินค้ารุ่นใหม่ออกมาทั้งหมด 3 ตัวได้แก่ iPhone 5, iPod touch, iPod nano
iPhone 5
iPhone 5 ได้ยลโฉมกันชัดๆ แล้วครับ
เริ่มต้นกันด้วยพระเอกของงาน iPhone 5 อยู่ที่หน้าจอขนาดใหม่ที่กว้างขึ้น และฝังส่วนรับสัมผัสเข้าไปกับจอภาพ ทำให้สามารถทำตัวเครื่องให้มีความบางลง หน้าจอที่ยาวขึ้น แอพแบบเดิมจะแสดงผลมีขอบดำ สามารถอ่านเพิ่มเติมได้ที่ >>>  iPhone 5 น่าใช้กว่าเดิม แต่ไม่ตื่นเต้น!!! 
นอกจากเปิดตัว iPhone 5 แล้ว แอปเปิลก็อัพเดตไลน์ iPod ไปพร้อมๆ กัน แต่ในงานคราวนี้มีเพียง iPod nano และ iPod touch ที่ได้เปิดตัวรุ่นใหม่ ซึ่งงานนี้หลายคนยกให้ iPod touch กลายเป็นพระเอกของงานเลยครับ
สำหรับในส่วนของ iPod touch ตัวใหม่ทางทีมงานพอมีข้อมูลคราวๆ ดังนี้ มีทั้งหมดห้าสีได้แก่ ฟ้า, เหลือง, แดง, เงิน, และดำ เริ่มต้นที่ความจุ 32GB เปิดราคาที่ 9,900 บาท 64GB ราคา 11,900 บาท และลดราคารุ่นเก่าที่ความจุ 16GB/32GB เหลือ 6,500 บาท และ 8,500 บาท ตามลำดับ เริ่มจองได้ 14 กันยายนนี้ (Spac อย่างเป็นทางการทางทีมงาน จะทยอยอัพเพิ่มเติม) 
iPod touch ตัวใหม่
iPod touch ตัวใหม่
ความแตกต่างระหว่าง iPhone 5 กับ iPod touch 5th-Gen หลัก ๆ นั้นมีดังนี้
- iPod touch บางกว่าโดยมีความหนาเพียง 6.1 มม. และเบากว่าด้วยน้ำหนักเพียง 88 กรัม ส่วน iPhone 5 หนา 7.6 มม. หนัก 112 กรัม ส่วนความสูงต่างกันเพียง 0.4 มม.
- iPod touch ไม่รองรับฟังก์ชันโทรศัพท์ จึงไม่สามารถใช้งาน LTE และ HSDPA ได้
- iPod touch ยังคงใช้ CPU A5 ในขณะที่ iPhone 5 ใช้ A6
- iPod touch แม้จะมี App แผนที่มาให้ แต่ตัวเครื่องไม่มี GPS มาด้วย จึงสามารถระบุตำแหน่งได้ผ่าน Wi-Fi Network เท่านั้น
- iPod touch มีสีให้เลือกหลากหลายกว่า iPhone 5 และมาพร้อมสายรัดข้อมือ iPod touch loop สีเดียวกับตัวเครื่อง
เพิ่มเติมได้ที่ >>> iPod touch 5th-Gen: iPhone 5 แบบไม่มีโทรศัพท์ ทางเลือกในราคาต่ำหมื่น
ถัดมาเป็นน้องเล็กของงานเมื่อคืน iPod nano มีทั้งหมดเจ็ดสีให้เลือกได้แก่ ดำ, เงิน, ม่วง, ฟ้า, เหลือง, เขียว, และแดง เปิดราคาเมืองนอกมาแล้วที่ 5,500 บาทครับ ซึ่งทุกรุ่นที่กล่าวมานั้นจะมาพร้อม EarPods หูฟังรุ่นใหม่ ที่ใช้มีข่าวมาว่าใช้เวลาในการออกแบบถึง 3 ปี (แอบลุ้นอยู่ว่าจะขายแยกหรือป่าว?)
iPod nano
iPod nano

รวมข่าวและรายงานสด งานเปิดตัว iPhone 5 (Live Blog)…

