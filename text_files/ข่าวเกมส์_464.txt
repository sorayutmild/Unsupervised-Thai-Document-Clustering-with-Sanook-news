สวัสดีเพื่อน ๆ ชาว Genshin Impact ที่น่ารักทุกคน ไม่นานมานี้เกิดการประกาศใช้กฎหมายที่รุนแรงที่สุด ในวงการเกมจีนนับตั้งแต่เคยมีมา แน่นอนว่ามันไม่ได้สร้างปัญหา ให้กับเกมใดเกมหนึ่งเท่านั้น แต่เกมที่อยู่ทั่วแผ่นดินจีนจะต้องปฏิบัติตามกฎหมายที่รุนแรงและรัดกุม เพื่อแนวทางในการพัฒนาประเทศของต่อไป

โดยในยุคหลังมานี้ทางประเทศจีนได้มีนโยบายเพื่อการพัฒนา อย่างก้าวกระโดดรวมถึงการพัฒนาทักษะ และความรู้ของเยาวชนในประเทศจีนด้วย โดยรัฐบาลได้เริ่มเล็งเป้าเข้ามายังวงการของเกมและคนดังทั้งหลาย ซึ่งก็มีปรากฏให้เห็นประปราย แน่นอนว่ามันจะยังส่งผลกระทบ ไปยังแนวทางการพัฒนาของเกมในประเทศจีนอีกด้วย

แต่ครั้งนี้เราจะมาดูเกี่ยวกับ Genshin Impact โดยเฉพาะว่าทาง miHoYo นั้นจะต้องเจอกับเรื่องราวอะไร อันว่าด้วยกฎหมายและองค์กรสื่อของรัฐกำลังบีบให้วงการเกมมีที่ยืนยากขึ้นทุกที 

ให้ผู้เล่นที่มีอายุต่ำกว่า 18、สามารถเข้าเล่นเกมได้เพียง 1 ชั่วโมง ตั้งแต่เวลา 20:00 น. ถึง 21:00 น. ในวันหยุดเท่านั้น
(ศุกร์, เสาร์, อาทิตย์ และวันหยุดนักขัตฤกษ์)
นอกจากนี้ ประกาศยังได้เรียกร้องให้ผู้ให้บริการเกมออนไลน์ ใช้มาตรการคัดกรองผู้เล่นเกมอย่างจริงจัง โดยบังคับให้ผู้เล่นลงทะเบียน และ Login ด้วยชื่อจริง จึงสามารถเข้าเล่นเกมได้เท่านั้น


วิทยุสื่อมวลชน (องค์กรสื่อของรัฐ) ในประเทศจีนเสนอความเห็น

ตั้งหน่วยงานขึ้นมาตรวจสอบเกมออนไลน์ เพื่อไม่ให้มีการนำเสนอเนื้อหาภายในเกม ที่บิดเบือนไปจากประวัติศาสตร์จริง
ให้รัฐมุ่งแก้การเกิดปัญหาสภาวะ "เสพติดเกม" (โรคติดเกม) ในหมู่เยาวชน


ยักษ์ใหญ่ยังโดนบีบ Tencent ออกมาตรการ
หลังจากมาตรการภาครัฐที่คุมเข้ม ก็ได้โดนหนังสือพิมพ์เศรษฐกิจของสำนักข่าว Xinhua ได้รายเงินเชิงว่าหุ้นของ Tencent (บริษัทเกม No.1 จากจีน) ในประเทศฮ่องกงได้ร่วงลงอย่างหนัก หลังจากเกมยอดนิยม อาทิ Honor of Kings ถูกวิพากษ์วิจารณ์อย่างหนักว่า เป็นต้นเหตุของสภาวะ "เสพติดเกม" (โรคติดเกม) ในหมู่เยาวชน Tencent เลยมีมาตรการ

ควบคุมเวลาเล่นเกม ของกลุ่มผู้เล่นเยาวชน อายุไม่เกิน 12 ปี
อาทิ วันธรรมดา สามารถเข้าเล่นได้เพียง 1 ชั่วโมง
วันหยุด สามารถเข้าเล่นได้ 2 ชั่วโมง
นอกจากนี้กำลังพิจารณาความเป็นไปได้ ที่ออกกฎ "ห้ามมิให้เยาวชนอายุไม่เกิน 12-18 ปีทั้งหมด ห้ามเข้าเล่นเกมของพวกเขาไปเลย"


สำนักข่าวซินหัว(องค์กรสื่อของรัฐ) เสนอข้อเรียกร้องเพิ่มเติม

จำกัดเวลาเล่นเกมอย่างชัดเจนและเข้มงวด สำหรับผู้เล่นอายุต่ำกว่า 18 ปี และควบคุมมิให้เกิดการซื้อขายบัญชี (ID Game) ที่ทำการยืนยันอายุแล้ว
ขอให้บริษัทเกม ตรวจสอบเนื้อหาเกมของตนเองอย่างจริงจัง
รวมถึงการลบเนื้อหาเกมที่ สร้างความรุนแรงและลามกอนาจาร
หลีกเลี่ยงการเติมเงิน เพื่อเพิ่มความแข็งแกร่ง


ยังมีกฎเพิ่มเติมที่ต้องลบออกจาก Server จีนคือ

การเพิกเฉยต่อ การกระทำที่ขัดต่อกฎหมายในโลกของความเป็นจริง
 เนื้อหาความรักของเด็ก (อายุต่ำกว่า 18)
เลือด
เกี่ยวข้องกับการฆ่า (พูดถึงก็ไม่ได้)
อธิบายเนื้อหาการตาย ของตัวละคร
ชุดชั้นในหญิง ที่เผยให้เห็นส่วนต่างๆ ของร่างกาย (รวมถึงชุดว่ายน้ำ)
การแตะต้อง หรือโจมตีร่างกายของตัวละครเพศหญิง
การแสดงเชิงยั่วยุ
โครงกระดูก (รวมถึงสิ่งของจำลอง อาทิ หัวกระโหลก)
เนื้อหาที่เกี่ยวข้องกับการล่า (ยกเว้นสัตว์ที่ถูกกฎหมาย)
การให้รางวัล (คะแนน, สิ่งของ) จากการท้าสู้
ทำให้ผู้เล่นเกิดความหวาดกลัว
ปกครองระบอบประชาธิปไตย
การสาธิต (ทดลองทำบางอย่าง)
เนื้อหาต่อต้านการปกครองระบอบคอมมิวนิสต์
กล่าวชื่นชมบุคคล,ประเทศ ที่เคยรุกรานประเทศจีน
กล่าวถึงบุคคลผู้มีชื่อเสียงของจีน ในทางที่ไม่ถูกต้อง
เกี่ยวข้องกับ อวัยวะเพศ
กิจกรรมทางเพศ
การปรับแต่งร่างกาย ให้ผิดแปลกไปจากธรรมชาติ
ยาเสพติด, ยาสลบ และสิ่งที่ส่งผลต่อระบบประสาท
พูดจาดูหมิ่นผู้อื่น
ภาพลัทธิจักรวรรดินิยม
การขายบริการทางเพศ หรือกลุ่มผู้ต่อต้าน
สิ่งที่วิทยาศาสตร์อธิบายไม่ได้ เช่น การทํานายโชคชะตา
ภาษาอังกฤษ


สำนักข่าว SCMP (ประเทศฮ่องกง) ได้รายงานว่า "รัฐบาลจีนอาจออกประกาศระงับการเปิดให้บริการเกมใหม่ชั่วคราว" 
ซึ่งเพื่อน ๆ จะเห็นได้ว่าค่อนข้างมีกรอบที่จำกัด กับการพัฒนาเกม Genshin Impact ในอนาคตอีกด้วย ซึ่งหลายคนก็กังวลกับข่าวปัจจุบัน ที่เกมสัญชาติญี่ปุ่นที่เปิดอยู่ในแผ่นดินจีน ก็มีการถูกลบตัวละครหายออกไปด้วยอย่างเกม Fate Grand Order และตัวอย่างเช่นตัวผู้ชาย ที่มีลักษณะท่าทางคล้ายผู้หญิงอย่าง Xingxiu นั้นแฟน ๆ ก็มีปาดเหงื่อกันไปพอสมควร ว่าจะไปเข้าเกณฑ์กฎต้องห้ามของแผ่นดินจีนหรือเปล่า และจะถูกทำให้หายไปไหม

นี่ยังไม่รวมถึงเนื้อหาประเทศ Inazuma ที่ค่อนข้างมีประเด็นอ่อนไหวทางการเมือง ที่ถือว่ามีข้อจำกัดในการเล่าเนื้อหาค่อนข้างมาก และหลายฝ่ายก็เป็นห่วงว่าอาจจะมีผลกับเนื้อเรื่องและการทำ Content ของ miHoYo ในระยะยาว รวมถึงฉากเซอร์วิสแฟน ๆ ที่อาจจะถูกทำให้มีได้ยากยิ่งขึ้น

ซึ่งนับจากนี้จะเป็นงานที่ไม่ง่าย หลายฝ่ายก็ได้ออกมาให้ความเห็นว่า ทำไมไม่ถึงไม่ย้ายบริษัทออกมานอกแผ่นดินจีน ซึ่งสิ่งที่เกิดขึ้นคือบริษัทขนาดใหญ่ ไม่สามารถจะทำได้โดยง่าย และผลกำไรและฐานลูกค้าใหญ่ก็ยังอยู่ในประเทศจีน แน่นอนว่ากฎหมายชุดนี้ จะส่งผลทำให้รายได้ของเกมส์กระชากลงมาดิ่งเหว เนื่องจากความหวาดวิตกและปัจจัยในหลาย ๆ ด้าน

หลังจากนี้เราจะเห็นแนวทางของเกมในประเทศจีน ที่เปลี่ยนไปอย่างชัดเจน เพราะหลายคนไม่กล้าลองของ กับรัฐบาลประเทศจีนแน่นอน อย่างที่เรารู้ว่ากฎหมายของเขาเด็ดขาดแค่ไหน เกมทั้งเกมอาจจะหายไปเลยก็ได้ สิ่งนี้ทำให้หลายฝ่าย มีความระมัดระวังและไม่อยากให้มีอะไรเกิดขึ้น แต่ทั้งนี้ทั้งนั้นก็เป็นเพียงแค่การคาดการณ์เท่านั้น เราคงจะต้องจับตาดูอย่างใกล้ชิด กับแนวทางของเกม Genshin Impact ต่อไปในอนาคตครับผม