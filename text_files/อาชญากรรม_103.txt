แม่วัย 28 ปี พาบุตรสาววัยเพียง 5 ขวบ ค้าประเวณี แลกเงินครั้งละ 200-300 บาท นานนับปี เจ้าหน้าที่ตามบุกรวบตัวขณะกำลังใช้อุปกรณ์เซ็กซ์ทอยขยี้กามเด็กหลังรถกระบะ
ผู้สื่อข่าวรายงานว่า (22 เม.ย.) เมื่อเวลา 11.45 น. ที่ห้องประชุมศูนย์ปฏิบัติการ (ศปก.) สภ.พนมสารคาม มีการแถลงข่าวจับกุมตัว น.ส.ศุภลักษณ์ อายุ 28 ปี และนายวินัย อายุ 52  ปี หลังจากบุคคลทั้งสองได้ร่วมกันกระทำความผิดเป็นธุระจัดหา และเป็นผู้ซื้อบริการทางเพศต่อเด็กหญิงวัยเพียง 5 ขวบ แลกกับเงิน 200-300 บาทต่อครั้ง มานานนับปี
เจ้าหน้าที่สามารถจับกุมตัวบุคคลทั้งสองได้จากพื้นที่ ม.3 ต.หนองยาว อ.พนมสารคาม จ.ฉะเชิงเทรา ขณะที่นายวินัย กำลังใช้อุปกรณ์เซ็กซ์ทอยกระทำการล่วงละเมิดทางเพศต่อเด็กหญิงผู้ตกเป็นเหยื่อ ที่บริเวณด้านท้ายของรถยนต์กระบะยี่ห้ออีซูซุ สีบรอนซ์ โดยใช้ผ้าห่มปูรองในกระบะขณะกระทำการอนาจารและล่วงละเมิดทางเพศต่อเด็กหญิง
พร้อมของกลาง แท่งซิลิโคลนอวัยวะเพศชายปลอม พร้อมอุปกรณ์ควบคุมการสั่น จำนวน 1 ชุด สารหล่อลื่นชนิดเจล 1 หลอด ผ้าห่มสีเหลือง 1 ผืน ที่ใช้สำหรับปูนอน บริเวณท้ายกระบะรถยนต์ ผ้าห่มลายขาว-แดง 1 ผืน ก่อนนำส่งพนักงานสอบสวน สภ.พนมสารคามดำเนินคดีตามกฎหมายต่อไป
เจ้าหน้าที่ตั้งข้อกล่าวหาต่อ น.ส.ศุภลักษณ์ ซึ่งเป็นมารดาของเด็กหญิงผู้ตกเป็นเหยื่อว่า กระทำความผิดฐาน "เป็นธุระจัดหา ซื้อ ขาย จำหน่าย พามาจากหรือส่งไปยังที่ใด หน่วงเหนี่ยว กักขัง จัดให้อยู่อาศัย หรือรับไว้ซึ่งบุคคลใด โดยข่มขู่ ใช้กำลังบังคับ ลักพาตัว ฉ้อฉล หลอกลวง ใช้อำนาจโดยมิชอบ หรือโดยให้เงินหรือผลประโยชน์อย่างอื่นแก่ผู้ปกครองหรือผู้ดูแลบุคคลนั้น เพื่อให้ผู้ปกครองหรือผู้ดูแลให้ความยินยอมแก่ผู้กระทำความผิดในการแสวงหาประโยชน์จากบุคคลที่ตนดูแล"
และตั้งข้อกล่าวหาต่อ นายวินัย ว่ากระทำความผิดฐาน "กระทำชำเราเด็กอายุยังไม่เกินสิบสามปี ซึ่งมิใช่ภริยาหรือสามีของตน โดยเด็กนั้นจะยินยอมหรือไม่ก็ตาม และกระทำอนาจารแก่เด็กอายุยังไม่เกินสิบห้าปี โดยเด็กนั้นจะยินยอมหรือไม่ก็ตาม"