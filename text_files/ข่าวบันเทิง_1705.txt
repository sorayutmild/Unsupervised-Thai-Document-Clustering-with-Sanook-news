"รักเราไม่เก่าเลย" คงเป็นนิยามที่ดีของคู่รักในตำนานของวงการบันเทิงไทย อย่างคู่ของ "ตู่ นพพล" และ "นุช ปรียานุช" ที่น่าจะเป็นคู่รักตัวอย่าง ที่ครองชีวิตรักอย่างเรียบง่าย ไม่มีข่าวต้องหวือหวา เป็นส่วนหนึ่งทำให้คงเส้นคงวาในความรัก
เริ่มต้นจาก "คนพิเศษ" สู่ "คนสำคัญ" ในชีวิต ต้องบอกเลยว่า ตลอดชีวิตคู่ที่ยาวนานของ ตู่ นพพล และ นุช ปรียานุช ผู้ใหญ่ที่ใครๆ หลายคนเคารพนับถือ โดยเฉพาะหลักการใช้ชีวิต การประคับประคอง เติมหวานวันละนิด แต่ไม่เคยขาด เป็นส่วนหนึ่งที่ทำให้ความรักของคู่นี้ไม่เคยหาย
อย่างล่าสุดกับสเตตัสของ ตู่ นพพล ที่ยังคงแฝงความประทับใจ แม้จะเป็นเพียงประโยคสั้นๆ ที่ว่า "ประตูบานเก่ากับผู้หญิงคนเดิม" หรือจะเป็นประโยคภาษาอังกฤษที่เขียนสั้นๆ The love of my life แต่ความหมายนั้นลึกซึ้งกินใจเป็นอย่างมาก เป็นข้อความที่เต็มไปด้วยความหมาย
 แม้เวลาจะผ่านไปกี่ปี เรื่องราวความรักของทั้งคู่ก็ยังคงน่ารักอยู่เลย
เครดิตภาพจาก IG: jungmu555