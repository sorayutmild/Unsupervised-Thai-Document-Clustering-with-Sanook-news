 
Resident Evil
สวัสดีครับเพื่อนๆ ทุกคน วันนี้ผมก็จะยังพาเพื่อนๆ วนเวียนอยู่กับเรื่องราวต่างๆ ของเกม Resident Evil ต่อไปอีกยาวๆ เลยนะครับ หลังจากมีเพื่อนๆ  หลายคนเสนอให้ผมสรุปเนื้อเรื่องของ Resident Evil มาให้ แต่ผมคงจะค่อยๆ  ทะยอยลงนะครับ เพราะถ้าเอายาวๆ เต็มๆ ไปเลยคงไม่ไหว (ฮา) โดยในวันนี้ ผมจะมาขยายความเรื่องราวของบริษัท Umbrella ผู้เป็นจุดเริ่มต้นของเรื่องราวทั้งหมดในโลกของเกม Resident Evil ในช่วงก่อนจะเริ่มภาค 1 กันไปเลยครับ 
 
ก่อนอื่น มาดูกันก่อนนะครับ ว่าตัวละครที่มีความเกี่ยวข้องในบทความนี้มีใครกันบ้าง
Resident Evil
 
ในปี 1950 ดร.เจมส์ มาร์คัส กับ อ็อซเวล สเปนเซอร์ ได้ค้นพบเชื้อไวรัสต้นแบบ Progeniter โดยสกัดได้จากดอกไม้ Stairway of the Sun ที่ค้นพบทางแถบตะวันตกของแอฟริกา และทำการวิจัยค้นคว้าเกี่ยวกับเชื้อตัวนี้เพื่อนำไปใช้เป็นอาวุธทางการทหาร
Resident Evil
หลังจากนั้นศูนย์วิจัยแถบชายป่าแรคคูนจึงถูก สร้างขึ้น ณ จุดเทือกเขาเขตบน พร้อมๆ กับคฤหาสถ์ของสเปนเซอร์  ซึ่งมีสถาปนิกจอร์จ เทรเวอร์ เป็นผู้ออกแบบ หลังจากที่คฤหาสถ์ของสเปนเซอร์  ในใจกลางป่าแรคคูนเสร็จสิ้น ทางสเปนเซอร์ได้เชิญ จอร์จ  และครอบครัวไปร่วมรับประทานอาหาร และหักหลังด้วยการจับภรรยาและลูกสาวของจอร์จฉีดเชื้อไวรัสที่กำลังทำการทดลอง แล้วขังจอร์จไว้ในคุกและปล่อยให้ติดอยู่ในนั้นจนตาย อันเนื่องมาจากเขาเป็นหนึ่งในสองคนที่ล่วงรู้ความลับของคฤหาสถ์สเปนเซอร์  
Resident Evil
ต่อมาบริษัท Umbrella ก็ถูกก่อตั้งขึ้นมาในปี 1967 โดยมี สเปนเซอร์ , เอ็ดเวิร์ด และ มาร์คัส เป็นผู้ก่อตั้ง แต่ว่าหลังจากบริษัทก่อตั้งได้ไม่นาน เอ็ดเวิร์ด แอชฟอร์ด  ได้เสียชีวิตจากการติดเชื้อไวรัส ส่งผลให้ลูกชายที่ชื่อ อเล็กซานเดอร์  แอชฟอร์ด สานต่องานวิจัย  และเริ่มก่อตั้งศูนย์วิจัยและฝึกทางการทหารของตนเองที่เกาะร็อกฟอร์ด  อลาสก้าขั้วโลกใต้ พร้อมกับย้ายงานวิจัยไปทำกันเอง
Resident Evil
หลังจากเอ็ดเวิร์ดตาย สเปนเซอร์ก็ก้าวขึ้นมาเป็นผู้นำบริษัท Umbrella อย่างเด็ดขาดแต่เพียงผู้เดียว และในปี 1978 ดร.เจมส์ มาร์คัส ได้เปิดศูนย์ฝึกอบรมวิจัย  เพื่อพยายามค้นพบกรรมวิธีที่จะเปลี่ยนให้เชื้อสามารถทำงานได้ตามต้องการ  แต่ก็เสียกลุ่มผู้ร่วมวิจัยไปหลายคนเนื่องจากติดเชื้อไวรัสกันหมดและยังไม่ สามารถรักษาได้ ศพของผู้ร่วมวิจัยเหล่านั้น ด.ร.มาร์คัส  ได้นำไปทิ้งไว้ที่โรงบำบัดน้ำเสีย ต่อมาการวิจัยก็ประสบผลสำเร็จ  จากการนำเชื้อ ไวรัส Progeniter ไปฉีดเข้าไปผสมกับ DNA ของปลิง  ผลที่ได้ออกมานั้น ดร.มาร์คัสได้ตั้งชื่อให้กับไวรัสนี้ว่าไวรัส Tyrant (T. Virus)
Resident Evil
Resident Evil
เมื่อการวิจัยไวรัสประสบผลสำเร็จแล้ว ดร.มาร์คัสได้ปิดศูนย์ฝึกอบรมวิจัยนั้นและรับ ลูกศิษย์ 2  คนที่มีความสามารถสูงเข้ามาร่วมงานที่ศูนย์วิจัยใหญ่บนเขาอาร์คเลย์ซึ่ง 2  คนนั้นคือ วิลเลียม เบอร์กินส์ และ อัลเบิร์ด เวสเกอร์ (โดยเวสเกอร์เป็นสายลับจากกองตำรวจ Raccoon Police Department หรือ R.P.D.) ซึ่ง ดร.มาร์คัสเชื่อใจลูกศิษย์ทั้ง 2 คนนี้มาก แต่ในอีก 10 ปีต่อมา ดร.มาร์คัส ก็โดนหักหลังโดยสเปนเซอร์ ที่ออกคำสั่งให้ วิลเลียม และ  เวสเกอร์ นำกองกำลังบุกเข้าสังหาร ดร.มาร์คัส  และนำศพไปทิ้งไว้ที่โรงบำบัดน้ำเสีย  เหมือนกับเหล่าลูกศิษย์ของเขาที่เสียชีวิตระหว่างทำการทดลอง และ  วิลเลียมก็ได้สืบทอดงานทดลองต่อจาก ดร.มาร์คัส
Resident Evil
จากนั้นไม่นาน ดร.วิลเลียมก็ได้ค้นพบเชื้อไวรัส G ต้นแบบ จากการทำการทดลองด้วยไวรัสและสารต่างๆ ในร่างกายของ ลิซ่า เทรเวอร์ ลูกสาวของสถาปนิก จอร์จ เทรเวอร์ ที่ถูกจับฉีดไวรัสโปรเจนิเตอร์เข้าไปและจับขังไว้เพื่อทดลองเมื่อหลายสิบปี ก่อน หลังจากวิลเลียมได้สกัดเชื้อไวรัส G  ออกมาจากตัวลิซ่าได้แล้วก็เริ่มทำการพัฒนาประสิทธิภาพของไวรัส G ต่อไป  โดยการสร้างศูนย์วิจัยเล็กๆ ใต้ดินเมืองแรคคูน แถมยังสร้าง Tyrant ตัวแรกสำเร็จอีกด้วย
Resident Evil
ในปี 1998 ปลิง ที่ ดร.มาร์คัส  ทำการทดลองและเข้าไปอยู่ในตัวเขาโดยบังเอิญขณะที่กำลังถูกฆ่า  ก็ทำให้เขาได้ฟื้นคืนชีพขึ้นมาอีกครั้งในสภาพไอ้หนุ่มผมยาวหน้าละอ่อน  และคิดจะล้างแค้นสเปนเซอร์กับ Umbrella ที่ทรยศหักหลังเขา โดยการแพร่ เชื้อไปตามท่อระบายน้ำ ที่เชื่อมต่อกับศูนย์วิจัยของ Umbrella  ทำให้สมาชิกใน Umbrella กลายเป็นซอมบี้อาละวาดไปทั่วทั้งศูนย์วิจัย  และคฤหาสน์ของสเปนเซอร์ ทำให้ศูนย์วิจัยที่เขาอาร์คเลย์ต้องปิดตัวลงชั่วคราว  เวสเกอร์อาศัยจังหวะนี้ในการแยกตัวออกจาก Umbrella พร้อมโขมยเชื้อไวรัส T  ไปจำหน่ายให้บริษัทคู่แข่งของ Umbrella ตามแผนที่วางไว้
Resident Evil
หลังจากที่เวสเกอร์แยกตัวออกจาก  Umbrella ก็กลับเข้ามาบรรจุในกองตำรวจ R.P.D.  และด้วยผลงานของเขาในการล้วงข้อมูลจาก Umbrella มาได้  ทำให้เขาได้เป็นหัวหน้าหน่วยพิเศษที่มีความสามารถในการปฏิบัติภารกิจเชิงรบ สูงอย่างหน่วย S.T.A.R.S. ทีม Alpha ประจำเมืองแรคคูนที่เพิ่งถูกตั้งขึ้นมา  ซึ่งระหว่างนี้ Wesker ก็ึคอยติดต่อกับ ดร.วิลเลียม  และเก็บข้อมูลการต่อสู้ของสมาชิกหน่วย S.T.A.R.S. เอาไว้่อยู่เรื่อยๆ  เพื่อนำข้อมูลไปให้ ดร.วิลเลียมพัฒนา BOWs ที่มีประสิทธิภาพและในอีก 2  ปีต่อมา ก็เริ่มมีข่าวคราวชาวเมืองแรคคูนที่อาศัยอยู่ในเขตภูเขาอาร์คเลย์  หายตัวบ้าง ถูกฆาตกรรมบ้าง สำหรับเวสเกอร์นั้นรู้ดีว่าต้นเหตุคืออะไร  เขาจึงใช้เโอกาสนี้ให้เป็นประโยชน์ในการวาง แผนเพื่อที่จะล่อหน่วย S.T.A.R.S. ไปพบกับฝันร้ายที่พวกเขาไม่มีทางรู้  และเก็บข้อมูลการต่อสู้ของพวกเขามาเพื่อใช้ในแผนลับที่ตัวเองวางเอาไว้ และนี่ก็เป็นเรื่องราวของ Umbrella ก่อนที่จะเริ่มเกม Resident Evil ภาค Zero ครับ

เป็นยังไงบ้างครับ สำหรับเรื่องราวของบริษัท  Umbrella ที่เป็นต้นกำเนิดของเหตุการณ์ไวรัสระบาดทั้งหมด ที่จะนำเพื่อนๆ  เข้าสู่เรื่องราวของโลก Resident Evil จริงๆ ในภาคแรก  ผมหวังว่าบทความตัวนี้จะช่วยให้เพื่อนๆ รู้เบื้องลึกเบื้องหลังอะไรหลายๆ  อย่างได้ดีขึ้นนะครับ และเดี๋ยวไว้ผมจะนำเรื่องราวของ Resident Evil  ในช่วงต่างๆ มาสรุปให้เพื่อนๆ ได้ชมกันอีกเรื่อยๆ ในโอกาสต่อไปครับ ^^
ขอขอบคุณข้อมูลจาก http://residentevil.wikia.com
 
 
 


สนับสนุนเนื้อหา
โดย  Barrettez


