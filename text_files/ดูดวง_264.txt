ปฏิเสธไม่ได้ว่าใครๆ ก็หลงรักแมว ไม่ว่าจะเป็นแมวอโศกที่โด่งดังกันมาสักระยะ หรือเพจในเฟสบุ๊ค "ทูนหัวของบ่าว" ที่มีผู้ติดตามกดถูกใจแฟนเพจถึงล้านกว่าคน! เพราะความน่ารักของเจ้าเหมียว ที่ทุกคนต่างพากันหลงรัก และด้วยนิสัยของเจ้าเหมียวนั้นน่ารัก ชอบคลอเคลียเอาใจเจ้าของ ใครๆ ก็อดจะหลงใหลไม่ได้สินะ...
ความเชื่อเรื่อง 
แต่ใครจะรู้บ้างว่าตามความเชื่อของไทยเรา ก็มีเรื่องราวของเรื่องแมวๆ เช่นนี้เหมือนกัน กับลักษณะที่ดีของ "แมวมงคล" Sanook! Horoscope มีมาฝากกันค่ะ 
 แมวลายเสือ
1. แมวลายเสือเลี้ยงไว้จะปราบ นก หนู งู ในบ้านดีนัก
 แมวด่าง
2. แมวด่างเป็นแมวให้คุณ ต้องด่างดูสะอาดตา ไม่ด่างเปรอะเปื้อนไปทั่วทั้งตัว
แมวสีดำ
3.แมวสีดำไม่ควรเลี้ยงในบ้าน เพราะเป็นแมวคราว มีผีสิงให้เอาไปปล่อยวัด เพราะจะทำให้เจ้าของและบริวารเจ็บไข้ได้ป่วย
แมวสีทอง
4.แมวสีทองเป็นแมวเจ้าสำราญ เลี้ยงไว้ในบ้านจะมีเสน่ห์ แต่ขาดลาภ แมวก็เกียจคร้าน ไม่ควรเลี้ยงไว้ในบ้าน
แมวสีทองแดง
5.แมวสีทองแดงเป็นแมวเจ้าเสน่ห์ ไม่ควรเลี้ยงไว้เกิน 2 ตัว ในบ้านเดียวกัน เพราะจะให้โทษในเชิงการพนันและการเลี่ยงโชค
แมวสีเทา
6.แมวสีเทาเป็นแมวนักปราชญ์ ควรเลี้ยงไว้ในบ้านเรือน จะทำให้ลูกหลานก้าวหน้าในวิชาการ
แมวสีขาวด่าง เหลืองหรือดำ
7.แมวสีขาวด่าง เหลืองหรือดำเป็นแมวเจ้าชู้ ไม่ชอบทำงาน ไม่ชอบจับหนู เอาแต่เที่ยว ไม่ควรเลี้ยงไว้ในบ้าน จะทำให้อับโชค
แมวปากมอมข้อเท้าดำ
8.แมวปากมอมข้อเท้าดำเป็นแมวขโมย ไม่ควรเลี้ยงไว้ในบ้าน เพราะจะทำให้เสียทรัพย์ และเสียของรัก
แมวสีขาวปลอด
9.แมวสีขาวปลอดเป็นแมวเทพเจ้า ควรเลี้ยงในบ้าน จะค้ำคูณเจ้าของ นำโชคลาภมาให้
แมวสีสวาท
10.แมวสีสวาทเป็นแมวเศรษฐี ควรเลี้ยงไว้ในบ้าน จะทำให้เจ้าของประสบโชคดี และค้าขายหรือทำกิจการเจริญก้าวหน้า
แมวสีเก้าแต้ม
11.แมวสีเก้าแต้มจะมีสีอะไรก็ตาม แต่ต้องมีสีตามร่างกาย 9 แห่ง เป็นแมวเก้าชีวิต จะนำความสุขความเจริญมาให้เจ้าของ
แมวหางขอดและสั้น
12.แมวหางขอดและสั้นเป็นแมวหาเช้ากินค่ำ ไม่ควรเลี้ยง จะทำให้เจ้าของอาภัพทรัพย์สิน
แมวหางขอดแต่มีหางยาว
13.แมวหางขอดแต่มีหางยาวเป็นแมวมหาอำนาจ เจ้าของจะได้เป็นใหญ่เป็นโต มีวาสนา บริวารดีนักแล
แมวหูดำตาดำ
14.แมวหูดำตาดำสันหลังดำ เป็นแมวยมทูต ไม่ควรเลี้ยงในบ้านเกิน 2 ตัว ถ้ามีตัวเดียวจะดี ถ้ามากจะทำให้เจ้าของมีแต่ความทุกข์ยากลำบากใจ
แมวสีเทานัยน์ตารี่เล็ก
15.แมวสีเทานัยน์ตารี่เล็กเป็นแมวปัญจมหาเศรษฐี เวลากลางวันจะออกหากิน ไม่ยอมเงยหน้า เว้นแต่เวลาหาอาหารตอนกลางคืน จะมีขี้ตาอยู่เสมอ เป็นแมวมีนัยน์ตาแก้วค่าควรเมือง หรือที่เรียกว่า "คดตาแมว" หากมันจ้องมองจิ้งจกหรือนกบนที่สูง
สัตว์อาจจะตกลงมาให้จับกิน ใครมีไว้ในบ้านเรือนให้ทะนุถนอม เลี้ยงไว้มีแต่ให้คุณอย่างเดียว เป็นแมวที่หาได้ยากยิ่ง หาค่ามิได้
อย่างไรก็ดี "แมว" ก็เป็นสัตว์ที่น่ารัก หากใครคิดจะเลี้ยงแล้วก็ควรจะต้องดูแลเขาให้ดี ไม่ว่าจะเป็นแมวมงคลตามที่เรากล่าวไว้ข้างตน หรือแมวสายพันธุ์ปกติก็ตาม  
เพราะแมวก็คืออีกหนึ่งอีกชีวิต เมื่อเราเลือกที่จะดูแลเขาแล้วก็เท่ากับว่าเราต้องดูแลอีกหนึ่งชีวิตเพิ่มด้วย หากคุณคิดว่ามีเวลาดูแลเต็มที่ก็เลี้ยงได้เลยค่ะ 

