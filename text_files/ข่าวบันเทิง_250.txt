โดนสังคมรวมถึงคนในวงการสับเละตลอดทั้งคืนที่ผ่านมา ถึงการกระทำที่ไม่เหมาะสมของเซ็กซี่สตาร์ "กระต่าย ทรรศิกา ยุติมิตร" หรือที่รู้จักกันในชื่อ "กระต่าย แม็กซิม" ซึ่งสาเหตุก็เป็นเพราะเจ้าตัวดันเลือกสวมชุดสายเอี๊ยมปิดหน้าอก มาร่วมเดินพรมแดงในงานประกาศผลรางวัลโดยมีเสื้อสูทสีดำคลุมทับเพียงตัวเดียว!!
โดยล่าสุดในวันบันทึกเทปรายการ "คนดังนั่งเคลียร์" สาวกระต่าย ได้ถือโอกาสควงแขนหวานใจสาว "เก๋ กันยกร" ออกมาเปิดใจหลังทราบถึงฟีดแบคดังกล่าว พร้อมทั้งชี้แจงถึงที่เหตุที่ตัดสินใจเลือกชุดสุดสยิวมาร่วมงานประกาศรางวัลเมื่อช่วงหัวค่ำที่ผ่านมาให้เราฟังว่า...
ภาพเมื่อคืนที่ออกมาเราถูกวิจารณ์หนักพอสมควร ?กระต่าย - "ใช่ค่ะ แต่กระต่ายต้องอธิบายก่อนว่าชุดที่กระต่ายใส่เข้างานมันเป็นชุดออกแนวฮอลลีวูดนะคะมีสูทมีอะไรปิดหมด ไม่ใช่ว่ากระต่ายตั้งใจใส่แค่สายเอี้ยมเดินเข้างาน กระต่ายไม่ได้แต่งแบบนั้นเลย และก็ไม่ได้ตั้งใจให้ภาพออกมาเป็นแบบนั้นด้วย"
แต่ในงานเราก็มีการถอดเสื้อออกเพื่อให้เห็นด้านใน แถมยังโพสท่าก้มท่าเก็บของให้กล้องด้วย ?กระต่าย - "ก็บิ้วกันเยอะนี่คะ (ยิ้ม) แต่อย่างที่กระต่ายบอกคือเรามีเสื้อสูทปิดเอาไว้ด้วย ตรงจุดที่ควรปิดเราก็เซฟไว้ ส่วนการสะดุดการก้มมันก็เป็นอะไรที่ปกติทั่วไปเนอะเวลาเขาถ่าย ๆ กัน"
บางคนก็สงสัยว่าทำไมต้องเป็นสายเอี้ยมแค่นั้น ทำไมไม่มีเกาะอกปิด ?กระต่าย - "กระต่ายอยากเลียนแบบฮอลลีวูดค่ะ เพราะกระต่ายมีไอดอลเป็นดาราท่านหนึ่งชื่อ คิม คาร์ดาเชียน ก็เลยแต่งตัวแบบนั้น อีกอย่างกระต่ายก็ต้องคงคอนเซ็ปต์ความเป็นสาวเซ็กซี่ของกระต่ายด้วย"
ตอนที่เราเลือกชุดนี้เราได้นึกถึงเยาวชนที่จะเห็นภาพด้วยไหมว่าเขาอาจจะเอาเราไปเลียนแบบ ?กระต่าย - "คืองานเมื่อคืนมันเป็นงานประกาศรางวัลสาวเซ็กซี่ ดังนั้นการที่กระต่ายเลือกชุดนั้นมาใส่มันก็ไม่ได้เป็นอะไรที่แปลก แถมที่กระต่ายสังเกตเห็นก็มีดาราท่านอื่นแต่งแรงกว่ากระต่ายด้วยซ้ำ"
คนอาจจะมองว่า คำสาวเซ็กซี่ ก็ไม่เห็นจะต้องทำถึงขนาดเรา ?กระต่าย - "ก็คืออย่างที่กระต่ายบอกถ้ากระต่ายไม่ถอดเสื้อคลุมก็คงไม่มีปัญหาตามมาขนาดนี้ ดังนั้นกระต่ายก็ขอถือว่าเหตุการณ์ครั้งนี้เป็นบทเรียนครั้งใหญ่ หลังจากนี้ถ้าเจอใครบิ้วให้ถอดก็จะไม่ถอดแล้วค่ะ"
แล้วอย่างกรณีที่บ้านเกิดของเรา แม็กซิม ออกมาประกาศว่าไม่ให้เราใช่นามสกุลแม็กซิมแล้ว รู้สึกยังไงบ้าง ?กระต่าย - "ไม่ซีเรียสเลยค่ะ เพราะว่ากระต่ายหมดสัญญาไปเป็นปีแล้ว อย่างนามสกุลจะไม่ให้ใช้หรืออะไรนั้นกระต่ายไม่ได้ใส่ใจเลย เพราะที่ผ่านมาไม่ว่าจะในเฟสบุ๊คหรือไอจี กระต่ายก็เป็น กระต่าย ทรรศิกา มาตลอด"
นอกจากแม็กซิมแล้วก็ยังมีนักแสดงท่านหนึ่งออกมาวิจารณ์เรื่องชุดของเราด้วย ?กระต่าย - "คือกระต่ายไม่อยากพาดพิงถึงใครนะคะ แต่ในเมื่อเขาพูดถึงกระต่าย กระต่ายก็จะมองว่า ถ้ากระต่ายเป็นเขา กระต่ายก็จะไม่พูดถึง ไม่พูดเรื่องของคนอื่นค่ะ"
แต่เขาก็แสดงความเห็นประมาณว่าการกระทำของเรามันอาจส่งผลให้เยาวชนเลียนแบบ ?กระต่าย - "กระต่ายไม่อยากซีเรียสกับนักเลงคีย์บอร์ดค่ะ แต่กระต่ายก็เข้าใจในระดับหนึ่งเพราะคนเหล่านั้นเขาอาจจะไม่เข้าใจว่ากระต่ายใส่ชุดแบบไหน เขาอาจจะเห็นแค่ภาพที่มันออกมาหน้าสื่อก็เลยมองว่ากระต่ายใส่ชุดนั้นเข้างาน ซึ่งเขาก็มีสิทธิ์วิจารณ์ได้เพราะเขาไม่รู้ แต่กระต่ายยืนยันนะคะว่าชุดที่กระต่ายใส่เข้างานตอนแรกโอเคแล้ว และอยากให้คนเห็นชุดแบบนั้นมากกว่า"
เขาบอกว่าการกระทำของเราทำให้วงการบันเทิงเสื่อม ?กระต่าย - "ใช่ค่ะ แต่ก็อย่างที่บอกกระต่ายไม่อยากซีเรียสกับตรงนั้นค่ะ เพราะหลายคนก็หลายความเห็น"
ส่วนตัวเราเข็ดไหมกับเหตุการณ์นี้ ?กระต่าย - "ไม่เข็ดก็แปลกแล้วค่ะ และยืนยันเลยนะคะว่าหลังจากนี้บิ้วแค่ไหนก็ยากนิดนึง"
สรุปก็คือเรายืนยันว่าเราไม่ได้ตั้งใจที่จะถอด แต่ว่าถูกบิ้วให้ถอด ?กระต่าย - "ไม่ได้ตั้งใจอยู่แล้วค่ะ เพราะการถอดชุดมันทำให้เราดูถูก มันไม่ได้สวย แต่ถ้าใส่เนี่ยชุดมันจะดูสวยดูแพงตามคอนเซ็ปต์ที่เราจัดไป"
ถามถึงฝั่ง เก๋ กันยกร แฟนเราแต่งแบบนี้เห็นครั้งแรกตกใจไหม ?เก๋ - "เก๋ไม่ตกใจ ชมเขาด้วยซ้ำว่าเริดมาก ดีมาก แต่ถามว่าเป็นห่วงความรู้สึกเขาไหมแน่นอนเราต้องเป็นห่วงอยู่แล้วค่ะ แต่ก็บอกให้เขาเข้มแข็งเพราะเดี๋ยวมันก็ผ่านไป"
กระต่ายเขามีอาการนอยด์หรืออะไรบ้างไหม เพราะเขาก็โดนโจมตีจากหลายช่องทาง ?เก๋ - "ใช่ค่ะ แต่อันไหนที่เก๋โจมตีกลับได้เก๋ก็ช่วยเขา แล้วก็มีอันนึงที่เก๋เห็นคือเหมือนมีนักแสดงท่านหนึ่งที่โจมตีมา ซึ่งอันนี้เก๋ก็ไม่เข้าใจนะว่าเขาต้องการอะไรกันแน่ เขาต้องการเกาะกระแสหรือเปล่า เพราะเมื่อวานกระต่ายเรียกกระแสจากสื่อได้เยอะมากจริง ๆ"
กระต่ายรู้สึกยังไงบ้างวันนี้ที่เราถูกโจมตีก็ยังมีเขาคอยให้กำลังใจ ?กระต่าย - "ขอบคุณเขามากค่ะ ขอบคุณทั้งเก๋ และแฟนคลับของเราถึงคู่ ถึงแม้ว่าจะมีไม่เยอะ แต่ก็ขอบคุณมากที่รักเราและรักเราหนาแน่นจริง ๆ"
สำหรับเก๋เราโกรธแทนเขาไหมที่ถูกต่อว่า ?เก๋ - "ไม่เลยค่ะ เก๋ดีใจด้วยซ้ำที่ชุดเมื่อวานทำให้กระต่ายบูม และกระแสมาดีมาก"
สุดท้ายเราทั้งคู่ก็ยันนะว่าไม่ได้ตั้งใจสวมชุมสายเอี้ยมไปงานเมื่อวาน ?เก๋ - "ถ้ากระต่ายบอกว่าไม่ได้ตั้งใจ เก๋ว่ากระต่ายโกหกแล้วละคะ แต่คำว่าตั้งใจของเก๋คือ กระต่ายเขาตั้งใจไปแบบฮอลลีวูด มีเสื้อคลุมเข้างาน ไม่ได้ไปแค่สายเอี้ยม เพราะเขาก็บอกตั้งแต่แรกแล้วว่าไอดอลเขาคือ คิม คาเดเชียน เพียงแต่ที่เขาต้องถอดออกก็เพราะมีเสียงเชียร์"