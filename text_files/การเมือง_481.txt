ส.ส.พรรคประชาธิปัตย์ "รังสิมา" บอก ยกเก้าอี้ประธานสภา เพื่อแสดงสัญลักษณ์ ยัน ไม่มีการทำร้ายกัน ลั่น ดับเครื่องชน ไม่ยอมกฎหมายเผด็จการ
นางสาวรังสิมา รอดรัศมี ส.ส.สมุทรสงคราม พรรคประชาธิปัตย์ กล่าวว่า จากเหตุผลที่มีการดึงเก้าอี้ประธานสภาผู้แทนราษฎร เมื่อวานนี้เป็นเพราะประธานไม่มีความคิด ไม่เป็นกลางเรื่องพระราชบัญญัติปรองดองถือเป็นการปฏิวัติเงียบเหมือนเผด็จการฝักถั่ว ดังนั้นจึงอยากแสดงสัญลักษณ์ว่า ฝ่ายค้านไม่ต้องการให้ นายสมศักดิ์ เกียรติสุรนนท์ กลับมาทำหน้าที่ได้อีก
ส่วน ส.ส.หญิง พรรคเพื่อไทย ไม่ได้มีการทำร้ายกันแค่แย่งเก้าอี้กันเท่านั้น อย่างไรก็ตามเชื่อว่าวันนี้ที่รัฐสภาจะมีความรุนแรงเกิดขึ้นมากกว่าเมื่อวาน"แน่นอน มันชนตั้งแต่เมื่อวานแล้ว ยังไงก็ต้องสู้กัน เพราะว่ามันเป็นกฎหมายเผด็จการ ปฏิวัติเงียบ จะไปยอมได้ไง" นางสาวรังสิมา กล่าว
 

