ดูเหมือนว่าปีนี้จะมีความเปลี่ยนแปลงในวงการเกมออนไลน์บ้านเราเยอะที เดียว ไม่รู้ว่าเป็นเพราะจำนวนเกมออนไลน์ที่เพิ่มจำนวนมากขึ้นด้วยหรือเปล่า  นั่นส่งผลให้หลายๆ ค่ายออกตัวแรงประกาศว่าปีหน้าหรือปี 2014  จะขอเอาเกมระดับ Big Title, Big Name, AAA, A++ สุดแล้วแต่จะเรียกขานกัน  เอามาเปิดให้บริการเพื่อยกระดับเกมให้น่าสนใจกว่าเกมทั่วไปในตลาดที่จะแข่ง ขันกันสูงมากๆ ในปีหน้านี้
จากมุมมองของ OS ซึ่งได้รับข่าวสารความเคลื่อนไหวเกี่ยวกับเกมออนไลน์มากมายจากทุกค่าย  ก็เลยขอหยิบยกรายชื่อเกมออนไลน์ฟอร์มยักษ์ที่เกมเมอร์ไทยน่าจะมีโอกาสได้ เล่นในปี 2014 เอามาสปอยล์กันก่อนก้าวสู่ปีใหม่กันเห็นๆ
DC Universe Online
หลังจากเดือนมีนาคมปีนี้ที่ทาง Asiasoft ได้ประกาศไว้อย่างชัดเจนทางหน้าเว็บไซต์ขององค์กร บอกเล่าถึงนโยบายเกี่ยวกับการดำเนินงานซึ่งหนึ่งในนั้นมีชื่อของเกม DC Universe Online ปรากฏอยู่ด้วย โดยได้ประกาศว่าจะเปิดให้บริการในช่วงปลายปี 2013 แต่ด้วยเหตุผลบางประการก็เลยทำให้ DC Universe Online หลุดโผปลายปีเลื่อนไปเป็นปี 2014 ซะอย่างงั้น เกมนี้จึงถือเป็นอีกเกมที่ชื่อชั้นฟังแล้ว “ไม่เล็ก” และน่าจับตามองมากในปีหน้าครับ
เกมออนไลน์ 2014
ส่วนตัวเกมเป็นแนว MMORPG ในสไตล์ซูเปอร์ฮีโร่จากฝั่งของค่าย DC แฟนๆ OS  บางส่วนอาจจะเคยได้สัมผัสเกมนี้แล้วในเซิร์ฟเวอร์ NA  ส่วนตัวผมก็ได้ลองแล้วเหมือนกัน บอกตรงๆ...สนุก!
Phantasy Star Online 2
ประกาศกร้าวพร้อมๆ กับเกม DC Universe Online โดยเกมนี้ทาง Asiasoft มีการนำไปขึ้นเวทีบอกให้เล่าให้กับผู้ประกอบการร้านอินเตอร์เน็ตฟังในงาน สัมมนาของ @Cafe ซึ่งแนวโน้มเกมนี้น่าจะเปิดเป็นเซิร์ฟเวอร์ SEA  หรือไม่แน่ว่าอาจจะเปิด SEA ก่อนแล้วตามด้วยเซิร์ฟฯ ไทยก็เป็นได้
เกมออนไลน์ 2014
ตัวเกม Phantasy Star Online 2 เป็น แนว Action MMORPG แบบ Non-target สัญชาติญี่ปุ่น  ฝีมือผู้พัฒนาเกมระดับโลกอย่าง SEGA ซึ่งเกมนี้ดังมาจากเกมในซีรี่ส์  Phantasy Star Online ในเครื่อง Dreamcast  และถูกต่อยอดไปในอีกหลายแพลตฟอร์มจนกลายมาเป็นเกมออนไลน์ที่ใครได้ลองเล่น ต้องร้องว้าวอย่างไม่รู้ตัว
EOS (Echo of Soul)
เกมออนไลน์ 2014
เกมที่เห็นชื่อแล้วอาจไม่รู้จัก เพราะดันไม่อยู่ในกระแสหลักของสื่อเกมทั่วโลก แต่ที่ประเทศเกาหลีกลับฮิตอย่างไม่น่าเชื่อ EOS ถือเป็นเกม MMORPG ที่มีคอนเท้นต์ระดับใหญ่ถึงใหญ่มาก น่าจะโดนใจคอเกม  MMORPG ที่ชอบภาพอลังๆ กราฟิกสวยเนียนๆ และระบบลึกแบบถึงแก่น  ยังไม่ทราบแน่ชัดว่าผู้ให้บริการในไทยจะเป็นค่ายไหนแต่ที่แน่นอนก็คือปี  2014 มันจะมาเป็นเซิร์ฟเวอร์ไทยอย่างแน่นอน
Kingdom Under Fire II
หลังจากในปีนี้มีข่าววับๆ แวมๆ ของเกม Kingdom Under Fire II ที่ทางค่าย Xinxere คว้าสิทธิ์การเปิดให้บริการในประเทศไทยมาได้สำเร็จ ในปี 2014  นี้การันตีได้เลยว่าเกมเมอร์จะได้สัมผัสเกมนี้แบบชัวร์ๆ 100%  โดยประเดิมด้วยการเปิดให้ทดลองเล่นที่งาน MOL Let’s Play ช่วงวันเด็กนี้ก่อน และจะเตรียมเปิดให้บริการตามมาอีกในไม่ช้า
เกมออนไลน์ 2014
สำหรับเกม Kingdom Under Fire II นั้นความโดดเด่นที่สุดคงจะเป็นด้านกราฟิกที่แค่เดินผ่านก็ต้องเหลียวหลัง กลับมามองให้เต็มา บวกกับ Gameplay ที่ให้อารมณ์ของเกมแนว PC และ Console  แต่มีฟีเจอร์หลายๆ อย่างเข้ากับยุคสมัยของเกมออนไลน์ น่าติดตามมากๆ ครับ
Special Force 2
เกมออนไลน์ 2014
ฟอร์มยักษ์ๆ ไม่ใช่จะมีแต่เกมแนว MMORPG อย่างเดียว ปีหน้าตลาด FPS  อาจจะกลับมาคึกคักอีกครั้งเพราะเป็นเกมที่คนไทยน่าจะคุ้ยเคยกันเป็นอย่างดี และถูกทำเป็นภาค 2 โดยผู้พัฒนา Dragonfly เจ้าเดิม ความมันส์ใน SF เป็นอย่างไร SF2 น่าจะทำออกมาได้ดีกว่า เพราะเทคโนโลยีที่ใช้ในการพัฒนาเกมทั้ง 2  ภาคนี้ต่างกันลิบลับเนื่องจากถูกพัฒนาห่างกันหลายปี  ส่วนผู้ให้บริการในไทยนั้นแม้จะยังไม่มีการออกตัวอย่างชัดเจนเท่าไหร่  แต่ก็ไม่น่าจะพลาดที่จะอยู่ในกำมือของค่าย TDP เช่นเดียวกับ SF ภาคแรกอย่างแน่นอน
เกมออนไลน์ฟอร์มไม่ยักษ์ แต่ก็ไม่ควรพลาด
ไหนๆ ก็ดูชื่อเกมฟอร์มใหญ่ๆ กันไปแล้ว ทีมงาน OS ขอแถมท้ายกับข้อมูลเกมใหม่อื่นๆ ที่น่าจะได้เล่นในปีหน้าด้วย  แต่ขอยกมาเฉพาะเกมที่ต้องติดตั้ง Client  ก็แล้วกันไม่งั้นจะเยอะเกินไปจนอ่านไม่ไหว เริ่มกันที่เกม MMORPG แบบ Side Scroll สายเลือดไทย Blast Breaker Online ที่เพิ่งจะเปิด Alpha Test ไปเมื่อวันที่ 23 ธันวาคม 2556 ที่ผ่านมา ปีหน้าเตรียมพบการเปิดให้บริการอย่างเต็มรูปแบบจากค่าย IDCC ได้เลย
เกมออนไลน์ 2014
Blast Breaker Online
ต่อกันที่เกมแนวสงครามจาก Wargaming ที่หมายมั่นปั้นมือกับเกม World of Warplanes มานาน  และในที่สุดก็มีกำหนดการเปิดให้บริการอย่างเต็มรูปแบบเป็นเซิร์ฟเวอร์ SEA  ที่รองรับภาษาไทยในปีหน้าเช่นกัน ต้องบอกว่าใครที่เคยขับรถถังในเกม World  of Tanks และติดอกติดใจกับแนวนี้  อาจหันไปติดใจกับการขับเครื่องบินรบแทนก็เป็นได้
เกมออนไลน์ 2014
World of Warplanes
นอกจากนี้ยังมี เกม MMORPG อีกหนึ่งเกมที่น่าสนใจแม้จะไม่ใช่ฟอร์มยักษ์แบบสุดๆ  แต่ก็ต้องเรียกว่าเป็นเกมคุณภาพเยี่ยมที่ต่างประเทศก็ให้ความสนใจ  นั่นก็คือเกม Fantasy Frontier ซึ่งจะเปิดให้บริการในไทยโดย Winner Online เบื้องต้นคาดว่าจะเปิดในไตรมาสแรกของปี 2014 เลยทีเดียว และสามารถไปทดลองเล่นกันก่อนได้ที่งาน MOL Let's Play
เกมออนไลน์ 2014
Fantasy Frontier
ปีหน้าเป็นที่รู้กันว่าตลาดเกมแนว MOBA จะถึงขั้นเข้าสู่จุดเดือด เพราะมีหลากหลายเกมที่ถาโถมเข้ามาเปิดให้บริการในไทย Strife เป็นอีกหนึ่งเกมที่เปิดให้บริการในช่วง Close Beta เมื่อวันที่ 18 ธันวาคม  2556 ผ่านมา เป็นเซิร์ฟเวอร์ SEA ให้บริการโดยความร่วมมือระหว่าง S2 Games, YY Inc. และ Asiasoft ซึ่งปีหน้าคงจะเปิดให้บริการอย่างเต็มรูปแบบได้แน่นอน ส่วนอีกเกมแนว MOBA เหมือนกันคือเกม Heroes of Kingdoms เป็น MOBA สัญชาติจีน พัฒนาโดย Netease และใช้จุดเด่นความเป็นจีนด้วยการเอาตัวละครจากสามก๊กมาให้เล่นเป็นแนว MOBA  เกมนี้จะเปิดให้บริการในไทยโดยผู้ให้บริการรายใหม่  จะเป็นยังไงรอติดตามกันให้ดีๆ ครับ
เกมออนไลน์ 2014
Strife
เกมออนไลน์ 2014
Heroes of Kingdom
เกมแนว Action MMORPG ในมุมมองแบบ Side Scroll จากผู้พัฒนาประเทศเกาหลีใต้อย่างเกม Legend of Fighters ก็เตรียมจะเปิดให้บริการในประเทศไทยในปี 2014 เช่นกัน โดยผู้ให้บริการคือค่าย Valofe ซึ่งจะเปลี่ยนชื่อเกมเป็น Battle X (อ่าน ว่าแบทเทิ่ลครอส) ถือเป็นข่าวดีของคอเกม Action ที่ชอบการทำคอมโบแบบสะใจๆ  ใครอยากลองสัมผัสเกมนี้ก็สามารถไปทดลองเล่นกันได้ที่งาน MOL Let's Play ในวันเด็กปีหน้าได้ด้วย
เกมออนไลน์ 2014
Battle X
ค่าย Cubinet ก็ขอส่งเกม Avatar Star เกมแนว Third Person Shooting (TPS) ภาพน่ารัก Gameplay น่าเล่น  เตรียมเปิดให้บริการในปีหน้าเช่นเดียวกัน  หลังจากที่เอาเกมไปเปิดให้ทดลองเล่นกันในงาน TGSBIG 2013  เมื่อเดือนตุลาคมที่ผ่านมาและได้รับเสียงตอบรับจากแฟนๆ ค่อนข้างดี  ถือเป็นอีกหนึ่งเกมที่น่าจับน่าสัมผัสมากไม่แพ้เกมอื่นๆ เลยครับ
เกมออนไลน์ 2014
Avatar Star
ปิดท้ายด้วยเกมแนวยิงๆ สไตล์ FPS ที่มาเหนือความคาดหมายจากค่ายผู้ให้บริการเกมที่อยู่คู่วงการเกมไทยมานานอย่าง Gameworld ในปี 2014 นี้ Gameworld เตรียมเปิดให้บริการเกม Operation 7 เกมนี้แม้จะกราฟิกไม่ได้อลังการงานสร้าง แต่ทาง Gameworld ก็ย้ำกับเราว่าระบบของเกมเจ๋งจริงไม่เป็นรองใคร
เกมออนไลน์ 2014
Operation 7
จริงๆ แล้วในปี 2014  น่าจะเป็นปีที่เกมเมอร์ไทยมีโอกาสได้สัมผัสเกมคอนเท้นต์ดีๆ แจ่มๆ  หลายตัวทีเดียวครับ  หลายคนที่รอคอยเกมไหนอยู่ก็ติดตามข่าวกันได้อย่างต่อเนื่องที่ OS รับรองว่าเกมไหนมีความเคลื่อนไหวอย่างไรเราจะไม่พลาดเอามาบอกกันเป็นที่แรกๆ  แน่นอน ส่วนใครยังมองไม่เห็นรายชื่อเกมออนไลน์ที่ตัวเองอยากเล่น  ลองโพสต์คอมเม้นต์ทิ้งไว้ใต้บทความนี้  ไม่แน่ว่าบรรดาผู้บริการค่ายเกมไหนสักค่ายอาจสนใจและเห็นด้วยที่จะไปดำเนิน การเซ็นสัญญามาให้เล่นกันก็ได้ครับ