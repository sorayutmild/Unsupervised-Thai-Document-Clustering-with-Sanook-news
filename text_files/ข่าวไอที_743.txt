ภาพคอนเซปท์ iPhone 6C ไอโฟนพลาสติก ราคาประหยัด ดีไซน์เดียวกับ iPhone 6
     แม้จะไม่มีใครทราบว่า แอปเปิล จะยังคงมีแผนเปิดตัว iPhone ราคาประหยัด ที่เป็นรุ่นสานต่อของ iPhone 5C ไอโฟนพลาสติกหลากสีหรือไม่ อีกทั้งเมื่อปีที่ผ่านมา การเปิดตัว iPhone 6 และ iPhone 6 Plus ยังไม่มีวี่แวว iPhone 6C เผยโฉมออกมา

     แต่ล่าสุดทาง 3D Future ได้เผยภาพ คอนเซปท์ iPhone 6C ออกมาให้ชมกันที่เรียกได้ว่า ถอดแบบมาจาก iPhone 6 ทุกประการ เพียงแต่กรอบตัวเครื่องเป็นพลาสติกเท่านั้น
     โดยจากภาพจะเห็นได้ว่า คอนเซปท์ iPhone 6C จาก 3D Future นั้นก็คือ iPhone 6 นั่นเองไม่ว่าจะเป็น ตัวเครื่องที่บางลง, ขอบโค้ง, ปุ่มปรับระดับเสียงดีไซน์ใหม่ รวมไปถึงกล้องด้านหลังที่นูนออกมาเล็กน้อย อีกทั้ง ยังมีหน้าจอขนาด 4.7 นิ้ว เท่า iPhone 6 อีกด้วย แต่สิ่งที่แตกต่างกันไปก็คือ ฝาหลังเป็นพลาสติกที่มีสีสันให้เลือกมากมาย
     แต่งานนี้คงยากที่จะได้เห็น รุ่นต่อยอด ของ iPhone 5C อย่าง iPhone 6C เพราะคาดว่าแอปเปิลคงไม่หันกลับไปทำไอโฟนพลาสติกอีกต่อไป เนื่องจากกระแสตอบรับของ iPhone 5C ตอนเปิดตัวนั้นไม่ดีกว่าที่คาดไว้นั่นเอง
รายละเอียดเพิ่มเติม : macrumors.com
สนับสนุนเนื้อหา: www.techmoblog.com



