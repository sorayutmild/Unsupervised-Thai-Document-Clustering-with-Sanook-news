(19 ก.พ.) ตั้งแต่ช่วงเช้า ที่สำนักงานปลัดกระทรวงกลาโหม มีเจ้าหน้าที่ตำรวจและทหารจำนวนมาก คอยตรึงกำลังและดูแลสถานการณ์ มีรายงานว่า เจ้าหน้าที่ตำรวจตรวจพบตะปูเรือใบจำนวนมากบน ถ.แจ้งวัฒนะ ซึ่งเป็นเส้นทางเข้าสำนักปลัดกลาโหม คาดว่าเป็นฝีมือของผู้ก่อกวน
15.25 น. สุเทพ นำมวลชนถึง ศรส. ปราศรัยเย้ยเฉลิม "ไอ้ลูกหมา" ตร.ตรึงกำลังเข้ม
15.24 น. สุเทพ จอดรถขยายเสียงหน้าสโมสรตำรวจ แกนนำท้าให้มาจับ พร้อมปราศรัยให้กำลังใจตำรวจที่ปฏิบัติหน้าที่
15.23 น. สุเทพ มาถึง ศรส. ที่สโมสรตำรวจแล้ว

ภาพจากทวิตเตอร์ @Reporter_Js1
15.20 น. เฉลิม ประกาศ ใครบุกรุกสโมสรตำรวจ ถือเป็นความผิดซึ่งหน้าให้จับกุมทันที ท้าสุเทพ หากแน่จริงให้เข้ามาคนเดียว
15.05 น. ร.ต.อ.เฉลิม ตรวจเยี่ยมให้กำลังใจเจ้าหน้าที่ หน้าสโมสรตำรวจ เตรียมพร้อมรับมือกปปส. หลัง สุเทพ ประกาศเคลื่อนมวลชนมาจากสำนักปลัดกลาโหม 

ภาพจากทวิตเตอร์ @Reporter_Js1
14.46 น. พล.ต.ต.ฐิติราช รองผบช.น.คุมกำลัง ตร.ดูแลความปลอดภัยศรส.กำชับเน้นเจรจา

ภาพจากทวิตเตอร์ @PenphanMCOT
14.28 น. สุเทพ นำมวลชน กปปส. เดินทางจากสำนักปลัดกลาโหม มุ่งหน้าไปศรส. ตร.ขึงลวดหนามปิดทางเข้า พร้อมรับมือ
14.00 น. สุเทพเริ่มเคลื่อนขบวนต่อ ยังไม่แจ้งปลายทาง

ภาพจากทวิตเตอร์ @js100radio
13.51 น. สุเทพเปิดรับแจ้งเบาะแส "ยิ่งลักษณ์" ผ่านช่องบลูสกาย ยกระดับโจมตีธุรกิจเครือชินวัตร แนะถอนหุ้นตัดท่อน้ำเลี้ยง
13.00 น. สุเทพย้ำ ต้องการล้มล้างระบอบทักษิณ ปฏิรูปประเทศไทย ตั้งนายกฯคนกลาง โดยตนเองไม่ขอรับตำแหน่งใดๆทั้งสิ้น
12.50 น. นายสุเทพ เทือกสุบรรณ ขึ้นปราศรัยบนรถที่จอดในสำนักปลัดกลาโหม
12.45 น. สุเทพขอทหารอย่าให้ "ยิ่งลักษณ์" ใช้สำนักปลัดกลาโหมเป็นที่ทำงาน หากไม่ทำตามจะย้ายเวทีมาปักหลักไม่ให้ทำงาน 
12.10 น. แกนนำกปปส.นำโดยนายสุเทพ เดินทางเข้าไปเจรจากับพล.อ.อภิชาต แสงรุ่งเรือง ผอ.สำนักงบประมาณกลาโหม ภายในสำนักปลัดกลาโหม
11.45 น. สาทิตย์ แกนนำกปปส.ประกาศเชิญผู้รับผิดชอบดูแลอาคารสำนักงานปลัดกลาโหมมาคุยกับนายสุเทพ เทือกสุบรรณ เพื่อแจ้งเหตุผลที่มาเยือนแล้วจะออกเดินทางปฏิบัติภารกิจต่อไป

ภาพจากทวิตเตอร์ @doublearis
11.15 น. มวลชนกปปส.กระจายกำลังปิดล้อมทุกด้านของอาคารสำนักงานปลัดกระทรวงกลาโหม
11.06 น. ทหารแถลง นายกฯไม่มาสำนักปลัดกลาโหมแล้ว ผู้ชุมนุมยังปิดทุกทางเข้า-ออก
 
ภาพจากทวิตเตอร์ @kowit_js
10.44 น. "สุเทพ" นำมวลชน กปปส. ถึงสำนักปลัดกลาโหมแล้ว
10.00 น. มีรายงานว่า น.ส.ยิ่งลักษณ์ ชินวัตร จะไม่เดินทางเข้าไปยังสำนักงานปลัดกระทรวงกลาโหมแล้ว