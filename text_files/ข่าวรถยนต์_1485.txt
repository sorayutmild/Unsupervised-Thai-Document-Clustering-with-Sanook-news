กรมสรรพสามิตรเปิดเผยอัตราคืนเงินภาษีตามนโยบาย "รถคันแรก" ของภาครัฐบาลอย่างเป็นทางการ คนเมืองได้เฮ รถนั่ง 1500 ซีซี คืนแสนบาททุกรุ่น 
หลังจากออกตัวแรงเมื่อช่วงกลางสัปดาห์ที่ผ่านมาสำหรับนโยบาย "รถคันแรก" ที่ตกลงปลงใจใช้การคืนภาษีสรรพสามิตให้กับประชาชนที่ซื้อรถยนต์ใหม่คันแรก โดยกำหนดอายุขั้นต่ำ 21 ปี และมีเงือนไขซื้อรถยนต์ไม่เกิน 1 ล้านบาท ที่ยังต้องครอบครอง 5 ปี และจะได้รับเงินคืนตามนโยบายนี้ในช่วงเดือนตุลาคมปีหน้า
ล่าสุด กรมสรรพสามิตได้เปิดให้ดาวน์โหลดไฟล์อัตรามูลค่าการคืนภาษีของรถยนต์ทุกประเภทที่เข้าตามเงื่อนไขในโครงการดังกล่าง ทั้งในกลุ่มเก๋ง 1500 ซีซี อีโค่คาร์ และกระบะทุกประเภทที่เข้าตามเงื่อนไขตามแนวนโยบาย "รถคันแรก"
ทั้งนี้จากเอกสารที่เพิ่งเปิดโดยกรมสรรพสามิต ล่าสุดพบว่า กลุ่มรถยนต์ที่จะได้รับการคืนภาษีเต็มอัตราส่วน 1 แสนบาทตามนโยบาย "รถคันแรก" นั้น เป็นกลุ่มรถนั่งซิตี้คาร์ที่มีเครื่องยนต์ตั้งแต่ 1400 ซีซีขึ้นไป ในขณะที่กลุ่มที่ได้รับการคืนภาษีน้อยที่สุดนั้นเป็นกลุ่มกระบะที่คืนเพียง 11,000 บาทเท่านั้น
อย่างไรก็ดีก่อนหน้านี้มีข้อมูลออกมาจากหลายสื่อว่าภาษีสรรพสามิตรที่เรียกเก็บในปัจจุบันตามรถยนต์ที่เข้าเงื่อนไขรถคันแรกนั้นสูงสุดคือรถกลุ่มซิตี้คาร์ที่เรียกเก็บ 25% รองลงมาคือรถอีโค่คาร์เรียกเก็บ 17% ส่วนอันดับ 3 คือกลุ่มกระบะ 4 ประตู 12% และน้อยที่สุดคือกระบะพาณิชย์เรียกเก็บที่ 3% เท่านั้น
 
ดูอัตราคืนภาษีกลุ่มซิตี้คาร์  ดาวน์โหลดได้ที่นี่
ดูอัตราคืนภาษีกลุ่มกระบะ 4 ประตู ดาวน์โหลดได้ที่นี่
ดูอัตราคืนภาษีกลุ่มกระบะ ดาวน์โหลดได้ที่นี่
 