iPhone 6 จอใหญ่ขึ้น เปิดตัวพฤษภาคม 2557
ข่าวลือล่าสุดจากผู้ผลิตชิ้นส่วนอุปกรณ์ให้กับ Apple อ้างว่าในเดือนพฤษภาคมปี 2557 จะมีการเปิดตัว iPhone 6 และเป็นครั้งแรกของผลิตภัณฑ์ยอดนิยมที่จะขยับตัวสู่ความเป็น Phablet (แฟ็บเล็ต)

iPhone 6 จะมีการเปิดตัวในเดือนพฤษภาคม 2557 พร้อมการออกแบบชิปประมวลผลด้วยสถาปัตยกรรมขนาด 20 นาโนเมตร ซึ่งจะได้ผู้ผลิตจากไต้หวันเป็นผู้รับผิดชอบการผลิตให้ นอกจากนี้การเปลี่ยนแปลงครั้งสำคัญของ iPhone 6 คือการปรับขนาดหน้าจอให้ใหญ่ขึ้น โดยขณะนี้ยังไม่ชัดเจนว่าจะมีขนาดเท่าใดระหว่าง 4.5 – 5 นิ้ว
อย่างไรก็ด Ming-Chi Kuo นักวิเคราะห์จาก KGI ประเมินว่า Apple กำลังวางแผนเปิดตัว iPhone ขนาดหน้าจอ 4.5 – 5 นิ้ว ในปี 2557 แต่คงจะไม่มีหน้าจอขนาดเกินกว่า 5 นิ้ว เนื่องจากการเปลี่ยนแปลงจะส่งผลกระทบต่อการใช้งานด้วยมือเดียว
ทั้งนี้สมาร์ทโฟนขนาดหน้าจอ 5 นิ้ว กำลังได้รับความนิยมเพิ่มสูงขึ้น ซึ่งผู้ผลิตหลายเจ้าในตอนนี้นำหน้า Apple อยู่พอสมควร ดังนั้นจากสถานการณ์ดังกล่าวจึงน่าจะเป็นแรงกระตุ้นให้เกิดการเปลี่ยนแปลง กับ iPhone รุ่นต่อไป และเชื่อว่าการพัฒนาที่กำลังจะเกิดขึ้นจะช่วยให้ Apple กลับมาครองเบอร์ 1 ในตลาดสมาร์ทโฟนได้อย่างแท้จริง
อ้างอิงจาก appleinsider
สนับสนุนเนื้อหา: Arip