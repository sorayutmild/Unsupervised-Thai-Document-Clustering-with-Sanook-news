กลับมาพบกับ อาจารย์ช้าง หมอช้าง ทศพร ศรีตุลา ในรายการสมาคมเมียจ๋า ในครั้งนี้มาพร้อมเรื่องราวที่หลายคนสนใจเป็นอย่างมาก นั่นคือเรื่อง “โหงวเฮ้งบนใบหน้า”
 อาจารย์ช้างแนะนำการดูโหงวเฮ้งบนใบหน้า
ตามหลักแล้วการดูโหงวเฮ้งนั้นจะดูด้วยกัน 5 จุดใหญ่ๆ คือ คิ้ว ตา จมูก ปาก หู  และที่สำคัญต้องดูตอนหน้าสดหรือตอนที่ใบหน้าไร้การแต่งแต้มเติมสีสัน
 อาจารย์ช้างแนะนำการดูโหงวเฮ้งบนใบหน้า
เริ่มกันที่ "คิ้ว" ในทางโหงวเฮ้งจะเกี่ยวกับเรื่องเกียรติยศ ชื่อเสียงความสำเร็จต่างๆ โดย
 
ลักษณะของคิ้วที่ดีสำหรับผู้หญิงไม่ควรจะเป็นคิ้วที่หนาจนเกินไป เพราะจะส่งผลในเรื่องของการมีคู่ยาก หรือทางความเชื่อชาวจีนก็เรียกว่าจะข่มสามีหรือคู่ครอง แต่ถ้าหากว่าใครที่ทำงานในลักษณะที่ต้องเป็นผู้นำ พิธีกร สามารถมีคิ้วที่หน้าได้
 อาจารย์ช้างแนะนำการดูโหงวเฮ้งบนใบหน้า
ลักษณะคิ้วที่ไม่ดี คือ คนที่สั้นมากๆ ก็จะมีปัญหาในเรื่องของครอบครัว
อาจารย์ช้างแนะนำการดูโหงวเฮ้งบนใบหน้า
คิ้วที่เชื่อมต่อกันไม่มีรอยแยกระหว่างคิ้ว ของผู้ชายถือว่าไม่ดี อาจจะส่งผลในทางครอบครัว เกิดการแตกแยกได้
 อาจารย์ช้างแนะนำการดูโหงวเฮ้งบนใบหน้า
แต่ถ้าผู้ชายที่ขนคิ้วยาวไปแตะถึงหน้าผากจะดี เพราะเป็นคนมีวาสนา มีความสำเร็จ มียศมีตำแหน่ง
สำหรับการแก้ไขในรูปคิ้วที่ไม่ดีนั้น อาจจะแก้ด้วยการเขียนหรือศัลยกรรม ก็ช่วยได้แต่อาจจะไม่ทั้งหมด
 อาจารย์ช้างแนะนำการดูโหงวเฮ้งบนใบหน้า
มาต่อกันที่ "ตา" ควรจะเป็นตาที่มองเห็นตาขาวและตาดำแบ่งกันอย่างชัดเจน เพราะดวงตาเปรียบเสมือนพลังหยินหยาง
 อาจารย์ช้างแนะนำการดูโหงวเฮ้งบนใบหน้า
คนที่มีตาขาวสามด้าน คือ สามารถมองเห็นพื้นที่ของตาขาวได้สามด้าน ได้แก่ ด้านข้างซ้ายขวาและด้านล่าง เป็นลักษณะที่ไม่ค่อยจะดี ควรระวังในเรื่องของการขับรถ
 อาจารย์ช้างแนะนำการดูโหงวเฮ้งบนใบหน้า
"จมูก" เป็นสิ่งที่บ่งบอกในเรื่องของความสามารถในการหาเงิน ปีกจมูกจะบ่งบอกในเรื่องของการเก็บเงิน คนที่จมูกทรงชมพู่จะเก็บเงินเก่ง
จมูกที่เนื้อเยอะเกินไป จะส่งผลในเรื่องของของโรคหัวใจ
จมูกทรงฮิตทรงหยดน้ำ ความจริงแล้วไม่ใช่จมูกทรงที่ดีเท่าไหร่นัก จะส่งให้มีปัญหาเรื่องของการเงิน
 อาจารย์ช้างแนะนำการดูโหงวเฮ้งบนใบหน้า
ส่วน "ความสูงของดั้งจมูก" จะต้องคำนึงถึงพื้นที่บริเวณตรงแก้มด้วย เพราะหากจมูกสูงกว่าแก้มก็เหมือนกับดั้งจมูกเป็นภูเขา แก้มเป็นส่วนของเนินเขาที่มารองรับกัน
ถ้าภูเขาสูงกว่าเนินแสดงว่าเราต้องพยายามปีนมากขึ้น ชีวิตอาจจะไม่ราบรื่นทำอะไรก็ยากลำบากกว่าจะสำเร็จตามที่หวังไว้
หากใครจะทำศัลยกรรมจมูกควรดูตรงตำแหน่งนี้ด้วย ส่วนคนที่มีเนื้อแก้มโดยเฉพาะบริเวณโหนกแก้มเยอะ หรือชัดเจน จะดีมากในผู้หญิง เพราะหมายถึงเป็นผู้หญิงที่มียศมีตำแหน่ง หากมีครอบครัวก็จะช่วยส่งเสริมสามีได้อีกด้วย
 อาจารย์ช้างแนะนำการดูโหงวเฮ้งบนใบหน้า
"ปาก" ในทางโหงวเฮ้งเป็นพลังของธาตุน้ำ ถ้าคนปากบาง จะถนัดเก็บมากกว่าคนที่ริมฝีปากใหญ่
 คนที่ริมฝีปากล่างใหญ่กว่าริมฝีปากบน เป็นลักษณะที่ดี หมายถึง การมีกินมีใช้ หรือทำธุรกิจที่เกี่ยวกับเรื่องบันเทิง อาหาร ก็จะดีมีความก้าวหน้า
 ปากกระจับ คือ มีรอยหยักที่เห็นได้ชัดเจน เหมาะสำหรับคนที่ต้องทำงานด้านการพูด การเจรจา ต้องสื่อสารเยอะๆ จะรุ่ง
เสริมอีกนิดสำหรับสาวๆ คนที่มีริมฝีปากอวบอิ่มอยู่แล้ว ไม่ควรทาลิปสติกสีสด เช่น สีแดง เพราะส่งผลให้เกิดการขัดแย้งในการพูดจา เจรจาธุรกิจต่างๆ ก็จะมีปัญหาได้ เนื่องจากปากเป็นธาตุน้ำ เมื่ออยู่คู่กับลิปสติกสีสดเป็นเหมือนน้ำกับไฟ ส่งผลให้ขัดแย้งกันเอง
 แต่สุดท้ายแล้ว ไม่ว่าคุณจะมีปัญหาในส่วนไหนบนใบหน้า สามารถแก้ได้ด้วยการดูและผิวพรรณ เพราะผิวพรรณที่ดีจะเป็นเหมือนตัวบ่งชี้ถึงสง่าราศีในตนเอง สะท้อนความนึกคิดที่มาจากภายในของคนผู้นั้นได้เป็นอย่างดี ต่อให้ศัลยกรรมก็ช่วยแค่บางส่วน แต่สุดท้ายแล้วก็อยู่ที่ตัวเราเอง....
 