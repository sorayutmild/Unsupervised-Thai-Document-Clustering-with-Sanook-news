 harvest moon
         Harvest Moon Back to Nature เกมที่ในสมัย 10 ปี ที่แล้วใครๆ ก็ต้องรู้จัก  กับหนุ่มน้อยหมวกฟ้าที่ได้มรดกเป็นฟาร์มขนาดใหญ่  ทำเอาเด็กในสมัยนั้นอยากจะเป็นเกษตกรกันเลยทีเดียว  ด้วยความที่เกมสามารถเปิดกว้างทำอะไรได้หลายอย่าง  บางทีสิ่งที่เราหรือไปโดยไม่รู้และอยากลอง หรือจะเป็นเรื่องซวยแบบพิลึกๆ  จึงมีให้เห็นในเกมนี้ตลอดเวลา เรามาดูกันดีกว่าว่ามีอะไรบ้าง
--------------------------------------------------------
ทำร้ายน้องสัตว์ทั้งหลาย
        เชื่อได้เลยว่า ร้อยทั้งร้อย คนที่เคยเล่นเกม Harvest Moon จะ ต้องเคยเป็นคนทารุณสัตว์  ด้วยความสนุกนึกคึกอยากลองจะเอาเคียวมาเกี่ยวน้องวัวเล่น  หรืออาจจะเป็นเผลอลืมเปลี่ยนอุปกรณ์ แทนที่จะใช้กรรไกรตัดขนแกะ  ดันเป็นหวดด้วยเคียวตัดหญ้าซะได้ แรกๆ บางคนไม่รู้อาจจะนึกสนุกฟันเล่น  แต่พอเห็นหัวใจตกจาก 10 ดวง หรือ 0 งานนี้อาจจะมีร้อง
 harvest moon
ลืมเปลี่ยนอุปกรณ์ทีอาจเซ็งได้
--------------------------------------------------------
ลืมไปว่ามีม้า
        ด้วยความที่คอกม้านั้นอยู่ไกลที่สุด  (และเป็นจุดที่ไม่ค่อยเดินผ่าน) ผู้เล่นใหม่หลายคนจะต้องลืมกันแน่นอน  ว่าเรามีม้าอยู่ด้วย  ซึ่งในการเล่นครั้งแรกของตัวผมเองก็โดนยึดม้าไปเหมือนกัน TwT  แต่เอาเข้าจริงๆ พอเลี้ยงม้าเราจนโตได้  ก็ไม่ค่อยจะได้ใช้อยู่ดีเพราะมันดันวิ่งได้แต่ในฟาร์มเท่านั้น
 harvest moon
ถึงจะขี่ได้ ก็อยู่ได้แค่ในฟาร์มนั่นแหละ!!
--------------------------------------------------------
โยนผักไม่ลงกล่อง
        นักปลูกผักทั้งหลาย เชื่อได้เลยว่าต้องมีคนเคยประสบปัญหา โยนผัก  Miss บางทีเราก็อยู่ชิดติดกับกล่องดีแล้ว แต่ไม่รู้ทำไม๊ทำไม  โยนไปแล้วมันดันหล่นลงพื้นดังแผละซะได้  งานนี้รวมไปถึงโยนอาหารสัตว์ทั้งหลายอีกด้วย  ใครไม่เคยโยนร่วงนี่ขอบอกว่าเชยสุดๆ
harvest moon
กล่องอาถรรพ์ ชอบโยนไม่ลง
--------------------------------------------------------
จะกดเก็บไปกดกิน
        บางทีเก็บไข่ไก่รัวๆ  ต้องมีกันบ้างที่เผลอไปกดกินแทนที่จะไปกดเก็บ  ถ้าไอ้ของที่กินไปราคาไม่แพงก็ไม่เท่าไหร  แต่ถ้าพลาดเกิดไปกินไข่ทองคำอย่างนี้ บางทีมันก็ทำเอาเซ็งเหมือนกันนะ T^T
 harvest moon
อ้ำ.... ของแพงด้วย T_T
--------------------------------------------------------
ลูกบอลติดกำแพง
        เมื่อเล่นไปสักพักจะมีเซลล์แมนชาวจีนมาขายของ  ซึ่งหนึ่งในของที่เขาจะนำมาขายนั่นก็คือ ลูกบอลเล่นกับน้องหมานั่นเอง  แต่ไอ้เจ้าลูกบอลเนี่ยแหละ มักจะสร้างปัญหาให้เราช้ำใจเล่น  โดยการโยนเด้งกับกำแพง แต่ลูกบอลดั๊นนน ติดกำแพงหนึบไม่ยอมออกมาซะงั้น  งานนี้เสียเงินไปฟรีๆ แถมต้องช้ำใจเล่นตลอดเวลาเมื่อเดินผ่านจุดนั้น  เพราะลูกบอลก็จะฝั่งติดตราตรึงไม่ยอมไปไหนอยู่นั่นแหละ
 harvest moon
ลูกบอลลอยได้เคยเห็นไหมละ
--------------------------------------------------------
ลองกินเห็ดพิษ
        เมื่อฤดูใบไม้ร่วงมาถึง ก็ถึงช่วงเวลาในการเก็บเห็ด  ซึ่งจะมีเห็ดพิษมาด้วย (ดันขายได้ราคาแพงกว่าเห็ดธรรมดาอีกนะ)  ซึ่งเชื่อว่าหลายๆ คนที่เล่น ก็ต้องเคยลองมาแล้วทั้งนั้น  (ผมก็เป้นหนึ่งในนั้น) ผลสรุปกินไปปุ๊บ ตัวละครก็ได้หน้ามืดทันที  ถ้าไม่กินยาละก็พรุ่งนี้เตรียมตัวตื่นเที่ยงได้เลย
 harvest moon
ก็สีสันมันน่าลอง!!
--------------------------------------------------------
บ่อเลี้ยงปลามีแต่ปลาตัวโต
         อีกเรื่องหนึ่งที่สร้างความรำคาญใจให้แก่เหล่านักทำอาหารทั้งหลาย  ถ้าเมนูไหนต้องใช้ปลาขนาดเล็กหรือขนาดกลาง  ครั้นเราจะไปหยิบปลาในบ่อที่อุตสาห์เก็บเอาไว้ ถ้าได้เผลอไปให้อาหารละก็  ได้ตัวโตเต็มวัยกันทุกตัว  งานนี้ถ้าไม่เก็บปลาเล็กไว้ก็เตรียมตัวไปตกใหม่ได้เลย
 harvest moon
บ่อนี้มีแต่ปลาโต
--------------------------------------------------------
ทุบก้อนหินเกลี้ยง
        ก้อนหินสิ่งของที่สร้างความรำคาญในช่วงแรก  ซึ่งส่วนใหญ่ทุกคนก็จะไล่ทุบกันไม่มีเหลือ  แต่ใครที่ไล่ทุบกันไปหมดก็ต้องช็อคเมื่อตัวเกมมีเมนูอาหารนั่นก็คือ มันเผา  ซึ่งหนึ่งในส่วนประกอบก็คือก้อนหินนั่นเอง ใครทุบไปเกลี้ยงงานนี้  ก็อดทำเมนูนี้กันไปนะ
 harvest moon
ทุบให้เกลี้ยงอย่าให้เหลือ (อดกินมันเผา...)
--------------------------------------------------------
ลืมตะกร้าในเหมือง
        เหมืองแร่แหล่งหาเงินอีกหนึ่งแห่ง ที่ใครๆ  ก็ต้องเข้าไปขุดหาของมาขายถ้ายังไม่เหนื่อยหอบไปซะก่อน  (ก็เวลามันหยุดนี่นา) ซึ่งแค่กระเป๋าเป้ใส่ของได้ไม่กี่ชิ้นคงไม่เพียงพอ  จึงต้องขนตะกร้าเข้าไปเก็บของกันด้วย  ซึ่งคนที่ทำแบบนี้จะต้องเคยเจอเหตุการณ์ "ลืมตะกร้า"  วิ่งลงไปอีกชั้นหนึ่งก่อน งานนี้จากการขุดหาแร่  จะได้เปลี่ยนเป็นขุดหาตะกร้ากันแน่นอน (เคยเป็นทีนึง  กว่าจะหาเจอเหนื่อยเลย)
harvest moon
อยู่ไหนหาไม่เจอ T_T
--------------------------------------------------------
เรือนกระจกปลิว
        ส่วนประกอบชิ้นสุดท้ายในการต่อเติมบ้านเรือนกระจกสุดเทพ  ที่จะทำให้เราสามารถปลูกอะไรก็ได้ในเรือนกระจกนี้  แต่ใครจะรู้เมื่อวันที่พายุเข้าอย่างหนัก  หลังจากที่ได้โดนออกจากบ้านมาอีกหนึ่งวัน เรือนกระจกอันงดงามราคา 30,000 G  มันหายไปแบบไร้ร่องรอย!! งานนี้ใครโดนขอบอกมีแต่ซวยกับซวย  ซึ่งบางคนก็สามารถสั่งสร้างใหม่ได้  แต่ไม่รู้ว่าตอนที่ผมเล่นมันเป็นบัคหรือยังไง  เพราะจะไปขอสร้างใหม่ก็ไม่มีคำสั่งมาให้ซะแล้ว ฮือๆ T^T
 harvest moon
ปลิวหายไปนี่เศร้าเลย...
--------------------------------------------------------
         ก็ถือได้ว่าเป็นอีกหนึ่งเกมในตำนานที่ยังคงความคลาสสิคไว้ได้เป็นอย่างดี  แม้จะเอากลับมาเล่นใหม่แต่ก็ยังรู้สึกได้ถึงความสนุกแบบเก่าๆ อยู่เช่นเคย  ใครที่เคยเล่นเจอเหตุการณ์แปลกๆ ก็อย่าลืมมาแชร์กันนะครับ ^_^
 
 
สนับสนุนเนื้อหา
โดย  [O]taiki
