เฟซบุ๊คของ ผศ.ดร.เจษฎา เด่นดวงบริพันธ์ อาจารย์ประจำภาควิชาชีววิทยา คณะวิทยาศาสตร์ จุฬาลงกรณ์มหาวิทยาลัย โพสข่าวที่มีคนทานผักบุ้งที่ติดไข่ปลิงมาด้วย และไข่ปลิงเจริญเติบโตออกมาเป็นตัวปลิงอยู่ในท้องของมนุษย์จนต้องผ่าตัดออก โดยให้คำตอบอย่างชัดเจนว่า ข่าวดังกล่าว “ไม่เป็นความจริง”
ถึงแม้ว่ามนุษย์เราอาจจะมีโอกาสทานผักบุ้งที่ติดไข่ปลิงมาจากแหล่งธรรมชาติ แต่ไข่ปลิงไม่ได้ทนความร้อนจากการปรุงอาหาร จนรอดชีวิตไปเจริญเติบโตในท้องคนได้ ยิ่งไปกว่านั้นถึงจะหลุดเข้าไปในท้องคนโดยไม่ผ่านความร้อนได้ ก็ไม่มีทางที่ไข่ปลิงจะเจริญเติบโตออกมาเป็นตัวปลิงอาศัยอยู่ในท้องของเราได้อย่างแน่นอน
ถึงอย่างไรก็ตาม Sanook! Health ก็ยังแนะนำให้ทุกคนล้างผักให้สะอาดก่อนทาน เพื่อสุขภาพอนามัยที่ดีนะคะ
 

 
 
ขอบคุณข้อมูลจาก เฟซบุ๊ค Jessada Denduangboripantภาพประกอบจาก istockphoto