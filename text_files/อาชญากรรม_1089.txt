จากประเด็นร้อน ครูห้องเด็กอนุบาลโรงเรียนเอกชนชื่อดังแห่งหนึ่งมีพฤติกรรมใช้ความรุนแรงกับนักเรียน จนทำให้เด็กหวาดผวา โดยกลุ่มผู้ปกครองนักเรียนได้รวมตัวแจ้งความดำเนินคดีกับครูคนดังกล่าว ตามที่ได้มีการนำเสนอข่าวไปก่อนหน้านี้นั้น

พ่อแม่เหลืออด เห็นคลิปลูกอนุบาล 1 ถูกจิกหัว พุ่งเข้าไปตบ-ถีบครูสาว
ผู้ปกครองแห่แจ้งความ ครูสาวทำร้ายเด็กอนุบาล 1 รุนแรง ครูอีกคนเห็นก็ไม่ห้าม
ทนายรณณรงค์ อึ้ง เด็กถูกครูจิกหัวเป็นคนในหมู่บ้าน พ่อแม่จ่ายเป็นแสนค่าเรียน
พ่อฟิวส์ขาดทำร้ายครูจุ๋ม ไม่หวั่นเจอแจ้งความ ลั่นพร้อมสู้คดี-เรียกค่าเยียวยาลูกหลักล้าน

ความคืบหน้าล่าสุด (27 ก.ย. 63) นายอรรถพล ตรึกตรอง เลขาธิการคณะกรรมการส่งเสริมการศึกษาเอกชน (เลขาธิการ กช.) กล่าวว่า จากกรณีครูทำร้ายเด็กที่เสนอผ่านสื่อในช่องทางต่างๆ ตนได้รับข้อมูลแล้ว และทราบว่าทางโรงเรียนได้ให้ครูผู้ก่อเหตุออกแล้ว โดยในวันพรุ่งนี้ (28 ก.ย. 63) ตนจะลงพื้นที่เพื่อตรวจสอบข้อเท็จจริงอื่นๆ เพื่อหาทางออก และวางมาตรการด้านความปลอดภัยในโรงเรียน
เนื่องจากข้อมูลที่ได้รับรายงานเบื้องต้นยังไม่ถูกต้อง และตนได้ รายงานต่อรัฐมนตรีว่าการกระทรวงศึกษาธิการ ให้ทราบเรื่องแล้ว ซึ่งภายหลังลงพื้นที่ในวันพรุ่งนี้ ตนจะได้นำเรียนรัฐมนตรีว่าการกระทรวงศึกษาธิการ อีกครั้ง ซึ่งทางกระทรวงศึกษาธิการ จะหาแนวทาง และวางมาตรการเข้มต่อไป เพราะอาจเกิดขึ้นกับโรงเรียนอื่นๆ ได้
เลขาธิการ กช. กล่าวด้วยว่า ในรอบปีนี้ยังไม่ได้รับรายงานการทำร้ายร่างกายในโรงเรียนเอกชนอื่นๆ มีเพียงการร้องเรียนเรื่องบูลลี่ ซึ่งสำนักคณะกรรมการส่งเสริมการศึกษาเอกชน ได้ทำหนังสือกำชับทุกโรงเรียนแล้ว
และจากเหตุการณ์ดังกล่าว พบว่า ครูที่ก่อเหตุ จบ ม.6 ไม่มีใบประกอบวิชาชีพครู แต่ก็สามารถสมัครเป็นครูพี่เลี้ยงได้ เพราะครูพี่เลี้ยงก็เท่ากับพี่เลี้ยงเด็ก แต่ที่โรงเรียนต้องคัดกรอง และดูพฤติกรรมก่อนรับทำงาน เพราะหน้าที่ของครูพี่เลี้ยง คือ มีหน้าที่ช่วยเหลือครู ไม่สามารถทำเกินหน้าที่ได้ หากพี่เลี้ยงทำเกินหน้าที่ โรงเรียนต้องรับผิดชอบด้วย เพราะครูเป็นวิชาชีพควบคุม และเมื่อได้ทราบรายละเอียดเพิ่มเติม ในส่วนของวันพรุ่งนี้แล้ว หากจำเป็นต้องกล่าวโทษใครบ้าง ก็จะเสนอต่อคุรุสภาต่อไป เพื่อมาดูเรื่องใบประกอบวิชาชีพครูอีกด้วย