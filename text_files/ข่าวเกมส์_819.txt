DayZ standalone
เหตุผล 5 ข้อว่าทำไมเราถึงไม่ควรที่จะชื้อ “DayZ Standalone” ในช่วงนี้ น่าจะมีประโยชสำหรับท่านที่กำลังคิดอยู่ว่า จะชื้อ  หรือไม่ชื้อดีนะ เราลองมาดูกันเถอะค่ะว่า 5 ข้อที่อิฉันพูดถึง  มีอะไรกันบ้าง ไปชมกันเล้ยยยย
 
5.มันแพงหูฉี่ (ตอนนี้อะนะ)
DayZ standalone
ลองคิดดูสิคะ DayZ Standalone ที่ ยังเป็น Early Access Game นั้น ราคา 29.99 USD เป็นเงินไทยก็ประมาณ 1,000  บาทพอดี ถ้ารวม VAT แล้วนะคะ และการที่เราจะยอมเสียเงิน 1,000 บาท  กับเกมที่ยังไม่สมบูรณ์งั้นเรอะ คงจะคิดหนักกันแน่ๆ  และอิฉันขอแนะนำเลยค่ะว่าอย่าได้คิดชื้อเชียว  มันอาจจะทำให้คุณเสียใจภายหลังได้ อิฉันว่าให้ลองไปเล่น DayZ  Arma 2  ยังสนุกกว่ามากเลยค่ะแถมราคายังถูกกว่ามากๆ  แล้วก็ยังได้ครบทุกคอนเท้นใน  DayZ แถมยังได้ตัวเกม Arma 2 + Arma OA มาเล่น และยังได้เกมมาประดับบน  Steam อีกด้วย แบบนี้มองยังไงก็คุ้มกว่าเยอะค่ะ แต่สำหรับเพื่อนๆ  ที่มีกลุ่มอยู่แล้ว และคิดจะชื้อ DayZ Standalone มาเล่นเนี่ยก็ชื้อมาเล่นได้ตามใจชอบเลยนะคะ แต่คุณจะต้องเจอกับสิ่งเหล่านี้ที่อิฉันกำลังจะบอกในข้อต่อไปนะ
 
4.สเป็คเครื่องนี่สุดๆ
DayZ standalone
ใช่แล้วค่ะใน DayZ Standalone นั้นจะใช้สเป็คเครื่องที่เยอะมากๆ จนเกินความจำเป็น อิฉันไปเล่น Arma 2 ปรับสุดๆ ยังภาพสวยกว่า DayZ Standalone มากและลื่นไหลก็อย่างไม่มีสะดุด แต่พออิฉันได้มาลอง DayZ Standalone ปุ้บ ปรับสุดๆ ยังกระตุกยิ่งกว่า Battlefield 4 ปรับ Ultra เสียอีกค่ะ = =  ถึงแม้ว่าจะไปปิด AA แล้วก็เถอะ แต่การที่เกมนี้ใช้สเป็คเยอะมากขนาดนี้  แต่กราฟฟิคในเกม ยังถือว่าสอบไม่ผ่านค่ะ  หวังว่าจะแก้ไขปัญหานี่ในเร็ววันเนอะ ใครๆ ก็อยากเล่น ใน 60 Fps กันแน่นอนน
 
3.คุณจะได้เจอกับ”บั๊กบันนี่”
DayZ standalone
ใช่แล้วค่ะสำหรับ DayZ Standalone นั้นบั๊กเยอะมากๆ เยอะยิ่งกว่า Arma 3 Beta เสียอีก หลายๆ  คนคงไม่อยากจะวาปเข้าไปในห้วงแห่งบั๊กแบบที่อิฉันเจอมาบ่อยๆ แน่ๆ  หรือบางทีคุณอาจจะเจอกับ ซอบบี้ใต้ดิน  ที่พร้อมจะโผล่ออกมาจากใต้ดินมาจัดการคุณได้ทุกเวลา  หรือเมื่อเวลาคุณหนีซอมบี้ไปซ่อนในบ้าน อาคารต่างๆ ซอมบี้เหล่านั้น  ก็พร้อมที่จะเดินทะลุทุกสิ่งทุกอย่าง มาจัดการคุณโดยเฉพาะ  หรือคุณอาจจจะเจอกับ ซอมบี้วาปได้ !! ตายแล้วก็ไม่ยอมเกิด พอเกิดมา  ก็ไปอยู่ในที่ๆ ไม่สามารถออกมาได้ ยังไม่รวมตอนนี้ฆ่าคนแล้ว  ศพมันก็จะไหลไปตามพื้นไล่ตามไปเก็บของกันไม่ทันเลยทีเดียว  และที่อิฉันเจอมาล่าสุดก็คือ ตกจากที่สูงแล้วไม่ตายนี่ล่ะค่ะ = =
 
2.Server ปลิงเกาะเพียบ
DayZ standalone
ขณะที่เรากำลังเล่นเกมแบบมัลติเพล์เยอร์นั้น เชื่อว่าหลายๆ  คนคงจะเคยเจอกับอาการแลคกันมาแน่นอนอยู่แล้ว  ส่วนมากแล้วจะเกิดจากอินเตอร์เน็ตไม่แรงพอก็ปิงเยอะทำให้เกิดอาการแลค  แต่ก็ยังพอรับได้นะคะ เพราะว่ามันก็ไม่ได้ร้ายแรงอะไรมากมาย แต่สำหรับ DayZ Standalone นั้น เรียกได้ว่า แลคจนแบบว่าไม่อยากจะเล่นเกมนี้ไปอีกนานเลยล่ะค่ะ  เพราะว่ามันแลคแบบว่าไม่น่าจะแลค เช่นเวลาเราจะเก็บของเข้ากระเป๋า  มันก็ไม่ยอมเข้าให้ เวลาเราจะเปิดกระป้องอาหาร มันก็ไม่ยอมเปิดให้  แถมกระป้องหายไปอีก บางที เดินๆ อยู่ กระเป๋า ก็หายไปเลยนะคะ  นี่ยังไม่นับตอนที่ เรายิงซอมบี้ แล้ว มันไม่ยอมตายด้วยนะคะ  แถมพอมันไม่ยอมตาย ก็วาปมาตบเรา จนเลือดออก บางทีเดินๆ อยู่ ก็ตายซะงั้น  เพราะเนื่องจากซอมบี้มันตบจนเลือดไหลมาเยอะแล้ว แต่ Server ยังไม่ตอบสนอง  พอมาตอบสนองอีกที ก็ You are dead .. ซะแล้วล่ะค่ะ แล้วอยากจะบอกว่า  ที่อิฉันพูดมาทั้งหมด ปิงใน Server ที่อิฉันเล่น ยังไม่ถึง 60 เลยค่ะ  อยู่ที่ 30-50 เท่านั้นเอง
 
1.Early Access Game      
DayZ standalone
คำว่า Early Access Game นั้นอาจจะไม่คุ้นหูสักเท่าไร แต่ถ้าฟางบอกว่า  มันคือตัวเกมที่ยังทำไม่เสร็จ หรือเรียกง่ายๆ ว่ามันคือเวอร์ชั่น Alpha  นั้นเองล่ะค่ะ ใน DayZ Standalone เพื่อนๆ  หลายๆ คนคงอาจจะคิดว่าจะได้ไปล่าซอมบี้  ยึดตึกกลางเมืองเพื่อที่จะได้ปล้นคนอื่นๆ ที่เข้ามาในเมืองได้  รับบทเป็นสในเปอร์ เพื่อที่จะฆ่าคนและ Loot ของมา จะได้ไปตั้งแคมปกับกลุ่ม  ค้นหาสิ่งของที่จำเป็นล่าสัตว์มาทำอาหาร ค้นหาอาวุธใหม่ๆ  เพื่อใช้ในการอยู่รอด และอื่นๆ อีกมากมาย แต่สิ่งที่อิฉันพูดมานั้น  ยังไม่สมบูรณ์ ทั้งหมดในตอนนี้ค่ะ เพราะว่า ตัวเกมมันยังไม่เสร็จเลยระบบ  ล่าสัตว์ที่ยังไม่มี ทำอาหารก็ไม่ได้ อุปกรณ์ก็หายากมากๆ  อุปกรณ์บางอย่างอยู่เป็นเฉพาะที่ ไม่แตกแยกออกไป  ทำให้คนที่รู้ที่อยู่ของสิ่งของเหล่านั้น มักจะมาดักรอฆ่าผู้เล่นที่มาหาของ  ทำให้รู้สึกแย่มากๆ เลยล่ะค่ะ และอาวุธใน DayZ Standalone ในตอนนี้มีน้อยมากๆ นับได้เลยล่ะค่ะว่ามีอะไรบ้างนั้นก็คือ Magnum,ปืนพก .45,M4A1,Mosin แค่เนี้ย !!
 
สรุปแล้วนะคะ สำหรับเจ้า DayZ Standalone นั้นยังไม่ พร้อมสำหรับตอนนี้ ถ้าคนที่ชื้อมาแล้วก็คงจะมีหลายคนมากๆ  ที่ขอพักแล้วรอให้เกมนี้ได้ Update ไปได้สักระยะนึงก่อนถึงจะได้เล่น  ยังไงก็บทความนี้ก็เป็นแค่สิ่งที่ประกอบการตัดสินใจของคนที่คิดจะชื้อ DayZ Standalone นะคะ สำหรับใครที่จินตนาการไม่ออกว่าบั๊กที่อิฉันพูดถึงมันเป็นยังไง ลองชมคลิปด้านล่างเลยนะคะ ^_^