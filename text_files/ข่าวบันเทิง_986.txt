ยังคงมีประเด็นออกมาเรื่อยๆ สำหรับเวทีการประกวดร้องเพลง เดอะวอยซ์ ไทยแลนด์ ซีซั่น 4 ซึ่งล่าสุดว่าที่คุณหมอคนสวยอย่าง ข้าวโพด ณัฎฐา อินต๊ะซาว ได้ออกมาโพสต์ข้อความระบายผ่านเฟซบุ๊ก Khaopoad Nattha ในเชิงตัดพ้อหลังเจอดราม่า หลังชาวเน็ตตั้งเพจแอนตี้ และหาว่าอวดตัวว่าเป็นนักศึกษาแพทย์ ทั้งที่พูดไปเพราะกรรมการถาม กล่าวหาว่าไม่ได้ใสจริง รวมถึงด่าแรงถึงขั้นว่าเป็นโสเภณี ซึ่งเจ้าตัวก็บอกว่าตนก็เป็นแค่เด็กธรรมดาคนหนึ่งเท่านั้น และยังขอบคุณคนที่ชื่นชอบและให้กำลังใจเธอด้วย
"หนูมาร้องเพลง คิดแค่อยากจะให้คนที่ดูมีความสุข และพยายามเข้าถึงทุกๆโจทย์และบทบาทที่ได้รับค่ะ ถ้าหากมันดูเยอะไปก็ต้องขอโทษด้วยจริงๆเรื่องร้องหนูก็ยอมรับว่าหนูไม่ได้มีอะไรเลย แต่หนูก็จะพยายามให้มากขึ้น ส่วนเรื่องของการเรียน หนูขอชี้แจงตรงนี้ว่าหนูไม่เคยคิดอวดตัว ยืนยันว่าในวันออดิชั่น โค้ชได้ถามหนูว่าเรียนอะไรอยู่ที่ไหนนะคะ หนูจึงตอบ หนูไม่เคยคิดว่าหนูเหนือกว่าใครและให้เกียรติทุกอาชีพเสมอ ไม่ได้เซลฟ์อย่างที่หลายๆคนว่า และมันก็ไม่ใช่ความผิดของใครที่คำถามเหล่านี้ไม่ได้ออกอากาศ ส่วนตัวหนูคิดว่าถ้าเอาเทปเต็มมาฉาย ทางรายการคงต้องเล่นกัน season ละ 2 ปี เรื่องนี้หนูต้องชี้แจงเพราะหลายคนสงสัยกัน และค่อนข้างจะรู้สึกไม่ดีที่ดูเหมือนว่าหนูเอาเรื่องนี้ไปเพิ่มเครดิตให้ตัวเองต่อมาเป็นเรื่องที่บอกว่ามองหนูออกว่าเป็นอย่างนั้นอย่างนี้ บอกว่าหนูแรด หนูไม่ใส หรืออะไรก็แล้วแต่ อยากบอกว่า หนูเป็นแค่เด็กธรรมดาๆคนนึงค่ะ ไม่ได้มีอะไรมากมายอย่างที่ทุกคนเข้าใจ หนูพยายามอดทนกับคำพูดต่างๆที่สังคมตราหน้าหนู พยายามพิสูจน์ตัวเองให้เห็นว่าหนูไม่ได้เป็นอย่างที่ใครๆพูดกัน แต่จนถึงวันนี้มันก็ไม่จบสิ้นมีบางคนคอมเม้นถึงขั้นว่าหนูเป็นโสเภณี (แต่ใช้คำที่หยาบคายกว่านี้) หนูจะบอกว่า หนูพอใจกับตัวเองอยู่แล้วค่ะ ไม่ได้รู้สึกว่าต้องดิ้นรนขนาดนั้นเพื่อใช้เงินหนูไม่ทราบเรื่องกฎหมายมากนักว่ากรณีนี้สามารถฟ้องร้องหรือดำเนินการอะไรได้บ้างหรือเปล่า ตอนนี้มีแค่ภาพที่แคปไว้ ถ้าใครพอจะทราบข้อมูลด้านนี้รบกวนช่วยแนะนำหน่อยนะคะหนูทราบค่ะ ว่าการที่หนูมาพูดครั้งนี้อาจทำให้ทุกอย่างแย่ลง อาจจะมีคนไม่ชอบหนูมากขึ้น แต่หนูแบกรับมันต่อไปไม่ไหวแล้ว ขอให้หนูได้ระบายออกมาบ้างนะคะหนูเคยคิดว่ามันก็เป็นแค่โลก social แต่ตอนนี้มันลามมาถึงชีวิตจริง เคยมีคนมาทักที่สยาม แล้วพูดจาแย่ๆใส่ หลังจากนั้นหนูไม่กล้าไปเจอใคร ไม่มั่นใจในตัวเอง ไม่มีความสุข บางทีหนูก้อยากจะเข้าไปถามตรงๆ ว่าหนูทำอะไรให้หรอคะ ทำไมถึงได้จงเกลียดจงชังหนูทั้งๆที่เราไม่รู้จักกัน ทำยังไงถึงจะเลิกเกลียดหนู ไม่ต้องรักหนูก็ได้หนูขอบคุณคนที่ออกมาปกป้องหนู รักหนู ขอบคุณหลายๆคนที่เปิดใจให้หนูหลังจากที่ไม่ชอบหนูในตอนแรกและหนูอยากจะขอยืนยันกับทุกคนที่รักหนู ให้มั่นใจได้เลยว่าหนูไม่เคยทำอะไรไม่ดีหรือเสียหายอย่างที่ใครเค้าว่ากัน และไม่ว่าใครจะเชื่อหรือไม่ก็ตาม หนูก็จะเป็นหนูแบบนี้ต่อไปค่ะขอบคุณที่อ่านมาถึงตรงนี้นะคะขอบคุณจริงๆค่ะหนูขอโทษพี่ๆ และผู้ใหญ่หลายๆท่านถ้าโพสนี้ทำให้ผิดหวังในตัวหนูนะคะ ขอโทษจริงๆค่ะ"
มีคนชอบก็ย่อมมีคนไม่ชอบบ้างเป็นธรรมดานะคะ ยังไงก็เป็นกำลังใจให้ และขอให้ดูที่เสียงร้องและผลงานของน้องข้าวโพดกันดีกว่านะคะ