เว็บไซต์ thebangkokinsight รายงานว่า น.ส.กุลยา ตันติเตมิท ผู้อำนวยการสำนักงานเศรษฐกิจการคลัง (สศค.) กล่าวถึงความคืบหน้าการเตรียมเปิดลงทะเบียนบัตรสวัสดิการแห่งรัฐ บัตรคนจน รอบใหม่ ว่า ปัจจุบันกระทรวงการคลังอยู่ระหว่างบูรณาการฐานข้อมูลคนไทย โดยเฉพาะกลุ่มผู้มีรายได้น้อย ให้เป็นปัจจุบันและทันสมัยที่สุด เพื่อนำข้อมูลมาคัดกรองผู้ถือบัตรฯ ซึ่งจะเปิดให้ลงทะเบียนใหม่ทั้งหมดหลังสถานการณ์โควิด-19 คลี่คลาย
ในการเปิดลงทะเบียน บัตรสวัสดิการแห่งรัฐ รอบใหม่ จะมีการเพิ่มเงื่อนไขบางประการ เช่น ผู้ถือบัตรฯ ต้องยินยอมเปิดเผยข้อมูลรายได้ของครอบครัว เป็นต้น ทั้งนี้ หากฐานข้อมูลพร้อม ก็จะสามารถดูได้อีกว่า ผู้ถือบัตรฯ 1 คน ได้รับความช่วยเหลือจากรัฐบาลไปแล้วเท่าไหร่ และต้องได้รับความช่วยเหลือเพิ่มเติมผ่านสวัสดิการของหน่วยงานอื่นอีกมากน้อยแค่ไหน
“ในอดีตไม่สามารถตรวจสอบได้ว่า ผู้ได้รับสวัสดิการฯ มีสถานะการเงินทั้งของตัวเองและครอบครัวเปลี่ยนแปลงเพิ่มขึ้นหรือลดลงอย่างไร เนื่องจากในการลงทะเบียนที่ผ่านมาไม่ได้ขอให้ผู้ลงทะเบียนยินยอมเปิดเผยข้อมูลดังกล่าว แต่การลงทะเบียนใหม่จะต้องกดยินยอมเปิดเผยข้อมูลดังกล่าว ซึ่งกระทรวงการคลังจะมีการอัพเดทข้อมูลใหม่ทุกปี หากพบผู้ที่ได้รับสิทธิ์หรือครอบครัว มีรายได้เพิ่มขึ้นและเกินกว่าที่กำหนด ก็จะมีการตัดสิทธิ์ออกจากระบบ รวมทั้งเปิดให้ผู้ที่มีรายได้ลดลงและเข้าเกณฑ์เงื่อนไขได้ลงทะเบียนเพื่อเข้ารับสวัสดิการดังกล่าว”
สำหรับการเปิดลงทะเบียนบัตรสวัสดิการแห่งรัฐรอบใหม่นั้น นางสาวกุลยา กล่าวว่า เดิม สศค. เตรียมนำข้อมูลเสนอต่อนายอาคม เติมพิทยาไพสิฐ รัฐมนตรีว่าการกระทรวงการคลังในช่วงเดือน พ.ค. นี้ แต่ขณะนี้เนื่องจากสถานการณ์เปลี่ยน จึงอาจจะมีการพิจารณาเรื่องกรอบเวลาการหารือในประเด็นนี้อีกครั้ง

คลังจ่อเปิดลงทะเบียน ทบทวนสิทธิ บัตรสวัสดิการแห่งรัฐ บัตรคนจน รอบใหม่ในปี 64
บัตรสวัสดิการแห่งรัฐ บัตรคนจน ต้องรู้กับ 5 เงื่อนไขที่ กปน. ช่วยจ่ายค่าน้ำให้
