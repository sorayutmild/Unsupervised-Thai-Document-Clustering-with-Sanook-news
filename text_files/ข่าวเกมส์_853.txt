
10 อันดับเกมยอดเยี่ยม ประจำปี 2015 by Sanook! Game
10 อันดับเกมยอดเยี่ยม ประจำปี 2015
เดือนธันวาคมเดือนชี้ชะตาประจำปี ว่าในแต่ละปีนั้นมีเกมอะไรที่เป็นสุดยอดประจำปีบ้าง โดยที่ผ่านมานั้นสถาบันที่จัดอันดับเกมยอดเยี่ยมแห่งปีที่โด่งดังที่สุดก็คือ The Game Awards ที่แต่เดิมมีชื่อว่า Spike Video Game Awards แต่ว่าในปีนี้ทาง Sanook! Game เราจะขอจัดอันดับขึ้นเองบ้าง
โดยทางเราจะทำการคัดเลือกเกมจากหลายสายมาทำการจัดอันดับเกมยอดเยี่ยมนี้ ทั้งเกมมือถือ เกมออนไลน์ เกมพีซี และเกมคอนโซล ไม่จำกัดประเภทเกมอย่างใดอย่างหนึ่ง ที่เพิ่งเปิดให้บริการหรือเพิ่งวางจำหน่ายในปีนี้  จะนำมาคัดเลือกปนๆกัน ซึ่ง 10 เกมยอดเยี่ยมที่เราเลือกมาจากทุกประเภท มีดังนี้
อันดับ 10 : Marvel Future Fight10 อันดับเกมยอดเยี่ยม ประจำปี 2015เกมมือถือเปิดตัวแรงจาก เน็ตมาร์เบิล ที่รวมการต่อสู้ของเหล่าฮีโร่และตัวร้าย จากจักรวาลมาร์เวลกว่า 40 ตัว สร้างปรากฏการณ์ใหม่กับเกมซีรี่ส์ Marvel ในมือถือ ที่มียอดดาวน์โหลดไวที่สุดของซีรี่ส์ ปัจจุบันมียอดดาวน์โหลดเกิน 10 ล้านครั้งจากทั้งสองระบบ iOS และ Android
อันดับ 9: Super Mario Maker10 อันดับเกมยอดเยี่ยม ประจำปี 2015มาริโอ ลุงหนวดช่างประปา ฮีโร่เกมตั้งแต่สมัยเด็กๆของเกมเมอร์หลายๆคน มาในรูปแบบใหม่ ที่เปิดให้ผู้เล่นสามารถสร้างฉากขึ้นเองได้เป็นครั้งแรก ซึ่งแม้ว่าจะเป็นเกมที่ลงเฉพาะเครื่อง Wii U เพียงเครื่องเดียว แต่ก็ได้รับความนิยมและมียอดขายไม่แพ้พวกเกม Multi เลย
อันดับ 8: FIFA 1610 อันดับเกมยอดเยี่ยม ประจำปี 2015เกมฟุตบอลสำหรับมหาชนประจำยุคนี้ ที่ปีนี้ก็ยังคงครองแชมป์เกมฟุตบอลขายดีประจำปีเช่นเคย แม้ว่าคู่แข่งอย่าง PES จะพัฒนาขึ้นมาได้ดี แต่โดยรวม FIFA 16 ก็ได้รับความนิยมกว่า โดยเฉพาะอย่างยิ่ง เรื่องของลิขสิทธิ์ทีมฟุตบอล แถมภาคนี้ยังได้ลิขสิทธิ์ทีมฟุตบอลหญิงมาเพิ่มอีกด้วย
อันดับ 7: Heroes of the Storms10 อันดับเกมยอดเยี่ยม ประจำปี 2015ถึงเกมแนว MOBA จะมีเกมยักษ์ใหญ่ครองตลาดอยู่แล้ว แต่ทาง Blizzard ก็ไม่เกรงกลัวที่จะส่งผลงานเกม MOBA เข้าแข่งด้วย และก็ทำผลงานได้อย่างสุดยอด สามารถขึ้นไปติดอันดับต้นๆของเกมแนว MOBA ทั่วโลกได้อย่างรวดเร็ว จากจุดเด่นของเกม ที่รวมเอาตัวละครฮีโร่และเหล่าร้าย จากเกมอื่นๆของ Blizzard เอาไว้ และเน้นการเล่นแบบ fast-paced คือเล่นไว จบไว เป็นจุดขาย
อันดับ 6: MU Origin10 อันดับเกมยอดเยี่ยม ประจำปี 2015ถ้าพูดถึงเกมออนไลน์บนมือถือ ที่มาแรงที่สุดของปีนี้ของไทย ก็คงจะเป็นเกมอะไรไปไม่ได้นอกจาก MU Origin อดีตเกมออนไลน์สุดฮิตของ PC ที่ย่อส่วนมาให้เล่นกันในมือถือได้ โดยทีความสนุกของเกมไม่ต่างไปจาก MU ต้นตำรับ ซึ่ง MU Origin เพิ่งเปิดให้บริการในไทยปีนี้ และได้รับความนิยมอย่างรวดเร็ว ขณะที่ในจีนและเกาหลีใต้ก็ได้รับความนิยมเช่นกัน
อันดับ 5: Metal Gear Solid The Phantom Pain10 อันดับเกมยอดเยี่ยม ประจำปี 2015ผลงานส่งท้ายของ ฮิเดโอะ โคจิม่า ที่ทิ้งทวนได้อย่างยิ่งใหญ่ ทั้งเรื่องยอดขายและกระแสรีวิวจากสื่อทั่วโลก ที่ยกให้เป็นเกม Metal Gear Solid ที่ดีที่สุดเท่าที่เคยทำมา โดยเฉพาะเรื่องของกราฟิกเกมที่ทำได้อย่างสวยงาม ด้วยพลังของ Fox Engine และเกมเพลย์ก็หลากหลายขึ้น จากฉากที่กว้างแบบ Open World
อันดับ 4: Assassin's Creed Syndicate10 อันดับเกมยอดเยี่ยม ประจำปี 2015เกมนักฆ่าภาคแก้ตัวของ Ubisfoft หลังจากที่โดนด่าจนเสียผู้เสียคนไปในภาค Unity ภาคนี้จึงทำออกมาได้ดีขึ้นมาก จนสื่อต่างๆก็ยกย่องให้เป็นภาคที่สนุกที่สุดภาคหนึ่งของซีรี่ส์เลย โดยมีจุดเด่นของเกมเพลย์ ที่มีตัวละครให้เล่นสองตัวสองสไตล์ แถมฉากของเกมก็สมจริงราวกับยกกรุงลอนดอนยุคปี 1868 มาไว้ในเกม
อันดับ 3: Fallout Shelter10 อันดับเกมยอดเยี่ยม ประจำปี 2015ยกให้เป็นสุดยอดเกมมือถือแห่งปีไปเลยสำหรับ Fallout Shelter จากเดิมที่เป็นเกม RPG Open World ก็ดัดแปลงกลายมาเป็นเกม Strategy วางแผนบริหารหลุมหลบภัยได้อย่างสนุกและลงตัว ขนาดเพิ่งปล่อยโหลดให้เล่นกันยังไม่ถึงครึ่งปี แต่มียอดดาวน์โหลดเกิน 20 ล้านครั้งเข้าไปแล้ว
อันดับ 2: Fallout 410 อันดับเกมยอดเยี่ยม ประจำปี 2015ตำนานการผจญภัยในโลกหลังสงครามนิวเคลียร์ภาคล่าสุด เกมที่ได้รับการโหวตเป็นสุดยอดเกมที่รอคอยแห่งปี 2015 และเมื่อถึงวันที่เกมออกวันแรก ยังทำสถิติคนเล่นใน Steam สูงสุด มากกว่าเกม MOBA อย่าง DOTA 2 เสียอีก แม้ว่าจะมีข้อเสียเรื่องกราฟิกและบั๊กไปบ้าง แต่โดยรวมคนก็ยังนิยมเล่นกันจำนวนมาก
อันดับ 1: Grand Theft Auto V PC10 อันดับเกมยอดเยี่ยม ประจำปี 2015มาช้ายังดีกว่าไม่มา! อดีตเกมยอดเยี่ยมแห่งปี 2013 แต่ตอนนั้นในฐานะเกมคอนโซล เพราะออกมาให้เล่นแค่ในเครื่อง PS3 และ Xbox360 เท่านั้น แต่ตอนนี้ GTA V ก็ได้โยกมาให้ชาว PC เล่นกันด้วยแล้วเมื่อเดือนเมษายน 2015 ที่ผ่านมา และในเวลาไม่ถึงปี แถมยังเป็นเกมเก่า แต่ก็ยังขึ้นแท่นเกม PC ที่ขายดีที่สุดของปี 2015 ได้ จากผลของการที่ตัวเกมมีการปรับปรุงให้ดีขึ้น มากกว่าเวอร์ชั่นคอนโซลมากพอสมควร ไม่ว่าจะเป็นเรื่องกราฟิก เฟรมเรท คอนเท้นต์ในเกมที่เพิ่มมากขึ้น ทำให้เปิดขายแค่วันแรกก็มียอดขายเกินล้านแล้ว ขนาดของ PC ขายทีหลังตั้งสองปีนะเนี่ย
 
ตอนจัดอันดับนี่ก็ต้องขอบอกว่า มีการรักพี่เสียดายน้องกันมากทีเดียว ว่าจะเลือกเกมอะไรมาติดอันดับดี โดยทางทีมงาน Sanook! Game ใช้หลักในการวิเคราะห์อันดับ จากความนิยมของเกมนั้น กระแสวิจารณ์ของเกม รวมถึงยอดขายของเกมด้วยรวมกันซึ่งเกมที่ตัดออกไปนั้น บางเกมก็เป็นเกมที่ดีมากๆ แต่ว่ายอดขายอาจจะสู้เกมที่ติดอันดับไม่ได้ ก็เลยจำใจต้องตัดออก นอกจากนี้ก็อยากจะเอาเกม Tree of Savior มาติดอันดับด้วย เพราะเป็นเกมที่กระแสมาแรง แต่ติดอยู่ตรงตัวเกมยังไม่เปิดให้บริการอย่างเต็มตัว