ภายหลังจบการแข่งขันฟุตบอลชายซีเกมส์ 2017 รอบชิงชนะเลิศ และเป็นทีมชาติไทยที่สามารถคว้าเหรียญทองมาครองได้สำเร็จ โดยเฉือนเอาชนะ มาเลเซีย เจ้าภาพจัดการแข่งขันไปได้หวุดหวิด 1-0สำนักข่าวเวียดนามได้กล่าวถึงชัยชนะของทีมชาติไทยในครั้งนี้ว่า "ทีมชาติไทยสามารถทำ แฮตทริกแชมป์ ได้สำเร็จ"นอกจากนี้ยังระบุว่า ชัยชนะของฟุตบอลชายทีมชาติไทย ถือเป็นการเอาคืนแบบ ทบต้น ทบดอก จากการแข่งขันซีเกมส์ ที่มีความผิดพลาดมากมายในการจัดการแข่งขันครั้งนี้ ด้วยการคว้าแชมป์ซีเกมส์เป็นครั้งที่ 3 ติดต่อกันจาก 2 ครั้งก่อนหน้าทีมชาติไทยกลับมาทำแชมป์แฮตทริกซีเกมส์อีกครั้ง หลังเคยทำได้ในปี 1981, 1983, 1985 แฮตทริกครั้งที่ 1 ในปี 1995, 1997, 1999 แฮตทริกครั้งที่ 2 และล่าสุดในปี 2013, 2015, 2017 ที่ถือเป็นแฮตทริกครั้งที่ 3แม้ก่อนการแข่งขันจะเริ่มขึ้น มีผู้เชี่ยวชาญหลายคนออกมาบอกว่า ไทยอาจจะต้องตกอยู่ในสถานะเป็นรองมาเลเซีย ที่เป็นทั้งเจ้าภาพจัดการแข่งขันและเจ้าบ้าน อีกทั้งยังต้องเตะในสนาม ชาห์ อลัม ที่เต็มไปด้วยกองเชียร์ และธงชาติของมาเลเซีย
แต่แล้ว วรวุฒิ ศรีมะฆะ ก็แสดงให้เห็นว่าพวกเค้าไม่ได้เกรงกลัวอะไร และนำทีมนักเตะลงเล่นด้วยความสงบซึ่งจุดเปลี่ยนของเกมส์นี้มีเพียงครั้งเดียวที่ผู้รักษาประตูทีมชาติมาเลเซีย ฮาซิก นาซลี สกัดบอลพลาดเข้าประตูตัวเอง ส่งผลให้ทีมชาติไทยขึ้นนำ 1-0 ในช่วงครึ่งเวลาแรก และเกมส์ก็จบลงที่สกอร์นั้นแต่มีอีกประเด็นที่น่าสนใจคือ เมื่อ 16 ปี ก่อนในปี 2001 มีการจัดการแข่งขันซีเกมส์ครั้งที่ 21 ที่ประเทศมาเลเซีย การแข่งขันฟุตบอลชายรอบชิงชนะเลิศ ไทย พบ มาเลเซีย ซึ่งผลการแข่งขันครั้งนั้นเป็นไทย ที่สามารถคว้าเหรียญทองไปครองได้ ดังนั้นจึงอาจจะกล่าวได้ว่า “16 ปีผ่านไป ทีมชาติมาเลเซียก็ยังย่ำอยู่ที่เดิม”นอกจากนั้น นับตั้งแต่ที่เราเรียกการแข่งขันของภูมิภาคนี้ว่า ซีเกมส์ ในปี 1977 ขณะนี้ผ่านไปแล้วกว่า 40 ปี โดยทีมที่สามารถคว้าเหรียญรางวัลไปครองและเข้าถึงรอบรองในปีนี้ได้แก่ เหรียญทองคือไทย เหรียญเงินเป็นของมาเลเซีย และเหรียญทองแดงเป็นของอินโดนีเซีย
ในซีเกมส์ครั้งนี้เมียนมาร์ถือเป็นทีมน้องใหม่ ที่สามารถเข้ามาถึงรอบรองชนะเลิศ และถือเป็น 1 ใน 4 ทีมที่ดีที่สุดของอาเซียน แต่อย่างไรก็ตาม แม้เมียนมาร์จะมีผู้เล่นที่เคยผ่านฟุตบอลโลก U20 ในทีม แต่พวกเค้าก็ไม่สามารถคว้าเหรียญได้แม้แต่เหรียญทองแดง ที่พลาดท่าแพ้อินโดนีเซียไปในการชิงเหรียญทองแดง ในขณะที่ทีมเวียดนามเองที่มีความคาดหวังว่าจะสามารถความโดดเด่นได้ในการแข่งขันครั้ง แต่ปรากฎว่าไม่สามารถผ่านได้แม้แต่ในรอบแบ่งกลุ่มผู้เชี่ยวชาญหลายคนกล่าวว่าทีมชาติไทยแชมป์ซีเกมส์ครั้งนี้ ไม่ได้แกร่งกว่าชุดก่อนเมื่อ 2 ปีที่แล้ว แต่ทีมชาติไทยรุ่นใหม่ชุดนี้ก็ทำผลงานได้ดี แข่ง 10 วัน 8 นัด ชนะ 7 เสมอ 1 และไม่แพ้ใครเลย ผลงานที่ดีที่สุดของทีมชาติไทยชุดซีเกมส์หนนี้คือนัดที่สามารถเอาชนะเวียดนามไป 3-0 ในรอบแบ่งกลุ่มฟุตบอลซีเกมส์ครั้งนี้ได้จบลงแล้ว และมันช่างเป็นเรื่องน่าเศร้าที่เราจะต้องเห็น 2 ทีมนี้พบกันอีกในอีก 2 ปีข้างหน้า