คุณย่าปุ๊ก อาภัสรา ขอหวนคืนรันเวย์การประกวดนางงามสวมชุดว่ายน้ำ เล่นน้ำกับหลานๆ ยังสวยเป๊ะมากๆ จริงๆ 
แฟนคลับยิ้มตามเลยเมื่อ ป๊อก-ภัสสรกรณ์ จิราธิวัฒน์ ลูกชายสุดที่รักของ อาภัสรา หงสกุล นางงามจักรวาลคนแรกของเมืองไทย ทำเซอร์ไพรส์ชวนคุณแม่มาเล่นน้ำกับหลานๆ มีก้า-มีญ่า และถือว่าเป็นวันที่พิเศษสุดๆ เพราะ คุณย่าปุ๊ก นั้นจัดเต็มในชุดว่ายน้ำวันพีซออกสื่ออีกครั้ง  
โดยในรายการ ป๊อกกี้ on the run SS4 EP48 ช่องยูทูบเรียกว่าจัดให้เป็นพิเศษสุดๆ ไปเลย เพราะ คุณย่าปุ๊ก นั้นใส่ชุดว่ายออกสื่อครั้งแรกเลยทีเดียว ทางด้าน มาร์กี้ ลูกสะใภ้สุดสวยได้ทำหน้าพิธีกรถามว่าคุณแม่ไม่ได้ใส่ชุดว่ายนานแค่ไหนแล้ว ซึ่งทางย่าปุ๊กได้บอกว่าปกติใส่เล่นน้ำเป็นประจำอยู่แล้วแต่แค่เฉพาะในบ้านเท่านั้น นอกจากนี้ย่าปุ๊กยังบอกอีกว่าชื่นชอบชุดว่ายน้ำแบบวันพีซมากกว่า แต่ก็มีใส่ทูพีซบ้างและบิกินี่ก็มีบ้าง 
เรียกว่าเป็นภาพที่พิเศษสุดๆ จริงๆ หลายคนเห็นแล้วบอกเหมือนกันเลยว่าย่าปุ๊กยังสวยเป๊ะมากๆ กาลเวลาทำอะไรไม่ได้เลยจริงๆ ค่ะ 
