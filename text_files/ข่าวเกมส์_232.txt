ทามาก็อตจิ
Tamagotchi: L.I.F.E. (Love is Fun Everywhere)
 
Platform: iOS, Android
 
Genre: Virtual Pet
 
Release Date: 2013
ทามาก็อตจิ ของเล่นสัตว์เลี้ยงดิจิตอลจาก Bandai ที่เคยได้รับความนิยมอย่างมากเมื่อช่วงสิบกว่าปีก่อน มันกำลังกลับมาอีกครั้งแล้วในสมาร์ทโฟนของคุณ ตอนนั้นยังจำได้ดีว่าเป็นของเล่นที่ฮิตมาก แต่มีราคาสูงสำหรับเด็ก ใครมีเล่นถือว่าไฮโซมาก ไฮโซจนโดนครูยึดเลยทีเดียว แต่หลังจากนั้นมาความนิยมของเจ้าทามาก็อตจิก็ลดลงเรื่อยๆ เพราะมีของเลียนแบบจากจีนเข้ามาขายในราคาถูกจนเกลื่อน และคนก็เบื่อไปตามกาลเวลา พอมาถึงตอนนี้อุปกรณ์และเทคโนโลยีก็ก้าวไหนไปกว่าเดิมมาก การจะทำ App สัตว์เลี้ยงดิจิตอลในเครื่องสมาร์ทโฟน หรืออื่นๆก็ไม่ใช่เรื่องยากอีกต่อไป จึงมีคนทำ App สัตว์เลี้ยงดิจิตอลออกมาขายไม่น้อย เช่น Hachi ที่มีระบบการเล่นไม่ต่างจากทามาก็อตจิมากนัก แค่ตัวละครไม่เหมือนกัน
 
เมื่อเห็นมี App สัตว์เลี้ยงเจ้าอื่นทำออกมาแบบนี้ มีหรือที่ทาง Bandai ผู้ริเริ่มทำคนแรกจะยอม จึงออกมาประกาศทำ App สัตว์เลี้ยงทามาก็อตจิ ของตนคืนชีพอีกครั้ง ลงทั้ง iOS และ Android แต่ว่ายังไม่กำหนดเปิดให้ดาวน์โหลด สามารถติดตามข้อมูลวันเปิดให้ดาวน์โหลดได้ที่ http://tamagotchilife.com/app-download/
ทามาก็อตจิเวอร์ชั่นสมาร์ทโฟน จะมีชื่อว่า Tamagotchi: L.I.F.E. (Love is Fun Everywhere) มีการปรับปรุงระบบการเล่นขึ้นใหม่ ให้หลากหลายมากกว่าเดิม เช่นเพิ่มคำสั่ง เพิ่มมินิเกมส์เล่นกับทามาก็อตจิ หรือถ้าอยากกลับไปเล่นแบบเก่าๆ ก็สามารถเลือกโหมด Retro ได้
ว่ากันว่าการเล่นเกมส์สัตว์เลี้ยงแบบนี้ จะช่วยฝึกให้เราเลี้ยงเด็กได้เก่งขึ้น เพราะต้องคอยตื่นมาดูแลบ่อยๆนั่นเอง แฮ่~~
 
 
ข้อมูลอ้างอิงจาก

http://tamagotchilife.com/blog/
http://kotaku.com/5982242/its-stupid-how-excited-i-am-about-the-tamagotchi-app
