                กลายเป็นรถยนต์ที่ได้รับความนิยมอีกกลุ่มไปถนัดตาเมื่อพูดถึงรถยนต์ที่มากความสามารถมาพร้อมการตอบสนองที่หลากหลายในตลาดไม่ว่าใครก็คงต้องนึกถึงรถยนต์นั่งอเนกประสงค์ประเภท  SUV  ที่มีมากมายหลายรุ่นหลายสไตล์ และล่าสุดในตลาดก็ต้องเปิดทางให้น้องใหม่  Honda CR-V  ที่เข้ามาทำตลาดอีกครั้ง หลังมีการเปิดตัวไปแล้วในต่างประเทศ
                การแนะนำรถยนต์  Honda CR-V  ใหม่เป็นไปตามความคาดการณ์ หลังจากมีการเปิดตัวรถยนต์รุ่นนี้ไปอย่างเป็นทางการในต่างประเทศ ที่วันนี้ในเจนเนอร์เรชั่นที่ 4 ของ Honda CR-V  ใหม่ ก็พร้อมให้คนไทยได้สัมผัสกันอย่างเป็นทางการ
2012  Honda CR-V
                 Honda CR-V  โฉมใหม่กลับมาพร้อมคอนเซปต์ในการแนะนำตัว ภายใต้วลีที่ว่า "Life will never be the same" ให้นิยามที่แตกต่างจากรถยนต์รุ่นอื่น ด้วยความตั้งใจจริง ในการกลับมาที่ต้องการเซทมาตรฐานใหม่ให้กลับรถยนต์กลุ่มนี้ หลังเคยเป็นรถยนต์รุ่นแรกที่เคยเข้ามาเปิดตลาด
                เรือนร่างภายนอก  2012 Honda CR-V  ใหม่ ให้ความแตกต่างจากรุ่นเดิมที่มุ่งเน้นในความสปอร์ตของตัวรถมากยิ่งขึ้น ไปพร้อมอารมณ์หรูหราที่ถูกผนวกกันอย่างลงตัว แต่ก็ไม่ลืมที่จะให้ความคมเข้มของเส้นสายตามฉบับรถยนต์อเนกประสงค์ที่ต้องตอบโจทย์ได้หลากหลายมากยิ่งขึ้น
                มิติตัวถังที่ยาว 4,534 ม.ม. กว้าง 1,820 ม.ม. และสูง 1,685.ม.ม. ถ้าเทียบจากรุ่นเดิมมีการปรับเปลี่ยนพอสมควร แต่ในการปรับเปลี่ยนเรื่องขนาดต่างๆ ไม่ได้มีการเพิ่มในส่วนของระยะฐานล้อที่ยังคงความยาว 2,620 ม.ม. เหมือนในรุ่นก่อนหน้า ควบไปกับรายละเอียดตัวถังต่างๆ ตั้งแต่กระจังหน้าดีไซน์ใหม่ 3 ชั้น พร้อมคิ้วโครเมี่ยม และโคมไฟหน้าโปรเจคเตอร์ ที่หล่อเหลาแต่ยังสอดคล้องตามหลักอากาศพลศาสตร์ ให้มาตรฐานเริ่มต้นด้วยล้ออัลลอยขอบ 17 นิ้ว ในรุ่น 2.0  E  พร้อมยาง 225/65/  R 17 และพกล้อขอบ 18 นิ้ว พร้อมยาง 225/60/ R18 ในรุ่น 2.4  EL  เป็นต้นไป
2012  Honda CR-V
                ในห้องโดยสาร Honda CR-V  ใหม่ สะท้อนภาพความเป็นรถยนต์อเนกประสงค์ระดับพรีเมี่ยม ที่มาพร้อมระบบปรับอากาศอัตโนมัติ Dual Zone Air Condition  เพิ่มความสะดวกด้วยช่องปรับอากาศทางด้านหลัง และการตอบสนองต่อการใช้งานด้วย5 ที่นั่ง  และเบาะหลังสามารถปรับพับได้ง่าย ด้วยฟังชั่น  One motion เพียงครั้งเดียวก็สามารถพับเบาะ ที่ยังสามารถแยกได้ตามต้องการในอัตรา 60 /40 เพิ่มพื้นที่ในการจุสัมภาระมากยิ่งขึ้นหากต้องการ  พร้อมสีภายในที่สามารถเลือกได้ระหว่างสีดำและสีเบจ แต่ขึ้นอยู่กับสีภายนอกรถ
                ด้านสมรรนถะการขับขี่ Honda CR-V  ใหม่ มาพร้อม 2 ขุมพลังตอบสนองการขับขี่ตามความต้องการ ที่ทั้งหมดสามารถใช้พลังงานทางเลือก  E85 ได้หากต้องการ แนะนำเริ่มต้นกับเครื่องยนต์ขนาด 2.0 ลิตร แคมเดียวพร้อมระบบวาล์วแปรผันอัจฉริยะ  i-vtec  ให้กำลังสูงสุด 155 แรงม้าที่ 6,500 รอบต่อนาที  ให้แรงบิดสูงสุด 190 นิวตันเมตร  ที่ 4,300 รอบต่อนาที
                ในรุ่นเครื่องยนต์ 2.4 มาพร้อมสมรรถนะจากขุมพลังแบบแคมคู่ให้กำลังสูงสุด 170 แรงม้า ที่ 6,000 รอบต่อนาที ในขณะที่แรงบิดให้สูงสุด 220  นิวตันเมตรที่ 4,300 รอบต่อนาที โดยทุกรุ่นมาพร้อมระบบเกียร์อัตโนมัติ 5 สปีด  และในรุ่น 2.4 ยังให้การขับขี่ตอบสนองทันใจด้วยระบบ Paddle Shift ที่ยังมีระบบ Cruise control  มาให้ขับขี่สบายเป็นมาตรฐานในทุกรุ่น
2012  Honda CR-V
                นอกจากสมรรถนะที่เป็นเลิศแล้ว  Honda CR-V  ใหม่ ยังมาพร้อมเทคโนโลยีมากมายที่ตอบสนองในการขับขี่ให้ง่ายมากยิ่งขึ้น อย่างเช่น ระบบควบคุมการทรงตัว Vehicle Stability Assisted  หรือ  VSA  เช่นเดียวกับการออกตัวบนทางชั้นที่มั่นใจยิ่งขึ้นกับระบบ Hill Start Assist  และมาตรฐานใหม่แห่งการควบคุมที่เหนือชั้นกับระบบพวงมาลัย  Motion Adaptive EPS  (MA-EPS)  ช่วยให้มั่นใจยิ่งขึ้น แม้จะเกิดเหตุการณที่ไม่คาดฝัน  และขาดไม่ได้กับ Real Time 4 WD  ที่มีมาให้เฉพาะรุ่น ถ้าต้องการออกลุย
                เรื่องความปลอดภัยก็ยังมั่นใจได้เช่นเดิม ด้วยมาตรฐานต่างๆมากมายในการให้ความมั่นใจยามขับขี่ เริ่มต้น ด้วยระบบดิสก์เบรก 4 ล้อ พร้อมจานเบรกระบายความล้อที่เบรกคู่หน้า และดิสก์เบรกแบบดรัมอินดิสก์ ให้มาตรฐานด้วยระบบเบรกป้องกันล้อล็อค ABS  และระบบกระจายแรงเบรก  EBD  พร้อมจิตวิญญาณโครงสร้างตัวถังนิรภัย  G-CON และถุงลมนิรภัยคู่หน้า รวมถึง ม่านนิรภัยที่มีมาให้รุ่น 2.4 ลิตรเท่านั้น
                Honda CR-V  ใหม่พร้อม 6 สีให้เลือกได้แก่ สีเงินอลาบาสเตอร์ (เมทัลลิก) สีดำคริสตัล (มุก) สีเทาโพลิชเมทัล (เมทัลลิก) และสีน้ำตาลเออเบิร์นไททาเนียม(เมทัลลิก) ที่ยังมี สีใหม่ น้ำเงินทไวไลท์ (เมทัลลิก) และ สีขาวออร์คิด (มุก) (ราคาเพิ่ม 12,000 บาท) สงนราคาจำหน่ายดูได้ข้างเลย
 
ราคาจำหน่าย 2012 Honda CR-V 
Honda CR-V รุ่น 2.0 S (ขับเคลื่อน 2 ล้อ) ราคา 1,164,000 บาท
Honda CR-V รุ่น 2.0 E (ขับเคลื่อน 4 ล้อ) ราคา 1,274,000 บาท
Honda CR-V รุ่น 2.4 EL 2WD (ขับเคลื่อน 2 ล้อ) ราคา 1,444,000 บาท
Honda CR-V รุ่น 2.4 EL (ขับเคลื่อน 4 ล้อ) ราคา 1,524,000 บาท
 
