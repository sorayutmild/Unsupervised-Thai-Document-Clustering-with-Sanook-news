เผยเหตุผลที่รถของ Steve Jobs มักจะไม่มีป้ายทะเบียนสำหรับใครที่คอยติดตามเรื่องราวชีวิตของ Steve Jobs มาโดยตลอดน่าจะพอทราบว่า Steve Jobs เป็นบุคคลที่ตามหาตัวยากมาก เพราะรถยนต์ของเขานั้นไม่เคยสวมป้ายทะเบียนเลย ทำให้เราไม่สามารถติดตามรถยนต์ของเขาโดยจำเอาจากหมายเลขป้ายทะเบียนได้ ซึ่งก็สร้างความประหลาดใจให้กับหลายๆ คนเป็นอย่างมากว่าทำไม่ Steve Jobs ถึงทำแบบนั้นได้

ล่าสุดทาง ITWire ได้มีโอกาสพูดคุยกับ Jon Callas ซึ่งทำงานเกี่ยวกับความปลอดภัยใน Apple ซึ่งเขาก็เปิดเผยถึงสาเหตุที่รถของ Steve Jobs ไม่เคยมีป้ายทะเบียนเอาใว้ว่า“สตีฟมองเห็นช่องทางหนึ่งในกฏหมายการขับรถของเมืองแคลิฟอร์เนีย โดยมีกฎอยู่ว่าใครก็ตามที่ออกรถใหม่จะมีเวลาสูงสุดถึง 6 เดือนที่จะไม่ต้องติดป้ายทะเบียนก่อนที่จะผิดกฎหมาย ดังนั้นสตีฟจึงได้ทำข้อตกลงกับบริษัทจัดเช่าซื้อรถให้เปลี่ยนรถของเขาเป็น คันใหม่ในรุ่นเดิมหรือคล้ายๆ เดิม ทุกๆ 6 เดือน จึงทำให้เขาไม่จำเป็นต้องหาป้ายทะเบียนมาใส่แต่อย่างใด”แสดงว่าดมกลิ่นรถใหม่กันสบายใจตลอดปีเลยทีเดียว!