





หลังจากที่เราได้เล่าเรื่องเกี่ยวกับกลุ่มเก๋งคอมแพ็คไปเมื่อช่วงสุดสัปดาห์ที่ผ่านมา ก็ต้องขอขอบคุณท่านผู้ชมเว็บหลายๆท่านที่เป็นคอค่ายรถยนต์ Honda ว่า ทำไมทีมงานราลำเอียงไม่นำข้อมูลซีวิค มาขึ้นสังเวียนกับคู่แข่งค่ายอื่นๆ 
เราคงต้องกล่าวคำขอโทษกันก่อน และต้องขอบอกว่า civic นั้นตอนนี้มีการอุบไต๋จากทางฮอนด้าอยู่และดูเหมือนว่าคลื่นใต้น้ำของฮอนด้า เรื่องรถรุ่นใหม่ที่จะมาทำตลาดนั้น ดูจะไม่ใช่แค่เพียงเจ้าเก๋งเล็กยอดนิยมกันเสียแล้ว
แม้ต้องยอมรับก่อนว่าข้อมูลที่นำมาพูดคุยกันในวันนี้อาจจะไม่เหมือนกันกับเวอร์ชั่นที่จะจำหน่ายในประเทศไทย 100% แต่ในตอนนี้ที่ทางญี่ปุ่นและอเมริกาได้มีการเปิดตัวรถยนต์รุ่นใหม่กันไปเป็นที่เรียบร้อย สำหรับ Honda Inspire หรือ Honda accord ที่ทางบ้านเราและประเทศสหรัฐต่างใช้ชื่อรุ่นเหมือนกัน

Honda Accord ใหม่โมเดลปี 2011 นั้นสำหรับบ้านเรามันจะเป็น Accord Minor change ซึ่งเราหวังว่าน่าจะเป็นมวยเด็ดจากฮอนด้า หลังจากที่แอบเปิดตัวไปในทางประเทศญี่ปุ่นอย่างไม่มีปี่มีขลุ่ย จนทำเอาวงการรถยนต์เมืองวาซาบิ ถึงกับงงไปตามๆกัน
ภายนอก Accord โฉมใหม่นี้ ทางฮอนด้ามีการปรับแต่งหน้าตาใหม่ให้ดูหล่อเหลามากขึ้นกว่าเดิม เริ่มตั้งแต่ชุดกันชนหน้าที่ถูกขัดเกลาขึ้นมาใหม่ แลดูลงตัวเข้ากับกระจังหน้าใหม่ที่ ทางฮอนด้าตั้งใจเล่นแร่แปรธาตุจับสลับสับเปลี่ยน เงาเป็นดำ..ดำเป็นเงา ให้ดูแปลกตาไป อีกแบบ

ไม่เพียงเท่านี้ แอคคอร์ดใหม่ ยังมาพร้อมรองเท้าประจำกายกับล้อแม็กลายใหม่ขนาด 16 และ 17 นิ้ว ตามรุ่น ที่ให้ความหรูหราเพิ่มมากยิ่งขึ้น ส่วนบั้นท้ายก็ไม่ได้มีอะไรการเปลี่ยนมากขึ้น แต่ที่เห็นเด่นอย่างหนึ่งคงไม่พ้นคลีบบนหลังคา ที่แลดูคล้ายของ BMW ส่วนในเวอร์ชั่นญี่ปุ่นนั้น มีการเพิ่ม spoiler ทางด้านท้ายแทนคลีบดังกล่าว
ด้านขุมพลังแอคคอร์ดใหม่ยังมาพร้อมเครื่องยนต์ 3 รุ่น 3 ขนาด เหมือนเดิม คือ 2.0,2.4 และ 3.5 พร้อมระบบเกียร์อัตโนมัติ 5 สปีดเช่นเคย ซึ่งสิ่งหนึ่งท่าสร้างความฉงนอย่างมาก เป็นเรื่องความประหยัดที่น่าเหลือเชื่อ โดยมีการอ้างว่า Accord ใหม่นี้ จะมีอัตราประหยัด ในเมืองอยู่ที่ 9.2 กม/ลิตร นอกเมืองที่ 13.6 กม/ลิตร และโดยเฉลี่ย อยู่ที่ 10.8 กม./ลิตร ทั้งในเครื่องรุ่น 2.0 และ 2.4 ลิตร ทั้งที่ตัวรถมีน้ำหนักเพิ่มขึ้นเฉลี่ยรุ่นละ 15 กิโลกรัมเลยทีเดียว

เรื่องภายใน Accord ใหม่ได้มีการอัดความหรูหรามีระดับเพิ่มมากยิ่งขึ้น เต็มอัตรา ซึ่งตรงกับข่าวที่ว่าทางบริษัท ฮอนด้าอาจจะมีการยกเลิกไลน์การผลิตรถเก๋งรุ่นใหญ่ Honda Legend เพื่อลดช่องว่างของโปรดักส์ในกลุ่มตลาดยุโรป ทำให้อานิสงค์ตกถึงผู้บริโภคที่กำลังจะซื้อ แอคคอร์ด 2011 
ห้องโดยสารในรุ่นใหม่นี้ จะยังคงมีความสะดวกสบายตามฉบับรถหรูหราที่มาพร้อมเบาะหนังสีเบจ เหมือนเคย โดยทุกรุ่นมาพร้อมระบบแอร์อัตโนมัติ และของอำนวยความสะดวกสบายเปลี่ยนรถเป็นบ้านจิปาถะตามฉบับของรถยนต์ฮอนด้า ที่ยังคงมาพร้อมความปลอดภัยชั้นเลิศ ที่ทางฝั่งอเมริกายัดถุงข้างมาให้อีกด้วย


อย่างไรก็ดีหากใครกำลังคาดหวังกันการหลงทางกับของเล่นไฮเทคอย่างระบบนำทางหรือ GPS นั้น เห็นทีต้องมีอมทุกข์กันเล็กน้อย เพราะ ทั้ง GPS และระบบบูลทูธนั้นยังคงมีมาให้เฉพาะในรุ่นท๊อปของ 2.4 และ 3.5 V6 เท่านั้น จึงอาจไม่เป็นที่ถูกใจสำหรับคอไฮโซไฮเทคนัก
ทั้งนี้ นี่เป็นเพียงข้อมูลใหม่ของNew  Accord  2011 ส่งตรงจากประเทศสหรัฐอเมริกา และญี่ปุ่น ซึ่งทางเราก็คาดการณ์ว่า ในไม่ช้า ฮอนด้าบ้านเราคงจะต้องนำมาเปิดตัวให้คนรักความหรูได้จับจองเป็นเจ้าของกันแน่ๆ ส่วนเป็นเมื่อไร ถ้ามีความคืบหน้าอย่างไรทางเราจะรีบมาบอกกล่าวกันทันที 

Sanook! Auto Comment 
 
สำหรับในกลุ่มรถนั่งขนาดกลางนั้น เราต้องยอมรับกันเลยว่า แม้จะเป้นในกลุ่มตลาดรถยนตืนั่งในระดับสูง แต่ก็มีการแข่งขันกันสูงเช่นกันระหว่าง 2 จ้างยุทธภพรถนั่งญี่ปุ่น ฮอนด้า และโตโยต้า ที่แม้ในตอนนี้ในกลุ่มรถนั่งกลางจะมีการแบ่งชิ้นเค้กออกไปทางรถอเนกประสงค์บ้าง แต่ทั้ง 2 ยี่ห้อนี้ ยังจัดว่าเป็นที่นิยมของผู้ใช้เสมอ
สำหรับ honda accord ใหม่นี้ สิ่งที่น่าสนใจนั้นไม่ใช่รูปลักษณ์ที่มองดูเผินๆ มันก็ไม่ได้ต่างเท่าไรนัก แต่ที่สร้างความตะลึงให้กับทีมงานเรามากที่สุด เห็นทีจะเป็นเรื่องการประหยัดน้ำมันที่ทำได้ดีกว่าเดิม เฉลี่ยที่ 1% แม้จะไม่ใช่ตัวเลขที่มาก แต่ก็สามารถสร้างระยะเดินทางมากขึ้นได้ไม่น้อยเลยทีเดียว
 