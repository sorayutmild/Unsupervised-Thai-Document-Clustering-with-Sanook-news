คริสเตียโน่ โรนัลโด้ แนวรุกความเร็วสูงของ "ราชันชุดขาว" เรอัล มาดริด ได้เผยผ่านสื่อชื่อดังแดนกระทิงดุอย่าง "ดิอาริโอ โกล" ว่า เขาไม่ต้องการให้ 3 นักเตะมาอยู่ร่วมทีมกับเขาเด็ดขาดก่อนหน้ากุนซือคนเก่งอย่าง ซีเนอดีน ซีดาน ได้กำลังมองหานักเตะหน้าใหม่มาเสริมทัพในช่วงซัมเมอร์ที่จะถึงนี้ โดยมี ฟลอเรนติโน เปเรซ เห็นดีเห็นงามกับไอเดียของกุนซือ อดีตตำนานทีมชาติฝรั่งเศสด้วยหลังจากที่ โรนัลโด้ ได้ยินข่าวการเสริมทัพของ ซีดาน ก็ได้ออกมาเผยกับสื่อถึงเรื่องดังกล่าวว่า ทีมของตนจะเลือกเซ็นใครเข้าทีมมาก็ได้แต่ต้องไม่ใช่ 3 คนนี้ ได้แก่ เอเด็น อาซาร์ ของ เชลซี, อองตวน กรีซมันน์ ของ แอตเลติโก มาดริด และ มาร์โก แวร์รัตติ ของ เปแอสเชซึ่งความต้องการของ "เจ็ทโด้" นั้น ช่างขัดแย้งกับสิ่งที่เกิดขึ้นเหลือเกิน เพราะราชันชุดขาวมีข่าวกับจอมลากเลื้อยของ เชลซี อย่าง อาซาร์ ไม่เว้นวัน ซึ่งไม่รู้ว่าหาก มาดริด เกิดคว้าตัว อาซาร์ เข้าทีมมาจริงๆ อนาคตของโรนัลโด้จะเป็นอย่างไรในถิ่นเบอร์นาบิวโดยอีกหนึ่งสาเหตุนั้นเชื่อกันว่า โรนัลโด้ เองไม่ต้องการที่จะให้ทั้ง 3 คนดังกล่าวเข้ามามีส่วนร่วมกับความสำเร็จที่จะเกิดขึ้นกับทีม รวมถึงอาจจะต้องการรักษาสถานะของเขากับแฟนคลับที่อยู่ในสเปนให้ได้มากที่สุดนั่นเอง
