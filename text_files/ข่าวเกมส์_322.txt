คนเล่นเยอะเกินนนนน สำหรับเกมมือถือที่ช่วงนี้ไม่มีใครไม่รู้จักแน่นอนสำหรับเกม Ragnarok Mobile ของ Gravity ที่มาในชื่อ Ragnarok M: Eternal Love หรือคนไทยเรียกกันว่า ROM ตอนนี้เปิดให้บริการในรูปแบบ Open Beta แล้วทั้งในระบบ Android และ iOS ซึ่งอย่างที่รู้กันดีว่าตัวเกมซีรี่ส์ Ragnarok เป็นเกมที่มีเนื้อหา Content มากมายหลากหลายอย่าง และเนื้อหาแต่ละอันก็ลึกซึ้งดังนั้นวันนี้ผมจะยกหัวข้อ "การทำอาหาร" มาให้เพื่อนๆ ได้ชมกันว่าระบบทำอาหารภายใน ROM จะสำคัญและสนุกมากน้อยแค่ไหน

ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็มเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มาตีตลาดในประเทศไทย แล้วครั้งนี้มาในรูปแบบมือถือทำให้เหล่าแฟนคลับเกมเมอร์ หลายๆคนต่างดีอกดีใจกันเพราะได้สัมผัสเกมที่แสนคิดในรูปแบบเกมโทรศัพท์มือถือในชื่อเกมว่า Ragnarok M: Eternal Love

สำหรับระบบ "ทำอาหาร" นี้เป็นระบบที่หลายๆ คนมองข้ามไปคิดว่าคงไม่มีประโยชน์อะไรมากหรือบางคนไม่ทราบว่ามีระบบนี้ด้วย โดยบอกเลยว่าตัวระบบ ทำอาหารถือว่าเป็นสิ่งจำเป็นอย่างมากในการเล่น Ragnarok Mobile เพราะมันช่วยเพิ่มค่าพลังต่างๆ ทั้งสเตตัส ดาเมจ พลังป้องกัน หรือ ค่าพลังอื่นๆ ก็จะมีเพิ่มด้วยเช่นกันขึ้นอยู่กับประเภทของอาหารและเลเวลของอาหารด้วย ยิ่งเรามีสกิลทำอาหารเลเวลสูงๆ ก็จะสามารถทำ อาหารคุณภาพดีออกมาได้ แล้ว ผลของอาหารระดับนั้นจะเพิ่มความสามารถของตัวละครได้สูงมาก เป็นเวลา หลายชั่วโมงเลยทีเดียวและวิธีทำหรือวัตถุดิบก็ไม่ได้หายากมากมายขนาดนั้น ดังนั้นแล้วระบบ ทำอาหารจึงจำเป็นมากสำหรับเกมเมอร์สายจริงจังที่อยาก เก็บเวลสบาย

ก่อนอื่นเราต้องหาหนังสือสำหรับการปรุงอาหารที่ชื่อว่า "Cookbook" ก่อนโดยเพื่อนๆ ต้องเดินไปที่ซ้ายบนสุดของเมือง Prontera จะมีตัวละครที่ยืนอยู่แล้วมีข้อความบนหัวว่า "ทางเข้าสมาคมอาหาร" ให้กดเข้าไปเลย

เมื่อเข้ามาแล้วจะมี NPC ที่ยืนอยู่ตรงกลางห้องแล้วบนหัวมีให้รับเควสอยู่เมื่อเราพูดคุยเสร็จเราก็ทำตามคำแนะนำของ NPC ว่าเขาให้เราทำอะไรบ้างและไปหาอะไรในขั้นตอนนี้บอกเลยว่าใช้เวลาสักเล็กน้อยแต่ก็ไม่ได้นานมาก โดยเขาจะส่งให้เราไปหาเนื้อตั๊กแตนกับกระต่าย มาอย่างละหนึ่งอันเพื่อมาทดลองการทำอาหาร


เมื่อทำผ่านทุกขั้นตอนแล้ว ตอนจบตัวเควสจะแจกหมวก Chef Hat มาให้นั้นก็เป็นเครื่องหมายแสดงว่าเราสามารถทำอาหารได้แล้ว แต่มันก็จะได้กล้องสำหรับเก็บพวกอาหารมาด้วยจะช่วยประหยัดพื้นที่ในกระเป๋าของเราอีกด้วย

ต่อมาวิธีทำอาหารจะมีทั้งหมด 4 แบบ ทอด ย่าง ต้ม และทำเป็นขนม ตามลำดับ โดยวัตถุดิบจะสามารถหามาได้ 2 วิธี ก็คือออกไปล่าเองโดยใช้ลูกแก้ว Chef's Eagle Eye ที่จะช่วยให้เพิ่มโอกาสการดรอปวัตถุดิบในการทำอาหารเพิ่มมากขึ้น 25% มีขายอยู่ในสมาคมราคา 2500 Z. หรืออีกหนึ่งวิธี "เงิน" ใช้เงินซื้อวัตถุดิบที่มีจำหน่ายอยู่นั่นเองแต่ถ้าเป็นวัตถุระดับสูงก็ต้องใช้เลเวลของการผจญภัยตามที่ตัววัตถุดิบต้องการ


โดยความสนุกของการทำอาหารก็คือการที่ผู้เล่นจะต้องเดาสูตรอาหารโดยการใช้วัตถุดิบไปเรื่อยๆ เพื่อผสมออกมาเป็นอาหารประเภทต่างๆ ลองผิดลองถูก ยิ่งหนังสือ Cookbook มีระดับสูงเท่าไหร่ก็สามารถทำอาหารที่มีระดับสูงตามไปด้วย

