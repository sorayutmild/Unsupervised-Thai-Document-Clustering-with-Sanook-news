จากกรณีที่ "เก๋" น.ส.อัญวีณ์ พรชัยวิบูลย์ ออกมาประกาศว่าเป็นภรรยาของ บัวขาว บัญชาเมฆ และได้ยื่นขอศาลเยาวชนมีคำสั่งให้ตัวของนักมวยดังรับรองบุตรสาววัย 5 ขวบ เป็นบุตรโดยชอบด้วยกฎหมาย พร้อมทั้งเรียกค่าอุปการะเลี้ยงดูเป็นเงิน 25 ล้านบาทล่าสุด "เก๋" อัญวีณ์ ภรรยานอกสมรสของนักมวยชื่อดังได้ชี้แจงเกี่ยวกับเรื่องการที่ต้องเรียกค่าเลี้ยงดูเป็นเงินสูงถึง 25 ล้านบาท จนเกิดเป็นกระแสดราม่าว่า เก๋ขออนุญาติโพสชี้แจงเรื่องการจ่ายค่าศึกษาของน้องมีตังค์ เพื่อคนที่คอมเมนท์ด่าเก๋ และคุณทนายจะได้เข้าใจเกณฑ์ในการเอามาคิดคำนวน ในส่วนเรื่องเงินค่าการศึกษา ระดับอนุบาล 1-3 900,000 บาท ซึ่งอยู่ส่วนหนึ่งของเงิน 25 ล้านที่เป็นกระแสดราม่า ค่าเทอม น้องมีตังค์ โรงเรียนเลิศหล้าเกษตรนวมินทร์ #อนุบาล 1 เทอม1 จ่าย 114,300 บาท เทอม2 จ่าย. 71,800 บาท #อนุบาล 2 เทอม1 จ่าย 71,800 บาท เทอม 2 จ่าย 71,800 บาท #อนุบาล 3 เทอม1 น่าจะ 71,800 บาท (เปิดเทอมเดือน พ.ค.นี้) เทอม 2 น่าจะ 71,800 บาทรวมเฉพาะค่าเทอม ชั้นอนุบาลของน้อง = 473,300 บาท เฉพาะค่าเทอมนะคะ ยังไม่รวมค่าชุดนักเรียนชุดละ 1,000 บาท ค่ารองเท้า กระเป๋า ถุงเท้า อุปกรณ์สื่อการเรียน ค่าเรียนพิเศษตามวัยของเด็ก และทั้งหมดนี้ขอยืนยันว่า เก๋เป็นคนออกเองคนเดียวทั้งหมด ส่วนกรณีที่มีข่าวว่าที่ผ่านมา บัวขาว ให้ค่าใช้จ่าย มาแล้ว 20 ล้านบาท ไม่เป็นความจริง ถ้ามีเงินของคุณบัวขาว ช่วยจ่ายกรุณานำหลักฐานหรือแชตการจ่ายเงินหรือจะเป็นตัวคุณบัวขาว ออกมายืนยันด้วยลูกผู้ชายเองก็ได้ เพราะเก๋มั่นใจว่าเก๋ออกเองทั้งหมดจริงด้าน นายอนันต์ชัย ไชยเดช ทนายความก็ออกมาอธิบายที่มาของจำนวนเงินค่าเลี้ยงดู 25 ล้านบาท ว่ามาจากไหนบ้าง หลังจำนวนเงินดังกล่าวทำให้มีคนบางกลุ่มก่อดราม่าและใช้คำพูดหยาบคายด่าทอตนกับนางสาวอัญวีณ์ ตามเพจต่าง ๆ"เมื่อมีคนสงสัยว่า 25 ล้าน ที่คุณเก๋ เรียกมาจากไหน ตนจะเรียนชี้แจงให้ทราบเพื่อเป็นวิทยาทานว่า "ค่าอุปการะเลี้ยงดูผู้เยาว์" นั้น เขามีหลักคิดในการเรียกร้องกันอย่างไร เพื่อท่านทั้งหลายจะได้เห็นว่าคุณเก๋ไม่ได้ยกตัวเลขขึ้นมาลอยๆ ส่วนจำนวนแค่ไหนจึงจะเหมาะสม คุณเก๋ขอให้ศาลท่านเป็นผู้ใช้ดุลพินิจซึ่งตนและคุณเก๋พร้อมน้อมรับคำตัดสินที่มาของค่าอุปการะเลี้ยงดูผู้เยาว์- ค่าการศึกษาบุตร1. ชั้นอนุบาล 1-3 เป็นเวลา 3 ปี ปีละ 300,000 บาท เป็นเงิน 900,000 บาท2. ชั้นประถมปีที่ 1-6 เป็นเวลา 6 ปี ปีละ 200,000 บาท เป็นเงิน 1,200,000 บาท3. ชั้นมัธยมศึกษาตอนต้นปีที่ 1-3 เป็นเวลา 3 ปี ปีละ 200,000 บาท เป็นเงิน 600,000 บาท4. ชั้นมัธยมศึกษาตอนปลายปีที่ 4-6 เป็นเวลา 3 ปี ปีละ 200,000 บาท เป็นเงิน 600,000 บาท5. ชั้นปริญญาตรี เป็นเวลา 4 ปี ปีละ 200,000 บาท เป็นเงิน 800,000 บาท- ค่าอุปการะเลี้ยงดู1. ตั้งแต่แรกเกิด จนถึง 4 ขวบ ระยะเวลา 4 ปี หรือ 48 เดือน เดือนละ 70,000 บาท เป็นเงิน 3,360,000 บาท2. ตั้งแต่ 5- 20 ปี เป็นระยะเวลา 14 ปี หรือ 168 เดือน เดือนละ 100,000 บาท เป็นเงิน 16,800,000 บาท3. ค่าประกันชีวิตสุขภาพ ปีละ 100,000 บาทรวมเป็นเงิน 25,660,000 บาททั้งนี้ศาลพิจารณาแล้ว มีคำสั่งนัดไกล่เกลี่ยคู่กรณีทั้ง น.ส.อัญวีณ์ พรชัยวิบูลย์ กับ นายสมบัติ บัญชาเมฆ อย่างเป็นทางการในวันที่ 9 สิงหาคม 2564 ในเวลา 09.00 น.