เป็นเพราะสาว "เจนี่ เทียนโพธิ์สุวรรณ" บินไปพักผ่อนที่แอลเอ สหรัฐอเมริกาแล้ว ทนายความชื่อดังอย่าง "อ.ประมาณ เลืองวัฒนะวณิช" เลยต้องเดินสายออกเคลียร์ข่าวแทน โดยเปิดเผยว่าสาวเจนี่ หลังเซ็นใบหย่าสาวเจนี่ก็ได้รถปอร์เช่คืน จากอดีตสามี "เอ๋ ชนม์สวัสดิ์ อัศวเหม" เรียบร้อยแล้ว
หลายคนยังสงสัยว่าใบหย่าที่เห็นในภาพคือใบหย่าของ เจนี่ จริง ๆ ใช่ไหม ?"ก็ชัดเจนนะครับใบหย่า นายอำเภอ นายทะเบียนหย่าก็ลงรายมือชื่อต่อหน้า ออกในวันที่จดทะเบียนหย่าเรียบร้อยครับ"
ก่อนหย่า 1วัน เจนี่ เขามีปรึกษาอะไรบ้างไหม ?"มีบ้างครับ แต่ส่วนใหญ่จะเป็นทางคุณแม่เขามากกว่าที่จะเข้ามาคุยว่าจะดำเนินการยังไงต่อไปดี ซึ่งก่อนวันหย่าหนึ่งวันผมก็คุยกับน้องเจนี่ และเขาเองก็ยืนยันว่าไม่เอาอะไรเลย ทั้งค่าเลี้ยงดูและทรัพย์สินต่าง ๆ "
ได้ติดต่อไปทางพี่เอ๋บ้างเพื่อคุยอะไรก่อนไหม ?"ผมบอกเจนี่แค่ว่าถ้าเขายืนยันว่ามีความประสงค์แบบนี้ก็ให้นัดแนะกับพี่เอ๋ได้เลย ซึ่งพอเขายกหูเสร็จปุ๊ปก็นัดเซ็นใบหย่าวันรุ่งขึ้นทันที"
สาเหตุที่ทั้งคู่หย่าพอจะบอกได้ไหมว่าคืออะไร ?"อยู่ด้วยกันไม่ได้ครับ คือคนที่เป็นครอบครัวกันถ้าอยู่ด้วยกันไม่ได้ก็ต้องแยกทางกัน ต่างคนต่างไปเริ่มต้นชีวิตใหม่"
แสดงว่าก็ไม่ได้มีเหตุผลอื่นนอกจากอยู่ด้วยกันไม่ได้ ?"ถ้ามีปัญหาอื่นก็คงต้องไปถามเขาละมั้ง แต่ถ้าถามผมเขาก็คงไม่สามารถอยู่ด้วยกันได้แหละเลยต้องแยกทาง"
เห็นว่าทั้งคู่ก็ยื้อมานานหลายเดือนเหมือนกัน ?"เอ่อ...จริง ๆ ผมเข้ามาเกี่ยวข้องแค่ 1-2เดือนเท่านั้น หลังจากเขาทั้งคู่มองว่าอยู่ด้วยกันไม่ได้ ซึ่งก็ไม่มีอะไรมากแค่คอยให้คำแนะนำต่าง ๆ เท่านั้นเองครับ"
อย่างข่าวที่ออกมาว่าเจนี่อยากฟ้องหย่าเป็นเรื่องอะไร ?"เรื่องฟ้องหย่าอันนี้เรายังไม่มีการตั้งเรื่องครับ เพราะกฏหมายครอบครัวคือถ้าอยู่ด้วยกันไม่ได้ก็สามารถจูงมือกันไปหย่าได้อยู่แล้ว ไม่จำเป็นต้องไปฟ้องหย่าครับ"
แสดงว่าเรื่องที่เจนี่จะฟ้องหย่าก็ไม่เป็นความจริง ?"ครับยังไม่ถึงขั้นนั้นเจนี่เขาแค่ปรึกษาหารือเฉย ๆ ว่าคนที่เป็นคู่สมรสกันถ้าจะแยกทางต้องดำเนินการทางกฏหมายยังไงบ้างแค่นั้นเอง"
สรุปว่ารถตอนนี้ก็ได้คืนตามความประสงค์ของเจนี่เรียบร้อยแล้ว ?"ได้คืนแล้วครับ เพราะก่อนที่น้องจะบินเราก็ได้พูดคุยกันทางโทรศัพท์ ซึ่งน้องเจนี่ก็บอกว่าเรื่องรถปอร์เช่เรียบร้อยแล้ว ส่วนมันจะเป็นตัวรถหรือตัวเงินอันนี้ผมเองก็ไม่ทราบเหมือนกัน เพราะน้องบอกแค่ว่าเรียบร้อย ผมก็รู้แค่นั้น"
นอกจากรถแล้วมีเรื่องค่าชดเชยอื่น ๆ ไหมที่เจนี่จะได้จากพี่เอ๋ ?"ถ้าพี่เอ๋จะคุยกับน้องเจนี่เรื่องการช่วยเหลือหรืออะไรยังไง อันนี้ผมมองว่าเป็นเรื่องส่วนตัวของเขาครับ แต่สำหรับผมคือถ้าเขามีข้อตกลงกันยังไงก็ให้บันทึกไว้ในทะเบียนหย่า แต่ถ้าในทะเบียนหย่าไม่ได้บันทึกอะไรไว้ ทุกอย่างก็เป็นไปตามมาตรฐานครับ"
ภาพถูกซ้อมนี่หลายคนก็ตั้งข้อสงสัยว่าจะมีการเอาเรื่องอะไรหรือเปล่า ?"ผมคงตอบเรื่องภาพอะไรไม่ได้เพราะผมไม่ได้อยู่ด้วย แต่ตามปกติแล้วในมุมของกฏหมายคนเป็นสามีภรรยากันเขาก็ห้ามทำร้ายกันอยู่แล้วครับ ซึ่งสำหรับตัวผมในฐานะทนายเราก็ไม่ได้คุยเรื่องนี้กับเจนี่เลย คุยกันแค่ว่าจะต้องดำเนินการหย่ายังไงบ้างแค่นั้นเอง"
ใครเป็นคนปล่อยภาพเจนี่ถือใบหย่า ?"ภาพที่ถือใบหย่าเป็นภาพที่ผมส่งให้สำนักงานผม เพื่อแจ้งให้ทราบว่าเรื่องนี้ดำเนินการเรียบร้อยแล้ว ส่วนใครจะโพสต์ภาพลงเฟซบุ๊คนั้นผมไม่รู้จริง ๆ เพราะพอเดินทางออกมาจากที่อำเภอได้แปปเดียวก็มีกระแสข่าวออกมาทันที"
วันที่จดทะเบียนหย่าทั้งคู่ได้เจอหน้ากันไหม ?"คือวันนั้นพี่เอ๋เซ็นก่อนครับ พอพี่เอ๋ออกมา ผม เจนี่ และ แม่เขา ก็ค่อยเดินทางเข้าไป ไม่ได้เจอหน้ากันเลยครับ"
การออกมาพูดของอาจารย์ครั้งนี้เจนี่เขาก็อนุญาตให้อาจารย์เป็นคนพูดแทน ?"เราพูดคุยกันแล้วครับ พอภาพมันหลุดออกไปเราก็จำเป็นต้องบอกสังคมให้รู้ว่าเรื่องราวมันเป็นยังไงบ้าง อย่าไปทำให้เป็นที่กังขาของสังคม และถ้าหากสื่อมาสัมภาษณ์พี่ พี่ก็ต้องตอบไปตามความเป็นจริง ส่วนอันไหนที่พี่ไม่รู้พี่ก็ต้องตอบว่าไม่ทราบ"
หลังจากเจนี่กลับมาจากเมืองนอกเขาได้บอกไหมว่าอยากจะแถลงข่าว ?"ไม่ได้บอกครับ คือเรื่องนี้ผมมองว่าลงเอยด้วยดีแล้ว ต่างคนต่างแยกทางไปเริ่มต้นชีวิตใหม่ครับ"
วันนั้นทางฝั่งพี่เอ๋เขาได้พาทนายมาด้วยไหม ?"ของพี่เอ๋เขายังไม่ได้เตรียมการนะครับ เพราะเรื่องนี้มันยังไม่เป็นคดี มันแค่เป็นข่าวเฉย ๆ จนสุดท้ายมันจบลงด้วยการแยกทางแค่นั้นเองครับ"