PUBG
PUBG : ความสำคัญของเครื่องป้องกัน และไอเท็มเสริมต่างๆ
หนึ่งในปัจจัยที่ทำให้เราคว้าชัยชนะ ได้ไก่มากินใน PUBG นอกจากอาวุธที่ดีแล้ว ของเสริมติดตัวก็เป็นหนึ่งในสิ่งสำคัญที่ทำให้เราสามารถดำรงชีพอยู่ในเกมนั้นได้นานขึ้นตามไปด้วย ไม่ว่าจะเป็นพวกเกราะต่างๆ กระเป๋าใส่ของ และไอเท็มฟื้นพลังเพิ่มพลังอื่นๆที่ช่วยให้การเล่นในทุกช่วงสะดวกมากขึ้น ซึ่งไอเท็มฟื้นพลังและของบางอย่างก็มีทริคที่ไม่ควรมองข้ามเช่นกัน ต่อไปนี้จะเป็นทริคเล็กๆน้อยๆที่ผู้เล่น PUBG ควรทราบไว้ครับ
PUBG
 
การใช้งาน Bandage อย่างประหยัดและคุ้มค่า
PUBG
เป็นหนึ่งในทริคที่หลายคนมักมองข้ามและไม่ค่อยใช้เพราะ Bandage เป็นไอเท็มฟื้นพลังที่เพิ่มเลือดได้น้อยและใช้เวลานาน ยิ่งในสถานการณ์ที่บีบคั้นด้วย แต่ถ้าใครไม่ได้อยู่ในวงต่อสู้และอยากประหยัดยาฟื้นเลือดชนิดอื่นไว้ใช้ทีหลังก็ลองนำทริคนี้ไปใช้ได้ครับ หลักการก็ง่ายๆคือหลังจากที่เราใช้ Bandage แล้ว เลือดจะค่อยๆฟื้นขึ้นมาทีละนิดจนเต็ม ในจุดนี้ให้เราสังเกตหลอดเลือดของเราว่าขยับไปแล้วกี่ครั้ง ถ้าขยับครั้งที่สามให้เรากดใช้ Bandage ต่อทันที ซึ่งโดยปกติถ้าเราใช้ Bandage ทันทีตอนที่เลือดยังขึ้นไม่เต็ม เลือดส่วนเกินจะไม่ถูกชดเชยให้ ซึ่งถ้ากะจังหวะกดใช้ได้พอดี Bandage ก็จะเพิ่มเลือดต่อจากที่ชดเชยอยู่แบบพอดี วิธีนี้ช่วยทำให้ประหยัด Bandage ไปได้มากถึงครึ่งต่อครึ่ง และเสียเวลาเพิ่มขึ้นเพียงเล็กน้อยเท่านั้นครับ
 
PUBG
ความสำคัญของชุดเกราะและหมวก
สิ่งหนึ่งที่ผู้เล่นต้องรีบหามาเพื่อป้องกันตนเองเป็นอย่างแรกๆคงหนีไม่พ้นชุดเกราะและหมวกเหล็กกันกระสุนแน่นอน ซึ่งในเกมนี้จะมีระดับของชุดเกราะและกระเป๋าอยู่สามระดับ โดยเกราะแต่ละระดับก็จะสามารถป้องกันความเสียหายได้มากน้อยลดหลั่นกันไป โดยเรียงตามลำดับดังนี้
เกราะและหมวก LV.1 - ลดความเสียหายลง 30%
PUBG
เกราะและหมวก LV.2 - ลดความเสียหายลง 40%
PUBG
เกราะและหมวก LV.3 - ลดความเสียหายลง 55%
PUBG
ซึ่งถ้าเอาค่าสถิติมาพูดเปล่าๆก็อาจะเห็นภาพยากหน่อยเพราะเราจะไม่รู้ว่ามันกันปืนอะไรได้เท่าไหร่ ผู้เขียนขอสรุปกว้างๆว่านอกจากหมวกและเกราะระดับสูงกว่าจะดีกว่าในเรื่องของการป้องกันความเสียหายแล้ว เรื่องของความทนทานก็ยังมีมากกว่าด้วย แต่ก็ยังมีเรื่องถกเถียงกันในหมู่ผู้เล่นว่าควรหรือไม่ที่เราควรจะเปลี่ยนจากเกราะ LV.3 ที่ใกล้ขาดแล้ว ไปใส่เกราะ LV.2 ที่ยังไม่เสียหายแทน ก็คงขอแนะนำว่าถ้าหากตัวเกราะนั้นแดงเกือบมิดหลอดแล้วก็ควรจะเปลี่ยนดีกว่า แม้ว่าตัวเกราะจะสามารถรับความเสียหายได้ดีกว่าก็ตาม แต่ถ้ายังครึ่งๆอยู่ก็ไม่จำเป็นต้องเปลี่ยนก็ได้จนกว่าจะเจอเกราะ LV.3 ที่สภาพสมบรูณ์กว่าให้เก็บ แต่ถ้าเป็น LV.1 ก็ควรละสายหาตาไปจากมันดีกว่า เพราะอย่างน้อยๆก่อนที่เกราะจะแตก ตัวเกราะก็ยังสามารถป้องกันความเสียหายได้สูงกว่าด้วย
อนึ่ง เสื้อเกราะและหมวกจะไม่สามารถป้องกันความเสียหายจากการถูกยิงที่แขนหรือขาได้ แม้ความเสียหายที่ได้รับจากการยิงตรงจุดนี้จะน้อยแต่ก็ควรระวังเอาไว้ด้วย
 
เรื่องของ Booster และการฟื้นเลือดจากยาต่างๆ
สิ่งหนึ่งที่ไม่ควรมองข้ามในช่วงปลายหรือกลางเกมก็คือการใช้ยาปั๊มเพิ่มเพิ่มเลือดหรือเพิ่มความสามารถจากยาที่ใช้ ซึ่งยาในเกมนอกจากจะมี Bandage ที่แนะนำทริคในการใช้ไปก่อนหน้านี้แล้วก็ยังมี First Aid และ Med Kit ที่เอาไว้เพิ่มเลือดด้วยเช่นกัน โดย First Aid จะเพิ่มเลือดให้จนเต็ม 75% และ Med Kit ที่ 100% แต่ทั้งสองอย่างนี้จะไม่ชดเชยอัตราการลดของเลือดหลังจากล้มลงไปแล้วแต่อย่างใด ซึ่งต้องจำเอาไว้ให้ดีๆด้วยว่าหลังจากล้มคั้งที่สองที่สามไปแล้ว ลือดจะลดไวมาก ถ้าเห็นว่าไม่ทันจริงๆก็ควรให้เพื่อนทึ้งเราไปเพื่อเอาตัวรอดจะดีกว่า
มาว่ากันที่เรื่องของคุณสมบัติพิเศษจากการใช้ยา Boost กันบ้าง ซึ่งไอเท็มที่เพิ่มค่าพลัง Booster ได้มีดังนี้ครับ
Energy Drink - เพิ่มเกจ Boost 40% ทันทีใน 4 วินาที
PUBG
Painkillers - เพิ่มเกจ Boost 60% ทันทีใน 6 วินาที
PUBG
Adrenaline Shot - เพิ่มเกจ Boost เต็มทันทีใน 8 วินาที(หาได้จากใน Air Drop เท่านั้น)
PUBG
PUBG
ภาพจากวิดีโอ : https://www.youtube.com/watch?v=5OZIEDHZBk8
ซึ่งผลของการได้รับ Boost นั้นจะแบ่งได้ตามนี้
ระดับ1(สีเหลือง) - เพิ่มเลือด 1% ทุก 8 วินาที
ระดับ 2(ส้มอ่อน) - เพิ่มเลือด 2% ทุก 8 วินาที
ระดับ 3 - เพิ่มเลือด 3%ทุก 8 วินาทีและเพิ่มความเร็วในการเคลื่อนที่ 2.5%
ระดับ 4(ส้มเข้ม) - เพิ่มเลือด 4% ทุก 8 วินาทีและเพิ่มความเร็วในการเคลื่อนที่ 6.2%
โดยในระดับที่สามขึ้นไปจะเพิ่มความเร็วในการเคลื่อนที่ด้วยเล็กน้อย แต่ที่เป็นประโยชน์มากก็คือการฟื้นเลือดทุกๆ 8 วินาทีไม่ว่าจะที่ระดับไหน ทำให้ผู้เล่นหลายคนนิยมเพิ่ม Boost หลังใช้ First Aid Kit กันมากเพื่อเร่งเลือดให้เต็มในภายหลัง และยิ่งมีประโยชน์ในช่วงปลายเกมที่ใครขยับไวกว่ายิ่งได้เปรียบเพราะพื้นที่เล่นเหลือน้อยมาก ซึ่งการใช้ Boost ที่ดีนั้นนอกจากจะใช้หลังจากที่เติมเลือดด้วย First Aid แล้ว ยังสามารถใช้ในตอนปลายเกมที่เหลือพื้นที่กับผู้เล่นไม่มากเพื่อเพิ่มความได้เปรียบสูงสุด หรือในช่วงที่ยาฟื้นเลือดเหลือน้อยแล้วอยู่ในช่วงสงบศึก ก็สามารถใช้ Boost เพิ่มเลือดในช่วงนี้ได้เช่นกัน
PUBG
ข้อมูลอ้างอิงจาก Patch 2.5.26.0
 
เรื่อง : StolenHeart