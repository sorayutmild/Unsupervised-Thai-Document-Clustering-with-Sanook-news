เเห็นบทบาทสุดเซ็กซี่ของ เมย์แล้ว เราอดที่จะชื่นชมระคนปนอิจฉาหวานใจของเมย์ไม่ได้ แต่เมื่อเธอหันมาเป็นนักแข่งรถ...เรายิ่งตื่นเต้นมากขึ้นไปอีก งานนี้.. C max Car ขอขันอาสาล้วงลึกถึงสาวเซ็กซี่เจ้าของฉายา"ซูฉี" เมืองไทยอย่าง "เมย์" พิชนาฎ สาขากร กันครับ ว่าเหตุใดเธอจึงเลือก Mitsubishi Lancer EX สปอร์ตซีดานเป็นยานฯ คู่ใจ
“เมย์” พิชนารฎ สาขากร 
C : เห็นเมย์นั่งรถสปอร์ตมาก็เยอะ แล้วทำไมถึงมาถูกใจเจ้าคันนี้ได้ล่ะคะ
รถคันนี้เป็นเก๋งกึ่งสปอร์ตๆ ก็ขับดีนะคะ เมย์ชอบเพราะเวลาขับแล้วสนุก รู้สึกว่าช่วงล่างมันแน่นดีด้วยค่ะ
C : ขับรถเป็นตั้งแต่วัยรุ่น ทำให้เมย์มีความรู้เกี่ยวกับรถหรือการดูแลรถบ้างหรือเปล่าคะ?
เมย์ขับรถเป็นตั้งแต่อายุ15 ตอนนั้นจำได้ว่าที่บ้านไม่มีใครสอนนะ ชอบดูพี่ชายกับคุณพ่อขับรถแล้วก็หัดขับเองจนเป็น และรถคันแรกก็เป็น Mitsubishi Lancer รุ่นเก่านี่แหละ เป็นเกียร์ธรรมดา พ่อก็สอนเกี่ยวกับการดูแลรถให้นิดหน่อยเป็นพื้นฐานที่แบบว่าเกิดอะไรขึ้นเรา จะได้ไม่ต้องเรียก คนอื่นให้มาช่วยเสมอไป
C : โดยส่วนตัวจริงๆ เป็นคนชอบรถประเภทไหนคะ
ปกติที่บ้านเมย์จะชอบพวกรถสปอร์ตและใช้กันมาตลอด จะเน้นรถที่มีดีไซน์วัยรุ่นๆ โฉบเฉี่ยว เมย์ก็เลยชอบรถที่สามารถขับซิ่งได้ประมาณหนึ่งบ้างก็ดีค่ะ อย่าง Mitsubishi Lancer EX คันนี้เมย์ว่าดีไซน์สวยดี ดูวัยรุ่นและเปรี้ยวดีค่ะ
C : ดูๆ แล้วน่าจะเป็นคนขับรถเร็วนะคะ
ก็เป็นคนขับรถเร็วเหมือนกัน แต่เวลาอยู่ในกรุงเทพฯ รถมันติดก็ทำให้เราขับเร็วมากไม่ได้
“เมย์” พิชนารฎ สาขากร “เมย์” พิชนารฎ สาขากร 
C : แล้วเคยได้รับอุบัติเหตุบ้างหรือเปล่า?
เชื่อมั้ยว่าเมย์ ไม่เคยขับรถเกิดอุบัติเหตุเลยค่ะ เป็นคนค่อนข้างเคารพกฎกติกาและมารยาทบนท้องถนนพอสมควร
C : ชอบขับรถเร็วๆ มีส่วนในการติดสินใจเป็นนักแข่งลงมาขับแข่งในสนามด้วยไหมคะ
ก็มีส่วนค่ะ เมย์ขับรถแข่งก็เพิ่งมาลงแข่งรถสนามแรกๆ ถามว่าชอบความเร็วมั้ย ก็ชอบนะ ก็เลยคิดว่าถ้าจะแข่งอะไรแบบนี้ก็ลงสนามเลยดีกว่า และก็มีคนชวนมาหลายปีแล้ว จนรู้สึกว่าอายุเรามากขึ้นถ้าไม่ลองตอนนี้ก็อาจจะแก่เกินไปก็เลยลองดู สนุกดี จริงๆ แล้วขับรถก็เป็นกีฬาอย่างหนึ่งที่สนุก แล้วถ้าหากว่าเรามีสติ มีการ Safety อุปกรณ์ทุกอย่างครบ รวมถึงถ้าได้รถดีๆ ก็ไม่ได้อันตรายอย่างที่คิด
และที่สำคัญคือเราผ่านการฝึกแบบรถแข่ง ก็ยิ่งทำให้ไม่กลัวที่จะขับเร็วๆ ..แต่ขับแค่ในสนามแข่งนะคะ
“เมย์” พิชนารฎ สาขากร 
C : คิดยังไงกับคนที่ชอบแข่งรถบนถนนหลวง ซึ่งมันดูอันตรายมากและผิดกฎหมายว่าอย่างไรคะ
เมย์เชื่อว่าทุกคนที่ขับรถและมีรถก็ต้องสอบใบขับขี่ เพราะฉะนั้น เราก็รู้กฎการใช้รถใช้ถนนกันอยู่แล้ว ไม่ว่าคุณจะเป็นคนรักรถรักความเร็วแค่ไหน เชฟตี้ไว้ดีที่สุดเพื่อความปลอดภัยตัวเองและของทุกคนก่อนดีกว่า ถ้ารักความเร็วจริงๆ ก็ไปฝึกซ้อมแล้วก็มาแข่งในสนามเจ๋งกว่ากันเยอะเลยค่ะ
 
ยังไงก็อย่าลืมติดตามผล งานของเธอได้ ทั้งงานละครและภาพยนตร์นะคะ อย่างละครเรื่อง เธอกับเขาและรักของเรา และได้เจอกับเธอแน่ๆ ในภาพยนตร์เรื่อง มือปืนพระอาทิตย์ ต้นปีหน้าค่ะ แต่ถ้าใครใจร้อนรนคิดถึงเธอล่ะก็..ปีใหม่ปีนี้สาวเซ็กซี่อย่างเมย์จะไปเดิน ชิลล์ให้หมู่ปลาแถวทะเลกระบี่ อิจฉากันโน่นเลยค่ะ.. จะมีใครบังเอิญตามไปเจอเมย์ที่นั่นหรือเปล่ามั้ยนะ..แต่ถ้าอยากดูอิริยาบถ เธอตอนเป็นนักซิ่งก็ลองแวะไป ตามสนามแข่งรถ ...รับรอง..ตาสว่างค่ะ...อุ๊ปส์ส์...

Sanook! Auto Comment
 
เธอคนนี้นี่เราต้องขอบอกตามตรงครับ ว่าเธอเป็นดาราที่หลายคนเฝ้าติดตาม และใoบุคคลิกที่น่าสนใจใช่น้อย ส่วนตัวของทีมงานเราเคยมีโอกาสพบเธอที่งานของโตโยต้า และตัวจริงของสาวเมย์นั้นเรียบง่ายและเป็นกันเองมากครับ ยังปีนี้ขอให้เมย์สู้เต็มที่ครับ (แอบเชียร์ส่วนตัว)
 