ฆาตกรโหดบุกข่มขืนฆ่าสาวเจ้าของร้านเครื่องสำอาง หมกคอนโดฯหรู แฟนเศร้าเผย คบกันมานาน 5 ปี ไม่คิดว่าจะมาเกิดเหตุสลด
(19 มิ.ย.) วานนี้ (18 มิ.ย.) สน.บางขุนเทียน รับแจ้งเหตุฆ่ากันตายในห้องชุดเลขที่ 184/6 ชั้นล่างอาคาร 2/2 เมโทรพาร์คคอนโดมิเนียม ถนนกัลปพฤกษ์ แขวงบางหว้า เขตภาษีเจริญ จึงรุดไปตรวจาสอบพร้อมเจ้าหน้าที่ผู้เกี่ยวข้อง ที่เกิดเหตุบพบศพหญิงสาวถูกฆ่าเปลือยมีผ้าห่มสีเทาคลุมร่างกายอยู่บนเตียง ทราบชื่อต่อมาคือ น.ส.นวรัตน์ (ขอสงวนนามสกุล) อายุ 28 ปี มีบาดแผลถูกแทงด้วยของมีคมเข้าที่ราวนมขวา ต้นคอซ้าย หัวไหล่ขวา และสะบักหลัง รวม 7 แผล ที่อวัยวะเพศพบคราบอสุจิแห้งกรัง แพทย์สันนิษฐานเสียชีวิตมาแล้วไม่เกิน 48 ชั่วโมง
จากการสอบสวน น.ส.รุ่งนภา พานิช อายุ 41 ปี ลูกจ้างของผู้ตายซึ่งพบศพเป็นคนแรก ให้การว่าเป็นลูกจ้างทำงานที่ร้านขายเครื่องสำอาง และคอนแทคเลนส์ของผู้ตายในห้างเมเจอร์ซีนีเพล็กซ์สาขานนทบุรี ก่อนเกิดเหตุไม่สามารถติดต่อกับผู้ตายได้ โทรศัพท์มาหาก็ไม่ยอมรับสายจึงเดินทางมาหาที่ห้อง พบประตูด้านหน้าถูกปิดล็อก แต่ภายในเปิดแอร์ทิ้งไว้ จากนั้นเมื่อก้มมองลอดช่องประตูเข้าไปเห็นคราบเลือดเปื้อนพื้นเต็มไปหมด คาดว่าน่าจะเกิดเหตุร้ายจึงเดินไปบอกรปภ.ให้เข้ามาตรวจสอบ ปรากฎว่าประตูบานเลื่อนด้านหลังไม่ได้ล็อก เมื่อเข้าไปดูในห้องนอนพบศพเจ้านาย จึงรีบแจ้งให้ตำรวจเดินทางมาตรวจสอบ
ต่อมานายนิกร องค์วุฒิธรรม อายุ 45 ปี แฟนของผู้ตาย ได้เดินทางมาดูศพพร้อมให้การว่า คบกันมานาน 5 ปี ปกติผู้ตายจะพักอยู่ที่ห้องเพียงลำพัง ส่วนตนจะไปมาหาสู่นานๆ ครั้ง ล่าสุดเพิ่งแวะมาหาเมื่อวันที่ 15 มิ.ย.ที่ผ่านมาก็ยังไม่มีลางสังหรณ์ว่าจะเกิดเหตุร้าย แต่ก่อนหน้านี้ผู้ตายมักบ่นให้ฟังว่าเวลากลับจากขายของมาถึงที่ห้อง จะพบว่าประตูกระจกบานเลื่อนด้านหลังถูกปลดล็อก คล้ายมีคนบุกรุกเข้ามาในช่วงกลางวัน ทีแรกตนเชื่อว่าอาจเป็นเพราะผู้ตายลืมล็อกประตูเอง แต่เพื่อความสบายใจของผู้ตาย จึงไปหาซื้อเครื่องซ๊อตไฟฟ้า และเครื่องเซ็นเซอร์ส่งสัญญาณเสียงมาวางไว้ที่ประตูด้านหลัง ไม่คิดว่าจะมาเกิดเหตุสลดขึ้นจนได้ ด้านเจ้าหน้าที่ตำรวจ หลังรับแจ้งเหตุได้ลงพื้นที่หาหลักฐานเกี่ยวกับกล้องวงจรปิดในโครงการ และเสาะหาพยานแวดล้อมให้ได้มากที่สุด โดยขณะนี้พบพยานปากสำคัญรายหนึ่งให้ข้อมูลว่า ได้ยินเสียงชายหญิงทะเลาะกันดังออกมาจากห้องที่เกิดเหตุ เมื่อช่วงเที่ยงคืนวันที่ 17 มิ.ย. สอดคล้องกับระยะเวลาการเสียชีวิตของผู้ตาย แต่พยานคิดว่าสามีภรรยาทะเลาะกันเลยไม่ได้แจ้ง รปภ.ให้มาระงับเหตุ จนกระทั่งมีผู้มาพบศพ อย่างไรก็ตามเชื่อว่าจะติดตามคนร้ายมาดำเนินคดีได้อย่างแน่นอน