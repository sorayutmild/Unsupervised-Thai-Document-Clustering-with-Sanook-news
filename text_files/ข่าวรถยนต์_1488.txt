     Suzuki Swift Sport 2019 ขุมพลังเทอร์โบ 1.4 ลิตร ถูกนำมาจัดแสดงที่งานมอเตอร์เอ็กซ์โป 2018 (Motor Expo 2018)
Suzuki Swift Sport 2019
     บูธซูซูกิในงานมอเตอร์เอ็กซ์โปปีนี้ ได้นำเอาซับคอมแพ็คตัวจิ๊ดอย่าง Suzuki Swift Sport 2019 เวอร์ชั่นญี่ปุ่นมาจัดแสดงในงานนี้ด้วย ซึ่งรถรุ่นนี้มาพร้อมเครื่องยนต์เทอร์โบ 1.4 ลิตร รหัส K14C ให้กำลังสูงสุด 140 แรงม้า ที่ 5,500 รอบต่อนาที แรงบิดสูงสุด 230 นิวตัน-เมตร ที่ 2,500-3,500 รอบต่อนาที ส่งกำลังด้วยเกียร์อัตโนมัติ 6 สปีด หรือเกียร์ธรรมดา 6 สปีด แต่น่าเสียดายที่ไม่ได้นำเข้ามาจำหน่ายแต่อย่างใด
Suzuki Swift Sport
     Suzuki Swift Sport 2019 ที่นำมาจัดแสดงคันนี้ เป็น Auto Salon Version ที่มาพร้อมตัวถังสีเทาด้าน เพิ่มความร้อนแรงขึ้นไปอีกด้วยชุดแต่งสีส้ม ลายคาด 3 แถบบนตัวถัง และล้ออัลลอยสีดำ ภายในมาพร้อมเบาะนั่งแบบสปอร์ต และตกแต่งด้วยสีส้มเช่นกัน
Suzuki Swift
     ทั้งนี้ Suzuki Swift 2019 ที่วางจำหน่ายในบ้านเราถูกติดตั้งเครื่องยนต์เบนซิน Dualjet ความจุ 1.2 ลิตร ให้กำลังสูงสุด 83 แรงม้า ที่ 6,000 รอบต่อนาที แรงบิดสูงสุด 108 นิวตัน-เมตร ที่ 4,400 รอบต่อนาที ส่งกำลังด้วยเกียร์อัตโนมัติ CVT ทุกรุ่นย่อย ถูกพัฒนาขึ้นบนแพล็ตฟอร์ม HEARTECH ใหม่ มาพร้อมระบบอินโฟเทนเม้นท์ Suzuki Smart Connect หน้าจอสัมผัสขนาด 7 นิ้ว รองรับ Apple CarPlay ได้ เป็นต้น
Suzuki Swift 2019
     สำหรับงาน Motor Expo 2018 จะจัดขึ้นไปจนถึงวันที่ 10 ธันวาคม 2561 นี้ ที่อาคารอิมแพ็คชาเลนเจอร์ฮอลล์ 1-3 เมืองทองธานี หรือติดตามอัพเดท ข่าวรถยนต์ โปรโมชั่นรถใหม่ ได้เลยที่ https://auto.sanook.com/motorexpo/
 