จากกรณีเมื่อวานนี้ (14 กันยายน) เกิดเหตุฆ่าข่มขืนที่บ้าน ใน ต.วารินชำราบ อ.วารินชำราบ จ.อุบลราชธานี ผู้เสียชีวิตคือ น.ส.อัญ(นามสมมติ) อายุ 26 ปี สภาพศพนอนหงายเสียชีวิตอยู่บนเตียงนอน ในสภาพเปลือย บริเวณที่นอนพบคราบเลือด และคราบอสุจิอยู่บนที่นอน นอกจากนี้ผู้ตายยังถูกคนร้ายใช้สายชาร์จโทรศัพท์รัดคอจนเสียชีวิต โดยคนร้ายได้งัดหน้าต่างห้องเข้าไปข่มขืน แล้วใช้สายชาร์จโทรศัพท์รัดคอฆ่า
คนร้ายคือ นายทศพล พรบูลย์  อายุ 27 ปี เป็นคนงานของเจ้าของบ้านที่เปิดเป็นร้านเกม หลังก่อเหตุใช้รถจักรยานยนต์ยี่ห้อ ฮอนด้าเวฟ 110 ไอ สีขาว-แดง หลบหนีไป

ลูกสาวเจ้าของร้านเกมนอนตายเปลือย คาดถูกข่มขืน ก่อนรัดคอด้วยสายชาร์จมือถือ

ต่อมาเมื่อคืนที่ผ่านมา เวลา 00.04 น. เจ้าหน้าที่ตำรวจชุดสืบสวน สภ.วารินชำราบ นำโดย พ.ต.ท.บวรศักดิ์ คำรังษีรอง ผกก.สส.สภ.วารินชำราบ ร่วมกับเจ้าหน้าที่ชุดสืบสวนตำรวจภูธรจังหวัดอุบลราชธานี ตรวจสอบติดตามจับกุมนายทศพล พรบูลย์  จากกล้องวงจรปิดตามสันทางที่นายทศพลขี่รถจักรยานยนต์หลบหนีไปจอดที่บ้านญาติ ที่อำเภอสว่างวีระวงศ์ จากนั้นก็ทิ้งรถจักรยานยนต์ไว้ แล้วเดินมาขึ้นสองแถวสายอุบล-พิบูลมังสาหาร มาลงที่คิวรถที่อำเภอพิบูลมังสาหาร จากนั้นก็เดินไปในตลาดพิบูลมังสาหาร เดินทางไปเปิดห้องพักที่โรงแรมแห่งหนึ่ง ใน ต.พิบูลมังสาหาร อ.พิบูลมังสาหาร เจ้าหน้าที่จึงนำกำลังเข้าจับกุมได้
จากการสอบสวนเบื้องต้น นายทศพล พรบูลย์  ผู้ต้องหาให้การรับสารภาพว่า มีความสัมพันธ์กับผู้ตายมาโดยตลอด ซึ่งทางญาติฝ่ายหญิงไม่ทราบเรื่อง ก่อนเกิดเหตุได้ปีนหน้าต่างห้องเข้าไป แล้วมีเพศสัมพันธ์กัน แล้วก็มีการนั่งคุยกันเรื่องแฟนเก่าของทั้ง 2 คน โดยฝ่ายหญิงถามถึงเรื่องแฟนเก่าของตนเอง ก็ได้บอกไปว่ามีแต่คนคุย เพราะว่าไม่เคยออกจากร้านเกมเลย แต่ฝ่ายหญิงเกิดหึงหวงส่งเสียงดัง  ตนเองกลัวแม่ฝ่ายหญิงได้ยิน จึงได้เอาหมอนอุดปาก แล้วใช้สายชาร์จโทรศัพท์รัดคอจนเสียชีวิต จากนั้นก็ได้หลบหนีจนมาถูกเจ้าหน้าที่จับกุมตัวได้
พ.ต.ท.บวรศักดิ์ คำรังษีรอง ผกก.สส.สภ.วารินชำราบ กล่าวว่าจากการตรวจสอบประวัตินายทศพล พรบูลย์   อดีตเคยเป็นทหารเกณฑ์อยู่ที่กรมทหารราบที่ 11 มาก่อน