เกมส์ LOL
จากข่าว ระวัง! อย่าพูดเล่นใน LOL มิฉะนั้นอาจติดคุก 8 ปี ที่ Justin Carter เกมเมอร์ LOL ที่กำลังอยู่ในวัยกำลังเกรียน อายุ 19 ปี ได้โพสล้อเล่นโดยไม่คิดหน้าคิดหลังว่า "I’m going to go shoot up a school full of kids and eat their still, beating hearts." จะไปยิงเด็กในโรงเรียนแถมจะจับเด็กกินทั้งๆที่หัวใจยังเต้นอยู่ ใน Facebook เพจของเกมส์ LOL อเมริกา จนกระทั่งมีพลเมืองดีชาวแคนาดามาเห็นและเข้าใจผิด จึงค้นประวัติ Justin Carter และแจ้งตำรวจจับกุมเกรียนคนดังกล่าว ซึ่งตอนนี้เวลาก็ผ่านมาประมาณ 4 เดือนแล้ว ที่ Justin Carter ต้องเข้าไปนอนสำนึกอยู่ในคุก ทาง Jack Carter พ่อของเขาก็พยายามหาทางช่วยเหลือเพื่อให้ลูกชายพ้นผิด ทั้งการล่ารายชื่อผู้ไม่เห็นด้วยกับคำตัดสินของศาลและการออกทีวีขอความช่วยเหลือ แต่ก็ยังไม่สามารถช่วยเหลือลูกชายได้ โดยค่าประกันตัวลูกชายของเขาคือ 500,000 ดอลล่าห์สหรัฐฯ ส่วนรายชื่อที่รวบรวมมาได้ก็มีประมณ 99,000 รายชื่อซึ่งยังไม่พอ
ระหว่างที่ Jack Carter กำลังหาทางช่วยเหลือลูกชายอยู่นั้นเอง ก็มีผู้อาสาช่วยเหลือเข้ามาบ้าง อย่างเช่นบริษัท Victory Ink ได้อาสาจะผลิตเสื้อที่พิมพ์คำว่า "Free Justin Carter" หมายถึงปล่อยตัว Justin Carter ออกมาขาย และจะนำรายได้ทั้งหมดบริจาคให้ครอบครัว Carter ไปใช้ประกันตัวลูกชาย แต่มันก็ต้องใช้เวลานานพอสมควรกว่าจะหาเงินจากการขายเสื้อมาได้ครบ $500,000
และแล้วก็มีข่าวดีเข้ามา เมื่อมีผู้ไม่ประสงค์ออกนาม ที่เรียกตัวเองว่า "good Samaritan" บริจาคเงินทั้งหมด $500,000 (ประมาณ 15 ล้านบาท) ให้กับครอบครัว Carter เพื่อให้เอาไปใช้ประกันตัวลูกชายของพวกเขาแล้ว และทางครอบครัว Carter ก็ได้ประกันตัวของ Justin Carter ออกมาได้เมื่อวันที่ 11 กรกฎาคม 2013 ที่ผ่านมา จากคำยืนยันของ Don Flanary ทนายความผู้ดูแลคดีนี้
ก็ฝากข่าวนี้เป็นข้อคิดสำหรับเกรียนๆที่โพสข้อความสะใจตัวเอง ตามบอร์ดหรือที่สาธารณะต่างๆ ว่าควรหยุดทำพฤติกรรมแบบนั้นได้แล้ว เพราะถ้ากฏหมายไทยเอาจริงขึ้นมาแบบประเทศสหรัฐอเมริกาล่ะก็ ข้อความเกรียนๆที่คุณโพสอาจทำให้คุณติดคุก 8 ปีก็เป็นได้
เกมส์ LOL
ทำไมรูปถ่ายข้างบน กับรูปล่าสุดมันดูเหมือนไม่ใช่คนเดียวกันเลยหว่า!!