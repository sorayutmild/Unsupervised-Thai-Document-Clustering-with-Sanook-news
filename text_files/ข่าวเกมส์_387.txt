ไม่ว่าจะเป็นเกมแนวไหนบนโลกก็ตาม สิ่งที่เป็นองค์ประกอบที่สามารถใส่เข้าไปได้แทบทั้งหมด ก็คงหนีไม่พ้นเรื่องของบอสภายในเกมมาให้ผู้เล่นได้ใช้ความสามารถในการปราบเพื่อที่จะไปสู่จุดหมายของเกม แน่นอน ขึ้นชื่อว่าบอสนั้นมันต้องมากับความสามารถที่ไม่ธรรมดา (ส่วนใหญ่แม่มชอบโกง) ให้ผู้เล่นได้ดึงความสามารถออกมาปราบมัน บางตัวสู้แล้วก็รู้สึกสนุก บางตัวสู้แล้วก็รู้สึกหงุดหงิดจนแทบจะอุทานออกมาเป็นคำหยาบคาย วันนี้เราก็จะมาดูมุกต่างของเหล่าบรรดาบอสที่ทำให้ผู้เล่นหงุดหงิดกัน
1.ตบทีเดียวนอนเป็นกระบุง
บอสเกมส์
     เนื่องจากความมหาเมพของเหล่าบอส โดยเฉพาะเกมแนว MMO ที่จะมาพร้อมกับ Stat เหนือมนุษย์ ออกท่าแค่ทีเดียวก็มีเสียวเลี้ยวกลับบ้านกันได้ทุกเมื่อ (อารมณ์แบบว่ายังไม่ทันทำห่านอะไรเลย) ตัวคนเดียวมิอาจไปเหนี่ยวสู้กับมันได้ จึงต้องรวบรวมพลพรรคเข้าไปช่วยรุมตื๊บมัน ยิ่งบอสตัวไหนเลเวลเยอะดรอปของดี บางทีพาตี้มาเป็นฝูงยังโดนตบทีเดียวควํ่าได้ ดังนั้นต้องอาศัยความสามารถทีมเวิร์คในการล้มมันให้ได้   
2.ชอบวาปชอบหนี
บอสเกมส์
เอ๊ะ นี่มันคุ้นๆ นะ
     บอสบางตัวไม่ได้เก่งอะไรเป็นพิเศษ แต่มันมาพร้อมกับความกวนทีนขั้นสุดยอด พอมันเริ่มสู้ไม่ได้หรือใกล้จะม่องเต็มที่แล้วมันก็จะหนีไปดื้อๆ ให้ไปเล่นวิ่งไล่จับกันเหมือนหนังแขกก็มิปาน บางตัวหนักกว่านั้นก็คือมันไม่วาปหนี แต่มันจับเราวาปอุ้มไปทิ้งไหนก็ไม่รู้ แง
3.ฮีลตัวเองได้ 
บอสเกมส์
     ขึ้นชื่อว่าบอส แน่นอนว่ามันจะมาพร้อมกับ HP บานตะไท จะล้มมันให้ควํ่าได้ก็กินเวลาอยู่พอสมควร จะฆ่าให้ตายก็ยากอยู่แล้วพี่แกเจือกทะลึ่ง Heal ตัวเองขึ้นมาแบบไม่มีปี่ไม่มีขลุ่ยให้รู้สึกว่าผู้เล่นเสียเวลาเปล่าๆ ปลี้ๆ แทบจะสวดมนต์ตลอดเวลาว่า "อย่าฮีลนะครัชชชชช" 
4.ผู้เล่นจะทำอะไร พี่แกรู้หมด
บอสเกมส์
ซื้อบ้านแทบตาย มันไม่เคยเดินตกเลย
     การที่ AI เรียนรู้พฤติกรรมของผู้เล่น เป็นสิ่งที่ฉลาดและสมจริง แต่บางทีมันรู้มากเกินไปก็เป็นสิ่งที่ขี้โกงโคตรๆ เพราะบางทีมันยังไม่ได้เรียนรู้อะไรจากเราเลยแต่มันก็รู้หมดว่าเราจะทำอะไร ยิ่งถ้าเป็นพวก Board Game จะรู้สึกมากเป็นพิเศษ
5.บอสที่มีหลายร่าง (ถ้าเกิดแพ้ต้องสู้ใหม่ตั้งแต่ร่างแรก)
บอสเกมส์
ถ้าม่องก็เริ่มใหม่นะ อิอิ
    เพื่อทำให้เก่งกาจสมกับความเป็นบอสใหญ่ มันก็มักจะมีหลายๆ ร่างให้ผู้เล่นต้องมานั่งเมื่อยตุ้มตีมัน สู้ก็สู้แทบตาย ดันไปม่องเอาตัวสุดท้าย ผลก็คือโดนจับมาให้สู้ใหม่ตั้งแต่ร่างแรก เสียเวลาชีวิตสุดๆ ถ้าพี่ใจดีก็ช่วยให้ไป Continue ตอนร่างที่แพ้เถอะครับ จะได้ไม่เป็นภาระลูกหลานนะ 
6.บอสที่ไม่ค่อยมีช่องให้ตี
บอสเกมส์
อยากโดนดิ้นใส่ไหมครัชชชช
     ไม่รู้ว่าพี่แกไปกินยาม้ายาคุมมาจากไหน สำหรับบอสประเภทนี้ เพราะพี่แกจะโจมตีแทบตลอดเวลายังกะเป็นสันนิบาตลูกนก ผู้เล่นจะต้องช่วงชิงจังหวะอันน้อยนิดเพื่อสู้กับมัน และความหงุดหงิดจะเพิ่มมากขึ้นถ้ามันผสมรวมกับข้อที่ 1 - 3 งานนี้ต้องวัดพลังใจกันล้วนๆ 
7.บอสที่ต้องสู้ร่วมกับ AI
บอสเกมส์
ไหว้เหอะ เลิกโง่ซักที เดี๋ยวเลี้ยงข้าวมื้อนึง ^ ^"
     AI บอสนั้นแสนดีและฉลาด (เกินไป) ส่วน AI ที่อยู่ฝั่งเดียวกับเรานั้นช่างง่อยเสียจริงๆ เมื่อเราที่ต้องสู้บอสกับตัวละครที่เป็น AI แทนที่จะมีประโยชน์ช่วยแบ่งเบาภาระได้ ดันแสลนมาเป็นภาระแก่ลูกหลานอีก ยิ่งถ้าเราต้องปราบบอสโดยห้ามให้ AI ม่องด้วยยิ่งเหนื่อยหนักเลยทีเดียว 
ใครจะอะไรน่าหงุดหงิดนอกจากนี้ก็มาเล่าสู่กันฟังได้นะจ๊ะ
