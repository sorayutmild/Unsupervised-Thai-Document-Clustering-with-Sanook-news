นางเยน หว่อง (Yenn Wong) ผู้ก่อตั้งร้านภัตตาคารอาหารอีสาน อาหารไทย และบาร์ชื่อดังที่เปิดตัวในฮ่องกงเมื่อปีที่ผ่านมาอย่าง “ชัชวัล” (Chachawan) ต้องพบกับเรื่องไม่คาดฝัน หลังเพื่อนของเธอได้ส่งภาพ ภัตตาคารชัชวัล แห่งที่ 2 ในเซี่ยงไฮ้ ที่เหมือนกับร้านในฮ่องกงชนิดถอดพิมพ์เดียวกันออกมา ทั้งที่เธอกล่าวว่า ไม่เคยมีแผนที่จะเปิดสาขาในเซี่ยงไฮ้แต่อย่างใด
โดยร้านชัชวัลที่เซี่ยงไฮ้ ซึ่งถูกปลอมมาจากร้านในฮ่องกงนั้น มีรูปแบบที่เหมือนกับร้านในฮ่องกง ทั้งการตกแต่งภายนอกและภายใน ซึ่งเหมือนจนกระทั่งเมนูอาหาร ที่เน้นไปทางอาหารอีสานและอาหารไทย แถมร้านดังกล่าวนั้นได้รับคะแนน 5/5 จากเว็บไซต์แนะนำอาหารชื่อดังของจีน และมีชื่อเสียงอย่างมาก

ร้านจริง                                                             ร้านปลอม
ขณะที่ผู้จัดการและพนักงานร้านชัชวัลในเซี่ยงไฮ้นั้น ยืนยันว่าไม่รู้จักร้านชัชวัลในฮ่องกงแต่อย่างใด ขณะที่นางคีรี่ ซินแคลร์ (Kiri Sinclair) โฆษกทางร้านชัชวัลในฮ่องกง ระบุว่า เจ้าของร้านดังกล่าวเคยมารับประทานอาหารในร้านชัชวัลที่ฮ่องกงแล้ว ซ้ำยังเคยได้พบปะพูดคุยกับเชฟอดัม คลิฟ (Adam Clif) และเจ้าของร้าน เพื่อเจรจาเปิดสาขาในจีน แต่ทางร้านได้ปฏิเสธข้อเสนอดังกล่าวไป

ร้านปลอม

ร้านจริง
โดยในขณะนี้ ทางร้านชัชวัลในฮ่องกงได้กำลังดำเนินการทางกฎหมาย เพื่อฟ้องร้องเรียกค่าชดเชยจากร้านในเซี่ยงไฮ้ ขณะที่ผู้ช่วยศาสตราจารย์คณะนิติศาสตร์ ประจำมหาวิทยาลัยฮ่องกง แสดงความคิดเห็นว่า ร้านชัชวัลต้องเคยลงทะเบียนเครื่องหมายการค้า หรือพิสูจน์ได้ว่าร้านของตนเป็นที่รู้จักดีในประเทศจีน ไม่เช่นนั้นถือเป็นเรื่องยากที่จะชนะ
นอกจากนี้ นางเยน หว่อง ได้กล่าวต่อเหตุการณ์ครั้งนี้ “พวกเราให้บริการอาหารอีสานขนานแท้ และพัฒนามันด้วยแนวคิดที่ตนเองคิด ประกอบด้วยการวิจัยและประสบการณ์การทำงาน และอาศัยในประเทศไทย มันเป็นเรื่องที่น่ากังวลใจเมื่อเห็นใครสักคนที่นั่งทับบนชื่อเสียงและความสำเร็จของพวกเราที่มาจากการทำงานหนักความคิดสร้างสรรค์และความหลงใหล”
ร้านปลอม

