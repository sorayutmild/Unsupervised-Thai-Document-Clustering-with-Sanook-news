บนโลกใบนี้มีสัตว์มากมายหลายชนิดที่ผู้คนชื่นชอบ ต่างก็มีนิสัยหรือสัญชาตญาณต่างกันไป ถ้าเปรียบคนแต่ละกรุ๊ปเลือดเป็นเหล่าสัตว์น้อยใหญ่ ทุกคนจะเหมือนสัตว์ชนิดไหนกันบ้างนะ ?
 
กรุ๊ป A เพนกวิน
กรุ๊ป A เปรียบได้กับเพนกวิน สัตว์เมืองหนาวแสนน่ารักเดินเตาะแตะชนิดนี้ไม่ถนัดการอยู่แบบสันโดษ พวกมันเป็นสัตว์ที่ชอบอยู่รวมกันเป็งฝูง แม้กระทั่งตอนงมหาอาหารในทะเลก็ยังแสดงความเป็นทีมเวิร์คที่ยอดเยี่ยม เพนกวินไม่มีจ่าฝูงที่กำหนดตายตัว แต่ในเวลาที่พวกมันต้องการผู้นำ ก็จะหมุนเวียนสลับผลัดเปลี่ยนกันไป ถือว่ามีจิตวิญญาณแห่งความเท่าเทียมที่แท้จริง เหมือนกับคนกรุ๊ป A
 
กรุ๊ป B ชิมแปนซี
กรุ๊ป B เปรียบได้กับชิมแปนซี แม้แต่ในสวนสัตว์ ลิงชิมแปนซีก็ยังซุกซนวุ่นวายอยู่เสมอ โหนไปโหนมาวิ่งไปวิ่งมาอยู่ในกรงแถมยังมีอารมณ์รุนแรง นอกจากนี้ชิมแปนซียังเป็นสัตว์ที่อยากรู้อยากเห็นเป็นอย่างมาก เมื่อมีของเล่นชิ้นใหม่ มันจะค่อย ๆ เข้าไปใกล้และพยายามจับให้ได้ มีความแตกต่างเฉพาะตัวอย่างชัดเจน เหมือนคนกรุ๊ป B
 
กรุ๊ป O แพนด้า
กรุ๊ป O เปรียบได้กับแพนด้า สัตว์ตัวอ้วนใหญ่หนานุ่มยอดนิยมแห่งสวนสัตว์ ด้วยอิมเมจที่ดูเป็นสัตว์ชิล ๆ สบาย ๆ แต่มีพลังดึงดูดผู้ชมได้จำนวนมาก เหมือนกับคนกรุ๊ป O ที่ชอบอยู่ใจกลางของผู้คนและสนุกสนานไปด้วยกัน แพนด้าใช้เวลาส่วนใหญ่ใน 1 วันง่วนอยู่กับการกินไผ่ เห็นแล้วก็นึกถึงคนกรุ๊ป O ที่ชอบกินได้ทั้งวี่ทั้งวัน
 
กรุ๊ป AB นกกระสาปากพลั่ว
กรุ๊ป AB เปรียบได้กับนกกระสาปากพลั่ว เป็นสัตว์ที่หลาย ๆ คนอาจจะไม่รู้จักเพราะเป็นสัตว์หายากที่เสี่ยงใกล้สูญพันธุ์ เป็นนกขนาดใหญ่ที่สูงได้ถึง 1.50 เมตร ภาพนกที่แสนสันโดษมองไปรอบ ๆ ด้วยสายตาที่เฉียบแหลมชวนให้นึกถึงคนกรุ๊ป AB ซึ่งทำให้ผู้คนไม่กล้าเข้าใกล้ นกกระสาปากพลั่วชอบที่จะทำอะไร ๆ อยู่ตัวเดียว หวงอาณาเขตมาก แถมขนบนหัวที่ปลิวไปตามสายลมก็ดูจะเป็นแฟชั่นที่ไม่เหมือนใคร ทั้งเข้าใจยากและดูลึกลับ เหมือนคนกรุ๊ป AB
 
ถึงแม้จะมีนิสัยที่แตกต่างกันแต่สัตว์ทุกชนิดย่อมมีเสน่ห์ที่น่าสนใจในแบบของตัวเอง ตัวเราเองก็เช่นกัน ทุกกรุ๊ปมีทั้งข้อดีและข้อเสีย ขอแค่ยอมรับและเอนจอยไปกับมันนะคะ