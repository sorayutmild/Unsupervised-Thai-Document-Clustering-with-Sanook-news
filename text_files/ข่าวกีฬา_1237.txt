ปิดฉากไปเป็นที่เรียบร้อยแล้ว สำหรับการแข่งขันวอลเลย์บอลหญิงเวิลด์ แกรนด์ แชมเปี้ยนส์ คัพ ที่กรุงโตเกียว ประเทศญี่ปุ่น 
ซึ่งการแข่งขันวันสุดท้าย นักตบลูกยางสาวทีมชาติไทย เจ้าของแชมป์เอเชียครั้งล่าสุดที่เมืองโคราช สามารถระเบิดเพลงตบได้อย่างเร่าร้อน
ด้วยการเก็บ 3 แต้มแรกได้สำเร็จ พร้อมกับสร้างประวัติศาสตร์ เอาชนะทีมแกร่งอย่าง รัสเซีย เจ้าของแชมป์ยุโรป 3-1 เซต ได้เป็นครั้งแรกในประวัติศาสตร์ที่พบกันมา 11 ครั้งอีกด้วย
โดยรายการนี้ทีมไทยมี 4 คะแนนเท่ากับรัสเซีย แต่จบด้วยอันดับที่ 5 จากทั้งหมด 6 ทีมที่เข้าแข่งขันหนนี้  ขณะที่แชมป์ตกเป็นของ บราซิล ที่ทำผลงานชนะรวดทั้ง 5 นัดที่ลงสนาม
ส่วนรางวัลยอดเยี่ยมในแต่ละตำแหน่ง ผลปรากฏว่าทีมสาวแห่งเมืองสยาม ทะยานติดอันดับในหลายตำแหน่ง
โดยเฉพาะอย่างยิ่ง "น้องอร" อรอุมา สิทธิรักษ์ สาวแดนสะตอหน้าหวานของทีมลูกยางไทย ผงาดขึ้นไปคว้ารางวัลตัวตบยอดเยี่ยมประจำทัวร์นาเม้นท์นี้ ด้วยการทำได้ถึง 100 คะแนนแบบพอดิบพอดี
"อรอุมา สิทธิรักษ์" รับรางวัลผู้เล่นยอดเยี่ยมของเกมนี้ และยังคว้ามือตบยอดเยี่ยมของรายการนี้ด้วย
ประมวลภาพประวัติศาสตร์ ไทย ชนะ รัสเซีย เป็นครั้งแรก 3-1 เซต 
สรุปผู้เล่นยอดเยี่ยมในตำแหน่งต่างๆใน FIVB Women's World Grand Champions Cup 2013มือตบยอดเยี่ยม - Best Spiker1.ซาโกดะ - ญี่ปุ่น 42.74 %2.อรอุมา - ไทย 41.47 %3.เฟอร์นันดา - บราซิล 41.12 %มือบล็อกยอดเยี่ยม - Best Blocker1.ลูเลียยา - รัสเซีย 0.90 2.ปลื้มจิตร์ - ไทย 0.83 3.เปเรซ และ วัลเดซ - โดมินิกัน 0.72 มือเซตยอดเยี่ยม - Best Setter1.นากามิชิ - ญี่ปุ่น 9.002.กล๊าซ - USA 8.433.นุศรา - ไทย 7.56เสิร์ฟยอดเยี่ยม - Best Server1.คิมูระ - ญี่ปุ่น 0.532.เปไรร่า - บราซิล 0.473.อรอุมา - ไทย 0.33รับลูกตบ/เสิร์ฟยอดเยี่ยม - Best Receiver1.วิลาวัณย์ - ไทย 57.52%2.คาสติญโญ่ - บราซิล 54.21%3.ซาโตะ - ญี่ปุ่น 52.99%รับลูกหน้าเน็ต(ขุด)ยอดเยี่ยม - Best Digger1.ซาโตะ - ญี่ปุ่น 3.822.บานว๊าด - สหรัฐ 3.193.คาสติญโญ่ - บราซิล 2.83ผู้ทำคะแนนสูงสุด - Best Scorer1.อรอุมา -ไทย 100 คะแนน2.ลาร์สัน - USA 91 คะแนน3.มาลิคห์ - รัสเซีย 86 คะแนน        
