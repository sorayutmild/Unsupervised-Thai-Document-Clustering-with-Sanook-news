เชิญคนขับรถ 'กูเกิลสตรีทวิว' สาบานว่าไม่เกี่ยวกับการสร้างเขื่อนแก่งเสือเต้น
กลายเป็นประเด็นที่กำลังมีคนพูดถึงกันบนโลกโซเชียลสำหรับเช้าวันนี้......... เมื่อสำนักข่าวดังอย่าง http://prachatai.com ได้นำเสนอข่าวของการ "เชิญคนขับรถ 'กูเกิลสตรีทวิว' สาบานว่าไม่เกี่ยวกับการสร้างเขื่อนแก่งเสือเต้น"

หลังจาก รถกูเกิลสตรีทวิว ได้ทำการสำรวจเเส้นทางท่องเที่ยวและถูกชาวบ้านสะเอียบ จ.แพร่ ล้อมรถ 'กูเกิลสตรีทวิว' คนขับรถอธิบายว่ามาสำรวจเส้นทางท่องเที่ยว ชาวบ้านยังไม่เชื่อ-ต้องนำตัวไปสาบานต่อหน้าพระประธานว่าไม่เกี่ยวข้องกับ การสร้างเขื่อน
รายละเอียดของข่าว
หลังสำรวจมาแล้ว 3,000 เมืองรอบโลกรวมทั้งขั้วโลกใต้ ล่าสุดชาวบ้านสะเอียบ จ.แพร่ ล้อมรถ 'กูเกิลสตรีทวิว' คนขับรถอธิบายว่ามาสำรวจเส้นทางท่องเที่ยว ชาวบ้านยังไม่เชื่อ-ต้องนำตัวไปสาบานต่อหน้าพระประธานว่าไม่เกี่ยวข้องกับการสร้างเขื่อน
"Google Maps Camera Car" หรือที่เรียกกันติดปากว่า รถกูเกิลสตรีทวิว จอดหน้าที่ทำการกำนัน ต.สะเอียบ อ.สอง จ.แพร่ วานนี้ (13 ส.ค.) หลังชาวบ้านได้เชิญตัวคนขับรถมาที่ทำการกำนัน ต.สะเอียบ ให้ชี้แจงการนำรถติดกล้องเข้ามาสำรวจในพื้นที่
รถกูเกิลสตรีทวิว และนายดีพร้อม ฟูฟอง คนขับรถ ขณะจอดอยู่ภายในพื้นที่บ้านดอนชัย ต.สะเอียบ อ.สอง จ.แพร่ โดยเมื่อวันที่ 13 ส.ค. ได้ขับรถเข้ามาสำรวจในเขตแก่งเสือเต้น และ ต.สะเอียบ อ.สอง จ.แพร่ ก่อนถูกชาวบ้านได้เชิญตัวมาชี้แจง ณ ที่ทำการกำนัน ต.สะเอียบ ก่อนพาไปสาบานต่อหน้าพระประธาน วัดบ้านดอยชัย ว่าไม่เกี่ยวข้องกับการสร้างเขื่อน
หลังการชี้แจง ณ ที่ทำการกำนัน ต.สะเอียบ นายดีพร้อม ฟูฟอง คนขับรถกูเกิลสตรีทวิว ได้สาบานต่อหน้าพระประธาน ที่วัดบ้านดอนชัย ต.สะเอียบ อ.สอง จ.แพร่ ว่าไม่เกี่ยวข้องกับการสร้างเขื่อน มีชาวบ้านดอนชัยร่วมเป็นสักขีพยาน
ชาวบ้านสะเอียบล้อมรถกูเกิลสตรีทวิว พร้อมให้สาบานว่าไม่เกี่ยวกับการสร้างเขื่อน
เมื่อเวลา 16.00 น. วันนี้ (13 ส.ค.) ผู้สื่อข่าวรายงานว่า ชาวบ้านสะเอียบกว่า 20 คน ได้ล้อมรถติดกล้องบนหลังคาที่ถ่ายภาพรอบทิศทางของบริษัทกูเกิล หรือ "Google Maps Camera Car" ซึ่งเป็นรถยนต์ติดกล้องบันทึกภาพสำหรับให้บริการกูเกิลสตรีทวิว (Google Stree View) โดยชาวบ้านได้เชิญตัวนายดีพร้อม ฟูฟอง เจ้าหน้าที่บริษัทกูเกิล อายุ 27 ปี ชาว จ.เชียงใหม่ คนขับรถติดกล้องคันดังกล่าว มายังที่ทำการกำนัน ต.สะเอียบ อ.สอง จ.แพร่ เพื่อให้มาชี้แจงจากการที่นำรถติดกล้องเข้ามาสำรวจในเขตแก่งเสือเต้น และ ต.สะเอียบ อ.สอง จ.แพร่ โดยนายดีพร้อมอธิบายว่าได้เข้ามาสำรวจเส้นทางท่องเที่ยวเพื่อนำข้อมูลส่งไปยังบริษัทกูเกิล สหรัฐอเมริกา
อย่างไรก็ตาม หลังจากนายดีพร้อม คนขับรถกูเกิลสตรีทวิวดังกล่าวชี้แจง ชาวบ้านสะเอียบยังไม่เชื่อ เกรงว่าจะเกี่ยวข้องกับการสำรวจเพื่อการสร้างเขื่อน จึงเชิญตัวนายดีพร้อมมาสาบานต่อหน้าพระประธาน วัดบ้านดอนชัย ต.สะเอียบ และขอร้องว่าอย่าได้เข้ามาอีก เพราะพื้นที่สะเอียบกำลังเดือดร้อนจากแผนการสร้างเขื่อนของรัฐบาลอยู่
ทั้งนี้ผู้ที่ขอให้เจ้าหน้าที่บริษัทกูเกิลสาบาน คือ นายวิชัย รักษาพล ประธานคณะกรรมการการคัดค้านเขื่อน บ้านดอนชัย ต.สะเอียบ อ.สอง จ.แพร่ โดยนายวิชัยได้ขอให้นายดีพร้อม คนขับรถยนต์ติดกล้องคนดังกล่าวสาบานว่าไม่เกี่ยวข้องกับเรื่องเขื่อน และขอร้องให้อย่าเข้ามาในพื้นที่อีก เพราะอาจเกิดปัญหาตามมาได้
"เราประกาศให้รู้โดยทั่วกันแล้วว่า ห้ามใคร ผู้ใด หน่วยงานใด ที่เกี่ยวข้องกับการสร้างเขื่อนแก่งเสือเต้น เขื่อนยมบน เขื่อนยมล่าง เข้ามาในพื้นที่โดยเด็ดขาด หากฝ่าฝืนจะไม่รับรองความปลอดภัย" นายวิชัยกล่าว
ผู้สื่อข่าวรายงานว่า นายดีพร้อม ได้ยอมสาบานแต่โดยดี และอธิบายด้วยว่าไม่รู้ว่าพื้นที่นี้มีปัญหา "ผมขอให้กำนัน ต.สะเอียบ เซ็นต์รับรองให้ผมด้วยว่าชาวบ้านไม่ยินยอมให้สำรวจ ผมจะได้นำหนังสือไปให้บริษัท และอธิบายกับบริษัทได้" นายดีพร้อมกล่าว
หลังสาบานต่อหน้าพระประธานแล้ว ชาวบ้านได้ขอให้นายดีพร้อมออกนอกพื้นที่โดยเร่งด่วน ซึ่งนายดีพร้อมก็ทำตามและขับรถกูเกิลสตรีทวิวออกจากพื้นที่สะเอียบ เพื่อไปดำเนินการสำรวจยังจังหวัดน่าน ต่อไป
ที่มาข่าวและภาพ: prachatai 