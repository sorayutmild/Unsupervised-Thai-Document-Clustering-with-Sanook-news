หลังจาก "ดำดอทคอม" บัวขาว บัญชาเมฆ ยอดมวยไทยแห่งยุค ขวัญใจคนไทย วัย 33 ปี บุกไปจัดหนักด้วยอาวุธแม่ไม้มวยไทย สอนเชิง อี้ หลง นักชกชาวจีน แห่งวัดเส้าหลิน พร้อมกับคว้าเข็มขัดแชมป์ WLF World Champion มาครองได้สำเร็จ ท่ามกลางความสะใจของคนไทยทั้งประเทศ ล่าสุดกลับมีประเด็นดราม่า กลายเป็นที่ถกเถียงในวงกว้าง เมื่อมีแฟนเพจคนหนึ่งที่ชื่อว่า ธีรพงษ์ ชาตะกาญจน์ ชาว จ.นครศรีธรรมราช หรือ ดวงสมพงษ์ ก.สะเภาทอง ประกาศท้าขอขึ้นชกกับ บัวขาว ส่งผลให้เพจ Banchamek Gym ต้องออกมาชี้แจ้งเพื่อทำความเข้าใจกับนักชกโนเนมรายนี้ว่า "แอดมินว่าจะไม่โพสต์แล้วครับ คนไทยที่เป็นคนนครคนนี้ ก็เกินไป คิดว่า เขาไม่รู้ไม่เข้าใจ อะไรหลายๆ อย่างเลยในชีวิต" ขณะเดียวกันแฟนคลับบัวขาวจำนวนมากต่างแสดงความไม่เห็นด้วยกับนักชกโนเนมรายนี้พร้อมกับเขียนข้อความต่อว่ากันยกใหญ่ และมองว่านักชกชาว จ.นครศรีธรรมราช หวังจะเกาะแสบัวขาวให้ตัวเองมีชื่อเสียงโด่งดัง รวมทั้งหลายๆ คนเชื่อว่า บัวขาว ไม่คู่ควรกับนักชกโนเนมรายนี้ เนื่องจากฝีมือคนละชั้นกัน
Wara Tongsuk เขียนว่า "มวยวัดท้าต่อยมวยระดับโลก 5555+ กระดูกคนล่ะเบอร์"  Waravut Tuvaraw พิมพ์ว่า "ฟิตให้พร้อมแล้วไปต่อยเมืองนอกสร้างชื่อให้กับประเทศแบบบัวขาวจะดีกว่านะ"Kemmi I′kem โพสต์ว่า "คือพี่พร้อมเป็นกระสอบทรายรายต่อไปให้พี่บัวขาวแล้วล่ะสิ"Aii Jiew Kumjantuk บอกว่า "ผมว่าพี่บัวขาวจัดให้เขาเลย เขาจะได้รู้ว่าศิลปะแม่ไม้มวยไทยมีไว้ป้องกันตัว ไม่ได้มีไว้ให้ท้าตีท้าต่อย"เธอเท่านั้น สำคัญที่สุด ระบุว่า "ถ้าอยากต่อยกับบัวขาวจริงๆ ไม่ต้องมาประกาศในเฟสให้มันเสียเวลา เบอร์เค้ามี ผู้จัดการเค้ามี ทีมงานเค้ามี ติดต่อไปสิ หรือว่าอยากสร้างกระแส ..ติดต่อไปเลย ถ้าเค้ารับปากผมและคนอื่นๆ ก็อยากดูเหมือนกัน ผมเชื่ออย่างนั้น (แต่กลัวว่าบัวขาว จะไม่ลดตัวลงมาต่อยด้วยนะสิ)"Rick Prime เผยว่า "เขาแค่คิดว่า อยากดัง ถ้าได้ชก เขาไม่เสียอะไร ถ้าแพ้ ก็นั่นบัวขาว ถ้าชนะ เขาจะเป็นยอดมวย แต่ถ้ามีฝันบริสุทธิ์ ฝึกให้เก่งๆ แล้วไล่จากนักมวยเบอร์ท้ายๆ มาก่อนดีกว่า เจอ ฝรั่งปนไทย อย่างอองตวนก่อนไหม ทำให้เป็นระบบ ก็อาจจะได้เจอ ไม่ได้ด่านะ แต่อยู่จะไปชกกะเบอร์ 1 อ่ะไม่มีทาง"
 