เทพเจ้ากวนอูเป็นเทพสัญลักษณ์แห่งความซื่อสัตย์ ความกัตตัญญูรู้คุณ ความจงรักภักดี และความกล้าหาญ การเคารพสักการะเทพเจ้ากวมอูนั้น เป็นประเพณีที่นิยมทำกันมาหลายพันปีแล้ว ซึ่งคติความเชื่อนั้นก็แตกต่างกันไปตามแต่ละท้องถิ่น ซึ่งปกติไม่ได้มีข้อกำหนดไว้อย่างเคร่งครัด แต่ส่วนมากมักจะสักการะท่านด้วยน้ำชาหรือสุราก็มีรวมทั้งอาหารคาวหวานและผลไม้
ในลัทธิเต๋าอาจจะเซ่นไหว้ด้วยอาหารคาวหวาน แต่หากเป็นชาวพุทธนิกายมหายาน จะนิยมเซ่นไหว้ด้วยอาหารเจและผลไม้ และบางครั้งยังมีการเซ่นไหว้ม้าเซ็กเทาของเทพเจ้ากวนอูด้วยพืชผัก และผลไม้ต่างๆ อีกด้วย
 

 
สิ่งที่ต้องเตรียมเมื่อจะทำการกราบไหว้บูชา
1. ธูป 3 ดอก
2. เทียนแดง
3. ค้อซีพร้อมธง 1 ชุด
4. หงิ๋งเตี๋ย 12 แผ่น
5. เพ้ากวนอู (เครื่องทรงกระดาษเจ้าพ่อกวนอู 1 ชุด)
6. ซาแซ หมู ปลา เป็ด ห้ามใช้ไก่
7. ผลไม้ 3 ชนิด แต่ควรมีส้ม 5 ใบ
8. พวงมาลัย
9. น้ำชาและสุราอย่างน้อย 3 ถ้วย
10. น้ำมัน 1 ขวด
ขั้นตอนการไหว้
ปกติแล้วนั้น ควรเคารพสักการะท่านทีกงก่อน แล้วจึงไหว้พระประธานในศาลเจ้านั้นๆ หากแต่ทำการกราบไหว้บูชาท่านที่บ้าน ก็ให้ทำได้เลย ให้เตรียมจัดของไหว้ทุกอย่างด้วยความประณีต มีจิตตั้งมั่น มีสมาธิ ไม้ต้องรีบร้อน เช็ดจามชามให้สะอาด ก่อนจะจุดธูป 3 ดอก และเทียนแดง จากนั้นกล่าวคำอวยพร และอย่าลืมเติมน้ำมันในตะเกียงด้วย รอจนธูปหมดดอกจึงลา นำกระดาษไหว้มาเผาให้ไหม้ แล้วเก็บของไหว้กลับมารับประทานเพื่อความเป็นสิริมงคล
นอกจากนี้ทุกวันที่ 12 เดือน 5 ของทุกปีตามปฏิทินจีน จะมีประเพณีกราบไหว้บูชาเทพเจ้ากวนอู เป็นประเพณที่สืบทอดต่อกันมาตั้งแต่ในอดีตกาล
บทสวดบูชาเทพเจ้ากวนอู(แบบย่อ)
นำ มอ ไต่ ชื้อ ไต่ ปุย ฮก หมอ ไต่ ตี่ เต็ก เต็ก จี๋ เสียง โกว้ ฮุก เง็ก อ้วง ไต่ เทียน จุนฯ
คำแปล
ขอนอบน้อมแด่องค์พระจอมฟ้าเง็กเซียนฮ่องเต้ ผู้เป็นมเหศักดิ์เทพเต็มเปี่ยมด้วยพระมาหาเมตตากรุณาธคุณอันไพศาล สูงส่งด้วยพุทธเดชไพบูลย์ขอได้โปรดเกื้อกลูอนุเคราะห์แก่สรรพสัตว์ด้วยเถิดฯ เชื่อกันว่ากวนกง(กวนอู) เป็นพระภาคหนึ่งขององค์เง็กเซียนฮ่องเต้มาจุติลงมาโปรดสัตว์
คำขอพร
ข้าพเจ้า(ชื่อ นามสกุลจริง วันเดือนปีเกิด) อาศัยอยู่บ้านเลขที่ ขอกราบอัญเชิญองค์เทพเจ้ากวนอู โปรดเสร็จลงมารับเครื่องสักการบูชาทั้งหลายเหล่านี้ เมื่อรับแล้วขอได้โปรดให้พรแก่ข้าพเจ้าและครอบครัวจงประสบแต่สิ่งมงคล อุดมโชคลาภ ขอโปรดอภิบาลรักษาให้ปราศจากภัยอันตรายทั้งปวง และสิ่งอัปมงคลทั้งหลายอย่าได้มาแผ้วพานขอจงประสบแต่ความสุขสวัสดิ์พิพัฒนมงคล สมบรูณ์พูนผล มีความก้าวหน้าสมความปราถนาด้วยมงคลทั้งปวง มีสุขภาพพลานามัยที่สมบรูณ์และมีความสุขตลอดไปเทอญ
วิธีการบูชาและคำบูชาเทพเจ้ากวนอูตามแบบฉบับ ริว จิตสัมผัส
ของไหว้ต่างๆ สำหรับบูชาท่านกวนอูนั้น หากอยู่บ้านให้ไหว้ด้วยส้มหรือสาลี่ หรืออื่นๆ ได้ทุกชนิด หากคุณเดินทางไปไหนให้ไหวกวนอูด้วยแอปเปิ้ล ซึ่งความหมายในภาษาจีนของแอปเปิ้ลนั้น หมายถึง เดินทางปลอดภัย นอกนั้นยังต้องมีน้ำชาหนึ่งแก้ว
ส่วนคำสวดบูชาท่านกวนอูนั้น ให้จุดธูป 3 ดอกแล้วท่อง นะโม กวน ฝ่า ลี่ จุ 3 จบ แล้วกล่างว่า ข้าพเจ้า (แจ้งชื่อ นามสกุลจริง ) ขอน้อมทูลเชิญญาณพระบารมีท่านกวนอู ได้โปรดเสด็จลงมาปกปักรักษาคุ้มครองให้ข้าพเจ้าและบุคคลในครอบครัวได้อยู่อย่างร่มเย็นเป็นสุขด้วยพุทธบารมีของท่านกวนอูด้วยเทอญ
 
ขอบคุณข้อมูลจาก หนังสือเทพเจ้ากวนอู โดย ริวจิตสัมผัส
