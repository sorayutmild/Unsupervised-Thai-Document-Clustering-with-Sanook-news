เช้าวันนี้ (18 ส.ค.) จากกรณีเฮลิคอร์ปเตอร์ของคณะปลัดกระทรวงทรัพยากรธรณีที่ยังคงหายไปอย่างไม่ทราบชะตากรรม วันนี้เจ้าหน้าที่ที่เกี่ยวข้องได้ระดมทีมค้นหาทั้งจากกองกำลังพลทุกภาคส่วนเข้าตรวจสอบอย่างต่อเนื่องตลอดทั้งคืน 
ล่าสุดเมื่อเวลาประมาณ  8.30 น. ชุดค้นหาของอุทยานศรีน่าน ได้ส่งข่าวความคืบหน้าว่าพบแล้ว เฮลิคอปเตอร์ของคณะปลัดทส. และพบผู้เสียชีวิตอยู่ใน เฮลิคอร์ปเตอร์ 1 ราย พร้อมกันนี้ทีมค้นหายังเร่งค้นหาชะตากรรมอีก 4 ชีวิต
ด้าน 'พลโททนงศักดิ์ อภิรักษ์โยธิน' แม่ทัพภาคที่ 3 เปิดเผยความคืบหน้าการออกค้นหาเฮลิคอปเตอร์และคณะของ 'นายศักดิ์สิทธิ์ ตรีเดช' ปลัดกระทระทรวงทรัพยากรธรณีและคณะ เจ้าหน้าที่ชุดปฏิบัติการหน่วยเฉพาะกิจของเจ้าหน้าที่ทหาร ที่ออกเดินเท้าลาดตระเวน ตั้งแต่เมื่อช่วงกลางดึกที่ผ่านมา  'พบเฮลิคอร์ปเตอร์'  ลำดังกล่าวแล้วอยู่บริเวณบ้านน้ำแกว่ง อ.นาหมื่น จ.น่าน โดยพบว่ามีผู้เสียชีวิตอยู่ในเฮเลิคอร์ปเตอร์  จำนวน 1 ราย ซึ่งเบื้องต้นยังไม่ทราบว่าเป็นผู้ใด
ทั้งนี้ คณะเจ้าหน้าที่อยู่ระหว่างเร่งติดตามค้นหาผู้ที่ร่วมเดินทางอีกจำนวน 4 ราย  อย่างไรก็ตาม แม่ทัพภาคที่ 3 คาดว่า สาเหตุเบื้องต้นน่าจะเกิดจากเฮลิคอปเตอร์ ชนภูเขา เนื่องจาก ทัศนวิสัย ปิดเนื่องจาก ฝนตกหนักตลอดทั้งวัน
สลด! พบซากฮ.คณะปลัดทส.ตก ตายยกลำ
เมื่อเวลา 09.10 น.ที่ผ่านมา นายวรพล จันทร์งาม ผอ.สำนักนโยบายและยุทธศาสตร์ สำนักปลัดกระทรวงทรัพยากรธรรมชาติและสิ่งแวดล้อม กล่าวว่า คณะค้นหาพบ ฮ.ลำดังกล่าว เมื่อเวลาประมาณ 08.00 น.ที่ผ่านมา พร้อมกับศพผู้เสียชีวิต 2 ศพ ที่กระเด็นออกมานอกตัวเครื่อง  และจะนำศพออกมาได้ภายในเย็นวันนี้ ส่วนอีก 3 คนยังอยู่ระหว่างการค้นหา โดยสภาพของ ฮ.พังยับเยินเสียหายทั้งลำเหลือเพียงซาก  พล.ต.ต.อดุลย์ อจลบุญ ผู้บังคับการตำรวจภูธรจังหวัดน่าน เปิดเผยว่า สภาพ ฮ.ที่พบพังยับเยิน คาดว่าไม่มีผู้รอดชีวิตชีวิต เจ้าหน้าที่กำลังกำลังเตรียมที่จอด ฮ.ชั่วคราวใกล้จุดตกเพื่อสะดวกในการเดินทางเข้าออกและลำเลียงศพออกมา แต่ขณะนี้ยังไม่สามารถเดินทางเข้าไปได้ เพราะสภาพอากาศปิด  ล่าสุด นางนิศากร โฆษิตรัตน์ รองปลัดกระทรวงทรัพยากรธรรมชาติและสิ่งแวดล้อม เปิดเผยว่า พบเฮลิคอปเตอร์ของคณะปลัดกระทรวงทรัพยากรธรรมชาติและสิ่งแวดล้อมแล้ว ในบ้านน้ำแขว่ง ต.เมืองลี้ อ.นาหมื่น จ.น่าน พร้อมผู้เสียชีวิตทั้งหมด 5 ราย ทางกระทรวงฯ กำลังส่งเครื่องบิน ซี130 ไปรับศพทั้งหมดออกมา คาดว่าจะเดินทางถึง บน.6 ดอนเมือง ในเวลา 15.00 น.
ส่วนรายชื่อผู้เสียชีวิตจากเหตุการณ์ดังกล่าวประกอบด้วย
1.นายศักดิ์สิทธิ์ ตรีเดช ปลัดกระทรวงทรัพยากรธรรมชาติและสิ่งแวดล้อม2.นายโกวิทย์ ปัญญาตรง ผู้ตรวจราชการกระทรวงทรัพยากรธรรมชาติและสิ่งแวดล้อม3.นายสหัส บุญญาภิวัฒน์ ที่ปรึกษาสำนักพระราชวัง4.พ.ต.เจนวิทย์ อรุณสวัสดิ์ นักบิน5.ส.อ.วิทูล เทียนเงิน ช่างประจำเครื่อง
ลำเลียงศพคณะปลัด ทส. ถึง ร.พ.น่านแล้ว
ความคืบหน้าการลำเลียงศพของ นายศักดิ์สิทธิ์ ตรีเดช ปลัดกระทรวงทรัพยากรธรรมชาติและสิ่งแวดล้อม พร้อมคณะ รวม 5 ศพ ล่าสุดเจ้าหน้าที่ได้ลำเลียงศพผู้เสียชีวิตทั้งหมด เดินทางมาถึงโรงพยาบาลน่านแล้ว และอยู่ระหว่างการรอแพทย์ทำการชันสูตร และตกแต่งศพเบื้องต้น ก่อนจะทำการบรรจุศพ ส่งมายัง กทม. ซึ่งขณะนี้ทีมแพทย์นิติเวช อยู่ระหว่างการดำเนินการ ขณะที่ชาวบ้านที่ทราบข่าว ต่างมารอไว้อาลัย และทำพิธี สวดส่งดวงวิญญาณผู้เสียชีวิตทั้งหมด ตามแบบชาวเหนือด้วย ส่วนซากเฮลิคอปเตอร์นั้น เจ้าหน้าที่พร้อมกำลังชาวบ้านบางส่วน ยังไม่ได้ลำเลียงออกมาในวันนี้ เนื่องจากเป็นชิ้นส่วนที่มีน้ำหนัก และต้องนำออกมาเพื่อส่งต้นสังกัด และหน่วยงานที่เกี่ยวข้องตรวจสอบหาสาเหตุที่เกิดอุบัติเหตุต่อไป
อย่างไรก็ตาม กำหนดการลำเลียงศพทั้งหมดนั้น จากเดิมจะเดินทางถึง กทม. ในเวลาประมาณ 15.00 น. แต่เกิดจากการลำเลียงศพที่ต้องเดินเท้า และระยะทางที่ค่อนข้างไกล จึงทำให้ล่าช้า และคาดว่าศพทั้งหมดจะถึง กทม. ในเวลาประมาณ 20.00 น.
ทั้งนี้ ญาติของ พ.ต.เจนวิทย์ อรุณสวัสดิ์ นักบินที่เสียชีวิต เปิดใจว่า วันที่เกิดเหตุ เป็นช่วงวันหยุด แต่ พ.ต.เจนวิทย์ ได้อาสามาช่วยทำงาน ซึ่งบอกกับญาติว่า หากเสร็จสิ้นภารกิจ ก็เตรียมจะไปพักผ่อนกับลูกสาววัย 7 ขวบ แต่ก็เกิดอุบัติเหตุจนเสียชีวิต




 
 
 
S! News ขอไว้อาลัยแด่ ผู้เสียชีวิต 
จากกรณีเฮลิคอร์ปเตอร์ของคณะปลัดกระทรวงทรัพยากรธรณีตก อ.นาหมื่น จ.น่าน