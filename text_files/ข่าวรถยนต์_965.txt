
 
บนเส้นทาง ของวงการรถซุปเปอร์คาร์เมืองไทย ชื่อของเขา แชมป์ วิทวัส ชินบารมี ไม่มีใครไม่รู้จักผู้ชายคนนี้ นักธุรกิจหนุ่มเจเนอเรชั่นใหม่แห่งวงการรถซูเปอร์คาร์ กับ 4 แบรนด์หรู อันได้แก่ Lamborghini, Lotus, Hummer และAston Martin ที่อยู่ใต้บังเหียนของเขาการก้าว เข้ามาบริหารบริษัท นิชคาร์ จำกัด บริษัทนำเข้ารถตระกูลซุปเปอร์คาร์ ของคุณแชมป์ ทำให้หลายคนจับตามอง ทั้งในด้านธุรกิจและความเป็นผู้นำในการขับรถซุปเปอร์คาร์ เพราะในทุก 6 เดือนคุณจะเห็นผู้ชายคนนี้ขับรถรุ่นใหม่ ล่าสุดของแบรนด์ตัวเอง โลดแล่นไปในที่ต่างๆ ที่นอกจากจะเป็นความชอบส่วนตัวแล้ว นั่นยังเป็นการโปรโมทรถไปในตัว

 
เจ้ากระทิงดุ  Lamborghini Gallardo LP560-4 รถรุ่นล่าสุดของ Lamborghini หนึ่งในแบรนด์ที่คุณแชมป์ดูแลและที่เพิ่งเปิดตัวเมื่อปลายปีที่ผ่านมา ด้วยความที่เหมาะสำหรับใช้ในชีวิตประจำวัน สามารถนำมาใช้ได้ทุกวันเพราะมีระบบ E-gear ถึง 3 โหมดที่ตอบสนองรวดเร็ว  ขับในเส้นทาปกติก็ใช้โหมดปกติ แต่เมื่อขึ้นทางด่วนหรือเส้นทางโล่งสามารถใช้ความเร็วได้มาก ก็สามารถปรับเป็นโหมดที่ใช้ความเร็วสูงขึ้น ทำให้เปลี่ยนความรู้สึกในการขับขี่ได้อีกแบบ  เห็นโหลดเตี้ยต่ำไม่ใช้อุปสรรคของ Gallardo LP560-4 เพราะรถมีระบบยกหน้ารถขึ้นทันทีเพื่อข้ามสิ่งกีดขวาง....ว้าววววไม่ธรรมดาเลยที่เดียว
 

 
ด้วยเป็นคนขับรถเร็วเป็นทุนคุณแชมป์จึงไม่ปฏิเสธว่าความเร็วที่เคยควบเจ้ากระทิงดุคันนี้ก็จะอยู่ที่ประมาณกว่า 200  กม./ชม. ก็ยังถือว่าเบาะๆ เพราะความเร็วสูงสุดของ Gallardo LP560-4 สามารถทำได้คือ 325 กม./ชม.  ด้วยความเร็วขนาดนี้คุณแชมป์บอกกับเราว่าเขาไม่เคยประสบอุบัติเหตุเลยสักครั้ง  เพราะรถซุปเปอร์คาร์ส่วนใหญ่เป็นที่รู้กกันดีว่ากระบรวนการผลิตของรถซุปเปอร์คาร์นั้นจะพิถีพิถันเป็นอย่างมาก เรื่องความปลอดภัยเป็นสิ่งหนึ่งที่ผู้ผลิตให้ความสำคัญ  เช่นเดียวกัน Gallardo LP560-4 นอกจากจะเป็นรถที่ขับเคลื่อน 4 ล้อแล้ว ยังมีแอร์แบคภายในถึง 4 ลูก มีระบบ ESP ที่เป็นเทคโนโลยีใหม่ล่าสุดของโลก
 

 
คุณแชมป์บอกเทคนิคเพิ่มสำหรับคนรักความเร็วว่าถึงแม้รถที่ขับจะมีเทคโนโลยีความปลอดภัยต่างๆ มากมายก็ตาม แต่สิ่งสำคัญที่ต้องมาคู่กันคือยางที่ดี เพราะจะช่วยเรื่องของการยึดเกาะถนน การเข้าโค้ง การวิ่งบนถนนเปียก สำหรับคุณแชมป์แล้วการเปลี่ยนยางทุก 1 ปี เป็นเรื่องที่ไม่เคยละเลยแม้จะได้ขับซุปเปอร์คาร์มาหลายรุ่นหลายคันแล้ว คุณแชมป์บอกว่ายังมีรถในฝันที่เขาอยากได้มากอีกคันหนึ่งคือรถในตระกูล Pagani Zonda ที่เป็นสุดยอดของยนตรกรรมซุปเปอร์คาร์ ทุกอย่างเป็นการทำแบบ Made to order และกระบรวนการการผลิตเป็นแบบ Made to order สนนราคาที่หากเข้ามาขายในเมืองไทยก็แค่ 80 กว่าล้านเอง ตอนนี้ก็ยังไม่มีเศรษฐีคนไทยคนไหนได้เป็นเจ้าของ
 

 
จริงๆ แล้วเจ้า  Gallardo LP560-4 ก็ไม่น้อยหน้าในเรื่องของราคาสักเท่าไหร่หรอก  เพราะนี่ก็เบาะแค่  26.5 ล้านเอง
 