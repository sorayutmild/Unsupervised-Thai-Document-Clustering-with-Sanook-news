(1 เม.ย.) เจ้าหน้าที่ตำรวจได้ สภ.บางบัวทอง จ.นนทบุรี ได้นำกำลังเจ้าหน้าที่ชุดสืบสวน เข้าจับกุม นายประทีป ฉงสกุล อายุ 42 ปี บริเวณอาคารจอดรถโรงพยาบาลเกษมราษฎร์ รัตนาธิเบศร์ หลังมีหญิงสาวโทรมาแจ้งความว่า ถูกชายคนดังกล่าวลวงข่มขืนถึงในบ้าน ขณะที่กำลังตามหาแมวที่หายไป
โดยเจ้าหน้าที่ตำรวจได้เข้าจับกุม นายประทีป ทันทีที่ปรากฎตัวบริเวณชั้นที่ 4 โรงพยาบาลเกษมราษฎร์ ซึ่งสืบเนื่องจากเมื่อวันที่ 31 มี.ค.ที่ผ่านมา น.ส.แพท พริตตี้สาว อายุ 21 ปี ได้เข้าแจ้งความกับเจ้าหน้าที่ตำรวจ สภ.บางบัวทอง ว่าเมื่อวันที่ 30 มี.ค. ขณะที่ตนออกตามหาแมวที่หายไปบริเวณบ้านเช่า หลังโรงพยาบาลเกษมราษฎร์ ได้มีชายแปลกหน้าใช้มีดจี้บังคับตน ก่อนจะลงมือข่มขืนจนสำเร็จความใคร่ และปล่อยตัวตนออกมา ต่อมาในวันที่ 31 มี.ค. ตนได้รับโทรศัพท์เบอร์แปลกที่นัดแนะให้ออกไปเจอที่ ชั้น 4 ของโรงพยาบาลเกษมราษฎร์ แต่ตนจำเสียงของชายคนดังกล่าวได้ จึงรีบเข้าแจ้งความกับเจ้าหน้าที่ตำรวจทันที และถูกเจ้าหน้าที่ตำรวจซ้อนแผนดักจับกุมได้ดังกล่าว
ด้าน นายประทีป ผู้ต้องหาให้การว่า ทำงานเป็นยามอยู่ที่โรงพยาบาลเกษมราษฎร์ ได้ก่อเหตุข่มขืน น.ส.แพท จริง โดยวันเกิดเหตุ ขณะที่กำลังนอนอยู่ภายในห้องพัก ได้ยินเสียผู้หญิงร้องเรียกหาแมวอยู่ด้านนอก เมื่อเปิดประตูออกมาจึงพบกับ น.ส.แพท ที่กำลังตามหาแมว จึงอาสาช่วยตามหา แต่เนื่องจาก น.ส.แพท มีรูปร่างและหน้าตาดี ทำให้เกิดอารมณ์ทางเพศ จึงออกอุบายให้ น.ส.แพท มาตามบริเวณหน้าห้องพักตนเอง ก่อนใช้มีดปลอกผลไม้จี้บังคับให้เข้าห้อง ก่อนลงมือข่มขืน
หนึ่งวันต่อมา ตนจึงได้โทรศัพท์หา น.ส.แพท อีกครั้ง โดยเห็นเบอร์โทรจากใบปลิวตามหาแมว ที่หญิงสาวติดเอาไว้ทั่วพื้นที่ และไม่คิดว่าหญิงสาวจะแจ้งความ เพราะน่าจะเกิดความอับอาย จึงได้แจงนัดแนะให้มาพบที่อาคารจอดรถชั้น 4 ของโรงพยาบาล เพื่อหวังจะร่วมนอนกับเหยื่ออีกครั้ง แต่ถูกตำรวจจับกุมได้ในที่สุด
 