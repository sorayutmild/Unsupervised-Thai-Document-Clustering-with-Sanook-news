วันนี้ผมไปเจอรูปมุกนึงจาก 9Gag มาครับที่ http://m.9gag.com/gag/aeNArgO เป็น การพูดถึงเรื่องราวของเกมในสมัยก่อน กับเกมในยุคปัจจุบัน ว่าต่างกันอย่างไร  โดยรูปฝั่งซ้ายจะเป็นอดีต ส่วนฝั่งขวาจะเป็นเรื่องปัจจุบันครับ
เกมส์เก่า
สมัยเด็กๆ  น้อยคนนักที่จะมีเครื่องเกมเล่นเป็นของตัวเอง เด็กที่อยากเล่นเกม  เลยต้องแก้ปัญหาโดยการขอเงินพ่อแม่ไปนั่งเล่นที่ร้านเกมเป็นประจำ แต่ ปัจจุบันนี้จะกลายเป็นขอตังไปเติมเกมมือถือหรือเกมออนไลน์แทน
เกมส์เก่า
สมัยก่อนตลับเกมเสียทำอย่างไรดี  "เป่าดิครับ" ไม่ก็เอายางลบถูๆ ไถๆ เดี๋ยวก็เล่นได้เอง  แต่ปัจจุบันนี้เกมส่วนใหญ่มาในรูปแบบ Digital Content เกมจะเสีย  ก็เสียด้วยตัวของมันเองนี่แหละ  แล้วการจะแก้ปัญหาได้ก็มีแต่ติดต่อทีมงานผู้ให้บริการ  หรือไม่ก็รอแพตช์แก้กันไป
เกมส์เก่า
สมัยเด็กๆ  บ้านผมมักจะเป็นแหล่งสุมหัวของเพื่อนๆ ที่จะมานั่งเล่นเกมด้วยกัน  หรือบางเกมเพื่อนไม่กล้าเล่นอย่าง Resident Evil หรือ Silent Hill  ก็ให้ผมมานั่งเล่นให้ดูแทน แต่เดี๋ยวนี้ อยากดูใครเล่นเกมไหน  เปิดยูทุบแปปเดียวก็เจอแล้ว
เกมส์เก่า
อันนี้ไม่ใช่แค่ Sonic อย่างเดียวครับ ทั้ง  Mario, Zelda ฯลฯ ก็ยังคงมีทำออกมาเรื่อยๆ พล็อตเรื่องหลักๆ คล้ายเดิม  เจ้าหญิงโดนจับตัว (จะโดนจับอะไรกันทุกภาคฟะ) เด็กๆ  เราอาจเล่นโดยไม่ใส่ใจอะไรมาก เพราะเกมเพลย์แบบ Platformer มันสนุก  แต่พอโตขึ้นมาและรับรู้เนื้อเรื่องทั้งหมดแล้ว มันทำให้เอียนเหมือนกันนะ
เกมส์เก่า
สมัยก่อนนี่เกมไหนมี DLC  ถือว่าเป็นอะไรที่เทพมาก เนื้อเรื่องใหม่ ฉากใหม่ๆ ตัวละครให้เล่นเพิ่ม  ปรับระบบใหม่กราฟิกใหม่มากมาย แม้จะออกช้าไปเป็นปี แฟนๆ  ก็ยังย้อนกลับมาเล่นใหม่อย่างมีความสุข ต่างกับปัจจุบัน ขายเกมพร้อม DLC  ไม่ก็ Season Pass ล่วงหน้าที่ไม่รู้ว่า DLC มันคืออะไร  ตัดแบ่งเนื้อเรื่องที่ควรจะเป็นไปขายแยก เจ็บสุดก็เอาฉากจบของเกมไปเป็น DLC  นี่แหละ
เกมส์เก่า
การเล่น Multiplayer สมัยก่อนก็มีแต่นั่งเล่นกันสองคน  หากจะมากกว่านั้นก็ซื้อจอยพ่วงมาต่อนั่งเล่นภายในบ้าน  ใครเล่นกวนตีนเล่นโกงก็ตบกบาลมันตรงนั้น ขำขันเฮฮา ปัจจุบันนี้เราเล่นเกม  Multiplayer แบบออนไลน์กันมากกว่า  โดยเพื่อนที่เล่นด้วยนั้นอาจเป็นคนนอกที่เราไม่รู้จัก  ทำให้เกิดอาการเกรียนใส่ ด่ากราดกันแบบไม่เกรงกลัวสิ่งใด โลกนี้อยู่ยาก  ถ้าใครไม่ไหวจริงอยู่ไม่ได้ครับ
Credit : รูปภาพจาก 9Gags วาดโดย : DORKLY 