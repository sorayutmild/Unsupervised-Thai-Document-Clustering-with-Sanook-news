Click A lot เปิดตัวบริษัทพร้อมเกมใหม่ Final Bullet
Final Bullet
Click A lot (คลิก อะ ลอท) เปิดตัวบริษัทพร้อมเกมแนว FPS น้องใหม่ Final Bullet (ไฟนอล บูเล็ท) ณ โรงภาพยนตร์ SF World Cinema สาขาเซ็นทรัลเวิลด์ พลาซ่า ผู้บริหารเผยเป็นเกมระดับคุณภาพระดับ 6 ดาว ที่มีลูกเล่นของเกมแนว FPS ทั้ง 4 รูปแบบไว้ในเกมเดียวได้แก่ FPS, TPS, Realistic และ Arcade ไว้ในเกมเดียวกัน นอกจากนี้ยังมีโหมดให้เล่นหลากหลาย รวมทั้งโหมดใหม่ๆที่เกม FPS เกมอื่นไม่มีเช่น โหมดชิงธง และ Bullet Time ทั้งนี้ตัวเกมจะเปิดในประเทศไทยเป็นที่แรก โดยจะเปิดทดสอบ CBT ภายในเดือนกรกฎาคมนี้
Final Bullet
คุณสมชัย พัฒนพงษ์ชัย ประธานเจ้าหน้าที่บริหาร บริษัท คลิก อะ ลอท จำกัด เปิดเผยว่า บริษัทได้มีการรวมตัวของผู้มีประสบการณ์ในวงการเกม โดยมีวัตถุประสงค์หลักในการพัฒนาวงการเกมไทยให้เติบโต รวมถึงการผลักดันวงการอีสปอร์ตไทยสู่การแข่งขันระดับสากล เพื่อส่งเสริมภาพลักษณ์อันดีของวงการเกมไทย ทั้งต่อสังคม และต่อชาวโลก
สำหรับเกมแรกที่ทางบริษัทฯจะเปิดให้บริการได้แก่ Final Bullet เกมแนว Shooting ที่พัฒนาโดยบริษัท จี พลัส เกมส์ประเทศเกาหลีใต้ โดยจะเปิดให้บริการในประเทศไทยเป็นที่แรก โดยสาเหตุที่นำมาเปิดให้บริการนั้น เนื่องจากเป็นเกมยิงที่มีครบเครื่อง เนื่องจากมีระบบทั้ง 4 อยู่รวมกันในเกมเดียวได้แก่

FPS (First Person Shooting) เกมยิงรูปแบบมุมมองบุคคลที่ 1
TPS (Third Person Shooting) เกมยิงรูปแบบมุมมองบุคคลที่ 3
Realistic โหมดภาพสมจริง
Arcade เกมยิงในรูปแบบของ Gunshot 

Final Bullet
นอกจากนี้ตัวเกมยังมีโหมดอื่นๆที่เกมแนวเดียวกันเกมอื่นๆไม่มี อาทิ โหมดชิงธง, โหมด Bullet Time ที่จะให้ผู้เล่นได้ลุ้นในการสุ่มเปลี่ยนปืนทุก 1 นาที รวมทั้งระบบแปลกใหม่ เช่น ระบบแจ้งเมื่อถูก Kill, ระบบภาพช้า และระบบขว้างปืน เป็นต้น โดยตัวเกมจะเปิดทดสอบ Closed Beta ในเดือนกรกฎาคม และจะเปิดให้บริการอย่างเต็มรูปแบบในเดือนสิงหาคมนี้ ผู้ที่สนใจสามารถติดตามรายละเอียดเพิ่มเติมได้ที่ http://www.fnb.in.th
Trailer ตัวอย่างเกม  Final Bullet





Final Bullet
Final Bullet