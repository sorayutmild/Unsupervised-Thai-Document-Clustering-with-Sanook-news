    เปรียบเทียบโปรเน็ต Unlimited แบบเติมเงินสุดคุ้มจาก 3 ค่ายใหญ่! ค่ายไหนให้ Data เยอะที่สุด และ FUP แรงสุด วันนี้เรามีคำตอบ!
    หลังจากเสร็จสิ้นการประมูลคลื่นความถี่สำหรับการใช้งาน 4G ไปเมื่อช่วงปลายปีที่ผ่านมา จะเห็นได้ว่าเครือข่ายผู้ให้บริการสัญญาณโทรศัพท์มือถือแต่ละค่ายต่างพากัน จัดโปรโมชั่น และเปิดตัวแพ็กเกจใหม่กันอย่างมากมาย 
    โดยเน้นจุดขายที่แตกต่างกันออกไปในแต่ละรูปแบบทั้งค่าโทร และค่าอินเทอร์เน็ต ซึ่งมีให้เลือกทั้งรูปแบบรายเดือน หรือเติมเงิน หากผู้ใช้ท่านใดที่ต้องใช้อินเทอร์เน็ตเป็นประจำ และใช้ในจำนวนค่อนข้างมาก 
    การเลือกใช้บริการแบบรายเดือนคงเป็นทางเลือกที่เหมาะสม แต่สำหรับผู้ใช้แบบเติมเงินมักเป็นกลุ่มคนที่ต้องการควบคุมค่าใช้จ่าย และใช้งานอินเทอร์เน็ตในจำนวนไม่สูงมากนัก

     ด้วยเหตุนี้ ทีมงาน Thaimobilecenter จึงได้นำโปรโมชั่นอินเทอร์เน็ตสำหรับผู้ใช้แบบเติมเงินจาก 3 ผู้ให้บริการเครือข่ายรายใหญ่ในบ้านเรา คือ AIS, dtac และ TrueMove H มาเปรียบเทียบให้เห็นกันว่าค่ายใดมีแพ็กเกจการใช้งานที่คุ้มค่าที่สุด 
    โดยคัดเลือกจากเกณฑ์การใช้งานอินเทอร์เน็ตแบบใช้งานได้ต่อเนื่อง (Unlimited), มีอัตราค่าบริการที่ใกล้เคียงกัน และเป็นแพ็กเกจที่คุ้มค่าสูงสุดทั้งในส่วนของจำนวน Data ที่ได้รับ และการจำกัดความเร็วหลังจากใช้งานครบตามจำนวน (FUP) 
    ทีมงานจะทำการเปรียบเทียบทั้งแบบ รายวัน, รายสัปดาห์ และรายเดือน เพื่อเป็นข้อมูลประกอบการตัดสินใจเลือกใช้งานของท่านผู้อ่าน และค่ายไหนจะเป็นค่ายที่มีโปรโมชั่นคุ้มค่าที่สุดนั้น ขอเชิญทุกท่านติดตามชมไปพร้อมกันได้เลยครับ

หากพิจารณาตามตารางข้างต้นอาจแบ่งความคุ้มค่าออกเป็น 2 กรณี ดังนี้     - กรณีคิดตามอัตราราคา 1 บาท ใช้งานได้กี่ MB ค่ายที่มีแพ็กเกจรายวันคุ้มค่าที่สุดคือ dtac ที่มีอัตราการใช้งาน 1 บาท ต่อ 24.49MB, แพ็กเกจรายสัปดาห์คุ้มค่าที่สุดคือ AIS ที่มีอัตราการใช้งาน 1 บาท ต่อ 8.03MB และแพ็กเกจรายเดือนคุ้มค่าที่สุด คือ dtac ที่มีอัตราการใช้งาน 1 บาท ต่อ 15.01MB     - กรณีคิดตามอัตราความเร็วของ FUP (Fair Usage Policy) หลังจากที่ใช้งานครบตามจำนวนจะเห็นว่า dtac คุ้มค่าที่สุดในทั้ง 3 แพ็กเกจ ด้วยความเร็ว FUP ขั้นต่ำที่ 384 kbps รองลงมาคือ TrueMove H ด้วยความเร็ว FUP ขั้นต่ำที่ 128 kbps และ AIS ด้วยความเร็ว FUP ขั้นต่ำที่ 64 kbps ซึ่งเป็นผู้ให้บริการเจ้าเดียวที่ให้ใช้งาน FUP ความเร็วน้อยที่สุด  
    เป็นอย่างไรกันบ้างครับกับการเปรียบเทียบโปรโมชั่นแพ็กเกจอินเทอร์เน็ต สำหรับลูกค้าแบบเติมเงิน ทุกท่านคงเห็นได้ว่าอัตราค่าบริการของแต่ละค่ายจะไม่หนีห่างกันมากนัก แต่จำนวนข้อมูล (Data) ที่มอบให้นั้นจะค่อนข้างแตกต่างกันมากทีเดียว รวมไปถึงการบริการ FUP ที่เป็นการจำกัดความเร็วขั้นต่ำหลังจากใช้บริการครบตามจำนวนก็มีความเร็วที่ ค่อนข้างแตกต่างด้วยเช่นกัน     อย่างไรก็ตาม คาดว่าเครือข่ายผู้ให้บริการแต่ละค่ายจะปรับเปลี่ยนเงื่อนไขการให้บริการให้ ดียิ่งขึ้นกว่าเดิมในอนาคต เพราะทุกวันนี้อินเทอร์เน็ตบนมือถือกลายเป็นสิ่งสำคัญ และมีราคาถูกลงเรื่อยๆ ดังนั้น ผู้ใช้อย่างเราๆ จะต้องมีโอกาสได้ใช้อินเทอร์เน็ตในจำนวน Data ที่สูง แต่มีราคาที่ถูกในเร็วๆ นี้อย่างแน่นอน 
    หวังว่าการเปรียบเทียบในครั้งนี้จะเป็นประโยชน์ให้กับท่านผู้อ่านทุกๆ ท่านไว้ประกอบการตัดสินใจด้วยนะครับ สำหรับวันนี้ทีมงาน Thaimobilecenter ขอลาไปก่อน แล้วพบกันใหม่ในบทความหน้า สวัสดีครับ
 โปรโมชั่นของลูกค้า AIS โปรโมชั่นของลูกค้า dtac โปรโมชั่นของลูกค้า TrueMove H
 
นำเสนอบทความโดย : Thaimobilecenter.com


