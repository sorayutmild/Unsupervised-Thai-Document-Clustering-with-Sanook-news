Dtac ชี้แจงเพิ่ม สิทธิ์ iPhone 5s 6,000 บาท เลือกสีไม่ได้ และต้องย้ายใน 21-24 ส.ค. เท่านั้น
จบสิ้นซักทีครับกับดราม่าที่เป็นที่พูดถึงในวงกว้างกรณีย้ายค่าย Dtac แล้วจะได้สิทธิ์ซื้อ iPhone 5s , HTC One M8 และ HTC Desire 816 ที่ราคา 6,000 บาทในสองรุ่นแรกและ 3,000 บาทในรุ่นหลัง 

ซึ่งก็วิพากษ์วิจารณ์ในเรื่องของสต๊อกของกันอย่างแพร่หลายว่าทาง Dtac จะมีสินค้าพอกับผู้ใช้สิทธิหรือไม่ หรือเป็นแค่โปรหลอกลวงผู้บริโภค ซึ่งอย่างไรก็ตาม Dtac ก็ได้ออกมาชี้แจงแล้วรอบนึงเมื่อวานที่ผ่านแต่ล่าสุด Dtac ก็ออกมาชี้แจงเพิ่มเติมรายละเอียดอีกครั้งแล้วดังนี้

รายละเอียด 
 เรียนผู้มีอุปการะคุณทุกท่าน
จากที่หลายท่านได้สอบถามเพิ่มเติมเกี่ยวกับแคมเปญย้ายเครือข่ายเพื่อรับ สิทธิ์ซื้อเครื่องในราคาพิเศษที่มีจำนวน 3 รุ่น คือ HTC M8,HTC Desire 816 และ iPhone 5s 32 GBดีแทคขอเรียนชี้แจงถึงกรณีการรับสิทธิซื้อเครื่อง iPhone 5s 32 GB เนื่องจากมีผู้แสดงความจำนงค์เพื่อรับสิทธิเฉพาะ iPhone 5s 32 GB เข้ามามาก จึงขอแจ้งรายละเอียดเพิ่มเติมดังนี้

1. เรื่องของการได้รับสิทธิ์ในแคมเปญนี้

ตามที่ได้ชี้แจงไปก่อนหน้านี้ ทางดีแทคขอยืนยันว่าผู้ที่แจ้งความประสงค์ในการย้าย ค่ายเพื่อรับสิทธิ์ระหว่างวันที่ 21-24 สิงหาคม และสามารถทำการย้ายค่ายได้สำเร็จภายในวันที่17 กันยายน พ.ศ. 2557 ทุกท่านจะสามารถใช้สิทธิ์ซื้อเครื่องราคาพิเศษตามที่ได้แจ้งความประสงค์ไว้

2. เรื่องของขั้นตอนการรับเครื่อง

เพื่อให้การบริหารจัดการส่งมอบเครื่องให้กับผู้ใช้สิทธิ์ต่างๆ เป็นไปได้ด้วยดี ทางดีแทคจะดำเนินการจัดส่งสินค้าไปสาขาต่างๆ เพื่อสามารถให้ผู้ใช้สิทธิ์ทุกท่านที่ทำการย้ายค่ายได้สำเร็จแล้ว สามารถทยอยรับเครื่องจากแคมเปญนี้ได้ตั้งแต่วันที่ 2 กันยายน พ.ศ. 2557 เป็นต้นไป จนถึงวันที่ 17 กันยายน พ.ศ. 2557 ทั้งนี้ ผู้ที่ได้รับสิทธิ์ในการซื้อเครื่องพิเศษ (ทำการย้ายเครือข่ายสำเร็จ) จะได้รับการติดต่อจากเจ้าหน้าที่ของ ดีแทคภายในวันที่ 31 สิงหาคม พ.ศ. 2557 เพื่อชี้แจงรายละเอียดการรับสินค้าอีกครั้งหนึ่ง

3. ปัญหาที่อาจจะเกิดขึ้นจากการย้ายค่าย

สำหรับผู้ที่แจ้งความประสงค์ใช้สิทธิ์บางท่านที่อาจจะประสบปัญหาใน การย้ายเครือข่ายนั้น หากเป็นผู้ที่แสดงความประสงค์ระหว่างวันที่ 21-24 สิงหาคม พ.ศ. 2557 ก็ยังสามารถใช้สิทธิ์ซื้อเครื่องราคาพิเศษได้อยู่ หากสามารถดำเนินการย้ายค่ายสำเร็จภายในวันที่ 17 กันยายน พ.ศ. 2557 โดยจะสามารถซื้อเครื่องราคาพิเศษจนถึงวันที่ 30 กันยายน พ.ศ. 2557 ซึ่งผู้ที่มีปัญหาสามารถสอบถามรายละเอียดเพิ่มตามทาง dtac Call Center 1678 ได้ค่ะ
หมายเหตุ ทางดีแทคของสงวนสิทธิ์ในการเลือกสีของ iPhone 5s ตามความเหมาะสมจากจำนวนสินค้าในแต่ละสาขา ดีแทค ขอขอบคุณลูกค้าทุกท่านที่ให้ความสนใจ และ ขออภัยในความไม่สะดวก มา ณ ที่นี้

ซึ่งก็ขอแสดงความยินดีกับเพื่อนๆ ที่ทำรายการย้ายในวันที่ 21-24 สิงหาคม ด้วยนะครับ เพราะทาง Dtac การันตีว่าได้เครื่อง iPhone 5s แน่นอน ส่วนคนที่ไม่ทันถ้าสนใจๆจริงก็คงต้องเบนเข็มไป HTC แล้วละครับ อย่างไรก็ตามก่อนจะย้ายค่ายหรือใช้สิทธิ์ก็ศึกษาและสอบถามกันให้ดีก่อนจะ ตัดสินใจนะครับ
 ที่มา : Facebook-Dtac 

ขอบคุณเนื้อหา และภาพประกอบ



