ทำเอาน้ำทะเลเปลี่ยนจากรสเค็ม กลายเป็นรสหวานกันเลยทีเดียว เมื่อนางเอกหน้าแบ๊ว แต่หุ่นแซ่บ วาววา-ณิชารีย์ โชคประจักษ์ชัด ควงหวานใจตาน้ำข้าว อวดความโรแมนติกแบบจัดเต็ม ณ Charteris Bay นิวซีแลนด์ ตามประสาคนกำลังอินเลิฟ
โดยภาพดังกล่าวได้เผยให้เห็นช่วงเวลาแห่งความสุขระหว่างสาววาววาและแฟนหนุ่ม ที่กำลังเล่นน้ำ แถมยังทาโคลนให้กันอย่างสนุกสนาน ก่อนที่จะจบลงด้วยภาพถ่ายขี่หลัง ซึ่งเผยให้เห็นความเป็นธรรมชาติของทั้งคู่ตอนที่อยู่ด้วยกันได้อย่างน่ารักน่าเอ็นดูเป็นที่สุด
วาววา ณิชารีย์ ขี่คอหวานใจเล่นน้ำ โรแมนติกสุดๆ
นอกจากนั้นแล้ว วาววา ณิชารีย์ ก็ยังตอกย้ำความโรแมนติกในทริปเติมหวานครั้งนี้ ด้วยคลิปวิดีโอขณะที่เธอและแฟนหนุ่มกุมมือกันเต้นรำริมระเบียง โดยมีฉากหลังเป็นแสงอาทิตย์ในยามเย็น และเพื่อนพ้องคนสนิทนั่งรายล้อมเป็นสักขีพยาน
ซึ่งแฟนคลับของสาววาววาที่ได้ชมภาพถ่ายและคลิปวิดีโอดังกล่าว ต่างก็เข้ามาคอมเมนต์ทั้งฟินทั้งยินดีไปกับความรักครั้งนี้ของเจ้าตัวอย่างล้นหลาม แถมยังอดชมไม่ได้ด้วยว่า ตั้งแต่หัวใจเป็นสีชมพู ออร่าความสวยก็ดูจะเปล่งปลั่งมากขึ้นอย่างเห็นได้ชัดเลยจริงๆ


"วาววา ณิชารีย์" จูบหวานแฟนหนุ่มตาน้ำข้าว สวีทจนเพื่อนถามใกล้แต่งงานหรือยัง
"วาววา ณิชารีย์" โชว์กอดหวานแนบแน่นกับแฟนหนุ่ม แต่คอมเมนต์ชาวเน็ตโฟกัสอย่างอื่น
"วาววา ณิชารีย์" ทำมดขึ้นจอ ขี่หลังแฟนฝรั่งประกาศความหวาน
