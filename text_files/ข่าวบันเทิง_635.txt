ทำเอาเซ็กซี่สตาร์อย่าง ไอซ์-อภิษฎา เครือคงคา ถึงกับไปไม่ถูกเลยจริงๆ เมื่อเจ้าตัวได้ไปร้านเสริมสวยเพื่อจะทำผมตามปกติ แต่กลับได้นั่งข้างๆ พระเอกหนุ่มรุ่นน้องสุดฮอตอย่าง ต่อ-ธนภพ ลีรัตนขจร อย่างบังเอิญ
โดย ไอซ์ อภิษฎา ได้โพสต์คลิปลงอินสตาแกรม @apitsada ที่มีท่าทีตื่นเต้นสุดๆ พร้อมเขียนแคปชั่นว่า “แต้มบุญปีนี้เริ่มทำงานละ ได้นั่งทำผมข้างๆ นุ้งต่อ ทางเราจะนับว่าคือพรมลิขิตค่ะ @thanapob_lee”
ซึ่งต่อมาทางด้าน ต่อ ธนภพ ก็ได้เข้ามาคอมเมนต์ตอบกลับทันทีว่า “555 ขอบคุณสำหรับพรหมลิชิตฮะ” งานนี้ต่างเรียกเสียงกรี๊ดจากแฟนคลับของทั้งคู่ได้เป็นอย่างดี โดยแต่ละคนยังบอกด้วยว่า แอบอิจฉา ไอซ์ อภิษฎา เบาๆ ที่ได้เจอหนุ่มฮอตแบบไม่ทันตั้งตัวในระยะประชั้นชิดขนาดนี้
 
