Apple ลงประกาศขอโทษ Samsung บนหน้าเว็บไซต์ในสหราชอาณาจักรแล้ว
[30-ตุลาคม-2555] จากกรณีการฟ้องร้อง ระหว่าง Apple และ Samsung กรณีที่ Samsung ถูกกล่าวหาว่า Samsung Galaxy Tab 10.1 นั้น ลอกการเลียนแบบ iPad มา และการยื่นอุทธรณ์ของ Apple นั้น ไม่เป็นผล ทำให้ต้องลงประกาศขอโทษ Samsung เพื่อไม่ให้ลูกค้าเข้าใจผิดนั่นเอง และล่าสุด Apple ได้ทำตามคำสั่งศาลเป็นที่เรียบร้อยแล้วครับ

โดยด้านล่างของหน้าเว็บไซต์ apple.com/uk ได้แสดงลิงค์ที่เขียนว่า Samsung/Apple UK judgement ครับ ซึ่งรายละเอียดดังกล่าว ได้ระบุว่า Samsung Galaxy Tab ทั้งขนาด 10.1, 8.9 และ 7.7 ไม่ได้ลอกการออกแบบ iPad เพราะ "มันไม่ได้เจ๋งขนาดนั้น" ซึ่งข้อความนี้ เป็นข้อความของศาลครับ อย่างไรก็ดี Apple ยังได้แอบกัด Samsung เล็กน้อยในย่อหน้าสุดท้าย ที่ระบุว่า คดีเดียวกันในศาลเยอรมัน Apple ชนะคดีครับ

นอกจากนี้ ศาลยังสั่งให้ Apple ลงประกาศในหน้าหนังสือพิมพ์อีกด้วย
รายละเอียดเพิ่มเติม : macrumors.com
ขอบคุณ เนื้อหา และภาพประกอบ: Techmoblog