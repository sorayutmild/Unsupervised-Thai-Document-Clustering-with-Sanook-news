เปิดตัว Assassin's Creed Rogue ศึกกวาดล้างนักฆ่่า
Assassin's Creed Rogue
จากข่าวลือที่ว่า Ubisoft เตรียมเกม Assassin's Creed ภาคพิเศษเพื่อออกในเครื่องรุ่นเก่า PS3 และ XB360 นั้นกลายเป็นความจริงแล้ว แต่ก็มีการเปลี่ยนชื่อนิดหน่อย จากเดิม Assassin's Creed Comet กลายมาเป็น Assassin's Creed Rogue แต่เนื้อหายังคงเดิมกับเมื่อข่าวลือก่อนหน้านี้ นั่นคือตัวละครเอกภาคน้ เขาไม่ใช่นักฆ่าธรรมดา แต่เป็นนักฆ่าที่เปลี่ยนฝ่ายไปเป็นพวก Templar แทน เพราะสาเหตุใดนั้นลองชม Cinematic Trailer ตัวอย่างด้านล่างก่อน





เนื้อเรื่องของเกม Assassin's Creed Rogue เป็นเหตุการณ์ในอเมริกาช่วงปี 1751 ซึ่งเป็นเหตุการณ์ก่อนภาค Assassin's Creed 3 ประมาณ 3 ปี ซึ่งเป็นช่วงที่มีการทำสงครามภายในกับกองทหารฝรั่งเศสและการสู้กับกับเผ่าอินเดียนพื้นเมืองอยู่ ตัวเอกของภาคนี้ชื่อว่า Shay Patrick Cormac นักฆ่าหนุ่มไฟแรงสมาชิกใหม่ของ Assassins order ซึ่งเขาปฎิบัติภารกิจให้องค์กรอย่างตั้งใจ แต่วันหนึ่งหลังจากที่เขาปฎิบัติภารกิจสำเร็จ เขาก็ถูกเพื่อนนักฆ่าในองค์กรที่เขานับถือหักหลัง และคิดจะฆ่าเขาปิดปาก ทำให้เขาไม่สามารถอยู่ใน Assassins order ได้อีกต่อไป และไปเข้ากับกลุ่มล่านักฆ่า หรือก็คือพวก Templar แทน ซึ่งเป้าหมายของเขาก็คือการตามล่า ล้างแค้นพวกนักฆ่าอดีตพวกพ้องของเขา ที่จ้องจะเอาชีวิตของเขาให้หมดสิ้น แต่ทั้งนี้แม้เขาจะเป็นผู้ล่านักฆ่า แต่เขาก็ไม่ได้สังกัดฝ่าย Templar เต็มตัว แต่เป็นองค์อิสระของเเขาเอง ซึ่งระบบเกมจะให้ผู้เล่นได้สร้างสังกัด Creed ของ Shay ได้เองด้วย
Assassin's Creed Rogue
Key Features
• Become the Ultimate Assassin Hunter
เปลี่ยนแนวจากที่เล่นเป็นนักฆ่ามาตลอด มาเล่นเป็นฝ่ายตามล่านักฆ่าบ้าง โดยตัวเอก Shay นั้นเคยเป็นนักฆ่ามาก่อน เขาจึงมีความสามารถทั้งแบบนักฆ่า และแบบอัศวิน Templar นอกจากอาวุธประชิดไว้ลอบฆ่า เขาก็ยังมีปืนยาว ระเบิด และอาวุธอื่นๆหลายแบบ
• Slowly Descend into Darkness
พบกับเนื้อเรื่องดราม่าที่สนุก ว่าทำไม Shay นักฆ่า จึงกลายเป็น Templar ตามล่าอดีตพวกพ้องของตัวเอง
• New and Improved Naval Gameplay
เพราะฉากของภาคนี้ยังอยู่ที่อเมริกา ก็เลยยังมีระบบการล่องเรือต่อสู้กันอยู่ คล้ายๆภาค 4 แต่ภาคนี้ปรับปรุงให้ดีขึ้นกว่าเดิม สามารถล่องเรือเข้าแม่น้ำ มีศัตรูและอาวุธในเรือแบบใหม่ๆ
• Vast Diverse Open World to Explore
มีฉากให้สำรวจกว้างขวางในแบบ Open World ที่กว้างใหญ่ โดยไล่ตั้งแต่เมืองนิวยอร์คทางตอนใต้ ข้ามแม่น้ำไปตามหุบเขา ไปยังเขตหนาวทางตอนเหนือ
Assassin's Creed Rogue
Assassin's Creed Rogue กำหนดวางจำหน่ายวันที่ 11 พฤศจิกายน 2014 เฉพาะ PS3 และ XB360