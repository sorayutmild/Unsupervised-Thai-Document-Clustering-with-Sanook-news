หลังจากที่มีการเปิดจำหน่าย iPhone X (ไอโฟน เท็น) ที่รอคอยสำหรับหลายๆ คน แต่ด้วยค่าตัวที่สูงมาก ทำให้ก็ต้องหาโปรโมชั่นในการซื้อที่ทำให้ได้ราคาถูกที่สุด ครั้งนี้ทีมงาน Sanook! Hitech ได้ส่องโปรโมชั่นมือถือสุดฮิตรุ่นนี้ในรูปแบบของเครื่องเปล่าไม่ติดสัญญา และไม่ต้องจ่ายค่าบริการรายเดือนล่วงหน้า จะมีอะไรบ้างนั้น มาดูกัน

หมายเหตุ : โปรโมชั่นที่มีจ่ายค่าบริการรายเดือนล่วงหน้าสามารถกดอ่านได้ที่นี่
AIS
เริ่มต้นกับค่ายของ AIS จะมีโปรโมชั่นสามารถซื้อเครื่องได้ในราคาพิเศษ สำหรับคนที่ใช้บริการ AIS อยู่แล้วตั้งแต่ 3 เดือนขึ้นไป โดยมีรายละเอียดดังนี้

ผู้ใช้ AIS รายเดือนที่มีโปรโมชั่นขั้นต่ำ 488 สามารถซื้อเครื่องได้ในราคา 40,000 บาท
ผู้ใช้ AIS รายเดือนที่มีโปรโมชั่นขั้นต่ำ 688 สามารถซื้อเครื่องได้ในราคา 39,500 บาท

dtac
เช่นเดียวกับ AIS ก็จะมีโปรโมชั่นสำหรับคนที่ไม่อยากจ่ายค่าบริการรายเดือนล่วงหน้า ซึ่งเหมาะกับคนที่มีเบอร์ดีแทคอยู่แล้วรายละเอียดมีดังนี้

iPhone X ความจุ 64GB ซื้อพร้อมโปรโมชั่น 599 บาท ไม่ต้องชำระสัญญาล่วงหน้า ระยะสัญญา 1 ปี  ซื้อได้ในราคา 39,000 บาท
iPhone X ความจุ 256GB ซื้อพร้อมโปรโมชั่น 599 บาท ไม่ต้องชำระสัญญาล่วงหน้า ระยะสัญญา 1  ปี ซื้อได้ในราคา 45,000 บาท

Jaymart
สำหรับร้านค้าย่อยอย่าง Jaymart เพิ่งเปิดรับเครื่องกันตอนเวลา 00:01 ของวันที่ 24 พฤศจิกายน ที่ผ่านมา ก็มีโปรโมชั่นร่วมกับบัตรเครดิต และ Cash Back เช่นกัน แต่พิเศษกว่าที่มีประกันหน้าจอแตก 1 ปี และส่วนลดอุปกรณ์เสริมอีกด้วย
Studio 7 / Banana IT
เป็นร้านที่มีโปรโมชั่นจัดรวมกับบัตรเครดิตหลายรายการ ทำให้สามารถเป็นเจ้าของได้ง่ายมากขึ้น และมีของแถมและพร้อมส่วนลดราคาอุปกรณ์เสริมด้วยเช่นกัน ส่วนราคานั้นจะเท่ากับ Apple Online Store
Apple Online Store
สำหรับ Apple Online Store ซึ่งเป็นช่องทางตรงที่สุดในการสั่งซื้อสินค้าของ Apple โดยเฉพาะ iPhone X โดยมีราคาถูกสุดอยู่ที่

iPhone X ความจุ 64GB ราคา 40,500 บาท
iPhone X ความจุ 256GB ราคา 46,500 บาท

สำหรับการสั่งซื้อบน Apple Online Store จะสามารถซื้อได้แล้ววันนี้ แต่จะได้รับของในเวลา 1 – 3 วัน เท่ากับต้องรออยู่ และมีสีให้เลือกคือ Sliver และ Space Gray
สุดท้ายแล้วการเลือกซื้อ iPhone X ที่ไหน ก็อย่าลืมตรวจสอบเครื่องก่อนจ่ายเงินนะครับ