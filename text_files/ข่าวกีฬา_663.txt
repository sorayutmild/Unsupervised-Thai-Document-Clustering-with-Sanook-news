ฟลอยด์ เมย์เวตเธอร์ อดีตกำปั้นไร้พ่าย เจ้าของอันดับนักกีฬาที่มีรายได้มากที่สุดในโลก ใช้เวลาว่างกับเจียดเงินส่วนตัวหาความสุขที่ญี่ปุ่นโดยฟลอยด์เดินทางด้วยเครื่องบินเจ็ตส่วนตัวมุ่งสู่กรุงโตเกียว ก่อนโพสต์ภาพลงอินสตาแกรมพร้อมแคปชั่นว่า "15-16 กันยายนนี้ อยากให้มาปาร์ตี้กับผม มีเครื่องดื่มมากมายและนางแบบสาวสวยระดับ VVIP ของญี่ปุ่นรออยู่"ซึ่ง "เดอะ มันนี่" ได้โพสต์ภาพของตัวเองรายล้อมด้วย 3 สาวสวยบนเตียง พร้อมฟ่อนธนบัตรที่โปรยปรายอยู่รอบตัว แต่ที่สะดุดตากว่าใครก็คือมี ยูเรีย ซาโตมิ อดีตนักแสดงหญิงชื่อดังของวงการหนังผู้ใหญ่ของญี่ปุ่น ที่มีผลงานให้ชายหนุ่มทั่วโลกได้รับชมกันอย่างบันเทิงมาหลายเรื่องก่อนลาวงการไป โดยปัจจุบันเธออายุ 33 ปีแล้ว แต่ยังดูแลตัวเองดีอย่างดีเยี่ยมทั้งรูปร่างหน้าตา ปรากฏอยู่ในภาพด้วยนอกจากภาพโปรโมตดังกล่าวแล้ว ยูเรีย ยังได้โพสต์ภาพลงอินสตาแกรมส่วนตัว satomiyuria เป็นรูปคู่ของเธอกับฟลอยด์แบบใกล้ชิด ซึ่งแฟนๆต่างพากันเข้าไปคอมเมนต์แซวว่า เมื่ออยู่นอกเวลางานแล้ว กำปั้นดังชาวอเมริกันดูเกร็งๆ แตกต่างจากภาพก่อนหน้านั้นมาก
ทั้งนี้ ฟลอยด์ กลับมาอยู่ในกระแสข่าวอีกครั้ง เมื่อล่าสุดเจ้าตัวได้โพสต์คลิปวิดีโอตอนเจอกับ แมนนี่ ปาเกียว ลงอินสตาแกรม พร้อมเขียนข้อความว่า "ผมจะกลับมาชกกับ แมนนี่ ปาเกียว ในปีนี้ อยู่ในเส้นทางค่าตัวที่เป็นตัวเลข 9 หลักอีกครั้ง"
