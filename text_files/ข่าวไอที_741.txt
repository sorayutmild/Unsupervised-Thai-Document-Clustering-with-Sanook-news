Full Review : ลองมาแล้ว Sony NEX-C3 กล้องเล็ก ไฟล์เทวดา
กลับมามีของดีให้แฟนๆ TechXcite  ได้ชมกันอีกครั้ง ใครที่มองหากล้องคู่ใจตัวใหม่อยู่  ลองอ่านตรงนี้สักนิดแล้วจะติดใจ  เพราะคราวนี้เราจะมาดูความเทพของกล้องค็อมแพ็คเปลี่ยนเลนส์ได้ หรือ  ที่เรียกกันแบบไฮโซว่า กล้อง Mirrorless
Sony NEX-C3
Sony NEX-C3
Sony NEX-C3 คือสุดยอดนวัตกรรมกล้องที่ให้คุณภาพไฟล์ระดับ DSLR  แต่ขนาดบอดี้เล็กเท่ากล้องคอมแพ็คทั่วๆไป  ซึ่งหลังจากที่ได้สัมผัสตัวเป็นๆแล้วต้องบอกว่า เบา เล็ก น่าใช้  เหมาะกับวันสบายๆที่จะนำเอากล้องไปถ่ายรูปเล่น  และไม่อยากแบกกล้องตัวใหญ่ๆให้เกะกะ ว่าแต่คุณภาพไฟล์จะสู้กล้อง DSLR  ได้หรือไม่ก็ต้องมาทดสอบดูกัน ซึ่งหลังจากทีมงาน TechXcite  ได้รับกล้องตัวนี้มาอยู่ในมือก็รีบจัดการศึกษาข้อมูล และก็พบว่าเจ้า Sony NEX-C3 มาพร้อมสเป็คแรงๆที่ทำเอารุ่นพี่เหลียวมอง

Sony NEX-C3
Sony NEX-C3 ถูกออบแบบมาให้เป็นกล้องดิจิตอลแบบเปลี่ยนเลนส์ได้ โดยมีมาตรฐาน E-Mount  ของ Sony ซึ่งสามารถใช้ร่วมกับเลนส์ในตระกูลกล้อง ALPHA ที่เป็นระบบ  A-Mount ได้ด้วยการใช้อแดปเตอร์ และที่สำคัญคือมาพร้อมกับเซ็นเซอร์แบบ CMOS  16.2 ล้านพิกเซล ขนาด APS-C ซึ่งเท่ากับกล้อง DSLR ทั่วไป  ซึ่งตรงจุดนี้เองที่ทำให้กล้องตัวนี้น่าสนใจและได้คุณภาพไฟล์ที่ไม่ธรรมดา เลยเมื่อเทียบกับขนาดตัว ที่เด็ดกว่านั้นก็คือไฟล์ภาพที่สามารถเลือกใช้เป็น  JPG และ ไฟล์ RAW สำหรับการใช้งานแบบมืออาชีพ

Sony NEX-C3
ระบบออโต้โฟกัสในตัวกล้องถือว่าทำได้เทียบ เท่ากล้องระดับมืออาชีพเลยก็ว่าได้ ด้วยจุดโฟกัส 25 จุด  ซึ่งสามารถเลือกได้ทั้งแบบโฟกัสทีละภาพ AF-S หรือ โฟกัสต่อเนื่อง AF-C  นอกจากนี้ยังมีลูกเล่นที่น่าสนใจคือมีระบบโฟกัสใบหน้าได้สูงสุดถึง 8  ใบหน้าด้วยกัน รัวภาพกันเต็มเหนี่ยวได้สูงสุด 5.5 ภาพต่อวินาที แบบนี้กล้อง  DSLR รุ่นใหญ่ๆยังอายเลย ส่วนระบบวัดแสงก็จัดหนักมีครบทุกระบบทั้งเฉพาะจุด  เฉลี่ยหนักกลางและเฉลี่ยทั้งภาพ  ซึ่งทำงานร่วมกับระบบถ่ายภาพที่มีทั้งแบบอัตโนมัติ เช่น  โหมดถ่ายภาพวิวทิวทัศน์ และ โหมดถ่ายภาพแบบโปรๆ พวกโหมด M A S P  ก็จัดมาให้ครบๆไม่ต้องขอเพิ่ม

Sony NEX-C3
พลิกกลับมาด้านหลัง Sony NEX-C3 ก็ประเคนความสมบูรณ์แบบสุดๆด้วยจอ LCD ขนาด 3 นิ้ว ความละเอียด 921,600  พิกเซล ปรับขึ้นได้ 80 องศา ปรับลงได้ 45 องศา  จะถ่ายมุมก้มหรือมุมเงยก็ไม่มีปัญหา ส่วนสเป็คที่เหลือก็อัดแน่นมาด้วยความ สามารถในการตั้งค่า ISO ได้สูงถึง 12800  และตั้งค่าความเร็วชัตเตอร์ได้ตั้งแต่ 30 วินาทีถึง 1/4000  วินาทีแถมตั้งชัตเตอร์ B ได้ด้วย  ทั้งหมดนี้ถูกบรรจุลงในตัวกล้องที่มีน้ำหนักแค่ 2 ขีดกว่าๆ  นอกเหนือจากนี้ลองอ่านสเป็คได้ที่ http://www.sony.co.th/product/nex-c3k

อ่านต่อหน้าถัดไปเลยครับ ยังไม่จบ ยังมีต่ออีก คลิก 