สิ้นสุดการรอค่อยแล้วครับสำหรับสมาร์ทโฟนเรือธงในตระกูล Galaxy Note Series อย่าง Samsung Galaxy Note 10 และ Samsung Galaxy Note 10+ ที่ดูเหมือนตัวจริงไม่แตกต่างจากข่าวลือที่หลุดออกมาหน้านี้ไม่ว่าจะเรื่องของหน้าตาหรือกล้อง 4 ตัว ตลอดไปจนถึงสเปกที่ทยอยหลุดออกมาให้เราได้เห็นกันก่อนหน้านี้
ทั้งนี้ในเรื่องของดีไซน์ตัวเครื่องและหน้าจอ จะมาพร้อมกับ 2 ขนาดให้เลือก โดย Samsung Galaxy Note 10+ จะมาพร้อมกับหน้าจอ 6.8 นิ้ว มอบประสบการณ์จอใหญ่สุดพิเศษให้กับแฟน โน้ต ความละเอียด 1440+ หรือ QHD+ ส่วน Samsung Galaxy Note 10 จะมีขนาดหน้าจอ 6.3 นิ้ว ตัวเครื่องเล็กพอๆ กับ Samsung Galaxy S10+ แต่พอกับ S10 ปกติ ความละเอียดหน้าจอลดลงเหลือ Full HD+
ปากกา S Pen จะทำงานได้ดีกว่าเดิมและทำงานร่วมกับ Gyroscope, accelerometer ในชื่อว่า Air Action คุณสามารถป้อนคำสั่งเช่นการขยับปากกาได้มากมายไม่ว่าจะเป็นเปลี่ยนโหมดกล้อง, เปลี่ยนเพลง, และใช้งานกับ Browser และโปรแกรมอื่นๆ เช่นเกม ผ่าน Air Action SDK ที่นักพัฒนาจะได้ใช้ และสามารถแปลงที่เขียนเป็นข้อความได้

กล้องหลังของ Samsung Galaxy Note 10 จะมาพร้อมกันทั้งหมด 3 ตัวความละเอียด 12 ล้านพิกเซล Dual Aperture F1.5 - F2.4, 12 ล้านพิกเซล Tele Photo และ 16 ล้านพิกเซล Ultra Wide ขนาด 123 องศา แต่สำหรับ Galaxy Note 10+ จะมาพร้อมกับ ToF Sensor เบื้องต้นเซนเซอร์ดังกล่าวไว้สแกนวัตถุ 3D และทำให้วัตถุนั้นมีชีวิตสามารถเต้นได้ แต่จะมีขนาด 80 x 80 x 80 เซนติเมตรประกอบอยู่ในภาพ เต้นและทำท่าคล้ายกับวิดีโอ
กล้องหน้าของ Samsung Galaxy Note 10 ทั้งคู่จะให้ความละเอียด 10 ล้านพิกเซล ตำแหน่งกล้องตรงกลาง โดยมี 80 องศา และกล้องหน้ารองรับ Auto Focus 

การถ่ายวิดีโอ Samsung Galaxy Note 10 จะเพิ่มฟีเจอร์ Live Focus Video ความละเอียด 4K สามารถละลายหลังวิดีโอได้ พร้อมกับเพิ่มความสามารถระบบกันสั่น Super Steady ให้ดีขึ้น และรองรับการถ่าย Hyperlapse ได้นิ่งขึ้น และมีโปรแกรมตัดต่อที่สามารถใช้ปากกา S Pen ทำงานได้ และยังติดตั้ง Adobe Premire Rush มากับเครื่องโดยตรง 
การเชื่อมต่อกับเครือข่ายมือถือ Samsung Galaxy Note 10 และ Note 10+ จะรองรับ LTE และ 5G ในเครื่องเดียวกัน ความแตกต่างจะอยู่ในเรื่องความจำเพราะ Note 10 LTE จะมาพร้อมกับ RAM 8GB / ความจำให้เลือก 256GB (มีขายทุกประเทศ) / 512GB (มีขายเฉพาะ บางประเทศ และอาจจะมากับรุ่น 5G) ส่วน Galaxy Note 10+ จะได้ RAM 12GB เป็นรุ่นมาตรฐาน และมีความจำในตัวให้เลือกคือ 256 / 512GB สามารถเพิ่มความจำภายนอกด้วย Micro SD ได้สูงสุด 1TB
ขุมพลังเลือกใช้ Exynos 9825 ขนาด 7 นาโนเมตรรุ่นใหม่ล่าสุด และ Snapdragon 855 รุ่นปกติ 

แบตเตอรี่ของ Samsung Galaxy Note 10 จะให้ขนาด 3500 mAh รองรับ Super Fast Charge 25W, Wireless Charge 15W รองรับ Wireless Power Share กับอุปกรณ์เสริมของ Samsung ไม่ว่าจะเป็น Smart Watch หรืออุปกรณ์เสริมเหมือนเช่นเคย แต่สำหรับ Galaxy Note 10+ จะรองรับ Super Fast Charge 45W แต่ว่าจะต้องซื้อเพิ่ม จะทำให้ชาร์จไฟ 30 นาทีใช้งานได้ทั้งวัน
เมื่อ Samsung Galaxy Note 10 ไม่มีช่องเสียบหูฟังอีกต่อไป หูฟังที่แถมจะเป็น USB-C และมีตัวแปลงหูฟังมาให้ภายในกล่อง ด้วยเช่นกัน นอกจากนี้ลำโพงตัวเครื่องปรับจูนโดย AKG เหมือนเดิม
Samsun Galaxy Note 10 จะมีโหมดเกม PlayGalaxy Link สามารถลิงค์กับเกมบนคอมพิวเตอร์บางเกมได้ หลักการจะเหมือนกับ Nvidia GameStream หรือ Steam Link นอกจากนี้ยังมีการติดตั้ง vapor chamber cooling ขนาดเล็กลงกว่าเดิม

Samsung Galaxy Note 10 ทั้งคู่จะสามารถเสียบเชื่อมต่อกับคอมพิวเตอร์ ออกเป็น Samsung Dex ได้ทั้ง PC และ Mac ทำงานผ่าน Keyboard, Mouse ได้ โดยระบบปฏิบัติการที่รองรับคือ Windows 7, Windows 10, macOS 10.3 ขึ้นไป 

นอกจากนี้สำหรับ Windows ยังรองรับการเชื่อมต่อผ่าน Link Your Phone ใน Windows 10 สามารถ Mirror ภาพขึ้นหน้าจอ, อ่านข้อความ SMS, ดูข้อความแจ้งเตือน และ โหลดภาพ 25 ภาพล่าสุด, เก็บภาพ One Drive และเร็วๆ นี้ Samsung Gallery จะเชื่อมต่อ One Drive ได้แบบไร้รอยต่อ เท่ากับคุณถ่ายภาพแล้วส่งเข้า PC และเก็บผ่าน One Drive ได้เลย และยังใช้ Samsung Galaxy Watch ควบคุมกล้องได้
 รายละเอียดของ Samsung Galaxy Note 10 LTE

สัดส่วน (ยาว x กว้าง x หนา) : 151 x 71.8 x 7.9 มม.
น้ำหนัก : 168  กรัม
การป้องกันน้ำและฝุ่น : IP68 ลงน้ำได้ 1.30 เมตร นานสุด 30 นาที
หน้าจอแสดงผล : Dynamic AMOLED HDR+ แบบ Infinity O ขนาด 6.3 นิ้ว อัตราส่วน 19:9
ความละเอียดหน้าจอ : 2280 x 1080 พิกเซล (FHD+) ป้องกันรอยด้วยกระจก Gorilla Glass 6
ชิปเซ็ตประมวลผล : Exynos 9825 + Mali G76
การเชื่อมต่อ : WiFi 802.11 B/G/N/AC/AX (WiFi 6), Bluetooth 5.0, GPS, A-GPS
ระบบปฏิบัติการ : Android 9.0 Pie + One UI
ระบบความปลอดภัย

ติดตั้งเซ็นเซอร์สแกนนิ้วบนหน้าจอแบบอัลตราโซนิค (พร้อมเทคโนโลยีสแกน 3 มิติ)
ติดตั้งระบบจดจำใบหน้า

กล้องดิจิทัลด้านหลัง 3 ตัว : 12 ล้านพิกเซล รูรับแสงกว้าง f2.4, Telephoto + 12 ล้านพิกเซล รูรับแสงกว้าง f1.5, Wide + 16 ล้านพิกเซล รูรับแสงกว้าง f2.2, Ultra-Wide
กล้องดิจิทัลด้านหน้า : 10 ล้านพิกเซล รูรับแสงกว้าง f2.2
แบตเตอรี่ความจุ : 3,500 mAh + Fast Charge 25W (ภายในกล่องแถมที่ชาร์จกำลัง 25W), Wireless Charge 15W, Wireless Power Share 2.0
พอร์ตเชื่อมต่อแบบ : USB Type-C
หน่วยความจำแรม (RAM) : 8 GB
หน่วยความจำภายใน (ROM) : 256 GB / 512GB จำหน่ายบางประเทศ
หน่วยความจำภายนอก : -
สี : Aura Pink ปากกาสีชมพู, Aura Black ปากกาสีดำ, Aura Glow ปากกาสีน้ำเงิน (สีออกเป็นรุ้งผสมกับสีที่เหมือนกับกระจก)

 รายละเอียดของ Samsung Galaxy Note 10+

สัดส่วน (ยาว x กว้าง x หนา) : 163.2 x 77.2 x 7.9มม.
น้ำหนัก : 196 กรัม
การป้องกันน้ำและฝุ่น : IP68 ลงน้ำได้ 1.30 เมตร นานสุด 30 นาที
หน้าจอแสดงผล : Dynamic AMOLED HDR+ แบบ Infinity O ขนาด 6.8 นิ้ว อัตราส่วน 19:9
ความละเอียดหน้าจอ : 3040 x 1440 พิกเซล (QHD+) ป้องกันรอยด้วยกระจก Gorilla Glass 6
ชิปเซ็ตประมวลผล : Exynos 9825 + Mali G76
การเชื่อมต่อ : WiFi 802.11 B/G/N/AC/AX (WiFi 6), Bluetooth 5.0, GPS, A-GPS
ระบบปฏิบัติการ : Android 9.0 Pie + One UI
ระบบความปลอดภัย

ติดตั้งเซ็นเซอร์สแกนนิ้วบนหน้าจอแบบอัลตราโซนิค (พร้อมเทคโนโลยีสแกน 3 มิติ)
ติดตั้งระบบจดจำใบหน้า

กล้องดิจิทัลด้านหลัง 4 ตัว : 12 ล้านพิกเซล รูรับแสงกว้าง f2.4, Telephoto + 12 ล้านพิกเซล รูรับแสงกว้าง f1.5, Wide  + 16 ล้านพิกเซล รูรับแสงกว้าง f2.2, Ultra-Wide, ToF Sensor
กล้องดิจิทัลด้านหน้า : 10 ล้านพิกเซล รูรับแสงกว้าง f2.2
แบตเตอรี่ความจุ : 4,300 mAh + Fast Charge 45W (ภายในกล่องแถมที่ชาร์จกำลัง 25W), Wireless Charge 15W, Wireless Power Share 2.0
พอร์ตเชื่อมต่อแบบ : USB Type-C
หน่วยความจำแรม (RAM) : 12 GB
หน่วยความจำภายใน (ROM) : 256 GB / 512 GB 
หน่วยความจำภายนอก : MicroSD เพิ่มได้สูงสุด 1TB
สี : Aura White ปากกาสีขาว, Aura Black ปากกาสีดำ, Aura Glow ปากกาสีน้ำเงิน (สีออกเป็นรุ้งผสมกับสีที่เหมือนกับกระจก)

สีสันของตัวเครื่องจะมีให้เลือกหลักๆ ได้แก่  Aura Glow, Aura White and Aura Black และจะมีสีพิเศษโดย Note 10 จะเป็นสี Aura Pink, Aura Red ส่วน Note 10+ จะเป็นสี Aura Blue

สำหรับราคาของ Samsung Galaxy Note 10 นั้นมีแค่ราคาเดียวคือรุ่นหน่วยความจำแรม (RAM) 8 GB/หน่วยความจำภายใน (ROM) 256 GB ราคาอยู่ที่ 949 ดอลลาร์ หรือประมาณ 29,xxx บาท, เวอร์ชั่น 5G ราคาเริ่มต้น 1,099 ดอลล่าร์ หรือประมาณ 33,xxx ส่วน Samsung Galaxy Note 10+ นั้น มี 2 ราคา เริ่มต้นกับรุ่น LTE ที่ราคา 1,099 ดอลล่าร์ หรือประมาณ 33,xxx บาท และ 5G ในราคา 1,299 ดอลล่าร์ หรือประมาณ 40,xxx บาท เริ่มจำหน่าย 23 สิงหาคม เปิดรับจอง 8 สิงหาคม 
ส่วนราคาในไทยเช้านี้หลังการเปิดตัวอย่างเป็นทางการก็ออกมาแล้วเช่นกันครับ

