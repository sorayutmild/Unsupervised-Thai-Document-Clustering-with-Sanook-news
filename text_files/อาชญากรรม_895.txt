 
เจ้าหน้าที่นำตัวผู้ต้องหาคดีฆ่าหั่นศพ คือ "เปรี้ยว เอิร์น แจ้" ทำแผนประกอบคำรับสารภาพเสร็จสิ้นทั้ง 6 แห่ง เบื้องต้นพบว่า การชี้จุดตรงกันกับ "วศิน" ผู้ต้องหาก่อนหน้านี้
วันนี้ (5 มิ.ย.60) ผู้สื่อข่าวรายงานว่า เจ้าหน้าที่ตำรวจพาผู้ต้องหาคดีฆ่าหั่นศพและฝังอำพรางคดีมาทำแผนประกอบคำรับสารภาพที่จุดสุดท้าย คือ หลุมฝังร่างของ "น้องแอ๋ม" ผู้ตาย ในป่าไผ่ บ้านโนนสง่า ต.คำม่วง อ.เขาสวนกวาง จ.ขอนแก่น โดย "เปรี้ยว" ยืนยันว่า ตัวเองและเพื่อน ลงมือฝังร่างผู้ตายหลังหั่นศพเสร็จตรงนี้จริง
ทั้งนี้ หลังทำแผนประกอบคำรับสารภาพเสร็จ เปรี้ยว เอิร์น แจ้ ได้กราบขอขมาญาติของผู้ตายที่มาร่วมสังเกตการณ์ระหว่างทำแผน โดยเปรี้ยวบอกว่า "หนูไม่ได้ตั้งใจ" จากนั้นผู้ต้องหาทั้งหมดถูกนำตัวไปที่ สภ.เขาสวนกวาง ก่อนนำไปฝากขังศาล