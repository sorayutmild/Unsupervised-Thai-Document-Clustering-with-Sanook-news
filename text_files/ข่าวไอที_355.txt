 10 นวัตกรรมน่าทึ่งจนโลกตะลึง!!
ทุกวันนี้มนุษย์เราช่างคิด ประดิษฐ์ข้าวของเครื่องใช้ขึ้นมาใหม่ หรือเราอาจเรียกได้ว่ามันคือ “นวัตกรรม” ที่ช่วยอำนวยความสะดวกสบายต่อเราทุกคน ซึ่งในช่วงที่ผ่านมากระแสรักษ์โลกก็มาแรง ทำให้มีแต่คนคิดสิ่งประดิษฐ์ที่ไม่เบียดเบียนโลก ยิ่งเป็นมิตรกับธรรมชาติเท่าไหร่ยิ่งดี เพราะคนก็ต่างให้ความสนใจและพร้อมที่จะสนับสนุน!! ทางทีมงาน Toptenthailand จึงได้รวบรวมนวัตกรรมใหม่ๆที่น่าจับตามองในขณะนี้ ซึ่งคุณไม่ควรพลาด
10. เครื่องต้มไข่ไม่พึ่งน้ำ!!

นักประดิษฐ์ชาวอังกฤษได้สร้างเครื่องต้มไข่ ที่เรียกว่า “Eggxactly” โดยเครื่องนี้ทำงานอย่างง่ายๆ เพียงแค่วางไข่ลงในตำแหน่งที่มีซิลิโคนติดอยู่ด้านข้างซึ่งถือเป็นตัวนำความร้อนชั้นเยี่ยมที่ทำให้ไข่สุกได้โดยไม่ต้องพึ่งน้ำ!! เรียกได้ว่านอกจากจะเป็นเครื่องที่ช่วยประหยัดทั้งเวลาแล้วยังช่วยลดการใช้พลังงานทางน้ำได้อีกด้วยขอบคุณรูปจาก http://www.gizmag.com/
9. ผู้ป่วยมีเฮ!! ญี่ปุ่นผลิตเครื่องช่วยเดิน

เครื่องช่วยเดิน “ Walking Assist” ที่ผลิตโดยบริษัทยักษ์ใหญ่ ฮอนด้า มอเตอร์ จำกัด ได้ออกมาสร้างความสุขสำหรับผู้ป่วยให้สามารถเดินหรือเคลื่อนไหวได้อย่างสะดวก โดยเครื่องนี้ ควบคุมการทำงานด้วยมอเตอร์และระบบคอมพิวเตอร์ ซึ่งจะประมวลข้อมูลจากเซ็นเซอร์ที่อยู่บนมุมสะโพกในขณะเดิน เพื่อรักษาสมดุล และช่วยให้เดินได้ง่ายขึ้น งานนี้เหล่าผู้ป่วยก็จะได้เดินออกกำลังกาย ชมนกชมไม้อย่างสมใจซะทีขอบคุณรูปจาก http://fareastgizmos.com/
8. Hevo Power จุดชาร์จพลังงานรถยนต์แบบไร้สาย

คิดได้ยังไง!! ใช้ฝาท่อน้ำวงกลมมาเป็นจุดชาร์จพลังงานรถยนต์แบบไร้สาย แบบไม่ต้องเปลืองค่าติดตั้ง และไม่ยุ่งยากเวลาเติม เพียงแค่ขับเข้ามาจอดให้ตรงจุด และปล่อยให้เทคโนโลยีการเติมพลังงานแบบเหนี่ยวนำไร้สาย จัดการตามระบบหน้าที่ของมันเอง ใครที่เดินทางไปนิวยอร์กก็เตรียมสังเกตเจ้า Hevo Power ให้ดีๆ เพราะมันกลืนกับฝาท่อน้ำทั่วไปจนคุณต้องตะลึงขอบคุณรูปจาก http://www.dailymail.co.uk/
7. เอาใจนักเดินทาง เร่งผลิตชิปซิมสากลโรมมิ่งได้ทั่วโลก!!

บริษัท Cell Buddy กำลังเร่งมือพัฒนาชิปซิมสากลที่สามารถโรมมิ่งได้ทั่วโลก โดยจะเชื่อมต่อซิมสากลเข้ากับแอพพลิเคชั่น ที่จะช่วยให้ผู้ใช้สามารถเลือกเงื่อนไข เปรียบเทียบราคาเครือข่ายของแต่ประเทศหรือภูมิภาคที่ไป ช่วยประหยัดทั้งเงิน เวลา และให้ความสะดวกโดยไม่ต้องเปลี่ยนหรือลงทะเบียนซิมบ่อยๆ งานนี้เหล่านักเดินทางคงพากันตั้งตารอกันถ้วนหน้าขอบคุณรูปจาก http://www.haaretz.com/business/
6. เครื่องตากผ้าเอาใจคุณแม่บ้าน

เผิงเฟย หลี (Pengfei Li) ได้ออกแบบเครื่องตากผ้าแบบใหม่เอาใจคุณแม่บ้าน ในชื่อ “Ôyer” ซึ่งเป็นเครื่องอบแห้งขนาดพกพา สำหรับอบเครื่องแต่งกายชิ้นเล็กๆ อาทิ ถุงเท้า หรือชุดชั้นใน เป็นต้น ซึ่งเจ้า Ôyer นี้ จะช่วยเร่งเวลาให้ผ้าแห้งเร็วง่ายยิ่งขึ้น เหมาะสำหรับช่วงหน้าฝนแบบนี้เสียจริงขอบคุณรูปจาก http://www.yankodesign.com/
5. พืชเปร่งแสง!! ทดแทนไฟฟ้าในอนาคต

แอนโทนี่ อีวาน หัวหน้าทีมวิศวกรชีวภาพในซานฟรานซิสโก รัฐแคลิฟอร์เนีย ได้เปิดตัวแคมเปญ Kickstarter เพื่อระดมทุนทำโครงการปลูกพืชเรืองแสงโดยใช้ยีนจากหิ่งห้อยและแบคทีเรีย ที่จะสามารถทำให้พืชของคุณเรืองแสงได้จนนำไปใช้แทนโคมไฟได้เลยทีเดียว โดยตอนนี้โครงการยังอยู่ในกระบวนการศึกษาค้นคว้าซึ่งเราก็ตั้งตารอที่จะใช้มันในอนาคต!!ขอบคุณรูปจาก http://www.edge-online.com/
4. โคมไฟสุดเจ๋ง!! สว่างจากการร่วงของเม็ดทราย

นักออกแบบนามว่า ดาเนียลลี โทรฟี่ ได้เปิดตัวโคมไฟ LED ที่ส่องสว่างจากทรายที่ร่วงหล่นลง หลักการทำงานอาศัยการควบคุมของพลังงานจลน์จากเม็ดทรายที่ร่วงหล่น เปรียบดั่งระบบเปิดปิดใช้งานด้วยการหมุนกลับด้าน โดยแรงบันดาลใจคือ ต้องการใช้นาฬิกาทรายสื่อสารให้ผู้คนตระหนักถึงแหล่งพลังงานที่กำลังหมดไป ดังเช่นเม็ดทรายที่ร่วงหล่นลงไปทุกทีขอบคุณรูปจาก http://www.energysavingmedia.com/
3. ปริ้นเตอร์สุดแปลก ใช้ดินสอแทนหมึก

3 นักออกแบบชาวเกาหลีใต้ ร่วมกันประดิษฐ์ผลงานที่มีความเป็นมิตรต่อสิ่งแวดล้อมอย่าง “Pencil Printer part II” ที่จะช่วยประหยัดทั้งหมึกและกระดาษ เพราะเครื่องปริ้นเตอร์รักษ์โลกตัวนี้สามารถลบหมึกที่พิมพ์ทิ้งด้วยยางลบและนำกระดาษกลับมาใช้งานได้ใหม่!! ซึ่งเหมาะกับยุคแห่งการรียูสเป็นอย่างมากขอบคุณรูปจาก http://www.energysavingmedia.com/
2. สายรัดข้อมือสุดไฮเทคเตือนปริมาณแสงยูวี

แพทย์ผิวหนังชั้นนำจากสหรัฐอเมริกาสุดเจ๋ง!! คิดค้นสายรัดข้อมืออัจฉริยะ “UVeBand” ที่จะคำนวณปริมาณของรังสี UVA และ UVB ซึ่งจะสั่นเตือน เมื่อปริมาณรังสียูวีที่เราได้รับอยู่ในปริมาณที่เป็นอันตรายต่อผิวหนัง เพียงแค่ใส่ที่ข้อมือเมื่อต้องการใช้งาน และถ้าต้องการปิดการทำงานก็เพียงแค่ถอดออกจากข้อมือเท่านั้น คนไทยคนไหนสนใจก็ไปหาซื้อกันได้เลย เพราะดูท่าแล้วน่าจะเหมาะกับประเทศแดดจัดอย่างบ้านเรา!!!ขอบคุณรูปจาก http://www.gizmag.com/uveband
1. สุดยอด!! อังกฤษสร้างรถไม่พึ่งคนขับ

ฝันที่เป็นจริงนี้เกิดขึ้นด้วยงบประมาณ 1.5 ล้านปอนด์ ที่รัฐบาลอังกฤษจะบุกเบิกนวัตกรรมรถยนต์ไฟฟ้าแบบไร้คนขับ ให้ชาวเมือง Milton Keynes เดินทางเข้าเมืองจากสถานีรถไฟ Milton Keynes อย่างสะดวก พร้อมกับเทคโนโลยีที่สามารถเช็คข่าวสารทางอีเมล์และท่องอินเตอร์เน็ต โดยไม่ต้องห่วงเรื่องความปลอดภัยเพราะรถอัจฉริยะจะหลบหลีกสิ่งกีดขวางอัตโนมัติ ทั้งลดการปล่อยก๊าซมลพิษในอากาศอีกด้วย!!
สนับสนุนเนื้อหา: www.toptenthailand.com