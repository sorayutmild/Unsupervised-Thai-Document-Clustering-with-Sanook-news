เกมส์ J-Stars Victory Vs.
คิดว่าทุกท่านคงจะทราบกันดีอยู่แล้วว่าการ์ตูนดังๆ ที่เราได้อ่านกันทุกวันนี้อย่าง Onepiece, Naruto, Bleach, Toriko เป็นการ์ตูนที่ตีพิมพ์ลงนิตยสารการ์ตูน Jump รายสัปดาห์ ของสำนักพิมพ์ชูเอฉะ ญี่ปุ่น และตอนนี้นิตยสารการ์ตูน Jump ก็มีอายุครบรอบ 45 ปีแล้วตอนนี้ จึงได้มีการจัดทำเกมส์พิเศษเพื่อเป็นที่ระลึกฉลองครบรอบ 45 ปีที่ได้มีการ์ตูนดังๆตีพิมพ์มาให้โลกได้อ่านกัน เกมส์ที่ว่านั้นก็คือ J-Stars Victory VS เกมส์ต่อสู้ที่รวบรวมเอาตัวละครการ์ตูนดังๆของ Jump มาสู้กันแบบข้ามเรื่อง วัดฝีมือกันว่าใครจะเก่งที่สุดในบรรดาการ์ตูน Jump ทั้งหมด ซึ่งอันนี้ก็ขึ้นอยู่กับฝีมือของคนเล่นด้วยล่ะนะ
J-Stars Victory VS เป็นเกมส์ต่อสู้แนว 3D Fighting ที่มีฉากกว้างใหญ่ สามารถวิ่งไปทั่วฉากได้อิสระคล้ายๆกับเกมส์ Dragonball โหมดการเล่นก็มีเยอะ จะเล่นสู้กันตัวต่อตัวก็ได้ สู้แบบ Tag Team ก็ได้ หรือจะสู้แบบตะลุมบอน Battle Royal ก็ได้ ซึ่งถ้าเล่นแบบ Tag Team ก็จะสามารถใช้ท่าต่อสู้แบบประสานพลังสองตัวละครได้ จะเป็นอย่างไรนั้นลองชมกันได้จากคลิปตัวอย่างด้านล่าง ซึงเป็นคลิปแนะนำตัวละครทั้ง 8 ตัวแรกจากการ์ตูนดัง 8 เรื่องของ Jump ซึ่งยังไม่จบแค่ 8 ตัวนี้ยังคงมีตัวละครใหม่เปิดเผยเพิ่มอีกเร็วๆนี้

 