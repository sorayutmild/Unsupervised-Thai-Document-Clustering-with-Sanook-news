คะแนนนักเตะไทย หลังเกมที่ไทยปราชัยแบบน่ากังขา ต่อทีมชาติซาอุดิอาระเบีย 0-1 ในศึกฟุตบอลโลก 2018 รอบคัดเลือก โซนเอเชีย รอบ 3 กลุ่ม บี เมื่อวันที่  1 กันยายน ที่ผ่านมา  โดยหลังจบเกม แม้เราจะเจ็บปวดต่อผลการแข่งขัน แต่  "บ.ส้มซิ่ง" ยังคงมีคะแนนนักเตะ ทั้ง 11 คนแรก และนักเตะตัวสำรองมาฝากกันเหมือนเช่นเคยครับคะแนนนักเตะไทย 11 ผู้เล่นตัวจริง
กวินทร์ ธรรมสัจจานันท์- ต้องบอกว่าเป็นเกมที่ "เจ้าตอง" ทำหน้าที่ได้ดีมาก  ที่สำคัญ งานยังไม่หนักอย่างที่คิด เพราะซาอุฯ แทบจะทำอะไรไม่เป็นชิ้นเป็นอันเลย แต่สุดท้าย กวินทร์ ก็มิอาจป้องกันจุดโทษที่เราต้องสังเวยให้กับคำตัดสินของตุลาการสนาม! *คะแนน  8/10ธีราทร บุญมาทัน- กัปตันอุ้ม เล่นเกมรับได้ในระดับมาตรฐานของตัวเอง ส่วนในเกมรุก ลูกวางยาว และต่อเกมสั้นๆกับเกริกฤทธิ์ ถือว่าทำได้เยี่ยมยอด  *คะแนน 8/10กรวิทย์ นามวิเศษ-   การคัมแบ็คของ "บิ๊กตุ้ย" สร้างความแข็งแกร่งให้แนวรับไทยจริงๆ โดยภาพรวมทั้งเกม กรวิทย์ ทำให้เห็นแล้วว่า เขาคือกองหลังตัวสำคัญที่ทีมชาติไทยจะขาดเขาไม่ได้จริงๆ*คะแนน 8/10ธนบูรณ์ เกษารักษ์- เป็นเกมที่ยอดเยี่ยมแบบไร้ที่ติจริงๆ สำหรับ "เจ้าตั้ม" เกมวันนี้ ต้องบอกสั้นๆเลยว่า "ตั้มเอาอยู่" ทั้งการอ่านเกม การตัดเกม ซึ่งแม้จะไม่ใช่ตำแหน่งที่ถนัดของเขา แต่เขาก็ทำมันได้ดีเอามากๆ น่าเสียดายจริงๆ ที่ต้องเดินออกจากสนามการไม่มีแต้มติดมือ*คะแนน 9/10
ทริสตอง โด- วันนี้เจ้าโด เล่นได้ยอดเยี่ยมไม่น้อย เกมรับขันแน่น ส่วนเกมรุกก็มีโอกาสเติมเกมอยู่บ่อยครั้ง น่าเสียดายเหลือเกินที่ประตูที่เขาโหม่งได้ในช่วงท้ายเกม ดันล้ำหน้าไปซะก่อน ไม่งั้นคนไทยคงได้เฮแบบสุดพลังไปกับเจ้าโด*คะแนน  8/10ปกเกล้า อนันต์-  ปกเกล้า วันนี้ดูจะเงียบไปนิด แต่โดยรวม เขาถือว่าผลงานไม่เลว เพราะอย่าลืมว่าตลอดครึ่งแรก "เจ้าปก" ต้องเน้นเกมรับเป็นพิเศษ ก่อนที่ครึ่งหลังจะได้เล่นเกมรุกมากขึ้น  *คะแนน 7 /10สารัช อยู่เย็น-  มิดฟิลด์พลังได้นาโมของทีมช้างศึกแสดงผลงานเข้าตาเช่นเคย ทั้งเกมรับที่ยอดเยี่ยม ประกอบการทีเด็ดจากการผ่านบอลไปให้แนวรุกทำเกม ซึ่งต้องบอกว่า เจ้าตังค์ ทำมันได้สุดยอดจริงๆ น่าเสียดายที่หลังจบเกมเขาต้องมาโดนใบเหลืองที่ 2 จนกลายเป็นใบแดง ทำให้เขาหมดสิทธิ์ลงสนามพบกับ ญี่ปุ่นในวันอังคารนี้   *คะแนน 9/10
ชนาธิป สรงกระสินธ์ - "เจ้าเจ" ลิงน้อยรายนี้ สร้างความปวดกบาลให้กับผู้เล่นซาอุฯ จนแทบจะหายาพาราเซตามอล มาซัดสัก 1 แผง เพราะตลอดทั้งเกม ความคล่องแคล่วและปราดเปรียวของพ่อหนุ่มร่างจิ๋วรายนี้มันสุดติ่งจริงจริ๊ง...ความผิดหวังจากผลการแข่งขัน จนทำให้เจ้าเจถึงกับน้ำตาคลอ นั่นก็ล้วนมาจากความมุ่งมั่นตั้งใจของเขาในสนามทั้งสิ้น*คะแนน 9/10เกริกฤทธิ์ ทวีกาญจน์- เกริกฤทธิ์ เดินเกมริมเส้นฝั่งซ้ายได้ไหลลื่น การประสานงานของเขากับ ธีราทร ถือว่าเข้าขารู้ใจ โอกาสครั้งเดียวที่เขาได้ส่องจากนอกเขตโทษ น่าเสียดายที่ยังไม่เข้าข้อ แต่โดยรวมต้องบอกว่า "เจ้าก้อง" ทำผลงานโอเคเลยในเกมนี้ *คะแนน 8/10มงคล ทศไกร-  เป็นวันที่ "จ่าเย็น" วิ่งไปทั่วสนาม พละกำลังใช้แบบหมดทุกก็อกตามหน้าที่ที่ตัวเองได้รับจากผู้เป็นกุนซือ น่าเสียดายที่บางจังหวะการเล่นมันติดๆขัด จนสุดท้ายต้องโดนถอดออกในช่วงเกือบ 30 นาทีสุดท้าย *คะแนน 7/10ธีรศิลป์ แดงดา-  "เดอะมุ้ย" โชว์ฟอร์มอร่อยเหาะ ทั้งการพักบอล การมีส่วนร่วมกับเกม และที่สำคัญการหาโอกาสทำประตู น่าเสียดายจริงๆ กับลูกพุ่งโหม่งที่ไปติดเซฟนายทวารเจ้าถิ่น ไม่เช่นนั้นนะ สกอร์บอร์ดหลังจบเกมอาจไม่เป็นเช่นนี้ แต่ช่างเถอะ อย่างน้อยเราก็ได้เห็นเต็มสองตาว่า  "ธีรศิลป์ แดงดา" คือหน้าเป้าที่สุดไฉไลของทีมชาติไทยจริงๆ *คะแนน 9/103 ตัวสำรอง- ศราวุฒิ มาสุข*คะแนน 7/10- ธนา ชะนะบุตร*คะแนน 6/10- ชารีล ชัปปุยส์*คะแนน 6/10
 