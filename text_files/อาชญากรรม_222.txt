จากกรณี เจ้าหน้าที่เข้าล้อมจับ ดร.วันชัย ดนัยตโมนุท อายุ 60 ปี ผู้ต้องหาที่ก่อเหตุชักปืนจ่อยิง ผศ.ดร.พิชัย ไชยสงคราม อายุ 56 ปี และ ดร.ณัฐพล ชุมวรฐายี 54 ปี เสียชีวิตภายในมหาวิทยาลัยราชภัฏพระนคร ที่โรงแรมแห่งหนึ่งย่านสะพานควาย ตั้งแต่เวลาประมาณ 14.00 น.
โดยได้มีการเปิดเผยเอกสารซึ่งเป็นบันทึกลาตายของ ดร.วันชัย จำนวน 4 หน้า เปิดเผยสาเหตุความขัดแย้งซึ่งนำไปสู่การก่อเหตุ ยิง 2 ดร. เสียชีวิต โดยระบุว่า มีความขัดแย้งเรื่องภายในมหาวิทยาลัยกับผู้เสียชีวิตทั้ง 2 คน มาตั้งแต่ปี 2555
ล่าสุด (19 พ.ค.) เมื่อเวลา 18.43 นาที ดร.วันชัย ได้ใช้อาวุธปืนยิงตัวเองแล้ว ขณะที่เจ้าหน้าที่เปิดทางให้รถรพ. เข้าไปรับร่างของดร.วันชัย สรุปการเจรจาเกลี้ยกล่อมกว่า 5 ชั่วโมงไม่เป็นผลสำเร็จ ขณะนี้เจ้าหน้าที่นำร่างของดร.วันชัย ส่งรพ.แล้ว
ขอขอบคุณภาพจากทวิตเตอร์@AkaravutTv9