ถึงแม้ว่า iPhone 11 ซีรีส์จะยังวางจำหน่ายไม่ทันพ้นปีใหม่ แต่หลายคนรวมถึงสื่อก็เริ่มจับตามอง iPhone 12 กันแล้ว เนื่องจาก iPhone รุ่นใหม่นี้จะมาพร้อมกับการรองรับ 5G แน่นอนว่าเทคโนโลยีใหม่ ๆ ย่อมมากับค่าตัวที่สูงขึ้นตามไปด้วย
นักวิเคราะห์ Ming Chi-Kuo เจ้าประจำได้ออกมาเปิดเผยข้อมูลของ iPhone 12 เพิ่มเติมว่า iPhone 12 จะมีต้นทุนการผลิตที่เพิ่มขึ้นราว $30-100 หรือประมาณ 900 – 3,000 บาท ขึ้นอยู่กับโมเดล แต่ถึงอย่างนั้น Apple ยังไม่ได้ฟันธงราคาสุดท้ายว่าจะมีต้นทุนเพิ่มขึ้นเท่าไหร่

Kuo ระบุว่า ต้นทุนของ iPhone ที่สูงขึ้นมาจากเดิมเนื่องจากชิ้นส่วนใหม่ ๆ อย่างชิปโมเด็ม 5G รวมถึงยังมีข่าวว่า iPhone 12 จะใช้การออกแบบใหม่ หันกลับมาใช้ดีไซน์ขอบสี่เหลี่ยมเหมือนกับ iPhone 4 และ iPad Pro 2018 แทนขอบมนที่ใช้อยู่ในปัจจุบันครับ
ก็ต้องรอดูกันว่าปีหน้า iPhone 12 จะมีราคาที่สูงขึ้นกว่านี้อีกหรือไม่ อุตส่าลดราคาใน iPhone 11 แล้ว อย่าให้แฟน ๆ ช้ำกระเป๋าเงินกันเลย
 