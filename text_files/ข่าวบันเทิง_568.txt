เอาละสิ ที่ก่อนนี้ "ซี-ศิวัฒน์ โชติชัยชรินทร์" อุตส่าห์ออกมาแถลงชี้แจงไปแล้วว่าสำหรับข่าวลือครึกโคลมเรื่องความรักของตนกับ "เอมี่ กลิ่นประทุม" ที่มีบุคคลที่สามอย่าง "กระแต อาร์สยาม" เข้ามาเกี่ยวข้องนั้นไม่เป็นความจริง แถมยังท้าอีกว่าใครมีภาพที่ตนไปนั่งเฝ้านอนเฝ้านักร้องลูกทุ่งสาวก็เอามาแฉได้เลย!
แต่ล่าสุด เรื่องที่ควรจะจบกลับไม่ยุติลงง่ายๆซะแล้ว เพราะได้มีภาพแคปบทสนทนาผ่านโปรแกรมไลน์ซึ่งอ้างว่าเป็นของ "กระต่าย" น้องสาวของสาว "กระแต" โดนปล่อยออกมาให้ว่อนโซเซี่ยลมีเดีย ซึ่งข้อความดังกล่าวนั้น ผู้ที่อ้างตนว่าเป็นน้องสาวของกระแต ได้ตอบคำถามของบุคคลหนึ่ง ที่ถามถึงความสัมพันธ์ของ "ซี" และ "กระแต" ว่า "ซีจีบกระแตจริง" และยังท้าว่า ให้รอดูกันต่อไปว่าเรื่องราวจะเป็นอย่างไรต่อไป
หลังจากข้อความสนทนาดังกล่าวหลุดออกมา ทางด้านของสาว "เอมี่" ก็ได้อัพเดต IG ของตนเองเช่นกันโดยบอกว่า amy_klinpratoom ทุกคนค่ะ "คนอื่น" หรือ "ใคร" จะเป็นไง จะทำเพื่อเหตุผลอะไร มี่ไม่ทราบนะคะ ...ไม่ขอยุ่งกับครอบครัวใคร แต่มี่กับคุณซีแฮปปี้ดีค่ะ คุณซีเป็นคนดี ดีกับมี่ทุกอย่าง ชีวิตเราเหมือนเดิม คบกันอย่างมีความสุขเพราะฉะนั้นพอเถอะนะคะ ในเมื่อทุกอย่างระหว่างมี่กับคุณซีดีอยู่ แล้วจะยังต้องการอะไร ขอบคุณสำหรับทุกกำลังใจ สำหรับทุกความเป็นห่วง มี่รับรู้ได้จากใจถึงความรักที่ทุกคนมีให้ สบายกันได้นะคะ มีกับคุณซีไม่เลิกกันอย่างแน่นอนคะ