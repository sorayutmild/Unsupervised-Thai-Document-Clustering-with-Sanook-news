สาวจากเกมส์
ก็ ใกล้สิ้นปีกันอยู่แล้ว  ในปีนี้หนุ่มๆอย่างเราคงได้เห็นตัวละครหญิงที่น่ารักน่าฟัดกันมาเยอะ  แต่ว่าใครดีที่สุดหล่ะ?  อันนั้นก็คงตอบไม่ได้เพราะว่าสไตล์และสายตาของแต่ละคนไม่เหมือนกัน  เอาเป็นว่าเราจะดูองค์รวมความ”ฮ็อต”ก็แล้วกัน และนี้คือ 5  อันดับสาวๆจากวิดิโอเกมที่ฮ็อตที่สุดประจำปี 2013 ครับ (ทางเว็บไม่ได้จัดอันดับเองเน้อ)
อันดับ 5 : Jodie จากเกม Beyond: Two Souls
สาวจากเกมส์
Jodie อาจจะดูไม่ฮ็อตในสายตาของใครหลายๆคน  แต่สิ่งที่ทำให้ผู้ชายรู้สึกอยากดูแลเธอเลยก็คือ  ใบหน้าที่แสดงอารมณ์ออกมาได้อย่างดีเยี่ยม ไม่ว่าจะเป็นความรู้สึกกังวล  เศร้า แล้วก็ร้องไห้ เห็นอย่างนี้สุภาพบุรุษอย่างเราๆก็อดสงสารไม่นะสิ ฮา  ต้องขอบคุณเทคโนโลยี Motion Capture ที่ละเอียดยิบ และการแสดงของ Ellen  Page จนทำให้มี Jodie ขึ้นมาได้
อันดับ 4 : Elizabeth จากเกม BioShock Infinite
สาวจากเกมส์
Elizabeth เรียกได้ว่าสวยสุดๆ อย่างกับหลุดมาจากการ์ตูนของดิสนีย์  ตัวเธอทั้งเพียบพร้อมไปด้วยบุคลิกภาพที่ดีและยังเป็นคนโยนของชั้นหนึ่งอีก ต่างหาก ด้วยความน่ารักที่แทรกมาตามฉากต่างๆระหว่างเกม  ทำให้ผู้เล่นสามารถเพลิดเพลินไปกับความสวยงามเหล่านั้น  หลายคนคงแอบเชียร์ให้ Booker กับ Elizabeth ลงเอยกันด้วยดีในแบบคู่รัก  แต่เมื่อถึงฉากจบความคิดที่จะให้ทั้งสองสมหวังกันคงจบสิ้นลงไปด้วย….
อันดับ 3 : Anna จากเกม Metro: Last Light
สาวจากเกมส์
Anna  เป็นหญิงสาวชาวรัสเซียผู้มีผมสั้นและดวงตาสีฟ้าที่สามารถสะกดจิตหนุ่มๆได้  แต่คุณเธอนั้นใช้ดวงตาส่องสไนเปอร์สะส่วนใหญ่  เนื่องด้วยเนื้อเรื่องของเกมนั้นเป็นโลกที่ล่มสลายไปแล้ว Anna  เลยผลิตมนุษยชาติรุ่นใหม่ร่วมกับพระเอก(เห้ย!?) เวลามี love scene  ในโลกที่เต็มไปกัมมันตภาพรังสีกับสัตว์กลายพันธุ์นั้น  จะมีความรู้สึกอย่างไรคงต้องไปถามตัว Artyom เอาเอง
อันดับ 2 : Tess จากเกม The Last of Us
สาวจากเกมส์
โหด ดิบ เถิ่อน สมแล้วที่จะมาสวีตกับพ่อ Joel ของเรา ด้วยโลกใน The Last  of Us นั้นโหดร้าย ก็ไม่แปลกที่ผู้คนจะต้องปรับตัวให้เข้ากับโลก Tress  เป็นผู้หญิงอายุราวๆ 30  แต่ใครไปบอกว่าเธอไม่สวยมีหวังได้โดนเตะตูดกลับมาแน่  หวังว่าจะมีตัวละครหญิงที่ไม่ได้มองแต่โลกสวยอย่างนี้อีกในอนาคต  เพราะว่าเราจะเล่นเกมได้ง่ายขึ้นเป็นกอง ฮา
อันดับ 1 : Lara Croft จากเกม Tomb Raider
สาวจากเกมส์
ใช่ครับ ไม่ต้องบอกก็รู้ว่าใคร Lara Croft จากเกม ตูม เอ๊ย ทูม  ไรเดอร์นี้แหละ ไม่ว่าภาคไหนเวอร์ชั่นใดๆ  เธอก็ยังคงความเป็นเอกลักษณ์ของยี่ห้อไว้ได้อยู่ ผมยาวสีน้ำตาล  เสื้อกล้ามสีเทา และหนองโพขนาดใหญ่ที่เราเห็นมากันตั้งแต่ 16 ปีก่อน  ไม่ว่าหล่อนจะกระโดดหน้าผา ปีนป่ายถ้ำ หรือแม้แต่ลอดตัวผ่านช่องแคบๆ  มุมกล้องจะฉายให้เห็นทุกอิริยาบถ หน้าตาที่ทำให้หนุ่มๆหลายฝันหวาน  ธนูที่เธอยิงคงไปปักหัวใจใครหลายคน สาวๆคงจะโค่นเธอลงได้ยากพอสมควรนะ
ตามที่ผมกล่าวข้างต้นว่าสไตล์และสายตาของแต่ละคนไม่เหมือนกัน  คุณสามารถแสดงความคิดเห็นเกี่ยวกับสาวๆในเกมที่คุณชอบได้เลย  แต่เอาของเกมที่วางจำหน่ายในปีนี้เท่านั้นนะครับ

 