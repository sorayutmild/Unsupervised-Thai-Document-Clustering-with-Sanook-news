แกนนำพรรคภูมิใจไทย "เนวิน ชิดชอบ " เก็บตัวเงียบที่บ้านเกิด จ.บุรีรัมย์ หลัง ส.ส. ในพรรค พลาดเป้าหมายที่วางไว้หลายคน
ภายหลังการปิดหีบเลือกตั้งลง นายเนวิน ชิดชอบ แกนนำพรรคภูมิใจไทย พร้อมด้วยผู้สมัคร ส.ส.บุรีรัมย์ และคนใกล้ชิด ได้เก็บตัวเงียบลุ้นผลการเลือกตั้งที่บ้านพักส่วนตัวในจ.บุรีรัมย์ โดยนายเนวินได้เกาะติดผลการเลือกตั้งอยู่หน้าโทรทัศน์ พร้อมกับโทรศัพท์สอบถามสถานการณ์ผู้สมัคร ส.ส. ในภาคอีสานเป็นระยะ ด้วยสีหน้าเคร่งเครียดอย่างเห็นได้ชัด เนื่องจากในจังหวัดบุรีรัมย์พื้นที่เป้าหมายของตัวเอง ไม่ได้ยกจังหวัด คือ 9 ที่นั่งตามที่ประกาศเอาไว้ โดยหลายจังหวัดในภาคอีสาน อาทิ จ.สุรินทร์ นครราชสีมา พลาดเป้าหมายจำนวนมาก อีกทั้ง รัฐมนตรีของพรรคที่นายเนวินหมายมั่นปั้นมือที่จะได้ ส.ส. อย่างนายศุภชัย โพธิ์สุ รมช.เกษตรและสหกรณ์ นายสุชาติ โชคชัยวัฒนากร รมช.คมนาคม นายประจักษ์ แกล้วกล้าหาญ อดีต รมช.คมนาคม ก็ไม่สามารถคว้าเก้าอี้ ส.ส. ได้เลย 

 