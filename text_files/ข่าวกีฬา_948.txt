สำนักข่าว เดอะ ซัน รายงานว่า นักเพาะกายชาวรัสเซียที่รู้จักกันในนาม "ป๊อปอาย" แพ้ยับเยินในการแข่งขันศิลปะการต่อสู้แบบผสมผสาน (MMA) ครั้งแรกของตัวเอง โดยถูกคู่แข่งที่อายุมากกว่าเขาถึง 20 ปีคว่ำลงตั้งแต่สามนาทีแรก"ป๊อปอาย" คิริลล์ เทเรชิน วัย 23 ปี เป็นนักเพาะกายที่ฉีดซินธอล (Synthol = ของเหลวชนิดหนึ่ง ส่งผลทำให้ส่วนที่ฉีดนั้นบวม และซึมเข้ากล้ามเนื้อ คนที่อยากมีกล้ามใช้สารนี้ช่วยเป็นทางลัด) เข้ากล้ามเนื้อในจำนวนที่ถือว่าเป็นอันตรายอย่างยิ่ง ก่อนเจ้าตัวจะทำให้แขนตัวเองดูเหมือนป๊อปอาย ตัวการ์ตูนระดับตำนานที่โด่งดังไปทั่วโลก
แต่อย่างไรก็ดี กล้ามเนื้อแขนขนาด 24 นิ้วของเขา ก็ไม่สามารถช่วยให้รอดพ้นความพ่ายแพ้ต่อคู่ต่อกรรุ่นน้าอย่าง โอเล็ก มองกอล อาชีพบล็อกเกอร์และนักแสดง ได้แต่อย่างใดรูปเกมการแข่งขันเป็นเทเรชินที่ออกหมัดอย่างรวดเร็ว แต่สุดท้ายมองกอลเป็นฝ่ายรวบเข้ามุมและใช้แขนกดบริเวณลำคอ จนเทเรชินทนไม่ไหวต้องแท็ปพื้นยอมแพ้ไปอย่างไม่มีทางเลือกหลังจบไฟต์ นายแพทย์ ยูริ เซเรเบรียนสกินี ได้ออกมาแสดงความคิดเห็นถึงการใช้ซินธอลของเทเรชินว่า ส่งผลเสียหายต่อปอด, เส้นประสาท, เสี่ยงต่อการติดเชื้อ และอาจทำให้เกิดแผลในกล้ามเนื้อจนร้ายแรงถึงขั้นต้องตัดทิ้งได้เลยทีเดียว"ถ้ายังฉีดอยู่แบบนี้ เขาอาจสูญเสียการเคลื่อนไหว กล้ามเนื้ออาจเน่า ซึ่งเขาจะไม่สามารถใช้งานอวัยวะได้อีก ถึงขั้นพิการได้เลย"ด้านหนุ่มนักเพาะกายกล้ามโตได้ออกมาพูดถึงประเด็นแขนใหญ่ของตนว่า "ผมหยุดฉีดตั้งแต่เดือนสิงหาคมแล้ว ผมเคยเข้ายิมเป็นประจำ ก่อนถูกเรียกไปเป็นทหารสองปี""พออยู่ในกองทัพผมกลัวว่ากล้ามเนื้อจะหายไปเพราะต้องลดน้ำหนัก ดังนั้นผมจึงตัดสินใจลองใช้ซินธอลเพื่อไม่อยากให้มันหายไป""แม่ของผมเป็นห่วงอย่างมากในสิ่งที่ผมทำ แต่ตอนนี้ท่านโอเคแล้ว เพราะท่านรู้ว่าซินธอลสามารถถอด(ดูด)ออกได้"
