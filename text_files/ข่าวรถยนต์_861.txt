     ใกล้ถึงเวลาการเปิดตัว All-new Toyota Corolla Altis 2014 รถขนาดคอมแพ็คขายดีของไทยเข้าไปทุกที โดยล่าสุดมีผู้ติดตามข่าวสารของอัลติสใหม่ นำรายละเอียดทางเทคนิคมาเปิดเผยให้ทราบกัน

     โดยรุ่นย่อยทั้งหมดที่จะเข้ามาทำตลาดในประเทศไทย มีจำนวนถึง 8 รุ่นด้วยกัน ซึ่ง 2 รุ่นในจำนวนนี้ เป็นรุ่นติดตั้งพลังงานทางเลือก CNG ด้วย
     ทางด้านเครื่องยนต์นั้น อาจตัดรุ่นเครื่องยนต์ขนาด 2.0 ลิตรออกไป และทำตลาดเพียงแค่ 2 ขนาดเท่านั้น คือ 1.8 และ 1.6 ลิตร ซึ่งคาดว่าเพื่อให้ Altis 2014 ใหม่ สามารถรองรับพลังงานทางเลือก E85 ได้จนถึงรุ่นท๊อปสุดนั่นเอง เครื่องยนต์ให้พละกำลังเท่าตัวปัจจุบัน โดยรุ่น 1.8 ลิตรมีกำลังสูงสุดที่ 139 แรงม้า และรุ่น 1.6 ลิตรมีกำลังสูงสุดที่ 122 แรงม้า ส่วนเวอร์ชั่น CNG จะมีให้เลือกในรุ่นเครื่องยนต์ 1.6 ลิตรเท่านั้น

     ระบบเกียร์เป็นแบบอัตโนมัติ Super CVT-i พร้อมอัตราทด 7 สปีด และเกียร์ธรรมดาแบบ 6 สปีด
     นอกจากนั้นยังมีรุ่นที่ใช้รหัส 'S' ที่มาพร้อมล้ออัลลอยขนาด 17 นิ้วมาให้เป็นทางเลือก ขณะที่รุ่นท็อปสุดใช้ล้ออัลลอยขนาด 16 นิ้ว
     รายละเอียดเพิ่มเติมคงต้องรอเปิดตัวราวเดือน มกราคม 2557 นี้
 
 