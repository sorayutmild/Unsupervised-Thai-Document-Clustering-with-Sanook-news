กว่าจะไปเป็น "ดาว" เนี่ย มันช่างเหนื่อยแสนเค็ญนะคะคุณ.. ดูตัวอย่างจาก พ่อหนุ่มคิ้วเข้ม..หุ่นแซ่บ ที่บรรดาเก้งกวางตุ๊ด..ชะนี อยากจะตบตีแย่งชิงกัน เพราะความน่ากิ๊น..น่ากินของหนุ่มคนนี้ ไม่เว้นแม้แต่พวก แมวมองแมวเหม่ง ที่คอยเล็งเด็กผู้ชายแซ่บๆ เข้าสังกัดและดันเข้าวงการ ยิ่งสมัยนี้เด็กใหม่ๆ มาแรง! ใครได้แจ้งเกิดช่วงนี้..ถือว่าบุญหนักแท้
พ่อหนุ่มคิ้วเข้ม..หุ่นแซ่บ ที่ไม่ยอมเคลียร์ตัวเอง ปล่อยให้เรื่องมันคาราคาซัง เพราะความอยากเป็น(ดารา) "ดาว" จับพลัดจับผลูเข้าวงการบันเทิงได้ละลิ่ว แต่หนทางไม่สดใส เกิดเรื่องฉาวๆ คาวๆ จู่ๆ ก็มีเมียเป็นผู้ชาย (เอ๊ะ..หรือผัว) ประจานกันว่อนเน็ต เป็นกระแสเหม็นคลุ้งแค่ไม่กี่วัน
เพราะการลงทุนมีความเสี่ยง "คุณหนูน้อย" แห่งค่ายยักษ์ใหญ่ กลับพลาดท่า ไม่ศึกษาข้อมูลก่อนการตัดสินใจลงทุนให้ดี นำเข้า พ่อหนุ่มคิ้วเข้ม..หุ่นแซ่บ มาโดยที่ไม่ได้ดูก่อนว่า เด็กมันมีสังกัดอยู่แล้ว...!!?? จึงกลายเป็นที่มาของประเด็นเดือด!! "พี่นักดันใส่วิก" ต้องออกมากรีดร้อง "ฉันโดนหลอก" - "ฉันสูญเงิน" ออกรายการเคเบิ้ลทีวีอยู่หลายช่องเป็นสัปดาห์ๆ
แต่พอมาถึงบทตอนจบ..ก็เหมือนละครถูกตัดตอน ปล่อยให้กระแสคาวๆ มันเงียบไปก่อน "คุณหนูน้อย" ค่อยส่งทีมมาเจรจากับ "พี่นักดันใส่วิก" ก็ไม่มีอะไรมาก แค่ฟาดเงินใส่ไป 3 หมื่นบาท เท่านี้ก็สรุปจบกันง่ายๆ ส่วน พ่อคิ้วเข้ม..หุ่นแซ่บ ก็ขอจบกันด้วยดี สวัสดีตีจาก..มีวันนี้เพราะพี่ให้
เดี๊้ยนก็อยากรู้จริงๆ เลย พ่อหนุ่มคิ้วเข้ม..หุ่นแซ่บ คนนี้มีอะไรดี ใครก็แย่งจับ..จ้องแต่จะกิน ไม่รู้ว่า พ่อหนุ่มนี้จะ "รุ่ง" หรือ "ร่วง" สมการลงทุนหรือไม่? จะมาไฝ้วกับบรรดาหนุ่มหน้ามน เทรนด์ฮิตสมัยนี้ได้หรือเปล่า? อันนี้ขึ้นอยู่กับฝีมือของ "คุณหนูน้อย" แล้วล่ะ แล้วเดี๊ยนจะคอยดู...
คุณนายแคมบริด