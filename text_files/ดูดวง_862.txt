การหาตัวตนที่แท้จริงของเรา…มีได้จากดูดวงชะตา ดูลายมือ ดูโหงวเฮ้งทีต้องพึ่งพาท่านผู้รู้ ผู้เชี่ยวชาญ ดูให้แต่มีวิธีหนึ่งค่ะ ที่ สามารถนำมาบอกถึงนิสัยตัวตนของเรา ที่เราหาคำตอบได้เอง
นั่นคือ การหาตัวตนของเรา โดยดูจาก “รังสี ออร่า Aura” นั่นเอง ซึ่งจริงๆ แล้วก็เป็นกระแสมาสักพักใหญ่….แต่ถ้าใครที่ยังไม่รู้หรือยังไม่เคยลองก็ลองมาทดสอบไปพร้อมๆ กันได้ค่ะ
 รังสี ออร่า Aura
“รังสี ออร่า Aura” เป็นรังสีที่มีแสงต่าง ๆ เปล่งออกจากร่างกายของเราจะมีสีไม่เหมือนกัน ขึ้นอยู่กับสภาพร่างกายและจิตใจในช่วงนั้น ๆ
แต่จะมีสีที่เป็นพื้นฐานที่แต่ละคนมีประจำตัวอยู่ซึ่งตามปกติ ถ้าเราอยากรู้ว่าในตัวเรามีรังสีออร่าแบบไหนก็ต้องไปถ่ายรูปจากกล้องพิเศษ ซึ่งแพงมาก ๆ แต่สำหรับชาวสนุก!ดูดวงแล้ว ไม่ต้องไปจ่ายให้แพงเลยค่ะ
เพราะตอนนี้ได้มีนักค้นคว้าทางจิตได้ทำการศึกษาและเก็บรวบรวมข้อมูลไว้ ก็สามารถนำมาทำนายได้อย่างใกล้เคียงทีเดียว โดยมีสูตรคำนวณดังนี้ค่ะ….ง่ายนิดเดียว
รังสี ออร่า Aura
นำวัน เดือน ปี ค.ศ. ที่เกิด มาบวกกันสมมุติ ว่า เกิดวันที่ 16 เดือนพฤศจิกายน ค.ศ. 1975 ก็นำเลขทั้งหมดมาบวกกัน คือ 16 + 11 + 1975 = 2002
จากนั้นก็แยกตัวเลขออกมาบวกกันอีกครั้ง จะได้เป็น 2 + 0 + 0 + 2 = 4 ถ้าได้ตัวเลขสองตัวก็นำมาแยกบวกอีก จนกว่าจะได้เลขตัวเดียว
เมื่อได้ผลลัพธ์เป็นเลขตัวเดียวแล้วขอให้ดูว่าตัวเลขที่ได้ตรงกับสีพื้นฐานสีอะไร มีความหมายว่าอย่างไร
*แต่ถ้าเลขบวกกันแล้วได้ผลเป็น 11 และ 22 ไม่ต้องแยกบวกอีก เพราะเป็นพวกพิเศษกว่าพวกอื่น*
 แสงออร่า aura ทำนายดวง
1.สีแดง : ผู้นำ
พวกมีสีแดงเป็นสีพื้นฐาน จะมีความกระตือรือร้น เป็นผู้นำทะเยอทะยาน เต็มไปด้วยพลังงาน มีความกระฉับกระเฉงและพลังทางเพศ มีเสน่ห์ พูดจาโน้มน้าว จิตใจผู้อื่นได้ดี เป็นคนสนุกสนาน โอบอ้อมอารี กล้าหาญ
คุณวิ่งไม่เร็ว มองโลกในแง่ดี ชอบการแข่งขัน เป็นสีที่นำมาซึ่งความสำเร็จ คุณควรหาอะไร ที่ท้าทายความสามารถทำ ชอบสร้างโครงการท้าทายความสามารถ แต่ต้องพิจารณาให้พอเหมาะสมกับตัวด้วย
ข้อเสีย มักจะขี้กังวล ตื่นตระหนก และอาจหลงตัวเอง รวมทั้งอาจจะบ้างานมากไปจนเครียดควรรู้จักพักผ่อน และคลายความเครียด
 แสงออร่า aura ทำนายดวง
2.สีส้ม/แสด : มนุษย์สัมพันธ์ดี
คุณเป็นคนอบอุ่น น่าคบ เข้ากับคนง่าย กระฉับกระเฉงว่องไว มีความสุข เป็นสีที่คอบควบคุมกล้ามเนื้อ แต่มีมากไปจะเย่อหยิ่ง ชอบเป็นที่ปรึกษาปัญหาให้ใครต่อใครชอบ ช่วยเหลือและทำตัวให้เป็นประโยชน์อยู่เสมอ จิตใจสมถะ ชอบปิดทองหลังพระ คุณควรคบกับคนที่มีนิสัยคล้ายคลึงกัน ไม่งั้นคนอื่นจะเอาเปรียบคุณ
ข้อเสีย ขี้เกียจ ใจน้อย มักถูกคนอื่นเอาเปรียบ
 แสงออร่า aura ทำนายดวง
3.สี เหลือง : มีความคิดสร้างสรรค์ ฉลาด
คุณเป็น คนคิดอะไรรวดเร็ว มีความกระตือรือร้นอยู่เสมอ เข้าสังคมง่ายปรับตัวเก่ง ชอบคุยถกเถียงปัญหา ชอบเรียนรู้ และทำอะไรหลายๆ อย่างในเวลาเดียวกัน เป็นคนฉลาด หลักแหลม และเรียนรู้อะไรได้รวดเร็วมีเมตตารักเพื่อนมนุษย์เป็น สีคุ้มกันโรคภัย มีพรสวรรค์ด้านการพูด งานที่ทำควรเกี่ยวกับการพูดเป็นสื่อเช่น ครู เซลล์แมน นักการทูต ที่ปรึกษา ฯลฯ หรืองานอาชีพที่ต้องใช้คำพูดเป็นหลัก
ข้อเสีย จับจด ขี้อาย โกหกเก่ง
 แสงออร่า aura ทำนายดวง
4.สีเขียว : รักษาโรค
คุณเป็นคนรักสงบ ละเอียดอ่อน ชอบช่วยเหลือผู้อื่น จิตใจดี มีพลังจิต ไว้วางใจได้ คุณอาจมีลักษณะภายนอกหงิมๆ หรือเรียบง่าย แต่ส่วนลึกแล้วดื้อน่าดู คุณเป็นพวกสู้งาน หนักเอาเบาสู้ มีความสามารถในการใช้มือ เป็นสีแห่งความสมดุลและปรับตัว
ข้อเสีย ดื้อรั้น ไม่รับฟังความคิดเห็นของผู้อื่น
แสงออร่า aura ทำนายดวง
5.สีน้ำเงิน : เป็นได้ทุกอย่าง
คุณเป็นพวกมองโลก ในแง่ดี แม้ชีวิตจะลุ่มๆ ดอนๆ ไปบ้างแต่ยังยิ้มสู้เสมอ เชื่อมั่นในตนเอง ซื่อตรง พยายามยืนหยัดด้วยตัวเอง แสงออร่าของคุณจึงกว้างและสว่างไสวเสมอ ทำให้กระชุ่มกระชวยดูอ่อนกว่าวัย คุณมีความจริงใจ ซื่อสัตย์ ปากกับใจตรงกัน รักการผจญภัย มีความคิดสร้างสรรค์และมีจินตนาการชอบพบปะ ผู้คน และสนใจการแลกเปลี่ยนวัฒนธรรม มีพรสวรรค์หลายๆ ด้าน
ข้อเสีย ชอบทำงานหลายๆ อย่างในคราวเดียวกัน จึงกลายเป็นคนจับจด ทำอะไรไม่สำเร็จสักอย่างนอกจากนั้นยังเป็นพวกชีพจรลงเท้า และขาดความอดทนอีกด้วย
แสงออร่า aura ทำนายดวง
6.สีคราม : มีความรับผิดชอบสูง
คุณชอบงานด้านสังคม สงเคราะห์ ช่วยเหลือผู้อื่น ชอบรับผิดชอบงาน จิตใจโอบอ้อมอารี เป็นที่พึ่งของผู้อื่นได้ ไม่เห็นแก่ตัว เป็นสีของพลังจิต สัมผัสที่ 6 โทรจิตต่างๆ มีความคิดฉลาดล้ำลึกและสร้างสรรค์ นิยมความเป็นหนึ่งเดียวกับธรรมชาติมีความจริงใจ ชอบค้นหาสัจจะความจริงของชีวิต
ข้อเสีย ปฏิเสธใครไม่เป็น ควรหาเวลาเป็นตัวของตัวเองบ้าง มีมาตรฐานการทำงานสูง จึงมักหงุดหงิดกับอะไรๆ ที่ไม่ได้ตามมาตรฐานของตนเอง
 แสงออร่า aura ทำนายดวง
7.สีม่วง : ฉลาดล้ำลึก และสันโดษ
คุณมีจิตใจละเอียดอ่อน สนใจในศาสตร์ลึกลับจนบางครั้งดูเหมือนเป็นคนลึกลับ คุณมีประสาทสัมผัสที่ 6 สูง รักสันโดษจนดูเหมือนคุณจะเข้ากับใครไม่ได้ มักมีปัญหาบริเวณท้อง
ข้อเสีย มักดูถูกความคิดผู้อื่น และเก็บความรู้สึกมากเกินไป
แสงออร่า aura ทำนายดวง
8.สีชมพู : นักบริหาร นักธุรกิจ
คุณเป็นคนมีความตั้งใจจริง แต่ค่อนข้างดื้อรั้น วางมาตรฐานตัวเองไว้สูง มุ่งมั่นที่จะให้บรรลุเป้าหมายและความสำเร็จ ถ้าคุณรู้ว่าเป็นฝ่ายถูกคุณ จะยืนหยัดต่อสู้อย่างไม่ยอมถอย มีพลังที่แจ่มใส รักสงบ เต็มไปด้วยความรัก โรแมนติก อารมณ์ขัน ถ่อมตน ปลอบประโลมคนเก่ง
ข้อเสีย มักจะใจคอโลเล อาชีพ ของคุณจึงต้องเกี่ยวกับการบริหารและความรับผิดชอบ
แสงออร่า aura ทำนายดวง
9.สีทองเหลือง : นักสังคมสงเคราะห์
คุณเป็นคนอ่อนโยนชอบช่วยเหลือผู้อื่น เป็นทั้งนักปราชญ์และเป็นคนมีคุณธรรมเต็มเปี่ยมมีความสุขมากที่สุด เมื่อได้ช่วยเหลือผู้อื่นโดยไม่หวังผลตอบแทน เป็นคนมีความสุขและมองโลกในแง่ดี
ข้อเสีย ปฏิเสธใครไม่เป็น จึงถูกเอาเปรียบบ่อยๆ ควรรู้จักปฏิเสธบ้าง
 แสงออร่า aura ทำนายดวง
11.สีเงิน : นักอุดมคติ
คุณมีประสาทสัมผัสที่ 6 มีศักยภาพสูงในหลายๆ ด้าน เต็มไปด้วยความคิดแปลกๆ ใหม่ๆ ชอบฝันหวานแต่คุณมักจะฝันมากกว่าลงมือทำจริงๆ เป็นคนซื่อสัตย์ มีความเชื่อมั่นในตัวเอง มองโลกในแง่ดี ถ้ามุมานะสร้างความฝันให้เป็นความจริงคุณจะไปได้ไกลมากทีเดียว
ข้อเสีย ขี้เกียจ และบางครั้งจะเครียดจนใครๆ ไม่กล้าเข้าใกล้ ควรหาเวลาพักผ่อน ฝึกสมาธิ หรือโยคะ
แสงออร่า aura ทำนายดวง
22.สีทอง : ไม่มีขอบเขตจำกัด
คุณสามารถทำเรื่องใหญ่ให้ กลายเป็นเรื่องเล็ก หรือทำงานใหญ่ให้กลายเป็นเรื่องปอกกล้วยเข้าปาก คุณจะประสบความสำเร็จไปแทบทุกเรื่องเป็นคนมีเสน่ห์จูงใจ ทำงานหนักเอาเบาสู้ มีเป้าหมายในการทำงานที่แน่นอน มีอุดมคติและความสามารถสูง เป็นผู้นำ สามารถโน้มน้าวจิตใจผู้อื่นได้
ลองคำนวณดูนะคะ แล้วคุณจะได้ผลลัพท์ที่ทำให้อึ้งทีเดียวว่าเราเป็นเช่นนั้นจริง….ใช่ไหมเอ่ย?