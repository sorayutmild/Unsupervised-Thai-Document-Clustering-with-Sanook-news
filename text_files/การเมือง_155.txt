พล.อ.ประยุทธ์ จันทร์โอชา นายกรัฐมนตรี และคณะ เดินทางเปิดการเดินรถไฟฟ้าบีทีเอสสถานีใหม่ ซึ่งก็คือ สถานีห้าแยกลาดพร้าว วันนี้ (9 ส.ค.) แต่สิ่งที่หลายคนสนใจไม่แพ้กัน คือ เลขขบวนรถไฟฟ้าที่ พล.อ.ประยุทธ์ นั่งจากสถานีห้าแยกลาดพร้าวมายังสถานีหมอชิต เพราะขณะถ่ายทอดสดผ่านเพจไทยคู่ฟ้า ก็มีผู้ใช้อินเทอร์เน็ตหลายคนแสดงความเห็นเพื่อขอเลขเด็ดกันมากมาย
ขบวนรถไฟฟ้า ที่ พล.อ.ประยุทธ์ นั่งนั้นมีหมายเลข 1455 ติดอยู่ โดยรถไฟฟ้าขบวนนี้เป็นขบวนรุ่นใหม่ และมีกำหนดการเดินทางในเที่ยวดังกล่าวไปยังสถานีเคหะฯ ที่ จ.สมุทรปราการ
เมื่อหลายวันที่ผ่านมา ตัวเลขที่เกี่ยวข้องกับ พล.อ.ประยุทธ์ จันทร์โอชา ขณะเดินทางไปตรวจราชการที่ จ.ยะลา ก็ได้รับความสนใจเช่นกัน ซึ่งเป็นเลขทะเบียนรถที่ พล.อ.ประยุทธ์ ใช้เดินทางในพื้นที่
>> เลขเด็ดทะเบียนรถ-เฮลิคอปเตอร์ นายกฯ บุกยะลาตรวจราชการ ชาวเน็ตหวังให้โชค