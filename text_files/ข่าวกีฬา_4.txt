เกมฟุตบอลโลกรอบคัดเลือก ที่ไทย เอาชนะ ไต้หวันไปได้แบบสุดมันส์ 4-2 พร้อมกับมีโอกาสสูงที่จะผ่านเข้ารอบ 12 ทีมสุดท้ายต่อไปแต่เกมเมื่อวานที่ผ่านมา มีช็อตปัญหาที่เกิดจาก เมื่อผู้เล่นทีมชาติไต้หวัน เล่นงานนักเตะไทยในหลายๆจังหวะ จนทำให้ "ซิโก้" เกียรติศักดิ์ เสนาเมือง ออกอาการโมโหสุดขีด  ทั้งจังหวะการเหนี่ยวคอ "เจ้าเจ" ชนาธิป รวมไปถึงช็อตที่ถูกพูดถึงมากที่สุดอยู่ในเวลานี้ เพราะไม่บ่อยครั้งที่เราจะเห็น "ซิโก้" ออกอากาศฉุนเฉียวขนาดนี้นั่นคือจังหวะที่ "เฉิน เหา เหว่ย" เข้ามาเปิดปุ่มใส่  "ธีราทร บุญมาทัน" แบบน่าเกลียด ซึ่งจังหวะนี้หาก "เจ้าอุ้ม" ชักเท้าหลบไม่ทัน อาจมีโอกาสบาดเจ็บหนักเลยทีเดียว
ดังนั้นทำให้นายใหญ่ทีมชาติไทย ออกอาการโมโหสุดขีด และ พยายามบอกกับผู้ช่วยผ้ตัดสินที่อยู่ข้างสนาม ว่าเล่นแบบนี้ได้ไง!! และยังตะโกนถามผู้เล่นไต้หวันถึงการเล่นในจังหวะอันตรายแบบนี้ได้ไง  แต่เรื่องนี้ไม่จบเมื่อ "เฉิน ป๋อเหลียง" กัปตันทีมไต้หวัน บึ่งไปชี้หน้า พร้อมกับต่อว่า "ซิโก้" และพยายามจะเข้าไปถึงตัว แต่เป็น "สารัช อยู่เย็น" ที่สวมบทโหด วิ่งเข้าไปขวาง พร้อมกับชี้หน้า และบอกให้กลับไป๊!!  จังหวะดังกล่าวนี้ กำลังถูกพูดถึงในโลกโซเชียล และต่างก็เข้าไปชื่นชมทั้งตัวซิโก้ ที่ปกป้องลูกทีม และ ชื่นชมในตัวของ "สารัช" ที่พร้อมปกป้องกุนซือของตัวเองเช่นกัน

คลิปจาก :  ไทยรัฐทีวี, SKOTT BIKE
ภาพจาก : Thailand National Team Gallery
 
