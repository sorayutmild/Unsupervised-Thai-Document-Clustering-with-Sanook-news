แต้ว-มินต์-มิว-เต้ย รวมตัวกันหลังปีใหม่จัดปาร์ตี้เล็กๆ แลกของขวัญ พร้อมกับการเล่นเกมแดนซ์สะบัด มันส์ขนาดไหนทำเอาหนุ่มๆ คุณแฟนมองตามจนขอเต้นตามเลยทีเดียว 
เป็นภาพที่น่ารักสดใสมากๆ หลัง แต้ว ณฐพร, มิ้นต์ ชาลิดา, มิว นิษฐา และ เต้ย จรินทร์พร นัดรวมตัวกันมาปาร์ตี้หลังปีใหม่เป็นการจัดแบบอบอุ่นเล็กๆ ที่มีการแลกของขวัญให้กับเพื่อนๆ เรียกว่าเกือบจะครบองค์แก๊งเฟอร์บี้แล้ว ขาดเพียงสาวผมแดง แมท ภีรนีย์ ไม่อย่างนั้นเราคงได้เห็นภาพการแดนซ์สะบัดแบบครบทีมแล้ว
แม้จะขาดเพื่อนไปหนึ่งคนแต่งานแดนซ์สะบัดยังคงไปต่อแบบไม่ม่อะไรมากั้น เพราะทุกคนจัดเต็มใส่สเต็ปแรงแบบไม่ยั้งผิดบ้างถูกบ้าง แต่เห็นจะมีคนเดียวที่เป๊ะนั่นคือดาว TikTok อย่าง แต้ว นั่นเองเป๊ะมากๆ หลายคนเห็นแล้วอยากจะไปยืนข้างๆ เต้นตามเลยทีเดียว
และเพราะจังหวะมันเร้าใจเลยทำให้เหล่าบรรดาคุณแฟนๆ ของสาวๆ ที่นำโดย ไฮโซณัย แฟนแต้ว, ภูผา แฟนมิ้นต์, ไฮโซเซนต์ สามีมิว ถึงกับลุกขึ้นมาเต้นบางเลย กลายเป็นภาพที่น่าเอ็นดูมากๆ 

ส่วนนางเอกร่างเล็ก เต้ย จรินทร์พร ยังไม่ชัดว่าหัวใจยังว่างอยู่หรือเปล่า แอบซูมๆ ในปาร์ตี้อาจจะมีบอดี้การ์ดส่วนตัวชะแว้บๆ มาให้เห็นบ้างหรือเปล่า เดี๋ยวขาเผือกตามไปซูมอีกทีนะจ๊ะ 