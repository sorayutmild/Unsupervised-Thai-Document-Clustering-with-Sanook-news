ช่อ พรรณิการ์ โพสต์ชี้แจง หลังภาพชุดครุยสมัยเป็นนิสิต จุฬาฯ พร้อมกับแคปชั่น "ไม่ควรมีคำบรรยาย" ว่อนเน็ต วอนทุกฝ่ายหยุดอ้างสถาบันเพื่อทำลายล้างศัตรูทางการเมือง
จากกรณีที่โลกออนไลน์มีการแชร์ภาพ นางสาวพรรณิการ์ วานิช ส.ส.บัญชีรายชื่อ และโฆษกอนาคตใหม่ และเพื่อนๆ ถ่ายร่วมกันครั้งรับพระราชทานปริญญาบัตร หลังจบปริญญาตรีจาก คณะรัฐศาสตร์ จุฬาลงกรณ์มหาวิทยาลัย สาขาความสัมพันธ์ระหว่างประเทศ (International Relations) เมื่อปี 2553 
ล่าสุด (9 มิ.ย.) น.ส.พรรณิการ์ ได้โพสต์เฟซบุ๊ก Pannika Chor Wanich ในหัวข้อ ทำไมภาพนั้น “ไม่ควรมีคำบรรยาย" พร้อมระบุว่า ภาพดังกล่าวเกิดขึ้นหลังเหตุการณ์รัฐประหาร 2549 และมีกระแสการกล่าวหาผู้คนว่าไม่จงรักภักดีเกิดขึ้นไปทั่วทั้งในโลกอินเทอร์เน็ตและในโลกแห่งความเป็นจริง
น.ส.พรรณิการ์ เผยว่า ภาพดังกล่าวถูกโพสต์เพื่อประชดล้อเลียนกระแสความเกลียดชังจากการล่าแม่มดของนิสิตนักศึกษาจำนวนมาก
โฆษกอนาคตใหม่ ระบุอีกว่า ตนต้องขออภัยอย่างสูงต่อประชาชนที่เห็นภาพนี้แล้วเกิดความไม่สบายใจ พร้อมยืนยันว่าตนเองและเพื่อนๆ เชื่อในระบอบประชาธิปไตยอันมีพระมหากษัตริย์เป็นประมุข รวมถึงอยากเห็นระบบรัฐสภาที่ยึดโยงกับเสียงของประชาชนผู้เป็นเจ้าของอำนาจอธิปไตย และมีสถาบันพระมหากษัตริย์ดำรงอยู่กับระบอบประชาธิปไตยอย่างมั่นคง 
ทั้งนี้ น.ส.พรรณิการ์ วอนให้หยุดนำประเด็นสถาบันพระมหากษัตริย์มาใช้รัฐประหารและทำลายล้างคู่แข่งทางการเมือง และขอร้องให้ผู้ที่ตามขุดคุ้ยเพื่อนของตนเองทุกคนในรูป
