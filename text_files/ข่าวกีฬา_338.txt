ย้อนกลับไปเมื่อ 25 ปีก่อน เชื่อเหลือเกินว่าน้อยคนนักที่จะไม่รู้จัก "แว่น" สิริรัตน์ ยนต์โยธินกุล นักบาสเกตบอลหญิงทีมชาติไทย เจ้าของฉายา "สาวหล่อคนแรก" ที่กลายเป็นกระแสดังทั่วประเทศไทย ด้วยความสามารถในกีฬายัดห่วงที่เกินวัยทั้งที่มีอายุเพียงแค่ 18 ปี บวกกับหน้าตาที่ดันไปละม้ายคล้ายกับ ศรราม เทพพิทักษ์ นักแสดงหนุ่มสุดฮอตในช่วงนั้น ทำให้สื่อหลายสำนักตั้งฉายาให้เธอเพิ่มว่า "ศรราม 2" กระแสความดังของเธอ ต้องบอกว่าไปแข่งสนามไหนแฟนๆ แห่ไปเชียร์กันแน่นทุกครั้งไป กาลเวลาผ่านไป กระแสความดังของเธอก็หายไป คลื่นลูกใหม่ก้าวขึ้นมาทดแทน เธอห่างหายไปจากวงการ ปัจจุบันทำงานอะไร วันนี้ Sanook Sport ได้มีโอกาสพบกับเธออีกครั้งกับรายการ "ฮีโร่รุ่นพ่อ" และนี่คือบทสัมภาษณ์เกี่ยวกับเธอ ที่จัดมาให้แฟนๆ หายคิดถึงกัน
