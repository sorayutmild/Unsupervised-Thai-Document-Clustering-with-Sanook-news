Assassin's Creed III
Assassin's Creed III The Tyranny of King Washington
 
Platform: PS3, Xbox360, PC
 
Genre: Stealth Action
 
Release Date: 19 February 2013
 
The Tyranny of King Washington เป็น DLC เนื้อเรื่องเสริมของเกมส์ Assassin's Creed III ที่ทาง Ubisoft ประกาศจะทำไว้ตั้งแต่ตอนที่วางจำหน่ายตัวเกมส์ใหม่ๆกันเลย โดยถือว่าเป็น DLC ที่ท้าทายอย่างมาก เพราะถึงกับเปลี่ยนประวัติศาสตร์ของ จอร์จ วอชิงตัน ประธานาธิบดีคนแรกของอเมริกา ที่ประชาชนเคารพ ให้กลายเป็นราชาทรราช ผู้ปกครองอเมริกาอย่างกดขี่ โดยตามประวัติศาสตร์แล้ว หลังจากกองกำลังปฏิวัติอเมริกา ได้รับชัยชนะเหนืออังกฤษ ก็จะมีการประกาศอิสรภาพและเลือก จอร์จ วอชิงตัน ขึ้นเป็นประธานาธิบดีคนแรก แต่เหตุการณ์ใน DLC ตัวนี้กลับตาลปัตร เพราะหลังชนะสงครามแล้ว จอร์จ วอชิงตัน กลับยึดอำนาจตั้งตนเป็นราชาแห่งอเมริกา และปกครองกดขี่ประชาชน ทำให้ทาง Connor ต้องจับอาวุธลุกขึ้นสู้อีกครั้ง
 
Assassin's Creed III The Tyranny of King Washington เป็น DLC เพิ่มเนื้อเรื่องโหมดเล่นคนเดียว Single-player แต่ไม่ใช่ว่าจะจบในตอนเดียว แบ่งทั้งหมด 3 ตอน กำหนดปล่อยออกมาให้โหลดเล่นกันเดือนละ 1 ตอนเท่านั้นดังนี้
- Assassin's Creed III The Tyranny of King Washington: The Infamy ตอนแรกกำหนดออก 19 กุมภาพันธ์ 2013
- Assassin's Creed III The Tyranny of King Washington: The Betrayal ตอนสอง กำหนดออก 19 มีนาคม 2013
- Assassin's Creed III The Tyranny of King Washington: The Redemption ตอนสาม กำหนดออก 23 เมษายน 2013
 
เนื้อเรื่องในช่วงนี้หลังจากที่อเมริกาประกาศอิสระภาพสำเร็จ เขาก็กลับไปใช้ชื่อจริง Ratonhnhaké:ton ของชนเผ่าโมฮอคตามเดิม แต่แล้วเขาก็ทราบข่าวที่คาดไม่ถึง เรื่องการยึดอำนาจกดขี่ประชาชนของ จอร์จ วอชิงตัน เขาจึงตัดสินใจสวมชุดนักฆ่าและออกเดินทางอีกครั้ง คราวนี้ไม่ใช่ในบทบาทของนักฆ่ากองทัพปฏิวัติ แต่เป็นนักฆ่าในบทบาทชนเผ่าพื้นเมืองอเมริกาแทน ซึ่งทำให้เขาได้ความสามารถใหม่ๆตามแบบฉบับเผ่าพื้นเมืองดังนี้





● Power of the Bear - Fills Ratonhnhaké:ton with the strength and fury of the mighty bear.
เพิ่มพลังโจมตีให้กับ Ratonhnhaké:ton
● Power of the Eagle - Delivers a burst of speed, empowering Ratonhnhaké:ton with blinding agility.
เพิ่มความเร็วให้กับ Ratonhnhaké:ton
● Power of the Wolf - Adopt the master camouflage of the wolf, rendering Ratonhnhaké:ton undetectable.
สวมวิญญาณพลางตัวของเหล่าหมาป่า ทำให้ Ratonhnhaké:ton ถูกตรวจจับได้ยากขึ้น
● Warpaint - A symbol of power and courage enhancing Ratonhnhaké:ton's abilities.
เพิ่มความสามารถของ Ability ให้กับ Ratonhnhaké:ton
● Alpha of the Pack - Command a brotherhood of fearsome and ruthless wolves.
ทำให้ Ratonhnhaké:ton เรียกฝูงหมาป่าออกมาช่วยสู้ได้
 
 
ข้อมูลอ้างอิงและภาพจาก

http://www.allgamesbeta.com/2013/02/assassins-creed-iii-tyranny-of-king.html
http://www.gamedynamo.com
