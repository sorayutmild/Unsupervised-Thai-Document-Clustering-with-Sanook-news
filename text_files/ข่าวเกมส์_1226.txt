 
3DS XL
คริสต์มาสและปีใหม่ เทศกาลแห่งความสุขของชาวตะวันตก ที่ไทยเราก็รับเทศกาลของเขามาร่วมด้วย แต่ว่าในช่วงเทศกาลที่ควรจะมีความสุขนี้ กลับเป็นโอกาสในการแสวงหาผลประโยชน์ของพวกมิจฉาชีพ ที่มีความสุขบนความทุกข์ของผู้อื่น โดยเฉพาะอย่างยิ่งกับการซื้อขายทางอินเตอร์เน็ต ที่ผู้สั่งซื้อของจะต้องจ่ายเงินซื้อก่อนโดยที่ไม่รู้ว่าสิินค้าที่จะได้เป็นอย่างไร ซึ่งก่อนหน้านี้ก็มีเหตุการณ์ซื้อเครื่อง 3DS มือสองแล้วมีภาพโป๊อยู่ในเครื่องไปครั้งหนึ่งแล้ว
 
ส่วนอีกเหตุการณ์หนึ่งเกิดขึ้นที่แทลลาดีกา ประเทศสหรัฐอเมริกาเช่นกัน เมื่อเด็กชายคนหนึ่งได้รับของขวัญคริสต์มาสเป็นเครื่อง 3DS XL ตามที่เขาขอแม่ไว้ แต่เมื่อเปิดออกมาดูกลับไม่มีเครื่อง 3DS XL อยู่เลย มีเพียงก้อนหินที่ห่อกระดาษทิชชู่อยู่เท่านั้น แม่ของเด็กจึงไปโวยวายกับทางร้าน Wal-Mart ร้านค้าปลีกและออนไลน์เจ้าหนึ่งของอเมริกา ซึ่งเป็นตัวกลางขายเครื่อง 3DS XL ที่แม่ของเด็กสั่งซื้อมา และพบว่าผู้ขายเครื่อง  3DS XL คนเดียวกันนี้ ทำการขายสินค้าหลอกลวงมากมาย ซึ่งก่อนหน้านี้ก็เคยขายเครื่อง iPad แต่ข้างในเป็นสมุดโน๊ตธรรมดามาแล้ว ซึ่งทั้งหมดนี้เป็นเพราะพนักงานไม่เช็คสินค้าให้ดีก่อนที่จะส่งให้ลูกค้า จึงเกิดความผิดพลาดขึ้น สุดท้ายทาง Wal-Mart จึงเปลี่ยนสินค้าเป็นเครื่อง 3DS XL ของจริงให้กับแม่ลูกผู้เสียหายไปในที่สุด และกำชับพนักงานเรื่องการตรวจสอบสินค้าให้ดีก่อนส่ง
 
ในประเทศไทยเอง ก็มีการซื้อขายเกมส์และเครื่องเกมส์ ผ่านทางอินเตอร์เน็ตและไปรษณีย์กันเยอะไม่น้อยเช่นกัน ต้องระวังเหตุการณ์เช่นนี้กันด้วยนะ
 
ข้อมูลอ้างอิงจาก

http://kotaku.com/5971685/boy-gets-3ds-for-christmas-finds-box-full-of-rocks
