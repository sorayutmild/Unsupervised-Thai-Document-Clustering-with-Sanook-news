ยิ่งลักษณ์ พาน้องไปป์ ลูกชาย ทำบัตรประชาชน สนง.เขตวังทองหลาง ปชช.ขอถ่ายรูปเพียบ ขณะที่การทำบัตรประชาชนของเด็ก ๆ เป็นไปอย่างคึกคัก ทั้งนี้ ไม่ขอแสดงความคิดเห็น ปชป. ยื่นยุบพรรค เป็นการเล่นเกมการเมือง ส่วนตำแหน่ง ประธานสภา ต้องเป็นคนที่ทุกฝ่ายให้การยอมรับ
นักเรียนของ โรงเรียน ณ ดรุณ ซึ่ง ด.ช.ศุภเสกข์ อมรฉัตร ได้เรียนภาษาไทยที่โรงเรียนแห่งนี้ช่วงที่โรงเรียนฮาโรว์ อินเตอร์เนชั่นแนล ปิดภาคเรียน ทั้งนี้ น.ส.ยิ่งลักษณ์ และ ด.ช.ศุภเสกข์ ได้คิวที่ 24 ในการทำบัตรประชาชน และได้นั่งรอคิวเหมือนประชาชนทั่วไป
อย่างไรก็ตาม ล่าสุด ด.ช.ศุภเสกข์ ได้ทำการถ่ายรูปและรอรับบัตรประชาชน ขณะที่บรรยากาศเป็นไปอย่างคึกคัก โดยประชาชนที่พาบุตรหลานมาทำบัตรและทำธุระ ได้ทักทายและขอถ่ายรูป น.ส.ยิ่งลักษณ์ และน้องไปป์ เป็นจำนวนมาก
ทั้งนี้ น.ส.ยิ่งลักษณ์ กล่าวว่า ไม่ขอวิจารณ์กรณีที่ พรรคประชาธิปัตย์ เตรียมยื่นยุบพรรคเพื่อไทย ว่าเป็นการเล่นการเมืองมากไปหรือไม่ ขอให้เป็นเรื่องของคณะกรรมการการเลือกตั้ง หรือ กกต. ที่พิจารณาอย่างตรงไปตรงมา ซึ่งพรรคเพื่อไทยก็พร้อมชี้แจงทุกข้อกล่าวหา เพราะบริสุทธิ์ใจ เรื่องที่เกิดขึ้น ไม่สร้างความอึดอัด หรือ ความประมาทใจในการทำงาน เนื่องจากตนอดทนทำงานเพื่อให้ประเทศเดินไปข้างหน้า จากที่ประชาชน อยากเห็นการแก้ปัญหา ส่วนเรื่องคุณสมบัติของ 3 ส.ส. ที่มีการร้องเรียนในขณะนี้นั้น เป็นเรื่องของฝ่ายกฎหมาย ที่จะต้องตรวจสอบ
นอกจากนี้ น.ส.ยิ่งลักษณ์ ยังกล่าวถึง บุคคลที่จะมาดำรงตำแหน่งประธานสภาผู้แทนราษฎร ว่า จะเป็นบุคคลที่เคยทำงานมาก่อน มีฐานข้อมูลกฎหมายและระบบสภาเป็นอย่างดี รวมทั้ง ต้องเป็นที่ยอมรับของสมาชิกรัฐสภา
 