เก่งเกินไปก็ผิด! "ไมเคิล แอนเดอร์สัน" โค้ชทีมบาสเกตบอลระดับมัธยมแห่งหนึ่งในรัฐแคลิฟอร์เนีย สหรัฐอเมริกา ถูกพักงานเป็นเวลาสองเกม โทษฐานที่ไม่ยอมอ่อนข้อให้กับทีมคู่แข่ง ซึ่งล่าสุดทีมของเขาชนะมาด้วยคะแนน 161-2ซึ่งรายละเอียดของการแข่งขัน แค่ในช่วงครึ่งเวลาแรก "ทีมโรงเรียนสตรีอาร์โรโย วัลเลย์ ไฮ" ซึ่งเป็นทีมที่ แอนเดอร์สัน คุมนั้น ก็ทำคะแนนนำ "ทีมบลูมิงตัน ไฮ" ไปสุดกู่แล้ว ด้วยคะแนน 104-1

พาทีมชนะด้วยสกอร์แบบนี้ คุณสมควรถูกพักงานนะ!!
"ผมไม่คิดว่าอีกทีมจะเล่นได้แย่ขนาดนั้น อีกทั้งในช่วงครึ่งหลังผมก็ไม่ได้ส่งตัวเก่งของทีมลงไปเล่นแม้แต่คนเดียวเลยนะ" โค้ชแอนเดอร์สัน กล่าวกับหนังสือพิมพ์ "ซาน เบอร์นาร์ดิโน่" หลังจากถูกตัดสินให้พักงานสองเกมด้าน "เดล ชุง" โค้ชของทีมโรงเรียนบลูมิงตัน ไฮ บอกว่า "เขา(แอนเดอร์สัน) รู้อยู่แก่ใจว่าใช้เทคนิคที่ไม่ควรใช้ตลอดทั้งเกม ในช่วงครึ่งแรกทีมของเขาใช้เทคนิคการป้องกันจับเป็นคู่ตั้งแต่แดนหน้า(ฟูล คอร์ท เพรส) ไม่เปิดจังหวะให้ลูกทีมของผมรับ-ส่งลูกเข้าไปทำคะแนนได้เลย!"
ทั้งนี้ แอนเดอร์สัน คุมทีมเอาชนะคู่แข่งมาแล้ว 4 เกมติดต่อกัน แต่ละเกมทีมสามารถชนะคู่แข่งไปด้วยคะแนนทิ้งห่างอย่างน้อย 70 คะแนน และตอนนี้ได้ถูกพักห้ามคุมเกมมาแล้วหนึ่งเกม ซึ่งในนัดที่เขาไม่ได้คุมนั้น ทีมก็ยังเอาชนะคู่แข่งไปแบบสบาย ๆ 80-19 คะแนน

"ไมเคิ่ล แอนเดอร์สัน" ผิดเต็มๆหลังคุมทีมชนะขาดลอย??!