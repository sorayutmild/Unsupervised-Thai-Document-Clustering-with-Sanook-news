กลายเป็นขวัญใจแฟนลูกยางทั่วโลกไปเรียบร้อยสำหรับ "ทัพวอลเลย์บอลหญิงทีมชาติไทย" ที่เดินทางไปแข่งขันรายการ เนชั่นส์ ลีก 2022 สัปดาห์แรก ที่กรุงอังการา ประเทศตุรเคีย เมื่อช่วงสัปดาห์ที่ผ่านมาโดยตลอดการแข่งขันทั้ง 4 นัด ที่ผ่านมา แฟนๆ ชาวไทยที่ไปใช้ชีวิตในต่างแดน และ กองเชียร์เจ้าถิ่นต่างพร้อมใจกันส่งเสียงเชียร์ "นักตบลูกยางสาวไทย" กันอย่างพร้อมเพรียง สร้างความแปลกใจให้กับสื่อต่างชาติขณะที่หลายชาติก็ตั้งคำถามว่าเหตุใดทำไมพวกเธอถึงลงแข่งด้วยรอยยิ้มทุกเกมไม่ว่าผลการแข่งขันจะเป็นอย่างไร งานนี้หลังจบเกมที่พลิกดับ จีน 2-3 เซต ทำให้มีนักข่าวรายหนึ่งถามถึงเรื่องนี้กับ อัจฉราพร คงยศ ซึ่งเธอตอบว่า "พวกเราทุกคนสนุกกกับเกมมากๆ เราลงเล่นกันอย่างมีความสุข เพราะไม่ได้คิดแค่ว่าเล่นเพื่อตัวเอง แต่เราเล่นเพื่อคนไทยทั้งประเทศ" เธอกล่าว ขณะที่โซเชียลได้มีการเผยแพร่คลิปหลังจบเกมการแข่งขันที่ "นักตบลูกยางสาวไทย" เดินไปยกมือไหว้ขอบคุณแฟนๆ ก่อนได้รับเสียงปรบมือกึกก้องสำหรับสนามต่อไปสัปดาห์ที่สอง วอลเลย์บอลหญิง เนชั่นส์ ลีก 2022 จะแข่งขันกันที่เมืองเกซอน ซิตี้ ประเทศฟิลิปปินส์ ระหว่างวันที่ 14 -19 มิถุนายน นี้ แฟนๆ ชาวไทย อย่าลืมส่งกำลังใจเชียร์ "นักตบสาวไทย" กันต่อไป
