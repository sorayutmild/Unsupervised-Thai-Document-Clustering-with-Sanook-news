วันนี้(24 ก.ค. 57)นายพานทองแท้ ชินวัตร ได้โพสต์ภาพและข้อความลงอินสตราแกรมส่วนตัว เป็นรูปบิดา คือ พ.ต.ท.ทักษิณ ชินวัตร กำลังกอดกับสาวปริศนาด้วยสีหน้ายิ้มแย้มแจ่มใส พร้อมระบุข้อความบรรยายใต้ภาพว่า"ตัดผมอยู่ดีดี ก็มีคนส่งรูปพ่อกับสาวมา"
ทั้งนี้สาวปริศนาที่ปรากฎอยู่ในภาพก็ไม่ใช่ใครที่ไหนแต่เป็น น.ส.ยิ่งลักษณ์ ชินวัตร น้องสาวของ พ.ต.ท.ทักษิณ ชินวัตร นั่งเอง ซึ่งได้แจ้งเดินทางไปทัวร์ยุโปและอเมริกาตั้งแต่วันที่ 22 ก.ค. - 10 ส.ค. โดยเริ่มเดินทางตั้งแต่เมื่อคืนที่ผ่านและไปประเทศฝรั่งเศสเป็นประเทศแรก โดยมี พ.ต.ท.ทักษิณ ชินวัตร รอให้การตอบรับอยู่ก่อนแล้ว ซึ่งบรรยากาศเป็นไปด้วยความซาบซึ้งเมื่อสองพี่น้องได้เจอกันก็โผเข้ากอดกันด้วยความคิดถึงที่ไม่ได้เจอหน้ากันมาตั้งนาน