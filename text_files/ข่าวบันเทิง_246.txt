หลังต้องเผชิญหน้ากับ "มรสุมชีวิต" ผ่านไปลูกแล้ว..ลูกเล่า ดาราตลกรุ่นใหญ่ "เทพ โพธิ์งาม" ก็ยังคงยืนหยัดเดินหน้าทำธุรกิจของตัวเองต่อไป แม้ว่าปัญหาต่างๆ ที่ยังรุมเร้าอยู่จะยังไม่คลี่คลาย ล่าสุดมีกระแสข่าวว่า ป๋าเทพ เตรียมประกาศแยกทางกับ แม่จุ๋ม ภัสราวรรณ ภรรยาคู่ชีวิตที่อยู่ร่วมกันมากว่า 35 ปี
ตามรายงานระบุว่า ป๋าเทพ รู้สึกเห็นใจทุกฝ่ายที่มีส่วนเกี่ยวข้องและได้รับผลกระทบจากการกระทำของตัวเอง โดยเฉพาะภรรยาที่รัก แม่จุ๋ม ที่คอยสนับสนุนและช่วยเหลือมาตลอด ทำให้ ป๋าเทพ ไม่ต้องการเห็นภรรยาตัวเองต้องมาใช้ชีวิตอยู่อย่างลำบากด้วยกัน จึงตัดสินใจแยกทางกันในครั้งนี้
ทั้งนี้ ป๋าเทพ ได้เปิดใจผ่านรายการ บันเทิง 108 ทางช่อง 8 พร้อมกับอวยพรส่งถึงภรรยา ขอให้พบเจอคนที่ดีและมั่งมี ซึ่งทำให้ แม่จุ๋ม ที่ให้กำลังใจผ่านกล้อง ต้องยกมือไหว้ขอโทษ หากเป็นสาเหตุทำให้ ป๋าเทพ เกิดอาการน้อยใจ ยืนยันว่าไม่เคยเอาครอบครัวตัวเองไปเปรียบเทียบกับใคร
แม่จุ๋ม ยังเปิดเผยอีกว่า ยังรักและเคารพ ป๋าเทพ ในฐานะสามีอยู่เสมอ แต่ยอมรับบทสรุปที่ต้องแยกกันอยู่เช่นนี้ เนื่องจากคิดว่าตัวเองเป็นตัวปัญหา ทำให้ธุรกิจของสามีไม่รุ่ง... ติดตามฟังทุกถ้อยคำจากปาก ป๋าเทพ ทางรายงาน บันเทิง 108 ช่อง 8 วันจันทร์ที่ 27 กรกฎาคมนี้ เวลา 09.00 น. กับ 13.40 น.
ขอบคุณข้อมูลจากรายการ บันเทิง 108 ทางช่อง 8 ทุกวันจันทร์-ศุกร์ เวลา 09.00 น. กับ 13.40 น. และ เสาร์-อาทิตย์ เวลา 10.30 น.