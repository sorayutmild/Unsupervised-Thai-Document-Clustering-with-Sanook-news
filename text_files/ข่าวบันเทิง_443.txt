เป็นคุณแม่ลูกสามที่หน้าเด็กมากๆ สำหรับ นุ๊ก สุทธิดา ที่ล่าสุดเจ้าตัวได้มาเปิดใจผ่านทางรายการคุยแซ่บ Show ทางช่องone 31 ที่มี ธัญญ่า ธัญญาเรศ และ นุ้ย สุจิรา เป็นพิธีกร ถึงประเด็นการเลี้ยงลูกรวมไปถึงเรื่องที่ลูกชายทั้งสองคน ปิ๊บโป้ อายุ 14 ปี และ ปาแปง อายุ 13 ปี ได้เจอหน้าพ่อแท้ๆ อีกครั้ง
   ลูกทั้งสองคนปิ๊ปโป้กับปาแปง เข้ากับคุณพ่อน้องอดัมได้ดีเลยใช่ไหม?
นุ๊ก : "เขาเรียกว่าแดดดี้ คือโชคดีเพราะว่ามันเป็นภาษาอังกฤษ"  ถ้าเทียบแดดี้กับมามี๊ใครดุกว่า?
ปาแปง : "ม่ามี๊ดุกว่า เขาจะดุตอนที่ผมไม่นอนมั้งครับ"
นุ๊ก : "ปาแปงนี่เขาดีทุกอย่าง ยกเว้นนอน เขาจะเป็นคนที่ชอบนอนดึก แล้วเราก็รู้สึกว่าไม่ได้ต้องนอนตรงเวลา เพราะเป็นวัยกำลังโต ทีนี้ก็มีอยู่วันนึงที่เขาไม่นอน เราก็เลยได้ งั้นอยู่กับแม่ถึงเช้าเลย พอ 11 โมงเขาเริ่มง่วง พอเริ่มจะหลับเราก็ปลุก พอหลังจากนั้นก็นอนดีนะ" แล้วหล่อขนาดนี้มีแววเข้าวงการไหม?
นุ๊ก : "มีใครอยากเข้าวงการไหมครับ"
ปาแปง : "อาจจะ เพราะแม่เข้าวงการ"  มีแฟนกันหรือยัง?
ปิ๊ปโป้ : "ยังครับ"  ชอบนักร้องวงอะไร?
ปิ๊ปโป้ : "ไม่แล้วครับ"  ยุคนี้ต้อง BNK48?
ปิ๊ปโป้ : "เคยติดตามรตา"
นุ๊ก : "วันนี้รตาดูอยู่ได้รู้ว่าปิ๊ปโป้ได้เสียเงิน ซึ้อรูปใบละ 500 แม่บ้านจะแตก สมัยก่อนรูปใบละ 5 บาท แต่ลูกชายซื้อใบละ 500 แล้วไม่ได้เป็นใบเดียว บอกแล้วเราซื้อก๊อปปี้ไม่ได้ต้องซื้อของจริงส่งจดหมายไป แม่นี่แบบนึกถึงเลือดขึ้นหน้าไหมคะ แต่เราก็ทำอะไรไม่ได้ เราเป็นคนที่ให้เงินลูกน้อย จำกัด เรียนอินเตอร์ก็จริง แต่ให้เงินไปโรงเรียนวันละ 40-50 บาทเท่านั้น แต่มีข้อแม้ว่าหลังจากที่เหลือจากตรงนี้แล้วจะไปซื้ออะไรเราจะไม่พูด ไม่ว่า ไม่ห้าม เพราะฉะนั้นอันนี้เลยเป็นสิทธิ์ของเขา เราทำอะไรไม่ได้เลย"  มาคุยถึงเรื่องพ่อดีกว่า คราวที่แล้วพี่นุ๊กมามีการประกาศหาอดีตสามี ซึ่งทุกวันนี้ลูกๆ ได้เจอพ่อแล้ว เห็นว่าเจอผ่านเกม?
ปิ๊ปโป้ : "ไม่ตอนนั้นคุณพ่อเขาชวนมาเล่นเกมครับ ไม่ได้เจอในเกมครับ พอเจอคุณพ่อก็เฉยๆ ดีใจนิดนึง"  พอลูกๆ ได้เจอพ่อแล้ว คุณแม่รู้สึกยังไง?
นุ๊ก : "คือเราไม่ได้เจอเขา มันเหมือนกับว่าเป็นช่วงเวลาดีๆ ที่เราให้เขาเจอกัน แล้วก็มีช่วงเวลาดีๆ ต่อกัน เพราะฉะนั้นเรารู้สึกว่าถ้าเราไปงานจะก่อยไหมหรืออะไรอย่างนี้ เราก็เลยให้พี่เลี้ยงเป็นคนไปส่งมากกว่า อยากให้ทั้งคู่มีช่วงเวลาดีๆ ซึ่งกันละกัน แต่พอไปเจอมาแล้วก็นิดนึงอะ ตายล่ะ คือพ่อเป็นทุกอย่างเลย พ่อเล่นเกมที่เขาเล่น ได้เห็นพ่อในเกม พ่อเล่นเก่งด้วย แล้วพอดีคุณพ่อเปิดร้านเกมก็เลยชอบไปใหญ่"  พอเจอพ่อมีโมเมนต์ดีๆ ด้วยกัน คุณแม่มีน้อยใจบ้างไหม?
นุ๊ก : "ก็ไม่น้อยใจหรอกมั้ง อาจจะมีบ้างที่ขอค้างมากกว่า"
ปิ๊ปโป้ : "ผมขอไปค้าง แต่แม่ไม่ให้ไป แต่ผมก็เข้าใจเหตุผลของคุณแม่ที่ไม่ให้ไป เพราะผมจะนอนดึกมากๆ "  คือกลัวพ่อตามใจ?
นุ๊ก : "ไม่หรอกค่ะ ลูกเนี่ยบางทีเราเลี้ยงมาเรารู้ กว่าจะฝ่าฟันมาถึงตรงนี้ หอบกันมา 2-3 คนแม่ลูกมาระยะนึง 10 ปี แล้วแบบว่าเรารู้ว่าเขากินอะไร นอนตอนไหน คือดีเทลเล็กๆ แบบนี้เราก็กลัวไงว่าไปนู้นแล้วจะยังไง"  ติดตามรายการคุยแซ่บ Show ได้ทุกวันจันทร์-ศุกร์ 13.35-14.35 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama