พ่อหนุ่มไบค์เกอร์ยอมยกทรัพย์สินของลูกชายให้ลูกสะใภ้หลังตกลงกันได้ โดยไม่ติดใจการตายของลูกชาย ส่วนคลิปที่หลายคนสงสัยก็ไม่มีอะไรเพียงระบายความในใจ ด้านคดีเป็นหน้าที่ของพนักงานการสอบสวนยังคงดำเนินต่อไป
ผู้สื่อข่าวรายงานว่า (17 ก.ย.) พล.ต.ต.อภิชาติ บุญศรีโรจน์ ผู้บังคับการตำรวจภูธรจังหวัดสุราษฎร์ธานี ได้เรียกพ่อของผู้ตายและภรรยามาปรึกษาถึงเรื่องต่างๆในคดีการตายของนายพัชรพล เอกปฐมศักดิ์ อายุ 47 ปี ที่ใช้อาวุธปืนประจำตัวฆ่าตัวตายและคลิปต่างๆ ที่ศูนย์ปฏิบัติการพิเศษ สภ.เมืองสุราษฎร์ธานี ช่วงค่ำที่ผ่านมา
>> "เสี่ยเกาะเต่า" โพสต์ก่อนลาโลก ชีวิตนี้พอแล้ว ลั่นขอตามอาฆาตหลังฆ่าตัวตาย
หลังจากที่พนักงานสอบสวนได้ดูคลิปแล้ว พบว่าเป็นเพียงการระบายความในใจของผู้ตายมากกว่าอย่างอื่น แต่ไม่สามารถเปิดเผยคลิปได้เนื่องจากเป็นการละเมิดสิทธิส่วนบุคคล ส่วนเรื่องทรัพย์สินของผู้ตาย
ทางด้านนายสหภูมิ ศรีสกุลฉั่ว อายุ 73 ปี บิดาของผู้ตาย ยอมยกให้ลูกสะใภ้ทั้งหมดหลังจากที่ได้ตกลงกันเป็นที่เรียบร้อยแล้ว และไม่ติดใจการตายของลูกชายแต่อย่างใด ขอให้เรื่องทั้งหมดจบลงในวันนี้
โดย นายสหภูมิ  ศรีสกุลฉั่ว กล่าวว่า ตนยินยอมที่จะให้ลูกสะใภ้เป็นผู้จัดการเรื่องมรดกของลูกชายทั้งหมด ซึ่งพวกเราจะไม่ขอร้องไปออกข่าวที่ไม่ดี ขอให้ยุติการเสนอข่าว ถ้าพี่น้องได้ยินได้เห็นขอให้เห็นใจขอให้ยุติ ซึ่งตนจะไม่เอาความเรื่องอะไรลูกสะใภ้คนนี้ ขอให้ยุติทุกอย่างซึ่งทางเราได้เคลียร์ปัญหาที่ค้างคาใจกันเรียบร้อย
>> วิญญาณ "เสี่ยเกาะเต่า" โผล่บอกอยากกินขนมจีน เมียปล่อยโฮบอกเป็นเมนูสื่อรัก
ด้าน พล.ต.ต.อภิชาติ บุญศรีโรจน์ ผู้บังคับการตำรวจภูธรจังหวัดสุราษฎร์ธานี กล่าวว่า เรื่องสาเหตุการตายของนายพัชรพลทางบิดาไม่ติดใจเรื่องการตายแล้ว และไม่ต้องการที่จะเปิดเผยเรื่องใดทั้งสิ้น
ด้านคดีให้เป็นหน้าที่ของพนักงานสอบสวน ที่ได้สอบสวนและรวบรวมพยานหลักฐานไป หรือ ป.วิอาญาไป ส่วนเรื่องทรัพย์สินก็มีการตกลงกันได้ทั้งหมด
