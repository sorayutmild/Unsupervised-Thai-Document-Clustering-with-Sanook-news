ช็อตเด็ดประจำสัปดาห์ คงต้องยกให้ลูกยิงจักรยานอากาศของ หลุยส์ ซัวเรส ในเกมเมื่อคืนที่ผ่านมาโดยจังหวะเด็ดดวงดังกล่าว  เกิดขึ้นในการเกมฟุตบอลลา ลีกา สเปน นัดที่ 23 เมื่อวันอาทิตย์ที่ 15 กุมภาพันธ์ ที่ผ่านมาเกมนี้ทีม "เจ้าบุญทุ่ม" บาร์เซโลน่า เปิดบ้านอัด เลบันเต้ ไปอย่างไม่ยากเย็น 5-0 พร้อมทำแต้มไล่จี้ "จ่าฝูง" เรอัล มาดริด เหลือแค่แต้มเดียวเท่านั้น ประตูสุดสวยของอดีตดาวเตะลิเวอร์พูล เกิดขึ้นในนาที 73 เป็นประตูปิดกล่องให้ทีม  "อาซูลกราน่า" โดย อาเดรียโน่ คอร์เรอา เปิดบอลจากเส้นหลังมาที่หน้าปากประตู หลุยส์ ซัวเรส ที่เพิ่งถูกส่งลงสนามยังไม่ถึง 5 นาที ก็ตัดสินใจกระโดดตีลังกายิงด้วยเท้าซ้าย ส่งบอลเข้าประตูไปแบบสุดงาม  

คลิปช็อตเด็ด ซัวเรส ตีลังกายิงสุดสวย!
(คลิปจาก : http://www.dailymotion.com )



