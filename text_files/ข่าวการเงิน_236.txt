ใครที่เป็นแฟนคลับคุณแม่สุดสวยอย่าง “เอ๊ะ-ศศิกานต์ อภิชาตวรศิลป์” ก็เพิ่งจะทราบผ่าน Instagram ของเธอว่าเป็นถึง ทายาทเจ้าของธุรกิจโรงงานผลิตซอสปรุงรส ที่จำหน่ายทั้งในประเทศและต่างประเทศ เรียกว่า เอ๊ะ ศศิกานต์ เป็นคุณแม่มากความสามารถทั้งในด้านครอบครัว การงาน ความรัก รวมถึงการทำธุรกิจ โดยเธอจัดสรรเวลาพาลูกชายอย่าง โรนิน มาตรวจโรงงานด้วย
>> "เอ๊ะ ศศิกานต์" พา "โรนิน" ลูกชายตรวจธุรกิจโรงงานผลิตซอสปรุงรส ออร่านายใหญ่จับมากๆ
โรงงานดังกล่าวมีอายุมากกว่า 30 ปี แน่นอนว่ารายได้-กำไร ที่ผ่านมานั้นก็คงไม่ธรรมดาเลยทีเดียว Sanook! Money ได้ตรวจสอบข้อมูลจากกรมพัฒนาธุรกิจการค้า กระทรวงพาณิชย์ พบว่า โรงงานผลิตซอสปรุงรสดังกล่าวมีคณะกรรมการที่มีนามสกุล อภิชาตวรศิลป์ แต่ไม่มีรายชื่อของ เอ๊ะ ศศิกานต์ แต่อย่างใด
บริษัท ฟูด เบลสซิ่ง (1988) จำกัด จดทะเบียนเมื่อวันที่ 5 กันยายน 2531 โดยมีคณะกรรมการส่วนใหญ่เป็นคนนามสกุลอภิชาตวรศิลป์ ดำเนินธุรกิจผลิตซอสและเครื่องปรุงอาหารประจำโต๊ะ