กูรูฟันธง iPad Mini มาแน่ตุลาคมนี้ราคา 9,000 บาทชน Nexus 7! iPad Mini - อัพเดทข่าวล่าสุดกับ ป๋าเอก TechXcite หากจะเรียกได้ว่า Apple โดนข้าศึกมาโจมตีประชิดทุกด้านในเวลานี้ก็คงจะไม่ผิดไปจากความเป็นจริงมากนัก หากฝั่ง iPhone 4S (หรือ iPhone 5) จะต้องเจอคู่ปรับเจ้าเก่าหน้าใหม่ที่น่ากลัวไม่เบาอย่าง Samsung Galaxy S III ที่โกยยอดขายเป็นเทน้ำเทท่าในเวลานี้ ฝั่ง New iPad เองก็ต้องเจอคู่แข่งน้องใหม่ร้ายบริสุทธิ์ในวงการแท็บเล็ตอย่าง Google Nexus 7 ที่มาพร้อมสเปคแรงไม่เบาแต่ราคาขายถูกเวอร์หวังกวาดตลาดล่างโดยเฉพาะ
iPad Mini 
iPad Mini 
อย่างไรก็ตามหลายๆฝ่ายยังเชื่อว่า Apple เองกำลังหาทางแก้ลำแท็บเล็ต Nexus 7 กลับในเวลาอีกไม่นานนับจากนี้ โดยล่าสุดคุณ Andy Hargreaves นักวิเคราะห์จากบริษัท Pacific Crest ออกมาแสดงทรรศนะว่าทางด้านของ Apple มีแผนการณ์ที่จะเปิดตัวและวางจำหน่าย iPad Mini แท็บเล็ตไซส์เล็กของพวกเขากันในเดือนตุลาคมนี้ โดย iPad Mini จะมาพร้อมกับหน้าจอขนาด 7.85 นิ้ว, หน่วยความจำภายในเครื่อง 8GB และราคาขายเริ่มต้นเพียง $299 (9,000 บาท) ซึ่งเมื่อนำมาบวกกับชื่อชั้นของ iPad และความนิยมชมชอบในแบรนด์ Apple แล้วก็รับรองได้ว่า iPad Mini น่าจะกวาดยอดขายเข้ากระเป๋า Tim Cook และพลพรรคจากบริษัท Apple ไปได้ถึง 10 ล้านเครื่องภายในไตรมาสสุดท้ายของปีนี้เลยทีเดียวงานนี้สาวกฝั่ง iPad อย่างป๋าเองก็อยากเห็นผลิตภัณฑ์ในตระกูลใหม่มาเปิดตัวให้ไม่แพ้ฝั่ง Mac ที่กำลังหลงใหลได้ปลื้มไปกับ Retina MacBook Pro อยู่เหมือนกันแฮะ  ที่มา: mashable

ขอบคุณเนื้อหา และภาพประกอบบทความโดย: ป๋าเอก TechXcite
 