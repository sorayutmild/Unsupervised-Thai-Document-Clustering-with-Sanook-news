ต้องบอกว่าเป็นปีทองของทั้งคู่สำหรับ "บาส" เดชาพล พัววรานุเคราะห์ กับ "ปอป้อ" ทรัพย์สิรี แต้รัตนชัย สองนักกีฬาแบดมินตันประเภทคู่ผสม ที่สร้างประวัติศาสตร์ผงาดครองเบอร์ 1 โลกในปี 2021โดยชัยชนะของ สองนักตบลูกขนไก่ คู่มืออันดับ 1 ของโลกชาวไทย ที่เป็นฝ่ายเอาชนะ ยูตะ วาตานาเบ้ กับ อลิสะ ฮิกาชิโนะ คู่มืออันดับ 4 ของโลก จากญี่ปุ่น ไปได้ 2-0 เกม (21-13 และ 21-14) ในรายการ ชิงแชมป์โลก 2021 ทำให้ทั้งคู่กวาดแชมป์ 5 รายการติดต่อกัน ถือเป็นแชมป์ที่ 8 ในปีนี้ หลังก่อนหน้านี้เมื่อต้นปี "บาส" เดชาพล  กับ "ปอป้อ" ทรัพย์สิรี สามารถคว้าแชมป์ โตโยต้า ไทยแลนด์ โอเพ่น,  โยเน็กซ์ ไทยแลนด์ โอเพ่น และเวิลด์ทัวร์ ไฟนอลส์ 2020 มาครองได้ก่อนหน้านี้ เรียกว่านอกจากกวาดเหรียญรางวัลแล้ว เธอยังโกยเงินรางวัลมาได้อีกมากมายทีเดียว ส่วนจะโกยไปมากเท่าไรไปดูกันสำหรับเงินรางวัลที่ทำได้จากการคว้าแชมป์ทั้ง 8 รายการ แบ่งเป็นดังนี้• แชมป์รายการ โยเน็กซ์ ไทยแลนด์ โอเพ่น 2020 รับเงินรางวัลชนะเลิศ 74,000 เหรียญสหรัฐ (ประมาณ 2,400,000 บาท)• แชมป์รายการ โตโยต้า ไทยแลนด์ โอเพ่น 2020 รับเงินรางวัลชนะเลิศ 74,000 เหรียญสหรัฐ (ประมาณ 2,400,000 บาท)• แชมป์รายการ เอชเอสบีซี บีดับเบิ้ลยูเอฟ เวิลด์ทัวร์ ไฟนอลส์ 2020 รับเงินรางวัลชนะเลิศ 126,000 เหรียญสหรัฐ (ประมาณ 4,200,000 บาท)• แชมป์รายการ ไฮโล เยอรมนี โอเพ่น 2021 รับเงินรางวัลชนะเลิศ 25,280 เหรียญสหรัฐ (ประมาณ 844,000 บาท บาท)  • แชมป์รายการ ซิมอินเวสต์ อินโดนีเซีย โอเพ่น 2021 รับเงินรางวัลชนะเลิศ 62,900 เหรียญสหรัฐ (ประมาณ 2,100,000 บาท)• แชมป์รายการ เอชเอสบีซี บีดับเบิลยูเอฟ เวิลด์ทัวร์ ไฟนอลส์ 2021 รับเงินรางวัลชนะเลิศ 126,000 เหรียญสหรัฐ (ประมาณ 4,200,000 บาท)• แชมป์รายการ ไดฮัทสุ อินโดนีเซีย มาสเตอร์ส 2021 รับเงินรางวัลชนะเลิศ 44,400 เหรียญสหรัฐ (ประมาณ 1,480,000 บาท)• แชมป์รายการ โททัลเอนเนอร์จี้ บีดับเบิลยูเอฟ เวิลด์ แชมเปี้ยนชิพ 2021 (ชิงแชมป์โลก) ฝ่ายจัดการแข่งขันไม่เปิดเผยเงินรางวัล
• รู้จัก ปอป้อ นักตบลูกขนไก่ ทีแท้เป็นทายาทธุรกิจสุดอลังในจังหวัดอุดรธานี
 