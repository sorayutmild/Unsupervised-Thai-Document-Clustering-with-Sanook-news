กลายเป็นประเด็นร้อนข้ามคืน สำหรับกรณีดาราพิธีกรวัยรุ่น น็อต อัครณัฐ ทำพฤติกรรมไม่เหมาะสม ซึ่งล่าสุดเจ้าตัวก็ได้รับบทลงโทษเบื้องต้นจากต้นสังกัด GMM ได้ยกเลิกสัญญาการเป็นพิธีกรและนักแสดง ในสังกัดของบริษัทฯ และขอยุติการทำงานทุกประเภทของ น็อต อัครณัฐ โดยมีผลตั้งแต่วันนี้เป็นต้นไป รวมถึงมีคนบันเทิงมากมาย ที่ออกมาโพสต์แสดงความคิดเห็นเกี่ยวกับการกระทำของน็อต
ด้านนักแสดงสาวช่อง 3 "พาย พิมพ์พัชร" ที่ออกมาโพสต์ข้อความผ่านเฟซบุ๊ก Pimpatchara Vajrasevee ทำนองเห็นใจฝ่ายชาย และอย่าตัดสินคนจากคลิป 1 นาที จนกลายเป็นประเด็นให้เจ้าตัวลบแทบไม่ทัน แต่ก็ไม่รอดสายตาชาวเน็ต เก็บข้อความไว้ได้ทัน ซึ่งล่าสุดเจ้าตัวได้ลบโพสต์นั้นไปแล้ว รวมถึงได้โพสต์ข้อความว่า "คิดถึงโซเชียลสมัย Hi5, Msn, storythai ที่มีแต่ความสดใสมุ้งมิ้ง .."


