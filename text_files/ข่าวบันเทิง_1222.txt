เป็นคุณแม่ที่เข้มแข็งและทำหน้าที่เป็นทั้งพ่อและแม่ได้อย่างไม่บกพร่อง สำหรับ โบว์ แวนดา แต่ถึงยังไงทุกลมหายใจก็ยังคิดถึง ปอ ทฤษฎี สุดหัวใจ และตั้งแต่สามีจากไป โบว์ มักจะโพสต์ภาพ-ข้อความถึงคนบนฟ้า พร้อมบอกเล่าสิ่งต่างๆ ชีวิตความเป็นไปของ น้องมะลิ ให้ปอได้รับรู้ด้วยเสมอ
ล่าสุด แม่โบว์ โพสต์ภาพ พ่อปอและน้องมะลิ ที่อยู่ในชุดคนไข้ของโรงพยาบาลทั้งคู่ ซึ่งในขณะนั้น ปอ ทฤษฎี ได้ป่วยโรคไข้เลือดออกแล้ว แต่เจ้าตัวยังมีสติสัมปชัญญะครบถ้วนและพยายามทำหน้าที่พ่อ ดูแลลูกสาวที่กำลังป่วยให้ดีที่สุด เป็นภาพที่ดูแล้วทั้งซึ้งและเศร้าใจไปพร้อมๆ กัน โดยมีข้อความระบุว่า...
"วันนี้เป็นวันสุดท้ายที่ปอได้อุ้มมะลิ ขอบคุณนะปอที่ดูแลมะลิแม้ในวันที่ปอป่วยหนักมาก พยาบาลกำลังจะล้างจมูกให้ลูก ปอก็ยังฝืนตัวเองขึ้นมาทั้งๆที่ตัวปอเองก็ไม่ไหว บอกอยากอุ้มลูกเอง กลัวลูกจะเจ็บ ทั้งๆที่ตัวเองก็ยืนไม่ค่อยไหวแล้ว ขอบคุณนะปอที่ดูแลโบว์กับมะลิด้วยหัวใจ"