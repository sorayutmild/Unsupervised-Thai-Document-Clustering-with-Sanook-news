ความเคลื่อนไหวของอดีตซูเปอร์สตาร์แห่งวงการเทนนิสโลก "ซูเปอร์บอล" ภราดร ศรีชาพันธุ์ แรกเก็ตขวัญใจชาวไทยล่าสุด อินสตาแกรม paradorn__srichaphan ของ ภราดร ได้ประกาศขายรถเฟอร์รารีสีเหลืองคันงามของเจ้าตัว มาพร้อมรูปประกอบเซ็ตใหญ่และแคปชั่นประกอบว่า.."นู๋จะเป็นผลกำไรให้กับพี่ในอนาคตแน่นอน!! ส่งต่อความคลาสสิคFerrari 360 Mondena ปี 2004 สีเหลือง แท้คันเดียวในประเทศไทย ที่ไม่ใช่ตัว light weightกระจกข้าง Csกันชนหน้า Csเรือนไมล์ CsBreak AP 12 Potท่อ Capristoช่วงล่างสปริง Hamannราคา 11.5 ล้านเนื้อคู่ ทักมาได้เลยครับ0957878799"โดยโพสต์ดังกล่าวเรียกเสียงฮือฮาได้ไม่น้อยจากเหล่าแฟนคลับ ที่พากันเข้าคอมเมนต์ถึงความงามของเจ้าม้าลำพองสีเหลืองคันนี้  ทั้งชื่นชมความสวยและถามข้อมูลเรื่องเลขไมล์ เป็นต้นสำหรับ ภราดร เริ่มต้นการเทิร์นโปรเมื่อปี 1997 ก่อนสามารถคว้าแชมป์ระดับเอทีพีทัวร์ได้ถึง 5 ครั้ง จนก้าวขึ้นไปเป็นมืออันดับที่ 9 ของโลกในปี 2003 นอกจากนี้ยังได้รับการยกย่องว่าเป็นนักเทนนิสมือหนึ่งของทวีปเอเชียในยุคนั้นขณะที่ผลงานในนามทีมชาติก็จัดว่าไม่ธรรมดา เมื่อสามารถคว้าเหรียญทองซีเกมส์ (2 สมัย) กับ เอเชียนเกมส์ (1 สมัย) และยังได้รับเกียรติให้เป็นตัวแทนประเทศไทยถือธงชาติในพิธีเปิดการแข่งขันกีฬาโอลิมปิก 2004 ที่กรุงเอเธนส์ ประเทศกรีซ มาแล้วอย่างไรก็ดี ด้วยอาการบาดเจ็บเรื้อรัง ทำให้เจ้าตัวตัดสินใจประกาศอำลาคอร์ตในรายการ พีทีที ไทยแลนด์ โอเพ่น 2010 ก่อนหันไปเล่นกีฬากอล์ฟอยู่พักหนึ่งจนสามารถเทิร์นโปรได้สำเร็จ แต่กับปัจจุบันในวัย 42 ปี ภราดร ผันตัวมาเปิดธุรกิจ สนามเทนนิส ศรีชาพันธุ์, บ่อตกปลาศรีชาพันธุ์ และ ซุปเปอร์บอลรีสอร์ท ซึ่งทั้งหมดตั้งอยู่ที่จังหวัดขอนแก่น บ้านเกิดของเจ้าตัวนั่นเองปัจจุบัน ภราดร ใช้ชีวิตคู่กับ "น้องป๊อป" ภรรยาคนสวย โดยมีโซ่ทองคล้องใจคือ "น้องเฌอลีน" ลูกสาวสุดน่ารักวัย 4 ขวบ
