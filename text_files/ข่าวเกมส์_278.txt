มาต่อกันเลยดีกว่าสำหรับเกมวิ่งเท้าแตก ณ ตอนนี้อย่างเกม Identity V จากค่าย NetEase ที่ได้รับความนิยมจากเกมเมอร์ชาวไทยเป็นอย่างมาก เพราะทำให้นึกถึงเกมที่เล่นกับเพื่อนแล้วกรี๊ดแตกร้องเสียหลงอย่าง Dead by Daylight ที่สามารถเล่นบนโทรศัพท์มือถือได้แล้วตอนนี้ทั้งในระบบ Android และ iOS โดยก่อนหน้านี้เราได้นำเสนอถึงตัวละครพื้นฐานต่างๆ ภายในเกม Identity V ไปแล้ว รอบนี้เราจะมาเจาะลึกทีละอันกันเลยว่า Hunter หรือ Survivor แต่ละตัวมีความสามารถอะไรบ้าง โดยที่ผมขอเริ่มจาก Hunter ก่อนเลยนักล่าทั้ง 4 ตัวของเรามีความสามารถอะไรบ้าง บทความนี้จะช่วยเรื่องการตัดสินใจซื้อตัวละครของเพื่อนๆ ว่าชอบเล่นแบบไหนสไตล์ไหน

ก่อนอื่นเราจะมาพูดถึงหน้าที่ของ Hunter สักเล็กน้อยสำหรับคนที่ยังไม่เคยสัมผัสเกม Identity V โดยตัวนักล่าของเรามีหน้าที่ในการไล่ล่าเหล่า Survivor ทั้ง 4 คน ที่จะพยายามหลบหนี หน้าที่หลักของ Hunter มีเท่านี้ แต่เวลาเล่นจริงๆ จะเจออุปสรรคมากมายมาคอยขัดขวางและป่วน Hunter ไม่ให้ล่าได้โดยง่ายยิ่งเจอพวก Survivor เก่งๆ บอกเลยว่าปวดหัวกันเลยทีเดียวและนี้คือความสนุกของ "Hunter"

 
ตัวแรก Hell Ember

ตัวละครพื้นฐานที่ตัวเกมจะมอบให้เราเลยโดยที่ผู้เล่นไม่ต้องเสียเงินซื้อมาซึ่ง Hell Ember พ่อหนุ่มตัวใหญ่ดาบฉลามคนนี้ ความเก่งหลักๆ ของเจ้าตัวนี้เลยคือ สามารถคุมพื้นที่ได้ดีเพราะเขามีสกิลที่ สามารถวางตุ๊กตาที่ Teleport ไปมาตำแหน่งที่วางตุ๊กตาไว้ได้ และตัว Hell Ember สามารถวางตุ๊กตาได้ถึง 2 ตัวด้วยกัน แต่ต้องเก็บสกิลให้ครบก่อนโดยการโจมตี Survivor ให้ครบ 5 ครั้งถึงจะวางได้ 2 ตัว และหลายๆ คนอาจจะยังไม่รู้ว่าตุ๊กตาหรือสกิล สามารถโยนเหมือนระเบิดได้ด้วย โดยการกดสกิลค้างเอาไว้ แล้วเลือกทิศทางที่จะโยน ไว้ใช้สำหรับไล่ล่าได้ด้วย ขึ้นอยู่กับการประยุกต์ใช้แล้วแต่สถานการณ์ ส่วนตัวผมจึงคิดว่าถ้าใครสามารถควบคุม Hell Ember ได้อย่างใจมันจะกลายเป็น Hunter ที่เก่งมากๆ อีกหนึ่งตัว

 
ตัวที่สอง Smiley Face

Smiley Face เด็กแว้นสายโหดประจำเกม Identity V สำหรับตัวนี้จะเป็น Hunter ที่มีราคาซื้อถูกที่สุดแต่ความสามารถก็ไม่ธรรมดา เราจะพูดถึงสกิลกันก่อนโดยสกิลอย่าง Rocket Dash เป็นสกิลที่สามารถพุ่งไปข้างหน้าด้วยความเร็วสูงและผู้เล่นคอยเป็นคนบังคับทิศทางเลยได้ชื่อว่า "เด็กแว้นสายโหด" แต่ตัว Smiley Face ไม่ได้มีดีแค่นั้นนะตัวมันยังมีสกิล Rocket Modification ที่สามารถติดตั้งความสามารถพิเศษให้กับอาวุธของตนเองช่วยเพิ่มความสามารถพิเศษ โดยเราจะหาวัตถุดิบในการอัพเกรดได้จาการเดินเก็บตามพื้นในแผนที่นั่นเอง

 
ตัวที่สาม The Ripper

นักฆ่าไร้เสียง The Ripper เป็น Hunter ที่สามารถหายตัวได้เมื่อติดสกิลแล้ว เป็นนักล่าที่มีความสามารถที่ดีอีกหนึ่งตัวแต่การนำไปประยุกต์ใช้ได้น้อย ก็ถือว่าเล่นง่ายในระดับหนึ่งเพราะไม่ต้องกดอะไรมาก เพียงไล่ตบไล่ตีเท่านั้นและเมื่อสกิลอัพเป็นขั้น 2 ก็จะเพิ่มความเร็วในการเคลื่อนที่อีกด้วยบอกเลยว่าเหนื่อยแน่นอน แถมด้วยสกิล Foggy Night ถ้าเมื่อ Survivor อยู่ที่เดิมนานๆ The Ripper จะรู้ว่าคุณอยู่ที่ไหน

 
ตัวที่สี่ Gamekeeper

กระชากลงหลุม Gamekeeper ตัวละครสายเถื่อนที่ Survivor ไม่อยากเจอที่สุดเพราะตัวนี้มีสกิลที่น่ากลัวมากคือ Chain Hook สกิลนี้สามารถดึง Survivor ที่โดนโซ่นี้กลับมาหาตัว Hunter แล้วเมื่ออัพเป็นสกิลขั้นที่ 2 ตัวโซ่จะสร้างดาเมจได้อีกด้วยดังนั้นถ้าดึงโดน ก็ One Shot One kill ของจริงเลย

 
ดาวน์โหลดเกม Identity V

 