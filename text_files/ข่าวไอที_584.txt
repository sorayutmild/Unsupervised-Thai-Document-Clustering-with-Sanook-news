
      เหลือเวลาอีกเพียง 1 วันเท่านั้น กับการเปิดตัว iPhone 7 (ไอโฟน 7) ว่าที่ไอโฟนรุ่นใหม่ล่าสุด ในวันที่ 7 กันยายนนี้ และล่าสุด ทาง Unbox Therapy ผู้ใช้งานเว็บไซต์ YouTube ชื่อดัง ที่ถือว่า เป็นแหล่งข่าวที่น่าเชื่อถือมากที่สุดอีกที่หนึ่ง ได้เผยคลิปวีดีโอ เปรียบเทียบ iPhone 7 Plus รุ่นต้นแบบ กับ iPhone 6S Plus ให้ชมกัน

      สำหรับดีไซน์โดยรวมของ iPhone 7 Plus นั้น คล้ายกับข่าวลือที่รายงานมาก่อนหน้า ทั้งกล้องคู่แบบ Dual-Camera และแถบสัญญาณที่หายไป ย้ายไปอยู่ด้านบนกับด้านล่างแทน

      เปรียบเทียบ iPhone 7 Plus (น้ำเงิน) กับ iPhone 6S Plus (เงิน) จะเห็นว่า เส้นเสาสัญญาณหายไป ส่วนกล้องก็เปลี่ยนเป็นแบบ Dual-Camera แทน

ส่วนขนาดตัวเครื่อง ยังคงเท่าเดิม

      นอกจากนี้ จะเห็นว่า iPhone 7 Plus นั้น มีพอร์ต Smart Connector แบบเดียวกับ iPad Pro ซึ่งพอร์ตนี้ บน iPad Pro เอาไว้เชื่อมต่อกับคีย์บอร์ด แต่บน iPhone 7 Plus ยังไม่มีข้อมูลว่า นำไปใช้ทำอะไร แต่อย่างไรก็ดี รุ่นที่นำมาเปรียบเทียบนี้เป็นรุ่นต้นแบบ ฉะนั้น อาจจะมีการตัดออกในภายหลังได้เช่นกัน

กล้องด้านหน้า มีขนาดใหญ่ขึ้นเล็กน้อย


ส่วนปุ่มควบคุมการทำงานด้านข้างซ้ายและขวา ยังคงเหมือนเดิม

วัดความบางของตัวเครื่องเสียหน่อย iPhone 6S Plus วัดได้ 7.18 มิลลิเมตร

ส่วน iPhone 7 Plus วัดได้ 7.14 มิลลิเมตร บางกว่าเล็กน้อย

ปิดท้ายด้วยด้านล่างตัวเครื่อง ไม่มีช่องหูฟังแล้ว

      โดย iPhone 7 และ iPhone 7 Plus จะเปิดตัวอย่างเป็นทางการในวันที่ 7 กันยายนนี้ เว็บไซต์ techmoblog รายงานสดพร้อมสรุปสเปก และคุณสมบัติต่าง ๆ ของ iPhone 7 ให้ทราบกันเหมือนเช่นเคย สามารถเข้าไปติดตามกันได้ที่นี่ครับ >> http://www.techmoblog.com/iphone-7
ที่มา : mensxp.com 
แปลและเรียบเรียง : techmoblog.com
 