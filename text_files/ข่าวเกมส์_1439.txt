สวัสดีเพื่อน ๆ ชาว Genshin Impact ที่น่ารักทุกท่าน ใครที่อยากทราบถึงเนื้อหาที่เกี่ยวข้องก่อนหน้านี้ ตามไป Link นี้เลยครับ --> Genshin Impact สงคราม ข่าวหลุด ไม่มีวันจบ ต่างชาติคิด หรือ miHoYo คือ ? (Part 1) ซึ่งประเด็นอาจจะดูร้อนไปสักหน่อย แต่ขอยืนยันว่าเหล่านี้ เป็นกระแสความคิดของผู้เล่นจริง ที่พูดกันไว้ตาม Community ต่าง ๆ เช่นใน Link นี้เป็นต้น https://www.reddit.com/r/Genshin_Impact/comments/m7onr8/more_info_about_the_lk_situation_lumie_and/ ทางเราเป็นสื่อกลางที่นำมาเสนอให้เพื่อน ๆ ได้รับทราบ เอาล่ะพี่น้องเราไปดูกันต่อครับ

miHoYo อยู่ในกระแส Community และฝังตัวปะปนกับผู้เล่น
กระแสที่เริ่มแผ่วหลังจากการ Rerun ตัวละครติดๆ จนทำให้เนื้อหาหลัก ไม่มีอะไรเคลื่อนไหวมากนัก อีกทั้งในแง่ระบบเกม, ตัวละคร ที่ผู้เล่นเริ่มจะตันกับเนื้อหา ชนิดที่ว่า Log-in แล้วออกจากเกมไปเลย นานวันเข้า miHoYo ก็เริ่มรู้ถึงกระแสที่แผ่วลงเรื่อย ๆ อาจเพราะทำอะไรช้าแบบ ไม่มีคู่แข่งมากระตุ้น miHoYo จึงไม่มีอาวุธอะไร นอกละครฉากเด็ดจาก Leak ชุดใหญ่ที่เป็นมหาสงคราม Leaker VS Official ที่แกงคนดูไปทั่วโลก ปลุกกระแสขึ้นมาให้คนเล่นได้ตื่นเต้น และรอคอยผลงานของพวกเขา miHoYo ต่อไป

miHoYo ทำงานคู่กับ Leak มาตั้งแต่สมัย Honkai Impact 3
ผู้เล่นบางส่วนยังคงคิดว่า Honkai กับ Genshin Impact เป็นทีมงานคนละทีมและแข่งกัน การทำงานเริ่มมีอะไรที่ไม่เหมือน Honkai เพราะทีมงานที่ใหญ่ขึ้น และตลาดผู้เล่นกว้างใหญ่ขึ้น แต่ในแง่ข้อเท็จจริง นโยบายยังถูกควบคุมอย่างเข้มข้น จากผู้บริหารอยู่ดี พวกเขาไม่มีทางปล่อยหรือละเลย กับลูกหม้ออนาคตไกลอย่าง Genshin แน่ ๆ เพียงแต่พวกเขาดำเนินกลยุทธ์ที่ลึกล้ำ และซับซ้อนยิ่งขึ้น

เพื่อรับมือกับปัญหาที่ขยายตัวพร้อมฐานผู้เล่น และท้ายที่สุดทุกเกมในเครือคือ miHoYo !! ที่ยังดำรงตามแนวการบริหาร ที่พวกเขาเคยทำงานมา กับการร่วมมือควบคู่ไปกับ Leaker อย่างลับ ๆ เพราะมันเป็นเรื่องที่ยอมรับไม่ได้ตามหลักสากลโลก แต่มันก็ได้ผลดีตลอดในแง่ของรายได้สำหรับ miHoYo เสมอจนแฟน ๆ Honkai เก่า ๆ ทราบดีเกี่ยวกับ Leak จาก Official และแปลกใจกับแนวทางการตอบโต้กับ Leak ของ miHoYo ที่มีกับตัวเกม Genshin ในปัจจุบัน

Liu Wei ผู้ก่อตั้งและประธานของ miHoYo ยังเป็นคนเดิมไม่มีเปลี่ยน

Leak  หนึ่งในกลไกการทำงานของ บริษัทเกมสัญชาติจีน
ข้อมูล Leak นอกจากจะให้กระแสเกมยังคงอยู่ ในอีกด้านมันก็อยู่ในสายตาของ miHoYo ตลอดว่าผู้เล่นมีปฏิกิริยาอะไรกับ ข้อมูลที่ปล่อยออกมาและแน่นอน ว่าการทดสอบในสายตาของผู้พัฒนา ไม่ใช่แค่การเข้าไปเล่นใน Server Beta เท่านั้นกระแสความคิดเห็นในแง่การออกแบบตัวละคร หรือในส่วน miHoYo ก็ต้องการรู้ข้อมูลด้านนี้เพิ่มเติมเช่นกัน เพราะมันเป็นการ Reverse ข้อมูลที่ดิบและชัดเจนแถมมีประสิทธิภาพสูง แต่ยังไงก็ตามพวกเขาก็ไม่มีทางยอมรับ เพราะมันเป็นเรื่องที่ยอมรับได้ยาก ซึ่งในตลาดเกมจีนที่ดุเดือดเลือดพล่าน พวกเขาก็สู้กันด้วยทุกวิถีทาง เกินกว่าผู้เล่นจะตามทัน

ดาบสองคมที่ บริษัทเกมต้องแบกรับ
แม้กระแสการหลุดข้อมูล จะเป็นเรื่องที่เข้มข้นที่สุดเท่าที่ Community จะมีได้ แต่บริษัทเกมก็ต้องลำบาก กับการแบกรับความคาดหวังของผู้เล่นที่รู้ล่วงหน้า ซึ่งมีความคาดหวังมากกว่าปกติ และจุดนี้ miHoYo ก็เคยบ่นเองอยู่บ่อยครั้ง

หลุดยังไงก็จะทำวิธีเดิมต่อไป แก้ปัญหาข้อมูลหลุดไม่ได้ ต่อเนื่องมาทุก Patch เป็นไปได้หรือไม่ สำหรับยักษ์ใหญ่อย่าง miHoYo
ย้อนมองไปถึงแนวทางแก้ปัญหา ในแง่ของการขอความร่วมมือ ในส่วนของการที่งดแชร์ เพราะไม่อยากให้เสียบรรยากาศและความความตื่นเต้น ซึ่งใครที่รู้ว่าข้อมูล Leak ของ Honkai ที่ Official ปล่อยเองคงได้แต่หรี่ตามอง ยังไม่นับรวมว่าการขอความร่วมมือแบบนี้ หลายคนมองว่าเป็นการแก้ที่ปลายเหตุ และไม่ตรงจุด และหากใครจำได้ตอนที่ชาวต่างชาติเฝ้ารอ Hutao ทาง Official ได้ปล่อยข้อความหยิกแกมหยอกว่า Who Tao ? (ใครคือ Hutao หรอผู้เล่นทั้งหลายเอ๋ย) 

ซึ่งหมายความว่า Official ปล่อยข้อมูลเองล่วงหน้า และรู้ดีด้วยว่าคนเล่นต้องการ Hutao (แต่ Patch นั้นก็ไม่มา) ? ยังไม่รวม Ayaka ที่ miHoYo ปล่อยให้คนรอจนเซ็ง ทั้งที่ความเป็นจริงบริษัทมีอีกหลายมาตรการที่จะปิดข้อมูล เช่นจ้างพนักงานประจำมาทดสอบ แทนอาสาสมัครเพื่อลดความเสี่ยงการหลุด หรือมีมาตรการอีกมากมาย ถ้าบริษัทขนาดยักษ์จะทำและเอาจริงเอาจัง

ข้อมูล Leak ลมหายใจของบริษัทเกม (ตัวอย่างจากภาพ ที่ทำให้คนรู้จัก YaoYao จาก Official ที่ปัจจุบันก็ยังไม่มา)
ตอนนี้มีทั้ง Official Leak เอง Leaker ทีมงานที่ทำงานให้ miHoYo และ Leaker รายเล็กเช่น Tester ที่ผิดสัญญา NDA ขโมยข้อมูลมาหลุดจริงก็มีครับ ซึ่งในกระแสชาวต่างชาติและในจีนทราบดีว่า Leaker Official มีอยู่จริงและสร้างกระแสให้กับบริษัทเสมอ

 Leaker Official ปล่อยข้อมูลอย่างเป็นมืออาชีพ และมีกำหนดการ
เหล่า Leaker จาก Official จะมีกำหนดการปล่อยตายตัวหลังจากจบ Preview Patch ประจำเดือน ก็จะเริ่มปล่อยออกมา เพราะกระแสคนเล่นหลังจากรู้ข้อมูล จากการรอ Patch หลัง Preview ก็จะหมดความตื่นเต้นลงมา ในตอนนั้นข้อมูล Leak ล่วงหน้าใน Patch ถัดไปจะหลุดออกมาให้เป็นประเด็นกันต่อไปไม่มีสิ้นสุด

miHoYo จะทำไปเพื่ออะไร บริษัทเสียประโยชน์ ?
ก็ต้องเรียนเพื่อน ๆ แบบนี้ครับ miHoYo เป็นบริษัทที่มองภาพกว้างและไกล แถมเก่งมากที่เปิด Genshin เพียงพริบตาเดียวกำไรไปอีกหลายปี แถมการทำเกมนี้เป็นการทำหลาย Platform ที่กินตลาดใหญ่ ดังนั้นจึงมีผู้เล่นหลากหลาย ทั้งสายเติมหนัก เติมน้อย หรือนาน ๆ เติมที ซึ่งเขาก็ทราบดีว่ามันเป็นไปไม่ได้ ที่ผู้เล่นจะเติมได้ทุกตู้ Gacha แม้บริษัทจะต้องการกำไรแค่ไหนก็ตาม

ซึ่งเขาเข้าใจธรรมชาติของคนเล่น จึงปล่อยข้อมูล Leak ทำให้คนดอง Primogem ข้ามตู้บ้าง แต่เป้าประสงค์สูงสุด คือยังรักษาลูกค้าไว้ได้ในระยะยาว มากกว่าจะกักข้อมูลไม่ให้คนรู้และเปิดตู้ตาม Event ในปัจจุบันซึ่งสุดท้ายคนจะเบื่อ เนื่องจากรอ Update ยาวนานและหายไปจากเกม และนั่นคือกฎเหล็กที่ miHoYo ไม่อยากให้เกิดขึ้น

Leak เหนือ Leak คือ miHoYo 
มีความจริงที่ว่าเหล่าผู้เล่นต่างชาติ ได้ตั้งข้อสงสัยว่าการที่กระแส Leak ใหญ่ที่หลุดมาใน Social นั้นได้กลบกระแสของพวก Leak รายเล็กชนิดไม่เห็นฝุ่น แต่ที่ต่างที่ miHoYo คือคนคุมกระแสข่าวทั้งหมด และในเวลาเดียวกันก็ทำให้ผู้เล่นเข้าใจว่า miHoYo ไม่ยินดีที่ให้ข้อมูลหลุด แต่หลุดทุก Version ซึ่งผู้เล่นก็งงว่า เพราะอะไรบริษัทยังใช้วิธีการรับมือเดิม ๆ เสมอกับข้อมูลที่หลุดมาทุก Patch แบบนี้และหากมันเป็นความผิดพลาดที่ผิดซ้ำ ๆ แบบนี้ซึ่งผู้เล่นได้แตกประเด็นว่า หลุดขนาดนี้ ID Password ของทุกคนก็ไม่มีทางรอด ซึ่งผิดหลักธรรมชาติของ บริษัทเกมมากประสบการณ์

กรณี Zhongli สะท้อนความจริงที่ชัดเจน
เหตุการณ์ตอนนั้น เหมือนลุกลามบานปลายจนเหมือนควบคุมไม่ได้ มีการโต้ตอบจากพนักงาน miHoYo จนทำให้ผู้เล่นเดือดกันไปทั่ว ซึ่งตอนนั้นได้ออกมาสู้กระแสว่า Zhongli ห่วย ทางบริษัทได้ออกมาบอกว่า Zhongli นั้นเหมาะสมแล้ว ซึ่งทำให้ไฟดราม่าร้อนแรงขึ้น ไม่นานมีพนักงานออกมาบอกว่า Zhongli จะเป็นแกนหลักที่สำคัญที่สุดของทีมดินคอยดูให้ดี (และพนักงานคนนั้นก็ถูกโจมตี) พร้อมกับ miHoYo เล่นบทเนียนทำการเก็บพนักงานคนนี้เงียบกริบ และออกมาขอโทษ

กระแสผู้เล่นตอนนั้นชะงัก แต่ก็ยังมีดราม่าต่อเพื่อต้องการให้ miHoYo ปรับ Zhongli (miHoYo ตั้งใจปรับมาก่อนหน้านี้) พร้อมเรียงลำดับ Albedo คู่หูคู่บารมี Zhongli มาเตรียมต่อเข้าตู้สุ่มเอาไว้เลย พร้อมกับนำ Zhongli เข้าห้องกาลเวลาเพื่อปรับความสามารถ และในท้ายที่สุดการกลับมาของ Zhongli ก็กลับมาอย่างยิ่งใหญ่ ชนิดฟ้ากับเหว ที่ทุกทีมในตอนนี้ (จำเป็น..ถ้าต้องการความง่าย) ที่ต้องมี Zhongli เพราะ Content เกมที่ไม่มีโล่ของ Zhongli เกมจะยากขึ้น 5000% ฮาฮ่า และกลายเป็นตัวละครสามัญประจำบ้าน และยอดเติมก็ถล่มทลายในท้ายที่สุด

ในธุรกิจเกม..มีสารพัดวิธีการเพื่อผลกำไร
นี่คือข้อเท็จจริงที่มานำเสนอเพื่อน ๆ ครับผม เพราะตราบใดที่ผู้เล่นยังคงใช้จ่ายเพื่อเกม ไม่ว่าจะมากหรือน้อย กำไรตกอยู่ที่ miHoYo ครับ  จะช้าหรือเร็วมันก็เป็นสิ่งที่บริษัทเกมยินดี แต่บริษัทจะค่อนข้างไม่พอใจกับ  การหลุดจาก Server ทดสอบ หรือเป็นเฉพาะบางกรณี ๆ ไปเช่นคนเซ็นสัญญา NDA (สัญญารักษาความลับ) และโดยเฉพาะอย่างยิ่งเนื้อเรื่องหลัก ที่บริษัทจะไม่ปล่อยหลุดเด็ดขาด

เพราะมันทำให้ผู้เล่นหมดความสนใจ ต่างจากข้อมูลตัวละคร ที่ปล่อยมาทำให้ผู้เล่นส่วนมากตื่นเต้นและรอคอย และจะอยู่กับเกมของพวกเขาต่อไปครับ แม้จะมีผู้เล่นบางส่วนไม่อยากรู้ข้อมูลหลุดก็ตาม แต่กระแสข่าวที่สะพัดไปทุก Community ก็กลายเป็นการยัดเยียดให้กับผู้เล่นทางอ้อม ในแง่ของการรับรู้ถึงการมาของตัวละครใหม่อยู่ดี และเมื่อตัวละครเข้าตาผู้เล่นที่รับรู้ข้อมูล ผู้เล่นจะสนใจและหากอยากได้จริง ๆ ก็จะเริ่มวางแผนการจ่ายเงินเพื่อตัวเกมต่อไป

ผลลัพธ์บอกการกระทำทุกอย่าง
แม้ว่า miHoYo จะถูกคุ้มครองโดยเอกสิทธิ์ในฐานะผู้รังสรรค์ผลงาน Genshin Imapact ทำให้พวกเขายืนอยู่ฝั่งผู้ถูกต้อง แต่เหรียญมีสองด้านครับ สิ่งที่ Community ต่างชาติตระหนักและพูดกันอยู่เสมอ คือ บริษัทเกม..พวกเขาไม่รังเกียจที่จะใช้กลยุทธ์ เพื่อทำให้เกมของเขาประสบความสำเร็จครับ