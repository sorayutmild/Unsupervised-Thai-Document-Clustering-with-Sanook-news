อาหารเหล่านี้มีรสเค็มและโซเดียมสูงมาก แต่เราอาจมองข้ามไป
โซเดียม หรือรสเค็มจากอาหาร เป็นตัวการร้ายอีกอย่างหนึ่งที่ทำร้ายร่างกายมากกว่าที่คุณคิด ไม่เพียงแค่โรคไต แต่ยังส่งผลถึงโรคอันตรายอื่นๆ ที่พบได้มากในคนไทยส่วนใหญ่ เช่น โรคความดันโลหิตสูง ที่มีคนไทยป่วยเป็นโรคนี้มากถึง 10 ล้านคน นอกจากนี้ยังอาจเพิ่มความเสี่ยงของโรคเส้นเลือดอุดตันและเสี่ยงที่หัวใจจะวาย หัวใจขาดเลือด ไปจนถึงเส้นเลือดในสมองแตกทำให้เสียชีวิต หรือกลายเป็น อัมพฤกษ์-อัมพาต ได้อีกด้วย
พญ.ธิดากานต์ รุจิพัฒนกุล หรือ หมอผิง ผู้เชี่ยวชาญด้านผิวพรรณและเวชศาสตร์ชะลอวัย โรงพยาบาลสมิติเวช สุขุมวิท ระบุถึงเมนูอาหารที่ดูเหมือนจะไม่เค็มมาก แต่จริงๆ แล้วมีปริมาณโซเดียมสูงจนอาจทำร้ายไตได้ในอนาคต ดังนี้
7 เมนูอาหาร “โซเดียม” สูง ทำร้ายร่างกายไม่รู้ตัว

ขนมปัง
น้ำแกง ซุปต่างๆ
น้ำมะเขือเทศ
ปลากระป๋อง
พิซซ่า
เนื้อแปรรูป
อาหารสำเร็จรูปแช่แข็ง

วิธีลดโซเดียมจากการกินอาหาร

เช็กข้อมูลโภชนาการก่อนกินอาหารทุกครั้ง ไม่ควรกินโซเดียมมากกว่า 2,000 มิลลิกรัมต่อวัน
ลดการปรุงรสอาหารด้วยซอสปรุงรสต่างๆ รวมทั้งเกลือ
ลดการซดน้ำซุปน้ำแกงให้น้อยที่สุด
ลดการบริโภคอาหารรสจัด อาหารหมักดอง-แช่อิ่ม อาหารแปรรูป อาหารสำเร็จรูป อาหารกระป๋อง อาหารแช่แข็ง อาหารสำเร็จรูป ขนมขบเคี้ยว
ดื่มน้ำให้เพียงพอต่อความต้องการในแต่ละวัน
