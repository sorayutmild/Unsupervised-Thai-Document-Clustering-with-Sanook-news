ลองให้เด็กวัยรุ่นสมัยนี้เล่น Contra ดู ปรากฏว่าเดี้ยงไม่เป็นท่า
Contra
ภาพจาก http://pixshark.com/contra-nes-bill.htm
เกมสมัยนี้มันง่ายเกินไปหรือเด็กสมัยนี้เล่นเกมไม่ค่อยเก่งกันนะ? อันนี้ไม่สามารถตอบได้ แต่แชแนล React ใน Youtube ก็ได้มีการทดสอบให้เด็กวัยรุ่นกลุ่มหนึ่ง ได้ลองเล่นเกมเก่าดู ซึ่งที่ผ่านมาก็เคยมีให้ลองเล่นเกมเก่าไปหลายเกม แต่เกมที่ผ่านมาก็ยังไม่มีเกมไหนที่ท้าทายความสามารถมากนัก ต้องเกมล่าสุดนี้เลย Contra ภาคแรกของเครื่องแฟมิคอม หลายคนอาจมองว่าเกมง่าย แต่ลองนึกถึงคนที่ลองเล่นครั้งแรก แบบที่ไม่ได้ทำสูตร 30 ตัวดู จะรู้ว่าเกมมันยากกว่าที่คิด

อย่างไรก็ตามฝีมือในการเล่นเกมยุคนี้ก็เปลี่ยนไปตามยุคสมัยด้วย เพราะเด็กสมัยก่อนเคยชินกับการเล่นเกมกดมือมาตลอด จึงมองว่าเกมอย่างคอนทร้าไม่ได้ยากเกินไปนัก แม้ว่าจะเพิ่งเริ่มหัดเล่น แต่เด็กสมัยนี้เคยเล่นแต่เกมบน PC ที่ใช้เม้าส์กับคีย์บอร์ด และมือถือที่ใช้ทัชสกรีนเป็นหลัก พอมาจับเกมที่ใช้จอยกดมือ จึงไม่ค่อยชิน และเล่นไม่ผ่านอย่างที่เราเห็นกันในคลิป ถ้าให้เด็กวัยรุ่นในคลิปมาเล่นเกม PC หรือมือถือ อาจจะเล่นเก่งก็ได้
แล้วถ้าให้เด็กไทยสมัยนี้เล่น Contra ดูล่ะ จะเป็นอย่างไร?
Contra