ยังคงใช้เวลาพักผ่อนกับครอบครัวช่วงที่ทีมชาติโปรตุเกสไม่มีโปรแกรมในการเบรกรอบนี้ สำหรับ คริสเตียโน โรนัลโด กับหวานใจ จอร์จินา โรดริเกวซ และลูกๆ ทั้ง 4 คน ของดาวยิงปีศาจแดงล่าสุด จอร์จินา ที่เพิ่งฉลองวันเกิดครบ 28 ปีไปหมาดๆ ก็ได้ลงรูปของตัวเองขณะนั่งอาบแดดที่ชายหาดในดูไบ สหรัฐอาหรับเอมิเรตส์ ในชุดทูพีซสีฟ้า เผยความเซ็กซี่นิดๆ อวดท้องโตที่ข้างในมีคู่แฝดชาย-หญิง ซึ่งตามกำหนดคลอดจะมีขึ้นช่วงเดือนเมษายน-พฤษภาคมนี้โดย จอร์จินา มีลูกสาวกับ โรนัลโด 1 คน ได้แก่ อลานา มาร์ตินา วัย 4 ขวบ แต่เธอก็ทำหน้าที่ดูแลลูกๆ อีก 3 คนของดาวยิงวัยย่าง 37 ปีมาตลอดหลายปี นั่นก็คือ คริสเตียโน โรนัลโด จูเนียร์ วัย 11 ปี และคู่แฝดชาย-หญิงที่เกิดจากการอุ้มบุญ อย่าง มาเตโอ กับ อีวา มาเรีย วัย 4 ขวบทั้งนี้ ย้อนไปเมื่อประมาณ 2 ปีก่อน โรนัลโด เคยให้สัมภาษณ์กับช่อง ITV ไว้ว่า เขารัก จอร์จินา และโปรดปรานการมีเซ็กซ์กับแฟนสาวคนนี้มาก ชนิดฟินกว่าการยิงประตูเสียอีก"มันเทียบกันไม่ได้เลย ไม่ว่าประตูไหนในชีวิตก็ไม่ทำให้ผมมีความสุขเท่ากับ จอร์จินา เธอยอดเยี่ยมมาก เธอเป็นเหมือนเพื่อนอีกคน เราคุยกันทุกเรื่อง เราเข้ากันได้ดีมาก""เธอดูแลเรื่องบ้านและเด็กๆ ได้ไร้ที่ติ ถ้าไม่มีเธอ ชีวิตผมคงลำบากยุ่งยากกว่านี้แน่นอน" โรนัลโด กล่าวนอกจากนี้ หัวหอกชาวโปรตุเกสยังเคยกล่าวผ่านสื่ออีกว่า เขารักเด็ก ชอบครอบครัวใหญ่ๆ และตั้งใจจะมีลูกสัก 7 คนตามเบอร์โปรดของตัวเอง ซึ่งนั่นหมายความว่า ถ้า จอร์จินา ให้กำเนิดฝาแฝดคู่นี้แล้ว โรนัลโด ก็จะมีลูกรวม 6 คน ซึ่งเจ้าตัวคงเดินหน้าทำลูกอีก 1 คนเป็นอย่างน้อยตามแผนที่วางไว้เลยทันที
