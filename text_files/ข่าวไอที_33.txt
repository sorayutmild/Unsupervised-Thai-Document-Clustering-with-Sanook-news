   ปัญหามือถือกิดอาการเครื่องร้อน มักเป็นเกิดให้เห็นกันได้บ่อย ๆ ไม่จำเป็นว่าต้องใช้มือถือราคาแพงหรือถูก เมื่อเจอปัญหานี้หากเราไม่หยุดเล่นหรือแก้ปัญหาโทรศัพท์ที่เกิดความร้อนจะร้อนขึ้นเรื่อย ๆ และเป็นอันตรายได้ครับ

มาดูกันครับว่ามีปัจจัยอะไรบ้างที่ทำให้โทรศัพท์ของเราเจอกับปัญหาเหล่านี้ - ปรับเปลี่ยนพฤติกรรมการใช้งานอินเตอร์เน็ต 3G/4G ให้เหมาะสมกับแพ็กเกจ เพราะเมื่อคุณใช้เน็ตตามความเร็วที่ซื้อไว้ครบความเร็วจะลดลง  หากยังฝืนเล่นหรือใช้งานอย่างดูหนัง ดูยูทูป เครื่องของคุณจะทำงานหนักด้วยเช่นกันเพราะความเร็วของเน็ตหมดแล้วนั้นเอง- การโหลดเกมส์รุ่นใหม่ที่มักมาพร้อมกับการรองรับระบบ 3D รวมถึง การดูหนัง ดูละคร ดูคลิปบนโทรศัพท์  ทำให้ตัวเครื่องโทรศัพท์ต้องใช้พลังงานและพื้นที่ในการโหลดข้อมูลค่อนข้างสูง และ CPU ก็ทำงานหนักด้วยเช่นกัน นี้เป็นอีกปัญหาใหญ่ที่เราเจอบ่อย ๆ โทรศัพท์สเปคต่ำแต่ฝืนเล่นเกมส์สเปคสูง- ชาร์จแบตเตอรรี่พร้อมทั้งคุยโทรศัพท์รวมไปถึงเล่นเกมส์ไปด้วย ดังนั้นการแก้ปัญหาง่ายสุดคือคุณควรหลีกเลี่ยงการชาร์จแบตเตอรี่พร้อมการใช้งานอย่างเด็ดขาดหากไม่จำเป็น- เปิดแอพลิเคชั่นที่ใช้งานทิ้งไว้ คนทั่วไปมักคิดว่าการกดปุ่ม Home คือการปิดแอพแล้ว ความจริงคือผิด เพราะ Apps เหล่านั้นยังคงทำงานอยู่และทำให้เครื่องประมวลผลตลอดเวลา ดังนั้นหลังการใช้งานควรปิดแอพพลิเคชั่นที่เปิดทิ้งไว้ เพื่อหยุดการทำงานของแอพเหล่านั้นอย่างเป็นทางการ ไม่ใช่การพักหน้าจอ คุณควรจัดการ Clear แอพพลิเคชั่นที่ไม่ได้ใช้ทิ้งไป- การเลือกใช้งานเคสหรืออุปกรณ์ที่ไม่ได้มาตรฐาน เคสป้องกันบางอย่างอาจส่งผลต่อการระบายความร้อน ดังนั้นแนะนำว่าควรหลีกเลี่ยงเคสซิลิโคนคุณภาพต่ำและของไม่ได้มาตรฐาน ที่มักตรงกับสุภาษิตของไทยที่ว่า "เสียน้อยเสียยาก เสียมากเสียง่าย" เสียเพียงเล็กน้อยไม่ยอมเสีย ทำให้ต้องเสียมากกว่าเดิม ทั้งนี้รวมไปถึงที่ชาร์จปลอมทั้งสายชาร์ทและอแดปเตอร์รวมไปถึง Powerbank ที่ไม่ได้ตามมาตรฐานด้วยครับ- หลีกเลี่ยงการวางโทรศัพท์ไว้บริเวณที่มีความร้อนสูงรวมถึงไว้ในรถที่ถูกความร้อนสูง หากใครสังเกตจะเห็นได้ว่ามือถือจะเพิ่มความร้อนตามสภาพอากาศรอบ ๆ ครับหากใครไม่เชื่อพรุ่งนี้ลงไปทานข้าวเที่ยงทดสอบดูได้นะ- แอปพลิเคชันใหม่ๆ ในปัจจุบันนั้นมีหลายตัวที่ทำงานตลอดเวลาเช่น Facebook แอปพลิเคชันพวกนี้ก็มีทำให้เครื่องร้อนเช่นกัน- หากโทรศัพท์เกิดความร้อนแล้ว วิธีง่าย ๆ ที่สามารถแก้ปัญหาได้ไวที่สุดนั้นคือปรับให้โทรศัพท์ของคุณอยู่ในโหมดของการทำงานบนเครื่องบินครับ พร้อมทั้งหยุดทำกิจกรรมทุกอย่างบนโทรศัพท์ 
- และอีกวิธีในการแก้ปัญหามือถือร้อนคือ ปิดเครื่องประมาณ 20 นาทีเมื่อไม่ได้ใช้งาน จะช่วยให้เครื่องคลายความร้อนออกไปได้   ทั้งหมดที่กล่าวมานี้มักเป็นปัญหาที่เรามักเจอได้บ่อย ๆ ดังนั้นเราควรสังเกตดีๆ หากโทรศัพท์ของเราอยู่ ๆ ก็ร้อนขึ้นมาให้คิดไว้ก่อนเลยว่าเราต้องทำอะไรกับมือถืออยู่แน่ๆ  แล้วเริ่มต้นเช็คที่ละอย่างให้แน่ใจว่าเครื่องร้อนเกิดจากอะไร หากหมดปัญญาให้ตั้งค่ากลับไปเริ่มต้น นั้นคือตั้งค่าจากโรงงานดูครับ