valve
Gabe Newell เจ้าพ่อใหญ่ CEO แห่งบริษัท Valve ออกมาให้สัมภาษณ์กับเว็บไซต์ http://www.theverge.com ถึงทิศทางและแผนการของ Valve ที่จะทำเกมส์ในปี 2013 นี้ ซึ่งทาง Gabe Newell เผยว่าเขาก็ยังคงเน้นการใช้บริการด้านเกมส์ PC เป็นหลักเช่นเคย โดยยึดระบบ Steam อันเป็นหัวใจสำคัญในการให้บริการเกมส์ PC แบบ Digital Download ซึี่งจะมีการเพิ่มอุปกรณ์ใหม่ที่เรียกว่า Steam Box เข้าไปด้วย ซึ่งเป็นเครื่องคอนโซลของ Valve ที่พัฒนาขึ้นมาเอง โดยทำหน้าที่คล้ายกับการเล่นเกมส์บน PC โดยด้านในของ Steam Box จะเป็น OS ของทาง Valve พัฒนาขึ้นเอง ซึ่งจะมีการร่วมกับทาง Linux ให้เกมส์กว่า 2,500 เกมส์ของ Steam ใช้งานกับ Linux ได้
valve
หลังจากที่กล่าวถึงคุณสมบัติต่างๆของ Steam Box เครื่องเกมส์ของเขาแล้ว ทาง Gabe Newell ก็กล่าวต่อไปถึงสาเหตุที่เขาอยากทำ Steam Box เพราะว่าต้องการให้เป็นทางเลือกใหม่ของคนที่เล่นเกมส์พีซีเป็นหลักนั่นเอง ทำให้สามารถเล่นเกมส์พีซีได้สะดวกยิ่งขึ้น โดยไม่ต้องผ่านระบบปฏิบัติการณ์อื่นๆที่ยุ่งยาก โดยเฉพาะกับ Windows 8 ตัวใหม่ของ Microsoft นั้น คุณ Gabe Newell เผยว่า "มันเป็นหายนะของวงการเกมส์ PC เลยก็ว่าได้" เขากล่าวว่า Windows 8 นั้นออกแบบมาให้เหมาะกับการใช้งานการเล่นเกมส์แบบโซเชี่ยลเน็ตเวิร์ค ซึ่งคนทำเกมส์ PC อย่างเขานั้น พัฒนาลงให้รองรับ Windows 8 ได้ยากกว่าเดิมมาก จริงอยู่ว่ามันเป็นระบบปฏิบัติที่ทำงานได้รวดเร็ว ประมวลผลกราฟิกได้ดีขึ้น แต่ในทางกลับกัน มันก็พัฒนาให้รองรับยากด้วย ไม่ใช่ Gabe Newell คนเดียวเท่านั้น แต่ผู้พัฒนาเกมส์อื่นๆอย่าง Blizzard และผู้สร้าง MineCraft ก็คิดเหมือนกันว่า มันทำเกมส์รองรับยาก หากเป็นแบบนี้ต่อไป ผู้พัฒนาเกมส์ PC อาจถอนตัวไปหมด และจะเป็นหายนะของวงการ PC Game ซึ่งที่ผ่านมา ผู้ซื้อ PC เครื่องใหม่และลง Windows ต่างก็บ่นกันเรื่องที่ไม่สามารถเล่นเกมส์บางเกมส์บน Windows 8 ได้ ทำให้ยอดขายเกมส์จาก Steam ตกลงไปถึง 20% และอาจตกลงเพิ่มถึง 40% หากมีผู้ใช้งาน Windows 8 มากขึ้นเรื่อยๆ
valve
หน้าตาเครื่อง Steam Box
คุณ Gabe Newell จึงตัดสินที่จะงัดข้อกับ Windows 8 ด้วยการส่ง Steam Box ออกมาเป็นทางเลือกใหม่ใช้เกมเมอร์ PC ได้เล่นเกมส์ PC ได้ง่ายมากขึ้นนั่นเอง
 
ข้อมูลอ้างอิงจาก

http://www.eurogamer.net/articles/2012-11-06-gabe-newell-right-declare-windows-8-a-catastrophe
http://www.ign.com/articles/2012/07/26/gabe-newell-windows-8-is-a-catastrophe
http://www.theverge.com/2013/1/8/3852144/gabe-newell-interview-steam-box-future-of-gaming
http://kotaku.com/5974413/windows-8-was-a-giant-sadness-says-valve-boss-gabe-newell

 
 