ผู้สื่อข่าวรายงานว่า (26 ธ.ค.) เฟซบุ๊ก คุณ Mohok Sectorseven ได้เผยแพร่ภาพจากคลิป "มนุษย์ป้ากับคุณหมึกแดง" โดยระบุว่า เมื่อวันที่ 23 ธ.ค. ได้มีผู้หญิงคนหนึ่งขโมยหยิบโทรศัพท์มือถือของทีมงานไป ระหว่างถ่ายรายการคุณหมึกแดง หม่อมหลวงศิริเฉลิม สวัสดิวัตน์ พร้อมขอให้ชาวเน็ตช่วยกันแชร์คลิปนี้ เผื่อใครรู้จักผู้หญิงคนนี้ ขอให้เอามาคืน เพราะตอนนี้เขายังไม่ได้แจ้งความ หากเอามาคืนจะได้จบเรื่องกันไป
โดยคุณ Mohok Sectorseven ได้โพสต์ข้อความ ระบุว่า "ขอได้รับความกรุณาช่วยแชร์ให้เพื่อน ๆ ดู Clip นี้ด้วยครับ เป็นโทรศัพท์ของทีมงานที่วางไว้ตอนดูมุมถ่ายทำรายการของ คุณหมึกแดง ทีมงานมาดูภาพเห็นพอดีในขณะที่มนุษย์ป้าหยิบโทรศัพท์ไป วันนี้เป็นวันที่ 3 ของโทรศัพท์ที่หายไป เพราะวันแรก วันที่สอง กะจะให้เป็นการเอามาคืนแบบยอมความ ตามที่ส่งเบอร์และข้อความไปทาง Find MyiPhone เห็นว่าเป็นสุภาพสตรีมีหน้าตา กลัวไม่มีที่ยืนในสังคม แต่วันนี้ต้องทำตามที่มีหลักฐานดังภาพต่อไปนี้"
