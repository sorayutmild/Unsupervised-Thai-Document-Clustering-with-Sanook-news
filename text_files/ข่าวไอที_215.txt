ทุกวันนี้คนส่วนใหญ่มักจะไม่ค่อยปิดมือถือและเสียบชาร์จเวลานอน พอตื่นมาใช้ก็มีบางคนตั้งคำถามว่า Restart มือถือทุกเช้าทำไม วันนี้ทีมงาน Sanook! Hitech มีคำตอบเหล่านี้มาฝากกัน
ทำให้เครื่องเร็วขึ้น
เพราะการปิดเครื่อง หรือ การ Restart มือถือรวมถึงคอมพิวเตอร์จะเป็นการล้างความจำใน RAM ซึ่งเป็นส่วนที่คนใช้งานมากที่สุด ทำให้เมื่อเครื่องเปิดใหม่มา จะไม่มีโปรแกรม Load อยู่ทำให้การทำงานของเครื่องนั้นเร็วขึ้นได้ไม่ยากนัก
แต่สำหรับมือถือบางเครื่องที่มีโปรแกรมที่ทำงานตลอดเวลา และไม่ได้ใช้ก็ควรจะลบออกจะดีกว่า
เปิดการปิดโปรแกรมทั้งหมดโดยไม่ต้องล้างเครื่อง
สำหรับการใช้งานมือถือโปรแกรมมักจะเปิดอยู่หลายตัวทำให้เครื่องช้า ซึ่งทำให้หลายคนเข้าใจผิด กดปุ่มล้างเครื่องไป แต่สุดท้ายความจริงแค่ Restart ก็สามารถช่วยได้ระดับหนึ่ง ยกเว้นแค่โปรแกรมที่ปิดตัวเองไม่ได้เช่น Anti-Virus, หรือโปรแกรมกลุ่มของ Cleaner ให้เครื่องได้ตรวจสอบการทำงานใหม่
เมื่อ Restart เครื่องทุกครั้ง จะเป็นการที่ทำให้เครื่องตรวจสอบข้อบกพร่องของ Hardware ทำให้คุณสามารถรู้ได้ว่าเครื่องสามารถทำงานได้ปกติหรือไม่

คืนพื้นที่เครื่องบางส่วน
เนื่องจากความจำใน RAM ของมือถือมักจะถูกใช้เรื่อย ๆเมื่อเครื่องเปิดตามโปรแกรมที่เปิดค้างไว้ การ Restart ก็สามารถคืนความจำส่วนนี้ได้หมด
กรณีนี้ยกเว้น Cache Memory ที่เกิดจากการใช้ Application ซึ่งต้องไปจัดการลบออกใน Setting (ตั้งค่า) > Application (แอปส์พลิเคชั่น) > เลือกโปรแกรมที่ต้องการ > Clear Cache (ล้างแคช)
เห็นหน้าตาบูทเครื่องเหมือนเริ่มต้นวันใหม่
บางครั้งเราอาจจะลืมไปแล้วว่าหน้าตาบูทเครื่องใหม่ตอนเครื่องเพิ่งเปิดนั้นเป็นอย่างไร นี่ก็อาจจะเป็นสิ่งที่คุณสามารถเห็นได้ทันทีเมื่อกด Restart เครื่องใหม่