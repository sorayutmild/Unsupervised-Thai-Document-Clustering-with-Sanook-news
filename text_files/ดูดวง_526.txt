มกราคม สำหรับเดือนแรกของปีถือว่าเปิดประเดิมปีมาด้วยความแรง แต่ความแรงก็มีทั้งด้านที่เป็นบวกและเป็นลบในด้านที่เป็นบวกคือราศีของคุณจะมีครีเอทีฟจินตนาการ ความคิดสร้างสรรค์ แรงบันดาลใจ แรงผลักดันใหม่ ๆ ในการทำงานที่มากยิ่งขึ้น แต่ก็ต้องระวัง เพราะบางทีสิ่งที่เราคิดขึ้นมาอาจจะไปเป็นปัญหากับคนอื่นหรือทำให้คนรอบตัวรับไม่ได้ ตามไม่ทัน ทำให้คุณคิดไปอยู่คนเดียว จนบางคนอาจจะมองว่าเพี้ยน ดังนั้นในเดือนนี้ต้องระมัดระวังเรื่องการนำเสนอไอเดียต่าง ๆ เรื่องที่ต้องเตือนคือ เดือนนี้เป็นเดือนที่เสียเงินหนัก กระเป๋ารั่วทั้ง ๆ ที่เป็นช่วงต้นปี ดังนั้นคุณต้องระมัดระวังเรื่องรายจ่ายให้ดี อาจจะเป็นรายจ่ายจรหรือรายจ่ายที่ไม่อยากจะเสีย เช่น ค่าปรับ ค่าธรรมเนียม อาจจะทำให้การเงินมีปัญหา หรืออาจจะมีเรื่องความล่าช้าทางด้านการเงิน เช่น ทวงหนี้ไม่ได้ เจอพวกเหนียวหนี้กว่าจะใช้เงินคืน นี่ก็เป็นสิ่งที่ต้องวางแผน ตรวจสอบกันให้รอบคอบมากยิ่งขึ้นหรือบางคนอาจจะถูกโกง ดังนั้นต้องระมัดระวังกัน
กุมภาพันธ์ ราศีของคุณเพิ่งพ้นเคราะห์ไปและยังไม่มีอะไรดีๆ เกิดขึ้นเลย แต่ข่าวดีจะเริ่มเข้ามาในเดือนนี้และอยู่ไปอีกสักประมาณ 2 - 3 เดือน กุมภาพันธ์เป็นเดือนที่เหมาะสำหรับสร้างสรรค์และเริ่มอะไรใหม่ ๆ เช่นการทำงาน ใครอยากจะขอโอนย้ายเปลี่ยนแผนกเปิดร้าน เริ่มต้นทำธุรกิจ ในช่วงรอบต้นปีนี้ก็ถือว่าเป็นจังหวะที่ดี คือทำแล้วจะมีความสำเร็จ มีความราบรื่นมากขึ้นปัญหาอย่างหนึ่งในเดือนนี้คือ ผู้ใหญ่จะมาให้ความสนใจคุณอย่างใกล้ชิดมากขึ้น บางทีอาจจะมาคุยกับคุณด้วยความเป็นห่วง แต่คุณอาจจะรู้สึกว่าขอให้ทำสิ่งต่าง ๆ อย่างโปร่งใส อะไรที่ดูเป็นสีเทา ๆเป็นเรื่องปิดบังซ่อนเร้น ก็พยายามหลีกเลี่ยง เพื่อที่จะได้ไม่มีปัญหาตามมา
มีนาคม เป็นอีกเดือนหนึ่งที่ดวงดี ช่วงดวงดีอย่างนี้เราต้องพยายามกอบโกยให้เยอะๆ เหมือนกับที่โบราณบอกไว้ว่าน้ำขึ้นให้รีบตัก โอกาสมาแล้วก็ต้องรีบคว้าเอาไว้ดังนั้นใครอยากจะทำงานหรือเจรจาธุรกิจในช่วงนี้โอกาสที่จะได้รับความสำเร็จก็มีเข้ามาดวงดาวโชคลาภก็เป็นสิ่งหนึ่งที่โดดเด่น คุณจะมีโชค ถูกรางวัล เงินที่ไม่คิดว่าจะได้ อยู่ดี ๆ ก็จะได้เข้ามาในช่วงนี้ หรือหนี้สินที่หายไปนาน อาจจะกลับมาชดใช้คืนในช่วงนี้ได้ด้วยข้อควรระวังคือ ในเดือนนี้ดวงจะไปลงปัญหากับคนรัก อาจจะเจ็บป่วยไม่สบายหรือมีเรื่องทุกข์ใจในช่วงเดือนนี้คุณต้องพยายามทำหน้าที่เป็นทั้งแฟนและเป็นทั้งเพื่อนคอยให้กำลังใจในเวลาที่คนรักมีปัญหา
เมษายน เดือนเมษายนเป็นช่วงที่ต้องระวังเพราะมีดวงดาวแห่งความวุ่นวายเข้ามาดาวดวงนี้จะทำให้เกิดเรื่องวุ่นหลายอย่าง เกิดความเปลี่ยนแปลงและความไม่แน่นอน เช่น ตกลงกันแล้ววันนี้แต่พรุ่งนี้กลับยกเลิก งานที่ทำจะเสร็จแล้วอยู่ดี ๆ ถูกแก้ในนาทีสุดท้าย หรือเจอกับความผันผวนของอารมณ์คนรอบตัว ไม่ว่าจะเป็นเพื่อนร่วมงานหรือเจ้านาย ซึ่งทำให้เราปรับตัวไม่ถูก แถมในเดือนนี้ยังมีเรื่องของศัตรู อุปสรรคหรือความยากลำบากในการทำงานเข้ามาด้วย จนบางคนคิดว่าแค่เริ่มหายใจก็ยากแล้วและบางทีอาจจะลามไปถึงเรื่องความรักด้วย เรียกว่าเดือนนี้จัดเต็มทั้งปัญหาความรัก ปัญหางาน ปัญหาเรื่องจิตใจ แต่ก็จะไม่ได้เป็นอย่างนี้ไปตลอด ดวงดาวจะแรงเฉพาะช่วงเดือนนี้ดังนั้นในเดือนนี้ขอให้คุณใจเย็น ๆ สิ่งที่ช่วยได้คือการสวดมนต์ การสวดมนต์ที่ว่านี้ก็คือการสวดมนต์ในแบบที่เราแนะนำไว้ท้ายเล่ม จะสวดก่อนนอนก็ดีหรือสวดก่อนออกจากบ้าน ก็จะเป็นสิ่งที่ช่วยสร้างสติและลดความแรงของดวงดาวในช่วงนี้ได้
พฤษภาคม เดือนนี้เป็นเดือนที่สถาน-การณ์เรื่องความรักดีขึ้นแต่ไม่ได้ดีถึงขั้นสละโสดสำหรับใครที่ยังโสดและอยากจะมีคู่มีแฟน ความรักจะมาในลักษณะของคนที่คบกันเป็นเพื่อน ไม่ได้หวานกะหนุงกะหนิง ต้องเตือนคนที่มีครอบครัวแล้ว ความสัมพันธ์ยังคงกระท่อนกระแท่นเกิดความเบื่อเซ็งในเรื่องความรักได้ง่าย ดังนั้นยังต้องย้ำว่าการเปลี่ยนบรรยากาศ ท่องเที่ยวพักผ่อนไปชายทะเล เพื่อให้เกิดพลังที่ดี หรือมีสีสันในเรื่องของความรักก็เป็นสิ่งที่จำเป็นอีกเรื่องที่ต้องเตือนคือ ในเดือนนี้ธาตุไฟแรงดังนั้นโอกาสที่จะมีปัญหาในเรื่องอารมณ์ ความหงุดหงิดใจร้อนจะเกิดขึ้นได้ง่ายมาก บางคนความร้อนจะไปลงเรื่องสุขภาพทำให้มีอาการปวดศีรษะ ตัวร้อนหรือเป็นแผลร้อนในได้ง่าย ดังนั้นต้องระมัดระวังนอกจากนี้ในเดือนพฤษภาคมอาจจะเกิดปัญหาเรื่องการเจรจาสื่อสาร เช่น มีการสื่อสารที่ผิดพลาดพูดแล้วเกิดเรื่องราวที่เข้าใจผิดกันได้ง่ายด้วย
มิถุนายน ในเดือนนี้เป็นเดือนที่ดวงดาวสบายๆ ปัญหาต่างๆ จะเริ่มคลี่คลาย เป็นเหมือนกับจุดพักที่ดีของดวงในปีนี้ถ้าคุณอยากเคลียร์หรือสะสางเรื่องที่เคยวุ่นวายมาก่อนหน้านี้แล้วแต่ไม่มีเวลา ให้อาศัยจังหวะดวงในเดือนมิถุนายนนี้ได้ส่วนเรื่องของเงินทอง ดวงดาวมีการเปลี่ยนแปลงไปในทางที่ดีขึ้นในเชิงของรายได้ ความมั่นคงทางด้านการเงิน สวัสดิการ ผลตอบแทน คุณอาจจะมีแหล่งรายได้ใหม่ที่ดีขึ้น หรืออาจจะทำให้เกิดโอกาสทางด้านการเจรจา การเงิน สินเชื่อ กู้ยืมเงิน การลงทุน หรือผลตอบแทนที่มาจากการลงทุนในอดีตก็จะกลับมาทำให้ภาวะการเงินมีความคึกคัก แต่ต้องย้ำว่า เดือนนี้ไม่ได้เป็นเรื่องของโชคลาภ แต่เป็นลักษณะของการทำธุรกิจมากกว่า บางทีคุณอาจจะลงทุนไปหลายอย่างแล้ว ก็น่าจะเริ่มต้นเห็นผลเป็นรูปเป็นร่างในเดือนมิถุนายนนี้
กรกฎาคม ในเดือนนี้เป็นเดือนที่ต้องเตือนในเรื่องของเพื่อน เพื่อนร่วมงาน การเจรจา ธุรกิจอาจจะมีปัญหาการถูกหลอก ต้องระมัดระวัง บางครั้งความเป็นเพื่อนอาจจะหายไป พอมันมีเรื่องเงินเข้ามาเกี่ยวข้องดังนั้นในเดือนนี้ก็ต้องดูดี ๆ เวลาจะทำอะไรอย่าไปฝากคนอื่นทำเยอะ ควรต้องตรวจสอบและมาดูแลด้วยตัวเองให้ใกล้ชิดมากขึ้นในเดือนนี้ราศีของคุณเป็นราศีที่ยังคงมีความโดดเด่นก้าวหน้าในเรื่องของงานอย่างต่อเนื่อง อาจจะได้โปรโมต เลื่อนตำแหน่ง หรือทำอะไรข้ามหน้าข้ามตาคนอื่น คุณอาจจะมีคนที่แอบอิจฉา หมั่นไส้เกิดขึ้นอยู่ตลอด เพียงแต่จะมาแสดงผลร้ายหรือเห็นผลเยอะในช่วงเดือนกรกฎาคมนี้เอง ดังนั้นขอให้คิดทบทวนและระมัดระวังในเรื่องคำพูดและการตัดสินใจในเดือนนี้ให้ดี ๆส่วนเรื่องความรักถือว่าสบาย ๆ เดือนนี้ไม่ได้มีอะไรที่น่าตื่นเต้น และน่าจะเป็นช่วงเวลาที่ดีด้วยซ้ำสำหรับคนที่เคยมีปัญหากันมาก่อนหน้านี้ เพราะจะเป็นช่วงเวลาแห่งการพูดคุยปรับความเข้าใจ เพื่อให้ความสัมพันธ์พลิกฟื้นกลับไปดีเหมือนเดิมได้ด้วย
สิงหาคม สิงหาคมเป็นเดือนที่สบายๆ จังหวะดวงหนักๆไม่ได้มีเข้ามา เรียกว่าเป็นช่วงที่ดวงดาวกระจายตัวได้ดี ซึ่งจะส่งผลทำให้ชีวิตของคุณมีความมั่นคงที่มากขึ้น ในเชิงการทำงาน มีจิตใจที่นิ่งขึ้น สามารถมองเห็นวิธีการทางออกหรือทางแก้ไขปัญหาได้อย่างแน่นอน ในช่วงก่อนหน้านี้ใครที่เคยทำงานไปแล้วมีความติดขัดมีอุปสรรคทั้งเรื่องของการเจรจาขอความช่วยเหลือประสานงานอะไรต่าง ๆ นั้น จังหวะดวงก็จะเปลี่ยน-แปลงไปในทิศทางที่ดีขึ้น ดังนั้นเดือนนี้เป็นเดือนที่เหมาะสำหรับการตั้งหลักวางแผนในเรื่องของการทำงานหรือในเรื่องส่วนตัวก็ตามในเดือนนี้ราศีคุณเป็นราศีที่สามารถควบคุมและจัดการทุกอย่างได้อย่างลงตัว เรื่องการเงินจะราบรื่นมากขึ้น สิ่งที่เราคาดหวังจะเป็นไปอย่างที่เราต้องการ หรือแม้กระทั่งในเรื่องกำลังใจในการทำงานก็จะมีข่าวดีเข้ามา และในเดือนนี้จะเป็นเดือนที่เราได้ไปงานสังคม งานเลี้ยงสังสรรค์ ซึ่งจะส่งผลต่อความสุขในชีวิตที่มากขึ้นในเดือนนี้ด้วย
กันยายน ในเดือนกันยายนต้องเตือนเรื่องการลงทุนไม่ใช่ว่าห้ามลงทุนอะไรเลยเพียงแต่โอกาสที่จะเจ็บตัวจากการลงทุนมีเข้ามาสูง บางคนชอบซื้อหุ้น บางคนไปลงทุนกับธุรกิจใหม่ ๆ แนะนำว่าควรจะตรวจสอบให้รอบคอบก่อน บางครั้งสิ่งที่เขามาคุยมาโม้กับเราไว้พอเอาเข้าจริงมันอาจจะไม่ได้เป็นไปอย่างที่เราต้องการเสมอไป ในเรื่องการเงินก็เช่นเดียวกันดวงของคุณมีเหตุต้องให้เสียเงินแบบที่ไม่ควรเสียซึ่งอาจจะมาจากการถูกหลอกไปลงทุนอะไรนั่นเองส่วนอีกหนึ่งเรื่องที่ต้องเตือนในเดือนกันยายนก็คือเรื่องของศัตรู เดือนนี้เริ่มมีปัญหาในเรื่องศัตรูมากยิ่งขึ้น ให้ระมัดระวังการถูกอิจฉา ใส่ร้ายกลั่นแกล้ง และเดือนนี้คุณอาจจะมีปัญหาเรื่องบริวารลูกน้อง ดวงของคุณเหมือนกับไม่มีลูกน้องเพราะถึงมีอยู่ก็ช่วยอะไรไม่ได้ คุณต้องไปจัดการทำอะไรด้วยตัวเองมากยิ่งขึ้นอย่างไรก็ตาม ต้องบอกก่อนว่าเรื่องหนัก ๆเครียด ๆ น่าจะแรงสุดหรือเข้าสู่ช่วงโค้งสุดท้ายในเดือนกันยายนนี้ พอผ่านจากเดือนนี้ไปเชื่อว่าทุกอย่างก็จะค่อย ๆ คลี่คลายไปในทางที่ดีขึ้นได้
ตุลาคม เป็นเดือนที่เปลี่ยนแปลงสำคัญเพราะจังหวะแห่งการเริ่มต้นใหม่ ดวงดาวที่ดีพระเอกขี่ม้าขาวจะเข้ามาในชีวิตของคุณ ทำให้เรื่องการทำงานมีโอกาสในเชิงความสำเร็จที่มากยิ่งขึ้น มีเจ้านายคอยช่วยเหลือ มีความไว้วางใจมอบหมายงานที่สำคัญให้กับคุณ มอบหมายหน้าที่ที่ดีขึ้น หรือตำแหน่งที่สูงขึ้น แต่แน่นอนมันจะต้องตามมาด้วยความรับผิดชอบและความเหน็ดเหนื่อยที่มากยิ่งขึ้นดังนั้นในช่วงเดือนตุลาคมนี้ถือว่าเป็นเดือนที่ใครอยากจะเปลี่ยนงาน ย้ายงาน หรือเริ่มต้นงานเริ่มต้นการเรียนการศึกษา ก็ล้วนแล้วแต่เป็นสิ่งที่จะมีความสำเร็จที่ดีเข้ามา หรือบางคนไปลงเรื่องความรักด้วย เช่น ถ้าคุณอยู่คนเดียวมานานแล้วอยากจะสละโสดเตรียมรับลมหนาวที่จะเข้ามาก็เป็นราศีที่มีลุ้น มีข่าวดี เข้ามาด้วยเช่นเดียวกันหรือใครที่ตั้งใจอยากจะวางแผนในเรื่องของการเงินการเจรจาธุรกิจกู้ยืมเงินก็ถือว่าเป็นจังหวะที่ดีด้วย
พฤศจิกายน ในเดือนนี้จังหวะดวงเรื่องงานจะเริ่มเดินหน้ามากขึ้น ก่อนหน้านี้ดาวประจำตัวของคุณอยู่ในเกณฑ์แปลกๆ ไม่ค่อยมีพลัง แต่ตอนนี้จะเป็นจุดแห่งการเริ่มต้นเดินหน้า ถึงแม้ว่าจะเป็นการเดินหน้าไปโดยลำพังไม่มีใครช่วย แต่ก็ยังเชื่อว่าด้วยความเป็นคนที่มีความตั้งใจ มีความมุ่งมั่นในตัวคุณ จะทำให้คุณเดินทางไปสู่เป้าหมายและความสำเร็จที่ดีขึ้นได้อย่างแน่นอนนอกจากนี้เรื่องของไอเดียความคิด การวางแผนอะไรใหม่ ๆ ในช่วงนี้จะเข้าตากรรมการมากขึ้น พูดไปแล้วมีคนฟังคนเชื่อ หรือพูดไปแล้วมีผลตอบรับที่ดีกลับมา ดังนั้นขอให้คุณใจเย็น ๆ สำหรับการตัดสินใจเรื่องงาน ช่วงนี้เป็นช่วงที่เพิ่งจะเริ่ม และก็อาจจะเป็นผลที่ต่อเนื่องไปในปีถัดไปด้วย
ธันวาคม เดือนส่งท้ายปีจะมีข่าวดีในเรื่องการเงิน ราศีคุณเป็นราศีที่จังหวะดวงดาวการเงินยังคงมีโชค ใครที่รอลุ้นเรื่องโบนัสรายได้พิเศษ ก็จะมีเข้ามาในช่วงนี้ ส่วนเรื่องงานหรือตำแหน่ง ก็จะมีโอกาสแห่งการเปลี่ยนแปลง การโปรโมต เลื่อนตำแหน่ง โชคจากการเดินทางไกลก็จะส่งผลดี นอกจากนี้ยังมีโชคในเชิงของอสังหาริมทรัพย์ การเป็นตัวแทนนายหน้าซื้อขายที่ดิน ก็จะเป็นสิ่งที่ดีที่เข้ามาในช่วงนี้เดือนธันวาคมเป็นเดือนที่อยากให้คุณหาเวลานิ่ง ๆ ในการวางแผนชีวิตให้กับตัวเองสำหรับปีถัดไปเพราะในปีถัดไปนั้นจะเป็นปีที่คุณจะก้าวไปสู่ความสำเร็จ ความก้าวหน้าที่ดีขึ้นอีกขั้นหนึ่ง ถ้าหากคุณไม่ได้เตรียมตัวล่วงหน้าก็อาจจะทำให้ไปไม่สุด ดังนั้นในเดือนสุดท้ายของปี ก็เชื่อว่าน่าจะเป็นเดือนที่ทำให้ไปไม่สุด ดังนั้นในเดือนสุดท้ายของปี ก็เชื่อว่าน่าจะเป็นเดือนที่เริ่มต้นในการวางแผนที่ดีในอนาคตของคุณได้ด้วย