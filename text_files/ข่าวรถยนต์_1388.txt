                หากพูดถึงรถยนต์ตลาดแล้วค่ายรถยนต์  Honda  ถือเป็นค่ายรถยนต์ที่วางจำหน่ายมาแล้วยาวนาน และได้รับความไว้วางใจจากใครหลายคน อต่ด้วยแนวทางที่เปลี่ยนไปทางด้านทัศนคติของผู้ใช้รถยนต์ ทำให้การนำเสนอโจทย์ที่ตอบสนองความประหยัดอาจจะเป็นสิ่งที่ต้องตอบโจทย์ในการใช้งาน 
                การนำเสนอความประหยัดในประเภทรถนั่งของ  Honda เคยสร้างความแตกต่างมาแล้ว กับการเป็นเจ้าแรกที่นำเสนอรถยนต์ที่สามารถใช้พลังงานทางเลือก  E20 และถ้าวันนี้ใครมองหาความประหยัด บางทีรถยนต์ค่ายนี้อาจจะตอบโจทย์คุณได้ไม่มากก็น้อย
 
E85  มีให้เลือก ทั้งเก๋งและอเนกประสงค์ 
                เมื่อพูดถึงรถยนต์ที่มาพร้อมพลังงานทางเลือกปัจจุบันถ้ามีโอกาส การเลือกคบรถยนต์ที่มาพร้อมพลังงานทางเลือก  E85  อาจจะทำให้หลายคนประหยัดเงินกระเป๋าได้มากยิ่งขึ้น โดยเฉพาะเมื่อน้ำมันชนิดนี้แม้จะต้องยอมรับง่าหาเติมยากแต่มีราคาถูกมากพอๆกับพลังงานทางเลือกตัวอื่น  ด้วยราคาเพียงลิตรละประมาณ 23 บาทเท่านั้น
  
                 Honda Civic 2012  ถือเป็นรถยนต์เพียงไม่กี่รุ่นในตลาดที่สนับสนุนความสามารถในเรื่องพลังงานทางเลือกที่ถือเป็นปรากฏการณ์หน้าใหม่อีกครั้งของค่ายรถยนต์  Honda   ในการให้ความสามารถในเรื่องพลังงานทางเลือก โดยฮอนด้าเองเคลมว่าฮอนด้า ซีวิคจะมีอัตราประหยัดน้ำมัน 11.3 ก.ม./ลิตร เมื่อใช้น้ำมัน อี 85
                นอกจาก Honda Civic แล้ว  Honda CR-V  ใหม่ยังเป็นรถอีกรุ่นที่เพิ่งเปิดตัวออกมาพร้อมกับความสามารถพลังงานทางเลือกอี 85 และในเวอร์ชั่นที่วางจำหน่ายในประเทศไทยถือเป็นรุ่นเดียวในโลกในกลุ่มที่สามารถใช้น้ำมันพลังงานทางเลือกนี้ได้ เรียกว่าเป็นความพิเศษจริงๆ
CNG  อีกทางเลือกที่พร้อมให้จับจอง 
                ไม่เพียงพลังงานทางเลือกในด้านน้ำมันอี 85 เท่านั้น แต่ล่าสุดฮอนด้ายังภูมิใจนำเสนอรถยนต์ติดก๊าซเป็นครั้งแรกที่พร้อมสรรพจากโรงงานในรถยนต์  Honda City CNG ที่มุ่งเน้นในการตอบโจทย์ในแง่ของพลังงานทางเลือกที่แตกต่างในการขับเคลื่อนรถยนต์และยังมีราคาถูกด้วย
 
                การมาของรถยนต์  Honda City CNG  ใหม่เป็นการตอบโจทย์ตลาดในแง่ของตัวเลือก สำหรับทางเลือกของลูกค้าที่ถามหาความประหยัดในการขับขี่มากกว่า สมรรถนะ โดยในรุ่นนี้อาจจะมีการปรับลดพละกำลังเมื่อใช้ก๊าซ แต่เมื่อสับใช้น้ำมันแล้วยังมีความสามารถไม่ต่างจากเดิมเลยแม้แต่น้อย
                ในแง่ราคามีการปรับเพิ่มอีกเล็กน้อยตามมูลค่าของระบบก๊าซที่ตอดตั้งเข้ามาเพิ่มเติม แถมการตบแต่งภายในด้วยโทนสีเบจก็เป็นสิ่งที่สร้างความแตกต่าง ในเรื่องการตบแต่งและอารมณ์ในการขับขี่
พลังไฮบริดล้ำอนาคต..ราคาจิบ จิบ
                กลายเป็นกระแสที่ได้รับความสนใจไม่น้อย เมื่อฮอนด้าเดินหน้าในการสร้างเซอร์ไพร์สกับราคาของรถยนต์ ฮอนด้า แจ๊ไฮบริด ที่เปิดตัวในราคา 768,000 บาท รุ่นเดียวที่เป็นแบบไฮบริด ครั้งแรกในรถยนต์นั่งขนาดเล็กและที่สำคัญยังได้สิทธิ์รถคันแรกด้วย

                การมาของรถยนต์  Honda Jazz Hybrid  ใหม่เป็นการสร้างความแตกต่างจากรถยนต์ที่ได้รับความนิยมอยู่ก่อนหน้านี้ โดยการทำให้รถมีความสามารถในการขับขี่ด้วยการนำมอเตอร์ไฟฟ้าเข้ามาเสริมการทำงาน ช่วยให้มีความประหยัดมากยิ่งขึ้นจากการใช้พลังงานทางเลือก ไปพร้อมกับการลดภาระทำงานของเครื่องยนต์ ซึ่งนอกจากประหยัดยังเป็นการรักษาสิ่งแวดล้อมไปด้วยในตัว
                เครื่องยนต์ขนาด 1.3 พร้อมระบบมอเตอร์ไฟฟ้า เคลมอัตราประหยัดที่  21 กิโลเมตรต่อลิตร ในการขับขี่ แต่ถึงอย่างงั้นมันก็มีค่าใช้จ่ายในแง่ของค่าบำรุงรักษาตามมา โดยเฉพาะที่หลายคนกังวลก็เป็นในส่วนของระบบแบตเตอร์รี่ที่ จะมีราคาเพียง 65,000 บาท เท่านั้น หากต้องมีการเปลี่ยน ซึ่งมีอายุการใช้งานนับสิบปี เลยทีเดียว
                3ทางเลือกจากค่ายรถยนต์ ฮอนด้าในการให้คุรประหยัดเงินในกระเป๋า ถือเป็นทางออกที่น่าสนใจไม่น้อย ยิ่งกับใครที่กำลังมองราคาน้ำมันแล้วน้ำตาไหลพรากๆ ไปพร้อมกัน วันนี้ก็อาจจะถึงเวลาแล้วในการเปลี่ยนเพื่อสิ่งที่ดีกว่า โดยเฉพาะกับเงินในกระเป๋า 
            
 