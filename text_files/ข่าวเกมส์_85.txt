5 เหตุผลที่ GTA V ของ PC เจ๋งกว่าเครื่องอื่นๆ
Grand Theft Auto V
เกือบจะครบสองปีแล้ว นับตั้งแต่ GTA V (Grand Theft Auto V) ออกมาให้เล่นกันบนเครื่อง PS3 และ Xbox360 เมื่อเดือนกันยายนปี 2013 แต่กว่าชาว PC จะได้เล่นกันก็ตั้งวันที่ 24 มีนาคม 2015 ซึ่งนับเป็นโชคดีของชาว PC ที่ยังได้เล่นกันอยู่ จากที่ปีแรกไม่มีวี่แววว่าทาง Rockstar จะประกาศทำลง PC เลย จนกระทั่งมาถึงยุค PS4 และ Xbox one จึงได้อานิสงส์ทำมาพร้อมกันไปด้วย แต่สุดท้ายก็ยังคงเป็นลูกเมียน้อยอีก เพราะได้เล่นหลัง PS4 และ Xbox one ซะอีก
ถึงแม้ว่าชาว PC เราจะต้องรอเล่นนานกว่าเครื่องอื่น แต่ GTA V ของ PC ก็ยังมีข้อดี 5 ประการที่ยังทำให้ GTA V ของ PC นั้นเจ๋งกว่าเครื่องอื่นๆ คุ้มค่ากับที่รอมายาวนานดังนี้
 
1. ไม่ต้องเสียค่าเล่นออนไลน์
หลายท่านคงทราบกันดีว่า ใน GTA V จะมีระบบการเล่นแบบออนไลน์ ที่เป็นเกม GTA Online อยู่ด้วย ซึ่งการจะเข้าเล่นออนไลน์ในเครื่องคอนโซลนั้น จะต้องเสียค่าสมาชิกพิเศษ อย่างของ PlayStation 4 ก็ต้องเป็น PSN Plus ส่วนของ Xbox One และ Xbox360 ก็ต้องเป็น Xbox Live Gold  (ยกเว้น PS3 ออนไลน์ฟรีอยู่) และของ PC แน่นอนว่าเปิดให้เล่นฟรีเช่นกัน เพียงสมัครสมาชิก Rockstar Games Social Club service เท่านั้นเอง แต่ว่าต้องเล่นแผ่นแท้นะ พวกเล่นเถื่อนหมดสิทธิ์
 
2. เป็นตัวเกมเวอร์ชั่นใหม่กว่า ของเวอร์ชั่น PS3 และ Xbox360
แม้สองเครื่องนั้นจะได้เล่นก่อนเกือบสองปี แต่ทาง Rockstar ก็ได้มีการปรับปรุงตัวเกมเป็นเวอร์ชั่นใหม่ เพื่อนำมาลง PC, PS4 และ Xbox one ด้วย จึงทำให้กราฟิกของเกมดีขึ้น มีภารกิจ อาวุธ พาหนะ และอื่นๆเพิ่มเติมเข้ามา ที่ไม่มีใน PS3 และ Xbox360 แถมยังมีโหมดมุมกล้อง First person ด้วย และพิเศษเฉพาะของ PC เท่านั้นอย่าง Rockstar Editor tool อุปกรณ์คำสั่งที่เพิ่มความสะดวกในการบันทึกเกมหรือแชร์ต่างๆ
Grand Theft Auto V
3. ได้สิทธิพิเศษใน GTA Online มากขึ้น
หากเคยซื้อ GTA V ของ PS3 หรือ Xbox360 แล้วมาเล่นใน PC ต่อจะได้รับสิทธิพิเศษในเกมมากกว่าปกติ เช่นเดียวกับของ PS4 และ Xbox one สิทธิพิเศษพวกนี้ก็เช่น เพิ่มภารกิจพิเศษคดีฆาตกรรมปริศนา เพิ่มรถรุ่นพิเศษ และโหมด shooting range challenges กับ wildlife photo challenge แถมยังมีชุดตัวละครใหม่ๆและพาหนะใหม่ด้วย ผู้เล่นสามารถโอนข้อมูลการเล่นจากไอดีเดิมบนเครื่องเก่า ไปใช้เล่นต่อได้ใน PC พร้อมกับรับสิทธิพิเศษเหล่านี้ แถมยังไม่ต้องเริ่มเล่นใหม่ด้วย
 
4. มี Mod มากมาย
เอกสิทธิ์ที่ไม่มีในเครื่องเกมคอนโซล แต่จะมีในเฉพาะเครื่อง PC เท่านั้นก็คือผู้เล่นสามารถติดตั้ง Mod ตัวเกมได้หลากลายตามใจชอบ จะเปลี่ยนตัวละคร เสื้อผ้า หน้าตา ทรงผม อาวุธ รถยนต์ และอื่นๆ ล้วนทำได้หมด ดังเราจะเห็นได้จาก GTA 4 มาแล้ว และเชื่อว่า GTA 5 คงมีเยอะกว่า
 
5. กราฟิกเจ๋งกว่าเครื่องอื่่นๆ
แน่นอนว่าออกทีหลัง กราฟฟิกก็ต้องเจ๋งกว่าแน่นอน ของ PS4 และ Xbox one ที่ว่าเจ๋งแล้ว แต่ก็ยังสวยสู้ของ PC ไม่ได้ เพราะของ PS4 นั้นมีความละเอียดภาพเพียง 1080P และเฟรมเรทเพียง 30 FPS เท่านั้น แต่ของ PC สามารถปรับให้สูงถึงระดับ 4K และเฟรมเรท 60 FPS ได้ แต่ทั้งนี้ก็ต้องขึ้นอยู่กับพลังของ PC ที่คุณใช้งานด้วย แถมของ PC ยังรองรับการเล่นด้วยจอภาพ 3 จอ และเปิดเล่นแบบ 3D ได้ด้วยการ์ดจอที่รองรับ NVidia 3D Vision
 





 
สุดท้ายสำคัญที่สุด อย่าลืมเช็คสเปกเครื่องที่ต้องใช้ในการเล่น ไม่อย่างนั้น GTA V ของ PC คุณอาจจะห่วยของของ PS3 และ Xbox360 ก็ได้นะ
Grand Theft Auto V PC Minimum specifications:

OS: Windows 8.1 64 Bit, Windows 8 64 Bit, Windows 7 64 Bit Service  Pack 1, Windows Vista 64 Bit Service Pack 2* (*NVIDIA video card  recommended if running Vista OS)
Processor: Intel Core 2 Quad CPU Q6600 @ 2.40GHz (4 CPUs) / AMD Phenom 9850 Quad-Core Processor (4 CPUs) @ 2.5GHz
Memory: 4GB
Video Card: NVIDIA 9800 GT 1GB / AMD HD 4870 1GB (DX 10, 10.1, 11)
Sound Card: 100% DirectX 10 compatible
HDD Space: 65GB
DVD Drive

Grand Theft Auto V PC Recommended specifications:

OS: Windows 8.1 64 Bit, Windows 8 64 Bit, Windows 7 64 Bit Service Pack 1
Processor: Intel Core i5 3470 @ 3.2GHZ (4 CPUs) / AMD X8 FX-8350 @ 4GHZ (8 CPUs)
Memory: 8GB
Video Card: NVIDIA GTX 660 2GB / AMD HD7870 2GB
Sound Card: 100% DirectX 10 compatible
HDD Space: 65GB
DVD Drive

 