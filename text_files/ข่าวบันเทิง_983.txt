เป็นภาพยนตร์ที่ยังอยู่ในความทรงจำของใครหลายคนอยู่เสมอ สำหรับ "แฟนฉัน" แม้ผ่านมานานถึง 12 ปี จนเด็กๆ นักแสดงในเรื่องโตเป็นหนุ่มเป็นสาวกันหมดแล้ว
ล่าสุด เมื่อวานนี้ (3 ต.ค.) แก๊งนักแสดงและผู้กำกับภาพยนตร์ ได้รวมตัวกันจัดปาร์ตี้เพื่อฉลองครบรอบ 12 ปี หลังจากเข้าฉายไปเมื่อวันที่ 3 ตุลาคม 2546 และกวาดรายได้ไปได้ถึง 137 ล้านบาท
โดย 6 ผู้กำกับ และนักแสดงนำอย่าง แน็ก ชาลี และ โฟกัส จีระกุล ก็ได้โชว์ภาพประทับใจ ถ่ายรูปเลียนแบบภาพโปสเตอร์หนัง และภาพขณะถ่ายทำเมื่อ 12 ปีที่แล้ว แบบเหมือนเป๊ะ มาฝากแฟนๆ กันด้วย
ขอขอบคุณภาพจากอินสตาแกรม @hanakirin_su, @cholwaree, @pingadisorn, @taloombon, @ese_stagram, @yongsongyos, @focusbabyhippo, เฟซบุ๊ก Charlie และ Focus Jeerakul