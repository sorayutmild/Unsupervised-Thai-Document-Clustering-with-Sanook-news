iPad ถึงคราวแย่ล่ะนะ
iPad ที่เพิ่งเปิดตัวไปไม่นานหลายๆ คนน้ำลายไหล คันไม้คันมืออยากได้มาถือกันสักเครื่อง ด้วยความเบาลงกว่า 20% และบางลงกว่า 28% ที่ทำให้ iPad Air จะกลายเป็น Tablet ที่มีคุณสมบัติน่าพกพามากที่สุด ได้คะแนนจากนักรีวิวสูงเป็นประวัติการณ์ เพราะนอกจากเบา บาง ลงแถมเร็วขึ้นอีกต่างหาก ผมยกให้เป็น แท็บเล็ตที่เซ็กซี่ที่สุดในตลาดตอนนี้

เป็นที่รู้กันว่า Apple เป็นผู้ทำให้ตลาด Tablet กลายเป็นตลาดใหม่ที่มีเม็ดเงินมหาศาลจากวิสัยทัศน์ของ สตีฟ จ็อบส์ และทำให้ตลาดพีซี เข้าสู่ขาลงแบบสุดๆ iPad ถือเป็น icon แจ้งเกิดของยุคอุปกรณ์พกพาขนาดเท่าสมุดที่ทำอะไรได้มากมายที่ไหนก็ได้ แต่หลังนี้มีคู่แข่งเกิดขึ้นมามากมายโดยเฉพาะซัมซุงที่น่าจะเป็นคู่แข่งรายเดียวที่สูสีเป็นมวยที่ชกกันสนุก รวมถึงไมโครซอร์ฟถึงแม้จะไม่ได้โดดเด่นในตลาดนี้แต่ก็เหน็บแนมไปซะทุกที iPad เป็นแค่อุปกรณ์ให้ความบันเทิงเท่านั้น iWork ชุดทำงานที่ Apple ออกมาแจกฟรีว่าเป็นของไม่มีคุณภาพ สู้โปรแกรม Office ที่นิยมไปทั่วโลกไม่ได้ซึ่งมันอยู่ใน Surface แท็บเล็ตของ Microsoft นั่นเองแต่ก็ไม่เห็นขายดีเท่าไหร่นะ กลายเป็นสงครามน้ำลายไปครับ


iPad แม้จะเป็นแท็บเล็ตที่ขายได้มากที่สุดในโลกตอนนี้ (170 ล้านเครื่อง) แต่ดูเหมือนตอนนี้สถานภาพผู้นำเริ่มจะสั่นคลอนไป และแนวโน้มท่าจะยากที่จะกลับมาผงาดได้อีกครั้ง เพราะไม่ง่ายเลยในการคว้าแชมป์ในตลาดที่กำลังเดือดและถูกพัฒนาไปหลายทิศทาง จะเห็นได้ชัดว่าตอนนี้ แท็บเล็ตต้องเป็นมากกว่าแค่ความบันเทิง ต้องมีพระภาคของการทำงานเข้าไปด้วย อย่าง Surface ที่สะดวกในการทำเอกสารหลากหลายจากการมีคีย์บอร์ดและชุด Office ที่มาพ่วงด้วย หรือ ตระกูล Galaxy Note ที่ปากกากลายเป็นเครื่องมือเพิ่มความสามารถในการทำงานกับแท็บเล็ตได้อย่างดี ผมว่าหลายคนอยากได้ iPad แต่พอได้เห็น แท็บเล็ตตัวอื่นๆ ในตลาดตอนนี้ก็เปลี่ยนใจได้ไม่ยากเท่าไหร่นัก
iOS7 ที่หลายๆ คนอัพเดทเป็นที่เรียบร้อยถือเป็นการมาที่ถูกที่ถูกจังหวะ แม้จะถือว่าเป็นระบบปฏิบัติการที่เปลี่ยนแปลงการใช้งานของ iPhone iPad มากที่สุดเท่าที่ Apple เคยมีมาด้วยหน้าตาที่สวยงามและการใช้งานที่ง่ายกว่าทำให้ในแง่ของการใช้งาน มีการวัดคะแนนเทียบกับ Android และ WindowsPhone iOS7 ได้คะแนนสูงที่สุดถือว่าในเรื่องนี้เป็นผู้นำมาแต่ไหนแต่ไร ชนะแชมป์เดิมคือ iOS6 ที่เป็นของ Apple เองตรงกันข้ามกับอีกผลสำรวจมีการไปถามความพึงพอใจแท็บเล็ตในตลาด โดย J.D.Power ปรากฏว่า Samsung กลับได้ตำแหน่งผู้ชนะไปครองในคะแนนที่ห่าง Apple แบบเฉียดฉิว ซึ่งก่อนหน้านี้ Apple เคยเป็นที่ 1 มาตลอด ไม่เพียงเท่านั้นบัลลังก์ของ iPad ยังคงโดนเขย่าอย่างต่อเนื่องจากพี่แซม แม้จะออกมาประกาศถึงความสำเร็จของตัวเองที่สามารถขาย iPad มาแล้วได้มากกว่า 170 ล้านเครื่องทั่วโลก แต่ตามรายงานของ Business Insider ทำรายงานการช่วงชิงตลาดกันนับตั้งแต่ต้นปี 2012 จนถึงกลางปีที่ผ่านมา Apple กำลังโดน Samsung ขโมยตลาดแท็บเล็ตอย่างต่อเนื่องจากเดิมที่ iPad ครองตลาด 71% เหลือ 28% ดูซัมซุงจะแรงหยุดไม่อยู่ไม่เพียงแค่สินค้าที่ครองส่วนแบ่งไปได้มากแล้ว บริษัทกำลังขึ้นแท่นกลายเป็นบริษัทที่ทำกำไรได้มากขึ้น แซงแอปเปิ้ล ตั้งแต่ต้นปีที่ผ่านมา
ดูทีท่า iPad กำลังตกที่นั่งลำบากเพราะคู่แข่งที่มารอบด้าน โจมตีมาที่ Apple โดยตรง เกมของ Apple ต้องตั้งรับรักษาฐานแฟนที่ยังรักในผลิตภัณฑ์ของแอปเปิ้ลให้ได้ หวังว่าจะมีการเปลี่ยนแปลงในทางที่ดีขึ้นในการพัฒนากลุ่มสินค้า Tablet ของแอปเปิ้ล แม้จะต้องกลืนน้ำลายตัวเองบ้างในบางครั้ง เหมือนตอนที่ทำบอกว่าจะไม่ทำ iPad ขนาดเล็ก แต่ก็ออก iPad mini ออกมาขาย และคาดว่าจะมี iPad ในขนาดอื่นๆ ออกมาแก้เกมที่กำลังโดนแย่งชิงรอบด้าน แล้วคุณล่ะเปลี่ยนใจไปให้คนอื่นแล้วรึยัง
สนับสนุนเนื้อหา: blog.butthun.com