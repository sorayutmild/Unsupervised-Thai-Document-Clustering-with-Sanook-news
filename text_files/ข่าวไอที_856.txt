     ทุกวันนี้ Smart Phone และมือถือ แม้กระทั่ง Tablet ออกใหม่เป็นจำนวนมาก ซึ่งต้องบอกว่าแม้ทุกเครื่องจะมีการตรวจสอบคุณภาพ หรือ QC มาดีแล้วก็ตามอาจจะมีจุดบกพร่องได้บ้าง แล้วเรา ๆ ที่เป็นผู้บริโภคจะตรวจสอบเครื่องได้อย่างไรบ้าง ครั้งนี้ Sanook! Hitech มีวิธีตรวจเช็คมือถือเครื่องใหม่ ของคุณว่า อยู่ในสภาพที่พร้อมใช้งานหรือไม่ ซึ่งมีวิธีเช็คง่าย ๆ ดังนี้

1.ตรวจสอบสภาพกล่องและของภายในกล่อง

     ปกติ Smart Phone เครื่องใหม่ของคุณไม่ว่าจะเป็นยี่ห้ออะไรก็ตามแต่ จะต้องมีกล่อง ซึ่งการดูกล่องเครื่องที่อยู่ในสภาพสมบูรณ์ไม่มีร่องรอยบุบอะไร ก็เป็นอีกรูปแบบที่บอกได้ว่าเครื่องอยู่ในสภาพสมบูรณ์ได้ แต่อย่าพึ่งฟันธงว่าเครื่องจะใช้งานได้ดี จนกว่าคุณจะเปิดดูข้างในซะก่อนว่า อุปกรณ์ที่ให้มาครบหรือไม่ และจงรู้ไว้ว่า กล่องที่มีการห่อมาอย่างดี ใช่ว่าจะเป็นเครื่องที่ใหม่เสมอไปนะครับ
2.เช็คสภาพรอบเครื่อง

     หลังจากที่เช็คสภาพกล่องและอุปกรณ์เสริมให้เรียบร้อยแล้ว ขั้นต่อไป สภาพเครื่องที่ออกมา จะต้องดูให้เรียบร้อยทั้งช่องไฟ งานประกอบและส่วนต่าง จะต้องอยู่ในสภาพสมบูรณ์พร้อมใช้ วิธีการใช้ตรวจสอบทำได้ง่ายมากคือ จับเครื่องหมุนและดูด้วยตาของเรา หากมีรอยนิดหน่อย ถ้าเช็คออกได้ให้จัดการทันที และถือด้วยความระวัง ที่สุด พอไม่มีที่ติค่อยเปิดเครื่องและเช็คอย่างอื่นต่อไป
3.การตรวจสอบหน้าจอ
     การตรวจสอบหน้าจอในที่นี้หมายถึงเรื่อง Dead Pixel หรือการแสดงผลของหน้าจอที่จะมีจุดสีที่แปลกเมื่อต้องเปิดหน้าจอ ซึ่งสามารถเค้าหาการทดสอบ Dead Pixel ได้จากเว็บไซต์ เช่น http://iphonedpt.awardspace.com/ เป็นต้น เมื่อเข้าเว็บไปแล้วให้กดเลือกสีที่ต้องการตรวจสอบ ทีละสี แนะนำว่า ต้องกดให้ครบนะครับ
4.ตรวจสอบการใช้งานทั่วไป

     ก่อนจะถึงขั้นตอนสุดท้าย การใช้งานทั่วไปถือว่าเป็นอีกสิ่งที่สำคัญ เพราะมันหมายความว่า ทั้งการโทร การทัชหน้าจอ และการทดสอบลำโพงเสียงเรียกเข้า รวมถึง ระบบสั่น ต้องเช็ค วิธีการคือ ให้คุณโทรออกไปที่เบอร์ใครก็ได้ที่คุณรู้จัก ลองพูดคุยก่อน เสร็จแล้วบอกให้ฝ่ายตรงข้ามโทรกลับมา เพื่อทดสอบลำโพงเครื่อง และ ระบบการรับสาย หากเสร็จแล้วใช้ได้ดี ลองเข้าเว็บไซต์ที่มีความยาวพอสมควร เลื่อนดูข้อมูล และทดสอบการถ่ายเข้าออกของภาพด้วย ถ้าสามารถทดลองกล้องได้จะดีอย่างยิ่ง แต่ถ้ารู้รหัสลับที่สามารถเช็คได้ แต่ละยี่ห้อที่ไม่เหมือนกัน
5.ตรวจสอบใบเสร็จรับเงิน และ ถามเงื่อนไขการรับประกัน
     เมื่อทุกอย่างสมบูรณ์แล้ว สิ่งสุดท้ายที่คนส่วนใหญ่มักจะพลาดกันส่วนใหญ่คือ ใบเสร็จรับเงิน ควรตรวจสอบว่า ได้รับของครบตามใบเสร็จหรือไม่ ย้ำว่า รายการของแถมจะไม่ได้มาอยู่ในใบเสร็จนะครับ ฉะนั้นอย่าไปทักพนักงานขายเรื่องรายการของแถมในใบเสร็จนะครับ และอีกสิ่งที่จะต้องถาม ไม่ว่าพนักงานขายบอกหรือยัง คือ เงื่อนไขการรับประกัน เมื่อเครื่องมีปัญหา สามารถนำกลับมาเปลี่ยนได้ภายในกี่วัน ซึ่งส่วนมากจะได้ 7 วัน
     หากบาง Brand ที่มีประกันภัยหรืออุบัติเหตุ ควรจะถามด้วยว่าจะครอบคลุมอะไรบ้าง ถ้าบาง Brand ต้องซื้อเพิ่มสามารถซื้อเพิ่มได้ที่ใดบ้าง เพื่อรักษาสิทธิ์ของคุณนั่นเอง
     อย่างไรก็ตาม การเลือกซื้อมือถือนอกจากรุ่นที่ถูกใจแล้ว ถ้าตรวจสอบเครื่องดีและสามารถใช้งานได้สบายใจแล้วก็ตาม สิ่งหนึ่งที่จะทำให้คุณใช้งานมือถือเต็มประสิทธิภาพ ต้องถามเรื่องการใช้งานเกี่ยวกับเครื่องจากพนักงานขายหรือผู้เชียวชาญ จะดีที่สุดก่อนที่จะนำเครื่องกลับบ้านและใช้งานอย่างมีความสุข