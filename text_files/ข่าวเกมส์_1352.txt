 
Resident Evil 6
Resident Evil 6 หายนะซอมบี้ระบาดทั่วโลก พร้อมไวรัสตัวใหม่ C Virus และสัตว์ประหลาดชีวภาพตัวใหม่ J'avo ที่ผู้เล่นจะต้องช่วยเหลือเหล่าตัวละครหลัก ทั้ง 6 คน จาก 3 เส้นทาง ในการต่อสู้เอาชีวิตรอด และช่วยเหลือหายนะของโลกครั้งนี้ให้ได้ แต่ลองมาคิดกลับกันดูบ้างว่าถ้าผู้เล่นไม่ได้เล่นเป็นฝ่ายตัวเอก แต่ไปเล่นฝั่งซอมบี้และพวกตัวประหลาดบ้างล่ะ จะสนุกแค่ไหน เมื่อคิดได้ดังนั้น ทาง Capcom ก็เลยจัดโหมดใหม่ให้ชื่อว่า Agent Hunt Mode ให้ผู้เล่นได้เล่นเป็นซอมบี้และสัตว์ประหลาด ตามล่าเชือดพวกตัวเอกอย่าง Leon, Chris และ Jake ให้ราบคาบ
 
วิธีการเล่นใน Agent Hunt Mode จะแตกต่างจาก Mercenaries mode ที่เคยมีในภาคเก่าๆ แต่จะโผล่ออกมาให้เลือกเล่นได้หลังจากที่ผู้เล่นเคลียร์เกมจบไปแล้วหนึ่งรอบเหมือนกัน ในโหมด Agent Hunt Mode นี้ไม่ใช่โหมดการเล่นที่แยกมาจากเนื้อเรื่อง แต่มันก็คือโหมดเนื้อเรื่องนั้นแหละ ผู้ที่เล่นโหมดนี้จะเข้าไป Join การเล่นในโหมดเนื้อเรื่องของผู้เล่นคนอื่นที่เล่นเป็นตัวเอกทั่วไปได้ แถมยังไม่บอกอีกด้วยว่า ตัวซอมบี้หรือศัตรูประหลาดตัวไหนที่มีผู้เล่นบังคับอยู่ แต่จะแค่มีข้อความเตือนว่า ตอนนี้มีผู้เล่นเข้ามาควบคุมฝ่ายศัตรูอยู่นะ ให้ระวังตัวไว้เท่านั้น นอกจากนี้ฝ่ายที่เล่นเป็นซอมบี้นั้น ยังสามารถ Join เข้ามาร่วมมือกันหลายๆคน เพื่อฆ่าผู้เล่นที่เป็นเล่นฝ่ายตัวเอกในขณะนั้นอยู่ได้ด้วย
สำหรับใครที่ชอบเล่นแบบ Online ก็ระวังไว้ให้ดีๆ เล่นๆอยู่ ซอมบี้ที่คุณสู้ อาจจะฉลาดและเก่งเพิ่มขึ้นมาก็ได้ใครจะรู้ เหอๆๆๆ
 
Update: Capcom เปิดเผยเพิ่มเติมว่า Resident Evil 6 ผู้เล่นจะได้เล่นเป็น Ada Wong ด้วย จากข้อมูลสัมภาษณ์ในนิตยสาร Famitsu ฉบับล่าสุด จากคุณ Hiroyuki Kobayashi, Eiichiro Sasaki และ Yoshiaki Hirabayashi สามผู้นำทีมงานสร้างของภาคนี้ โดยการเล่นเป็น Ada นั้นจะไม่ได้มีในให้เล่นโหมดเนื้อเรื่องปกติ แต่จะเป็นโหมดพิเศษอีก ซึ่งจะเล่นได้หลังจากเคลียร์เนื้อเรื่องปกติแล้วเช่นกัน โหมดการเล่นของ Ada จะเป็นการไขปริศนาทั้งหมดของเธอ ว่าเธอหายไปไหนนับตั้งแต่หลังจบภาคสี่ พร้อมทั้งไขปริศนาเรื่องราวของภาคนี้ด้วย แต่ว่าโหมดเล่นเป็น Ada จะเป็นโหมดเล่นคนเดียว Single-player และจะไม่มี partner ช่วยเหลือใดๆเลยด้วย ต้องเล่นคนเดียวเท่านั้น
และเช่นเดียวกับอีกโหมด หากคุณเล่นเป็น Ada แล้วต่อออนไลน์ คุณก็อาจจะไปเจอผู้เล่นคนอื่นที่เล่นเป็นตัวละครอื่นอยู่ก็ได้ ส่วนอาวุธหลักของ Ada คือปืนหน้าไม้ ที่สามารถปรับเปลี่ยนกระสุนลูกดอกได้หลายชนิด
 
 
Resident Evil 6
 
Resident Evil 6
 
Resident Evil 6
 
 
ข้อมูลอ้างอิงจาก

http://andriasang.com/con23s/re6_agent_hunt/
