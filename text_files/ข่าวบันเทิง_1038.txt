จากกระแสข่าวกรณีเสี่ยงคลอดลูกแฝดก่อนกำหนด ของนักแสดงสาวมากความสามารถ "โอปอล์ ปาณิสรา อารยะสกุล" ซึ่งเป็นผลมาจากภาวะผิดปกติจากการตั้งครรภ์ จนบรรดาแฟนคลับแห่เข้าไปโพสต์ข้อความให้กำลังใจจนล้นอินสตาแกรม
ล่าสุดทางด้านของเพื่อนชายคนสนิทอย่างหนุ่ม "ซันนี่ สุวรรณเมธานนท์" ก็ได้ออกมาเผยความรู้สึกหลังทราบกระแสข่าวดังกล่าวกับกองทัพสื่อว่า ส่วนตัวแล้วตนเองยังไม่รู้รายละเอียดของเหตุการณ์ที่เกิดขึ้นมากนัก แต่ก็เชื่อว่าผลที่ออกมาน่าจะเป็นข่าวดีมากกว่าข่าวร้าย พร้อมออกปากแซวโอปอล์เป็นผู้หญิงแข็งแรง จึงมั่นใจว่าไม่มีอะไรน่าเป็นห่วงแน่นอน...
ถามถึงข่าวเรื่องอาการเสี่ยงของ โอปอล์ เราพอจะทราบไหม ?"จริงเหรอครับ ผมยังไม่ได้คุยกับเขาเลย แต่ผมเชื่อว่าทุกอย่างจะต้องออกมาปลอดภัยทั้งหมดแน่นอน ผมเชื่ออย่างนั้นครับ"
ช่วงที่ผ่านมาเราเองได้มีโอกาสโทรให้กำลังใจหรือถามไถ่ ?"เอ่อ...ก็มีถามครับแต่นานแล้ว ซึ่งเรื่องใหม่อันนี้ผมยังไม่รู้รายละเอียดอะไรเลย แต่ไม่น่าจะมีอะไรหรอกครับ น่าจะเป็นในแง่บวกมากกว่า"
พอเราทราบข่าวแล้วจะหาโอกาสไปเยี่ยมด้วยตัวเองไหม ?"ยังไม่รู้เหมือนกันครับ ต้องดูก่อน แต่อาจจะไป"
เราจะให้กำลังใจเพื่อนยังไงบ้าง ?"เอ่อ...เราต้องคิดถึงแต่สิ่งดีๆ ครับ เรื่องไม่ดีอย่าไปคิดครับผม ณ ตอนนี้ผมก็พยายามคิดให้มันเป็นไปในทางที่ดีอยู่"
เพื่อนๆ ในกลุ่มที่สนิมกันเริ่มมีการถามไถ่ถึงอาการบ้างไหม ?"ยังเลยครับ คือเรายังรู้สึกว่าทุกอย่างมันปกติ งงเหมือนกันที่จู่ๆ วันนี้พี่ๆ ก็มาถาม แต่เอาเป็นผมเชื่อว่าไม่มีอะไรแน่นอน ผมเชื่อแบบนั้นจริงๆ"
ส่วนตัวเรา เราคิดว่าโอปอล์เขาเป็นคนแข็งแรงไหม ?"แข็งแรงครับ เขาเป็นคนแข็งแรง ขนาดเวลาทำงานเขายังวิ่งเลยนะจริงๆ แล้วอ่ะ (หัวเราะ)"
ก่อนหน้านี้โอปอล์เขาเคยมาพูดหรือเกริ่นอะไรให้เราฟังบ้างไหม ?"เอ่อ...คือผมก็รู้นะครับว่าเขาต้องไปนอนที่โรงพยาบาล แต่มันก็ไม่ได้มีเรื่องอันตรายอะไร มีแต่เรื่องดีๆ (ยิ้ม)"
เขาดูมีเรื่องอะไรที่รู้สึกกังวลเป็นพิเศษบ้างหรือเปล่า ?"เขากังวลเรื่องหน้าลูกครับ คือเขาอยากให้เหมือนพี่โอ๊คมากกว่า แต่ผมบอกว่าเหมือนเขาก็น่ารัก ดี อย่าไปกดดัน ดี (หัวเราะ)"
เครดิตภาพประกอบจาก Instagram opalpanisara