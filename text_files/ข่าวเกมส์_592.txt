eSports
เมื่อเดือนสิงหาคม 2013 ที่ผ่านมาทางสหรัฐอเมริกาได้มีประกาศยอมรับ eSports เป็นกีฬาชนิดหนึ่งอย่างเป็นทางการ เช่นเดียวกับกีฬาทั่วไป และให้สิทธินักกีฬา eSports เทียบเท่านักกีฬาทั่วไปด้วย หลังจากที่มีปัญหานักกีฬา eSports ต่างชาติทำ VISA ไม่ผ่านจนไม่สามารถมาร่วมแข่งขัน eSports รายการใหญ่ได้ ซึ่งต้องขอบคุณทาง Riot Games เจ้าของเกม League of Legends ที่มีส่วนในการร่วมต่อสู้จนทำให้ทางอเมริกายอมให้สิทธิกับนักกีฬา eSports โดยนักกีฬา eSports คนแรกที่ได้รับ Visa จากอเมริกา ในฐานะนักกีฬา eSports ก็คือ Danny "Shiphtur" Le นักแข่งเกมส์ League of Legends ชาวแคนาดา แต่นั่นก็ไม่แปลกอะไร เพราะชาวแคนาดานั้นทำ Visa เข้าอเมริกาได้ง่ายอยู่แล้ว วันนี้เราจะพาไปดูชาวเอเชียคนแรกที่ได้ Visa นักกีฬา eSports เขาก็คือ Kim "viOlet" Dong Hwan อายุ 23 ปีชาวเกาหลีใต้ นักแข่งเกม Starcraft (ทั้งภาค 1 และ 2)
Kim ได้รับ Visa P-1A จากทางอเมริกามาเมื่อวันที่ 9 ธันวาคม 2013 ที่ผ่านมา เขาให้สัมภาษณ์กับสื่อ Daily Dot ว่าเขาดีใจมากที่ในที่สุดเขาก็ได้ Visa ไปแข่งที่อเมริกาเสียที หลังจากที่ผ่านมานั้นทำ Visa ไม่ผ่านเสียที นอกจากนี้การที่เขาได้รับ Visa ในฐานะนักกีฬา eSports ก็มีสิทธิเทียบเท่านักกีฬาทั่วไปด้วย ทำให้เขาได้สิทธิในการเลื่อนเกณฑ์ทหารออกไปได้ และวีซ่า P-1A ก็ยังให้สิทธิ์ Kim ไปศึกษาต่อที่อเมริกาด้วย แถมยังจะได้เบี้ยเลี้ยงทุกเดือนในฐานะนักกีฬาระหว่างที่อยู่ในอเมริกา เพราะเป็นวีซ่าพิเศษ ส่วนนักกีฬาคนอื่นๆที่ไม่มีวีซ่าตัวนี้ ก็จะมีวีซ่าปกติที่มีสิทธิ์แค่เข้าร่วมแข่งขันต่างๆแทนเท่านั้น
ก่อนหน้านี้ Kim เคยปฏิเสธที่จะไปเรียนต่อที่อเมริกามาแล้วถึง 3 ครั้ง เพราะว่าเขามีสัญญาเหลือค้างกับผู้จัดการและเอเย่นต์ส่วนตัวอยู่ ห่วงว่ามันจะส่งผลต่ออนาคตนักแข่ง eSports ของเขา แต่หลังที่จัดการเรื่องทุกอย่างเรียบร้อยแล้ว เขาก็ตกลงรับวีซ่าจากทางอเมริกามา ซึ่งเป็นวีซ่าที่ทาง Blizzard จัดทำให้ หลังจากที่ Kim แข่งขันและคว้าเงินรางวัลรายการต่างๆมารวมแล้วกว่า 1.6 ล้านดอลล่าห์สหรัฐฯ
ที่เหลือตอนนี้ก็เป็นทางนักกีฬา eSports ของไทยบ้างล่ะครับ ว่าใครจะได้วีซ่า P-1A แบบเทพ StarCraft นี้เป็นคนแรก