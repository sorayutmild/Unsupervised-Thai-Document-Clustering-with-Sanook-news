Samsung Galaxy Folder 2 มือถือฝาพับ ดีไซน์สวย รีเทิร์น! ถูกนำมาเปิดตัวอีกครั้งในบ้านเกิด สเปกเดิม เพิ่มเติมคือสีใหม่ ในราคาไม่ถึงหมื่น
หลังจากที่ทาง ซัมซุง ได้เปิดตัว Samsung Galaxy Folder 2 มือถือฝาพับรุ่นสานต่อ เมื่อเดือนกันยายน ปีที่ผ่านมา โดยวางจำหน่ายเฉพาะที่ประเทศจีนเพียงแห่งเดียวนั้น
ล่าสุด ทางซัมซุง ได้เปิดตัว Samsung Galaxy Folder 2 อีกครั้งในบ้านเกิดอย่างประเทศเกาหลีใต้ โดยสเปกยังคงเดิม แต่ได้เพิ่ม 2 สีสันใหม่ นั่นก็คือ สีแดง Burgundy และสีดำ

สำหรับสเปกของ Samsung Galaxy Folder 2 มาพร้อมกับหน้าจอแสดงผลขนาด 3.8 นิ้ว ความละเอียด 480 x 800 พิกเซล, ชิปเซ็ต Qualcomm Snapdragon 425 แบบ Quad-Core Processor ความเร็ว 1.4 GHz, หน่วยความจำ RAM ขนาด 2 GB, หน่วยความจำภายในตัวเครื่อง (ROM) ขนาด 16 GB รองรับ microSD Card, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 8 ล้านพิกเซล, แบตเตอรี่ขนาด 1950 mAh, รองรับการใช้งาน 2 ซิมการ์ด, รองรับเครือข่าย 4G LTE และทำงานบนระบบปฏิบัติการ Android 7.0 (Nougat)
ส่วนราคาของ Samsung Galaxy Folder 2 ในเกาหลีใต้ อยู่ที่ 297,000 วอน หรือราว ๆ 8,900 บาท ซึ่งยังไม่มีข้อมูลว่า จะมีวางจำหน่ายในประเทศอื่นด้วยหรือไม่