
ดูจากคลิปด้านบน อาจจะกำลังคิดว่าเขากำลังเล่นดวลใช้อาวุธต่อสู้กัน ในสไตล์เกมส์ Ragnarok Online ใช่ไหมครับ เพราะอาวุธและชุดต่างๆมันคล้ายกับ RO มากๆ แต่จริงๆแล้ว มันเป็นการท้าดวลกึ่งๆทะเลาะวิวาทของสำนักฮูฒันร่า โดย ฮูฒันร่า  นั้นเป็นสำนักศิลปะป้องกันตัว ที่มีความเชื่อว่าเป็นวิชาที่สุดยอดที่สุดในโลก มีความเชื่อและข้อห้ามต่างแปลกและพิศดาร เป็นข่าวดังเมื่อหลายปีก่อน ว่ากันว่าคนของสำนักฮูฒันร่า ที่คิดว่าสลายตัวไปหมดแล้ว แต่ตอนนี้กลับมาใหม่ และได้ท้าดวลคนให้มาประลองอาวุธกันตามคลิปที่เห็น โดยต้นเหตุของเรื่องมาจากคนที่ชื่อ เน ฮูฒันร่า นั้นไม่พอใจที่คนกล่าวหาว่าฮูฒันร่าสอนวิชาหลอกลวง ก็เลยทำการท้าคนเหล่านั้นมาสู้กันที่สวนลุมพินีนั่นเอง โดยแต่งตัวมาในแบบนินจากันเลยทีเดียว
ในการต่อสู้นี้มีกฎว่าจะต้องใช้อาวุธจากไม้เท่านั้น แต่อาวุธจากไม้ที่ใช้สู้กันก็ใช่ว่าจะปลอดภัยนะครับ เจ็บกันจนได้เลือดเหมือนกัน เพราะไม้เหลากันมาแหลมคม แถมยังไม่มีชุดป้องกันที่เหมาะสมด้วย ส่วนท่าต่อสู้จะเห็นว่ามีบางคนใช้ท่าที่คล้ายๆมาจากเกมส์หรือการ์ตูน ก็เลยทำให้คนส่วนมากคิดว่าเป็นการต่อสู้ของพวก โอตาคุ เพราะแต่งตัวพิลึกๆด้วย แต่จริงๆแล้วไม่ใช่ครับ นั่นเป็นท่าที่ทางสำนักนั้นเขาคิดว่ามันเด็ดต่างหาก ว่าไปนั่น
ศึกในครั้งนี้มีชื่อเป็นทางการว่า Monday 18, November 2013 ชุมนุมนักดาบ เป็นศึกการดวลกันระหว่างฝ่าย ฮูฒันร่า - โฮฟาทูร่า และกลุ่มนักดาบ โดยทั้งสองจะส่งนักสู้จากกลุ่มของตนขึ้นมาต่อสู้กันโดยมีอาวุธประจำตัว โดยมีกติกาบัญญัติไว้เรียบร้อยจากการตกลงของทั้งสองฝ่ายคร่าวๆดังต่อไปนี้
1. กฎที่ใช้ดวลดาบ ซึ่งไม่สามารถเปลี่ยนแปลงหรือเพิ่มเติมได้ มีดังนี้
1.1.           กฎนักเลง ตัวต่อตัว หรือ หมู่ต่อหมู่
1.2.           เป็นตายไม่เอาความ
1.3.           ยกมือยอม ร้องว่ายอม ต้องยุติการดวล
1.4.            อาวุธที่ใช้ อยู่ที่ความถนัดของคู่ดวล ทุกฝ่าย ตามถนัด แต่ต้องทำจากไม้ ชนิดต่างๆ เท่านั้น
2.สิทธิเสมอภาค และจริยธรรมของการดวลดาบ
2.1.           คู่ดวลดาบ ต้องถือเกียรติของนักดาบ คุณธรรมนักเลง ไม่ใช่อันธพาลหัวไม้ การจู่โจมต่อสู้ทำร้ายคู่ดวล จะต้องคำนึงถึงการต่อสู้ทำร้ายในจุดที่ไม่เป็นอันตรายอย่างร้ายแรงต่อคู่ดวล
2.2.           สตรีที่เป็นนักดาบมีสิทธิเสมอภาคเยี่ยงบุรุษนักดาบ ทุกประการ
2.3.            ผู้เข้าร่วมการดวลดาบ จะต้องลงลายมือชื่อ เป็นหลักฐาน ในวันเวลา ณ.สถานที่ดวลดาบ
แต่หลังจากได้ดูแล้ว ชาวอินเตอร์เน็ตต่างก็ลงความเห็นว่า ศึกที่คล้าย PVP แบบเกมส์ครั้งนี้ ไม่มีอะไรเหมาะสมด้วยประการทั้งปวงครับ เป็นตัวอย่างของกลุ่มคนที่เอาการดวลมาบังหน้าใช้ทะเลาะกันเท่านั้นครับ ไม่ควรลอกเลียนแบบเด็ดขาด แถมมันยังดูแล้วทำให้มองดูเหมือน พวกบ้าเกมส์มาตีกันอีกด้วย ขอย้ำอีกครั้งว่า เกมส์และการ์ตูนไม่มีส่วนเกี่ยวข้องกับศึกดวลกึ่งวิวาทครั้งนี้ครับ