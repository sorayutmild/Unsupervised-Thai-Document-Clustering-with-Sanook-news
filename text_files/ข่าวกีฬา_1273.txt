คริสเตียโน่ โรนัลโด้ ดาวยิงตัวเก่งของ "ม้าลาย" ยูเวนตุส สโมสรดังแห่งศึกกัลโช่ เซเรีย อา อิตาลี ใช้เวลาช่วงพักเบรกหนีหนาวพา จอร์จิน่า โรดริเกวซ ภรรยาสาวคนสวยและลูกๆ ทั้ง 4 คน เดินทางไปพักผ่อนที่ดูไบ ซึ่งแน่นอนไม่พ้นสายตา เดอะ ซัน สื่อจอมขุดคุ้ยของเกาะอังกฤษ ที่ตีแผ่เรื่องราวของเจ้าตัวอยู่ตลอดเวลา อย่างล่าสุดออกมาเผย ดาวยิงวัย 33 ปี รักภรรยาสาวคนนี้มากชนิดที่ไม่สามารถละสายตาจากเธอได้ภาพในอินสตาแกรมของแฟนสาวบ่งบอกได้เป็นอย่างดีถึงเรื่องนี้ ซึ่งภาพดังกล่าว จอร์จิน่า โรดริเกวซ กำลังถ่ายรูปเซลฟี่ตัวเองในกระจก โดยกัปตันทีมชาติโปรตุเกส จ้องเธออยู่ด้านหลังแบบตาไม่กะพริบสำหรับ จอร์จิน่า โรดริเกวซ ปัจจุบันอายุ 23 ปี เกิดและโตที่ประเทศสเปน ซึ่งเธอเคยทำงานด้านแฟชั่น ก่อนคบหากับแข้งดัง และมีลูกด้วยกัน 1 คนเมื่อปีที่ผ่านมาชื่อว่า อลาน่า มาร์ติน่า นอกจากนี้เธอยังรับหน้าที่เป็นแม่เลี้ยงให้กับลูกๆ อีก 3 คนของ ดาวยิงหมายเลข 7 แห่งทัพฝอยทอง
