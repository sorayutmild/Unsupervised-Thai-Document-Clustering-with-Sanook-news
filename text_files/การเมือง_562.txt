วันนี้(15 พ.ย.) หลังจากที่ นายพานทองแท้ ชินวัตร ได้โพสเฟซบุ๊ก"อุปทานหมู่ ของสส.ปชป.ทั้ง9″ที่มีเนื้อหาพาดพิงถึง นายแทน เทือกสุบรรณ เกี่ยวกับคดี รุกที่เขาแพง ล่าสุดวันนี้ นายแทนได้โพสเฟซบุ๊กเป็นการตอบโต้พร้อมเปิดศึกท้าดวลตัวต่อตัวกับนาย"โอ๊ค-พานทองแท้" ถ้าแน่จริงให้ไปออกทีวีสดพร้อมกัน ซึ่งมีรายละเอียดดังนี้
เมื่อวานผมเพิ่งสั่งสอน ส.ส.เพื่อไทย คุณสุนัย ไปมาดๆ วันนี้ปล่อย ท่านโอ๊ค พานทองแท้ ชินวัตร ออกมากัดผมอีก หาว่าพ่อผมใช้วิกฤติของประเทศ เพื่อเป็นข้ออ้างในการลาออก เพื่อให้ผมลงส.ส.แทน เพื่อใช้เอกสิทธิ์ ส.ส. ในการสู้คดี คุณบ้ารึเปล่าครับ??
เรื่องนี้ผมว่า คุณสุนัย แกล้งโง่ แต่คุณโอ๊คคง โง่จริง!! เพราะเรียนมาไม่จบ โดนจับได้ว่าโกงข้อสอบซะก่อน!! คุณโอ๊คครับ บอกอีกครั้งนะครับ คดีความ เขาพิสูจน์ถูกผิดกันที่ศาลครับ ด้วยหลักฐานและข้อเท็จจริง ไม่ใช่ใช่เสียงข้างมากมาลากไป เหมือนที่พวกขี้ข้าของคุณพยายามจะทำ คดีที่พวกขี้ข้าของคุณพยายามจะยัดเยียดให้ผม ผมไม่เคยกลัว พร้อมสู้คดีในศาล ไม่ต้องจ้างให้ขี้ข้ามาออกกฎหมายนิรโทษกรรมฉบับสุดชั่วให้ครับ
ผมเชื่อเหมือนที่หลายๆคนเชื่อว่าเพจคุณโอ๊ค คงไม่ได้เขียนเอง เพราะสมองอย่างคุณคงเขียนอะไรยาวๆแบบนี้ไม่ได้ แต่อย่างน้อย คุณก็ควรจ้างคนที่มีความรู้มากกว่านี้มาเขียนหน่อย เขียนให้มันดูน่าเชื่อถือ และ เหมาะกับระดับสมอง ของคุณหน่อย มันจะได้ดูสมจริงครับ
คุณทำตัวเป็นนักวิจารณ์การเมือง บนเฟชบุ๊ค ผมท้าเลย แน่จริงไปออกทีวีสดๆกับผม ว่ากันด้วยเรื่องกฎหมายนิรโทษกรรม ที่พวกขี้ข้าคุณกำลังทำอยู่เนี้ย กล้ามั้ย?? ถ้าไม่กล้าก็หุบปากไปครับ!!