iPhone 5, iPad 3 ดีไซน์ใหม่จาก Apple เตรียมเปิดตัวฉลองปี 2012 ที่จะมาถึง! iPhone 5 และ iPad 3 อัพเดทข่าวล่าสุดจาก TechXcite กลับมาอีกครั้งกับความคาดหวังครั้งใหม่จาก Apple ที่อาจจะเลือกปี 2012 เป็นปีทองในการเปิดตัวสมาร์ตโฟนรุ่นต่อไปที่สาวก Apple ตัวจริงรอคอยกันอยู่อย่าง iPhone 5 รวมถึง iPad 3 ที่จะมาพร้อมกับรูปลักษณ์การดีไซน์แบบใหม่และราคาที่จะถูกลงกว่าเดิมภายในขวบปีที่จะมาถึงนี้

iPhone 5, iPad 3
โดยคุณ Gene Munster นักวิเคราะห์ทิศทางธุรกิจจากสำนักงาน Piper Jaffray ได้แสดงทรรศนะที่น่าสนใจเอาไว้ว่าตลอดปี 2011 ที่ผ่านมา Apple ไม่ได้มีการออกแบบผลิตภัณฑ์แบบใหม่ครั้งใหญ่ๆออกมาเลย ซึ่งมีโอกาสสูงทีเดียวที่ Apple จะกำหนดให้ปี 2012 เป็นปีที่ทางบริษัทจะเกิดการเปลี่ยนแปลงครั้งสำคัญขึ้น โดยอุปกรณ์ที่จะเปรียบเสมือนหลักชัยในเป้าหมายดังกล่าวของ Apple ก็คือ iPhone 5 ที่คาดว่าจะเปิดตัวอย่างเป็นทางการโดย Apple ในช่วงกลางปี 2012 นี้ขณะเดียวกันนอกเหนือจาก iPhone 5 แล้ว คุณ Munster เชื่อว่า Apple เองก็น่าจะส่งแท็บเล็ตรุ่นใหม่อย่าง iPad 3 ออกมาวางจำหน่ายอย่างเป็นทางการในปี 2012 ด้วยเช่นเดียวกัน โดยความพิเศษของ iPad 3 ที่เหนือกว่า iPad 2 ก็คือการเลือกใช้งานหน้าจอความละเอียดสูงแบบ Retina Display รวมถึงการที่ Apple อาจจะแยกสายการผลิตแท็บเล็ตออกมาเป็นรุ่น iPad 2S ที่จะเป็นแท็บเล็ต iPad 2 รุ่นเดิมที่ปรับความเร็ว CPU ให้เร็วขึ้นกว่าเดิมรวมถึงติดตั้งฟีเจอร์ผู้ช่วยอัจฉริยะ Siri ลงไปใน iPad 2S ด้วยส่วนความเป็นจริงเกี่ยวกับ iPhone 5 และ iPad 3 จะเป็นเช่นไร...มาร่วมกันไขคำตอบไปพร้อมๆกับ TechXcite ในขวบปีที่จะมาถึงนี้ได้เลยครับ!
บทความโดย: ekk TechXciteที่มา: appleinsider