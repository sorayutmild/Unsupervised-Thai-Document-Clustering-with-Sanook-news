ขอบคุณภาพจาก www.thaipublica.org
เป็นข่าวดังแห่งปีข่าวหนึ่งของแวดวงธุรกิจ เมื่อ ตำนานธุรกิจที่มีอายุมานานกว่า 130 ปี ภายใต้ชื่อของตระกูล “นายเลิศ” อย่างโรงแรมสวิสโฮเต็ล ปาร์คนายเลิศ ถูกขายกิจการให้กับ บริษัท กรุงเทพดุสิตเวชการ จำกัด (มหาชน) ด้วยวงเงินมหาศาล 10,800 ล้านบาท
ใครคือ เจ้าของเม็ดเงินมหาศาลที่ทุ่มซื้อทรัพย์สิน ที่ถือเป็นการปิดตำนานของ แบรนด์ “นายเลิศ” ที่มีอายุมายาวนาน 130 ปีลง
หากเป็นคนในแวดวงธุรกิจ แวดวงการลงทุนหุ้น คงเป็นที่ทราบกันดีว่า บริษัท กรุงเทพดุสิตเวชการ จำกัดฯ คือ ธุรกิจที่อยู่ภายใต้ ตระกูล “ปราสาททองโอสถ” ที่มี นพ.ปราเสริฐ ปราสาททองโอสถ เป็นกรรมการผู้อำนวยการใหญ่ และ เขาคือ มหาเศรษฐีแชมป์หุ้น ปี 2558 ที่ผ่านนี้เอง
จากการจัดอันดับเศรษฐีหุ้นไทยในวารสารการเงินธนาคาร เมื่อฉบับเดือนธันวาคม 2558 นพ.ปราเสริฐ ปราสาททองโอสถ หรือ หมอเสริฐ กรรมการผู้อำนวยการใหญ่ บมจ.กรุงเทพดุสิตเวชการ เจ้าของกลุ่มโรงพยาบาลกรุงเทพ ได้ครองแชมป์เศรษฐีหุ้นไทยปี 2558 เป็นแชมป์ติดต่อกันเป็นปีที่ 3 แล้ว โดยในปี2558 หมอเสริฐถือครองหุ้นสูงสุดเป็นอันดับ 1 รวมมูลค่า 62,365.18 ล้านบาท รวยขึ้น 4,455.70 ล้านบาท หรือ 7.69% จากปี 2557
และ ตระกูล ปราสาททองโอสถ ของหมอเสริฐ ยังก้าวขึ้นมาเป็นแชมป์ตระกูลเศรษฐีหุ้นไทยเป็นครั้งแรก ในปี 2558 ด้วย โดยสร้างสถิติความมั่งคั่งสูงสุดถึง 88,086.34 ล้านบาท เพิ่มขึ้นจากปี 2557 ถึง 22,771.37 ล้านบาท หรือ 34.86% โดย ความมั่งคั่งของตระกูลปราสาททองโอสถที่เพิ่มขึ้นอย่างมหาศาลนี้ เกิดจากการนำ บมจ.การบินกรุงเทพ (BA) หรือบางกอกแอร์เวย์สจดทะเบียนตลาดหลักทรัพย์ฯ เมื่อเดือนพฤศจิกายน 2557 ส่งผลให้ 6 เครือญาติในตระกูล นำโดย นพ.ปราเสริฐ ปราสาททองโอสถ และภรรยา วัลลีย์ ปราสาททองโอสถ รวมทั้งทายาทอย่าง พุฒิพงศ์ สมฤทัย อาริญา และ ปรมาภรณ์ ปราสาททองโอสถ รวยขึ้นในพริบตา
และในการจัดอันดับ เศรษฐีหุ้นของ วารสารการเงินธนาคาร เมื่อปี 2558 ปรมาภรณ์ ปราสาททองโอสถ เป็นอีกหนึ่งทายาทของหมอเสริฐ ที่ติดอันดับ 10 ของการจัดอันดับเศรษฐีหุ้นในครั้งนั้นด้วย โดยถือครองหุ้นรวมมูลค่า 13,846.15 ล้านบาท
นอกจากนี้ ยังมีทายาทอีก 3 คน ได้ก้าวเข้ามาเป็นเศรษฐีหุ้นหน้าใหม่ในปี2558 ได้แก่ พุฒิพงศ์ ปราสาททองโอสถ เป็นเศรษฐีหุ้นอันดับ 32 ถือหุ้น BA 15.88% มูลค่า 6,567.74 ล้านบาท, อาริญา ปราสาททองโอสถ เศรษฐีหุ้นอันดับ 101 ถือหุ้น BA 7.78% มูลค่า 3,054.29 ล้านบาท, สมฤทัย ปราสาททองโอสถ เศรษฐีหุ้นอันดับ 222 ถือหุ้น BA 3.69% มูลค่า 1,527.59 ล้านบาท และภรรยาหมอเสริฐ วัลลีย์ ปราสาททองโอสถ เศรษฐีหุ้นอันดับ 430 ถือหุ้น BA 1.73% มูลค่า 714.13 ล้านบาท
อย่างที่ทราบกันแล้วว่า การเข้ามาซื้อกิจการและทรัพย์สิน โรงแรมปาร์คนายเลิศ ครั้งนี้ทางกลุ่ม บริษัท กรุงเทพดุสิตเวชการ จำกัด (มหาชน) ก็ เพื่อพัฒนาโครงการศูนย์สุขภาพแบบควรวงจร BDMS Wellness Clinic ซึ่งถือว่าเป็นการต่อยอดธุรกิจโรงพยาบาลที่ ตระกูล ปราสาททองโอสถ มีอยู่จำนวนมาก ไปโรงพยาบาลในเครือ ที่ถือเป็นขุมทรัพย์ส่วนหนึ่งของตระกูลปราสาททองโอสถกันว่ามีอะไรบ้าง...
1กลุ่มโรงพยาบาลกรุงเทพโรงพยาบาลกรุงเทพ โรงพยาบาลหัวใจกรุงเทพ โรงพยาบาลวัฒโนสถ โรงพยาบาลกรุงเทพไชน่าทาวน์ โรงพยาบาลกรุงเทพหัวหิน โรงพยาบาลกรุงเทพพระประแดง
โรงพยาบาลกรุงเทพสนามจันทร์ โรงพยาบาลกรุงเทพพัทยา โรงพยาบาลกรุงเทพระยอง โรงพยาบาลกรุงเทพจันทบุรี โรงพยาบาลกรุงเทพตราด โรงพยาบาลกรุงเทพราชสีมา โรงพยาบาลกรุงเทพปากช่อง
โรงพยาบาลกรุงเทพอุดร โรงพยาบาลกรุงเทพขอนแก่น โรงพยาบาลกรุงเทพพิษณุโลกโรงพยาบาลเด็กรัตนเวช โรงพยาบาลกรุงเทพเชียงใหม่ โรงพยาบาลกรุงเทพสมุย โรงพยาบาลกรุงเทพภูเก็ต
โรงพยาบาลกรุงเทพหาดใหญ่ กลุ่มโรงพยาบาลสมิติเวชโรงพยาบาล สมิติเวช สุขุมวิท โรงพยาบาลสมิติเวช ศรีนครินทร์ โรงพยาบาลสมิติเวช ศรีราชา โรงพยาบาลสมิติเวช ธนบุรี โรงพยาบาลสมิติเวช ชลบุรี โรงพยาบาลบีเอ็นเอช
2กลุ่มโรงพยาบาลรอยัล
Royal Angkor Pisith Royal Phnom Penh
3กลุ่มโรงพยาบาลพญาไท
โรงพยาบาลพญาไท 1 โรงพยาบาลพญาไท 2 โรงพยาบาลพญาไท 3 โรงพยาบาลพญาไท นวมินทร์ โรงพยาบาลพญาไทศรีราชา
4กลุ่มโรงพยาบาลเปาโล
โรงพยาบาลเปาโล พหลโยธิน โรงพยาบาลเปาโล สมุทรปราการ โรงพยาบาลเปาโล โชคชัย 4 โรงพยาบาลเปาโล รังสิต
5 กลุ่มโรงพยาบาลท้องถิ่น
โรงพยาบาลสนามจันทร์ โรงพยาบาลเทพากร โรงพยาบาลสิริโรจน์ โรงพยาบาลเมืองเพชร โรงพยาบาลศรีระยอง โรงพยาบาลดีบุก โรงพยาบาลเมืองราช
6 กลุ่มโรงพยาบาลที่ลงทุนถือหุ้นแต่ไม่ได้มีส่วนร่วมในการบริหาร
โรงพยาบาลเอกอุดร โรงพยาบาลรามคำแหง โรงพยาบาลบำรุงราษฎร์
ทั้งหมด คือขุมข่ายของธุรกิจโรงพยาบาล เศรษฐีหุ้นเบอร์1 ของเมืองไทย นพ.ปราเสริฐ ปราสาททองโอสถ ผู้ที่ได้ว่าเป็นผู้ปิดตำนาน ธุรกิจ ในแบรนด์ “นายเลิศ” ที่ยาวนานมาร่วม 130 ปี ลงในปี 2559 นี้