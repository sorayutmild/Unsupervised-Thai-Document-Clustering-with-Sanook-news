Nokia Asah 501 แกะกล่อง Nokia Asha 501 ชิคทุกสีสัน ราคาสุดแสนโดนใจ
หลังจากได้ทำข่าวเกี่ยวกับ Nokia Asha 501 รุ่นใหม่ล่าสุดมาสักระยะ ตอนนี้ทางทีมงาน Sanook! Hitech ก็ได้ลองเล่น Asha 501 สมาร์ทโฟนราคาเบาๆ แต่คุณภาพระดับ ไฮเอนด์ อย่างเป็นทางการเหมือนชาวบ้านเค้าแล้ว!!

แรกสัมผัสรู้สึกได้ถึงคุณภาพของตัวเครื่อง......กระทัดรัดพกพาง่าย สำหรับสาวๆ รับรองได้ว่าถ้าลองได้สัมผัสนะ ติดใจแน่นอน ถือเป็นเป็นครั้งแรกที่โนเกียได้นำดีไซน์ระดับเพื่อให้ผู้บริโภคได้สัมผัสการออกแบบที่การันตีด้วยรางวัลระดับโลกได้ง่าย ยิ่งขึ้น Nokia Asha 501 ทำจากโพลีคาร์บอเนตชั้นดีเช่นเดียวกับ Nokia Lumia มีความแข็งแรงทนทาน สวยสดใส 

อย่างที่บอกไว้ข้างต้นครับสำหรับ ตัวเครื่อง Nokia Asha 501 ทำจากโพลีคาร์บอเนตชั้นดี โดยมี 6 สีสันสดใสให้เลือก สวยงามโดดเด่นด้วยการประกอบขึ้นจากวัสดุเพียงสองชิ้นซึ่งเป็น เอกลักษณ์เฉพาะของโนเกีย ตัวเครื่องของ Nokia Asha 501 ประกอบจากวัสดุเพียงสองชิ้นเท่านั้น นั่นคือ กรอบตัวเครื่องที่ถอดเปลี่ยนได้ กับหน้าจอที่บรรจุ แบตเตอรี่ ซิมการ์ด และไมโครเอสดี และหน้าจอกระจกกันรอยขูดขีด 
ตอบโจทย์รสนิยมวัยรุ่นที่เป็นกลุ่มเป้าหมาย พร้อมสีเรียบง่ายอย่างดำและขาวเพื่อให้ผู้บริโภคทั่วไปสามารถเลือกใช้ให้เข้ากับไลฟสไตล์ได้เช่นกัน เกริ่นมาพอสมควรแล้ว เรามาทำความรู้จัก Nokia Asha 501 อย่างเป็นทางการกันดีกว่าครับ
Nokia Asha 501 (Specs)

หน้าจอขนาด 3 นิ้ว ความละเอียด 320 x 240 พิกเซล QVGA
ขนาด 99.2 x 58 x 12.1 มิลลิเมตร และน้ำหนัก 98 กรัม
ระบบปฏิบัติการ Asha Platform
ใช้ Micro SIM
มีกล้องถ่ายรูปความละเอียด 3.2 ล้านพิกเซล
รองรับ Wi-Fi, Micro USB และ Bluetooth
แบตเตอรี่ 1200 mAh
สนทนานานสูงสุด 17 ชั่วโมง
สแตนบายด์นานสูงสุด 48 วัน และ 26 วัน สำหรับรุ่น 2 ซิม
หน่วยความจำภายใน 128 MB สามารถเพิ่มได้ด้วย MicroSD สูงสุด 32 GB
แบตเตอรี (Battery) ความจุ 1200 mAh
มีช่องเสียบหูฟัง 3.5 มม.
ตัวเครื่องมีให้เลือก 6 สี ได้แก่ สีดำ, สีขาว, สีเขียว, สีเหลือง, สีแดง และสีฟ้า
รองรับการใช้งาน Social Network ทั้ง Facebook, Twitter, Line, Wechat

Nokia Asha 501 : การออกแบบ

Nokia Asha 501 มีลักษณะตัวเครื่องที่มีขนาดเล็ก กระทัดรัด จับได้ถนัดมือมาก Asah 501 มาพร้อมขนาด 99.2 x 58 x 12.1 มิลลิเมตร และน้ำหนัก 98 กรัม ตัวเครื่องประกอบจากวัสดุเพียงสองชิ้นเท่านั้น นั่นคือ กรอบตัวเครื่องที่ถอดเปลี่ยนได้ กับหน้าจอที่บรรจุ แบตเตอรี่ ซิมการ์ด และไมโครเอสดี และหน้าจอกระจกกันรอยขูดขีด

ส่วนของขนาดหน้าจอนั้นอยู่ที่ ขนาดหน้าจอ: 3 นิ้ว ความละเอียดจอแสดงผล: QVGA (320 x 240) พิเศษสุดด้วยการควบคุมความสว่าง, RGB Stripe, หน้าจอ Nokia Glance, เคาะบนหน้าจอสองครั้ง

ด้านหลังของ Nokia Asah 501  มีลักษณะคล้าย Unibody แต่สามารถแกะฝาหลังได้ โดยวัสดุที่ใช้ยังคงเป็น Polycarbonate ผิวเงา ไม่มีลวดลาย มองเห็นแค่ตัวกล้องขนาด 3.2 อักษรคำว่าโนเกีย และปุ่มสำหรับกดเปิดกรอบของตัวเครื่อง

ด้านหน้าในส่วนบนนั้นจะเป็นตำแหน่งของลำโพงสำหรับสนทนา โดยใต้ลำโพงสำหรับสนทนา มีอักษรคำว่า NOKIA เห็นได้อย่างชัดเจน แต่น่าเสียดายไปนิดเพราะ Nokia Asha 501 นั้นไม่มีกล้องด้านหน้า

ด้านล่างของตัวเครื่อง Nokia Asha 501 เป็นส่วนของปุ่มควบคุมทำงาน ปุ่ม Home (Back) เพียงปุ่มเดียวเท่านั้นซึ่งไม่ใช่ระบบสัมผัสครับ แต่ปุ่มกดง่าย ด้วยการออกแบบของ Asha 501 แทบไม่ค่อยได้ใช้งานปุ่มนี้เลย!!

ด้านขวาของตัวเครื่อง เป็นปุ่มควบคุมการทำงานแบบ Physical button ซึ่งได้แก่ ปุ่มปรับเสียง, ปุ่มเปิด-ปิด-ล็อคเครื่อง ส่วนด้านซ้ายของตัวเครื่องนั้น ไม่มีปุ่มควบคุมการทำงานใดๆ 

ในส่วนของด้านบนของตัวเครื่อง เป็นช่องสำหรับหูฟังขนาดมาตรฐาน 3.5 มิลลิเมตร ถัดมาเป็นช่องสำหรับเสียบพอร์ต microUSB และปิดท้ายด้วยช่องสำหรับชาร์จไฟ ด้านล่างของตัวเครื่องไม่มีช่องสำหรับการเชื่อมต่ออะไรครับ!!

ในส่วนของกล้องนั้น Nokia Asha 501 มาพร้อมกับกล้องดิจิตอลด้านหลังขนาดเซ็นเซอร์มาตรฐาน: 3.2 ล้านพิกเซล ความละเอียดของกล้องอยู่ที่2048 x 1536 พิกเซล (แอบเสียดายที่ Asha 501 ไม่มีไฟแฟลชในตัว)

อย่างที่บอกครับ Nokia สามารถถอดเปลี่ยนฝาหลังได้ โดยมีสีให้เลือกทั้งหมด 6 สีสวยงามโดดเด่น >>> สีดำ, สีขาว, สีเขียว, สีเหลือง, สีแดง และสีฟ้า

ต่อมาจะเป็นส่วนของด้านหลัง Nokia Asha 501 หากลองแกะฝาหลังออกจะเจอ แบตเตอรี่: BL-4U ความจุแบตเตอรี่: 1200 mAh แบตเตอรี่สามารถเปิดรอรับสายได้นานถึง 26 วัน

ในส่วนนี้หลังจากนำแบตเตอรี่ออกแล้วจะเห็นว่าภายในนั้นเป็นช่องสำหรับใส่ ซิมการ์ดที่ 1 ก็จะอยู่ในตำแหน่งดังภาพด้านบน...การใส่ซิมการ์ดนั้นต้องถอดแบตเตอรี่ออก โดยชนิดของซิมการ์ดเป็นแบบ "ไมโครซิม"

ในส่วนของ ซิมการ์ด ตัวที่2 นั้นจะอยู่ตรงตัวเครื่องด้านขวา ต้องแกะกรอบออกก่อน ซึ่งส่วนนี้นั้นจะเป็นเป็นตำแหน่งของ ซิมการ์ดตัวที่ 2 และช่องใส่การ์ดหน่วยความจำที่เพิ่มความจำ  MicroSD ดังที่เห็นในภาพด้านบน เรียงกันอยู่ครับ อ่อสำหรับขนาดการ์ดหน่วยความจำนั้นสามารถเพิ่มได้สูงสุดถึง 32 GB 
อุปกรณ์ภายในกล่องบรรจุภัณฑ์ 


Nokia Asha 501 Dual SIM
อุปกรณ์ชาร์จ AC-11
แบตเตอรี่มาตรฐาน BL-4U 1200 mAh
ชุดหูฟังสเตอริโอ WH-108
การ์ดหน่วยความจำ microSD ขนาด 4 GB
ใบรับประกับ และคู่มือการใช้งาน Nokia Asha 501


ในส่วนของหูฟังนั้นทางโนเกียเค้าแอบกระซิบทางทีมงานมาว่า......ไม่ว่าจะเลือกเป็นตัวเครื่องสีไหน เค้าก็แถมหูฟังสีแดงสดอย่างที่เห็นในภาพมาให้เหมือนกันหมดครับ!!
Nokia Asha 501 : ฟีเจอร์และอินเทอร์เฟส
ประสบการณ์ใหม่กับ Fastlaneและแค่ swipe อะไรก็ง่ายขึ้น Nokia Asha 501 ช่วยให้ผู้ใช้งานสามารถเข้าถึงทุกสิ่งทุกอย่างที่ชื่นชอบได้อย่างง่ายดาย เพียงแค่วาดนิ้วบนหน้าจอ โดยมีสองหน้าจอ คือ Home และ Fastlane

Home: เป็นมุมมองหน้าจอแบบปกติ แสดงไอคอนต่างๆ เรียงกัน ให้เลือกใช้งานตามความต้องการ

Fastlane: เป็นมุมมองหน้าจอพิเศษเพื่อเข้าถึงสิ่งที่ผู้ใช้งานต้องการใช้มากที่สุด เช่น รายชื่อผู้ติดต่อล่าสุด สังคมออนไลน์ และแอพที่แตกต่างกันของแต่ละคน ซึ่งจะถูกรวบรวมไว้ใน Fastlane เรียกได้ว่าเป็นที่บันทึกการใช้งานโทรศัพท์ ให้ผู้ใช้สามารถตรวจสอบการใช้งานในอดีต สถานะในปัจจุบัน และสิ่งที่จะเกิดขึ้นในอนาคต รวมทั้งให้ทำงานได้พร้อมกันหลากหลายฟังก์ชั่น และช่วยให้เข้าถึงฟีเจอร์โปรดได้อย่างง่ายดาย

Nokia Asha 501 ได้รับการออกแบบประสบการณ์การใช้งานใหม่ เพื่อให้ผู้ใช้ได้ทำกิจวัตรในชีวิตประจำวันได้อย่างสะดวกรวดเร็ว ไม่ว่าจะเป็นการเข้าถึงสังคมออนไลน์ ฟังเพลง และการส่งข้อความ ตอบโจทร์แน่นอน ทางทีมงาน Sanook! Hitech ขอรับรอง!!



สำหรับส่วนของแอพยอดนิยมนั้นทาง Asha 501 มีพร้อมให้ดาวน์โหลดแล้วบนแพลทฟอร์ม Nokia Asha และบางส่วนกำลังอยู่ในระหว่างการพัฒนา อาทิ CNN,eBuddy, ESPN, Facebook, Foursquare, Line, LinkedIn, Nimbuzz, Pictelligent,  The Weather Channel, Twitter, WeChat, World of Red Bull
***Line ในส่วนของ Line นั้นตอนทีมงาน Sanook! Hitech ทดลองเล่นเครื่องนั้นยังไม่เปิดให้ใช้งานแต่ทางทีมงาน Nokia การันตีว่า Line กำลังจะมาแน่นอน............ 
เช่นเดียวกับแอพยอดนิยมอย่าง WeChat ที่ยังไม่เปิดให้เล่นเช่นกัน...แต่อีกไม่นานจะเปิดให้ดาวน์โหลดบน Nokia Store อย่างแน่นอน สำหรับ Nokia Asha 50 แต่ในตระกลู Asha  รุ่นอื่นๆ อย่าง 303/305/306/307/308/309/310/311 และ Nokia X3-02/C3-01 สามารถใช้งานได้แล้ว 



หลากหลายเกมส์จาก Electronic Arts, Gameloft, Indiagames, Namco-Bandai, Reliance Gamesและค่ายเกมส์ไทยอย่าง Game Square Interactive เกมส์สนุกๆจากนักพัฒนาไทยและเทศ 9 เกมส์พร้อมให้ใช้งานบนตัวเครื่อง และเปิดให้ดาวน์โหลดเกมส์ดังจากค่าย EA 40 เกมส์ได้ฟรีให้คุณสนุกมันส์ได้ทุกที่


ตัวเครื่องมี Shortcut สาหรับเปิด-ปิดการเชื่อมต่อต่างๆ (เหมือนใน Android) คือลากนิ้วจากจอด้านบนลงมาก็จะพบสถานะของซิม Wi-Fi - Bluetooth ซึ่งจะเป็นการเชื่อมต่ออินเตอร์เน็ต - ปิด-เปิดเสียง ดูได้จากภาพที่ทางทีมงานนำมาฝากกันด้านบนครับ!!
Nokia Asha 501 : ทดสอบการถ่ายภาพ กับกล้องความละเอียด 3.2 ล้านพิกเซล

ภาพถ่ายจากกล้อง Nokia Asha 50 ไม่มีการปรับแต่งเพิ่มเติม
Nokia Asha 501 : สรุปการใช้งาน
นอกจากมือถือที่รันระบบปฏิบัติการ Android และ iOS ที่กำลังได้รับความนิยมในตลาดอยู่ตอนนี้  โทรศัพท์ Nokia Asha 501 DUAL SIM รุ่นใหม่นี้ถือว่าเป็นอีกหนึ่งทางเลือกที่น่าสนใจมากครับ แม้จะไม่มีฟีเจอร์โดดเด่นเหมือน Android กับ iOS แต่ทุกอย่างที่เราต้องการขึ้นพื้นฐาน ทาง Nokia Asha 501 มีมาให้ครบในตัวแล้วครับ จึงถือว่าไม่ได้ด้อยเลยครับ

และอีกหนึ่งจุดเด่นนั้นคือหน้าจอกระจกที่ทนรอยขีดข่วน และฝาครอบที่ถอดเปลี่ยนได้เพื่อความคงทนตลอดอายุการใช้งาน ตัวเครื่องมีขนาดกระทัดรัด และจับได้ถนัดมือ ผลิตมาจาก Polycarbonate ที่มีความแข็งแรง ทนทาน วัสดุตัวเครื่องและงานประกอบดีมาก ลองเอามือบีบเครื่องไม่มีเสียงกรอบแกรบให้ได้ยินเลย
สำหรับราคาของ Nokia Asha 501 อยู่ที่ 2,990 บาท บาท ตัวเครื่องมีให้เลือก 6 สี ได้แก่ สีดำ, สีขาว, สีเขียว, สีเหลือง, สีแดง และสีฟ้า จำหน่ายแล้ววันนี้ตามตัวแทนจำหน่ายใกล้บ้านครับ ท่านสามารถตรวจสอบคุณสมบัติแบบสรุป (Specification) ของ Nokia Asha 501 ได้โดยการคลิ๊กที่ Link ด้านล่างนี้Nokia Asha 501 Specification


