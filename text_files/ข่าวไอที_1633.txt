กลับมาแล้วกับการรวมมือถือรุ่นใหม่ที่เรียกว่ามันดีงาม แต่ทำไมราคาถูกลงอย่างรวดเร็ว ซึ่งสำรวจทั้งหน้าร้านและ MBK มาดูว่า ในเดือนกรกฎาคมนี้ จะมีรุ่นไหนที่เข้าข่ายบ้าง
Samsung Galaxy S9+ 64GB

เริ่มต้นก่อนที่ Samsung Galaxy Note 9 จะมาอีกไม่กี่เดือนข้างหน้า ก็มีข่าวออกมาว่ามีการลดแลกแจกแถมพอสมควร โดยเฉพาะสี Burgundy Red ที่สวยงามไม่แพ้ใคร เพราะมีของแถมเยอะ และโปรโมชั่นจากผู้ให้บริการลดเยอะเหมือนกัน ส่วนร้านค้าส่งตอนนี้ก็เหลือระดับ 2 หมื่นต้นๆ
iPhone X

รุ่นท็อปของ iPhone ที่กำลังตกรุ่นในปีนี้ เห็นมีโปรโมชั่นลดราคาเครื่องเป็นหมื่น แลกกับการติดสัญญาก็ราคาแรงเหมือนกัน ด้านการขายมือ 2 ราคาหายไปพอสมควรและถ้าซื้อมือ 1 ก็เริ่มมีบางเครื่องมา Clearance ทำให้เป็นเจ้าของได้ง่าย แลกกับเครื่องอาจจะเป็นรอยหน่อยนึง
Nokia 6.1

อีกรุ่นของ Nokia ที่เป็นรุ่นกลางแต่เพิ่มเงินอีกนิดได้ Nokia 7 Plus ที่ทำอะไรได้ดีหลายอย่าง ซึ่งตามร้านขายส่งมีการปรับลดราคาลงมานิดหน่อยเหลือประมาณ 8,xxx
Huawei Mate 10 Pro

ปรับราคาแล้วปรับราคาอีกสำหรับมือถือที่จอใหญ่และมาพร้อมกล้องคู่เทคโนโลยีจาก Leica ได้เทคโนโลยี AI ครั้งแรกจาก Huawei เป็นอีกรุ่นที่ลดราคาแล้วทำให้คนสนใจเยอะมาก ตอนนี้เหลือ 21,990 บาทสำหรับหน้าร้าน ส่วนร้านค้าส่งตอนนี้ไม่ถึง 2 หมื่นบาท มาพักหนึ่งแล้ว
Samsung Galaxy J4

น้องเล็กที่ได้หน้าจอขนาด 5.5 นิ้วสเปคถือว่าไว้ใจได้และมีกล้องหน้า 5 ล้านพิกเซล กล้องหลัง 13 ล้านพิกเซล กับความจำในตัว 32GB แต่ด้วยราคาจากหน้าร้านที่  5,490 บาท แต่พอเจอร้านค้าส่ง MBK ก็ทำให้ราคาร่วงเหลือ 4,xxx บาท ทำให้เป็นเจ้าของได้ง่ายขึ้น