ธ.ก.ส. เปิดเทคนิคการลงทะเบียนขอสินเชื่อฉุกเฉินรายละ 10,000 บาท ดอกเบี้ย 0.1% ต่อเดือนสำหรับเกษตรกร หรือผู้ที่ยังไม่ได้เป็นลูกค้าเงินกู้ ธ.ก.ส.
นายอภิรมย์ สุขประเสริฐ ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. จัดโครงการสนับสนุนสินเชื่อฉุกเฉินวงเงิน 20,000 ล้านบาท ให้กับเกษตรกรและครอบครัวเกษตร เพื่อช่วยลดภาระค่าใช้จ่ายจำเป็น และฉุกเฉินในครอบครัวในภาวะการแพร่ระบาดของไวรัสโควิด สำหรับรายละเอียดสินเชื่อโครงการนั้นจะปล่อยวงเงินกู้รายละไม่เกิน 10,000 บาท อัตราดอกเบี้ย 0.1% ต่อเดือน (10 บาท) กำหนดชำระคืนไม่เกิน 2 ปี 6 เดือนนับจากวันกู้ ไม่ต้องใช้หลักประกัน สามารถแบ่งงวดชำระได้ตามความสามารถในการชำระคืน เช่น กรณีรายเดือนงวดละ 429.17 บาท ราย 3 เดือนงวดละ 1,287.50 บาท และราย 6 เดือน 2,575 บาท โดยปลอดชำระคืนต้นเงินและดอกเบี้ยใน 6 เดือนแรกนับจากวันกู้
สำหรับการลงทะเบียนเพื่อขอสินเชื่อนั้นสามารถทำได้ดังนี้
1. แจ้งความประสงค์ที่ Line Official “BAAC Family” โดยค้นหาเพื่อนด้วย ID : @baacfamily

(หากไม่มีสมาร์ทโฟนของตนเอง สามารถใช้งานผ่านสมาร์ทโฟนของบุคคลใกล้ชิดแทนได้)

2. ยกดเลือกเมนู “COVID-19 ลงทะเบียนรับความช่วยเหลือจากธ.ก.ส.” เพื่อเข้าสู่ระบบ
ในกรณีผู้ที่ลงทะเบียนยังไม่ได้เป็นลูกค้าเงินกู้ ธ.ก.ส. สามารถทำได้เพียง 7 สเต็ป ดังนี้

1. เตรียมข้อมูลประกอบการลงทะเบียน

หมายเลขประจำตัวประชาชน
หมายเลขโทรศัพท์ของท่าน
ข้อมูลส่วนบุคคลอ้างอิง (ชื่อ-นามสกุล ที่อยู่ และหมายเลขโทรศัพท์)

2. ศึกษาข้อตกลงเงื่อนไขการใช้บริการ และกด “ยอมรับ”
3. กรอกข้อมูลส่วนตัว
4. ระบุข้อมูลการประกอบอาชีพ
5. บันทึกข้อมูลการขอสินเชื่อและงวดชำระ
6. ตรวจสอบข้อมูลและยืนยัน ระบบจะส่งหมายเลขอ้างอิงการลงทะเบียนให้ทาง SMS
7. รอการนัดหมายจากธนาคาร
นอกจากนี้ ธนาคารจะเริ่มนัดหมายทำเอกสารและสัญญา ตั้งแต่วันที่ 7 พฤษภาคม 2563
**กรณียังไม่มีบัญชีเงินฝากกับ ธ.ก.ส. จะได้รับการนัดหมายเพื่อเปิดบัญชีภายหลัง งวดชำระหนี้  วิธีการส่งชำระหนี้ แหล่งที่มาแห่งรายได้ และสาขาของ ธ.ก.ส. ที่ได้ประสงค์ติดต่อเพื่อขอสินเชื่อ
อ่านเนื้อหาเพิ่มเติมเกี่ยวกับเงินกู้ฉุกเฉิน ธ.ก.ส. ได้ที่นี่


ธ.ก.ส.ลงทะเบียนกู้เงินฉุกเฉิน 10,000 บาท ทางออนไลน์ผ่านมือถือ เลี่ยงโควิด-19


เทคนิคลงทะเบียน ธ.ก.ส. กู้เงินฉุกเฉินของคนที่ไม่ได้เป็นลูกค้ายังไงให้ผ่านฉลุย!


ลูกค้าเงินกู้ ธ.ก.ส. ลงทะเบียนกู้เงินฉุกเฉิน 10,000 บาท หลับตากรอก 6 ทีเสร็จ!


สรุปมาตรการช่วยเหลือ-เยียวยา "ปากท้อง" ในช่วงวิกฤตโควิด-19


เราไม่ทิ้งกัน คลังเผย "ออมสิน-ธ.ก.ส." พร้อมรับมือ 15 ล้านคนกู้เงินฉุกเฉิน

