เปิดตัวค่ายเกมน้องใหม่ Gen C พร้อมเกมใหม่ KOS Online
เกมส์ KOS Online
Gen C (เจนซี) จัดงานเปิดตัวบริษัท พร้อมเกมส์น้องใหม่ KOS (The King of Soldier) Online ณ ลาน Infinicity Hall ชั้น 5 ห้างสรรพสินค้าพารากอน โดยภายในงานนอกจากจะมีการแข่งเกมชิงรางวัลมากมายแล้ว ยังมีการเปิดตัวเกมพร้อมพรีเซ็นเตอร์ ปู ไปรยา สวนดอกไม้ ดารานักแสดงสุดเซ็กซี่ แบบสุดอลังการ ผู้บริหารเผยเป็นเกมที่ได้ทดสอบมาจากเหล่าคอเกมและได้ผลที่น่าพอใจว่า เป็นเกมที่มีจุดเด่นที่ระบบเล่นแล้วจะไม่เบื่อ รวมทั้งเป็นเกมที่เน้นสงครามอย่างเต็มรูปแบบ เตรียม Closed Beta 3 ก.ค.นี่
เกมส์ KOS Online
คุณณัชชัยพงษ์ พีรเดชาพันธ์ CEO บริษัท Gen - C Inspire Corporation จำกัด เปิดเผยว่าตนเปิดบริษัทฯขึ้นเนื่องจากตนมีความชอบในการเล่นเกมตั้งแต่เด็ก จึงได้ปรึกษากับทางคุณอิทธิพัทธ์ จึงได้มีการตกลงเปิดบริษัทดังกล่าวขึ้น โดยคำว่า Gen หมายถึง Generation คือ คนรุ่นใหม่ ส่วน C หมายถึง Connect คือ การเชื่อมต่อ และ Inspire คือแรงบันดาลใจ ซึ่งชื่อบริษัทนั้นหมายถึงการเชื่อมต่อคนรุ่นใหม่ให้เกิดแรงบันดาลใจ ซึ่งทางเราได้เลือกเกม KOS (The King of Soldier) เข้ามาเปิดให้บริการเป็นเกมแรกเนื่องจากมีความชื่นชอบเกม MMORPG แนว Hardcore จึงได้ปรึกษากับทีมงานในการเลือกจากเกมหลายสิบเกม โดยเน้นว่าจะต้องเป็นเกมที่มีระบบที่ดีเล่นแล้วไม่มีเบื่อ และอยู่กับตัวเกมได้หลายปี และสุดท้ายจึงได้ตัดสินใจเลือกเกมดังกล่าว เนื่องจากได้ผลตอบรับดีเป็นอันดับแรก
เกมส์ KOS Online
คุณอิทธิพัทธ์ พีระเดชาพันธ์ CEO บริษัท เถ้าแก่น้อย ฟู้ด แอนด์ มาร์เก็ตติ้ง จำกัด เปิดเผยว่า จากที่ตนไปชมงานเกมส์ที่เกาหลี ทำให้พบว่าวงการเกมในบ้านเรายังมีความสามารถในการพัฒนาได้อีกเยอะมาก ตนจึงได้ตัดสินใจที่จะให้การสนับสนุนบริษัทเจนซี รวมทั้งเกมอื่นๆซึ่งในปัจจุบันได้ให้การสนับสนุนอยู่ 2 เกม ได้แก่ Every body's Mable ของทางค่าย Stand Best Tech และเกมเครยอนชินจังออนไลน์ของทางค่ายเอเชียซอฟท์ โดยดูจากความเหมาะสมของกลุ่มเป้าหมายเดียวกันกับผู้บริโภคสาหร่ายเถ้าแก่น้อยเป็นหลัก
เกมส์ KOS Online
ปู ไปรยา สวนดอกไม้ เป็นพรีเซนเตอร์ให้กับ KOS Online
สำหรับเกมส์ KOS Online เป็นเกมแนว Hardcore MMORPG ที่พัฒนาโดยบริษัท Giant ประเทศจีน ซึ่งเป็นเกมที่เน้นสงครามเป็นหลัก โดยตัวเกมมีให้เลือกทั้งหมด 9 อาชีพ และมีระบบรองรับการต่อสู้ระหว่างผู้เล่นถึง 9 รูปแบบ นอกจากนี้ยังมีระบบช่วยเหลือผู้เล่นอีกมากมายเช่น ระบบ AI (บอท) ระบบสัตว์ขี่ และจุดเด่นของตัวเกมคือระบบ Voice Chat ที่ให้ผู้เล่นสามารถคุยกันภายในเกมได้โดยไม่ต้องผ่านโปรแกรมนอก โดยตัวเกมจะมีการเปิด Closed Beta ในวันที่ 3 กรกฎาคม 2556 ผู้ที่สนใจสามารถติดตามรายละเอียดเพิ่มเติมได้ที่ http://www.kos.in.th

เกมส์ KOS Online
เกมส์ KOS Online
เกมส์ KOS Online
เกมส์ KOS Online
เกมส์ KOS Online
เกมส์ KOS Online