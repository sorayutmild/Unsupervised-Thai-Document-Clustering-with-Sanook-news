(E3 2014) เปิดตัว FIFA 15 ระบบใหม่มาเพียบ
FIFA 15
นับเป็นข่าวดีต้อนรับฟุตบอลโลก 2014 เลยก็ว่าได้ โดยทาง EA ได้ประกาศเปิดตัวเกมฟุตบอลภาคใหม่ FIFA 15 ในงาน E3 2014 โดยใช้คอนเซปต์ของเกมภาคนี้ไว้ว่า Feel The Game เพราะต้องการให้ผู้เล่นได้รู้สึกและสัมผัสกับความสมจริงของเกมฟุตบอลที่มากขึ้น โดยจะเน้นทำลงเฉพาะแฟรตฟอร์มยุคใหม่ อย่าง PC, PS4 และ XB One เพราะ FIFA 15 ใช้เอนจิ้นพัฒนาเกมตัวใหม่ Ignite Engine เพิ่มพลังด้านกราฟิก ระบบฟิสิกส์เพิ่มความสมจริง และยังมีระบบอารมณ์ตอบสยองของนักเตะด้วย แต่ของเครื่องรุ่นเก่าอย่าง PS3 และ XB360 ก็ยังมี แต่ว่าความสมจริงจะสู้เครื่องอื่นไม่ได้





Key Features ระบบใหม่ๆใน FIFA 15
Player Visual Enhancement
ปรับปรุงโมเดลและท่าทางการเคลื่อนไหวของนักเตะให้สมจริงขึ้น เน้นให้ดูเป็นธรรมชาติมากกว่าเดิม รวมถึงเพิ่มรายละเอียดสภาพแวดล้อม หญ้า โคลน และอื่นที่เปื้อนตัวนักเตะด้วย  รวมถึงปรับโครงสร้างร่างกายนักเตะ ให้นักเตะรูปร่างใหญ่เคลื่อนไหวมีพลังมากขึ้น
FIFA 15
เธอเห็นรอยเท้า รอยหญ้า นั่นไหม ?
Realistic Pitch
เพิ่มความสมจริงให้กับสนามแข่ง โดยเพิ่มรอยเท้า รอยหญ้า เวลาเลี้ยงบอลหรือเสียบแย่งบอล ให้ดูสมจริงมากกว่าภาค FIFA 14 และรอยที่ว่าก็จะไม่หายไป จะคงอยู่จนกว่าการแข่งจบเลย รวมถึงเพิ่มความสมจริงในส่วนของกองเชียร์ ให้มีอารมณ์ร่วมกับการแข่งมากขึ้น โดยจะให้มีเสียงเชียร์กระหึ่มมากขึ้น เวลาที่ได้ประตู หรือเกือบจะทำประตูได้ และยังเพิ่มความสมจริงในส่วนของป้ายโฆษณา สกอร์บอร์ดและอื่นๆที่มีอยู่ในสนามแข่ง
Man to Man Tackle
เพิ่มความสมจริงในการเคลื่อนไหวของนักเตะ ระหว่างที่กำลังแย่งบอลกัน โดยนักเตะที่เข้ามาแย่งบอล อาจมีการดึงเสื้อ เอาไหล่กระแทก หรืออื่นๆ ซึ่งตัวเกมจะเพิ่มความสมจริงในการเคลื่อนที่กับนักเตะที่กำลังถูกแย่งบอล ให้เลี้ยงบอลได้ลำบากขึ้น ส่งผลให้คู่แข่งเสียบแย่งบอลได้ง่ายขึ้นนั่นเอง โดยในภาค FIFA 14 นั่นโอกาสแย่งบอลสำเร็จจะมีแค่ 50% แต่ FIFA 15 นี้โอกาสแย่งบอลได้ มีสูงถึง 70-80% ฝ่ายบุกจึงเลี้ยงบอลลุยเดี่ยวได้ยากขึ้นแล้ว
Dexterity & Control
เพิ่มความแม่นยำในการควบคุมต่อการเสียหลักมากขึ้น โดยแม้ว่าภาคนี้จะปรับให้ทีมรับแย่งลูกง่ายขึ้น แต่ก็ปรับให้ผู้เล่นมีการควบคุมบอลในจังหวะเสียการทรงตัวเพิ่มเช่นกัน โดยถึงแม้ว่าอาจจะเสียจังหวะจากการถูกเบียดดึง แต่ก็สามารถส่งบอลต่อหรือควบคุมบอลได้อยู่
FIFA 15
ถึงจะเสียหลัก ก็ยังพอควบคุมบอลได้อยู่
Sharp Contact
เป็นระบบแก้ปัญหาลูกไซส์ ลูกหมุน ลูกโค้ง ที่ไม่สมเหตุสมผลจากภาคเก่า ทำให้ลูกบอลของภาคนี้เคลื่อนที่อย่างเป็นธรรมชาติกว่าเดิม ทำให้การส่งบอล หรือยิง มีความแม่นยำมากขึ้น แม้บอลจะหมุนสปินอยู่
Controlled Set Piece
ควบคุมการเล่นในระหว่างลูกตั้งเตะ ลูกฟรีคิก ลูกเตะมุม ลูกทุ่มข้างสนาม ได้อิสระมากขึ้น โดยสามารถกำหนดตำแหน่งของเพื่อนร่วมทีมได้ตามใจ
Emotion Intelligence
ระบบที่เพิ่มขึ้นตามคอนเซปต์ของภาคนี้คือ Feel The Game เพิ่มระบบอารมณ์ให้กับนักเตะทุกคนในเกม ทำให้นักเตะดูมีอรมณ์ร่วมกับการแข่งมากขึ้น ไม่ว่าจะอารมณ์ดีใจ ฮึกเหิม หมดแรง ท้อแท้ มีอารมณ์กว่า 600 แบบที่นักเตะในสนามจะแสดงออกมาให้ผู้เล่นได้เห็น อย่างตอนโดนแย่งบอล โดนทำฟาวล์ ตอนยิงพลาด และอื่นๆเพื่อให้ดูเหมือนการแข่งจริงๆ และนักเตะแต่ละคนก็มีอารมณ์ความก้าวร้าวไม่เท่ากันด้วย
FIFA 15
นักเตะแต่ละคน มีอารมณ์ร่วมกับเกมการแข่ง
Dynamic match Environment
เพิ่มความดุดันในการแข่งด้วยการปรับปรุงการบรรยายการแข่ง เพิ่มไฮไลท์การแข่ง และการตอบสนองของกองเชียร์ให้มากกว่าเดิม
FIFA 15
บรรยากาศสนามแข่งจะดุดันยิ่งขึ้น
 
FIFA 15 กำหนดวางจำหน่ายวันที่ 23 กันยายน 2014 นี้ ทั้งใน PS3, XB360,  PC , PS4 และ XB One
โดยทาง EA เปิดเผยสเปคเครื่อง PC ที่ต้องใช้สำหรับภาคนี้ออกมาแล้ว ซึ่งหากใช้สเปคที่แนะนำ ภาพที่ได้จะสูสีกับเวอร์ชั่น PS4 และ XB One
Minimum Requirements: สเปคเครื่องขั้นต่ำ
OS: Windows V/7/8/8.1 -64-bitCPU: Intel Q6600 Core2 Quad @ 2.4GhzRAM: 4GBHard Drive Space Required: 15.0 GBMinimum Supported Video Cards: ATI Radeon HD 5770, NVIDIA GTX 650DirectX: 11.0
Recommended Requirements: สเปคเครื่องที่แนะนำ
OS: Windows V/7/8/8.1 -64-bitCPU: Intel i5-2550K @ 3.4GhzRAM: 8GBHard Drive Space Required: 15.0 GBSupported Video Cards: ATI Radeon HD 6870, NVIDIA GTX 460DirectX: 11.0
 