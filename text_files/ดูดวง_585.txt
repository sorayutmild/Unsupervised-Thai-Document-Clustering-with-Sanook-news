ดวงชะตาปี พ.ศ. 2565 ราศีเมษ หรือผู้ที่เกิดระหว่างวันที่ 13 เมษายน – 13 พฤษภาคม
ปี พ.ศ. 2565 ของชาวราศีเมษ ด้วยพลังการต่อสู้จากดาวอังคารที่จะร้อนแรงที่สุดในปีนี้ อาจทำให้ชีวิตสดใส เจิดจ้ามากที่สุด แต่ด้วยอำนาจพลิกผัน เปลี่ยนไปมาจากดาวมฤตยู และราหูที่เข้ามากุมดวงชะตา ก็อย่าประมาท จากการตัดสินใจผิดพลาด ก็อาจทำให้ชีวิตหม่นมัว อับแสงได้ในพริบตา
มกราคม แสดงความใจกว้าง จริงใจให้มากที่สุด ยอมเสียเปรียบบ้าง การติดต่อ สัมพันธ์ จาก เงินถึงความรัก ก็จะอยู่ในเกณฑ์ดีที่จะทำให้เขา/เธอเชื่อใจ ยอมทุ่มเทให้อย่างเท่าไหร่เท่ากัน ในเรื่องงาน โดยเฉพาะที่เกี่ยวกับที่ดิน สิ่งปลูกสร้าง อยู่ในระยะรวบรัด ปิดการเจรจาให้ได้ครั้งรวดเร็ว เพราะหากโอ้เอ้ ช้าไป ก็อาจ...ชวด
กุมภาพันธ์ โชคดีที่สุดในรอบปี! เงินทองไหลมาเทมา ทั้งจากงาน ภารกิจที่กระทำ หรือได้กำไรจากการลงทุน ในเรื่องงาน ทุ่มเท พยายามให้มากขึ้น ก็จะอยู่ในเกณฑ์ดีที่จะได้รับลาภผลมากกว่าที่คิด แล้วยังโดดเด่นเรื่องที่ดิน สิ่งปลูกสร้าง เรื่องความรัก โรแมนติก ร้อนแรง และแสนหวาน ก็อาจเกิดขึ้นได้ คนโสดก็จะได้พบรัก เจอเนื้อคู่ แต่ก็ควรระวังเป็นรักซ้อน ซ่อนรักด้วย
มีนาคม จนถึงวันที่ 15 เงินทองยังอยู่ในเกณฑ์ดี มีโชคลาภ แต่หลังจากนั้น ควรระวัง หากใจอ่อน เชื่อคนง่าย ก็อาจละลายหายหมด เรื่องงาน อาจต้องทุ่มเทเวลา อดทน พยายามมากกว่าเดิมในการติดต่อ สัมพันธ์ ถึงจะมีโอกาสมากขึ้น เรื่องความรัก ร่วมด้วยช่วยกันทำภารกิจ ก็จะทำให้สัมพันธ์รักหวาน โรแมนติก คนโสด จากงานก็อาจทำให้ได้พบเนื้อคู่ ที่อาจสูงวัยกว่า หรือเคยผ่านการสมรสมาก่อน
เมษายน ระวัง! หากเชื่อมั่น หลงตนเองมากเกิน ไม่ยอมรับฟังความคิดเห็นใคร โดยเฉพาะจากผู้สูงวัยกว่า ก็จะทำให้โอกาสหารายได้ลดน้อยลง อาจถูกหลอกลวง เอาเปรียบ เรื่องงาน ก็อาจเจออุปสรรค งานนั้นๆ จะมีปัญหาตามมาอีกมาก ในเรื่องความรัก เงินทองของบาดใจ ก็อาจทำให้หวาดระแวงได้ คนโสด การเข้าสังคม มิตรสหาย อาจทำให้พบเจอคนถูกใจ แต่ก็ควรระวังเช่นกันว่าจะถูก...หลอก
พฤษภาคม สัมพันธ์รักที่ราบรื่น เขา/เธอ ก็พร้อมจะอยู่เบื้องหลัง สนับสนุนในเรื่องเงินๆ ทองๆ  และเหตุที่ไม่คาดฝันก็อาจทำให้คนโสดได้พบรัก เจอเนื้อคู่ แต่หากเป็นชาวต่างชาติ ก็ควรระวังว่าจะถูก..หลอก ในเรื่องเงิน งาน ควรหลีกเลี่ยงที่จะร่วมหุ้น ลงทุน หรือ จะเก็งกำไรใดๆ โดยเฉพาะที่ร่วมกับมิตรสหาย เพราะมีเกณฑ์สูญเสียมากกว่า ที่อาจรวมถึงงาน เงิน คนรัก หรือทั้งหมด!
มิถุนายน รับซ้าย จ่ายขวา ที่ “เงินจะทับตัว” เพศตรงข้ามให้โชค แต่หากหน้ามืดตามัว หมกมุ่นกับความอยากได้ อยากมี อยากเป็นที่มากเกินไป ก็รวมถึงที่มีสัมพันธ์รักฟุ่มเฟือย โดยเฉพาะแบบแอบๆ ซ่อนๆ ด้วย ก็อาจทำให้เงินละลายหายหมด ในเรื่องงาน อยู่ในเกณฑ์ดีที่จะหางานพิเศษ หรือได้งานทำ 2 jobs ก็จะทำให้เจริญรุ่งเรืองมากขึ้น
กรกฎาคม ปากเป็นเอก ถึงจะมีเงินทองมากองอยู่ตรงหน้า ทั้งจากลาภโดยเสน่หาจากคนรัก คู่ครอง และเพศตรงข้าม ที่เข้ามาพัวพันด้วย หรือมีกำไรจากการค้าขาย ในเรื่องงาน อยู่ในระยะที่ต้องรีบเร่ง ใช้ความพยายามในการติดต่อ สัมพันธ์ให้มากขึ้น แต่ก็ควรระวังจะถูกล่อลวงจนเห็นผิดเป็นชอบโดยเฉพาะเรื่องเงิน ที่อาจนำพาความยุ่งยาก เดือดร้อน และเป็นคดีความด้วย
สิงหาคม ค้าขายออนไลน์ ซื้อ-ขาย จัดการบ้าน ที่ดิน สิ่งปลูกสร้าง รวมถึงเป็นตัวแทน นายหน้า จะอยู่ในเกณฑ์ดีที่จะสร้างงาน หาเงินให้มากๆ ได้ แต่หากใช้จ่ายฟุ่มเฟือย หรือลงทุน เสี่ยงโชค ก็อาจทำให้หมดตัวได้ และหากรับ 2 Jobs ก็ควรแสดงความใส่ใจงานที่ทำประจำให้มากกว่างานอื่นๆ ถึงจะไม่ถูกนายเขม่น เรื่องความรัก จากคนในครอบครัว บ้านใกล้เรือนเคียง ก็อาจทำให้พบรัก เจอเนื้อคู่ได้
กันยายน ปากหวาน ก้นเปรี้ยว ที่อาจได้เจอ ทั้งจากลูกจ้าง พนักงาน หรือจากคนรัก คู่ครอง หุ้นส่วน คู่ค้า คู่สัญญา ที่อาจเกิดจากรับปาก ให้คำมั่นสัญญาไว้ว่าจะ “ให้” ว่าจะช่วยเหลือ โดยเฉพาะเรื่องเงิน หรือจากข้อมูลที่ได้มา ที่ควรทำใจว่า..เชื่อถือไม่ได้ รวมถึงคนว่างงาน หากไปสัมภาษณ์งาน ก่อนจะเซ็นสัญญาก็ควรดูให้ดีๆ เพราะอาจไม่ดีจริงดังที่ถูกชักชวน
ตุลาคม ทั้งจากคำพูด เขียนของผู้ติดต่อ สัมพันธ์ด้วย โดยเฉพาะที่เป็นเพศตรงข้าม ก็ควรใส่ใจ รอบคอบให้มากขึ้น เพราะลาภผลที่คาดหวัง ก็อาจได้แค่ครึ่งเดียว หรืออาจจะถูกล่อลวง หรือหลอกลวง ด้วยคำหวาน ยกยอปอปั้น ที่อาจทำให้ไม่ได้อะไรเลยก็ได้ ในเรื่องงาน ค้าขาย บริการ หรือตัวแทน นายหน้า จะอยู่ในเกณฑ์ดีที่จะทำให้เงินทองไหลมาเทมาได้ แต่หากคิดจะเสี่ยงโชค เก็งกำไร ก็ยังอยู่ในระยะที่ควรหลีกเลี่ยง
พฤศจิกายน พูดดีเป็นศรีแก่ตัว ด้วยการเยินยอคู่สนทนาให้มากๆ และหลีกเลี่ยงที่จะขัดคอ หรือ “อวดฉลาด” ต่อหน้าเขา/เธอ ก็จะอยู่ในเกณฑ์ดีที่จะทำให้ได้ เงิน งาน หรือการติดต่อ สัมพันธ์กับเพศตรงข้ามเป็นไปดังที่หวัง แต่ควรระวังการแอบๆ ซ่อน กระทำการใด โดยเฉพาะการมีรักซ้อน ซ่อนรัก เพราะนอกจากจะทำให้ทะเลาะวิวาทกับคู่ครองแล้ว ยังอาจก่อศัตรูที่จะเป็นเหตุ/ภัย กับตัวเองอีกด้วย
ธันวาคม ไม่ลังเล หวั่นไหว แต่มั่นคง แข็งแกร่งทั้งความคิด การกระทำ ถึงจะอยู่ในเกณฑ์ดีที่จะทำให้ได้เงิน งาน ดังที่หวัง และถึงจะมีศัตรูคู่แข่งมากลั่นแกล้ง ก็ต้องแพ้พ่ายไปเอง แต่ก็ควรระวังว่าอาจเป็นดาบสองคม หากเขา/เธอ คนนั้นเป็นคนรัก คู่ครอง ก็อาจทำให้ทะเลาะวิวาทจนแตกหักกันไปเลย ในเรื่องสุขภาพ ระวังในเรื่อง คอ บ่า ไหล่ หรืออวัยวะเพศ กระเพาะปัสสาวะ ที่อาจมีอาการอักเสบได้        
อัญมณี/สีที่จะเสริมสิริมงคล โกเมน สีส้มแสด (สีดอกหางนกยูง)
อัญมณี/สี ที่เป็นอริ มรณะ มรกต สีเขียว, ทับทิม สีชมพู สีม่วงแดง
วันที่ดีที่สุดในรอบสัปดาห์ วันอังคาร เลขที่ต้องชะตา 7 6 4
ราศีแห่งมิตรที่ต้องชะตา ราศีเมถุน, ราศีสิงห์, ราศีธนู และราศีกุมภ์