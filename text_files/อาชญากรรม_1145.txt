ข่าวน้องแก้ม
เมื่อค่ำวันนี้(8 กรกฎาคม) ที่วัดทินกรนิมิตร ต.สวนใหญ่ อ.เมือง จ.นนทบุรี ซึ่งเป็นที่ตั้งบำเพ็ญกุศลศพน้องแก้ม วัย 13 ปี ซึ่งถูกนายวันชัย หรือ เจมส์ แสงขาว อายุ 22 ปี ลูกจ้างชั่วคราวการรถไฟแห่งประเทศไทย ผู้ต้องหาลงมือฆ่าข่มขืนบนตู้นอนชั้น 2 ของขบวนรถไฟที่ 174 ระหว่างนครศรีธรรมราช - กรุงเทพฯ แล้วจับร่างโยนจากขบวนรถไฟเหตุเกิดเมื่อเช้ามืดวันที่ 6 กรกฎาคมที่ผ่านมา ซึ่งบรรยากาศเป็นการสวดอภิธรรมวันแรก ที่ศาลา 4 มีผู้มาร่วมงานจำนวนมาก อาทิ นายชัชชาติ สิทธิพันธุ์ อดีตรัฐมนตรีว่าการกระทรวงคมนาคม นายประกอบ สังข์โต อดีต ส.ส.นนทบุรี พลตำรวจเอก เอก อังสนานนท์ รองผบ.ตร. นายประภัสร์ จงสงวน ผู้ว่าการรถไฟแห่งประเทศไทยหรือรฟท. ดารานักแสดงหญิง ใหม่ สุคนธวา เกิดนิมิตร รุ่นพี่ ร.ร.เดียวกันกับน้องแก้ม และบรรดาสื่อมวลชนจากทุกสำนักและเพื่อนๆจากโรงเรียนชื่อดังย่านนนทบุรี และครู อาจารย์ เกือบ 300คน พร้อมชาวบ้านชุมชนวัดบางขวาง ที่อยู่ในบริเวณบ้านใกล้เคียงน้องแก้ม

นายประภัสร์ กล่าวว่า เบื้องตนได้ช่วยเหลือเรื่องการเป็นเจ้าภาพงานสวดอภิธรรมและช่วยเหลือในทุกๆด้านอย่างเต็มที่พร้อมทั้งได้สั่งการลงไปให้ตรวจสอบลูกจ้างประจำและไม่ประจำของรฟท.ว่าผ่านขั้นตอนสมัครเข้ามาทำงานตามขั้นตอนหรือใช้เส้นสายเข้ามาพร้อมกับจะนำลูกจ้างที่มีเส้นฝากเข้ามาออกไปให้หมดและการที่มีปลาเน่าหลุดมาทำให้รฟท.เสียชื่อและจะเรียกประชุมตำรวจรถไฟเพิ่ม ถึงหลักการป้องกันเหตุที่จะเกิดขึ้นสั่งการกวดขันเช็กระบบปฏิบัติของการรักษาความปลอดภัยในด้านต่างๆ
ส่วนทางด้านพี่สาวของน้องแก้ม เผยความในใจว่าน้องแก้มเคยบอกกับแม่ว่าอนาคตจะสอบเป็นแอร์โฮเตสเพื่อจะดูแลแม่จะได้ไม่ต้องทำงานหนักมากขณะนี้ทางครอบครัวยังช็อกถึงเหตุการณ์ที่เกิดขึ้น ไม่คิดว่าการที่น้องแก้มจะได้นั่งรถไฟเป็นครั้งแรกพร้อมกับพี่สาวและเพื่อนๆเพื่อไปเยี่ยมยายที่ ต่างจังหวัดจะกลายเป็นการนั่งรถไฟครั้งสุดท้าย และสร้างมาซึ่งความเสียใจต่อครอบครัวอย่าไม่หวนกลับมา ทั้งที่อยู่ในการเดินทางที่คิดว่าน่าจะปลอดภัยที่สุดแล้วเพราะมีตำรวจรถไฟและพนักงานดูแลรถไฟค่อยประจำอยู่บนโบกี้รถไฟด้วยแต่กลับกลายเป็นว่าผู้กระทำกับน้องแก้มก็คือเจ้าหน้าที่ของรถไฟที่คิดว่าไม่น่าจะเป็นผู้ก่อเหตุเสียเอง ทางครอบครัวจะไม่สามารถทำใจขึ้นรถไฟได้อีกแล้ว เพราะขึ้นทีไรจะนึกถึงสิ่งที่เกิดขึ้นกับเหตุการณ์ที่ทำให้น้องแก้มจากไปตลอดกาล ซึ่งกำหนดงานจะมีการสวดศพ 3 วัน ก่อนจะทำการฌาปณกิจในวันอาทิตย์ที่13 ก.ค.57
ทางด้านผอ.โรงเรียน เปิดเผยว่านักเรียนผู้เสียชีวิตจะได้รับเงินจากการประกันกลุ่ม 100,000 บาท ส่วนทางโรงเรียนก็จะช่วยเหลือในด้านอื่นๆที่จำเป็นหากน้องสาวซึ่งเรียนอยู่ชั้นประถมต้องการจะเรียนต่อที่เราๆก็พร้อมจะรับเข้าเรียนทันทีโดยไม่มีเงื่อนไข
ผู้สื่อข่าวรายงานว่าขณะที่ก่อนหน้าเพื่อนๆ นักเรียนร่วมห้องของน้องแก้มต่างร่ำไห้ท่ามกลางสายฝนเพื่อรอรับศพที่วัดทินกรนิมิตรและเมื่อรถมูลนิธินำร่างอันไร้วิญาณของน้องแก้มมาที่ศาลาสวดศพโดยมีสายฝนที่ตกลงมาอย่างหนักแต่เพื่อนๆ นักเรียนทุกคนก็ไม่ย่อท้อยืนตากฝนรอและต่างร่ำไห้เสียงระงมวัด
ข่าวน้องแก้ม
- สลด! ผลชันสูตรศพ น้องแก้ม เสียชีวิตก่อนโยนจากรถไฟ-ข่าวน้องแก้ม- คุมมือฆ่าน้องแก้มทำแผน รับเคยข่มขืน 2 พนักงานสาว