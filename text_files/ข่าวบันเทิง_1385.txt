
ทำความดีแต่กลับมีดราม่าซะอย่างงั้น สำหรับ ต๊อด ปิติ ที่เดินทางไปเปิดโครงการ 100 โรงเรียนเกษตรพอเพียง พร้อมกับภรรยา นุ่น วรนุช อีกทั้งยังได้ไปทำบุญกฐินที่ จ.สุรินทร์ พร้อมกับบัวขาว บัญชาเมฆ และ เต๋า สมชาย ได้ยอดทำบุญกว่า 2,396,573 บาท
ซึ่งหลังจากทำบุญก็มีภาพหนุ่มต๊อด นั่งกินข้าวเหนียวจกปลาร้าพร้อมบัวขาวแบบบ้านๆ สบายๆ แต่กลับมีคนเม้าท์ว่าผู้บริหารอย่าง ต๊อด ปิติ สร้างภาพ อีกทั้งยังกล่าวหาว่าบัวขาว พยายามอัพเกรดตัวเองด้วยการคบไฮโซ
ล่าสุด (13 พ.ย.) ต๊อด ปิติ ได้ออกมาโพสต์ข้อความผ่านเฟซบุ๊กว่าสนิทกับ เต๋า และบัวขาว มานานแล้ว เมื่อบัวขาวชวนมาทอดกฐินก็ตกลงทันที ซึ่งคณะกฐินของตน 70 คนได้มากินข้าวที่บ้านของบัวขาว ญาติพี่น้องบัวทำอาหารอีสานให้ทาน ตนทานได้ทุกอย่าง ปลาร้านี้ของชอบ ยิ่งปลาร้าไหแบบตัว ที่ กทม.หากินไม่ได้แล้ว
"กรุณาอ่านให้จบ ผมมาชี้แจง คนที่เค้าคิดไม่เหมือนเรา ก็ปล่อยไป อย่าไปตำหนิเพราะมันจะไม่จบ
วันนี้ผมขออธิบายอะไรหน่อยครับ
ต๊อดสร้างภาพ อวดรวย ลองมาจนดูไหม และ บัวขาว คบไฮโซ อัพเกรดผมกับบัวรู้จักกันมา 4-5 ปี สนิทกันทั้งบ้านผม ไม่ใช่แค่สปอนเซอร์ แต่รักกันเหมือนพี่น้อง ผม บัว เต๋า เตะบอลทีมการกุศล และคุยกันว่าจะมาทำกฐินที่สุรินทร์ กฐินผมคนร่วมทำเยอะเลยต้องกระจายกันไป บัวขาวเสนอมา2วัด วัดที่เค้าทอดมาตลอดกับวัดที่เป็นโรงเรียนเค้า ผมตกลงทันที คนที่ไม่ลืมกำพืดและพี่น้อง เราต้องยกย่อง คณะเรา70กว่าคนมาแวะกินข้าวที่บ้านบัว และอาหารทำที่ครัวผักเอามาจากสวน ก็ยังจะมาตำหนิว่ากินอะไรกันเยอะแยะ ญาติพี่น้องบัวทำให้ทานและนำมาให้ทานเสิร์ฟน้ำนั่งพูดคุยสนุกสนาน ผมทานได้ทุกอย่าง ทำร้านอาหารอีสาน ปลาร้านี้ของชอบ ยิ่งปลาร้าไหแบบตัว กทม หากินไม่ได้แล้ว
กฐินรอบนี้ลงบุรีรัมย์ เข้าสุรินทร์ ตีรถกลับทางศรี ยโส ขึ้นเครื่องอุบล เหนื่อยแต่ทุกคนมีความสุข สร้างโรงบาล สร้างวัด นมัสการเกจิ มอบทุน เลี้ยงข้าว แต่พอเห็นคอมเม้นแย่ๆที่เกิดกับผมและบัว ผมก็ขออธิบายให้ฟังหน่อยละกัน ถึงจะไม่มีคนอ่านและก็คงจะคอมฯแย่ๆต่อไปแต่ผมก็ถือว่าผมได้ทำหน้าที่ผมละ
อนุโมทนาบุญอีกครั้งครับ สาธุ"