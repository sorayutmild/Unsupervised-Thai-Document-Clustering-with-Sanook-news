กรณีสองแรงงานต่างด้าวชาวพม่า ผู้ต้องหาร่วมก่อเหตุข่มขืนฆ่าน.ส.ฮันนาห์ และฆ่านายเดวิด นักท่องเที่ยวชาวอังกฤษ ที่เพิ่งถูกจับได้ยังเป็นที่กังขาของคนทั่วไป
แม้ทางตำรวจจะเผยผลพิสูจน์ที่ชัดเจนว่า DNA จากเชื้ออสุจิในตัวของ น.ส.ฮันนาห์ เป็นของทั้งสองคนนี้ก็ตาม แต่ความสงสัยดังกล่าวยังไม่หายไป จนบางคนอดคิดไม่ได้ว่า ทั้งสองคนนี้เป็นเพียง "แพะ" เท่านั้น
เพื่อทำให้ข้อสงสัยดังกล่าวกระจ่างขึ้น ทีมข่าว Sanook! News ได้สรุปข้อสงสัยในคดีนี้เพื่อให้เข้าใจง่ายขึ้น โดยการสรุปนี้เป็นไปตามที่เจ้าหน้าที่ตำรวจได้แถลงไว้ทั้งสิ้น
- ผู้ต้องหาทั้งสองให้การรับสารภาพว่า ก่อนเกิดเหตุได้ชวนกันนั่งเล่นกีตาร์และดื่มเบียร์บริเวณหาดทรายรี พบผู้ตายทั้งสองคนพลอดรัก จึงเกิดอารมณ์ทางเพศ จึงใช้จอบทำร้าย นายเดวิด จนสลบแล้วข่มขืน น.ส.ฮันนา 
- หลังก่อเหตุ เกิดกลัวความผิด จึงใช้จอบอันเดิมฟันไปที่ใบหน้า น.ส.ฮันนา หลายครั้งจนเสียชีวิตแล้วลาก นายเดวิด ไปโยนทิ้งน้ำ จากนั้นได้แยกย้ายกันหลบหนี
- หลังเกิดเหตุได้หยิบเอาโทรศัพท์มือถือของผู้ตายไปด้วย แต่ไม่สามารถใช้ได้ จึงทุบทิ้งและโยนไปในป่าหลังห้องเช่าของ นายวิน จนกระทั่งมาถูกเจ้าหน้าที่จับกุม
- ผบช.สพฐ. ยืนยันผลตรวจ DNA ของสองแรงงานพม่า ตรงกับอสุจิที่พบในช่องคลอดของผู้ตาย ส่วนอีกหนึ่งราย DNA ตรงกับก้นบุหรี่ที่เก็บได้ในที่เกิดเหตุ
- ผู้ต้องหาทั้งคู่เพิ่งจะลักลอบเข้าไปทำงานที่เกาะเต่าได้ 2 อาทิตย์ โดยไปเป็นพนักงานทั่วไปของ เอซีผับ 
- ที่ไม่ได้หลบหนีไปไหนหลังเกิดเหตุ เนื่องจากตำรวจห้ามแรงงานต่างด้าวออกจากเกาะเต่า จึงต้องทำงานไปตามปกติ แต่ก็เป็นไปด้วยความหวาดกลัว 
สรุปได้ว่าคำสารภาพ รวมถึงหลักฐานจากกล้องวงจรปิดและ DNA ในตัวผู้ตาย  มัดสองคนร้ายจนดิ้นไม่หลุด เป็นอันจบคดีที่ที่สร้างความอื้อฉาวอีกครั้งให้กับประเทศไทย 

ขอบคุณภาพประกอบจาก fm91bkk.com