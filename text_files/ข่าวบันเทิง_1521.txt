
ความสำเร็จของลูกคือความชื่นใจของพ่อแม่ เช่นเดียวกับตลกชื่อดัง นุ้ย เชิญยิ้ม หรือ ชูเกียรติ เอี่ยมสุข โพสต์ภาพลูกสาว "น้องเป้" ในวันสำคัญที่ได้เข้ารับพระราชทานปริญญาบัตร พร้อมข้อความว่า “บัณฑิตใหม่จากมหาวิทยาลัยขอนแก่น สาขาสารสนเทศศาสตร์ พ่อขอแสดงความดีใจด้วยนะลูก” โดยมีคนเข้ามาร่วมแสดงความยินดีเป็นจำนวนมาก
นอกจากนี้ พ่อนุ้ย ก็ยังโพสต์ภาพลูกชายคนโต "น้องโป้ง" ที่รับปริญญาไปก่อนหน้านี้ มีข้อความว่า “ขอบใจลูกๆนะที่ทำให้พ่อชื่นใจ นี้คือก้าวแรกของลูก หนทางชีวิตยังอีกยาวไกล สู้ต่อไปและจงเป็นคนดีของสังคม ฝันให้ไกลไปให้ถึง”
และล่าสุดกับภาพ "น้องสวย" และ "น้องภู" ลูกอีกสองคนที่ยังไม่สำเร็จการศึกษา พร้อมข้อความฝากฝังถึงลูกๆว่า "เรียนสู้พี่เค้าให้ได้นะลูก เรียนแทนพ่อด้วยเพราะพ่อไม่มีโอกาสแบบนี้ สู้ๆลูก" 
ทางด้าน ตั๊ก ศิริพร ก่อนหน้านี้ก็ได้โพสต์แสดงความยินดีและภูมิใจในตัวลูกๆ เช่นกัน แม่ไม่ใช่แม่แท้ๆ ของน้องโป้ง น้องเป้ และน้องสวย แต่ครอบครัวนี้ก็รักกันดี เป็นอีกหนึ่งครอบครัวที่อบอุ่นมาก