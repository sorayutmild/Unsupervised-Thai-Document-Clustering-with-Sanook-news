แม้ว่าจะถูกให้ความสำคัญน้อยที่สุด กลายเป็นลูกเมียน้อยที่จะมีเกมส์ป้อนมาใ้เป็นรายสุดท้าย แต่คุณเชื่อหรือไม่ว่า เกมเมอร์ชาว PC เนี่ยแหละคือเกมเมอร์ที่มีจำนวนมากที่สุดในโลก ในทุกๆหนึ่งวันมีเกมเมอร์ที่เล่นเกมส์จากพีซีนับพันล้านคน เทียบกับคนเล่นเกมส์จากเครื่องคอนโซลหรือพวกเกมส์พกพามือถือแล้ว จำนวนก็มากกว่าหลายเท่าตัว สาเหตุก็เพราะเกมส์ใน PC มันมีหลายรูปแบบนั่นเอง ทั้งเกมส์แฟลช เกมส์ออนไลน์ เกมส์โซเชี่ยลเฟสบุ๊ค แต่เราจะถือว่าเกมส์พวกนั้นไม่ใช่เกมส์ PC แท้ๆละกัน เพราะเกมส์ PC แท้ๆหมายถึงเกมส์กล่องที่ต้อง Install จากแผ่นเกมส์ และวันนี้ทางเว็บ Kotaku ก็มีการจัดอันดับ 25 สุดยอดเกมส์ของ PC ที่ไม่อยากให้ชาว PC พลาด ควรไปหามาลองเล่นกัน ณ บัดเดี๋ยวนี้
Battlefield 3 The 12 Best Games on PC
เกมส์มหาสงครามที่ทาง EA ภูมิใจเสนอ ให้ผู้เล่นได้สัมผัสกับคำว่าสงคราม สนามรบ แบบเหมือนกับของจริงมากที่สุด เกมส์นี้มีทุกอย่างในสนามรบที่มันควรจะมี พาหนะในการรบก็หลากหลาย ข้อดีของเกมส์นี้ก็อยู่ตรงที่ ยิ่งถ้าคุณเล่น Multiplayer คุณจะเหมือนเล่นสงครามกันจริงๆทีเดียว ซึ่งมันไม่เหมือนเกมส์ที่เทพๆก็ one man show ได้แบบ Call of Duty แต่เกมส์นี้ต้องเล่นกันแบบ Team Work ส่วนข้อเสียก็คือโหมดเนื้อเรื่องเล่นคนเดียวน่าเบื่อบรม อย่าไปเล่นเลยดีกว่า





Civilization V The 12 Best Games on PC
ถ้าคุณอยากเป็นนายกรัฐมนตรีสักครั้งในชีวิต เกมส์นี้อาจช่วยคุณได้ เพราะคุณจะได้รับบทเป็นผู้นำประเทศพัฒนาชาติไปสู่ความยิ่งใหญ่ ให้เหนือกว่าชาติคู่แข่งอื่นๆ วิธีเล่นเกมส์นี้จะเป็นแบบเกมส์วางแผนจัดการแบบสลับ Turn หากเริ่มเล่นตั้งแต่แรกๆ ก็ต้องสร้างประเทศจากยุคโบราณที่แทบไม่มีอารยธรรมอะไรเลย ให้กลายเป็นชาติที่มีอารยธรรมสุดไฮเทค ซึ่งกว่าจะไปถึงจุดนั้นได้ คุณต้องระดมสมองในการคิดจัดการพลเมือง ทรัพยากร การทูต สงคราม และอื่นๆทุกอย่างที่ประเทศต้องทำ ข้อดีเกมส์นี้คือเป็นเกมส์วางแผนบริหารจัดการที่สนุก ได้ความรู้เรื่องอารยธรรม การบริหารจัดการ ส่วนข้อเสียก็ระบบเกมส์ค่อนข้างยุ่งยาก ถ้าไม่เคยเล่นเลยอาจต้องศึกษานานพอควร ส่วนใครที่เล่นภาคเก่ามาก่อนภาคนี้ก็อาจจะงง เพราะระบบเปลี่ยนไปเยอะพอสมควร





The Elder Scrolls V: Skyrim The 12 Best Games on PC
Fus Ro Dah!! ถ้าพูดถึงสุดยอดเกมส์ PC ในยุคนี้จะขาดเกมส์นี้ไปไม่ได้เด็ดขาด ไม่ว่าจะความสนุกของเกมส์ และกระแสตอบรับที่มากมายมหาศาล ถึงขนาดมีเรื่องแซวธนูปักหัวเข่าบ้าง ตะโกน Fus Ro Dah! ใส่หูเพื่อนบ้าง แต่พวกนั้นมันแค่กระแสเล็กๆ ความสนุกของเกมส์นี้อยู่ที่มันเป็นเกมส์ RPG แบบ Sandbox ที่มีฉากกว้างใหญ่แบบสุดๆ มีอะไรให้ทำในเกมส์เยอะ มีอิสระในการเ้ล่นเต็มที่ แถมมี Mod ให้ติดตั้งได้อิสระมากมาย มีผู้กล่าวว่าถ้าจะเล่น Skyrim แบบเก็บรายละเอียดสุดๆ เล่นเป็นปียังได้ ส่วนข้อเสียคือเกมนี้ไม่เหมาะกับคอเกมส์ RPG แบบญี่ปุ่นที่เน้นเนือเรื่องแบบเส้นตรงเป็นสำคัญ เพราะมันอิสระมากไปหน่อย เนื้อเรื่องก็ํเลยยิบย่อยเยอะ





Far Cry 3 The 12 Best Games on PC
สุดยอดเกมส์ที่มีกราฟฟิกสวยงามที่สุดแห่งปี 2012 หากคุณเข้าเกมส์นี้และปรับกราฟฟิกสุด แล้วลง mod ด้วยล่ะก็คุณอาจตะลึงกับความสวยงามของฉากเกาะและทะเลทางใต้ของเกมส์นี้เลยราวกับได้ไปเที่ยวเกาะของจริงทีเดียว แถมตัวเกมส์ก็สนุกในสไตล์ของ Far Cry ที่เป็นเกมส์ยิงแบบ Open World ให้คุณผจญภัยเอาตัวรอดในเกาะทางใต้อันกว้างใหญ่มุมมองแบบ FPS ซึ่งมีแอคชั่นทุกอย่างแบบสมจริง ไม่ว่าจะเป็นการว่ายน้ำ ดำน้ำ ขับรถ ขับเครื่องบิน ทุกๆอย่างทำได้หมด ส่วนข้อเสียของเกมส์นี้คือเนื้อหาเกมส์รุนแรงซีเรียสมาก ส่วนโหมด Co-op กับ Multiplayer ก็ไม่สนุก แนะนำว่าเกมส์นี้เล่นโหมดคนเดียวดีที่สุดแล้ว





FTL หรือ Faster than light The 12 Best Games on PC
เกมส์อินดี้ที่ทำออกมาขายใน Steam และทำรายได้ถล่มทลายอย่างไม่น่าเชื่อ วิธีเล่นเกมส์นี้คือจะให้ผู้เล่นวางแผนเพื่อช่วยเหลือลูกเรือและผู้โดยสารในยานอวกาศให้รอดพ้นจากหายนะ โดยเริ่มเกมส์คุณจะอยู่ในยานอวกาศลำหนึ่ง และมันก็จะเกิดเหตุการณ์บางอย่างขึ้นที่ทำให้ยานอวกาศนั้นกำลังจะพัง เช่นเจอข้าศึกโจมตี เจอเอเลี่ยน ฯลฯ ผู้เล่นจะต้องวางแผนหาทางช่วยเหลือคนในยานให้รอดให้ได้นั่นเอง ใครๆที่ชอบเล่นเกมส์สั่งการเกี่ยวกับยานอวกาศก็คงจะชอบ ส่วนข้อเสียเกมส์นี้คือมันค่อนข้างท้าทายและเล่นยาก ผมเชื่อใครเล่นเกมส์นี้แต่ละฉากต้องมีตายแน่นอนกว่าจะผ่านได้แต่ละฉากๆ





Half-Life 2 The 12 Best Games on PC
แม้จะเก่าแล้วแต่เกมส์นี้ก็ยังถูกจัดให้เป็นเกมส์ PC ที่สนุกสุดๆของชาว PC การต่อสู้ภาคที่สองของกอร์ดอนฟรีแมน ทำออกมาตั้งแต่ปี 2004 และมีภาคเสริมออกมาเป็น Episode ต่างๆ โดยล่าสุดก็ทำถึงแค่ Episode 2 เอง ส่วน Episode 3 ยังเงียบกริบไม่มีข่าวคราว ดังนั้นใครหวัง Half-Life 3 ก็รอกันอีกนานเลย ข้อเสียเกมส์นี้ก็อยู่ตรงที่ต้องใช้สมองและสายตาในการไขปริศนาฉากในเกมส์ค่อนข้างมาก ใครที่แพ้เกมส์ FPS อาจจะมึนและโบกมือลาได้ไม่ยาก





MineCraft The 12 Best Games on PC
เกมส์สร้างเกาะ สร้างปราสาท ที่กราฟฟิกดูเหมือนเกมส์ 8bit แบบโบราณ แต่จริงๆแล้วมันเป็นกราฟฟิกแบบ HD นะ ในเกมส์นี้คุณจะได้สนุกไปกับการสร้างสิ่งก่อสร้างที่คุณต้องการ รวมไปถึงต้องเอาตัวรอดจากพวกปีศาจและซอมบี้ที่มาโจมตีคุณ ส่วนข้อเสียเกมส์นี้ก็แค่เรื่องกราฟฟิกที่ดูโบราณอย่างเดียว





StarCraft II: Wings of Liberty The 12 Best Games on PC
ในยุคหลังๆที่เกมส์ MOBA ครองโลก ส่วนแนว RTS กำลังสูญพันธุ์ก็มีเพียง StarCraft II นี้แหละที่แฟนๆยังนิยมเล่นกันอยู่ หลังจากห่างหายจากภาคแรกนับ 10 ปี และตอนนี้แผ่นที่สอง Heart of the Swamp ก็ออกมาให้เล่นกันแล้วด้วย ข้อเสียเกมส์นี้ก็ไม่ค่อยมีนะ เสียก็แค่กว่าจะออกมาแต่ละภาคแต่ละแผ่นนานมากไปหน่อย





Team Fortress 2 The 12 Best Games on PC
เกมส์ยิง FPS ของ Valve ที่เปลี่ยนบรรยากาศทำเป็นตัวละครแนวการ์ตูนติดตลกแทน ความสนุกของเกมส์นี้ก็อยู่ที่โหมด Multiplayer เน้นๆเลย เพราะหน่วยการเล่นจะมี Class ให้เลือกเล่นหลายแบบ ไม่ว่าจะเป้นหน่วยจู่โจมปืนกล หน่วยปืนหนัก สไนเปอร์ หน่วยทหารช่าง หน่วยพยาบาล ฯลฯ ข้อเสียเกมส์นี้ก็คือเล่นหลายคนจะสนุกกว่าเล่นคนเดียว เล่นกับ Bot มันไม่สนุกเท่าไหร่





Total War: Shogun 2 The 12 Best Games on PC
อีกหนึ่งเกมส์ที่สร้างมาให้เล่นกันหลังจากผ่านภาคแรกไปนับ 10 ปี แต่ก็ยังคงได้รับการตอบรับจากแฟนๆอย่างดี รับบทเป็นไดเมียวยุคสงครามเซ็นโกคุของญี่ปุ่น เป้าหมายก็คือจะต้องรวมแผน่ดินญี่ปุ่นให้เป็นหนึ่งเดียว คุณจะได้สนุกกับการบริืหารจัดการแคว้นแบบไดเมียวญี่ปุ่น สร้างยูนิตรบเพื่อโค่นล้มไดเมียงของแคว้นอื่นๆ เหมาะสำหรับคนชอบเกมส์วางแผนรบแบบซามุไร นินจา โรนิน แต่ถ้าชอบแบบตะวันตกก็ข้ามเกมส์นี้ไปได้ ไปเล่น Total War Rome 2 แทนแล้วกัน





The Witcher 2: Assassins of Kings The 12 Best Games on PC
เกมส์ RPG แนวฝรั่งที่มีกราฟฟิกงามอลังการสุดๆ แถมยังได้คะแนนวิจารณ์เยอะจากหลายสำนัก จุดเด่นของเกมส์นี้อยู่ที่ความสมจริง ทั้งการต่อสู้ ดีไซน์ตัวละคร และมอนสเตอร์ต่างๆที่สวยงามราวกับดูภาพยนตร์แฟนตาซี ท่าการต่อสู้ก็มีหลากหลายทั้งการใช้ดาบ เวทมนตร์และอื่นๆ ที่คอเกมส์แฟนตาซีต้องชอบ ส่วนข้อเสียเกมส์นี้ก็เหมือนอย่าง RPG ตะวันตกทั่วไปคือเนื้อเรื่องผู้เล่นเป็นผู้กำหนด ดังนั้นต้องวางแผนการเล่นดีๆ รวมไปถึงวางแผนต่อสู้ด้วย





XCOM: Enemy Unknown The 12 Best Games on PC
เมื่อโลกถูกรุกรานโดยศัตรูจากต่างดาวที่ไม่ทราบที่มา  จึงต้องมีหน่วยพิเศษที่ตั้งขึ้นมาเพื่อต่อสู้กับพวกเอเลี่ยนเหล่านี้โดย เฉพาะ แต่ว่าไม่ใช่หน่วย Men In Black แบบในภาพยนตร์  เพราะในเกมส์นี้พวกเขาคือหน่วยรบพิเศษที่มีชื่อว่า XCOM ซึ่งย่อมาจาก Extraterrestrial Combat Unit เป็นเกมส์แนววางแผนรบเทิร์นเบส Turn-base Strategy  ผู้เล่นจะต้องเลือกหน่วยรบ 6  คนไปทำภารกิจต่อสู้กับพวกเอเลี่ยนในพื้นที่ที่กำหนดไว้  เช่นเดียวกับเกมส์วางแผนทั่วๆไป ยูนิตทหารของฝ่ายเราแต่ละคน  ก็มีความสามารถและใช้อาวุธไม่เหมือนกัน แล้วแต่ผู้เล่นจะติดตั้ง  และต้องเลือกใช้ความสามารถและอาวุธให้ตรงกับสถานการณ์ และประเภทศัตรูด้วย ใครที่ไม่ชอบเล่นเกมส์ใช้สมอง แถมกลัวเพื่อนร่วมทีมตาย (เกมส์นี้ตายแล้วชุบชีวิตไม่ได้) ก็ไปเล่นเกมส์ลุยๆแทน





 