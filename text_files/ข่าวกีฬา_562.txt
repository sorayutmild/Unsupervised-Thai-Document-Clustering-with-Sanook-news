ช็อตเด็ดของ "มานะ อิวาบุจิ" กองหน้าดาวรุ่งสาววัย 21 ปีชาวญี่ปุ่น สังกัด "บาเยิร์น มิวนิค ทีมหญิง" ในเยอรมัน โชว์ความนิ่งก่อนจะส่งบอลเข้าสู่ก้นตาข่ายคู่แข่ง ในเกมที่พบกับ ไฟร์บวร์ก ในเกมลีกจังหวะนี้เกิดขึ้นในนาทีที่ 35 เมื่อ "มานะ อิวาบุจิ" ได้บอลหลุดเดี่ยวเข้าในกรอบเขตโทษ ก่อนจะแตะบอลหลบผู้รักษาประตูที่ออกมา ตามด้วยล็อคหลบกองหลังอีกหนึ่งจังหวะ และปิดท้ายด้วยการสังหารประตูด้วยเท้าขวา ให้ทีมขึ้นนำ 3-0 ก่อนที่จบเกมจะชนะไป 5-0

อนึ่ง อิวาบุจิ ย้ายจาก ฮอฟเฟ่นไฮม์ มาอยู่กับ บาเยิร์น เมื่อช่วงหน้าร้อนปี 2014 ลงเล่นให้ "เสือใต้" ไปแล้ว 11 นัด ทำได้ 3 ประตู
