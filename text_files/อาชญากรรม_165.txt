ความคืบหน้ากรณีรถกระบะเสียหลักพลิกคว่ำชนเสาไฟฟ้า ปากซอยกิ่งแก้ว 21 ส่งผลให้นักศึกษาเทคนิคฉลองฝึกงานวันสุดท้าย เสียชีวิต 13 ศพ ศพ
จากกรณีรถกระบะเสียหลักพลิกคว่ำ บริเวณช่วงปากซอยกิ่งแก้ว 21 ต.ราชาเทวะ อ.บางพลี จ.สมุทรปราการ เมื่อกลางดึกที่ผ่านมา ส่งผลให้มีผู้เสียชีวิตรวม 13 คน บาดเจ็บอีก 6 ราย ตามที่ได้รายงานไปก่อนหน้านี้นั้น
>> สลด กระบะเสียหลักพลิกคว่ำ นักศึกษาเทคนิคฯ ฝึกงานวันสุดท้าย ดับ 13 ศพ
(29 ก.ย.) มีการเผยแพร่คลิปวิดีโอเหตุการณ์ดังกล่าว โดยเป็นภาพจากกล้องวงจรปิด อบต.ราชาเทวะ ช่วงปากซอยกิ่งแก้ว 21 ช่วงที่เกิดอุบัติเหตุ รถกระบะนักศึกษาวิทยาลัยเทคนิคในจังหวัดศรีษะเกษ กลับจากเลี้ยงฉลองฝึกงานวันสุดท้าย กำลังจะกลับที่พักแต่มาประสบอุบัติเหตุเสียชีวิต 13 ราย บาดเจ็บ 6 ราย

ขณะเดียวกัน มีพยานอ้างว่าช่วงก่อนเกิดอุบัติเหตุ ได้มีรถกระบะ 2 คันขับแข่งกันมาด้วยความเร็วสูง เมื่อมาถึงจุดเกิดเหตุคาดว่ารถกระบะคันดังกล่าวเสียหลักและพุ่งชนขอบทาง และเฉี่ยวชนผู้หญิงที่ยืนรอรถเมล์ที่ป้ายประจำทางได้รับบาดเจ็บ
ทั้งนี้ ข้อเท็จจริงทางตำรวจกำลังสอบปากคำพยาน รวมถึงภาพจากกล้องวงจรปิด พร้อมเร่งรวบรวมพยานหลักฐานของคดีต่อไป
>> ผู้เห็นเหตุการณ์เล่านาทีกระบะซิ่งแข่งกัน ก่อนพลิกคว่ำเทกระจาด 13 ศพ