
กวาดรางวัลสาวเซ็กซี่มาแล้วจากหลายเวที นางร้ายหน้าหวาน อุ้ม ลักขณา หวานใจหนุ่ม บอล กฤษณะ ที่กำลังมีประเด็นคดีดังอยู่ในสังคมตอนนี้ ซึ่งจนกระทั่งทุกวันนี้อุ้มก็ยังไม่หยุดสวย มีพัฒนาการทางหน้าตาและรูปร่างที่ดีขึ้นมาเรื่อยๆ ล่าสุดกับรูปร่างสวยเป๊ะ จากคนที่ไม่ชอบออกกำลังกาย กลายมาเป็นสาวรักสุขภาพเข้าฟิตเนส จนกลายเป็นสาวหุ่นฟิตแอนด์เฟิร์มมาก ณ ปัจจุบัน ส่วนเรื่องของหน้าตาความสวย ที่เป็นสิ่งแรกที่ทำให้หนุ่มๆ สะดุดตา อุ้ม ลักขณา สาวผิวสีน้ำผึ้ง ไม่น่าเชื่อว่าเจ้าตัวเคยออกมาโพสต์รูปพัฒนาการความสวยเมื่อสามปีที่แล้วให้ดูตั้งแต่สมัยยังเด็ก ตั้งแต่สมัยอยู่ม.4 ตอนนั้นอุ้มบอกว่า ตัวดำขี้เหร่ ดั้งแหมบฟันเหยิน
"ทุกคนดูจะตกใจกับรูปเยาว์วัยของอุ้มนะคะ คือเป็นคนเปิดเผยและไม่อายในสิ่งที่ตัวเองเป็นอยู่แล้ว
รูปที่ 1 นั่นตั้งแต่ม.4 ค่ะ เด็กมากตัวดำขี้เหร่ดั้งแหมบฟันเหยินยังไม่คิดเลยว่าจะมาถึงจุดนี้ได้ พอเข้าวงการมาสิ่งที่ทำอย่างแรกคือจมูกค่ะ ยอมรับว่าทำและสวยด้วยเพราะมันธรรมชาติมากและจมูกมันสำคัญนะคะดั้งแหมบเข้ากล้องแล้วไม่สวยตามที่เห็นรูปที่ 2 ทำจมูกละตอนนั้นน่าจะอายุสัก 20ต้นๆ แต่ยังไม่จัดฟันฟันเหยินเว่อร์ฟันออกปากค่ะ.รูปที่ 3 กำลังจัดฟันแต่จัดแบบด้านในค่ะยังไม่เข้าที่ดี แต่ก็ดีกว่าตอนเหยินมากรูปนี้ก็เกือบจะ 3 ปี ละค่ะรูปที่ 4 คือปัจจุบันค่ะเหมือนคนละคนกับรูปแรก แต่สาบานได้ว่าไม่ได้ทำอย่างอื่นค่ะ ไม่ได้ ทำตา ไม่ได้ทำคาง ไม่ได้ทำปาก ไม่ได้เหลาหน้า โบท็อกไม่ได้หน้าเล็กอยู่แล้วโบแล้วเป็นผี. ทำแค่จมูกกะจัดฟัน ชัดเจน! ฟันธงไม่ได้ยันฮีทั้งหน้านะคะ #ตรงไปตรงมาชัดเจนไม่แอ๊บค่า”
อุ้ม ลักขณา พูดชัดเจนยอมรับว่าศัลยกรรมแล้วสวยแบบนี้ 