โจอี้ บอย ทนไม่ไหว โพสโต้ รศ.ดร. ทวิช จิตรสมบูรณ์ ที่บอกว่า ซิโก้ ให้สัมภาษณ์หลังจบการแข่งขันเป็นภาษาอังกฤษ สำเนียงเมียเช่าฝรั่ง โดยมีข้อความทั้งหมด ดังนี้
"ผม หัดพูดภาษาอังกฤษด้วยตัวเอง จากวิดีโอหนังฝรั่งซับไทย จากเพลงที่ชอบแล้วมานั่งแปล จากวัฒนธรรมที่ชื่นชอบสมัยเด็ก แต่มาพูดได้จริง ๆ จัง ๆ จากเพื่อนที่เล่นสเก็ตด้วยกัน และแฟนคนแรกที่เป็นชาวต่างชาติ.. (จากโรงเรียนก็มีส่วนสำคัญที่เป็นพื้นฐานแต่ติดตรงที่ไม่ตั้งใจเองหรือไม่มีแรงจูงใจ) ปัจจุบันภาษาอังกฤษของผมยังคงพอพูดได้ฟังเข้าใจ แต่พูดนาน ๆ จะเริ่มขี้เกียจคิด เพราะระบบในการแปลอังกฤษสู่ไทยคิดไทยตอบอังกฤษยังคงมีผสม ๆ กันไปในหัวตามสถานะของคนเรียนวัดไทยวัดฝรั่งอย่างผม กว่าจะมีปัญญาไปตปทลิ้นก็แข็งสำเนียงก็ไม่ได้เสียแล้ว
แต่ผมชอบที่จะแนะนำคนที่คิดจะหัดพูดภาษาอังกฤษว่า อย่ากลัวที่จะพูดเลยฝรั่งเกือบครึ่งโลกเค้าก็พูดไม่ได้นะ เพราะมันก็เป็นภาษาที่ 2 ของเค้าเหมือนกัน ไม่ใช่ฝรั่งทุกคนบนโลกพูดอังกฤษได้ หรือถึงแม้ว่าพูดได้สำเนียงก็ไม่เป๊ะถูกต้อง เพราะฉะนั้นบนโลกนี้มีคนพูดอังกฤษแท้โดยกำเนิดอยู่แค่ 3 ประเทศหลัก ๆ คือ ออสเตรเลีย อังกฤษ กับ อเมริกา ซึ่งเอาจริง ๆ สำเนียงในบางพื้นที่ของเขาก็ยังฟังยากชิบหาย..เพราะฉะนั้นถ้าภาษามันเป็นแค่เครื่องมือสื่อสารระหว่างคนต่างถิ่นต่างเมือง ขอให้พูดแม่งเข้าไปเถอะครับ ขอให้สื่อสารกันเข้าใจ พูดเข้าไปไม่เข้าใจก็ทำไม้ทำมือช่วย ขนาดคนต่างชาติพยายามพูดไทยกับเรา ชัดบ้างไม่ชัดบ้างอาจไม่ได้ความสมบูรณ์ในใจความ..แต่ "ใจเรา" มันได้ไปเต็ม ๆ
วนมาตั้งนานกับเรื่องภาษาอังกฤษก็เพราะอ่านเจอคนระดับอาจารย์ด่าซิโก้ในการสัมภาษณ์เป็นภาษาอังกฤษว่าเป็นอังกฤษสำเนียงเมียเช่า มุมหนึ่งถ้าจะคิดตำหนิพี่ซิโก้ว่าทำไมไม่พูดไทย อันนี้พอจะรับฟังได้ถือว่าเป็นมุมมองสั่งสอนจากผู้ใหญ่
แต่มุมดูถูกเหยียดหยามคนที่เค้าคิดแค่พยายามอยากจะใช้ภาษาอื่นเป็นเครื่องมือสื่อสารแต่ขาดสำเนียงที่ถูกต้องว่า "สำเนียงเมียเช่า" มันเป็นฝันร้ายสำหรับหลาย ๆ คนที่กลัวที่จะพูดอังกฤษนะครับ ลำพังจะพูดทีก็กลัวโดนเย้ยหยันจะตายอยู่แล้ว มีไม่กี่คนหรอกครับที่จะมีโอกาสได้ศึกษาร่ำเรียนที่ต่างประเทศจนสำเนียงภาษาแตกฉาน ตราบใดที่เรายังคงมีวิชาภาษาอังกฤษในคาบเรียนเราก็หวังว่าจะได้นำมันไปใช้สักวันถึงแม้ว่ามันจะไม่ถูกต้อง 100% ก็ตาม นี่ อจ. ทำให้ครูภาษาอังกฤษทุกคนแทบจะต้องเริ่มให้กำลังใจนักเรียนกันใหม่เลยทีเดียว
และอีกอย่างเมียเช่าเค้าจะสำเนียงแบบไหนมันก็ไม่ผิดอะไรหนิครับ ถ้าอังกฤษมันเป็นแค่ภาษาที่ 2 ผมว่าเราจะพูดยังไงพูดแบบไหนผิดบ้างถูกบ้างแต่อีกฝ่ายเข้าใจบ้างไม่เข้าใจบ้าง ก็ขอให้รู้ว่าเราได้พยายามให้เกียรติรับความอับอายนี้โดยการไม่พูดภาษาไทยใส่ให้พวกมึ_ต่างชาติฟังไม่เข้าใจ..ก็พอแล้ว