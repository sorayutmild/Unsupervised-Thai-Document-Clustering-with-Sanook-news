กรมการปกครอง กระทรวงมหาดไทยเปิดให้เช็ครายชื่อผู้มีสิทธิเลือกตั้ง ผ่านเว็บไซต์ khonthai.com นอกจากตรวจสอบสิทธิแล้ว ยังสามารถตรวจสอบได้ว่าเราต้องไปเลือกตั้งที่ไหน เพียงแค่กรอกเลขที่บัตรประจำตัว 13 หลักเท่านั้น 
สำหรับการเลือกตั้ง วันที 2 กุมภาพันธ์ 2557 เป็นการเลือกตั้งสมาชิกสภาผู้แทนราษฎรไทยเป็นการทั่วไปครั้งที่ 25 ของประเทศ และเป็นครั้งที่ 3 ภายใต้รัฐธรรมนูญแห่งราชอาณาจักรไทย พุทธศักราช 2550 กำหนดให้มีขึ้นในวันอาทิตย์ที่ 2 กุมภาพันธ์ พ.ศ. 2557 ตามความในพระราชกฤษฎีกายุบสภาผู้แทนราษฎร พ.ศ. 2556 ที่ให้ยุบสภาผู้แทนราษฎรเสีย ณ วันที่ 9 ธันวาคม 2556 โดยคณะกรรมการการเลือกตั้ง กำหนดการรับสมัครสมาชิกสภาผู้แทนราษฎรระบบบัญชีรายชื่อ ในวันที่ 23-27 ธันวาคม 2556 ระหว่าง 08.30 น. ถึง 16.30 น. ณ อาคารกีฬาเวสน์ 2 ศูนย์เยาวชนกรุงเทพมหานคร (ไทย-ญี่ปุ่น) เขตดินแดง กรุงเทพมหานคร และการรับสมัครสมาชิกสภาผู้แทนราษฎรระบบแบ่งเขตเลือกตั้ง ในวันที่ 28 ธันวาคม 2556 - 1 มกราคม 2557 ระหว่าง 08.30 น. ถึง 16.30 น. ณ สถานที่ที่ผู้อำนวยการการเลือกตั้งประจำเขตเลือกตั้งกำหนด[2]
การเลือกตั้งครั้งนี้ คณะกรรมการการเลือกตั้ง จัดให้มีการเลือกตั้งในวันอาทิตย์ที่ 2 กุมภาพันธ์ พ.ศ. 2557 ณ ที่เลือกตั้งกลางในเขตเลือกตั้ง และกำหนดให้เลือกตั้งล่วงหน้า วันอาทิตย์ที่ 26 มกราคม 2557 ณ ที่เลือกตั้งกลางนอกเขตจังหวัด โดยกำหนดลงคะแนนตั้งแต่เวลา 8.00 - 15.00 นาฬิกา
 
คลิกเพื่อตรวจสอบสิทธิ
 