แม้ไม่ใช่พระเอกหรือดาราดัง แต่หลายคนคงจะต้องคุ้นหน้าคุ้นตากับนักแสดงสมทบคนนี้อย่างแน่นอน ไม่ว่าจะละครเรื่องอะไร รายการไหน เขาผู้นี้มักจะต้องรับบทตำรวจอยู่เสมอ เรียกว่าคิวทองกว่าดาราหลายคนด้วยซ้ำ
สำหรับในชีวิตจริง คุณตำรวจในละครคนนี้ คือ "ด.ต.สิริเวศ เจริญชนม์" อายุ 41 ปี เป็นชาวจังหวัดสุราษฏร์ธานี จุดเริ่มต้นของการเข้าสู่วงการแสดงคือ เมื่อ 20 กว่าปีก่อน ได้มีกองถ่ายละครจากค่ายกันตนา ได้มาติดต่อให้ตำรวจไปเล่นละครเป็นตัวประกอบเรื่อง "สารวัตรเถื่อน" ซึ่งไปถ่ายที่ อำเภอไทรโยค จังหวัดกาญจนบุรี เมื่อได้ชิมลางผลงานการแสดงครั้งแรกก็รู้สึกชอบเพราะเป็นบทที่ถนัด หลังจากนั้นผลงานที่สร้างชื่อและโด่งดังคือภาพยนต์โฆษณาสิงห์คะนองนา กับประโยคยอดฮิตที่ว่า "สงสัยท่านรองจะถูกยิง" หลังจากนั้นก็มีโฆษณาอีกกว่า 10 ตัว
นอกจากการเป็นนักแสดงตัวประกอบ ดาบเวศ ยังมีอาชีพเสริมอย่างอื่น เช่น เฝ้าร้านขายทอง ธนาคาร รวมถึงขับแท็กซี่ ต้องขอชื่นชมในความสู้ชีวิตของตำรวจท่านนี้จริงๆ ปัจจุบันดาบเวชมีลูก 2 คน 