ควันหลงหลังไฟต์แห่งศักดิ์ศรีระหว่างแม่ไม้มวยไทย กับ กังฟูแห่งวัดเส้าหลิน เมื่อวันที่ 6 มิถุนายนที่ผ่านมา โดย บัวขาว บัญชาเมฆ ยอดมวยไทยแห่งยุค ขวัญใจคนไทย เอาชนะคะแนน อี้ หลง นักชกเบอร์ 1 แห่งวัดเส้าหลิน ท่ามกลางความสะใจของแฟนมวยทั้งประเทศ ล่าสุดมีรายงานจากเฟซบุ๊ก Banchamek Gym ว่า หลังชกไฟต์นี้ อี้ หลง จมูกหัก หมอสั่งห้ามโดนอะไร 100 วันและหน้าอกโดนกระแทกกระดูกเดาะอีก ขณะที่ บัวขาว หลังชกกับ อี้ หลง ศรีษะแตก แต่อาการไม่น่าเป็นห่วง และตอนนี้หายดีแล้ว อย่างไรก็ดี แฟนคลับ บัวขาว จำนวนหนึ่งต่างเขียนข้อความอวยพรให้ อี้ หลง หายเจ็บไวๆ ด้วยทั้งนี้ ดำดอทคอม เตรียมเปิดใจทุกเรื่องเกี่ยวกับการชกที่จีน ทางช่องเวิร์คพอยท์ วันที่ 12 มิถุนายน เวลา 21.30 น.