เจ้าสาวคิวต่อไป "น้ำฝน กุณณัฏฐ์" ที่ช่วงนี้การงานก็รุม ความรักก็สดใส หลังจากที่แฟนหนุ่ม "จอร์แดน" ทำหวานโชว์คุกเข่าขอแต่งงาน หลังคบหากันมา 4 ปี ล่าสุดดูเหมือนจะได้ฤกษ์งามยามดีเร็วๆ นี้ ซึ่งก่อนหน้านี้ สาวน้ำฝน เคยออกปากบอกว่า อาจจจะสละโสดช่วงกลางปีนี้
ล่าสุดเห็นภาพสุดประทับใจ สาวน้ำฝน พาว่าที่ลูกเขย หนุ่มจอร์แดน ไปเยี่ยมคุณแม่ที่กำลังป่วยจากอาการเส้นเลือดในสมองตีบ อาการยังคงทรงตัว งานนี้เขยฝรั่งทำพิธีขอขมาและสู่ขอแฟนสาวจากแม่ยายด้วยพวงมาลัยแบบไทยๆ กลายเป็นภาพสุดซึ้ง เรียกน้ำตาจากคนรอบข้างได้เป็นอย่างดี
ส่วนแผนงานแต่งของสาวน้ำฝน ตั้งใจจะจัดขึ้นในเมืองไทย เพื่อให้คุณแม่ได้ร่วมงานครั้งนี้ด้วย อาจจะเป็นเพียงงานเลี้ยงเล็กๆ คงมีเพียงญาติและเพื่อนสนิทมาร่วมงานเท่านั้น ไว้มีความคืบหน้าทางทีมข่าวบันเทิง Sanook! News จะมากระซิบบอกนะคะ