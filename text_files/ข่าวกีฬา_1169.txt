รอนด้า เราซี่ย์ นักต่อสู้หญิง แชมป์ยูเอฟซี ชาวสหรัฐอเมริกา วัย 28 ปี ต้องพบกับความพ่ายแพ้เป็นครั้งแรก หลังแพ้น็อก ฮอลลี่ โฮล์ม ผู้ท้าชิง วัย 34 ปี ยกที่ 2 ศึกยูเอฟซี รุ่นแบนตัมเวท ที่เมืองเมลเบิร์น ประเทศออสเตรเลีย เมื่อวันที่ 15 พฤศจิกายน ท่ามกลางผู้ชมที่เป็นสถิติสูงสุดใหม่ จำนวน 56,214 คน ฮอลลี่ โฮล์ม ใช้หมัดซ้ายต่อยโดนใบหน้า รอนด้า เราซี่ย์ เต็มแรง ก่อนจะเสียหลักล้มลง พอเธอลุกขึ้นมาสู้ต่อ กลับโดนเตะก้านคอ พร้อมหมัดอีกชุดใหญ่ จนเธอนอนนิ่งไป สุดท้ายกรรมการสั่งยุติการแข่งขันในยกที่ 2 และชูมือให้ โฮล์ม เป็นฝ่ายชนะน็อก เราซี่ย์ ทำให้เธอหยุดสถิติชนะรวดไว้เพียงแค่ 12 ไฟต์เท่านั้นด้าน ดาน่า ไวท์ ประธานยูเอฟซี เผยว่า หลังการแข่งขัน เราซี่ย์ ถูกนำตัวส่งโรงพยาบาล เนื่องจากได้รับบาดเจ็บที่บริเวณใบหน้าอย่างรุนแรง ขณะที่ตัวแทนของ เราซี่ย์ เผยว่า สมองของเธอไม่ได้รับการกระทบกระเทือน แต่เธอจะต้องพักรักษาตัวที่โรงพยาบาลในเมลเบิร์น 1 คืน

เครดิตคลิป NRLNOW