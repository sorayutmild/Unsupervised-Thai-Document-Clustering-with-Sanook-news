โม อมีนา สุดทนเห็น แตงโม ถูกใส่ร้ายว่าขายตัว เดินหน้าแฉเองเลยว่าใครเป็นคนพูด 
เกิดเป็นประเด็นฮอตไปเลยทีเดียวกับการที่ แตงโม ภัทรธิดา ได้โพสต์ภาพลงบนอินสตาแกรมโดยในภาพเป็นข้อความที่เขียนว่า "โมมันจะไม่ขายตัวได้ยังไง กูเป็นคนส่งมันไปไม่รู้กี่ครั้งแล้ว ได้มาไม่รู้กี่ล้านแล้ว" และได้เขียนระบุข้อความว่า
"คำพูดจากเพื่อนสนิท เพื่อนที่เรารักและเป็นห่วงมากที่สุดคนนึง นี่เป็นครั้งที่สองแล้วที่เพื่อนทำร้ายกันแบบนี้ เสียใจ หัวใจร้องไห้ เจ็บยิ่งกว่าคนถูกทิ้งเหมือนโดนมีดแทงที่ใจ เหมือนถูกตบจนหน้าชา ไม่คิดว่าจะออกจากปากเพื่อนรัก 1 ใน 180 คน ครั้งเดียวน่าจะเข็ด แต่จะทำยังไงกับความรัก ที่กูยังมีให้มึง"
กลายเป็นประเด็นคำถามทันทีว่าแล้วเพื่อนสนิทของ แตงโม คือใคร??
และหนึ่งในนั้นในเพื่อนสนิทของ แตงโม คือ ไอซ์ ณพัชรินทร์ ลูกสาวน้าค่อม ได้ให้สัมภาษณ์กับสื่อถึงประเด็นดังกล่าว โดยบางช่วงบางตอน ไอซ์ ได้บอกว่า "เรื่องนี้ไม่กระทบอะไรเลยค่ะ เอาจริงๆ เรากับโมก็เจอกันตลอด บอกตรงๆ นะว่า ไม่กล้าคิดและคิดไม่ออก เพื่อนผู้หญิงเค้ามีหลายคน และเราก็นึกไม่ออกถ้ารู้ว่าเพื่อนคนไหนไม่ดี พาเราไปในทางที่ไม่ดีก็ไม่ควรจะคบ ถ้าเพื่อนคนไหนพาเราไปในทางที่ดี ดูแลกันเตือนกันก็ควรคบต่อ" (อ่านเต็มๆ ไอซ์ โต้หักหลังเพื่อนปล่อยข่าว แตงโม ขายตัว)
ล่าสุด โม อมีนา ได้โพสต์ภาพที่เขียนข้อความว่า "ศัตรูที่เปิดเผย ยังไม่น่ากลัวเท่า มิตรภาพจอมปลอม" นอกจากนี้ยังได้เขียนว่า "ปลอมมากค่ะ! มัวแต่กลัวคนอื่น... กลัวตัวเองก่อนไหมนะ!? ใครทำอะไรเอาไว้ระวัง!!!นะคะเธอ...ไม่ต้องห่วงนะอัลฟลอและลบรูปละทั้งครอบครัว อย่าคิดนะ... ว่าจะขุดเรื่องของคนอื่นได้ฝ่ายเดียว "เตือน" หัดมีความจริงในชีวิตตัวเองบ้าง จริงใจกับคนรอบข้างกับเพื่อน... ไม่ใช่ต่อหน้าอย่างลับหลังอย่าง สงสารคนที่ไม่รู้ความจริงหว่ะจาก️ "ไหนบอกรู้ตัวคนพูดจะตัดเพื่อน!? เลิกคบตัวเองสิเธอ"
ซึ่งหลังจากที่ โม อมีนา ได้โพสต์ไปนั้น ชาวเน็ตและแฟนคลับต่างเข้ามาจับประเด็นจากข้อความที่ในตัวท้ายที่ "บอกให้เลิกคบตัวเอง" และ "ภาพไหนหายไปก็คนไหนแหละ" 
งานนี้ไปสืบกันเองแล้วกันกับคีย์เวิร์ดที่ โม อนีมา หมายถึงใคร?? 