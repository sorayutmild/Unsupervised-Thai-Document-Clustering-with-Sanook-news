แน่นอนว่ามือถือใน งาน Thailand Mobile Expo 2017 Hi End ที่กำลังจะเริ่มต้นอยู่ ในอีกไม่กี่วันนี้ ก็มีทั้งมือถือใหม่และเก่าที่น่าสนใจ แต่สำหรับครั้งนี้จะพามาแนะนำมือถือเก่าที่กำลังจะตกรุ่นหรือ ตกรุ่นแล้วแต่ก็มีความน่าสนใจ และน่าเก็บไม่น้อยมาฝากกัน
Samsung Galaxy S7 / S7 edge
 
การมาของ Samsung Galaxy S8 นั้นทำให้มือถืออย่าง Samsung Galaxy S7 เรียกได้ว่าราคาตกร่วงกันพอสมควร แต่ความน่าสนใจสำหรับคนที่อยากได้มือถือที่คุ้มค่าทุกบาททุกสตางค์ที่จ่ายไป เพราะมันให้คุณได้ครบทั้งกล้องหลังความละเอียด 12 ล้านพิกเซล เทคโนโลยีไม่แพ้ Samsung Galaxy S8 พร้อมกับปุ่มกดที่คุ้นเคยและได้ สเปคเครื่องที่เรียกว่าดีสำหรับคนที่ไม่ต้องการความใหม่ แต่ราคาคาดว่าในงานคงลดกันพิเศษ แต่ราคาปกติยังอยู่ที่ 19,900 บาทสำหรับ S7 edge ซึ่งมีเหลือน้อยพอสมควร แต่ S7 ยังพอหาได้อยู่
iPhone 6s
 
แม้จะตกรุ่นไปนานพอกับ Galaxy S7 สำหรับมือถืออย่าง iPhone 6s ก็มีเรื่องดีอยู่เช่นได้ 3D Touch กล้องหลังที่ถ่ายภาพได้สวยดีใช้ได้ ส่วนราคานั้นในงานมีสิทธิ์ที่จะได้ราคาหมื่นต้น ๆ จากผู้ให้บริการ และอาจจะมีโปรโมชั่น ลดแลกแจกแถมมากมาย
Huawei P9 / P9 Plus
 
อดีตเรือธง มือถือกล้อง Leica ตัวแรกของ Huawei ที่มีจุดเด่นตรงที่สามารถถ่ายภาพออกมาได้สวยและขาวดำคมในสไตล์ของ Leica เป็นอีกรุ่นที่น่าจับตามองไม่น้อย ส่วนราคานั้นต้องรอดูไปก่อนว่าจะลดเหลือเท่าไหร่ เพราะแค่นี้เริ่มต้นอยู่ที่ 14,900 บาทแล้วล่ะครับ
Sony Xperia XZ
 
แม้ว่า Sony จะปล่อย Xperia XZs เริ่มเข้าตลาดแล้วก็ตาม แต่เรื่องดีของมือถืออย่าง Xperia XZ นั้นก็มีอยู่ที่เรื่องของฟีเจอร์กล้องที่มีระบบช่วยโฟกัสและทำให้การทำงานของกล้องนั้นสมบูรณ์แบบมากขึ้น จนเรียกได้ว่า เป็นอีกมือถือรุ่นหนึ่งที่แม้จะตกรุ่นแต่ก็น่าสนใจ และมีโปรฯจากผู้ให้บริการลดค่อนข้างมากอีกด้วย
Moto Z Play
 
แม้ว่าตอนนี้ยังไม่ถึงเวลาที่รุ่นใหม่จะมา แต่ความน่าสนใจของ Moto Z Play นั้นมีค่อนข้างมาก โดยเฉพาะเรื่องของแบตเตอรี่ที่ให้มากับเครื่องขนาด 3510 mAh พร้อมกับรองรับเทคโนโลยีจาก Moto Mods ที่สามารถเพิ่มฟังก์ชั่นสำหรับการสั่งงานต่าง ๆ ได้ครบถ้วน ส่วนราคาอยู่ที่ 15,900 บาท แต่ว่าอาจจะได้ราคาพิเศษภายในงานต้องจับตาให้ดี
 