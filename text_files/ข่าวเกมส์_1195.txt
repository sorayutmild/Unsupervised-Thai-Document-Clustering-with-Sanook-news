มาต่อกับบทความที่จะนำเสนอเกี่ยวกับข้อมูลที่มีความเป็นไปได้มากที่สุดของตัวละครที่จะมีให้เล่นภายในเกม Demon Slayer: Kimetsu no Yaiba – Keppuu Kengeki Royale เกมโทรศัพท์มือถือจากการ์ตูนเรื่อง Kimetsu no Yaiba ดาบพิฆาตอสูร การ์ตูนสุดโด่งดังที่ตอนนี้มีเหล่าแฟนๆ ให้ความสนใจเยอะแล้วทาง Aniplex เองก็เตรียมที่จะเปิดให้บริการเกมดังกล่าวในปี 2020 นี้ด้วย โดยจะนำเสนอในรูปแบบ Battle Survival Action ที่เกมจะแบ่งออกเป็นฝ่ายอสูรและนักล่าอสูร และเรานำเสนออสูรที่มีโอกาสได้เล่นกันไปและวันนี้มาดูฝั่งนักล่าอสูรบ้าง (ระวังเนื้อหาสปอยล์นะ)
คามาโดะ ทันจิโร่
 
แน่นอนว่าตัวแรกการันตี 100000% ว่ามาแน่นอนก็คือพระเอกของเรื่อง คามาโดะ ทันจิโร่ เด็กหนุ่มผู้โชคร้ายที่ต้องเสียครอบครัวของตัวเองไปเกือบทั้งหมดเหลือเพียงแค่น้องสาวคนเดียวที่กลายเป็นอสูรทำให้เขาต้องเลือกเส้นทางแสนอันตรายในการหาทางช่วยน้องให้กลับกลายเป็นมนุษย์อีกครั้ง ซึ่งตัวเขาเองเป็นได้รับการฝึกฝนจาก อุโรโกะดากิ อดีตเสาหลักผู้ใช้ปราณวารี และเริ่มเข้าสู่เส้นทางการล่าอสูรและหาทางช่วยน้องสาว
อากาสึมะ เซ็นนิตสึ

อีกหนึ่งตัวละครหลักที่อยู่ในรุ่นเดียวกันกับ ทันจิโร่และถือว่าเป็นเพื่อนสนิดอีกหนึ่งคน อากาสึมะ เซ็นนิตสึ ที่มีนิสัยขี้ขลาดตาขาว ขี้กลัวไม่มีใจสู้ แต่ปู่คุวาจิมะ ได้เห็นความเป็นไปได้ของเด็กหนุ่มคนนี้เลยสอนวิชาล่าอสูร ปราณอัสนีให้ ซึ่งในตอนแรกจะใช้พลังได้ต่อเมื่อตัวเองหลับเท่านั้น แต่ในช่วงหลังบอกเลยว่า "โคตรเทพ" แต่จะไม่ลงรายละเอียดเดียวสปอยหนักไปจะโดนด่าเอา ซึ่งแน่นอนว่าในเกมก็ไม่พลาดที่จะนำตัวละครหลักนี้ใส่ไปในเกมแน่นอน
ฮาชิบิระ อิโนสึเกะ

เด็กหนุ่มหน้าหนาวแต่ใส่หมวกหมูป่าไว้ตลอด กับสไตล์การต่อสู้ที่โหดดิบ ป่าเถื่อน โดยใช้สัญชาตญาณสัตว์ป่ามีประสาทสัมผัสที่แหลมคม ซึ่งตัวเนื้อเรื่องไม่ได้บอกไว้ว่าปราณสัตว์ป่าที่เขาใช้มีผู้สอนหรือฝึกฝนพัฒนาขึ้นมาด้วยตนเอง แต่ก็เป็นอีกหนึ่งนักล่าอสูรที่มีความสามารถและเป็นเพื่อนสนิดกับพระเอกเรา มีบทบาทสำคัญในทุกช่วงเวลาของเรื่อง ผู้แบกรับอนาคตของหน่วยพิฆาตอสูรในอนาคต
โทมิโอกะ กิยู

ผู้ชี้นำแนวทางให้กับ ทันจิโร่ เป็นจุดเริ่มต้นของการเดินเข้าสู่เส้นทางนักล่าอสูรก็คือ โทมิโอกะ กิยู เสาหลักแห่งวารีเป็นคนที่จริงจังต่องาน เงียบขรึม โลกส่วนตัวสูง และเป็นคนที่มีความสามารถ แต่เขาเองก็มีด้านมืดในจิตใจที่ไม่สามารถเปิดเผยให้กับใครทราบได้ในช่วงแรก แต่ตอนหลังก็ได้ทันจิโร่ช่วยชี้นำให้กลับมาสดใสอีกครั้ง แล้วตัวนี้มีโอกาสสูงที่จะเข้าไปอยู่ในเกมในช่วงแรกเพราะทักษะต่างๆ ถูกเปิดเผยมาทั้งหมด 10 ขบวนท่าก็เหมือนทันจิโร่ และ กระบวนท่าที่ 11 ที่คิดค้นเองก็เปิดเผยออกมาทั้งหมดแล้ว
โคโช ชิโนบุ

สุดท้ายเสาหลักแห่งแมลง โคโช ชิโนบุ เป็นหมอประจำหน่วยพิฆาตอสูรก็ว่าได้มีพี่สาวเป็นอดีตเสาหลัก และมีเรื่องราวหลายๆ อย่างทำให้เธอทุ่มเทให้กับการล่าอสูร ซึ่งในเสาหลักทั้งหมดเธอเป็นคนที่ไม่สามารถตัดคออสูรลงได้ เพราะด้วยดาบชนิดพิเศษที่เธอใช้และพละกำลังที่ไม่มากพอ แต่แลกมากับความเร็วที่พิเศษเคลื่อนที่ได้ว่องไว้ ซึ่งเป็นอีกตัวละครที่สำคัญมีบทบาทไปถึงช่วงพีคของเรื่องอีกด้วย