เรียกว่าตอนนี้ทำอะไรก็ดีไปหมด สำหรับผลงานของทีมชาติไทย เมื่อล่าสุด squawka.com เว็บไซต์ฟุตบอลชื่อดังของอังกฤษ นำเสนอคลิป "30 ประตูสุดสวยประจำเดือนตุลาคม" ซึ่งอันดับ 1 เป็นประตูของ "เจ้าอุ้ม" แบ็กซ้ายทีมชาติไทยในนัดที่พบกับเวียดนามนั่นเองsquawka.com เผยว่า ตลอดช่วงเดือนตุลาคมที่ผ่านมานั้น วงการฟุตบอลทั่วโลกต่างมีประตูสวยๆมากมาย เราขอนำเสนอผ่านคลิปสั้นๆนี้ สำหรับ "30 ประตูยอดเยี่ยมประจำเดือน"ซึ่งอันดับ 1 นั้นตกเป็นของ ธีราทร บุญมาทัน แบ็กซ้ายกัปตันทีมชาติไทย ที่ยิงประตูปิดกล่อง 3-0 ใส่เวียดนาม ในศึกฟุตบอลโลก 2018 รอบคัดเลือก เมื่อวันที่ 13 ต.ค. ที่ผ่านมา
โดยในคลิปนี้ลูกยิงของ "เจ้าอุ้ม" ถูกฉายรีเพลย์ให้ดูหลายๆมุม เพื่อแสดงให้เห็นจังหวะต่อบอลที่สวยงามของทัพช้างศึก ก่อนจบสกอร์อย่างเฉียบขาดนั่นเองว่าแล้วก็ไปชมคลิปเต็มๆกันเลยดีกว่าครับ แต่ถ้าหากใครอยากดูเฉพาะลูกยิงที่ถูกยกให้เป็นอันดับ 1 ของ "เจ้าอุ้ม" ก็เลื่อนไปดูที่นาทีที่ 4.52 ได้เลยครับ

เครดิตคลิป LilWizification