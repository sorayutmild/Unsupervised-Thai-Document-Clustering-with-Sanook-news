     Honda BR-V เผยภาพสีตัวถังจำนวน 6 สี ที่กำลังเตรียมวางจำหน่ายในประเทศอินโดนีเซีย มีลุ้นเปิดตัวในไทยปลายปีนี้

     สีตัวถังของ Honda BR-V ใหม่ สำหรับตลาดประเทศอินโดนีเซียมีให้เลือกด้วยกันทั้งหมด 6 สี ได้แก่ สีดำ Crystal Black Pearl, สีเทา Modern Steel Metallic, สีขาว Taffeta White และ 3 สีใหม่ล่าสุดของฮอนด้า ได้แก่ สีเงิน Lunar Silver Metallic, สีแดง Passion Red Pearl และสีเขียว Misty Green Pearl
     BR-V เป็นรถครอสโอเวอร์ขนาดเล็กที่ใช้พื้นฐานจากมินิเอ็มพีวี 'Mobilio' เน้นทำตลาดในกลุ่มประเทศอาเซียนและเอเชียบางประเทศ เช่น อินเดีย เป็นต้น ขณะที่ปัจจุบัน BR-V มียอดจองในอินโดนีเซียสูงถึง 2,500 คันแล้ว หลังจากเดินทยอยสายทำโรดโชว์ทั่วประเทศ
 

สีเขียว Misty Green Pearl
 
     ขุมพลังในเวอร์ชั่นอินโดนีเซียติดตั้งเครื่องยนต์เบนซิน 1.5 ลิตร i-VTEC ให้กำลังสูงสุด 120 แรงม้า และแรงบิดสูงสุด 145 นิวตัน-เมตร ระบบส่งกำลังมีให้เลือกทั้งเกียร์อัตโนมัติ CVT และเกียร์ธรรมดา 6 สปีด และมีจำหน่ายทั้งหมด 3 รุ่นย่อยให้เลือก
     ส่วนบ้านเราก็คาดว่าจะมาพร้อมเครื่องยนต์เบนซิน 1.5 ลิตร บล็อกเดียวกับ 'Mobilio' ที่วางจำหน่ายอยู่ในปัจจุบัน


     ราคาจำหน่าย Honda HR-V 2016 ในประเทศอินโดนีเซียเริ่มต้นที่ราว 6.05 - 6.97 แสนบาท เทียบกับ 'โมบิลิโอ' ที่จำหน่ายอยู่ราว 4.64 - 6.12 แสนบาทในอินโดฯ

     ที่มา Indiansautoblog
 
 