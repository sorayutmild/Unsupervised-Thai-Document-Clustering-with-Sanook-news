
ห่างหายไปจากวงการบันเทิงนานมาก สำหรับดาราสาวหน้าเด็ก ต่าย สายธาร นิยมการณ์ เพราะเจ้าตัวหันไปทำธุรกิจเกี่ยวกับความสวยความงาม และเธอก็ยังคงเป็นอาสาสมัครกู้ภัยร่วมกตัญญู ที่ทำให้เธอหน้าตาดูอิ่มบุญอิ่มใจแบบนี้ และอีกส่วนหนึ่งก็น่าจะมาจากเรื่องของความรักครั้งใหม่ หลังจากอดีตคนรักเก่าของต่าย "อ๊อฟ อภิชาติ" ได้จากไปนานแล้ว 
เพราะล่าสุด ต่ายได้ลงรูปคู่กับอดีตนักร้องวงแกรนด์เอ็กซ์ “โอ๋ ไอศูรย์ วาทยานนท์” ซึ่งเป็นโอกาสพิเศษเป็นวันเกิดของฝ่ายชาย และเหมือนเป็นการเปิดตัวกันชัดเจน กับข้อความจากต่ายที่เขียนไว้ว่า "Happy birthday ที่รัก" ส่วนฝ่ายชายก็ปลื้มมากกับเซอร์ไพรส์ครั้งนี้ที่ถึงกับร้องไห้ออกมา "สายธาร ครับ สิ่งที่คุณทำให้ มันจะอยู่ในใจ ไอศูรย์ ตลอดไปนะ ซึ้งหนักมาก จนน้ำตาแห่งความดีใจร่วงเบยย Saitharn Niyomkarn"
ก็ขอแสดงความยินดีกับทั้งคู่กับความรักครั้งนี้ด้วยนะคะ
 