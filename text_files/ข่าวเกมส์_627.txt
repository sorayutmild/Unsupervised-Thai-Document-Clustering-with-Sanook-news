เมื่อไม่นานมานี้ ทางเว็บไซต์อย่างเป็นทางการของ PlayStation ได้เผยแพร่บทความ "PS5: The Ultimate FAQ" หรือรวบรวมคำถามที่พบบ่อยเกี่ยวกับ PlayStation 5 ไว้ในที่เดียว (เว็บไซต์) อย่างไรก็ตาม จะพบว่าเราสามารถเปลี่ยนภาษาในเว็บไซต์ได้ทั้งหมด 11 ภาษา ซึ่งไม่มีภาษาไทยในนั้น แต่ไม่ต้องห่วง สามารถอ่านรายละเอียดได้ด้านล่าง!
หมวดฮาร์ดแวร์
Q: อะไรคือความแตกต่างระหว่าง PlayStation 5 แบบปกติ (มีช่องใส่แผ่น) กับ PlayStation 5 Digital Edition?
A: ความแตกต่างระหว่าง PlayStation 5 แบบปกติ กับ PlayStation 5 Digital Edition มีเพียงอย่างเดียว คือ PlayStation 5 แบบปกติ มีดิสก์ไดรฟ์ หรือช่องใส่แผ่น Ultra HD Blu-ray ในขณะที่ Digital Edition จะไม่มีช่องนี้
นอกจาก PlayStation 5 แบบปกติ รองรับแผ่นเกม Ultra HD Blu-ray ของเกม PS5 แล้ว ยังสามารถเล่นแผ่น Blu-ray ของ PlayStation 4 ได้อีกด้วย รวมถึงเล่นแผ่น 4K Ultra HD Blu-ray Discs ทั่วไป, Blu-ray มาตรฐาน แผ่นดิสก์และดีวีดีได้
สำหรับ PlayStation 5 Digital Edition (ไม่มีช่องใส่แผ่น) ผู้เล่นจะสามารถซื้อเกม PS5 (และ PS4) ได้ผ่านทาง PlayStation Store หรือเป็นสมาชิกแบบรายเดือนของ PlayStation Plus และ PlayStation Now
ทั้งสองเวอร์ชันจะสามารถเล่นเกมที่เคยเปิดตัวบน PlayStation 4 ได้มากกว่า 4,000 เกม

Q: สเปคหรือความแรงของ PlayStation 5 แบบปกติ (มีช่องใส่แผ่น) กับ PlayStation 5 Digital Edition ต่างกันหรือไม่?
A: ไม่แตกต่าง

Q: ขนาดตัวเครื่องของ PlayStation 5 แบบปกติ กับ PlayStation 5 Digital Edition แตกต่างกันหรือไม่?
A: แบบ Digital จะมีน้ำหนักและสัดส่วนน้อยกว่าแบบปกติเล็กน้อย คือ PlayStation 5 แบบปกติ มีขนาดประมาณ 390 มม. x 104 มม. x 260 มม. (กว้าง x สูง x ลึก) ไม่รวมฐานและมีน้ำหนักประมาณ 4.5 กิโลกรัม ส่วน PS5 Digital Edition มีขนาดประมาณ 390 มม. x 92 มม. x 260 มม. (กว้าง x สูง x ลึก) โดยมีน้ำหนักประมาณ 3.9 กิโลกรัม

Q: ควรจะวาง PlayStation 5 แบบแนวตั้งหรือแนวนอน?
A: สามารถวางได้ทั้งแนวตั้งและแนวนอน ดูรายละเอียดเพิ่มเติมได้ในวิดีโอด้านล่าง


Q: มีสีตัวเครื่องหรือลวดลายอื่นๆของ PlayStation 5 ให้เลือกไหม?
A: ยังไม่มีสีหรือลวดลายตัวเครื่องอื่นๆให้เลือก ณ วันวางจำหน่าย (ภายหลังไม่แน่)

Q: เครื่อง PlayStation 5 รองรับช่องเสียบ หรือพอร์ตอะไรบ้าง
A: 
Input / Output ส่วนหน้า: รองรับ USB Type-C® port (Super-Speed USB 10Gbps) และ USB Type-A port (Hi-Speed USB) — ต่อจอย DualSense แบบไร้สายที่ช่องนี้
Input / Output ส่วนหลัง: รองรับ USB Type-A port (Super-Speed USB 10Gbps) จำนวน 2 ช่อง — ใช้ในการต่อ USB และหน่วยความจุเพิ่มเติมในช่องนี้ (สามารถต่อกล้อง HD ได้ด้วย)
ระบบเครือข่าย: Ethernet (10BASE-T, 100BASE-TX, 1000BASE-T)Wifi: IEEE 802.11 a/b/g/n/ac/ax

Q: สายชาร์จของ PlayStation 5 จะมี Power brick (ก้อนสี่เหลี่ยมใหญ่ๆ ที่ใช้เปลี่ยนกระแสไฟฟ้า)
A: ไม่มี PlayStation 5 จะรับกระแสไฟฟ้าภายใน (Internal power supply)

Q: เราจะได้อะไรบ้างจากการซื้อ PlayStation 5 หนึ่งเครื่อง?
A: ไม่ว่าคุณจะซื้อ PlayStation 5 แบบปกติ หรือ PlayStation 5 Digital Edition คุณจะได้

ตัวเครื่อง
จอย DualSense แบบไร้สาย 1 ตัว
สายชาร์จจอย DualSense แบบ USB Type-C to Type A
สาย HDMI
สายไฟ AC
ฐานรองที่ทำให้ตั้ง PlayStation 5 แบบแนวตั้งและแนวนอนได้
คู่มือเริ่มต้นต่างๆ

นอกจากนี้ยังมีเกมฟรี (Astro’s Playroom) ติดตั้งมาให้ด้วย เพื่อให้รองรันเกมบน PlayStation 5 และทดสอบจอย DualSense
หมวด SSD

Q: SSD ของ PlayStation 5 มีดีอย่างไร?
A: SSD ของ PlayStation 5 เป็นแบบ ultra-high-speed หรือแบบความเร็วสูง จะทำให้ประสบการณ์การเล่นเกมดียิ่งขึ้น โดยเฉพาะเวลาโหลดเกมที่จะลดลงอย่างเห็นได้ชัด นอกจากจะโหลดไวขึ้น นักพัฒนาเกมต่างๆยังจะใช้คุณสมบัติของ SSD ความเร็วสูงในการเพิ่มความซับซ้อนและกราฟฟิกที่ดียิ่งขึ้นให้กับเกมอีกด้วย

Q: SSD ของ PlayStation 5 แตกต่างจาก SSD ทั่วไปอย่างไร?
A: SSD ของ PlayStation 5 ใช้เทคโนโลยีใหม่ล่าสุด ที่ความเร็ว 5.5 GB/s หรือส่งข้อมูลขนาด 5.5 GB ต่อวินาที นอกจากนี้ยังมีระบบ integrated I/O และ custom decompressor ช่วยให้นักพัฒนาเกมส่งผ่านข้อมูลแบบความเร็วสูง

Q: ระบบการดาวน์โหลดเกมและเก็บข้อมูลเกมบน PlayStation 5 เป็นอย่างไร?
A: ในเกม PlayStation 5 ที่รองรับฟีเจอร์ Preferred Install ผู้เล่นจะสามารถเลือกลบบางส่วนของเกมออกได้ (แต่ไม่ได้ลบเกมทั้งหมดออก) เช่น เกม A รองรับการเล่นโหมดผู้เล่นคนเดียวและโหมดผู้เล่นหลายคนแบบออนไลน์ ผู้เล่นสามารถเลือกที่จะลบฟีเจอร์โหมดผู้เล่นหลายคนแบบออนไลน์ของเกม A ได้ และเก็บเกม A ไว้เล่นโหมดผู้เล่นคนเดียวได้ ทั้งนี้ เพื่อให้ผู้เล่นทุกคนมีความคล่องตัวมากขึ้นในการบริหารพื้นที่ความจุต่างๆ
นอกจากนี้ ระบบอัปเดตซอร์ฟแวร์ของเครื่อง PlayStation 5 เอง ก็จะอัปเดตและใช้เนื้อที่ได้อย่างมีประสิทธิภาพมากกว่า PlayStation 4 และมีแอปฯ PlayStation บนมือถือที่ให้ผู้เล่นสามารถควบคุมและบริหารความจุจากมือถือได้

Q: สามารถเก็บเกมบน USB Drive ได้หรือไม่?
A: ขณะนี้ยังไม่สามารถเก็บเกมและรันเกมของ PlayStation 5 บน USB Drive ได้ อย่างไรก็ตาม สามารถทำได้สำหรับเกม PlayStation 4 โดยในอนาคต อาจจะมีการเปลี่ยนแปลงฟีเจอร์นี้

Q: สามารถเพิ่มขนาดความจุ ultra-high speed SSD ได้หรือไม่?
A: ในอนาคต PlayStation 5 จะรองรับ M.2 SSD storage ที่จะสามารถติดตั้งและเล่นเกม PS5 ได้ กรุณารอประกาศรายละเอียดอีกครั้ง ระหว่างนี้ผู้เล่นสามารถใช้ USB Drive ในการเก็บเกมและเล่นเกม PS4 ได้

Q: M.2 SSD storage คืออะไร?
A: เป็นหนึ่งใน SSD ประเภท high-speed SSD ในการเก็บข้อมูลดิจิตัลต่างๆ PS5 และ PS5 Digital จะรองรับ M.2 SSD ในอนาคต

Q: ต้องใช้ M.2 SSD drive รุ่นเฉพาะใดอีกไหม เพื่อที่จะใช้งานกับ PS5 ได้
A: มีความต้องการขั้นต่ำสำหรับ M.2 SSD drive อยู่ โดยจะมีประกาศรายละเอียดออกมาให้ทราบภายหลัง

Q: ควรซื้อ M.2 SSD drive ไว้รอเลยไหม ตอนที่ PS5 เปิดตัว?
A: ไม่จำเป็น เราแนะนำให้รอประกาศก่อน ว่าควรใช้ M.2 SSD Drive สเปคใดที่เหมาะกับ PS5

หมวดระบบเสียง 3D
Q: อะไรคือ Tempest 3D AudioTech?
A: เป็นระบบเสียงสามมิติที่ PS5 พัฒนาขึ้นมา ระบบนี้จะให้คุณภาพเสียงที่ดีเยี่ยมและทำงานร่วมกับระบบเสียงของเกมต่างๆได้เป็นอย่างดี แนะนำให้ใช้ Headset ที่รองรับระบบเสียง 3D นี้

Q: 3D Audio ของ PS5 จะช่วยในการเล่นเกมอย่างไร?
A: นักพัฒนาแต่ละเกมจะใช้งานและปรับแต่งเกมให้เข้ากับระบบ 3D Audio ได้หลากหลาย ทำให้เสียงมีความแม่นยำและเหมือนจริงยิ่งขึ้น เช่น การได้ยินเสียงธนูเฉี่ยวผ่านหู การได้ยินเสียงฝีเท้าเป็นต้น

Q: เกม PS5 ทุกเกมจะใช้เทคโนโลยี 3D Audio ไหม?
A: ใช่ แม้ว่าจะเป็นระบบเกมที่ไม่ได้รับการปรับแต่งอะไร การใช้หูฟังที่รองรับมาเล่นกับระบบเสียง 3D จะทำให้ได้รับประสบการณ์การเล่นเกมที่แตกต่างแล้ว ส่วนนักพัฒนาเกมแต่ละเกมก็อาจจะ Optimize ระบบนี้เพิ่มเติมตามเกมของตนเอง

Q: ต้องใช้หูฟังแบบไหนที่จะเหมาะกับ 3D Audio?
A: แนะนำให้ใช้ PULSE 3D wireless headset หรือหูฟังประเภทอื่นที่เขียนว่า PS5-compatible

Q: ระบบเสียง 3D นี้จะทำงานกับลำโพงของจอมอนิเตอร์ได้หรือไม่?
A: ขณะนี้ยังไม่รองรับ แต่ทาง PS5 มีแผนจะรองรับในการอัปเดตในอนาคต

Q: วิธีใดที่จะสนุกกับระบบเสียง 3D ได้ดีที่สุด?
A: ใช้หูฟัง PS-compatible หรือ PULSE 3D wireless headset นอกจากนี้ หูของแต่ละคนแตกต่างกัน แนะนำให้ไปปรับจูนตามที่ตนเองชอบในหน้าเมนู user profile

หมวด GPU, CPU และ RAM
Q: สเปค CPU และ GPU ของ PS5 เป็นอย่างไรบ้าง?
A: 
CPU: x86-64-AMD Ryzen™ “Zen 2”, 8 Cores / 16 Threads, Variable frequency, up to 3.5 GHz
GPU: AMD Radeon™ RDNA 2-based graphics engine, Ray Tracing Acceleration, Variable frequency, up to 2.23 GHz (10.3 TFLOPS)
System memory: GDDR6 16GB, 448GB/s Bandwidth

Q: Ray tracing คืออะไร และมันจะทำให้เกม PS5 ดูดีขึ้นได้อย่างไร?
A: Ray tracing คือระบบจำลองแบบสมจริง โดยจะจำลองการกระทบของแสงกับวัตถุประเภทต่างๆ ทำให้น้ำ แก้ม แสงสะท้อน เงา และพื้นผิวชนิดต่างๆ เหมือนจริงและโดดเด่น และใน GPU หรือหน่วยประมวลผลกราฟฟิกของ PS5 จะมีการฝังระบบให้ประมวลผล Ray tracing ให้ด้วย (Hardware-based ray tracing acceleration) 

หมวดข้อมูลอื่นๆ
Q: ใน PS5 มีปุ่มอะไรบ้าง?
A: ใน PS5 Digital จะมีแค่ปุ่มเดียวคือ Power Button เพื่อเปิด/ปิดเครื่อง ส่วนใน PS5 ปกติ จะมีเพิ่มมาอีกหนึ่งปุ่มคือปุ่มกดเพื่อให้ตัวรองแผ่นดิสก์เลื่อนออกมา

Q: เวลาเล่นเกม เครื่อง PS5 จะเสียงดังขนาดไหน? (เช่น เสียงพัดลม)
A: ด้วยระบบส่งผ่านพลังงานพร้อมกับระบบหล่อเย็นแบบใหม่ อย่างน้อย PS5 จะส่งเสียงดังน้อยกว่า PS4

Q: PS5 มีโหมดพลังงานต่ำ หรือโหมดพัก (Rest mode) ไหม? ในโหมดนั้นจะทำอะไรได้บ้าง?
A: มี ระหว่างที่ PS5 อยู่ในโหมดพลังงานต่ำ หรือโหมดพัก หน้าจอจะดับลง และหลอดไฟจะเปลี่ยนเป็นสีส้ม ระหว่างนี้จะสามารถใช้ PS5 ในการโหลดไฟล์ต่างๆพร้อมกับชาร์จจอย DualSense wireless ได้ โดย Rest mode จะถูกตั้งเป็นค่าเริ่มต้น สามารถเปิด/ปิดการใช้งานได้ตามความต้องการ

Q: จัดวาง PS5 อย่างไรจึงจะเหมาะสมที่สุด?
A: 

ควรวาง PS5 ให้อยู่ห่างจากผนังอย่างน้อย 10 เซนติเมตร
ไม่ควรวางไว้บนพรม
ไม่ควรวางไว้ในพื้นที่แคบหรือแออัด
ไม่ควรปิด PS5 ด้วยผ้า
ไม่ควรให้ฝุ่นเกาะจนมากเกินไป ควรทำความสะอาดด้วยเครื่องดูดฝุ่น


Q: ต้องใช้จอ 4K กับ PS5 หรือไม่ มีความละเอียดอื่นที่รองรับบ้าง?
A: ไม่จำเป็นต้องใช้จอ 4K กับ PS5 เสมอไป สามารถใช้จอความละเอียด 720p, 1080i, 1080p, และ 2160p ได้ และจะมีรายละเอียดเพิ่มเติมเกี่ยวกับ 8K ในอนาคต

Q: PS5 รองรับ HDR หรือไม่?
A: ใช่ PS5 รองรับ HDR10

Q: สามารถเชื่อมต่อ PS5 กับระบบเสียงภายนอกได้ไหม?
A: ได้ ใน PS5 จะมีช่อง HDMI Output สามารถใช้เชื่อมต่อกับ TV หรือระบบเสียงภายนอกได้

Q: PS5 รองรับระบบเสียง Format แบบใดบ้าง?
A: PS5 รองรังระบบเสียงดังนี้

Dolby Digital (max 5.1ch)
Dolby Digital Plus (max 7.1ch)
Dolby TrueHD (max 7.1ch)
DTS (max 5.1ch)
DTS-HD High Resolution Audio (max 7.1ch)
DTS-HD Master Audio (max 7.1ch)
AAC (max 5.1ch)
Linear PCM (max 7.1ch)


Q: ควรใช้สาย HDMI แบบใดในการเชื่อมต่อ PS5 กับ TV หรือหน่วยรับต่างๆ?
A: แนะนำให้ใช้ Ultra High Speed HDMI ที่รองรับ HDMI 2.1

Q: PS5 สามารถรันเกมที่ 4K 120Hz ได้หรือไม่?
A: ได้ PS5 รองรับ HDMI 2.1 ซึ่งสามารถใช้ในการรัน 4K 120Hz ได้ แต่ทีวี HDMI 2.1-compatible 4K ยังไม่เป็นที่แผร่หลายในตลาด

หมวดจอย DualSense Wireless
Q: อะไรคือข้อแตกต่างระหว่างจอย DualSense wireless กับจอย DualShock 4 wireless
A: จอย DualSense wireless จะมาพร้อมกับ haptic feedback และ adaptive triggers ทำให้นอกจากจะได้รูปและเสียงจากการเล่นเกมแล้ว จะมีการสัมผัสเพิ่มมากด้วย ซึ่งเหล่านี้ไม่มีใน DualShock 4 wireless

Q: ขนาดของ DualSense wireless คือเท่าใด?
A: ประมาณ 160mm x 66mm x 106mm (กว้าง x สูง x ลึก) น้ำหนักประมาณ 280 กรัม

Q: เทคโนโลยี haptic feedback ใน DualSense wireless ทำงานอย่างไร?
A: DualSense wireless จะมีระบบ Haptic feedback ช่วยให้จอยสั่นได้หลายรูปแบบ ซึ่งนักพัฒนาสามารถปรับแต่งได้ทำให้เหมาะสมกับตัวเกม นอกจากนี้ผู้เล่นยังสามารถเลือกเปิดหรือปิดใช้งาน Haptic ได้

Q: การสั่นของ DualSense wireless แตกต่างจากการสั่นบน DualShock 4 wireless อย่างไร?
A: การสั่นของ DualShock4 เกิดจากมอเตอร์ แตกต่างจาก DualSense ซึ่งใช้เครื่องกระตุ้นการสั่นแบบคู่ ทำให้ตอบสนองได้เร็วกว่า แม่นยำกว่า และหลากหลายกว่า 

Q: มีตัวอย่างการทำงานจริงๆ ของ Haptic Feedback ในเกมไหม?
A: ยกตัวอย่างเกม Demon’s Souls ตอนที่มีเหล็กกระทบกันหรือตอนที่สัมผัสพื้นผิวนุ่มๆในเกม (link)

Q: Adaptive Triggers ทำงานอย่างไร?
A: Adaptive Triggers เป็นเทคโนโลยีแรงต้านปุ่มกดที่อยู่บนปุ่ม L2 และ R2 ยกตัวอย่างกรณีที่อยู่ในเกมและกำลังจะยิงธนู เมื่อดึงคันธนูไปมากๆแล้ว ผู้เล่นจะรู้สึกถึงแรงต้านมากขึ้นเมื่อกดปุ่ม อีกตัวอย่างที่คล้ายกันคือกรณีเล่นเกมแข่งรถแล้วเบรค
นอกจากเกมสองประเภทนี้แล้ว นักพัฒนาแต่ละทีมยังสามารถใช้เทคโนโลยีนี้กับเกมของตัวเองในกรณีอื่นๆด้วย

Q: จอย DualSense wireless มีลำโพงติดตัวมาด้วยหรือไม่?
A: มี โดยลำโพงของ DualSense wireless จะให้เสียงที่ชัดกว่าจอย DualShock4 

Q: จอย DualSense wireless มีไมค์ติดตัวมาด้วยหรือไม่?
A: มี ผู้เล่นสามารถพูดคุยกับเพื่อนในเกมได้ทันทีโดยไม่ต้องมีหูฟังที่ติดไมค์ นอกจากนี้ยังมีเทคโนโลยีกันเสียงสะท้อนอยู่ในตัว ช่วยให้สื่อสารกับเพื่อนได้ชัดเจนยิ่งขึ้น ผู้เล่นสามารถเปิด ปิด ไมค์ได้ที่ปุ่มตรงกลางของจอย

Q: จอย DualSense wireless มีช่อง Jack ไว้สำหรับต่อหูฟังหรือไม่?
A: มี DualSense wireless มีช่องเสียบ Jack ไว้สำหรับต่อหูฟัง หรืออุปกรณ์ปล่อยเสียงอื่นๆ และเหมือนกับ PS4 คือผู้เล่นสามารถใช้หูฟังที่ต่อผ่านช่อง Jack นั้นในการพูดคุยกับเพื่อนในเกมได้

Q: เครื่อง PS5 และจอย DualSense wireless รองรับระบบสั่งการด้วยเสียงหรือไม่?
A: มี ผู้เล่นสามารถสั่งการด้วยเสียงเพื่อพิมพ์และใช้งานฟังก์ชันต่างๆ โดยเริ่มต้นจะยังไม่รองรับภาษาไทย รองรับภาษาดังนี้ Japanese, US English, UK English, Spanish, Latin American Spanish, French, Canadian French, Italian, และ German

Q: จอย DualSense wireless มีระบบ Motion Controls หรือไม่?
A: มี จอยนี้จะรองรับ Motion controls ได้ทั้งหมด 6 แกน 

Q: Touchpad หรือแป้นลากบนจอย DualSense wireless มีฟีเจอร์อะไรใหม่ไหม?
A: Touchpad บนจอยจะมีขนาดใหญ่ขึ้นทำให้ง่ายต่อการใช้งานมากขึ้น นอกจากนี้ยังมีแถบสีแสดงสถานะต่างๆในเกม (เช่นสีแดง คืออยู่ในสถานะอันตราย เป็นต้น)

Q: จอย DualSense wireless มีแถบสีแสดงสถานะหรือไม่? (Light bar)
A: มี โดย Light bar นี้จะอยู่ฝั่งซ้ายและขวาของ Touchpad มีไว้สำหรับแสดงสถานะต่างๆในเกม นอกจากนี้ยังทำให้เล่นเกมแบบ Local ดีขึ้น โดยการแสดงสีว่าเราเป็นตัวละครตัวใด

Q: จอย DualSense wireless ได้มีการพัฒนาเรื่องการตอบสนองของปุ่มกดหรือไม่?
A: มี จอย DualSense wireless มีการพัฒนาเรื่อง Input Latency ทำให้เวลากดปุ่ม เกมจะตอบสนองได้ดียิ่งขึ้นเมื่อเทียบกับจอย DualShock4

Q: เราสามารถปรับแต่ง จอย DualSense ได้ไหม? 
A: สามารถทำได้ ผู้เล่นสามารถเลือกที่จะเปิดหรือปิดใช้งานเทคโนโลยี haptic feedback และ adaptive triggers ได้ นอกจากนี้ยังสามารถเปลี่ยนตำแหน่งปุ่ม (Remap) และสามารถใช้งานคำสั่งด้วยเสียงอีกด้วย

Q: ชาร์จ DualSense ได้อย่างไร?
A: สามารถชาร์จได้ 2 วิธี คือผ่านทางช่อง USB Type-C® นอกจากนี้ผู้เล่นยังสามารถซื้อที่ชาร์จแยก DualSense Charging Station มาสำหรับชาร์จจอยโดยเฉพาะอีกด้วย

Q: สามารถใช้จอย DualSense ได้นานเท่าไหร่ หลังจากชาร์จ 100% เต็ม? 
A: ระยะเวลาจะขึ้นอยู่กับประเภทการใช้งาน เช่นหากเล่นเกมที่มีการใช้งานระบบ Haptic feedback หรือ Adaptive triggers หรือฟังก์ชันอื่นบ่อยๆ ระยะเวลาการใช้งานก็จะลดลง แต่โดยเฉลี่ยแล้ว ระยะเวลาการใช้งานจะใกล้เคียงกับจอย DualShock และจะใช้เวลาประมาณ 3 ชั่วโมงในการชาร์จเต็ม

Q: สามารถต่อจอย DualSense ได้สูงสุดเท่าไหร่บน PS5 หนึ่งเครื่อง?
A: สูงสุด 4 จอย โดยผู้เล่นแต่ละคนจะสามารถดูสถานะที่แตกต่างกันของตนเองได้ใน Light Bar บนจอย

Q: สามารถต่อ DualSense โดยใช้สาย USB แล้วเล่นแบบสายแทนที่จะเป็นแบบ Wireless ได้หรือไม่ท?
A: ได้ เมื่อ DualSense เป็นแบบ Wireless ระบบจะสื่อสารกับตัวเครื่องด้วยเทคโนโลยี Bluetooth 5.1 และเมื่อต่อสายก็จะสื่อสารผ่านทางสาย USB

Q: มีจอย DualSense สีอื่นหรือไม่?
A: ในอนาคตจะมีสีอื่นให้เลือกซื้อ กรุณาติดตามรายละเอียดต่อไป

Q: สามารถใช้ DualSense กับ PS4 ได้หรือไม่?
A: ไม่สามารถใช้ได้

Q: สามารถใช้จอย DualShock กับ PS5 ได้หรือไม่?
A: สำหรับเกม PS4 ที่เอามาเล่นบน PS5 ผู้เล่นสามารถใช้จอย DualShock ได้ แต่สำหรับเกม PS5 จะรองรับแค่จอย DualSense 

Q: สามารถต่อจอย DualSense กับคอมได้หรือไม่?
A: สามารถทำได้ผ่านการต่อแบบสาย (USB wired connection)

Q: สามารถใช้จอยอื่นๆ เช่น SCUF Vantage หรือ Astro C40 TR บน PS5 ได้หรือไม่?
A: หากจอยดังกล่าวสามารถเล่นบน PS4 ได้ ก็สามารถใช้งานบน PS5 ได้ เฉพาะกรณีที่เล่นเกม PS4 นั้นๆ แต่ยังไม่สามารถใช้เล่นเกม PS5 ได้

Q: จะเชื่อมต่อ (Pairing) DualSense กับ PS5 ได้อย่างไร?
A: เชื่อมต่อได้ง่ายมากๆ โดยการเสียบสาย USB กับจอยเข้ากับเครื่อง PS5 แล้วกดปุ่ม PS เพื่อเปิดใช้งานจอย

Q: หูฟังประเภทใดบ้างที่สามารถใช้งานได้กับ DualSense
A: หูฟังที่มีระบบต่อสายแบบ jack 

หมวดเกมม
Q: มีเกมอะไรให้เล่นบ้าง เมื่อ PS5 วางจำหน่าย?
A: สามารถดูรายชื่อได้ด้านล่าง หมายเหตุ รายชื่อนี้อาจจะมีการเปลี่ยนแปลงไปตามประเทศและพื้นที่ที่จำหน่าย กรุณาติดต่อผู้ขายสำหรับรายละเอียดที่ชัดเจน
 

Astro’s Playroom 
Demon’s Souls 
Marvel’s Spider-Man: Miles Morales (Insomniac Games)
Marvel’s Spider-Man Remastered (included with Marvel’s Spider-Man: Miles Morales Ultimate Edition) 
Sackboy: A Big Adventure 
Destruction AllStars (Lucid Games)
 Returnal (Housemarque Games)
 Horizon Forbidden West (Guerrilla)
 Ratchet & Clank: Rift Apart (Insomniac Games)
 Gran Turismo 7 (Polyphony Digital)
 God of War series (Santa Monica Studio)
Assassin’s Creed Valhalla (Ubisoft)
Borderlands 3 (2K)
Bugsnax (Young Horses)
Note: available at launch on PlayStation 5 to PlayStation Plus subscribers at no extra cost until January 4, 2021, except in China and Saudi Arabia.
Call of Duty: Black Ops Cold War (Activision) (November 13)
Dead by Daylight (Behaviour Interactive)
Devil May Cry 5 Special Edition (Capcom)
Dirt 5 (Codemasters)
Fortnite (Epic Games)
Godfall (Gearbox Publishing)
Goonya Fighter (Mutan)
King Oddball (10Tons Ltd)
Maneater (Tripwire Interactive)
NBA 2K21 (2K)
No Man’s Sky (Hello Games)
Observer: System Redux (Bloober)
Overcooked! All You Can Eat (Team 17)
The Pathless (Annapurna Interactive)
Planet Coaster (Frontier)
Warhammer: Chaosbane Slayer Edition
Watch Dogs: Legion (Ubisoft)
WRC 9 FIA World Rally Championship


Q: มีเกมใดบ้างที่อยู่ระหว่างการพัฒนาอยู่?
A: มีเกมจำนวนมากที่อยู่ในระหว่างการพัฒนา และรายชื่อนั้นเยอะมากๆ ไม่สามารถรวบรวมให้ตรงนี้ได้ กรุณาตรวจสอบในเว็บ PlayStation.com

Q: คุณภาพของเกมแบบที่ซื้อในรูปแบบ Digital หรือรูปแบบแผ่น Blu-Ray แตกต่างกันหรือไม่?
A: ไม่แตกต่าง 

Q: หากมีการพักเล่นไป สามารถเล่นเกมต่อจากจุดล่าสุดได้อย่างไรบ้าง?
A: หากคุณพักเล่นไปโดยที่ PS5 อยู่ในโหมดพัก (Rest mode) คุณสามารถเปิดหน้าจอและเล่นต่อได้ทันที หากพักการเล่นโดยการปิดเครื่อง คุณจำเป็นต้องเริ่มต้นจากจุดเซฟ แต่ด้วยเทคโนโลยี ultra-high speed SSD ระยะเวลาการโหลดจะเร็วขึ้นอย่างแน่นอน

Q: เกม PS5 มีการล็อคประเทศหรือจำกัดพื้นที่เล่นหรือไม่?
A: ไม่มี

Q: สามารถใช้บัญชี PlayStation account ของตัวเองล็อกอินในเครื่อง PS5 อื่นได้หรือไม่?
A: ได้ นอกจากนี้ยังสามารถใช้ PlayStation Mobile App ในการล็อกอินแบบไร้รหัสผ่านได้อีกด้วย

Q: Trophy หรือรางวัลที่ได้จากการเล่นเกม PS4 หรือ PlayStation รุ่นอื่นๆจะรวมอยู่ใน Trophy ที่ได้จากการเล่นเกม PlayStation 5 หรือไม่?
A: Trophy ทั้งจาก  PS3, PS Vita, PS4, และ PS5 จะถูกรวบรวมอยู่ในที่เดียวกัน

Q: การคืนหรือยกเลิกสินค้าของ PS5 Digital เป็นอย่างไร?
A: นโยบายการคืนและการยกเลิกสินค้ายังเหมือนเดิม

หมวดการเล่นเกม PS4 บน PS5
Q: สามารถเล่นเกม PS4 บน PS5 ได้หรือไม่?
A: ได้ ในช่วงที่ PS5 เปิดตัว จะมีเกม PS4 มากกว่า 4,000 เกมให้เล่นได้บน PS5

Q: เกม PS4 จะมีการพัฒนาหรือแตกต่างอะไรไหมถ้าเล่นบน PS5?
A: มี ระยะเวลาการโหลดเกมจะไวขึ้นอย่างเห็นได้ชัด นอกจากนี้ยังมี Frame rate ที่เสถียรและสูงขึ้น มี Dynamic Resolution ได้ถึง 4K นอกจากนี้ นักพัฒนายังสามารถปรับแต่งเกม PS4 ได้เพิ่มเติม เพื่อให้เล่นได้อย่างมีประสิทธิภาพมากขึ้นบน PS5

Q: สามารถเล่นเกม PS4 จาก USB Drive ได้หรือไม่?
A: ได้ เป็นเรื่องดีที่จะเก็บและรันเกม PS4 จาก USB ในกรณีที่ต้องการประหยัดเนื้อที่ Internal Storage เนื่องจากในขณะนี้เกม PS5 ยังไม่สามารถเล่นผ่าน USB Drive ได้

Q: มีสเปค USB Drive ใดบ้างที่สามารถเก็บและเล่นเกม PS4 บน PS5?
A: ควรจะใช้ SuperSpeed USB เป็น USB 3.0 หรือรุ่นที่ใหม่กว่า ความจุอย่างต่ำ 250GB และสูงสุด 8TB และ Format ในรูปแบบ exFAT 

Q: ถ้าซื้อเกม PS4 มาจาก PlayStation Store ออนไลน์ จะสามารถเอามาเล่นบน PS5 ได้หรือไม่?
A: ได้ เมื่อ PS5 เปิดตัว จะสามารถโหลดเกม PS4 กว่า 4,000 เกมมาเล่นบน PS5 ได้

Q: สามารถเล่นเกม PS4 ที่เป็น Demo หรือ Beta บน PS5 ได้หรือไม่?
A: Demo และ Beta เก่าๆของ PS4 จะไม่สามารถเล่นบน PS5 ได้ แต่หากเป็น Demo หรือ Beta ที่ออกมาใหม่ก็จะสามารถเล่นบน PS5 ได้

Q: จะสามารถอัปเกรดเกม PS4 ให้เป็นเวอร์ชันที่เล่นใน PS5 ได้หรือไม่?
A: ทำได้กรณีที่เป็นเกมที่ซื้อมาแบบ Digital นอกจากนี้จะขึ้นอยู่กับเกมด้วย อย่างเช่นเกม Marvel’s Spider-Man: Miles Morales ผู้เล่นที่มีเกมนี้อยู่แล้วจะสามารถอัปเกรดเกมให้เป็นเวอร์ชันที่เล่นได้บน PS5 ได้ฟรี แต่บางเกมอาจจะต้องมีค่าใช้จ่าย

Q: ถ้าไม่ได้อัปเกรดเกม PS4 ให้เป็นเวอร์ชัน PS5 หรือเกมนั้นไม่มีให้อัปเกรด เรายังจะสามารถเล่นเกมเหล่านั้นบน PS5 ได้หรือไม่?
A: เล่นได้ มีเกม PS4 กว่า 4,000 เกมที่สามารถเล่นได้บน PS5

Q: ถ้ามีแผ่นเกม PS4 แต่ซื้อ PS5 รุ่น Digital Edition เราจะสามารถอัปเกรดเกมเป็นเวอร์ชัน PS5 ได้หรือไม่?
A: ไม่สามารถทำได้ เพราะ PS5 Digital Edition ไม่มีช่องใส่แผ่นดังกล่าว

Q: จะย้ายเซฟเกม PS4 ไป PS5 ได้อย่างไร?
A: สามารถทำได้โดยการต่อสายแลน (LAN cable) หรือใช้ Wifi หรือใช้วิธีการเซฟจากเครื่องหนึ่งไปสู่เครื่องหนึ่งผ่านทาง USB Drive และถ้าคุณเป็นสมาชิก PS Plus ก็สามารถเลือกที่จะโอนถ่ายข้อมูลผ่านระบบคลาวน์ได้

Q: สามารถย้ายเซฟเกม PS4 ไปเล่นในเวอร์ชันอัปเกรดที่เอามาใช้เล่นบน PS5 ได้หรือไม่?
A: ขึ้นอยู่กับแต่ละเกม เช่นเกม Marvel’s Spider-Man: Miles Morales จะสามารถทำได้ แต่ Sackboy: A Big Adventure ยังไม่สามารถทำได้เมื่อเปิดตัว แต่จะสามารถทำได้ภายในปี 2020 นี้

Q: ระบบผู้เล่นหลายคน (Multiplayer) บน PS4 จะยังสามารถเล่นได้ไหมเมื่อย้ายไป PS5
A: สามารถทำได้ สำหรับเกมเดียวกัน ผู้เล่นที่เล่นจาก PS4 และ PS5 สามารถเล่นโหมด Multiplayer ด้วยกันได้

Q: ผู้เล่น PS4 และ PS5 จะสามารถสื่อสารด้วยเสียงหากันได้หรือไม่?
A: ทำได้ นอกจากนี้ผู้เล่นที่ใช้ PlayStation Mobile App ก็สามารถทำได้เช่นกันผ่านระบบปาร์ตี้แชท ส่วนระบบแชทในเกม (In-game Chat) จะรองรับเฉพาะบางเกม

Q: ระบบชวนเล่นบน PS4 และ PS5 เป็นอย่างไร?
A: ผู้เล่นบน PS4 และ PS5 จะได้รับการแจ้งเตือนเหมือนกันเมื่อมีการชวนเกิดขึ้น นอกจากนี้ ถ้าเกม PS5 ที่ไม่มีเวอร์ชัน PS4 ผู้เล่นเกม PS4 จะไม่ได้รับคำชวน

Q: PS Now (ระบบสมาชิกรายเดือน) มีบน PS5 หรือไม่?
A: มี สมาชิก PS Now จะสามารถใช้การเป็นสมาชิกของตนเองบน PS5 ทั้งการสตรีมและดาวน์โหลดเกมต่างๆ

Q: สมาชิก PlayStation Plus จะมีเกม PS5 ให้เล่นหรือไม่?
A: สมาชิก PlayStation Plus จะมีเกม PS4 อย่างน้อย 2 เกมให้เล่นทุกเดือน และทีมงานมีแผนจะรวม PS5 ให้เล่นทุกเดือนด้วยเช่นกัน

Q: อะไรคือ PlayStation Plus Collection?
A: คือการเคลมเกมชั้นนำอย่าง Batman: Arkham Knight, Bloodborne, Fallout 4, God of War, Monster Hunter: World, Persona 5 และอื่นๆอีกมากมาย สำหรับสมาชิก PlayStation Plus ที่ซื้อ PS5 โดยจะมีให้เคลมในวันที่ 12 พฤศจิกายน สำหรับ U.S., Japan, Canada, Mexico, Australia, New Zealand และ South Korea และ 19 พฤศจิกายน สำหรับประเทศอื่นๆ และเมื่อเคลมแล้ว เกมเหล่านี้จะอยู่ใน Collection ตลอดตราบใดที่ยังต่อการเป็นสมาชิกอยู่เรื่อยๆ

Q: มีเกมอะไรบ้างที่อยู่ใน PlayStation Plus Collection?
A: 

Bloodborne
Days Gone
Detroit: Become Human
God of War
Infamous Second Son
Ratchet and Clank 
The Last Guardian
The Last of Us Remastered
Until Dawn
Uncharted 4: A Thief’s End
Batman: Arkham Knight
Battlefield 1
Call of Duty: Black Ops III – Zombies Chronicles Edition
Crash Bandicoot N. Sane Trilogy
Fallout 4
Final Fantasy XV Royal Edition
Monster Hunter: World
Mortal Kombat X
Persona 5
Resident Evil 7 biohazard


Q: สามารถเล่นเกม PlayStation, PS2, PS3 แบบ Original บน PS5 ได้หรือไม่?
A: ไม่สามารถทำได้ แต่ PS5 จะสามารถเล่นเกม PS4 ได้มากกว่า 4,000 เกม รวมถึงเกม PlayStation VR

หมวด PS5 Blu-Ray Discs
Q: ดิสก์แบบใดบ้างที่ PS5 รองรับ
A: PS5 เวอร์ชันที่มีช่องใส่แผ่นจะรองรับ 4K Ultra HD Blu-ray Discs, standard Blu-rays, และ DVDs

Q: ดิสก์เกม PS5 จะมีข้อมูลด้านในเยอะกว่าดิสก์ของเกม PS4 ไหม?
A: ใช่ ในดิสก์เกม PS5 จะมีข้อมูลเกมได้ถึง 100 GB เทียบกับ 50 GB ของ PS4

Q: เครื่อง PS5 จะสามารถเล่นแผ่น PS4 ได้หรือไม่?
A: ได้ หากเกมดังกล่าวเป็นเกม PS4 ที่รองรับและสามารถเล่นได้บน PS5

Q: PS5 สามารถใช้เล่นภาพยนตร์ Blu-ray สามมิติได้หรือไม่?
A: ไม่สามารถใช้เล่นได้ 

หมวด PS VR, Media Controller และอื่นๆ
Q: สามารถเล่นเกม PS VR บน PS5 ได้หรือไม่?
A: ได้ เกม PS VR จำนวนมากอยู่ในรายชื่อ 4,000 เกมของ PS4 ที่สามารถเล่นได้บน PS5 และผู้เล่นต้องมีอุปกรณ์เสริมอื่นๆชุดเดียวกันกับที่ใช้บน PS4 นอกจากนี้เราแนะนำให้ใช้จอย DualShock4 ในการเล่นเกม PS VR 

Q: สามารถใช้ PS Camera ของ PS4 บน PS5 ได้หรือไม่?
A: สามารถใช้ได้ นอกจากนี้ PS Camera ยังเป็นอุปกรณ์ที่ต้องใช้ในการเล่นเกม PS VR ส่วนการต่อ จำเป็นต้องใช้ PlayStation Camera adaptor สามารถดูรายละเอียดได้ที่: playstation.com/camera-adaptor

Q: สามารถใช้ PlayStation Move motion controllers หรือ PS VR Aim Controller บน PS5 ได้หรือไม่?
A: ได้ สามารถใช้ PlayStation Move motion controllers หรือ PS VR Aim Controller เพื่อเล่นเกม PS4 บน PS5 ได้

หมวด HD Camera
Q: กล้อง HD camera บน PS5 เป็นอย่างไรบ้าง?
A: HD camera ใน PS5 เป็นแบบ 1920×1080 ที่สามารถวัดความลึกของพื้นหลังได้เป็นพิเศษ ทำให้สามารถใช้ในการตัด background ออกจากผู้เล่นขณะที่กำลังถ่ายทอดสดได้ เชื่อมต่อโดยใช้ USB Type-A

Q: ขนาดกล้อง HD camera บน PS5 คือเท่าไหร่?
A: ประมาณ 100mm x 41mm x 75mm (กว้าง x สูง x ลึก) และหนักประมาณ 92 กรัม ความยาวสายประมาณ 2 เมตร

Q: สามารถใช้กับ HD camera กับ PS VR ได้หรือไม่?
A: ไม่สามารถใช้ร่วมกันได้ เนื่องจาก HD camera ใหม่ของ PS5 ไม่รองรับ PlayStation VR คุณจำเป็นต้องใช้ PlayStation Camera และ adaptor ในการเชื่อมต่อ

Q: ใน HD camera มีไมค์อยู่ไหม?
A: ไม่มี หากต้องการใช้ไมค์ จำเป็นต้องใช้ DualSense หรือการต่อ Headphone แยก

หมวด Media Remote 
Q: อะไรคือ Media Remote?
A: คือรีโมทที่ช่วยเพิ่มความสะดวกสบายในการชมภาพยนตร์และวิดีโอต่างๆบน PS5 มีปุ่มพื้นฐานครบครัน ไม่ว่าจะเป็นปุ่ม playback และ navigation ต่างๆ

Q: ขนาด Media Remote คือเท่าใด?
A: ขนาด 45mm x 145mm x 26mm (กว้าง x สูง x ลึก) หนักประมาณ 55 กรัม

Q: สามารถใช้ Media Remote เล่นเกมได้หรือไม่?
A: ไม่ได้

Q: Media Remote ใช้ถ่านหรือว่าต้องชาร์จแบตเตอรี่?
A: ต้องใช้ถ่านขนาด AA จำนวน 2 ก้อน

Q: Media Remote มีช่องรับเสียงไหม?
A: มี ใน Media Remote ช่องรับเสียง เมื่อเรากดไอคอนไมค์ในหน้า On-Screen Keyboard เราจะสามารถใช้เสียงคำสั่งแทนการกดปุ่ม Media Remote ได้

หมวด PS5 Headset และ PS4 Headsets
Q: อะไรคือหูฟัง PULSE 3D Wireless และมันต่างจากหูฟัง PlayStation รุ่นก่อนอย่างไร?
A: PULSE 3D Wireless หรือหูฟังอย่างเป็นทางการของ PS5 เป็นหูฟังออกแบบพิเศษ มีความสามารถในการตัดเสียงรบกวน, มีไมค์, ชาร์จด้วยระบบ USB Type-C, ปรับและควบคุมได้ง่าย ไม่ว่าจะเป็นปุ่มเปิด/ปิดไมค์ เพิ่ม/ลดเสียง และมีปุ่มมอนิเตอร์เสียงตนเอง เพื่อเช็คว่าเพื่อนได้ยินเสียงพูดเราอย่างไร
สามารถใช้ PULSE 3D Wireless ได้กับ PS5 หรือ PS4 ได้ แต่ต้องมี Adaptor 

Q: ขนาดของ PULSE 3D Wireless คือเท่าใด?
A: ประมาณ 213mm x 190mm x 91mm (กว้าง x สูง x ลึก) น้ำหนักประมาณ 292 กรัม

Q: หูฟัง PULSE 3D Wireless อยู่ได้นานเท่าใด ต่อการชาร์จ 1 ครั้ง?
A: ขึ้นอยู่กับการใช้งาน โดยระยะเวลาเฉลี่ยอยู่ที่ 12 ชั่วโมง

Q: สามารถใช้หูฟัง Gold หรือ Platinum Wireless headsets กับ PS5 ได้หรือไม่?
A: ได้ สามารถต่อผ่านระบบไร้สายหรือเสียง jack ช่อง 3.5mm บนจอย DualSense

Q: ใช้หูฟังประเภทอื่นบน PS5 ได้หรือไม่?
A: หูฟังที่ได้รับอนุญาตอย่างเป็นทางการ จะเปิดวางจำหน่ายหลังจากที่ PS5 เปิดตัว นอกจากนี้ยังสามารถใช้หูฟังที่สามารถต่อช่อง 3.5mm jack, USB-A หรือ USB-C ได้

หมวดอุปกรณ์เสริมอื่นๆ
Q: สามารถต่อ Keyboard หรือเมาส์ใน PS5 ได้หรือไม่?
A: ได้ รองรับการเชื่อมต่อ Keyboard และเมาส์ทั้งแบบ Bluetooth และใช้สาย เมื่อต่อเราจะสามารถใช้งานระบบหรือเมนู PS5 ได้ แต่การใช้ในการเล่นเกม จะขึ้นอยู่กับนักพัฒนาแต่ละเกม

Q: สามารถใช้จอย Fight Stick ของ PS4 บน PS5 ได้หรือไม่? (จอยที่มักใช้ในการเล่นเกมต่อสู้)
A: ขึ้นอยู่กับประเภทและยี่ห้อของจอย จอยที่ได้รับอนุญาตอย่างเป็นทางการบน PS4 ส่วนใหญ่จะสามารถใช้งานบน PS5 ได้

หมวด PS5 UX และ Apps
Q: อะไรคือจุดประสงค์ของ PS5 user experience? (UX)
A: User experience หรือประสบการณ์การใช้งานของผู้ใช้ PS5 นั้นสำคัญต่อทีมงานมาก โดยทีมงานจะเน้นให้เวลาในการเล่นเกม (Play time) เป็นเวลาที่มีค่าและมีความหมาย ทำให้การออกแบบทุกอย่างจะต้องทำให้ผู้เล่นอินกับการเล่นเกมและสามารถมีปฏิสัมพันธ์กับ Community ได้อย่างสะดวกรวดเร็ว

Q: อะไรคือข้อแตกต่างหลักๆในเรื่องของ UI ระหว่าง PS5 กับ PS4?
A: UI ของ PS5 จะเน้นความรวดเร็ว, ความเป็นส่วนตัว, และความเชื่อมโยงกับเกม เด่นๆคือเมนู Control Center แบบใหม่ ที่พัฒนามาจาก Quick Menu ของ PS4 ผู้ใช้จะสามารถเข้าเมนู Control Center ของ PS5 ได้ด้วยการกดปุ่มเดียว และในนั้นผู้ใช้จะพบกับฟีเจอร์ต่างๆมากมาย เช่นการค้นหาเกมน่าเล่น แชร์น่าจอ และอื่นอีกมากมาย สามารถใช้งานฟีเจอร์เหล่านี้ได้โดยไม่ต้องออกเกม

Q: ระบบ PS5 จะอัปเดตแพทช์เกมหรือดาวน์โหลดเนื้อหาใหม่ๆของเกมให้อัตโนมัติหรือไม่?
A: ใช่ หากใช้งานฟีเจอร์ Auto-download ระบบของ PS5 จะคอยจัดการให้เกมของคุณอัปเดตล่าสุดอยู่เสมอ และจะทำการอัปเดตระหว่างที่อยู่ในโหมดพัก (Rest mode) เพื่อไม่เป็นการรบกวนการเล่นของผู้ใช้

Q: ณ วันเปิดตัว PS5 จะรองรับโฟลเดอร์หรือธีมหรือไม่?
A: ไม่ PS5 จะไม่รองรับโฟลเดอร์หรือธีมในวันเปิดตัว

Q: PS5 UX นี้ รวมอัปเดตข้อมูลข่าว หรือประกาศทางการจาก PlayStation หรือไม่?
A: ใช่ ผู้ใช้ PS5 ทุกคนจะได้รับข้อมูลข่าวสารจากนักพัฒนาเกมนั้นๆ ตามเกมที่เราเป็นเจ้าของ

Q: จำเป็นต้องดาวน์โหลดอัปเดตระบบ (System Update) ตั้งแต่วันแรกที่ซื้อมาหรือไม่?
A: ใช่ จะมีแพทช์อัปเดตระบบให้ผู้ใช้ดาวน์โหลดตั้งแต่วันแรกที่ซื้อมา

Q: ถ้าไม่ได้ต่ออินเทอร์เน็ต จะสามารถติดตั้งอัปเดตระบบผ่านทาง USB ได้หรือไม่?
A: ได้ สามารถดาวน์โหลดข้อมูลได้ทาง PlayStation.com และย้ายข้อมูลไปยัง USB ที่ Format ในรูปแบบ FAT32 เพื่อทำการอัปเดตระบบ PS5

 