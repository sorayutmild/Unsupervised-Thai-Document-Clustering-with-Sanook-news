ตำรวจ กก.ดส.รวบวิศวกรหนุ่มสุดหื่นกลางห้างดัง หลังโพสต์ภาพลามกขอร่วมเพศพิธีกรสาวช่องเคเบิ้ลทีวีในวันวาเลนไทน์
ผู้สื่อข่าวรายงานว่า เมื่อเวลา 17.00 น. (14 ก.พ.)เจ้าหน้าที่ตำรวจกองกำกับการสวัสดิภาพเด็กและสตรี กองบัญชาการตำรวจนครบาล (กก.ดส.) นำกำลังเข้าจับกุม นายธนภัทร์ ปาณะศรี หรือเม่น อายุ 30 ปี อ อยู่บ้านเลขที่ 29/3 หมู่ 8 ต.ชำผักแพว อ.แก่งคอย จ.สระบุรี วิศวกรประจำ โรงงานแห่งหนึ่ง ย่านสมุทรปราการ ได้ที่ลานจอดรถหน้าห้างสรรพสินค้าฟอร์จูน หลัง น.ส.เอ(นามสมมุติ) พิธีกรแนะนำผลิตภัณท์เสริมความงามทางช่องเคเบิ้ลทีวีช่องหนึ่ง เข้าร้องทุกข์กับ กก.ดส ว่าถูกนายธนภัทรโพสต์ข้อความและรูปภาพลามกมาให้หลายครั้ง พร้อมขอร่วมเพศในวันวาเลนไทน์นี้ 
หลังการตรวจค้นรถพบมีด ปลายยาว 15 นิ้ว 1 เล่ม เบื้องต้น เจ้าหน้าที่แจ้งข้อหาพกพาอาวุธมีดฯ ก่อความเดือดร้อนรำคาญ  แพร่หลายภาพลามกอนาจาร และตรวจพบปัสสาวะสีม่วง ก่อนนำตัวส่ง สน.ห้วยขวาง เพื่อดำเนินคดีต่อไป