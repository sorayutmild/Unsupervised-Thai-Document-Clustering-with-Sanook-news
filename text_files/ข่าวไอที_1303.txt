สอนวิธีพกพา iPad ออกนอกบ้านอย่างถูกต้องตามกฏเหล็ก Apple!iPad - อัพเดทข่าวล่าสุดกับ ป๋าเอก TechXcite เห็นว่ามันฮาดีเลยอยากนำมาให้ทุกท่านได้กด Like กด Share กันโดยเฉพาะอย่างยิ่งสาวก Apple เต็มขั้นที่ใช้งาน iPad ชนิดไม่เคยวางไว้ห่างตัวน่าจะถูกใจกับไอเดียในการพกพา iPad ออกนอกสถานที่ของพี่คนนี้อยู่ไม่น้อยเลยทีเดียวแหละ

เรื่องของเรื่องมีอยู่ว่าขณะที่แฟนสาวของนักข่าวรายหนึ่งจากเว็บไซต์ TechCrunch กำลังเดินทางไปยังสถานีรถไฟ Grand Central Station เพื่อไปทำงานตามปกติ สายตาของเธอก็ดันไพล่ไปเห็นนักธุรกิจรายหนึ่งเดินผ่านหน้าไปอย่างกระชั้นชิดซึ่งมันก็คงไม่มีอะไรน่าสนใจหากว่าเฮียคนนี้แกดันพกพา iPad ติดตัวไปด้วย แต่ไม่ได้เดินถือ iPad, ไม่ได้เอา iPad ใส่กระเป๋าสะพาย หรือแม้กระทั่งไม่ได้หนีบ iPad ไว้ใต้แขนเหมือนอย่างที่มนุษย์มนาทั่วไปเขาจะทำกัน ทว่าพี่คนนี้แกดันเอา iPad เสียบร่องก้นเดินพกพาหน้าตาเฉย...ซะอย่างนั้น!!!ดูจากภาพแล้วสงสัยพี่แกจะคิดว่า iPad เหมือนไม้หน้าสามที่สามารถหนีบตูดพกพาได้เหมือนนักเลงสมัยก่อนละมั้งเนี่ย 555+ที่มา: techcrunch

ขอบคุณเนื้อหา และภาพประกอบบทความโดย: ป๋าเอก TechXcite