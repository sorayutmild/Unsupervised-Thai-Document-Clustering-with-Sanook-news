เกมส์ผี
       ถือว่าเป็นแนวเกมที่ยังได้รับความนิยมเรื่อยๆ ครับ สำหรับพวกเกมแนว Horror  หรือแนวสยองขวัญ ที่มักจะเอาไปรวมกับเกมแนวอื่นๆ (พวก Action  จะได้รับความนิยมเป็นพิเศษ)  ยิ่งตอนนี้พวกเกมอินดี้จากผู้พัฒนามือสมัครเล่นก็ทำเป็นแนวสยองขวัญออกมาซะ เยอะ บางเกมก็เรียกได้ว่าทำออกมาดี ไม่แพ้พวกเกมฟอร์มยักษ์เลย        สำหรับเสน่ห์ของเจ้าเกมพวกนี้ก็คือพวกมุกสยองขวัญต่างๆ  ที่ใส่มาในเกมเผื่อให้ผู้เล่นได้หลอน ได้กลัว  ได้สะดุ้งโหยงกรีดร้องกันไปตามๆ กัน  เราไปดูกันว่าพวกมุกสุดฮิตบวกนี้มันจะมีอะไรกันบ้าง   กระจกแตก
เกมส์ผี
เจอจงอยชุบไททาเนียมหน่อยเป็นไง
      เริ่มความคลาสสิกมุกแรกกันเลยกับมุกกระจกแตก  โดยส่วนใหญ่นั้นมักจะเกิดกับกระจกหน้าต่างจนบางทีที่ต้องเดินผ่านหน้าต่างก็ จะรู้สึกเสียววาบ บางทีก็แค่แตกเฉยๆ ก็ตกใจแล้ว  แต่บางทีก็มีตัวอะไรโผล่ออกมา  มีการคาดกันว่าหัวของหมาและจงอยปากอีกาซอมบี้ใน Resident Evil  อาจจะมีไททาเนียมผสมอยู่ก็เป็นได้ ชนทีไรกระจกก็แตก  แต่หัวหรือจงอยมันไม่เคยแตก   ไฟดับ
เกมส์ผี
      ความมืดถือว่าเป็นสิ่งที่น่ากลัว  เพราะไม่สามารถคาดเดาได้ว่าอะไรมันจะโผล่ออกมา  ดังนั้นเวลาที่ไฟดับก็เป็นการบ่งบอกว่ากำลังจะมีอะไรเกิดขึ้นแล้วหละ  แต่บางเกมก็เล่นมุกดักซ้อนอีกทีหนึ่งให้กลัวกันฟรีๆ  ยิ่งบางเกม  ไฟมันจะไม่ดับซะทีเดียว แต่จะเป็นแบบติดๆ ดับๆ ได้บรรยากาศหลอนๆ เล่นๆ   มุมมองแคบ
เกมส์ผี
ข้างหน้าอาจจะมีอะไรอยู่ แต่มองไม่เห็น
     แน่นอนว่าหลังจากไฟดับ ถ้าไม่มีไฟอะไรเลยมันก็เดินไม่ถูกกันพอดี  ไฟฉายและเทียนไขจึงเป็นสิ่งจำเป็นที่จะช่วงส่องสว่าง  แต่ทว่าไฟฉายอาจจะกะโหล่งโป๊งจัด ส่องยังไงก็ไปไม่ไกล ประมาณแค่ระยะ 1 เมตร  ซึ่งจุดนี้กดดันมาก เพราะเราไม่สามารถรู้เลยว่าข้างหน้ามันมีอะไร   โผล่มาแบบไม่บอกกล่าว
เกมส์ผี
ตอนเล็งกล้องทีไร มีเสียวทุกที
      สำหรับเกมสยองขวัญ  ถ้ารู้ว่าจะมีอะไรออกมาตอนไหนมันก็จะกลายเป็นหายน่ากลัวไปโดยปริยาย  แต่ไอ้การที่โผล่มาแบบไม่ให้รู้ตัวบางทีก็ทำเอาใจหายได้เหมือนกัน  แบบว่าพอหันหน้าปุ๊บก็เจอปั๊บ ซึ่งอันนี้ต่อให้ไม่มืดก็มีตกใจกันบ้างแหละ  แถมบางเกมก็ทำให้มันโผล่แบบ Random อีก ดังนั้นจะเล่นกี่ทีก็ยังหลอนทุกที   เสียงชวนหลอน
เกมส์ผี
สว่างๆ แบบนี้ก็หลอนได้นะเออ ใช้เสียงเอา
      เป็นอีกหนึ่งสัญญานเตือนที่จะบอกว่ามีอะไรแปลกๆ เข้ามาใกล้ๆ นี่แล้ว  ไม่ว่าจะเป็นเสียงกรี๊ด, เสียงเดิน, เสียงลากมีด, เสียงครวญคราง  หรือเสียงดนตรีประกอบ ให้ผู้เล่นรู้สึกกดดันมากขึ้นทำขาขาแข้งแข็งไปหมด   โผล่มาแว๊บๆ ตามซอกหลืบ 
เกมส์ผี
เห็นอะไรไหม??
     ผี บางตัวอาจจะมีนิสัยขี้อายซักเล็กน้อย ไม่ค่อยชอบเสนอหน้าโผล่มาหลอกกันโต้งๆ  ก็เลยใช้วิธีเผยตัวตนให้ได้เห็นตามขอบประตูหรือช่องหน้าต่าง  ให้เราหลอนกันเล่นๆ ว่าเฮ้ย เดี๋ยวเจอกันแน่ๆ อีกไม่นานหรอก  ซึ่งบางทีมันก็ไม่โผล่ หรือไม่ก็โผล่ออกมาดื้อๆ เลย   หนีอย่างเดียว สู้ผีไม่ได้
เกมส์ผี
      ผีที่น่ากลัวที่แท้จริงก็คือผีที่เราสู้ไม่ได้  มันอาจจะตายได้ด้วยปืนแต่ตัวเกมมันไม่ให้ปืนมา  ดังนั้นสิ่งที่ทำได้อย่างเดียวเลยก็คือหนีมัน  สร้างความตื่นเต้นให้มันหลอนเล่นๆ เข้าไปอีก แค่เกมที่ออก Action  มากหน่อยก็อาจจะมีปืนผาหน้าไม้ โซ่แส้กุญแจมือให้ไปไฟว้  ข้าวของไม่อยู่ที่เดิม แถมเคลื่อนที่ได้
เกมส์ผี
      หากเป็นคนช่างสังเกต เวลาที่เดินผ่านห้องต่างๆ ที่มีของวางเรียงรายกันอยู่  บางทีเดินกลับมาก็จะเห็นว่าไอ้ของพวกนี้มันหายแล้ว  ซึ่งก็บอกเหตุว่าต้องเกิดอะไรขึ้นอย่างแน่นอน  แถมบางทีไอ้ของพวกนี้มันสามารถเคลื่อนที่ได้เองด้วย  บ้างก็พุ่งใส่  บ้างก็วิ่งตัดหน้า เผลอๆ จะ  ติดอยู่ที่แห่งหนึ่ง 
เกมส์ผี
      เกมสยองขวัญส่วนใหญ่  ตัวละครหลักก็มักจะติดอยู่ในที่แห่งหนึ่งที่ให้ตายยังไงก็หนีออกไปไม่ได้,  ไร้ความช่วยเหลือ, โทศัพท์โดนตัด  ต้องรอจนกว่าจะเช้า  ซึ่งช่วงนั้นจะเป็นช่วงเวลากลางคืนที่ยาวนานที่สุดในเกม  สถานที่บางที่ก็โดนปิดตายจริงๆ ยังไงก็หนีไม่ได้ แต่บางเกมนี่หน้าต่างเพียง  แค่กระโดดถีบก็พังแล้วแท้ๆ   ไม่โผล่ออกมาซักที สรุปว่ามีหรือไม่มี  
เกมส์ผี
เจอก็กลัว ไม่เจอก็กลัว เอ๊ะยังไง
       ไฟดับก็แล้ว ของกลิ้งก็แล้ว เสียงมาก็แล้ว มากันซะขนาดนี้ก็โผล่ๆ  ออกมาเถอะ ซึ่งถ้ามันโผล่ออกมาก็ถือว่าดีไป  แต่นี่พี่แกเล่นไม่ยอมโผล่ออกมาซักที มัวเอาแต่เล่นมุกต่างๆ นาๆ  ให้หลอนเล่นๆ กันอยู่ได้  ถือว่าเป็นมุกกดดันผู้เล่นได้ดีเลยทีเดียว
 
ใครที่เจออะไรนอกเหนือจากนี้บ่อยๆ ก็มาแชร์กันได้จ๊ํะ ><