iPhone 4 ดูหนัง 3D แบบง่ายๆราคาไม่แพง 

ยุคนี้อะไรๆก็ 3D กันไปเสียหมด เวลาไปดูแผนกเครื่องไฟฟ้าตามห้าง ในโซนที่ขาย  TV ต่างก็เปิดหนังตัวอย่างที่เป็นหนัง 3D เพื่อล่อตาล่อใจผู้ซื้อกันยกใหญ่  อย่างที่ผมเคยเล่าให้ฟังเมื่อไม่นานนี้ว่า ผมเองเคยไปนั่งดูหนัง 3D บนจอ TV  รุ่นใหม่ๆ แต่มันต้องใช้แว่นดูด้วย ดูแรกๆก็สนุกตื่นเต้นดี  พอดูไปนานๆชักเริ่มมึนและรำคาญกับแว่นที่ต้องใช้คู่กัน สำหรับใครที่ใช้  iPhone 4 แล้วอยากดูหนัง 3D กับเค้าบ้าง ในตอนนี้มีบริษัทจีนหัวใส  คิดอุปกรณ์ในการรับชมหนัง 3D บนเครื่อง iPhone 4 สำเร็จแล้ว  ดูอุปกรณ์มันก็แสนธรรมดามาก แต่ปิ๊งตรงไอเดียเค้านี่แหละ  ที่ทำให้คนดูหนังไม่ต้องสวมแว่น 3D อีกต่อไป
มันคือ Case  สำหรับดูหนัง 3D ของ iPhone 4 ที่มีประโยชน์ทั้งสองแบบคือ เป็น case  ป้องกันรอยขูดขีดตัวเครื่องได้แล้ว มันยังกระจกที่ใช้แทนแว่น 3D  สวมไว้อีกชั้นเพื่อให้การรับชมหนังได้ง่ายขึ้น case ที่ว่านี้ชื่อ 3D view  ครับ ราคาไม่แพง เค้าคิดเป็นเงินเยนอยู่ที่  368 เยนเท่านั้น  หรือหากคิดเป็นเงินไทยก็ตกอยู่ที่ราวๆ ร้อยกว่าบาทเท่านั้น  แต่คงจะเป็นเฉพาะราคาตัวกระจก ตัวเคสอาจจะต้องซื้อต่างหาก
โดยใน เว็บไซด์เค้ามีแต่ภาษาจีนอย่างเดียว ซึ่งก็ยากที่จะเข้าใจแต่ก็พอเดาๆได้  สำหรับหนังที่ใช้ดูในตอนนี้ก็เริ่มมีหลายเรื่องแล้วครับ  แต่ละเรื่องก็น่าสนุกๆทั้งนั้น หากสนใจลองเข้าไปดูเว็บไซด์เค้าได้ครับที่
http://www.testcolour.net/index.asp

เคสที่ดูธรรมดาแต่ออกแบบได้ฉลาดดี

มีแผ่นกระจกให้มาด้วย

สามารถเอา iPhone 4 ใส่ได้เหมือนเคสทั่วๆไป

สวมเข้าไปแล้วมีฝาล่างปิดอีกที

ด้านหลังเรียบๆง่ายๆ

ปุ่มต่างๆยังใช้งานได้ตามปกติ

ตัวเคสเป็นพลาสติกหุ้มด้วยยางๆให้รู้สึกกระชับมือ

ทีเด็ดคือแผ่นพลาสติกนี้

สวม ใส่ด้านหน้า ทำหน้าที่คล้ายๆ Filter   คือเวลาจะดูหนังต้องพลิกฝาล่างจากด้านหลังมาไว้ด้านหน้า ซึ่งปุ่ม Home  จะใช้งานไม่ได้ชั่วขณะเพราะถูกปิดด้วยฝาด้านล่าง

 