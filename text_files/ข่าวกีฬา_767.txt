กลายเป็นเรื่องเรียกรอยยิ้ม ปนเสียงฮาไปตามๆกัน เมื่อนายเนวิน ชิดชอบ จัดเวทีปราบนักเลงป่วนงานเคาต์ดาวน์ จ.บุรีรัมย์ โดยให้สาวประเภทสอง "ตบจูบ"
โดยคลิปวิดีโอดังกล่าวนั้น ถูกโพสต์ลงในเฟซบุ๊ก BURIRAM UNITED เป็นภาพของสาวประเภทสอง 3 คน ที่ยืนต่อว่ากลุ่มชายที่ก่อเหตุทะเลาะวิวาทในงานเคาต์ดาวน์ที่ จ.บุรีรัมย์ โดยมีใจความทำนองว่า "ไม่รู้จะตีกันทำไมคะ!! เขาจัดงานมาให้สนุกสนาน อย่ามาทำอะไรโง่ๆ ทำเพื่อชื่อเสียงจังหวัดบ้างไม่ได้หรือไง ทำไมไม่รักกันฮะ? "ก่อนจะตบและจูบแบบรัวๆ ทั้งนี้ ภายในคลิปดังกล่าวยังได้แนบข้อความประกอบด้วย ดังนี้ ใครที่ซ่าส์ในงาน GU12 Countdown 2015 1.จะถูกปรับเงิน 100,000 บาท และส่งดำเนินคดีตามกฏหมาย2.จะถูกส่งขึ้นเวที "รักกันดีกว่า" โดยมี 2 ทางเลือก2.1 ต้องตบแล้วจูบ ตบแล้วจูบ ๆ ๆ กับคู่กรณี จนกว่าจะรักกัน2.2 ให้สาวประเภทสอง สั่งสอนด้วยการ ตบแล้วจูบ ๆ ๆ ๆ เพราะฉะนั้นรักกันดีกว่านะ จุ๊บ ๆ"
 
