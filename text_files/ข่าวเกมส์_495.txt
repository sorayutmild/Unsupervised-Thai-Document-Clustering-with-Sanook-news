สเปกเครื่อง PC ของ Far Cry 4 มาแล้ว กินไม่เยอะเท่าที่คิด
Far Cry 4
ถ้าเล่นเกมยิงมุมมอง FPS สักเกม เครื่องไหนจะเหมาะไปกว่าเครื่อง PC อีกล่ะ ด้วยเหตุนี้เกม Far Cry 4 ที่กำลังจะออกมาให้เล่นกันในวันที่ 18 พฤศจิกายนนี้ ก็เหมาะที่จะเล่นด้วย PC มากที่สุดเช่นกัน เพราะเกมแนว FPS บังคับด้วยเม้าส์และคีย์บอร์ดจะเล่นได้ถนัดมากที่สุด เชื่อว่าชาว PC หลายคนคงรอคอยเกมนี้กันแน่นอน แต่ก่อนหน้าที่เกมจะออก ก็ต้องมาดูสเปกเครื่อง PC ที่ต้องการของเกม Far Cry 4 นี้เสียหน่อย จากเมื่อครั้งก่อนที่มีข้อมูลสเปกเกม Assassin's Creed Unity ทำให้เกมเมอร์ชาว PC หนาวไปตามๆกัน แต่ไม่ต้องกลัวเพราะ Far Cry 4 ใช้สเปกเครื่องไม่มากอย่างที่คุณคิด แต่ต้องการแรมเยอะพอดูนะ สงสัยเพราะฉากกว้าง+AI ในฉากเยอะ
MINIMUM สเปกเครื่องขั้นต่ำ
Supported OS: Windows 7 SP1, Windows 8/8.1 (64bit versions only) Processor: Intel Core i5-750 @ 2.6 GHz or AMD Phenom II X4 955 @ 3.2 GHz Memory: 4GB Video Card: NVIDIA GeForce GTX 460 or AMD Radeon HD5850 (1GB VRAM) Direct X: Version 11 Hard Drive: 30 GB available space Sound Card: DirectX 9.0c compatible sound card with latest drivers
OPTIMAL สเปกเครื่องที่เหมาะสม
Supported OS: MS Windows 7 SP1, MS Windows 8/8.1 (64bit versions only) Processor: Intel Core i5-2400S @ 2.5 GHz or AMD FX-8350 @ 4.0 GHz or better Memory: 8GB Video Card: NVIDIA GeForce GTX 680 or AMD Radeon R9 290X or better (2GB VRAM) Direct X: Version 11 Hard Drive: 30 GB available space Sound Card: DirectX 9.0c compatible sound card with latest drivers
Far Cry 4
เนื้อหาของ Far Cry 4 เป็นการรบกันที่ประเทศ Kyrat ประเทศสมมติแถบเทือกเขาหิมาลัย คล้ายทิเบต ตัวเอก Ajay Ghale ได้เข้าไปพัวพันกับสงครามกลางเมืองระหว่างฝ่ายต่อต้านกับฝ่ายรัฐบาลที่นำโดย Pagan Min คนผิวขาวที่มาตั้งตัวเป็นเผด็จการในประเทศนี้ และเนื่องจากภูมิประเทศของเกมภาคนี้เป็นเทือกเขา ก็เลยจะมีสัตว์ป่าหลายชนิดมาร่วมต่อสู้ด้วย ทั้ง ช้าง เสือ หมี จามรี แรด ฯลฯ
สำหรับภารกิจที่ดูท่าจะกินสเปกและแรมเยอะที่สุดก็เห็นจะเป็น Yak Farm mission! ภารกิจนี้จะให้เราเล่นเป็น Pagan Min ไปบุกฟาร์มจามรี! จามรี เต็มไปหมด!
Far Cry 4
สาเหตุที่ Far Cry 4 ยังคงกินสเปกเครื่องไม่เยอะเหมือนเกมใหม่บางเกม ก็เพราะยังคงมีทำลงแพรตฟอร์มเก่าอย่าง PS3 และ XB360 ด้วยนั่นเอง ยังไม่ใช่เกมที่ทำลงเครื่องยุคใหม่เต็มตัว