(8 เม.ย.63) พลตำรวจตรี ต่อศักดิ์ สุขวิมล รองผู้บัญชาการตำรวจสอบสวนกลาง นำกำลังตำรวจ กองบังคับการปราบปรามการกระทำความผิดเกี่ยวกับการคุ้มครองผู้บริโภค (บก.ปคบ.) เข้าจับกุม นายพันธ์ยศ อัครอมรพงศ์ ประธานยุทธศาสตร์พรรคภราดรภาพ ผู้ต้องหาตามหมายจับศาลอาญาตลิ่งชัน ที่ 122/2563 ลงวันที่ 7 เมษายน 2563 ในฐานความผิดจงใจทำให้ราคาต่ำเกินสมควรหรือสูงเกินสมควรหรือทำให้เกิดความปั่นป่วนซึ่งราคาของสินค้า(หน้ากากอนามัย) อันมีความผิดตามมาตรา 29 และมีโทษตามมาตรา 41 พ.ร.บ.ว่าด้วยสินค้าและบริการ พ.ศ.2542 และข้อหาเป็นผู้ผลิตไม่แจ้งปริมาณตามสถานที่เก็บ ต้นทุน ค่าใช้จ่าย แผนการผลิต กระบวนการผลิต และวิธีการจำหน่ายสินค้าหรือบริการควบคุมต่อพนักงานเจ้าหน้าที่ อันมีความผิดตามมาตรา 25 และมีโทษตามมาตรา 38 พ.ร.บ.ว่าด้วยสินค้าและบริการ พ.ศ.2542
ผู้สื่อข่าวรายงานว่า ขณะนี้เจ้าหน้าที่ชุดจับกุม อยู่ระหว่างสอบปากคำนายพันธ์ยศ ที่คอนโดมิเนียมแห่งหนึ่ง ย่านเพชรเกษม 27 โดยในวันพรุ่งนี้ (9 เมษายน) เวลา 10.00 น. พลตำรวจเอก สุวัฒน์ แจ้งยอดสุข รองผู้บัญชาการตำรวจแห่งชาติ จะเป็นผู้แถลงรายละเอียดและพฤติการณ์ของคดีที่สำนักงานตำรวจแห่งชาติ(ตร.) ต่อไป

เปิดใจ "พันธ์ยศ" เจ้าของบ้านที่ "เสี่ยบอย" ใช้ถ่ายคลิป ยืนยันมีหน้ากากไม่ถึง 200 ล้านชิ้น
