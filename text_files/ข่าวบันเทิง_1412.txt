กลายเป็นประเด็นใหญ่ขึ้นมา เมื่อผู้คนในโลกออนไลน์ต่างวิจารณ์พาถ่ายของ บรรหาร ศิลปอาชา นักการเมืองชื่อดัง ถ่ายภาพโอบกอดหญิงสาวปริศนา หน้าตาน่ารักคนหนึ่ง จนถูกเต้าข่าวลือว่าเป็นเมียน้อยของบรรหาร แต่ภายหลังพบว่า หญิงสาวคนดังกล่าวคือ มะนาว ศรศิลป์ ดาราสังกัดช่อง 7 สี
ล่าสุด มะนาว ศรศิลป์ ออกมาโพสต์ชี้แจงลงในอินสตาแกรม เมื่อช่วงสายที่ผ่านมา โดยระบุข้อความไว้ว่า "หนูรู้จักกับคุณบรรหาร ศิลปอาชา มานานแล้ว เนื่องจากเป็นคนสุพรรณเหมือนกัน และหนูก็เคยช่วยงานของจังหวัด และได้ถ่ายรูปกะท่านไว้ ซึ่งตัวหนูเองก็ไม่ได้มีความคิดจะไปทำครอบครัวใครแตกแยก หรือทำเหมือนสิ่งที่เป็นข่าวอยู่ในขณะนี้ เพราะมันมีผลกระทบต่อชื่อเสียง ครอบครัว การเรียน และงานของหนู หนูจึงขอชี้แจง"
ส่วนรายละเอียดต่างๆ จะเป็นอย่างไร ผู้สื่อข่าวรายงานว่า จะมีการเปิดแถลงข่าวชี้แจงประเด็นภาพเจ้าปัญหานี้อีกครั้ง ช่วงบ่ายของวันนี้ (11 ก.ย.) ทางทีมข่าวบันเทิง Sanook! News จะรีบรายงานมาให้ทราบ
สำหรับ มะนาว ศรศิลป์ มณีวรรณ์ เป็นดารานักแสดงสังกัดช่อง 7 สี มีภูมิลำเนาอยู่ที่ จ.สุพรรณบุรี เข้าวงการบันเทิงจากการคว้าตำแหน่งมิสทีนไทยแลนด์ ปี 2008 ผลงานโดดเด่นจากละครเรื่อง คุณชายตำระเบิด เพลงรักบ้านนา กู้ภัยหัวใจแหวว หรือ หมอรัก หมอเพลง เมื่อช่วงต้นปี 2556 เคยตกเป็นข่าวกรณีถูกหนุ่มโรคจิตตามรังควาญถึงบ้าน จนต้องเข้าแจ้งความกับตำรวจ