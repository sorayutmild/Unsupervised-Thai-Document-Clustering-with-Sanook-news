ปวดท้อง ปวดประจำเดือน เป็นอาการที่ผู้หญิงทุกคนต้องเคยเป็น แน่นอนว่ายาแก้ปวดธรรมดาๆ อาจช่วยอะไรไม่ได้มาก จึงต้องเพิ่งยาแก้ปวดท้องประจำเดือนโดยเฉพาะ ซึ่งที่นิยมกันอย่างแพร่หลายในประเทศไทยคือ ยาพอนสแตน และโกเฟน บางคนทานยาพอนสแตนหาย แต่โกเฟน ไม่หาย หรือบางคนอาจจะทานยาโกเฟน หาย แต่พอนสแตนไม่หายก็เป็นได้ แล้วตัวยาทั้งสองชนิดนี้มีความเหมือนหรือแตกต่างกันอย่างไร Sanook! Health จะมาเล่าให้ฟังกันค่ะ
 
พอนสแตน VS โกเฟน
พอนสแตน คือ เมเฟนามิค แอซิด เป็นยาในกลุ่มยาแก้ปวด ผลิตออกมานานหลังจาก aspirin ในบรรดายากลุ่มเดียวกัน มีความจำเพาะกับการปวดประจำเดือนมากว่าโกเฟน เป็นยาที่ผลิตเลียนยาต้นแบบ บรูเฟน ซึ่งชื่อเคมีคือ ไอบูโพรเฟน แก้ปวดเนื่องจากการอักเสบทุกชนิด รวมทั้งปวดประจำเดือนด้วย ยาที่ชื่อเคมีเดียวกันนี้ผลิตออกมาจากหลายประเทศ รวมทั้งประเทศไทย เนื่องจากบริษัทต้นแบบหมดลิขสิทธิ์แล้ว ดังนั้นจึงพบเห็นยาตัวนี้ในลักษณะแตกต่างกันออกไป เช่น แค็ปซูลใส หรือเม็ดเคลือบทั้งพอนสแตน และโกเฟน มีความแตกต่างกันไม่มาก เป็นตัวยาในกลุ่มเดียวกัน และมีการออกฤทธิ์ และผลข้างเคียงที่เหมือนกัน เพียงแค่แต่ละคนอาจมีการตอบสนองต่อตัวยาไม่เหมือนกัน บางคนถูกกับพอนสแตน บางคนถูกกับโกเฟน
ใช้แทนกันได้หรือไม่สามารถใช้แทนกันได้หากไม่มีอาการแพ้ แต่หากทานตัวไหนแล้วเห็นผลดีกว่า ก็ควรทานตัวนั้นเหมือนเดิม
ข้อควรระวังในการใช้ยาทั้งพอนสแตน และโกเฟนยาทั้งสองตัวออกฤทธิ์เหมือนกัน ไม่ควรใช้ร่วมกัน และอาจทำให้ระคายเคืองกระเพาะอาหาร จึงควรทานหลังมื้ออาหาร หรือห้ามทานตอนท้องว่าง นอกจากนี้ห้ามทานติดต่อกันเวลานาน ควรทานเมื่อมีอาการปวดเท่านั้น
รู้อย่างนี้แล้ว สาวๆ หรือคุณพ่อบ้านที่คอยดูแลสาวๆ ก็หาอย่าลืมซื้อยามาเตรียมไว้ตั้งแต่เนิ่นๆ กันนะคะ เวลามีอาการปวดท้องประจำเดือนจะได้ไม่ลำบาก นอกจากนี้หากคุณผู้ชายมีอาการปวดหัวก็ทานได้เหมือนกันค่ะ ซื้อ 1 ได้ถึง 2 เลยเนอะ
ขอขอบคุณข้อมูลจาก กระทู้ Pantip หมายเลข 31022099