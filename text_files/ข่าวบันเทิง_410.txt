ชมพู่ อารยา เจิดจรัสมากมากับลุคเจ้าหญิง เปล่งออร่าบนพรมแดงเมืองคานส์ ฝรั่งเศส
ในฐานะแบรนด์แอมบาสเดอร์จากลอรีอัล ปารีส เมคอัพ ดีไซน์เนอร์ ประเทศไทย "ชมพู่ อารยา" ไม่ทำให้ผิดหวังเลยจริงๆ ก่อนหน้านี้จากการคาดเดาว่าคอสตูมและเครื่องเพชรที่เธอแพลนไว้นั้นจะปรากฎโฉมออกมาในลุคแบบไหน  
ล่าสุด วันนี้ (19 พ.ค.) "ชมพู่ อารยา" ได้เดินเฉิดฉายในชุดราตรีสุดอลังการสวยงามดั่งเจ้าหญิงแห่งดวงดาวบนพรมแดงเมืองคานส์ ประเทศฝรั่งเศส ซึ่งปีนี้เธอได้รับเลือกให้เป็นตัวแทนไปเยือนเทศกาลหนังเมืองคานส์เป็นปีที่ 3 แล้ว
โดยเมื่อเวลา 18.30 น. ตามเวลาท้องถิ่น "ชมพู่" เดินสง่างามมาในชุดราตรีสีครีมจากแบรนด์ ASHI STUDIO SS2015 ตุ้มหูเพชรจาก CHOPARD
งานนี้พูดได้เลยว่า ชมพู่ นักแสดงชาวไทยเธอสวยไม่แพ้ชาติใดในโลกจริงๆ 
และในวันพรุ่งนี้ (20 พ.ค.) เธอจะเดินเฉิดฉายบนพรมแดงอีกครั้งเป็นวันที่ 2 ชุดเธอจะสวยเริ่ดขนาดไหนต้องติดตาม...(ขอบคุณภาพจาก IG:hwanjeabjeab)