ช่วงนี้ดูท่าทางว่าข่าว พ.ร.บ.นิรโทษกรรม จะกลบทุกกระแสข่าวอื่นไปได้อย่างสิ้นเชิง โดยเฉพาะอย่างยิ่งดูท่าทางว่าเรื่องราวคงไม่จบลงง่ายๆเสียด้วยแต่ข่าวหนึ่งที่แฟนกีฬาชาวไทย หรือแม้แต่คนทั่วไป รู้สึกว่าขาดหายไปหลายวัน คือข่าวคดีการยิง  "เอ็กซ์" จักรกฤษณ์ พณิชย์ผาติกรรม อดีตนักกีฬายิงปืนทีมชาติ เสียชีวิตเมื่อวันที่ 19 ต.ค. ที่ผ่านมาก่อนหน้านี้จากการตั้งโต๊ะแถลงข่าว ว่าได้ตัดประเด็กอื่นออกจนหมด โดยเหลือเพียงแค่ประเด็นของบุคคลในครอบครัวเท่านั้นกระแสสังคมที่จ้องจับตาว่า ใครกันแน่..."คือผู้บงการ"  และ ใครกันแน่..."คือมือปืนผู้ลงมือสังหาร" ยอดนักแม่นปืนเบอร์หนึ่งของประเทศได้แบบไม่เกรงกลัวต่อกฏหมาย แน่นอนว่าคำว่า "บุคคลในครอบครัว" ดูผิวเผิน อาจจะดูว่าคงไม่ยากนัก ที่ตำรวจเมืองสยามจะลากตัวคนผิดมาลงโทษแต่มาจนถึงวันนี้ (5พฤศจิกายน) ก็ยังไม่มีอะไรที่ชัดเจนถึงเรื่องนี้ ซึ่งทาง พล.ต.ต.ประยนต์ ลาเสือ ผบก.สส.บช.น. กล่าวแต่เพียงว่า การสืบสวนนั้นต้องดำเนินการอย่างละเอียดรอบคอบที่สุด ในเวลานี้เรามุ่งเป้าไปในเรื่องของครอบครัว ใช้ประเด็นบุคคลเป็นตัวตั้งในการสืบสวน โดยประสานกับฝ่ายสืบสวนในการเรียกสอบปากคำเพิ่มให้ครบ แว่วมามาว่า วันนี้ไปจนถึงวันที่ 8 พล.ต.ต.ชยุต ธนทวีรัชต์ รอง ผบช.น. ผู้รับผิดชอบงานด้านการสอบสวนที่เกี่ยวข้องทางคดี ได้เรียกญาติของภรรยาของเอ็กซ์ ทยอยเข้าให้ปากคำต่อพนักงานสอบสวนเพิ่มเติม ตามที่มีการนัดหมายไว้ ทั้งพี่ชาย และ นายทหารหนึ่งในชุดรักษาความปลอดภัยในฐานะญาติสนิท จากนี้ไปจนถึงปลายสัปดาห์นี้ เราคงเห็นความสงบและเงียบกริบของรูปคดีนี้ไปอีก  ส่วนใครจะเป็นตัวบงการเชื่อว่า เราคงจะได้เห็นในวันใดวันหนึ่ง.......เพราะขึ้นชื่อว่าตำรวจไทย เก่งไม่แพ้ชาติไทยในโลกอยู่แล้ว เชื่อซิ!!
