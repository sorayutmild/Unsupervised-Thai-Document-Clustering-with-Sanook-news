 





EA ปล่อย Trailer ตัวอย่างแบบเต็มๆของ Command & Conquer Generals 2 ออกมาให้ชมกันอย่างเป็นทางการแล้ว นับตั้งแต่มีข่าวโปรเจคการสร้าง โดยทีมงาน EA กับทีม BioWare เมื่อเดือนธันวาคมปีที่แล้ว ซึ่ง EA ได้เปลี่ยนแปลงรูปแบบการให้บริการเกม Command & Conquer Generals 2 นี้จากเดิมที่ขายเป็นแบบเกมกล่อง ให้เล่นกันแบบออฟไลน์ กลายมาเป็นเกมส์ออนไลน์เต็มตัวแล้วในภาคสองนี้ และเพิ่มพลังสมจริงของกราฟิกด้วยเอนจิ้น Frostbite 2 ของ DICE ตัวเดียวกับที่ใช้ทำ Battlefield 3
 
รูปแบบการเล่นของ Command & Conquer Generals 2 ก็จะยังคงเหมือนกับภาคแรก คือเป็นเรื่องราวการต่อสู้ของประเทศมหาอำนาจ และฝ่ายก่อการร้าย ที่เป็นการสู้รบในแบบโมเดิร์นยุคปัจจุบัน ยูนิตการรบต่างๆก็จะอิงกับยุทโธปกรณ์ปัจจุบันทั้งสิ้น ซึ่งจะต่างกันไปในแต่ละประเทศ พร้อมทั้งมียูนิตรบพิเศษในแต่ละฝ่าย และที่สำคัญคือรูปแบบกราฟิกที่ต่างกับซีรี่ย์ C&C อื่นๆเพราะเกมนี้จะทำกราฟิกเป็น 3D โพลิก้อนทั้งหมด เพิ่มมิติสนามรบให้ดูสมจริงขึ้นกว่าเดิม
 
สำหรับแฟนๆ Command & Conquer Generals ที่สนใจสมัครเข้าร่วมการทดสอบ Closed Beta Test สามารถสมัครได้แล้ววันนี้ที่ Command & Conquer Generals 2 เพียงแค่ลงทะเบียนไอดีของ Origin เท่านั้น (จำนวนจำกัด) ซึ่งจะเริ่มทดสอบ CBT ในเร็วๆนี้ ส่วนเกมตัวเต็มจะเปิดให้เล่นในปี 2013 และทาง EA ยังมีแผนจะนำ Command & Conquer ภาคอื่นๆ อย่าง Red Alert และ Tiberium มาทำเป็นออนไลน์ทั้งหมดด้วย โดยใช้ Frostbite 2 ทำภาพเกมใหม่ให้สวยขึ้น
 

 
ข้อมูลอ้างอิงจาก
http://kotaku.com/5934915/command--conquer-generals-2-transformed-into-a-triple+a-free+to+play