หลังจากก่อวีรกรรมจนอดีตแฟนสาวสุดเซ็กซี่ "พักตร์" เพ็ญพักตร์ พุ่มพวง ต้องออกมาโพสต์แฉพฤติกรรมจนฉาวไปทั่วโซเชียล จน "เจ้าแบค" อาทิตย์ ดาวสว่าง แนวรับตัวเก่งของเชียงราย ยูไนเต็ด ต้องออกมาโพสต์ขอโทษและขอโอกาสสาวพักตร์ (อ่าน เรากลับมารักกันได้มั้ย?! "เจ้าแบค" โพสต์ง้ออดีตแฟนสาว-สัญญาจะปรับปรุงตัว)ล่าสุด นางแบบเซ็กซี่ ดีกรีสาวเพลย์บอย ได้ออกมาโพสต์ยืนยันว่า เลิกกันมาได้ 5 เดือนแล้ว พร้อมโพสต์ข้อความยาวเหยียด ระบุว่า"ใจเย็นมามากพอแล้ว พอกันทีกับความใจดีของฉันที่มีให้คุณ พยายามจะนับหนึ่งถึงสิบในใจมาหลายรอบล่ะ ที่เลิกกันก็เพราะคุณมีผญคนอื่น แค่นี้ก็เสียใจจะแย่ล่ะ ยังต้องมาเจอเรื่องอะไรไม่จบสิ้น เอาพักตร์ไปด่าเสียๆหายๆกับครอบครัวและคนรอบข้างคุณไม่เท่าไหร่ ยังจะด่าพักตร์ให้เพื่อนพักตร์ฟังเนี่ยนะ และเกิดมาในชีวิตนี้ไม่เคยเจอ ผช ที่หยาบคายที่สุดในโลกขนาดนี้มาก่อน ส่งคำด่ามาได้ทุกวัน ต่อหน้าคนอื่นพูดอีกอย่างลับหลังอีกอย่าง นอกจากจะไม่เป็นสุภาพบุรุษแล้ว คุณยังต่ำตมในสมองมีแต่เรื่องแย่ๆ พูดจาแย่ๆทำตัวแย่ๆ
พักตร์ดีกับคุณแค่ไหนที่ผ่านมา ทั้งสงสารและเห็นใจ อยากช่วยให้ชีวิตคุณดีขึ้น อุตส่าใจเย็นและคุยดีด้วยเพราะคิดว่าคุณน่าจะป่วยทางจิต แต่ตอนนี้ไม่ไหวล่ะจริงๆคนอะไรส่งข้อความและโทรมาได้ทุกวัน วันนึงเป็นพันๆข้อความ พอเราบล็อค ไม่คุยด้วยก็ขู่จะปล่อยคลิป ขู่จะฆ่าเรา คนดีๆที่ไหนเค้าทำกันคะ เราก็อุตส่าห์ไม่แจ้งความเพราะสงสาร แต่คุณกลับไม่หยุดที่จะด่าเรา และคุกคามเรา เราขอบอกไว้ตรงนี้เลยนะคะ ต่อให้ไม่เหลือใครบนโลกนี้ เราก็ไม่มีวันกลับไปคบคุณแน่นอนค่ะ ที่ผ่านมาเราถือว่าเราพลาดค่ะและอีกเรื่องนะคะ เราเลิกกันมาห้าเดือนล่ะค่ะ พักจะไปคบหรือคุยกับใครตอนนี้ก็เป็นสิทธิ์ของพักค่ะ เลิกมาวุ่นวายตามด่าและมีเรื่องกับคนอื่นไปทั่วสักทีนะคะ เราอโหสิกรรมให้นะแบค ไปดีเถอะนะ ถ้าเทอยังไม่หยุด เราก็จะแจ้งความจริงๆล่ะ พอกันที ปล. เราไม่โพสที่เทอพิมหยาบคายหรอกนะ เพราะขนาดตัวเราเองอ่านแล้วยังรับไม่ได้เลย :("
