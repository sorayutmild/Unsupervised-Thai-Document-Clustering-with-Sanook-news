เมธี ดาราชื่อดัง แฉ พฤติกรรมแอนนี่ ที่ผ่านมาเคยบอกว่าท้องกับตน แต่ไม่เชื่อ พร้อมสงสารและเห็นใจฟิล์ม 
นายเมธี อมรวุฒิกุล อดีตดารานักแสดง หนึ่งในสมาชิกแกนนำกลุ่มแนวร่วมประชาธิปไตยต่อต้านเผด็จการแห่งชาติ กล่าวก่อนเดินทางเข้าฟังคำพิพากษาของศาลแขวงพระนครใต้ ในคดีทำร้าย นายอดิศราช ธรรมพิทักษ์ ผู้อำนวยการศูนย์เลือกตั้งจังหวัดสุราษฎร์ธานี บริเวณหน้าที่ทำการพรรคเพื่อไทย เมื่อวันที่ 8 ก.ย. 2552  ถึงกรณีของ น.ส.รุ่งนภา แก้วไทรหาญ หรือ แอนนี่ บรู๊ค โดยยอมรับว่าเคยคบกับแอนนี่ บรู๊ค เมื่อ 11 ปี ก่อน ซึ่งแอนนี่เคยใช้วิธีเดียวกันกับ ฟิล์ม รัฐภูมิ โตคงทรัพย์ นักร้องชื่อดัง เคยบอกกับตนว่าตั้งครรภ์ แต่ตนไม่เชื่อเพราะป้องกันมาโดยตลอด ซึ่งส่วนตัวรู้สึกเห็นใจฟิล์มและอยากให้กำลังใจให้ผ่านเหตุการณ์นี้ไปให้ได้และอยากฝากถึงกลุ่มสิทธิสตรีว่าทำอะไรลงไปขอให้คิดก่อน 
พร้อมกันนี้ นายเมธี ยังกล่าวอีกว่า ชีวิตตนคงกลับเข้าวงการบันเทิงไม่ได้ เพราะไม่ได้รับการต้อนรับแล้ว คงเดินหน้าเรื่องการเมืองต่อเพราะชีวิตผกผันมาทำงานด้านเรียกร้องประชาธิปไตย จนต้องขายบ้าน ขายรถ และเตรียมลงสมัครรับเลือกตั้ง ส.ส. ในพื้นที่เขตป้อมปราบ
นอกจากนี้ นายเมธี ยังกล่าวอ้างว่า ได้รับข้อมูลจากกรมสอบสวนคดีพิเศษว่า ตนเองตกเป็นเป้าหมายการสังหารของชายชุดดำ เพราะเข้าไปเกี่ยวข้องกับคดีการเมืองอีกกว่า 10 คดีด้วย
 
แกลอรี่ภาพเก่าๆ เมธี 