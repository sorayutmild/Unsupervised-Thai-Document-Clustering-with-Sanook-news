     เมอร์เซเดส-เบนซ์จากเยอรมนี กำลังซุ่มพัฒนารถกระบะรุ่นแรกของค่าย ตอนนี้อยู่ในช่วงพัฒนาเองทั้งหมดโดยไม่ได้ขอความร่วมมือจากค่ายรถปิกอัพทั้งสิ้น มีข้อมูลแพลมออกมาว่า รถปิกอัพรุ่นแรกจะออกมาเพื่อสู้กับโฟล์กสวาเกน อมารอก (Amarok) รวมถึงฟอร์ด เรนเจอร์ หรือแม้แต่โตโยต้า วีโก้ และมิตซูบิชิ ไทรทัน

     แน่นอนว่า เมื่อจะมาทั้งที ต้องยึดจุดเด่นในเรื่องความแข็งแกร่ง หรูหรา สะดวกสบาย และระบบความปลอดภัยต้องเพียบ     ส่วนเครื่องยนต์แว่วว่ามีทั้งขนาด 4 สูบ และ 6 สูบ ทั้งเครื่องเบนซินและดีเซล มีให้เลือกทั้งรุ่นขับหลังกำลังนิยมใช้กันในรถกระบะขนาด 1 ตัน และระบบขับเคลื่อน 4 ล้อ ตัวถังมีทั้งรุ่น 4 ประตู และรุ่นแค็บ     มีกำหนดจะเปิดตัวอย่างเป็นทางการในปี 2020 ตลาดในยุโรป อเมริกาใต้ ออสเตรเลีย แอฟริกาใต้ ส่วนสหรัฐอเมริกาและเอเชียรวมถึงประเทศไทยนั้น ลองให้คิดกันเล่นๆ ว่าเบนซ์จะกล้ามาหรือเปล่า
 
     คอลัมน์ โชว์รูมประชาชื่น     ที่มา: มติชนรายวัน 30 มีนาคม 2558
 
 