เป็นคู่รักมาราธอนอีกคู่ เพราะคบหาดูใจกันมาถึง 14 ปี แต่ก็ยังไม่มีวี่แววว่าจะจูงมือกันเข้าประตูวิวาห์ซักที สำหรับนางเอก-ผู้จัดคนเก่ง แอน ทองประสม และหวานใจ เอ ทินพันธ์ ตันตินิรันดร์
ถึงแม้ว่าจะงานเยอะงานยุ่งแค่ไหน ก็ยังได้เห็นทั้งคู่มีเวลาให้กันเสมอ ใครที่ติดตามในอินสตาแกรม @atinnabhan จะเห็นว่าคุณเอ กลายเป็นหัวหน้าแก๊ง "เด็กแอน" ไปซะแล้ว เพราะคอยอัพเดทรูปของสาวแอนให้แฟนคลับดูมากกว่าเจ้าตัวซะอีก ไม่ว่าผู้จัดคนเก่งจะบินไปนู่นมานี่ ดูโลเคชั่น พักผ่อน เข้ากองถ่าย หรือแม้แต่ไปหาหมอ ก็จะมีหวานใจติดตามไปด้วยไม่ห่าง คอยเป็นตากล้องส่วนตัวไปทุกที่ น่ารักแบบนี้ แฟนคลับก็ยิ่งฟินและเชียร์ให้มีข่าวดีไวๆ