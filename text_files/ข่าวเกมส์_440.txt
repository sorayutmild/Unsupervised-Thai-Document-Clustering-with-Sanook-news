เกมส์ออนไลน์ญี่ปุ่น
      มีผู้เล่นเกมออนไลน์จำนวนไม่ใช่น้อย  ที่ต้องข้ามนํ้าข้ามทะเลไปเล่นเกมถึงเซิร์ฟญี่ปุ่น ซึ่งเหตุผลยอดนิยมหลักๆ  ก็คือ มันเป็นเกมที่ยังไม่มีผู้ให้บริการในไทย  แต่ก็มีอีกสิ่งหนึ่งที่ทำให้พวกเขาไปเล่นกันนั่นก็คือ "สังคมที่ดี" ครับ  ซึ่งส่วนใหญ่ก็อาจจะเป็นเพราะเหนื่อยหน่ายกับเกมเซิร์ฟไทยบางเกมที่มีเกรียน เยอะเสียเหลือเกิน ซึ่งถ้าไปเล่นเซิร์ฟญี่ปุ่นจะรู้เลยว่ามันต่างกันมาก  เพราะว่าเขามี "มารยาทที่ดี" ที่น่าเอาเยี่ยงอย่างมากครับ เราไปดูกันว่ามารยาทพื้นฐานของผู้เล่นชาวญี่ปุ่นนั้นมีอะไรกันบ้าง   
 ไปลามาไหว้  
เกมส์ออนไลน์ญี่ปุ่น
       ข้อนี้เป็นความน่ารักของชาวญี่ปุ่นที่เห็นได้ตั้งแต่แรกที่เล่นกันเกมกันเลย ล่ะ เวลาที่เล่นเกมแล้วพบผู้เล่นแปลกหน้าเป็นครั้งแรกและต้องเล่นด้วยกัน  พวกเขาแทบทุกคนจะกล่าวทักทายกันก่อนเสมอด้วยคำว่า よろしくお願いします  หลายคนอาจจะเคยเห็นกันมาบ้างเวลาที่ไปเล่นเกมแนว Casual เซิร์ฟญี่ปุ่น  ที่แปลว่า ขอฝากเนื้อฝากตัวด้วยครับ/ค่ะ เป็นการแสดงความนอบน้อมอย่างหนึ่ง  และเมื่อต้องแยกจากกันแล้วเขาจะกล่าวอำลากันทุกครั้ง ไม่ใช่หายไปดื้อๆ  
 ไม่แย่งของกัน 
เกมส์ออนไลน์ญี่ปุ่น
      เรื่องนี้เป็นเรื่องที่เกิดขึ้นเสมอแทบทุกประเทศ  เวลาที่มีของดรอปหรือไอเทมจากการร่วมมือร่วมใจของผู้เล่นหลายคน  พวกเขาเหล่านั้นก็จะกรูเข้าไปเก็บไอเทมทันที แบบว่าใครดีใครได้  แต่สำหรับชาวญี่ปุ่นนั้นเขามักจะถามก่อนเสมอว่าใครอยากได้บ้าง  จากนั้นจึงค่อยทำการเก็บไอเทมเอา  ซึ่งส่วนมักจะมีแต่คนที่พร้อมอยากจะให้กับอื่นจนบางทีไม่มีใครกล้าเก็บกัน เลยก็มี  
 มีความเป็นระเบียบ เข้าคิวแม้กระทั่งล่าบอส 
เกมส์ออนไลน์ญี่ปุ่น
      อย่างที่เรารู้ๆ กันว่าประชาการในประเทศญี่ปุ่นนั้น มีความเป็นระเบียบมาก    นอกเหนือจากชีวิตจริงแล้วชีวิตในโลกของเกมออนไลน์พวกเขาก็มีระเบียบเช่น เดียวกัน แม้การทั้งการล่าบอสหรือเรื่องอื่นๆ  ที่เกี่ยวกับการมาก่อนได้ก่อนก็ตาม  พวกเขามีกฏอยู่ในตัวเขาเองเหมือนกันทุกคนโดยไม่ต้องพึ่งระบบของตัวเกม  
 ไม่ด่าผู้อื่นให้เกียรติซึ่งกันและกัน 
เกมส์ออนไลน์ญี่ปุ่น
      นับว่าเป็นเรื่องน่าเบื่อที่พบเจอกันได้บ่อยๆ ในเกมออนไลน์  สำหรับการทะเลาะด่าทอระหว่างผู้เล่น  จนรู้วึกว่ามันเริ่มชินเหมือนเป็นเรื่องปกติ  แต่สำหรับเกมเมอร์ชาวญี่ปุ่นเรื่องนี้ถือว่าเป็นเรื่องที่เกิดขึ้นน้อยมาก  นั่นก็เพราะเนื่องจาก 3 ข้อบน ที่แสดงให้เห็นถึงมารยาทที่ดี  ทุกคนก็เลยอยู่กันอย่างสงบสุขไม่เกิดเรื่องอะไร  และถึงแม้ว่าจะมีเรื่องอะไรไม่พอใจกัน  พวกเขาจะเก็บมันไว้และไม่แสดงออกมาผ่านทางตัวหนังสือ  เพราะว่ามันจะทำลายบรรยากาศการเล่นเกมของผู้อื่นที่ไม่เกี่ยวข้องด้วย  
 กล่าวคำชมเชยเสมอ เมื่อมีคนที่ทำดี ใครทำพลาดก็ให้อภัย  
เกมส์ออนไลน์ญี่ปุ่น
      เวลาตั้งปาร์ตี้ไปล่าบอสหรือว่าเป็นเกมอื่นๆ ที่ต้องเล่นกันเป็นทีม  การทีมีผู้เล่นที่ทำผลงานให้กับทีมหรือปาร์ตี้ดี  ผู้คนที่ร่วมเล่นด้วยกันก็มักจะกล่าวชมเชย เพื่อเป็นกำลังใจให้กับคนที่ทำดี  เช่น グッドジョブ　(Good Job) ส่วนถ้ามีคนที่ทำพลาดให้กับทีม  เขาก็จะกล่าวขอโทษกับทุกคนด้วยคำว่า ごめんなさい (ขอโทษ)  ผู้คนที่ร่วมเล่นด้วยกันก็จะตอบกลับมาว่า  大丈夫 (ไม่เป็นไร) และ 気にしないで  (ไม่ต้องกังวล)  ข้อนี้ถือว่าเป็นสิ่งที่อยากจะให้มีในเซิร์ฟเวอร์ไทยมากที่สุดเลย 
 กล่าวขอบคุณทุกครั้งไม่ว่าจะแพ้หรือชนะ  
เกมส์ออนไลน์ญี่ปุ่น
      ในโลกของการต่อสู้นั้น ก็ต้องมีแพ้กับชนะเป็นเรื่องปกติ  แต่ไม่ว่าจะแพ้หรือชนะพวกเขาจะกล่าวขอบคุณซึ่งกันและกันเสมอว่า　おつかれさまでした　 (ขอบคุณในความเหนื่อยยาก) ลักษณะก็คล้ายๆ กับคำว่า GG นั่นล่ะครับ  ก็ถือว่าเป็นความน่ารักอย่างหนึ่งที่ผู้เล่นมีให้แก่กัน        อย่างไรก็ตาม ถึงแม้ว่าจะมีมารยาทที่งามแบบนี้  ก็ไม่ใช่ว่าจะเป็นเรื่องดีเสมอไป  เพราะบางทีมันก็ขาดอรรถรสในการเล่นเกมบางส่วน  ถ้าให้ไปเล่นวินนิ่งแล้วไม่ปากดีใส่กันมันก็ดูแปลกๆ และอีกอย่าง  ถึงแม้ว่าปากเขาจะบอกว่าไม่เป็นอะไร ไม่โกรธ แต่ลึกๆ  ในใจก็ต้องมีคิดกันอย่างแน่นอน จริงๆ  แล้วชาวญี่ปุ่นเป็นประเทศที่ผู้คนใส่หน้ากากเข้าหากันได้เก่งมากเลยทีเดียว  อะไรที่มันมากเกินไปก็ไม่ใช่เรื่องดี แต่ในกรณีเซิร์ฟไทยนั้นออกแนวเกรียนๆ  ไปค่อนข้างมาก ถ้าเพิ่มเติมสิ่งเหล่านี้ของชาวญี่ปุ่นเข้าไป  ผมว่าเซิร์ฟไทยอาจจะเป็นเซิร์ฟที่น่าเล่นที่สุดประเทศหนึ่งก็เป็นได้ครับ 
 
 
 
สนับสนุนเนื้อหา
โดย  PuruZ
