แนะนำ 5 สมาร์ทโฟนราคาไม่เกิน 3,000 บาท ที่คุ้มค่าน่าซื้อมากที่สุดในชั่วโมงนี้ แบรนด์ไหนดี รุ่นไหนเด็ด เราสรุปมาให้ท่านแล้ว!
เรียกได้ว่าตลอดทั้งปี 2016 ที่ผ่านมาแบรนด์ผู้ผลิตสมาร์ทโฟนต่างก็ส่งสมาร์ทโฟนรุ่นเด่นออกมาแข่งขันกันอย่างต่อเนื่อง จึงทำให้ผู้ใช้อย่างเราๆ มีทางเลือกที่หลากหลายมากยิ่งขึ้น ซึ่งนอกจากสมาร์ทโฟนเรือธงที่มาพร้อมฟีเจอร์ระดับไฮเอนด์ครบครันแล้ว สมาร์ทโฟนราคาประหยัดสำหรับผู้ใช้ในระดับเริ่มต้นก็ได้รับความนิยมไม่แพ้กัน 
ดังนั้นทางทีมงาน Thaimobilecenter จึงทำการคัดเลือก 5 สมาร์ทโฟนในราคาไม่เกิน 3,000 บาท มาให้ได้ชมกัน โดยคุณสมบัติระดับพื้นฐานของสมาร์ทโฟนในช่วงราคานี้ เราอาจพิจารณาที่ หน่วยความจำแรม (RAM) ที่มีขนาดอย่างน้อย 1GB, หน่วยความจำภายใน (ROM) ที่มีขนาดอย่างน้อย 8GB หรือกล้องดิจิทัลที่มีความละเอียดตั้งแต่ 5-13 ล้านพิกเซล เพื่อเป็นแนวทางสำหรับผู้ที่กำลังมองหาสมาร์ทโฟนที่มีคุณสมบัติคุ้มค่าเหมาะสมกับราคาระดับนี้ ซึ่งจะมีสมาร์ทโฟนรุ่นเด่นจากแบรนด์ใดบ้างนั้น เชิญติดตามชมไปพร้อมกันได้เลยค่ะ
 DENGO MAX Smart Cover 6.0 นิ้ว ราคาวางจำหน่าย 2,990 บาท

DENGO MAX Smart Cover โดดเด่นด้วยหน้าจอแสดงผลที่มีขนาดใหญ่ถึง 6 นิ้ว พร้อมความคมชัดระดับ HD รวมถึงรองรับการ์ดหน่วยความจำภายนอกได้มากถึง 128GB และสามารถใช้งานได้พร้อมกัน 2 ซิมการ์ดด้วยเช่นเดียวกัน นอกจากนี้ยังพกพาฟีเจอร์การทำงานครบครันทุกการใช้งานในระดับต้น ดังต่อไปนี้
- ตัวเครื่องมีขนาด 165x85x9 มิลลิเมตร และมีน้ำหนัก 210 กรัม - หน้าจอแสดงผลแบบ IPS LCD ขนาด 6 นิ้ว ความละเอียดระดับ HD 720p (720x1280 พิกเซล : 240 ppi) พร้อมรองรับฟีเจอร์ Smart Cover - ชิปเซ็ตประมวลผล Quad-Core Spreadtrum SC7731 ความเร็ว 1.0 GHz - หน่วยประมวลผลกราฟิก (GPU) Mali-400 MP - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 8GB พร้อมรองรับการ์ดหน่วยความจำภายนอกแบบ microSD สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมเซ็นเซอร์รับภาพ Sony IMX219PQ และไฟแฟลช LED - กล้องดิจิทัลด้านหน้าความละเอียด 8 ล้านพิกเซล - แบตเตอรี่ความจุ 3000 mAh  - ทำงานอยู่บนระบบปฏิบัติการ Android 5.1 Lollipop - รองรับการใช้งาน 2 ซิมการ์ด (Dual-SIM) - รองรับการเชื่อมต่อ Wi-Fi 802.11 b/g/n และ Bluetooth 4.0
ข้อมูลเพิ่มเติม : DENGO MAX Smart Cover
 Wiko Lenny 3 ราคาวางจำหน่าย 2,790 บาท

Wiko Lenny 3 เปิดตัวในฐานะสมาร์ทโฟนราคาประหยัดของค่ายในช่วงกลางปีที่ผ่านมา โดยมาพร้อมกับความโดดเด่นในด้านการดีไซน์ตัวเครื่องแบบเมทัลลิกสีสันสดใส ที่มีให้เลือกใช้มากถึง 6 สีด้วยกัน และมีฟีเจอร์การทำงานอย่างครบครันในทุกองค์ประกอบ บนระบบปฏิบัติการ Android 6.0 Marshmallow เวอร์ชันใหม่ สำหรับคุณสมบัติตัวเครื่องในเบื้องต้นมีดังนี้
- ตัวเครื่องมีขนาด 145x73.1x9.9 มิลลิเมตร และมีน้ำหนัก 177 กรัม - หน้าจอแสดงผลแบบ IPS LCD ขนาด 5 นิ้ว ความละเอียดระดับ HD 720p (720x1280 พิกเซล : 294 ppi)  - ชิปเซ็ตประมวลผล Quad-Core MediaTek MT6580M ความเร็ว 1.3 GHz - หน่วยประมวลผลกราฟิก (GPU) Mali-400 MP - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 16GB พร้อมรองรับการ์ดหน่วยความจำภายนอกแบบ microSD สูงสุดที่ขนาด 64GB - กล้องดิจิทัลด้านหลังความละเอียด 8 ล้านพิกเซล พร้อมไฟแฟลช LED และมีขนาดรูรับแสงกว้างสูงสุดที่ F/2.0 - กล้องดิจิทัลด้านหน้าความละเอียด 5 ล้านพิกเซล และมีขนาดรูรับแสงกว้างสูงสุดที่ F/2.4 - แบตเตอรี่ความจุ 2000 mAh  - ทำงานอยู่บนระบบปฏิบัติการ Android 6.0 Marshmallow - รองรับการใช้งาน 2 ซิมการ์ด (Dual-SIM) - รองรับการเชื่อมต่อ Wi-Fi 802.11 b/g/n และ Bluetooth 4.0
ข้อมูลเพิ่มเติม : Wiko Lenny 3
 True Smart 4G Max 5.0 ราคาวางจำหน่าย 2,990 บาท

True Smart 4G Max 5.0 สมาร์ทโฟนราคาประหยัดรุ่นใหม่จากผู้ให้บริการเครือข่ายโทรศัพท์มือถือรายใหญ่ของไทย ที่มาพร้อมจุดเด่นสำคัญในการรองรับการเชื่อมต่อกับเครือข่าย 4G บนตัวเครื่องดีไซน์เรียบหรูในขนาดพอดีมือ และระบบปฏิบัติการ Android 6.0 Marshmallow โดยมีฟีเจอร์ที่น่าสนใจ ดังต่อไปนี้
- หน้าจอแสดงผลแบบ IPS LCD ขนาด 5 นิ้ว ความละเอียดระดับ HD 720p (720x1280 พิกเซล : 294 ppi)  - ชิปเซ็ตประมวลผล Quad-Core Processor จากค่าย Spreadtrum ความเร็ว 1.3 GHz - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 8GB พร้อมรองรับการ์ดหน่วยความจำภายนอกแบบ microSD สูงสุดที่ขนาด 128GB - กล้องดิจิทัลด้านหลังความละเอียด 8 ล้านพิกเซล พร้อมไฟแฟลช LED และระบบการโฟกัสภาพแบบ Autofocus - กล้องดิจิทัลด้านหน้าความละเอียด 5 ล้านพิกเซล  - แบตเตอรี่ความจุ 2150 mAh  - ทำงานอยู่บนระบบปฏิบัติการ Android 6.0 Marshmallow - รองรับการใช้งานบนเครือข่าย 4G LTE และเทคโนโลยี 4G VoLTE HD Voice การสื่อสารผ่านโครงข่าย 4G - รองรับการเชื่อมต่อ Wi-Fi 802.11 b/g/n 
ข้อมูลเพิ่มเติม : True Smart 4G Max 5.0
 AIS Super Combo LAVA 4G VoLTE 755 ราคาวางจำหน่าย 2,990 บาท

AIS Super Combo LAVA 4G VoLTE 755 สมาร์ทโฟนราคาประหยัดจากอีกหนึ่งผู้ให้บริการเครือข่ายโทรศัพท์มือถือรายใหญ่ในไทย ที่เด่นด้วยการใช้งานบนเครือข่าย 4G และ 3G ได้อย่างลื่นไหล พร้อมรองรับเทคโนโลยีการสื่อสารผ่านโครงข่าย 4G อย่าง VoLTE ที่ช่วยลดเสียงรบกวน เพิ่มความคมชัดขณะโทรศัพท์อีกด้วย สำหรับฟีเจอร์ที่น่าสนใจของ AIS Super Combo LAVA 4G VoLTE 755 มีดังนี้
- หน้าจอแสดงผลขนาด 4.5 นิ้ว ความละเอียด 480x854 พิกเซล  - ชิปเซ็ตประมวลผล Quad-Core MediaTek MT6735M ความเร็ว 1.0 GHz - หน่วยประมวลผลกราฟิก (GPU) Mali-T720 MP2 - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 8GB พร้อมรองรับการ์ดหน่วยความจำภายนอกแบบ microSD สูงสุดที่ขนาด 32GB - กล้องดิจิทัลด้านหลังความละเอียด 5 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 5 ล้านพิกเซล - แบตเตอรี่ความจุ 2000 mAh  - ทำงานอยู่บนระบบปฏิบัติการ Android 5.1 Lollipop - รองรับการใช้งานบนเครือข่าย 4G LTE
ข้อมูลเพิ่มเติม : AIS Super Combo LAVA 4G VoLTE 755
 dtac Phone S1 ราคาวางจำหน่าย 2,490 บาท

dtac Phone S1 สมาร์ทโฟน 4G จากค่าย dtac ที่มาพร้อมจุดเด่นในด้านการถ่ายภาพเซลฟี่ด้วยกล้องหน้า พร้อมไฟแฟลช LED บนตัวเครื่องดีไซน์เรียบหรู รวมถึงมีฟีเจอร์ครบครันทุกการใช้งานในระดับต้น ดังนี้
- หน้าจอแสดงผลแบบ TFT ขนาด 4 นิ้ว ความละเอียดระดับ WVGA (480x800 พิกเซล) - ชิปเซ็ตประมวลผล Quad-Core MediaTek MT6735M ความเร็ว 1.0 GHz - หน่วยประมวลผลกราฟิก (GPU) Mali-T720 MP2 - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 8GB พร้อมรองรับการ์ดหน่วยความจำภายนอกแบบ microSD สูงสุดที่ขนาด 32GB - กล้องดิจิทัลด้านหลังความละเอียด 5 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 2 ล้านพิกเซล พร้อมไฟแฟลช LED - แบตเตอรี่ความจุ 1600 mAh  - ทำงานอยู่บนระบบปฏิบัติการ Android 5.1 Lollipop - รองรับการใช้งานบนเครือข่าย 4G LTE
ข้อมูลเพิ่มเติม : dtac Phone S1  
เป็นอย่างไรกันบ้างคะสำหรับ 5 สมาร์ทโฟนราคาไม่เกิน 3,000 บาท ที่ทางทีมงานได้คัดสรรมาให้ได้ชมกัน จะเห็นได้ว่าในงบประมาณเพียง 3,000 บาทก็สามารถเลือกซื้อสมาร์ทโฟนจอใหญ่, กล้องชัด, รองรับ 4G และมีฟังก์ชันการทำงานพื้นฐานครบครันได้หลายรุ่นหลายยี่ห้อ โดยไม่จำเป็นต้องจ่ายแพงถึงหลักหมื่น 
ทั้งนี้จึงขึ้นอยู่กับตัวผู้ใช้เองว่ามีความชื่นชอบในสมาร์ทโฟนรุ่นใดมากกว่ากัน เนื่องจากความชอบ, สไตล์การใช้งาน และรสนิยมส่วนบุคคลก็ถือเป็นปัจจัยสำคัญในการเลือกซื้อสมาร์ทโฟน ซึ่งหากว่าได้ทดลองใช้งานในเบื้องต้นแล้วเกิดความพึงพอใจทั้งในด้านการใช้งาน และราคา ก็ถือได้ว่าสมาร์ทโฟนรุ่นนั้นคุ้มค่าต่อการจับจองเป็นเจ้าของแล้วค่ะ สำหรับวันนี้ทางทีมงานต้องขอลาไปก่อน แล้วพบกันได้ใหม่ในบทความหน้า สวัสดีค่ะ
 