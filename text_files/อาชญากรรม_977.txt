(12 มี.ค.63)ผู้สื่อข่าวรายงานจาก อ.แม่สอด จ.ตาก ว่า เจ้าหน้าที่กองกำลังกะเหรี่ยงดีเคบีเอ กองพัน 903 ได้จับกุม นายมิน ราซาร์ พร้อมภรรยาและลูกจ้าง ขณะกำลังข้ามน้ำเมย ที่บ้านมิละป่าน จังหวัดเมียวดี ชายแดนไทย-เมียนมา ด้าน บ้านแม่โกนเกน อ.แม่สอด จ.ตาก และถูกนำตัวขึ้นรถทหาร ชนกลุ่มน้อย นำตัวส่งตำรวจในท้องที่เมียวดี เพื่อส่งต่อไปกรุงย่างกุ้งดำเนินคดี  
การจับกุมเกิดขึ้นเมื่อตำรวจย่างกุ้งออกหมายจับ นายมิน ราซาร์ นักแสดงชื่อดังเมียนมาพร้อมกับภรรยา ซึ่งเป็นอดีตนักแสดงสาวเช่นกัน อายุ 31 ปีและนายอองวินโซ อายุ 29 ปี คนรับใช้ภายในบ้าน ในข้อฆาตกรรมเด็กหญิงภายในบ้านพักตนเอง

ตำรวจสืบสวนเมียนมาแจ้งอีกว่า พฤติกรรมของนายมิน ราซาร์ อายุ 40 ปี ได้ร่วมกับพวกอีก 2 คน ใช้อาวุธมีดฆ่าหั่นศพ นางสาวราจา อายุ 15 ปี ลูกบุญธรรมที่ตนเองรับมาเลี้ยงนานกว่า 5 ปี ตามรายงานตำรวจย่างกุ้ง บอกอีกว่า ชนวนเหตุการฆาตกรรมเกิดขึ้นหลังจากที่นายมิน ราซาร์ เกิดไปมีความสัมพันธ์ฉันชู้สาวกับลูกเลี้ยงคนนี้ จนมีกระแสข่าวเล็ดลอดออกมา และต่อมาเกิดเรื่องราวระหว่างภายในครอบครัวของนักแสดงรายนี้ขึ้น จนนำไปก่อเหตุฆาตกรรมโหด
เรื่องดังกล่าวเป็นข่าวใหญ่สู้กระแสโควิด ในเมียนมาและแรงงานชาวเมียนมาที่แม่สอด เนื่องจากไม่เคยปรากฏมาก่อนว่า มีนักแสดงหรือดารา มีพฤติกรรมโหดร้าย  ทั้งนี้กองกำลังตำรวจย่างกุ้ง ได้ตั้งข้อหานายมิน ราซาร์พร้อมภรรยา คนรับใช้ ถึง 5 กระทงใหญ่  ซึ่ง 1 ในนั้นมีโทษประหารชีวิตด้วย