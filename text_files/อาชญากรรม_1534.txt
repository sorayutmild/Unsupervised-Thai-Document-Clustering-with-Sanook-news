ผลการตรวจสอบพบรถเฟอร์รารี่วรยุทธ อยู่วิทยา ชนจยย.จากด้านหลัง แอลกอฮอล์ในร่างกายเกินกำหนด แจ้งข้อหาเพิ่ม"เมาแล้วขับ"
ความคืบหน้ากรณีที่นายวรยุทธ อยู่วิทยา หรือ บอส ผู้ต้องหาคดีขับรถชน ด.ต.วิเชียร กลั่นประเสริฐ เจ้าหน้าที่ตำรวจสายตรวจ สน.ทองหล่อ เสียชีวิตเมื่อเช้าวันที่ 3 ก.ย. บริเวณปากซอยสุขุมวิท 47 นั้น
ผู้สื่อข่าวรายงานว่า (5 ก.ย.) จากผลการตรวจสอบสภาพรถเฟอร์รารี่ที่พบว่าเป็นการชนกันเป็นลักษณะแนวตรงตั้งฉาก เครื่องบริเวณด้านหน้ารถยนต์เฟอรารี่ มีรอยบุบเท่ากันกับรอยยุบบริเวณท่อไอเสียของรถจักรยานยนต์สายตรวจ ถ้าหากเป็นการขับปาดหน้า จะมีต้องมีร่องรอยการชนจากด้านข้างด้วย ขณะที่ผลการตรวจดีเอ็นเอในรถก็ตรงกับผู้ขับคือนายวรยุทธ และผลดีเอ็นเอคราบเลือดที่ติดอยู่หน้ารถเฟอร์รารี่ก็ตรงกับผู้เสียชีวิต ส่วนเรื่องความเร็วของรถนั้น เจ้าหน้าที่จะนำภาพจากกล้องวงจรปิดในที่จุดแรกที่พบศพมาตรวจสอบต่อไป
ทั้งนี้ เนื่องจากผลการตรวจแอลกอฮอล์ในร่างกายนายวรยุทธ อยู่วิทยา ระบุว่า มีแอลกอฮอล์ปริมาณ 64 มิลลิกรัมเปอร์เซ็นต์ สูงกว่าที่กฎหมายกำหนดคือ 50 มิลลิกรัมเปอร์เซ็นต์ พนักงานสอบสวนจึงแจ้งข้อหานายวรยุทธเพิ่มอีก 1 ข้อหาคือขับรถขณะเมาสุรา
ทนายความยืนยัน วรยุทธ อยู่วิทยา ไม่ได้ดื่มเช้าวันเกิดเหตุ
เด้ง สวป.ทองหล่อ ช่วยเหลือผู้ต้องหา พาแพะมอบตัว
รถสปอร์ตหรูซิ่งย่านทองหล่อ ชนตำรวจแล้วหนี
วรยุทธ อยู่วิทยา ลูกชายเฉลิม อยู่วิทยา
ตระกูลอยู่วิทยา กับธุรกิจแสนล้าน
รู้จัก Ferrari FF ม้าลำพองผู้พิฆาต ดต. วิเชียร
 
 