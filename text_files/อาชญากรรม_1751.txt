"ไอซ์ ศรัณยู" ขอเลื่อนเข้ารับทราบข้อกล่าวหาออกไปก่อนเนื่องจากต้องไปช่วยงานศพผู้เสียชีวิต
พันตำรวจเอก กิตติเชษฐ์ ศักยภาพวิชานนท์ ผู้กำกับการสถานีตำรวจนครบาลโคกคราม เปิดเผยกับทีมข่าวไทยรัฐทีวีเกี่ยวกับความคืบหน้าในการเชิญตัว นายศรัณยู วินัยพานิช หรือ ไอซ์ ศรัณยู นักร้องชื่อดัง เข้ารับทราบข้อกล่าวหา ขับรถโดยประมาทเป็นเห็นให้ นายวิชัย ใยทอง เสียชีวิต ว่า ขณะนี้ทางพนักงานสอบสวนได้รับการประสานจากนักร้องหนุ่ม ขอเลื่อนการรับทราบข้อกล่าวหาจากวันที่ 11 พฤษภาคมนี้ ออกไปก่อน
เนื่องจาก ไอซ์ ศรัณยู ติดธุระในการจัดงานศพให้กับผู้เสียชีวิต รวมไปถึงยังต้องพูดคุยเจรจากับทางญาติของนายวิชัยเกี่ยวกับค่าใช้จ่ายต่าง ๆ รวมถึงค่าทำขวัญ ซึ่งหากเจ้าตัวพร้อมเดินทางเข้ารับทราบข้อกล่าวหาเมื่อใดจะให้ทนายความประสานงานกับทางพนักงานสอบสวนเข้ามอบตัวและรับทราบข้อกล่าวหาทันที