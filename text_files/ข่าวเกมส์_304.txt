ครั้งที่แล้วเราได้แนะนำ 10 แอพหลอนๆต้อนรับฮัลโลวีน ของ Android กันไปแล้ว ครั้งนี้เปลี่ยนมาแนะนำให้กับเกมเมอร์ทุกๆเครื่องกันบ้างว่าเกมส์ผีสยองขวัญ ที่การันตีความหลอนแบบสุดๆนั้นมีอะไรกันบ้างทั้งหมด 8 เกมส์ด้วยกัน เหมาะมากสำหรับเอาไว้เล่นตอนกลางคืน โดยเฉพาะคืนวันฮัลโลวีนยิ่งดี
1. Dead Space
เกมส์ผี
Genre: Third-person shooterPlatform: PC, PS3, Xbox 360
เกมส์สยองขวัญที่ทั้งน่ากลัว กดดัน เขย่าประสาทมากที่สุดในยุคนี้แล้วก็ว่าได้ โดยเฉพาะ Dead Space ภาคแรกจะหลอนมากกว่าภาคใหม่ ที่ยิ่งทำก็ยิ่งลดความน่ากลัวลงไปทุกทีๆ เพราะมีฟีเจอร์ตัวช่วยใส่เข้าไปเยอะขึ้น ต้องภาคแรกเนี่ยแหละที่สนุกที่สุด เพราะ Isaac ต้องผจญกับพวกเนโครมอร์ฟโดยมีมีอาวุธและอุปกรณ์ที่จำกัดมากๆ กระสุนก็มีให้น้อย
2. F.E.A.R.
เกมส์ผี
Genre: First-person shooterPlatform: PC, PS3, Xbox 360
เกมส์ยิงแนว FPS ที่หลอนได้โล่ที่สุดในบรรดาเกมส์แนวเดียวกันทั้งหมด เกมส์นี้คุณจะได้รับบทเป็นทหารในหน่วยพิเศษที่ให้มาสำรวจความผิดปรกติในสถาบันวิจัยแห่งหนึ่ง ที่นี่เองคุณจะได้พบกับจิตวิญญาณสุดหลอนของ Alma ที่จะทำให้คุณประทับใจไปอีกนานแสนนาน ทั้งภาพ เสียงประกอบของเกมส์นี้บอกได้เลยว่า ถ้าคุณขวัญอ่อนล่ะก็อาจตกใจกลัวจนฉี่ราดเอาได้
3. Amnesia: The Dark Descent
เกมส์ผี
Genre: First-person somethingPlatform: PC
อีกเกมส์แนว FPS  แต่ไม่ได้ยิง ที่ได้ความหลอนและกดดันประสาทได้ไม่แพ้กัน และมันจะยิ่งหลอนมากขึ้นหากคุณติดตามและอินไปกับเรื่องราวของเกมส์ ที่ให้คุณเป้นคนความจำเสื่อมคนหนึ่ง ที่จู่ๆก็ไปโผล่ในปราสาทสยองขวัญ Prussia ในยุคปี 1839 ได้อย่างไรก็ไม่รู้ คุณที่ความจำเสื่อมไม่รู้ที่มาที่ไป ก็ต้องตามหาความทรงจำกลับคืนมา แถมยังมีตัวประหลาดอะไรก็ไม่รู้มาตามฆ่าคุณอีก อาวุธและอุปกรณ์อะไรก็ไม่มี เป็นเกมส์สยองขวัญที่เน้นหนีเอาตัวรอด ซึ่งกดดันมากที่สุดในบรรดาเกมส์ทั้งหมดเลย ฉากในเกมส์ก็หลอนสุดๆ
4.Left 4 Dead 2
เกมส์ผี
Genre: First-person shooterPlatform: PC
เกมส์ยิง FPS อีกแล้ว ทว่าเกมส์นี้ไม่ค่อยหลอนเท่าไหร่ เน้นลุ้นเอาตัวรอดกันเสียมากกว่าเพราะอาวุธเกมส์นี้เรียกได้ว่าอาวุธครบมือ ทั้งอาวุธประชิดและอาวุธยิง ที่แย่ก็คือฝูงซอมบี้มันเยอะมาก ต่อให้อาวุธเยอะแค่ไหนก็เอาตัวรอดลำบาก ต้องอาศัยการร่วมทีมกัน 4 คนช่วยเหลือกันเอาตัวรอดจากฝูงซอมบี้หลากรูปแบบ เกมส์นี้คนขวัญอ่อนก็เล่นได้ แทบไม่มีความน่ากลัวเลย มีแต่ความสนุกเฮฮา แต่ถ้าทีมเวิร์คไม่ดีก็ยากที่จะเล่นผ่านได้นะ
5.Fatal Frame III: The Tormented
เกมส์ผี
Genre: Survival HorrorPlatform: [PS2]
เปลี่ยนมาหลอนกันแบบผีญี่ปุ่นบ้าง Fatal Frame ขึ้นชื่อว่าเป็นเกมส์ผีญี่ปุ่นที่น่ากลัวสุดๆเกมส์หนึ่งเลย และได้รับความนิยมมากด้วย จริงๆแล้วเกมส์ผีญี่ปุ่นที่สยองๆก็มี Siren อีกเกมส์แต่เกมส์นั้นไม่ค่อยนิยมเท่าไหร่ ก็เลยแนะนำ Fatal Frame แทน เนื้อเรื่องของ Fatal Frame จริงๆก็สนุกทุกภาค แต่คราวนี้แนะนำภาค 3 เป็นเรื่องราวของนักข่าวสาว ซึ่งสูญเสียแฟนหนุ่มไปในอุบัติเหตุรถชน แต่เธอกลับมองเห็นแฟนเธอมีชีวิตอยู่ในฝัน ที่เป็นคฤหาสต์สยองขวัญแห่งหนึ่ง โดยที่ร่างกายเธอมีรอยสักประหลาดโผล่ขึ้นมาด้วย เธอตัดสินใจสำรวจคฤหาสต์ในฝัน โดยต่อสู้กับผีร้ายด้วยอาวุธกล้องถ่ายรูปศักดิ์สิทธิ์
6. Silent Hill
เกมส์ผี
Genre: Third person survival horrorPlatform: PS, PS3, PSP, PS Vita
ขณะที่เกมส์ผีชีวะ Resident Evil เปลี่ยนแนวไปเกมส์สงครามเต็มตัว แต่ซีรี่ย์เมืองห่าผียังคงเอกลักษณ์ความสยองไว้เหมือนเดิม กับฉากเมืองหลอนๆ ฉากฝันร้ายที่เขย่าประสาท ดนตรีประกอบชวนเลิกเล่น เป็นเกมส์สยองแนวผจญภัย ที่ทำให้คุณเหมือนได้ผจญภัยในเมืองผีจริงๆ โดยที่มีอาวุธป้องกันตัวน้อยสุดๆ
7. Grave Mania
เกมส์ผี
Genre: Time managementPlatform: iOS, Android, PC
สยองและหลอนมาหลายเกมส์แล้ว เปลี่ยนแนวมาเป้นแคสชวลกันบ้าง ปกติแล้วเกมส์ผีๆเวลาจะสู้กับผี ก็ต้องใช้ดาบฟัน ปืนยิง แต่เกมส์ Grave Mania มีเรื้อเรื่องที่ไม่เหมือนใครคือ เมื่อเมืองถูกเหล่าผี ปีศาจยึดครอง มนุษย์อย่าง Johnny และ Bonnie ที่แทบหมดทางสู้ จึงหาทางออกด้วยการอยู่ร่วมกับพวกผีซะเลย พวกเขาเปิดร้านเสริมหล่อเสริมสวยให้กับผีทั้งหลาย โดยเป็นมินิเกมส์ต่างๆ วิธีเล่นก็แค่พาลูกค้าที่เป็นผีมาตกแต่งให้พวกผีพอใจในเวลาที่กำหนด
8. Castlevania
เกมส์ผี
Genre: Platform/action-adventure/hack and slash
เกมส์ปิดท้ายก็เป็นแบบไม่หลอน Castlevania เป็นเกมส์ตระกูลแอคชั่นที่ไม่ได้เน้นความหลอนอะไร แต่ศัตรูของเกมส์นี้มีแต่่พวกผีๆ ที่เข้ากับเทศกาลฮัลโลวีนแบบสุดๆ ไม่ว่าจะเป็นผีดูดเลือด ซอมบี้ โครงกระดูก ผีหัวขาด แม่มด ฯลฯ เป็นเกมส์แบบผีๆที่ไม่มีความหลอนอย่างแท้จริง มีแต่เรานี่แหละ ที่ไปไล่ล่าฆ่าพวกมันในเกมส์นี้
จริงๆแล้วเกมส์ผี สนุกๆก็มีมากกว่านี้อีกเยอะครับ ไม่จำเป็นต้องเล่น 8 เกมส์ที่แนะนำนี้ก็ได้ อย่างไรก็ตาม Happy Halloween ครับ
 