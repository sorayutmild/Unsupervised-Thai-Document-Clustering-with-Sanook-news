กำลังตกเป็นกระแสวิพากษ์วิจารณ์ สำหรับประตูชัย 1-0 ของลิเวอร์พูลจาก คริสติย็อง เบนเตเก้ ที่ยิงใส่ บอร์นมัธในศึกพรีเมียร์ลีก เมื่อคืนวันจันทร์ที่ 18 ส.ค. ที่ผ่านมาโดยจังหวะนี้เป็นการบุกต่อเนื่องจากลูกเตะมุมที่ถูกเปิดเข้ามาทางด้านซ้าย "ฟิลิปเป้ คูตินโญ่" เพลย์เมกเกอร์บราซิเลียนยืนล้ำหน้าอยู่ พยายามกระโดดเหยียดขาเล่นบอลแต่ไม่ถึง ก่อนที่บอลจะลอยผ่านไปเสาสอง และเป็น เบนเตเก้ เข้ามาชาร์จเข้าไปง่ายๆเหตุการณ์ดังกล่าวถือเป็นลูกล้ำหน้าอย่างชัดเจนตามกฎใหม่ของพรีเมียร์ลีก ที่ระบุว่าหากมีผู้เล่นแนวรุกยืนล้ำหน้าอยู่ ถ้าแสดงเจตนาเล่นหรือมีส่วนในการรบกวนสมาธิผู้รักษาประตู แม้จะไม่ได้สัมผัสลูกบอล ก็ต้องถือว่าล้ำหน้า

ซึ่งหลังจบเกม เอ็ดดี้ ฮาว กุนซือของทีมน้องใหม่ บอร์นมัธ ได้ให้สัมภาษณ์ถึงเรื่องนี้อย่างสุดเซ็ง โดยชี้ว่าลูกทีมเล่นได้ไม่เป็นรอง แต่กลับต้องพ่ายแพ้เพราะการตัดสินที่ผิดพลาดของกรรมการ"ประตูที่เราเสีย มันล้ำหน้าชัดเจนตามกฎใหม่ของพรีเมียร์ลีก ผู้รักษาประตูของผมถูกผู้เล่นล้ำหน้ารบกวนสมาธิ เราเล่นได้ดีในเกมนี้และมีความเชื่อว่าจะได้ผลการแข่งขันที่ต้องการ ผมภูมิใจกับลูกทีม แต่การตัดสินที่ผิดพลาดทำให้เราเสียหาย มันไม่น่าให้อภัยเลย" ฮาว กล่าวชัยชนะครั้งนี้ของหงส์แดง ทำให้ ลิเวอร์พูล คว้าชัย 2 นัดรวด มี 6 คะแนน ขึ้นไปอยู่อันดับที่ 3 ของตาราง ส่วน บอร์นมัธ แพ้รวด 2 นัด รั้งอันดับ 19

เครดิตคลิป GOALS