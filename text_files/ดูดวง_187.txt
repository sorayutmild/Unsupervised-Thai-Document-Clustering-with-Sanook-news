ดูดวงปี 2558 ราศีสิงห์ 17ส.ค.-16ก.ย.
ดูดวงปี 2558 ราศีสิงห์
มกราคม ในเดือนนี้ความสำเร็จหรือชัยชนะบางอย่างที่คุณได้มุ่งหวังไว้ จะปรากฏขึ้น จะได้อบรมในหลักสูตรสำคัญที่เป็นประโยชน์ต่อองค์กร หรือหน่วยงาน การเลื่อนขั้น เลื่อนตำแหน่ง หรือเงินเดือนขึ้น จะได้รับการพิจารณาแบบโชคสองชั้น ในเดือนนี้ค่ะ
กุมภาพันธ์ เป็นเดือนที่คุณจะมีความก้าวหน้ามากขึ้นอีก มีเกณฑ์การเลื่อนขั้น เลื่อนตำแหน่งทางหน้าที่การงานอย่างเด่นชัด หากคุณคิดจะศึกษาวิชาหลักสูตรระยะสั้น หรือระยะยาวก็ล้วนแล้วแต่ได้รับความสำเร็จอย่างเด่นชัด คุณอาจจะได้รับจดหมายด่วน โทรศัพท์ด่วน หรือมีการเดินทางไกลต่างประเทศค่ะ
มีนาคม คุณจะต้องเหนื่อยกับงานในเดือนนี้ คุณจะมีอุปสรรคค่อนข้างมาก มีคนนำปัญหาต่าง ๆ มาให้คุณได้แก้ไขไม่หยุดหย่อน แต่ด้วยสติปัญญาความสามารถของคุณก็จะสามารถแก้ปัญหาต่างๆ ไปได้ด้วยดีค่ะ
เมษายน เป็นเดือนที่คุณต้องแสดงความสามารถให้ทุกคนประจักษ์แก่สายตาว่าคุณมีความรับผิดชอบสูงขนาดไหน เหนื่อยค่ะ แต่คุณก็ไม่ย่อท้อ และยังสู้ไม่ถอยอีก งานคุณจะล้นมือในเดือนนี้ แต่คุณก็จะไม่สามารถไว้วางใจใครได้มากมายนัก ความสำเร็จอยู่แค่เอื้อมมือคุณเท่านั้นค่ะ
พฤษภาคม ในเดือนนี้คุณจะมีความโดดเด่นในเรื่องของการเดินทางไกล จะได้รับข่าวจากทางไกล หรือไม่ก็ได้พบกับคนที่เดินทางมาหาจากทางไกล นอกจากนี้แล้วคุณ ๆ ที่ยังโสดจะได้พบกับคนดี มีน้ำใจงาม นิสัยดี มาก ๆ มาขอเป็นเพื่อนด้วยค่ะ
มิถุนายน เป็นเดือนที่ต้องทำงานหนัก หรือมีหน้าที่ ต้องรับผิดชอบมากขึ้น แต่คุณก็จะมีรายได้เข้ามาหลายทางไม่ว่าจะงานประจำ หรืองานพิเศษ เป็นเดือนที่คุณจะต้องแสดงความสามารถให้เป็นที่ประจักษ์ แก่เจ้านาย และเพื่อนร่วมงานจะได้รับความร่วมมือ หรือช่วยเหลือจากเพื่อนฝูงเป็นอย่างดีในเดือนนี้ค่ะ
กรกฎาคม ในเดือนนี้คุณมีโชคดีไปทุกเรื่องไม่ว่าจะเป็นการทำงานที่ได้รับความสำเร็จ ในงานที่หวังไว้ ในบางท่านอาจจะรอข่าวดีเกี่ยวกับการเปลี่ยนแปลงด้านการงานคุณจะไดัรับคำตอบที่น่าพึงพอใจ ทางด้านการเงินก็เด่นมากค่ะคุณจะได้รับเงินก้อนในเดือนนี้ด้วยค่ะ
สิงหาคม ระวังจะสมบูรณ์ขึ้นนะคะ เวลามีความสุขมักจะเจริญอาหารค่ะ เป็นเดือนที่คุณมีความสมบูรณ์ในชีวิตอย่างมากไม่ว่าจะเป็นด้านความเป็นอยู่ หรือ การงานล้วนราบรื่นมีความสมหวังสำเร็จค่ะ
กันยายน ในเดือนนี้คุณจะมีความคิดอะไรที่เกี่ยวกับความสร้างสรรค์ สิ่งที่คุณทำออกมา มาจากความคิดแปลก ๆ ในทางบวก ได้รับความยอมรับจากผู้คนรอบข้าง และกลุ่มชนในหมู่มาก เป็นเดือนที่คุณต้องใช้ความคิดสร้างสรรค์มากเป็นพิเศษ ได้ผลลัพธ์ที่ค่อนข้างดีมากสำหรับคนที่ทำงานด้านการออกแบบทุกชนิดค่ะ
ตุลาคม ในเดือนนี้ถือว่าเป็นเดือนที่มีความอุดมสมบูรณ์ในชีวิตค่อนข้างมาก คุณจะได้พบคนดีที่คุณรอคอย มิตรที่ถูกใจ คุณจะมีเกณฑ์ได้ข่าวดีที่เป็นมงคลจากญาติมิตร หากเดือนนี้คุณไม่คิดจะเดินทางไปไหนเลย คุณจะได้พบคนที่ไม่ได้พบนานมากเดินทางมาหาคุณค่ะ
พฤศจิกายน ขอให้คุณทำแต่สิ่งที่ดีไว้นะคะ อย่าทำการสิ่งใดนอกลู่นอกทางโดยเด็ดขาด ไม่ว่าจะเป็นการงาน หรือความรัก สิ่งดี ๆ ที่คุณสะสมมาจะมาสนองตอบคุณในเร็ว ๆนี้แล้วค่ะ ไปทำบุญตักบาตร กรวดน้ำให้เจ้ากรรมนายเวรนะคะ สิ่งดี ๆจะได้เข้ามาได้ง่าย และเร็วขึ้นโดยไม่มีสิ่งใดมาขัดค่ะ
ธันวาคม ความก้าวหน้าในชีวิต จะเป็นของขวัญแห่งความเหน็ดเหนื่อยของคุณตลอดปีนี้ค่ะ คุณจะได้รับการยอมรับอย่างแท้จริงจากผู้ร่วมงานทุกท่าน หรือแม้กระทั่งผู้บังคับบัญชา มีชื่อเสียงในสังคม มีสง่าราศีเด่นมาก รวมถึงด้านทรัพย์สมบัติ เงินทอง และความรักก็จะมีข่าวดีในเดือนนี้ด้วยค่ะ สวัสดีปีใหม่นะคะ

 