ดวงผู้ที่เกิดปีมะเส็ง (งูเล็ก) ในปี 2562
ความรักและความสัมพันธ์
คุณและคนที่คุณรักจะได้มีช่วงเวลาที่ยากจะลืมเลือน ใจส่งถึงใจกันและกัน ร่างกายและจิตใจเสมือนหนึ่งเป็นคนคนเดียวกัน สำหรับคนที่ยังโสด ที่ยังไม่พบรักแท้ ก็จะมีอะไรบางอย่างมาช่วยเติมเต็มตรงส่วนที่ขาดไปได้ ซึ่งเป็นส่วนสำคัญที่จะช่วยให้หัวใจมีความแข็งแกร่ง และพร้อมเผชิญสิ่งต่างๆ ในอนาคตอันใกล้ ในปี 2562 จะได้เห็นว่าชาวปีมะเส็งจะมีความผ่อนคลายที่จะเผชิญหน้ากับสถานการณ์ทางสังคมที่หลากหลาย คุณจะแสดงออกได้อย่างเป็นธรรมชาติ และไม่ได้สนใจว่าคนอื่นจะคิดอย่างไรมากนัก 
การงานและการเงิน
ปี 2562 เป็นปีของคุณอย่างไม่ต้องสงสัยเลย คุณจะมีแรงพลังในการทำงานขั้นสุด และหาเงินได้มหาศาลโดยไม่ต้องออกแรงอะไรมากมาย สิ่งที่ท้าทายคุณคือการที่ยังต้องค้นหาจุดดุลยภาพแห่งจริยธรรมระหว่างตัวคุณเพียงคนเดียวกับความเป็นน้ำหนึ่งใจเดียวกันของคนส่วนรวม คุณต้องมั่นใจว่าทุกครั้งที่คุณทำงานจะไม่มีการทำร้ายคนอื่นเกิดขึ้น เพราะถ้าคุณทำ สิ่งที่คุณทำจะย้อนกลับมาทำร้ายตัวคุณเองนั่นแหละ คุณสามารถออมเงินไว้ใช้ได้ถึงปีถัดไปเลยทีเดียว หลังจากที่ได้พยายามทำมาระยะหนึ่งแล้วจนถึงตอนนี้ คุณจะได้รับการส่งเสริมให้ได้แสดงฝีมือในการทำงาน แม้ว่าคุณจะไม่ได้อะไรตอบแทนเลยก็ตาม แต่คุณก็มีความสุขและอีกอย่างหนึ่งคือประสบการณ์นี้ก็เป็นประโยชน์สำหรับคุณด้วย
สุขภาพ
แม้ว่าคุณจะเป็นคนเงียบๆ แต่คุณก็มีพลังสติปัญญาอันเฉียบแหลมและมีความกระตือรือร้นที่ช่วยจุดไฟในตัวคุณให้ลุกโชนขึ้นมา  ในยามที่คุณหยุดพัก คุณจะรู้สึกว่าตัวเองได้ใช้พลังงานที่มีอยู่ไปจนหมดสิ้น อันเนื่องมาจากความเครียดสะสมและความกดดันต่างๆ คุณจะผ่อนคลายได้ยากมากและต้องทนทุกข์กับการหดเกร็งของกล้ามเนื้อและความวิตกกังวลจนผิดปกติ การไม่แสดงออกทางอารมณ์จะทำให้คุณป่วยทางใจได้ในที่สุด ซึ่งความเครียดที่ถูกถ่ายเทออกมาจะอยู่ในรูปของอาการป่วยที่เกิดขึ้นกับร่างกายของคุณ
คำแนะนำ
ในปีนี้ หากต้องการให้ทุกอย่างดำเนินไปได้ตามแนวทางที่คุณคาดหวัง ต้องใช้พลังงานในระดับที่สูงมาก คุณอาจต้องการไปพักผ่อนตามธรรมชาติแบบทริปสั้นๆ แต่ไปบ่อยๆ เพื่อชาร์จพลังงานชี่ (พลังชีวิต) ทำกิจกรรมเพื่อส่งเสริมความเป็นน้ำหนึ่งใจเดียวกันของทีมซึ่งเป็นเป้าหมายที่ท้าทายอย่างหนึ่ง  ชาวมะเส็งสามารถฝึกฝนสมาธิโดยปราศจากความเครียดได้ ด้วยการทำงานศิลปหัตถกรรมต่างๆ โดยเฉพาะงานโลหะ การจัดสวน หรือการถักนิตติ้ง