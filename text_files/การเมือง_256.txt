ความเคลื่อนไหวในการจับขั้วตั้งรัฐบาลยังคงเป็นไปอย่างเข้มข้น ล่าสุดเว็บไซต์ The Bangkok Insight รายงานโดยอ้างแหล่งข่าวจากพรรคประชาธิปัตย์ว่า การเลือกหัวหน้าพรรคครั้งนี้ มีการหารือภายในกับผู้ใหญ่ของพรรคจำนวนหนึ่งแล้วว่า ถ้านายจุรินทร์ ลักษณวิศิษฏ์ ได้รับเลือกเป็นหัวหน้าพรรคคนใหม่ พรรคประชาธิปัตย์จะไม่ขอเข้าร่วมรัฐบาลกับพรรคพลังประชารัฐ (พปชร.) แน่นอน แต่หากเป็นคนอื่นได้รับเลือก ไม่สามารถให้คำตอบแทนได้
“ถ้าคุณจุรินทร์ได้เป็นหัวหน้าพรรค ก็จะมีการประกาศออกมาแน่นอนว่าจะไม่ร่วมรัฐบาล เพราะพรรคประชาธิปัตย์ยังต้องจัดการภายในอีกหลายอย่าง ส่วนจะมีงูเห่าเกิดขึ้นภายในพรรคหรือไม่ ยังตอบไม่ได้ ถ้าจะมีก็คงมีจำนวนไม่มาก ซึ่งจะไม่กระทบต่อพรรค” แหล่งข่าวกล่าว
อย่างไรก็ดี การไม่ขอเข้าร่วมรัฐบาลกับพรรคพลังประชารัฐ ก็เป็นสิ่งที่ผู้ใหญ่ในพรรคเคยประกาศไว้ก่อนหน้านี้แล้ว และไม่ต้องการให้เกิดความเสียหายกับสิ่งที่ประกาศไว้ก่อนหน้านี้
ทั้งนี้ แหล่งข่าวกล่าวอีกว่า ในส่วนของผู้สมัครที่ประกาศตัวออกมาตอนนี้ เชื่อว่าเมื่อใกล้เวลาเลือกหัวหน้าพรรคจริง คงจะมีการหารือร่วมกันถึงแนวทางการทำงานร่วมกัน และเมื่อถึงเวลาจริงอาจจะมีการประกาศถอนตัวของผู้สมัครบางคนก็เป็นได้
“พรรคประชาธิปัตย์เป็นพรรคที่เปิดกว้างให้มีการแข่งขัน ดังนั้นจะแข่งขันต่อไปหรือไม่เป็นเรื่องปกติ” แหล่งข่าวระบุ
>> วัดกึ๋น “อภิรักษ์-กรณ์-พีระพันธุ์” ชิงตำแหน่งหัวหน้าพรรคประชาธิปัตย์
>> ลือสนั่นแบ่งเค้กจบแล้ว! เปิดโควตาเก้าอี้รัฐมนตรีในรัฐบาลพลังประชารัฐ
>> สะพัด! "สมคิด จาตุศรีพิทักษ์" ขอวางมือไม่รับตำแหน่งในรัฐบาลใหม่
>> ลือหึ่งแบ่งเค้กไม่ลงตัว! "ประชาธิปัตย์-ภูมิใจไทย-ชาติไทยพัฒนา" ผนึกกำลังชิงตั้งรัฐบาล
>> อนุทิน โต้ข่าวตั้งรัฐบาล-แบ่งกระทรวง หลังลือสะพัดจับมือพลังประชารัฐ
>> สะพัด! “เนวิน” ต่อสาย “วราวุธ” แท็กทีมกดดัน พปชร. ต่อรองเก้าอี้รัฐมนตรี
>> หวั่นดีลตั้งรัฐบาลล่ม! พลังประชารัฐเจอขอโควตากระทรวงเศรษฐกิจ ไม่เอา “ป้อม-ป๊อก” ร่วม ครม.