สืบเนื่องจากเหตุการณ์ที่ ซานยา เยอร์เยวิช ตัวรับอิสระของวอลเลย์บอลหญิงทีมชาติเซอร์เบีย ทำท่าล้อเลียนชาวเอเชีย ระหว่างการแข่งขันเนชันส์ ลีก ที่พบ ทีมชาติไทย จนต้องออกมาขอโทษหลังเกมเมื่อวานนี้

พวกเธอเข้าใจผิด! "เยอร์เยวิช" ร่ำไห้โร่ขอโทษทีมสาวไทยหลังเกม (ภาพ+คลิป)

ล่าสุด สมาคมกีฬาวอลเลย์บอลเซอร์เบีย ก็ไม่ได้นิ่งนอนใจกับเรื่องดังกล่าว เนื่องจากส่งผลกระทบต่อทีมชาติเป็นอย่างมาก และถูกแฟนกีฬาวอลเลย์บอล โดยเฉพาะอย่างยิ่งชาวเอเชีย บุกเยี่ยมเยือนในหลายช่องทาง จนต้องโพสต์ขอโทษอย่างเป็นทางการผ่านอินสตาแกรม ossrb แปลเป็นภาษาไทยแล้วได้ใจความว่า..."เราเสียใจอย่างยิ่งกับเหตุการณ์ล่าสุดที่เกิดขึ้นระหว่างเกมการแข่งขัน เซอร์เบีย พบ ไทย #VNL ที่ริมินี และท่าทางที่ไม่เหมาะสมของผู้เล่นฝ่ายเรา @_djurdjevicsเราต้องขออภัยอย่างจริงใจต่อทีมชาติไทย, คนไทย และทุกท่านที่ได้รับผลกระทบจากเรื่องนี้แต่ได้โปรดอย่าทำให้เรื่องลุกลามบานปลายมากไปกว่านี้! ซานยาเองได้ตระหนักถึงความผิดพลาดของเธอ และเธอก็ได้ขอโทษทีมชาติไทยแล้วอย่างทันที เธอเพียงต้องการแสดงให้เพื่อนร่วมทีมเห็นว่า 'มาเริ่มเล่นเกมรับแบบพวกเขากันเถอะ' เธอไม่ได้หมายถึงการดูหมิ่นใดๆ แน่นอนว่าเธอโชคร้าย (ที่กลายเป็นดราม่า)ทุกอย่างจบลงด้วยความเข้าใจผิดที่เกิดขึ้นโดยง่าย ในบรรยากาศที่เป็นมิตรระหว่างผู้เล่นของทั้งสองทีม"ทั้งนี้ นี่ไม่ใช่ครั้งแรกที่วอลเลย์บอลหญิงทีมชาติเซอร์เบียทำท่าล้อเลียนชาวเอเชีย เพราะเมื่อปี 2017 ชาตินี้ก็เคยมีประวัติถ่ายภาพด้วยท่าตาตี่แบบยกทีมมาแล้ว เมื่อครั้งที่ทีมได้สิทธิ์ไปแข่งขันรายการชิงแชมป์โลก 2018 ที่ประเทศญี่ปุ่น นั่นเอง
