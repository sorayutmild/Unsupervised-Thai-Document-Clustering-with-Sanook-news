ใครที่ยังโสดฟังทางนี้เลยค่ะ (หรือไม่โสดแล้วก็เชิญได้จ๊ะ)...Sanook! Horoscope มีคำทำนายเนื้อคู่ที่ต้องบอกว่าแม่นมากถึงมากที่สุดมาฝากกัน ง่ายๆ แค่คุณหยิบบัตรประชาชนมาเตรียมไว้ แล้วทำตามขั้นตอนด้านล่าง คุณก็จะพบคำทำนายเนื้อคู่จากบัตรประชาชนค่ะ
นำเลข 3 ตัวสุดท้ายของเลขบัตรประจำตัวประชาชนของคุณ มาบวกกันจนเหลือตัวเดียว ตัวอย่างเช่น 3 6499 00175 59 0 
นำ 5 + 9 + 0 = 14 นำ 1 + 4 = 5 เมื่อได้เลขตัวเดียวแล้ว ก็ไปดูกันได้เลยว่า เนื้อคู่ของคุณจะมีลักษณะอย่างไร

ทำนายเนื้อคู่จากเลขบัตรประชาชน
เลข 1 เป็นคนรักศักดิ์ศรีมาก เด็ดเดี่ยว กล้าทำ กล้าแสดงออก เป็นผู้นำที่ดี เรื่องความรักค่อนข้างละเอียดอ่อน ถือความรักเป็นใหญ่ ลงทุนเพื่อความรักได้ทุกอย่าง
เลข 2 เป็นคนไม่ชอบอยู่คนเดียว ค่อนข้างใจอ่อน มักมีคนมาหาเพื่อตักตวงผลประโยชน์ ความรักหวานแหววจนทำให้คนอื่นอิจฉา มีเสน่ห์ต่อเพศตรงข้ามมาก เพื่อนฝูงรักใคร่
เลข 3 เนื้อคู่ของคุณไม่ค่อยดีนัก เพราะมีปัญหาต่างๆ เข้ามาในชีวิตอยู่เรื่อย เรื่องความรักต้องระวังมือที่สาม มักมีคนมาทำให้แตกแยก ควรใส่ใจคู่รักของคุณ แม้จะมีปัญหาเข้ามามาก แต่ก็จะผ่านไปได้เสมอ
เลข 4 กล้าทำ กล้าแสดงออก กล้าตัดสินใจ เรื่องความรักจัดว่าดีทีเดียว มีเพศตรงข้ามให้ความสนใจเสมอ ความรักจะทำให้ชีวิตคุณดีขึ้น
เลข 5 เป็นคนที่หยิ่งในตนเอง ไม่ชอบพึ่งพาใคร มักจะช่วยเหลือตัวเองมากกว่า ค่อนข้างเป็นคนคิดมาก เรื่องความรักเลขนี้มีเสน่ห์ต่อเพศตรงข้ามมาก แต่อย่าเลือกมากเกินไป ถ้ารอนานแล้วอาจจะรอเก้อ
เลข 6 ไม่มีปัญหาอะไรมากนัก เอาตัวรอดได้ตลอดเวลา พยายามแต่งตัวดีๆ เข้าไว้จะดึงดูดสิ่งดีๆ เข้ามาในชีวิตคุณ เรื่องความรักไม่มีปัญหาอะไร ต้องเลือกคนที่ดีที่สุดให้ตัวเอง คนหมายเลขนี้ไม่ค่อยอยู่เป็นโสดนานนัก
เลข 7 เป็นคนที่ชอบเดินทางอยู่เสมอ เรื่องชีวิตดี แต่ความรักทำให้ปวดหัวบ่อยๆ ไม่ค่อยลงรอยกับคู่นัก อยู่ติดกันแล้วจะมีปากเสียง พยายามอยู่ห่างๆ กันบ้างก็ดี
เลข 8 เป็นคนขยัน กล้าตัดสินใจ เปิดเผย และไขว่คว้าสิ่งดีๆ เรื่องความรักไม่มีปัญหา แต่บางทีสนุกจนลืมคนรัก ต้องให้เวลาคนรักบ้าง
เลข 9 ไม่ว่าเค้าจะทำอะไรก็จะประสบความสำเร็จอยู่เสมอ ไม่ต้องพึ่งคนอื่นมากนัก เรื่องความรักต้องระวังหน่อย เพราะจะทำให้ปวดหัว มีมือที่สามมาให้ยุ่งยาก

>>>อ่านเรื่องดวงความรักอื่นๆ ต่อที่นี่!
ขอบคุณข้อมูลจาก FW Mailขอบคุณภาพประกอบจาก thinkstockphotos.com