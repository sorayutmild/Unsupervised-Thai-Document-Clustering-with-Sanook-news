น้องเบล-บุษยา ตั้งภากรณ์ ผู้สมัครรับเลือกตั้งสมาชิกสภาผู้แทนราษฎร สังกัดพรรคเพื่อไทย จ.นครสวรรค์ เขต 1 โพสต์ข้อความผ่านอินสตาแกรม @bellebussaya ชี้แจงกรณีถูกคนในสังคมออนไลน์กล่าวหาว่า ตัวจริงกับในรูปไม่เหมือนกัน
โดยเจ้าตัวนำรูปภาพขณะหาเสียง มาชี้แจงว่า จะเอารูปถ่ายตอนใช้ชีวิตปกติ มาเปรียบเทียบกับรูปถ่ายตอนหาเสียง แล้วมาบอกว่า "ไม่ตรงปก" ไม่ได้ เพราะเป็นคนละหน้าที่กัน และแนะให้ผู้ที่เกิดความสงสัย หาโอกาสมาเจอตัวจริง นอกจากนี้ยังชี้แจงเพิ่มเติมว่า กรณีเดินหาเสียง ตนจะไม่แต่งหน้า ติดขนตาปลอม หรือใส่คอนแทคเลนส์ ซ้ำร้ายต้องเดินตากแดดทั้งวัน ขณะที่ผู้คนในสังคมออนไลน์จำนวนมาก ต่างก็เข้ามาแสดงความคิดเห็นและให้กำลังใจผู้สมัครรายนี้
จากข้อมูลพบว่า นางสาวบุษยา ตั้งภากรณ์ (น้องเบล) เป็นบุตรสาวของ พ.ต.ท.บรรยิน ตั้งภากรณ์ อดีตรัฐมนตรีช่วยว่าการกระทรวงพาณิชย์ เรียนจบจากสหรัฐอเมริกา มีความเชี่ยวชาญด้านแฟชั่น และดีไซเนอร์ และถือว่าเป็นกลุ่มคนรุ่นใหม่ที่เสนอตัวลงสมัคร ส.ส.ในพื้นที่ จ.นครสวรรค์