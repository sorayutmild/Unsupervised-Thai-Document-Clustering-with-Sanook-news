สืบเนื่องจากกระแสข่าวดราม่ากรณีที่มีนักแสดงตลกรุ่นใหญ่ออกมาไลฟ์สดวิพากษ์วิจารณ์ประเด็นทางการเมือง พร้อมทั้งพูดพาดพิงไปยัง ยุ้ย ญาติเยอะ ศิลปินลูกทุ่ง เจ้าของเพลงฮิต เต็มเหนี่ยว, พกเมียมาด้วยเหรอ, ห่อให้ด้วย, หนูช๊อบชอบ ฯลฯ ในทำนอง หมดยุค หมดสภาพ และไม่มีงาน จนกลายเป็นประเด็นร้อน ฟาดมาฟาดกลับ สนั่นโลกโซเชียลฯ
กระทั่งล่าสุดในขณะที่ ยุ้ย ญาติเยอะ ได้ทำการไลฟ์สดขายหมูแดดเดียว เจ้าตัวก็ได้ถือโอกาสอัปเดตความคืบหน้าในประเด็นร้อนดังกล่าวให้แฟนๆ ที่เข้ามาชมได้ฟังว่า
“กับกรณีของพี่ตลกนะคะ ที่มีคนบอกว่า 'พูดไปเขาก็ไม่เข้าใจหรอก' ก็ต้องพูดค่ะ เขาไม่เข้าใจแต่ให้คนอื่นเข้าใจ ไม่เข้าใจก็เรื่องของมัน และเราก็ต้องฟ้องด้วยถ้าหากไม่จบ”
“เขาขอโทษแล้วนะ แต่ว่าตอนด่าจะดังกว่า ตอนขอโทษจะเบานิดหนึ่ง ไม่เบานิดหรอก เบาไม่รู้เลยว่าขอโทษ (หัวเราะ) มันจะจริงหรือไม่จริงก็ไม่มีสิทธิ์ เข้าใจคำว่าสิทธิ์ไหม สิ่งที่ควรพูดเสือ- ไม่พูด ไอที่ไม่น่าพูดอ่ะเสือ- พูด”
นอกจากนั้นแล้วบนเฟซบุ๊ก @ยุ้ย ญาติเยอะ(ยุ้ย ญาติเยอะ) ก็ยังได้เขียนสเตตัสอัปเดตอีกว่า “ขอบคุณทุกท่านที่ซัพพอร์ตยุ้ยค่ะ (รักค่ะ ฝันดีนะคะ) ขอบคุณสลิ่มป้า สลิ่มบูดที่เข้ามาด่า!! เข้ามาป่วนในไลฟ์สดด้วย!! #อย่าเพิ่งรีบตายขอให้ได้วัคซีนนะคะ #เรายังคงต้องอยู่กันยาวๆ จ้า"


“ยุ้ย ญาติเยอะ” ฟาดสุด โพสต์นี้ถึง “หยอง ลูกหยี” มียุคเป็นของตัวเองสักยุคหรือยัง?
"ยุ้ย ญาติเยอะ" ฟาดแรงยืนข้างประชาชน! ปมการจัดการวิกฤตช่วงโควิด-19
