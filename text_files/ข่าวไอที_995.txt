   Pokemon GO (โปเกมอน โก) วิธีฟักไข่ ทำอย่างไร? สำหรับมือใหม่หัดเล่นคงกำลังหาวิธีฟักกันอยู่อย่างแน่นอนครับ จริง ๆ แล้วขั้นตอนการฟักไข่ Pokemon นั้นทำได้ไม่ยากเลย แต่หากไม่ใช่คนที่ชอบเล่นเกมก็แอบมึนได้เหมือนกัน

   สำหรับการหาไข่คือการไล่เก็บเอาจาก โปเกสต๊อป (PokeStop) และทีมงานเชื่อว่าเหล่าโปเกมอนเทรนเนอร์หลาย ๆ คนคงมีอยู่ใน "สต๊อก" กันบ้างแล้วเพราะการเดินเก็บของตามโปเกสต๊อป (PokeStop) มักมีไข่, Pokeball และไอเทมอื่นๆ ให้ได้เก็บเสมอ   เริ่มต้นการฟักไข่ โปเกมอน ด้วยการเข้าไปที่ Map View แล้วแตะไปที่ Main Menu แตะที่ Pokemon


   ไข่เหล่านี้จะเป็นไข่ที่เราเก็บสะสมมาจาก PokeStop ครับและมันจะถูกเก็บสะสมไว้ใน เมนู Pokemon ซึ่งเราสามารถสต็อกไข่ได้ทั้งหมดสูงสุด 9 ฟองครับ

แตะที่ไข่เพื่อเลือก

   เลือก Incubator ซึ่งเป็นอุปกรณ์สำหรับใช้ฟักไข่ Pokemon ปกติตัวเกมจะมีแบบใช้ได้แบบอินฟินิตี้เอาไว้สำหรับฟักไข่ใช้งานได้ไม่จำกัดไว้ 1 เครื่อง หรือหากต้องการเพิ่มก็สามารถหาซื้อไอเทมได้เพิ่มเติมจาก Shop ครับ ตรงนี้สำหรับคนใจร้อนที่ต้องการฟักไข่ครั้งละหลาย ๆ ฟองครับ

   ไข่ของ Pokemon แต่ละฟองนั้นมีระยะเวลา(ระยะทาง)ในการฟักไม่เท่ากัน  โดยจะมีระยะ 2 กิโลเมตร, 5 กิโลเมตร และสุดท้ายคือ 10 กิโลเมตร เพราะฉนั้นเราต้องเดินครับ เพราะหัวใจของเกมคือการเดิน เมื่อเราเดินได้ตามระยะเวลาตามที่กำหนดไข่ก็จะทำการฟักออกมา ตรงนี้ลุ้นดีครับเพราะไข่แต่ละฟองจะทำการ Random ออกมาเองเราจะได้ตัวอะไรก็ได้ ขึ้นอยู่กับระบบสุ่มให้เรา

   ข้อเสียของการฟักไข่คือเราต้องทำการเปิด App  Pokemon Go ไว้ตลอดเวลาระหว่างการเดินหากตัวแอปปิดลงถือว่าการเดินไม่ได้ผลครับ จำนวนระยะกิโลที่เราเดินนั้นจะไม่ถูกนับรวมเข้าไปในระยะเวลาการฟัก
   นั่นก็เป็นข้อมูลเบื้องต้นเกี่ยวกับเกม Pokemon Go อาจจะเป็นประโยชน์กับคุณผู้อ่านได้ไม่มากก็น้อย สุดท้ายนี้ขอให้เพลิดเพลินกับเกมโปเกมอน โก(Pokemon Go) เกมใหม่นี้ ให้มีความสุขและจับโปเกม่อนมาอวดใน Comment ทั้ง Facebook Page Sanook! Hitech และ กระทู้ข้างล่างนี้
Link ดาวน์โหลดเกม : Pokemon Go - Android, Pokemon Go - OS

