    ความเชื่อผิด ๆ เกี่ยวกับการชาร์จแบตเตอรี่ที่ผู้ใช้สมาร์ทโฟนส่วนใหญ่กังวลว่าจะทำให้แบตเตอรี่เสื่อมไม่ว่าจะเป็นเรื่องที่เราได้ยินกันบ่อยๆ อย่างห้ามชาร์จมือถือทิ้งไว้ข้ามคืน หรือห้ามชาร์จเด็ดขาดหากแบตเตอรี่ยังไม่หมดสนิท เรื่องพวกนี้มักมีหลายคนยังเชื่อและนำไปปฏิบัติกันอยู่
    มาดูกันครับ สิ่งที่เรามักได้ยินและบอกต่อกันมาเสมอนั้นสามารถนำมาใช้ในชีวิตประจำวันได้มากน้อยแค่ไหนกัน!!

การเสียบสายชาร์จมือถือทิ้งไว้ทำให้แบตเสื่อมได้ การชาร์จไฟข้ามคืนไม่ทำให้แบตเตอรี่พัง
    เป็นอีกหนึ่งความเชื่อที่ถูกปลูกฝั่งมาช้านานสำหรับการบอกต่อกันมาว่าหากคุณเสียบสายชาร์จค้างคืนไว้ อาจทำให้แบตเสื่อมได้เร็วขึ้น  ความเชื่อดังกล่าวนี้ยังไม่มีหลักฐานหรือคำอธิบายใดๆ ออกมาอ้างอิงว่ามันเป็นความจริงอีกทั้งมือถือในสมัยนี้นั้นมีการใช้แบตเตอรี่ แบบ "ลิเธียม (Lithium)"  นั้นเท่ากับว่ามันจะตัดไฟเองเมื่อแบตเตอรี่ถูกชาร์จไฟจนเต็มแล้ว ห้ามชาร์จแบตหากแบตยังไม่หมด
   เชื่อว่าเราคงคุ้นเคยกับประโยคที่ว่า "รอให้แบตหมดก่อนแล้วค่อยชาร์จ" กันมาอย่างต่อเนื่อง อย่างที่บอกไปแล้วครับ การชาร์จตอนไหนก็ไม่ทำให้แบตเสื่อมได้ หากจะเสื่อมก็คืออายุการใช้งานของมันหมดแล้ว การชาร์จ ไม่มีผลแน่นอน
   แต่คุณก็ห้ามปล่อยให้แบตหมดเหลือ 0% หรือดับไปเช่นกันเพราะการปล่อยให้เหลือ 0% บ่อยเป็นการทำให้จำนวนรอบของแบตเตอรี่ลดลงตามไปด้วย ซึ่งเป็นสาเหตุให้แบตเตอรี่เสื่อมไวได้เช่นกัน นอกจากนี้กว่าจะเปิดเครื่องได้คงต้องใช้เวลาให้ไฟเข้าไปเลี้ยงแบตเตอรี่สักพักอีกด้วย

ซื้อมือถือมาใหม่ ต้องชาร์จแบตฯ ค้างใว้ 8-12 ชั่วโมง
   สำหรับสมัยนี้ข้อมูลนี้ไม่สามารถกล่าวอ้างได้แล้วครับ เพราะตอนนี้นั้นมือถือเกือบทุกรุ่นหันมาใช้แบตเตอรี่ แบบ "ลิเธียม (Lithium)"  เกือบทั้งหมดต่างจากเมื่อก่อนแบตเตอรี่ส่วนใหญ่เป็นแบบ "นิเกิล"   โดยหลักในการใช้งานจำเป็นต้องชาร์จทิ้งไว้เป็นเวลานานตั้งแต่ 8-12 ชั่วโมงเพื่อเป็นการกระตุ้นเซลล์นิเกิล
   แต่ความเชื่อดังกล่าวก็ยังคงเป็นความเชื่อระดับตำนานอยู่ดี ทุกวันนี้คนรุ่นเราๆ หากไปซื้อมือถือก็มักนำมาชาร์จแบตทิ้งไว้ก่อน ทั้งที่บางทีร้านก็ไม่ได้แนะนำให้ทำเช่นนั้น  คงเป็นเพราะความเคยชินพาไปนั้นเอง แต่ความเป็นจริงแบตเตอรี่ของมือถือใหม่ มีปริมาณไฟในแบตเตอรี่เพียงพอที่จะใช้งานได้สักระยะหนึ่ง แค่ชาร์จไฟให้เต็มและใช้งานตามปกติก็เพียงพอแล้วใช้ตัวชาร์จแบตเตอรี่ยี่ห้อมันไม่ดี
    ความเชื่อนี้มีมาช้านานแล้วครับ แต่มันไม่จริงสักเท่าไร เราสามารถนำตัวชาร์จของยี่ห้ออื่นหรือรุ่นอื่นมาใช้งานร่วมกันได้ แต่คุณต้องมั่นใจว่ามันเป็นผลิตภัณฑ์ที่ผ่านมาตรฐานและปลอดภัย อย่างที่ชาร์จถูกๆ ตามตลาดนัดทั้งหมดใช้งานได้แน่นอน แต่มันไม่ปลอดภัยและมักก่อให้เกิดอันตรายแก่ผู้ใช้งานตามข่าวที่ออกมาให้เราเห็นกันบ่อยๆ ส่วนใหญ่สาเหตุมาจากของลอกเลียนแบบเกรด A นั้นเองห้ามคุยหรือเล่นโทรศัพท์มือถือขณะกำลังชาร์จ
    เรื่องนี้มีการบอกและเตือนกันเสมอ จริงๆ แล้วมันทำได้ครับ ทำไปเถอะตราบใดที่คุณยังใช้ของแท้และได้มาตรฐาน แต่ก็อาจจะมีมือถือบางรุ่นที่ตัวเครื่องเป็นโลหะ จุดนี้หากคุณนำมาแนบหูรับรองได้คุณสัมผัสได้ถึงความร้อนแน่นอน หากทนได้ก็ก็คุยได้ครับ ไม่มีใครว่าอะไรคุณได้แน่นอน    สุดท้ายคุณควรปิดมือถือให้มันได้หลับบ้าง เดือนละครั้งก็ดี เพราะการปิดมือถือให้ได้พักผ่อนนั้นสามารถยืดอายุการใช้งานของมือถือได้จริงๆ ครับ อย่างน้อยก็ทำให้เครื่องทำงานได้ไหลลื่นขึ้น ไม่เชื่อลองทำกันดูได้นะ    อย่างไรก็ดีบทความนี้แม้บางข้อจะยังไม่มีการออกมายืนยันอย่างเป็นทางการว่ามันจริงเท็จแค่ไหน แต่ผู้เขียนคิดว่าคงจะมีประโยชน์สำหรับผู้อ่านไม่มากน้อยครับ!!