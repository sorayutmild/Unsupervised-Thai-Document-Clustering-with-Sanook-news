สื่อชื่อดังอย่างเว็บไซต์  "thethao.thanhnien.com.vn"  ยังเกาะติดทีมชาติไทยไม่ให้คาดสายตา ล่าสุด รายงานข่าวการเดินทางไปถึงกรุงฮานอย ประเทศเวียดนาม เมื่อช่วงสายของเมื่อวานที่ผ่านมาของทีมช้างศึก  โดยรายงานจากสื่อเวียดนามระบุว่า การเดินทางมาถิ่นดาวทองของ "จ่าฝูง" กลุ่มเอฟ ครั้งนี้ ไม่ได้มาด้วยชุดกีฬาเหมือนกับที่ผ่านๆมา
 แต่การมาครั้งนี้ของทีมชาติไทย มาด้วยชุดสูทที่ดูน่าเกรงขาม มีผมที่เงาวับทุกราย นอกจากนี้ ยังใส่แว่นตาดำพร้อมมาดเท่ห์ ราวกับดาราฮอลลีวู้ด   ขณะที่ "bongdaplus.vn" สื่ออีกเจ้า ก็พยายามเกาะติด "เจ้าเจ" ชนาธิป สรงกระสินธ์ เป็นพิเศษ โดยระบุว่า เจ้าของฉายา "เมสซี่เมืองไทย" เดินทางมาพร้อมกระเป๋าแบบเด็กๆในลาย "มิกกี้เมาท์"
 ทั้งนี้ทีมชาติไทย ได้ลงซ้อมครั้งแรก โดย "ซิโก้" เกียรติศักดิ์ เสนาเมือง เน้นลูกทีมว่าห้ามประมาท และต้องพยายามเก็บ 3 แต้มกลับออกไปให้ได้ เพื่อโอกาสในการเข้ารอบต่อไปทั้งนี้ เกมระหว่าง เวียดนาม กับ ไทย จะแข่งขันในวันที่ 13 ตุลาคม 2558 เวลา 19.00 น. ช่องไทยรัฐทีวี ถ่ายทอดสด
<< ประมวลภาพทีมชาติไทยในสูทสุดเท่ห์ >>