จากกรณีที่ นางเอ (นามสมุมติ) อายุ 61 ปี ย่าของ ด.ญ.บี (นามสมุติ) อายุ 12 ปี นักเรียนชั้น ป.5 โรงเรียนแห่งหนึ่งในตำบลช่องกุ่ม อ.วัฒนานคร จ.สระแก้ว ร้องเรียนกับผู้สื่อข่าวว่า หลานสาวถูกขาใหญ่ในหมู่บ้านพาตัวไปรุมโทรมข่มขืน โดยหลานได้พาร่างกายอันบอบช้ำไปขอความช่วยเหลือจากเพื่อน ให้นำส่งจากรพ.วัฒนานคร
ต่อมาคืนวันที่ 7 เม.ย.ที่ผ่านมา หลานสาวได้หายตัวไปอย่างลึกลับ ตนเองกลัวว่าหลานสาวจะถูกกลุ่มชายซึ่งเป็นขาใหญ่และพรรคพวกที่รุมโทรมหลานสาว จะลักพาตัวไปฆ่าปิดปาก ทั้งนี้ ได้เข้าแจ้งความไว้ที่ สภ.หนองหมากฝ้าย ซึ่งตำรวจได้นำตัวคู่กรณีมาที่โรงพักเพื่อให้ชี้ตัว แต่ตนเองติดต่อหลานสาวไม่ได้ ตำรวจจึงปล่อยตัวคู่กรณีกลับ
(9 เม.ย.) รายการเรื่องเล่าเสาร์อาทิตย์ ช่อง 3 รายงานว่า แพทย์หญิงอรรัตน์ จันทร์เพ็ญ ผู้อำนวยการโรงพยาบาลวัฒนานคร เปิดเผยว่า กู้ภัยนำตัวเด็กมาส่งเวลา 01.00 น. ของวันที่ 7 เม.ย. ซึ่งแพทย์ได้ทำการตรวจพบร่องรอยการล่วงละเมิดทางเพศจริง จึงได้นำอสุจิไปตรวจสอบ เด็กกลับมาตรวจเลือดและรับยาจะกลับบ้านในช่วงเย็น แต่หลังจากนั้นก็หายตัวไป และไม่ทราบว่าไปกับใคร 
ล่าสุด ด.ญ.บี ได้เดินทางกลับมาบ้านแล้ว โดยยังอยู่ในอาการหวาดกลัว โดยเปิดเผยว่าหลบหนีออกมาจากรพ.เอง เพราะเกรงว่าจะถูกคนทำร้าย ขณะที่ตำรวจได้นำกำลังมาคุ้มครองความปลอดภัยแล้ว
ขอขอบคุณข้อมูลจาก รายการเรื่องเล่าเสาร์อาทิตย์