iOS: 10 เหตุผลดีๆที่คุณควรซื้อ iPad 2 ไว้ใช้งานซักเครื่อง! :: 
iPad 2
iPad 2
รอคอยกันไม่นานอย่างที่คิดเหมือนเมื่อครั้งที่ iPad รุ่นแรกเปิดตัวในบ้านเรา ในที่สุดก็ได้เวลาที่ชาวไทยทั้งหลายจะได้สัมผัสกับiPad 2 ภาคต่อสุดอลังการของว่า ที่แทบเลตแห่งปีกันเสียที โดยในวันศุกร์นี้ (6 พฤษภาคม, 11.00 น. เป็นต้นไป) ก็จะเป็นวันเริ่มวางจำหน่ายไอแพด 2 อย่างเป็นทางการผ่านทางร้าน Power Buy รวมถึง iStudio และ Apple Shop ใน Power Mall, BananaIT, IT City และตัวแทนจำหน่ายอื่นๆสิริรวมแล้วเกือบ 40 สาขาเลยทีเดียว
ซึ่งงานนี้ก็มีเพื่อนๆหลายคนเข้ามาสอบถามกับทาง TechXcite ของเราว่าจะซื้อไอแพด 2 มาใช้งานกันดีไหมเพราะบางส่วนนั้นก็เป็นแฟน Apple และมี iPad รุ่นแรกใช้งานกันอยู่แล้วเลยไม่เห็นความจำเป็นที่จะต้องซื้อใหม่ ขณะที่ในส่วนของผู้ใช้งานแทบเลตหน้าใหม่ๆทั้งหลายก็ยังเกิดอาการรักพี่เสียดายน้องว่าจะเลือกซื้ออะไรระหว่าง iPad 2 กับมหึมากองทัพสินค้าแทบเลตแอนดรอยด์ที่ทยอยกันออกมาถี่ยิ่งกว่าดอกเห็ดเสียอีกในเวลานี้
ว่าแล้วทีมงาน TechXcite ก็เลยอยากจะขอตอบคำถามของทุกท่านด้วยการรวบรวมเหตุผลดีๆซัก 10 ข้อที่คุณๆทั้งหลายควรจะรีบลางานหรืออะไรก็ตามแต่ออกไป จับจองเป็นเจ้าของ iPad 2 กันให้ว่องไวในวันศุกร์นี้ (อันที่จริงมีหลายร้อยเหตุผลแต่กลัวอีกแพลตฟอร์มหนึ่งจะงอนตูดบิดไปเสียก่อน XD) ลองมาติดตามกันดูครับ ว่า iPad 2 นั้นมันมีดีและแตกต่างจากแทบเลตของคู่แข่งเจ้าอื่นอย่างไรและทำไมใครๆเขาถึงอยากจะได้ไว้เชยชมกันซักเครื่อง!
1. iPad 2 บางกว่าเดิม, เบากว่า iPad รุ่นแรกคนละชั้น
iPad 2
iPad 2
แม้ว่า iPad รุ่นแรกเองจะเคยเขย่าวงการแทบเลตมาแล้วครั้งหนึ่งด้วยความบางเฉียบชนิดสะท้านสายตาผู้ใช้งาน ทว่ากับการหวนคืนสู่สังเวียนอีกครั้งของไอแพด 2 กับขนาดที่บางลงกว่าเดิมถึง 33 เปอร์เซนต์เหลือเพียง 8.8 มิลลิเมตรขณะที่น้ำหนักก็เบาลงเหลือแค่เพียง 600 กรัมนิดๆก็ไม่ต้องสงสัยเลยว่า iPad 2 นั้นจะได้ชื่อว่าเป็นแทบเลตที่มีขนาดบางเบาที่สุดในโลกเวลานี้ไปแล้ว
ทั้งที่จะว่าไปแล้วตัวเครื่องไอแพด 2 เองก็ยังสามารถรักษาขนาดหน้าจอ 9.7 นิ้วของตัวเองเอาไว้ได้เหมือนเดิมโดยไม่จำเป็นที่จะต้องไปตามกระแสกับการทำหลายรุ่นหน้าจออย่าง 6,7,8,9 หรือ 10 นิ้วให้ผู้ใช้งานทั้งหลายต้องมึนตึ้บเหมือนบางค่ายเสียด้วยซ้ำ
iPad 2
iPad 2
ซึ่งด้วยความบางเฉียบดังที่ได้กล่าวมานั้นจะส่งผลลัพธ์กับประสบการณ์การใช้งาน iPad 2 ของลูกค้าทั่วไปโดยตรงอย่างเช่นการถือแทบเลตอ่านหนังสือ e-book หรือการเล่นเกมส์แบบใช้แทบเลตเป็นคอนโทรลเลอร์ (เช่นเกมส์แข่งรถ) ก็สามารถทำได้ยาวนานขึ้นโดยผู้ใช้ไอแพด 2 ไม่รู้สึกเมื่อยล้าไปเสียก่อน
2. เพิ่มความสนุกให้ชีวิตกับกล้องหน้า-หลังของ iPad 2
iPad 2
iPad 2
iPad รุ่นแรกนั้นแม้จะเข้าขั้นอุปกรณ์ชั้นเทพเพียงใดแต่ก็ยังมีข้อให้ต้องตำหนิอยู่เล็กน้อยกับการที่ตัวเครื่องแทบเลตไม่ได้ติดตั้งกล้องมาให้ด้วยทั้งที่จะว่าไปแล้วก็เป็นฟังก์ชั่นพื้นฐานสุดๆชนิดที่ว่าแทบเลตจีนไก่กาแค่ไหนก็ยังมีให้ด้วยทุกเครื่อง และหลังจากที่สาวก Apple ทั้งหลายเรียกร้องกันอยู่นานในที่สุด Steve Jobs และพลพรรคก็ได้จัดการนำคุณสมบัติกล้องหน้า-กล้องหลังมาใส่ไว้ให้กับ iPad 2 กันสมใจอยากเรียบร้อยแล้ว
ซึ่งแม้ว่าจะไม่ได้เป็นกล้องความละเอียดสูงเหมือนอย่างแทบเลตแอนดรอยด์ในเวลานี้ก็ตาม (มาตรฐานทั่วไปที่กล้องหน้า 2MP กล้องหลัง 5MP) แต่ตัวไอแพด 2 นั้นก็จะชดเชยให้กับทุกท่านด้วยความสามารถในการบันทึกวิดีโอ HD 720p, วิดีโอคอลผ่าน FaceTime และโปรแกรมเอฟเฟกต์ภาพฮาๆในเครื่องอย่าง Photo Booth (และใน App Store อีกล้านแปด) ด้วยซึ่งจะทำให้คุณไม่รู้สึกเบื่อเลยสักนิดกับการใช้งานกล้องบนไอแพด 2 
3. iPad 2 ใช้งาน FaceTime ได้เสียที

FaceTime for iPad 2
iPad 2
iPad 2
ในเมื่อมีกล้องหน้า-หลังติดตั้งมาให้ด้วย ไอ้ครั้นจะไม่ใส่ฟีเจอร์นี้มาให้ในไอแพด 2 ก็คงจะเป็นเรื่องที่แปลกอยู่พอสมควรทีเดียวสำหรับแอพพลิเคชัน FaceTime หรือโปรแกรมวิดีโอคอลผ่าน Wi-Fi อันเป็นเอกสิทธิ์เฉพาะของ Apple ซึ่งเริ่มใช้งานกันไปตั้งแต่ iPhone 4 เป็นต้นมา
ซึ่งแน่นอนว่าการใช้งานฟีเจอร์ดังกล่าวบนสมาร์ตโฟนจอเล็กๆนั้นยังไงเสียก็ไม่น่าที่จะสู้การใช้งาน FaceTime ชนิดเต็มรูปแบบบน iPad 2 ที่มีหน้าจอขนาดใหญ่ยักษ์และพื้นที่สำหรับการใช้งานฟังก์ชั่นต่างๆที่เพิ่มมากขึ้นกว่าเดิมไปได้แน่
ทีนี้แหละไม่ว่าจะอยู่ที่ไหนคุณก็จะได้สนุกไปกับการแชตกันแบบเห็นหน้าค่าตากับเพื่อนสนิทมิตรสหายหรือสมาชิกในครอบครัวที่อยู่ห่างไกลกันครบทุกแพลตฟอร์มของ Apple อย่างแท้จริงทั้งในฝั่งของตระกูลเครื่อง Mac, iPhone 4, iPod Touch 4G และล่าสุดกับ iPad 2 ด้วย
4. อัพเกรดความมันส์ด้วยซีพียู A5 แบบ Dual Core ตัวใหม่
iPad 2
iPad 2
ใครว่า iPad ตัวแรกสามารถทำงานได้อย่างรวดเร็วแล้วรับรองได้ว่าคุณต้องอึ้งทึ่งเสียวกันไปตามๆกันกับ iPad 2 ที่มีการปรับสเปคภายในเครื่องให้มีความเร็วแรงโดนใจผู้ใช้งานโปรแกรมหนักๆหรือเกมส์กราฟฟิกสูงๆได้อย่างลื่นไหลมากขึ้น
โดยในไอแพด 2 นั้น Apple ได้จัดการเปลี่ยนชิปเซ็ตประมวลผลภายในเครื่องจากเดิมที่ใช้งานซีพียู Single Core จากยุคแต่เก่าก่อนหันมาใช้งานชิปเซ็ต A5 แบบ Dual Core ตัวเดียวกับใน iPhone 4 ซึ่งจะช่วยให้ความเร็วในการประมวลผลภายในเครื่องเพิ่มขึ้นเป็นสองเท่าตามไปด้วย
iPad 2
iPad 2
ยิ่งเมื่อบวกเข้ากับความจุ RAM ที่เพิ่มมากขึ้นเป็น 512MB ด้วยแล้วก็รับประกันได้เลยว่าคุณจะพบกับประสบการณ์การท่องเว็บที่ลื่นไหลยิ่งขึ้น, ระบบ Multi-tasking ที่มีความสมบูรณ์แบบกว่าเดิมรวมถึงความสามารถในการรองรับเกมส์กราฟฟิกสูงเทียบเท่า PC (แบบเดียวกับ Infinity Blade) ที่กำลังจะมีทยอยตามมาอีกเป็นขบวนต่อไปในอนาคต
5. 3 แอพใหม่จาก Apple ทั้ง Photo Booth, Garageband และ iMovie

Photo Booth for iPad 2

iPad 2
สำหรับแอพพลิเคชันใหม่ที่ได้รับการพัฒนาขึ้นโดยทาง Apple เองเพื่อใช้งานกับ iPad 2 โดยเฉพาะนั้นต้องบอกว่ายิ่งช่วยตอกย้ำภาพความต้องการของพวกเขาที่จะทำให้ไอแพด 2 กลายเป็นแทบเลตที่ตอบสนองความต้องการด้านความบันเทิงของผู้ใช้งานมากยิ่งขึ้นกว่า iPad รุ่นแรก ด้วยแอพพลิเคชันเอฟเฟกต์ภาพ Photo Booth ที่มีติดตั้งมาให้ภายในเครื่องเลยซึ่งจะเพิ่มลูกเล่นการถ่ายรูปผ่านกล้องของไอแพด 2 ไม่ให้รู้สึกน่าเบื่อจนเกินไป
Garageband for iPad 2

 
iMovie for iPad 2

ขณะที่อีก 2 แอพพลิเคชันที่คุณสามารถซื้อหากันได้ง่ายๆบน App Store ทั้ง Garageband ที่จะเปลี่ยนแทบเลตในมือท่านให้กลายเป็นสตูดิโอเพลงขนาดย่อมๆพร้อมเครื่องดนตรีครบวงและ iMovie โปรแกรมสำหรับตัดต่อวิดีโอที่คุณถ่ายมากันได้แบบมืออาชีพซึ่งมีคุณสมบัติแทบไม่ต่างจากบนเวอร์ชันเครื่อง Mac ต่างก็จะช่วยเพิ่มอรรถรสในการใช้งานไอแพด 2 ให้คุณได้มากยิ่งขึ้นไปอีกด้วย
เดี๋ยวไปต่อกันกับอีก 5 เหตุผลดีๆที่คุณควรซื้อ iPad 2 ไว้ใช้งานซักเครื่องกันในหน้า 2 เลยครับ...
 ร่วมเป็นแฟนเพจเรา บน Facebook..ได้ที่นี่เลย!! 

