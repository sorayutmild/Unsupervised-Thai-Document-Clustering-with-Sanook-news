ริชชี่-อรเณศ ดีคาบาเลส นางเอกจาก ละครเรื่องซ่อนเงารัก จากทางช่อง 3 หลังเกิดประเด็นดราม่าเป็นนางเอกเรื่องแยะจนต้องมีการปรับเปลี่ยนตัว ปมร้อนดังกล่าวถูกขยี้ด้วยพิธีกรฝีปากแซ่บ ม้า อรนภา ที่ได้ออกมาแฉความเรื่องเยอะและข้อความที่ตอกกลับชาวเน็ตโดยระบุในทำนองที่ว่าอย่าให้พูดเยอะเพราะไม่อย่างนั้นนางเอกอาจจะได้กลับดอย
เรื่องราวดังกล่าวทำให้ ริชชี่ ถึงกับเอ่ยว่าไม่เป็นไร พี่ม้า ไม่ต้องขอโทษหนู แต่บ้านบนดอยหนูสวยมากนะคะ 
จากประโยคคำพูดของ ริชชี่ ที่บอกว่าบ้านบนดอยสวยมาก ทำให้หลายคนถึงกับอยากจะไปเยี่ยมเยือนบ้านเกิดบนดอยปู่หมืน จังหวัดเชียงใหม่เลยทีเดียว
เพราะก่อนหน้านี้ ริชชี่ เคยบอกไว้ว่าครอบครัวปลูกไร่ชา และทำธุรกิจโฮมสเตย์ อ.ฝาง จ.เชียงใหม่ ซึ่งเร็วๆ นี้นางเอกสายแบ๊วกำลังจะเป็นเจ้าของธุรกิจชาออแกนิคเป็นแบรนด์เป็นของตัวเอง โดยเธอบอกว่าเป็นการเพิ่มตลาดให้ชาวบ้านมีความมั่นคงมากขึ้น 
บอกเลยว่าบ้านบนดอยของ ริชชี่ สวยงามมากและน่าไปเที่ยวสุดๆ ไปเลย 
ทั้งนี้ จากประวัติของนางเอก ริชชี่ อรเณศ เป็นนางเอกลูกครึ่งผสมหลายเชื้อชาติ และมีเชื้อสายชาวเขาเผ่าลาหู่ เกิดและเติบโตมาบนดอยปู่หมื่น จ.เชียงใหม่  ซึ่งดอยปู่หมื่น ชื่อนี้ย้อนไปกว่าร้อยปี ชนเผ่าลาหู่อพยพลงมาจากตอนใต้ของทิเบตเดินทางลงมาเรื่อยๆ จนมาปักหลักที่ขุนเขาแห่งนี้ ผู้นำชนเผ่าคือ ปู่หมื่น ทำงานเป็นรัฐกันชนปกป้องชายแดน ชาวบ้านทั้งหมดเลยเรียกพื้นที่บนดอยตามผู้นำคือ “ดอยปู่หมื่น” ซึ่งปู่หมื่นคือตาทวดของสาวริชชี่นั่นเอง


"ริชชี่" เปิดใจปม "ม้า อรนภา" แฉเรื่องเยอะหากพูดหมดต้องกลับดอย ลั่นยินดีกลับ บ้านหนูสวยมาก
ริชชี่ นางเอกเชื้อสายลาหู่ สานต่อพระราชดำริในหลวง ร.9 เพื่อชาวเขา
