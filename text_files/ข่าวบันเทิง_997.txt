
ทำเอาแฟนคลับงงกันเป็นแถว เมื่อร็อกเกอร์ชื่อดัง เสก โลโซ โพสต์ภาพอุ้มเด็กน้อยวัยแบเบาะหน้าตาจิ้มลิ้ม อายุ 3 เดือน ยืนยิ้มอยู่เคียงคู่กับแฟนสาว แซนด์วิช ปภาดา โดยเฉพาะแคปชั่นที่อ่านแล้วต้องแสดงความยินดี ระบุว่า...
"ขอแนะนำ น้องลีออง {LEON} ด.ช.พัฒนศักดิ์ ศุขพิมาย {9 ก.ค.ปีระกา} ลูกชายคนล่าสุดของเฮียเองจ้าาา ... {ลูกคุณแซนด์วิช ปภาดา โชติกวณิชย์}"
ซึ่งแฟนคลับหลายคนเข้ามากดไลค์และคอมเม้นต์กันมากมาย บางส่วนยังไม่แน่ใจว่าเป็นเรื่องจริง แต่เมื่อได้เห็นภาพ พี่เสก อุ้มลูกชายเข้าเฝ้ากราบสักการะ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เพื่อความเป็นสิริมงคล ก็ต่างเข้ามาแสดงความยินดีกับสมาชิกใหม่ของครอบครัวศุขพิมายกันเป็นจำนวนมาก
 