ในปี 2014 ที่ผ่านมา วงการบันเทิงมีเรื่องราวมากมายให้ติดตาม ทั้งข่าวดี และข่าวฉาว แต่ส่วนใหญ่จะเทไปทางอย่างหลังมากกว่า เรื่องที่ได้รับความสนใจนอกจากเรื่องรักๆเลิกๆ คงหนีไม่พ้นเรื่อง "แฉ" ปีนี้มีดารานักแสดงหลายคนที่เข้าข่าย ทั้งเป็นคนแฉและเป็นฝ่ายถูกแฉ ซึ่งแน่นอนว่า คงไม่มีใครอยากเป็นฝ่ายถูกแฉ หรือลุกขึ้นมาแฉใครให้เป็นประเด็น ถ้าไม่เหลือทนจริงๆ...
 
บุ๋ม ปนัดดา ถูกทีมงาน EFM จัดฉากแฉบุ๋ม ปนัดดา ถูกช่างแต่งหน้าปริศนาโฟนอินแฉพฤติกรรมเหวี่ยงวีนกลางรายการ EFM เจ้าตัวสืบจนจับได้ว่าคนโทรเข้ามาไม่ใช่คนนอกแต่เป็นทีมงานด้วยกันเอง โปรดิวเซอร์ยอมรับจัดฉาก ด้าน บุ๋ม ปนัดดา แถลงทั้งน้ำตา ไม่เคยทำให้เวทีนางสาวไทยเสื่อมเสีย 
 

กัสจัง ถูกแฉคลิปเสียงหลุดจ้องทำลาย โดม ด่าใหม่ ดาวิกาจู่ๆก็มีคนปล่อยคลิปเสียง อ้างว่าเป็นของนักร้องหนุ่มชื่อดัง อดีตแฟนของสาว "กัสจัง จิรันธนิน" เนื้อหาในคลิปฝ่ายชายโทรศัพท์ไปถามฝ่ายหญิงว่าทำไมถึงต้องให้เพื่อนเปิดแอคเคาท์ด่าตัวเอง ซึ่งสาวกัสจัง ออกมาโต้ว่าคลิปถูกตัดต่อ ทางด้านอดีตแฟนหนุ่ม โดม ปกรณ์ ลัม ขอไม่พูดอะไรเพราะอยากให้จบ ความจริงทุกคนคงรู้กันอยู่แล้วว่าเป็นยังไง  ยังไม่หมดแค่นั้นเมื่อ กัสจัง ถูกแฉจ้อความไลน์ ด่านางเอก ใหม่ ดาวิกา ว่า "โง่" ก่อนจะออกมาขอโทษที่ทำไปโดยรู้เท่าไม่ถึงการณ์
 

โฟกัส แฉผู้ชายที่คบไม่ให้เกียรติ ที่แท้คือ บอม ธนินดาราสาววัยใส "โฟกัส จีระกุล" โพสต์คลิประบายความในใจ "ฝากถึง..คนที่คุณก็รู้ว่าใคร" ซึ่งคลิปดังกล่าว สาวโฟกัส พูดถึงผู้ชายคนหนึ่งที่ไม่ให้เกียรติกัน เนื่องจากช่วงเวลาที่คบหาดูใจกันอยู่ กลับไม่เปิดเผยสถานะว่าคบกัน งานนี้ขุดไปขุดมาเลยเจอตอ ว่าผู้ชายคนนั้นคือพระเอกดาวรุ่ง บอม ธนิน ซึ่งภายหลังฝ่ายชายก็ออกมาแถลงข่าวว่า เคยคบหาดูใจกับสาวโฟกัสจริง 
 

เมย์ แฉ สารวัตรโจ้ ซุกเงิน 230 ล้าน"เมย์ พิชญ์นาฏ" ถูกกล่าวหาว่าคบกับ "สารวัตรโจ้" อดีตคู่หมั้นหนุ่มเพราะจ้องสูบเงิน เจ้าตัวเลยโพสต์อินสตาแกรมร่ายยาวชี้แจงข้อเท็จจริงต่างๆ โดยโพสต์ข้อความที่ฝ่ายชายส่งมาหา ในข้อความดังกล่าว สารวัตรโจ้ บอกว่าตัวเองมีเงินซุกไว้อยู่กับนอมินีกว่า 230 ล้าน แต่เนื่องจากเป็นข้าราชการตำรวจ ไม่อยากฝากธนาคารเพราะขี้เกียจโดนภาษี ก่อนที่สาวเมย์จะเอาของที่อดีตคู่หมั้นไปขายเอาเงินทำบุญ แม้จะจบความรักไม่สวยนัก แต่ก็ถือว่า อโหสิกรรม! 
 

เปิ้ล ไอริณ แฉแหลก ดีเจแมน ขอนอนด้วยหลังจาก เปิ้ล ไอริณ ออกมาโพสต์ข้อความพาดพิง ใบเตย อาร์สยาม ว่าเป็นเมียขี้หึง!! เพราะภาพฉากแลกลิ้นในละคร ระหว่างสาวเปิ้ล กับ ดีเจแมน หลุดออกมาทำให้ ใบเตย ไม่พอใจสั่งตัดฉากนั้นทิ้ง ซึ่ง เปิ้ล ได้โพสต์ภาพฉากเลิฟซีนกับ ดีเจแมน อีกครั้ง พร้อมด้วยข้อความแฉว่า หลังถ่ายฉากจูบเสร็จ ฝ่ายชายขอไปนอนด้วย ทางฝ่ายดีเจแมน ออกมาโต้ว่า เคยแซวขอนอนด้วยแค่ครั้งเดียว ไม่ใช่ 3 ครั้งอย่างที่เป็นข่าว ซึ่งเรื่องที่ดูเหมือนจะยืดเยื้อก็จบลงที่ทั้งสองฝ่ายต่างเงียบ ต่างคนต่างอยู่ดีกว่า 
 

วาววา ถูกผู้จัด ตู่ ปิยวดี ปลดกลางอากาศ แฉไร้วินัยตู่ ปิยวดี มาลีนนท์ ผู้จัดละครช่อง 3 ได้ออกมาให้สัมภาษณ์ กรณีปลดนางเอกสาว วาววา ณิชารีย์ กลางอากาศ โดยให้เหตุผลว่าพฤติกรรมไม่เหมาะสมกับการเป็นนักแสดงซึ่งต้องมีวินัยอย่างสูงทั้งในเรื่องของมารยาทและการวางตัว ทางด้านนางเอกสาวก็โพสต์ข้อความขอโทษถึงผู้จัดว่า "ดีกันนะ" ซึ่งทำให้หลายคนยิ่งวิจารณ์ว่านางเอกคนนี้ ไม่รู้จักกาละเทศะจริงๆ ซึ่งต่อมานางเอกสาวยังถูก อุ๊บ วิริยะ แฉซ้ำว่า ไร้วินัย นิสัยแย่ ชาตินี้ไม่ขอร่วมงานอีก
 

หมาก ถูกแฉข้อความไลน์ ด่าแม่ มิ้นต์ หยาบคายทำเอาแฟนคลับของหมาก ปริญ และ มิ้นต์ ชาลิดา ช็อกไปตามๆกัน หลังมีภาพการสนทนาผ่านไลน์หลุดออกมา ซึ่งในข้อความปรากฎเป็น หมาก ปริญ ใช้ถ้อยคำหยาบคายด่าแม่ของ มิ้นต์ ชาลิดา จากนั้น หมาก ได้ตั้งโต๊ะแถลงข่าวยอมรับว่าข้อความดังกล่าวเป็นของตัวเองจริง และได้ขอโทษที่ทำให้ทุกคนผิดหวัง โดยสาเหตุที่เกิดขึ้นนั้น หมาก ไม่ขอเปิดเผยรายละเอียด ล่าสุด ฝ่ายแม่มิ้นต์ ถูกแฉว่า ใช้อินสตาแกรมส่วนตัวไปด่าแฟนคลับหมาก ทำให้หลายคนเริ่มลังเลซะแล้วว่างานนี้ หมาก อาจไม่ได้เป็นคนผิดฝ่ายเดียว

น้ำเพชร ถูกขุดประวัติแฉ เคยเป็นพริตตี้โชว์หวิว ยอมรับทำจริงเกิดความวุ่นวายในกองประกวดมิสไทยแลนด์ยูนิเวิร์ส เมื่อมีผู้ตั้งอินสตาแกรมขึ้นมาแฉประวัติสาว "น้ำเพชร สุณัณณิการ์ กฤษณสุวรรณ" รองชนะเลิศอันดับ 2 มิสยูนิเวิร์สไทยแลนด์ 2014 โดยมีการโพสต์ข้อมูลมากมาย รวมถึงภาพสุดหวิวที่ น้ำเพชร เคยรับจ๊อบเป็นพริตตี้ ก่อนที่กองประกวดจะตัดสินใจให้ สาวน้ำเพชร พ้นตำแหน่ง เจ้าตัวแถลงทั้งน้ำตา เคยเป็นพริตตี้จริง แต่ไม่เคยมีเสี่ยเลี้ยงหรือขายตัว 
 

มหากาพย์แฉสาวไส้ ระหว่าง เสก โลโซ และ กานต์ ภรรยาเรียกว่าเป็นมหากาพย์ก็คงไม่ผิด เพราะการแฉกันระหว่างร็อกเกอร์ชื่อดัง เสก โลโซ กับภรรยา กานต์ วิภากร นั้นเป็นไปอย่างดุเดือดและยืดเยื้อ เริ่มจากฝ่ายภรรยาเริ่มโพสต์ข้อความด่าว่าทนไม่ไหวกับพฤติกรรมสามี ก่อนจะแฉข้อความการถกเถียงด่าทอกันในไลน์ รวมทั้งรูปที่ร็อกเกอร์ดังส่งรูปโชว์ของลับมาด่า ทางด้าน เสก ก็ไม่ทน ขอแฉกลับว่าภรรยาทั้งปลอมลายเซ็น หนุนให้เสพยา และอีกหลายเรื่อง ก่อนที่จะมีการฟ้องหย่า สุดท้าย ความสัมพันธ์ของทั้งคู่ก็ยากจะประสาน จบลงด้วยการแยกทางรอบ 2 
 

ยกทรงดำในตำนาน ไอด้า แฉกิ๊กสามี แอมมี่จู่ๆคุณแม่สุดแนว "ไอด้า ไอรดา" ภรรยาของ "แอมมี่ the bottom blues" ซึ่งขณะนี้แยกกันอยู่ ก็ได้โพสต์ภาพยกทรงสีดำ พร้อมเมนชั่นไปหาหญิงสาวคนหนึ่ง พร้อมข้อความว่า "#ลืมไส้ในมาเอาไปให้ไวด้วยค่า #ส่วนสามีที่พี่ลืมไว้ #ไม่เป็นไร #ไม่ต้องคืนก็ได้จ้า" ทำให้หลายคนเข้าไปให้กำลังใจ ไอด้า มากมาย พร้อมเกิดแฮชแท็ก #ทีมไอด้า เพื่อเป็นกำลังใจ ฝ่ายสาวคู่กรณีออกมาโต้ว่าไม่เป็นความจริง และไม่ได้แย่งนักร้องหนุ่มมาจากใคร ต่อมา แอมมี่ ก็ออกมายอมรับว่าตนเองผิดเองที่นอกใจ สุดท้ายทั้งคู่ก็จบลงด้วยการแยกทาง เหลือพันธะเดียวที่มีร่วมกันคือ การเป็นพ่อและแม่ของ น้องลัลลาเบล 