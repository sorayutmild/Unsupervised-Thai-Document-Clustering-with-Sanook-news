(27 ม.ค.) จากกรณี นายสุทิน ธราทิน หัวหน้าหน่วยรักษาความปลอดภัย กองทัพประชาชนโค่นระบอบทักษิณ (กปท.) ถูกยิงบริเวณเดินขบวนคัดค้านการเลือกตั้งล่วงหน้า บริเวณหน่วยเลือกตั้งหน้าวัดศรีเอี่ยม ย่านบางนา เป็นเหตุทำให้เสียชีวิต เมื่อวันที่ 26 มกราคมที่ผ่านมา
นายสุทิน ธราทิน เกิดเมื่อวันที่ 29 กรกฎาคม 2504 อายุ 52 ปี ชาวจังหวัดนครศรีธรรมราช เป็นเอ็นจีโอที่ทำงานในองค์กรสถาบันชุมชนท้องถิ่นพัฒนา (LDI) ซึ่งมีความใกล้ชิดกับ นายสมศักดิ์ โกศัยสุข อดีตเลขาธิการสหพันธ์แรงงานรัฐวิสาหกิจสัมพันธ์ (สรส.) และหัวหน้าพรรคการเมืองใหม่ โดยนายสุทินเป็นทั้งผู้ร่วมก่อตั้งพรรค และยังดำรงตำแหน่งรองผู้อำนวยการพรรค เคยเคลื่อนไหวเป็นผู้ปฏิบัติงานในช่วงการชุมนุมขององค์การพิทักษ์สยาม (อพส.) ร่วมกับนายทศพล แก้วทิมา แกนนำ อพส.อีกคนหนึ่ง  กระทั่งเมื่อวันที่ 18 มิ.ย. 2556 นายสุทินได้ร่วมแถลงข่าวก่อตั้งกองทัพประชาชนโค่นระบอบทักษิณ (กปท.) ร่วมกับ นายทศพล ที่โรงแรมตรัง ก่อนที่จะร่วมเปิดตัวอย่างเป็นทางการที่ราชตฤณมัยสมาคม (สนามม้านางเลิ้ง) และนัดชุมนุมใหญ่ที่สวนลุมพินี ซึ่งนายสุทินยังเป็นหัวหน้าหน่วยรักษาความปลอดภัยให้กับ กปท. กระทั่ง กปท.ได้เข้าร่วมกับ กปปส.ในปัจจุบัน
ผลงานที่ผ่านมา
1. หยุดการแปรรูปการรถไฟแห่งประเทศไทย2. ร่วมยกร่าง พรบ. ประกันสังคม นำเสนอต่อรัฐบาลจนกระทั่งเกิดการ ตราเป็น พรบ.3. การฟื้นฟูชุมชน เข้มแข็งแก้ปัญหาวิกฤติชาติ- การริเริ่มชุมชนสวัสดิการเพื่อช่วยเหลือคนในชุมชน- การสนับสนุนให้เกิดวิทยุชุมชน- การสนับสนุนและการจัดทำเวทีพลเมืองไทยเพื่อร่วมกันพัฒนาข้อเสนอทางนโยบาย- การสนับสนุนให้เครือข่ายอาสาสมัครในพื้นที่มีการรวมกลุ่มรวมตัวเป็นประชาสังคม จังหวัด- การผลักดันให้พลังทางสังคมอื่นๆ ได้เข้ามาร่วมแก้ปัญหายาเสพติด4. การพัฒนานโยบายวาระแห่งชาติว่าด้วยการเกษตรอินทรีย์5. สนับสนุนให้เกิดการบำบัดยาเสพติดทางเลือก
เปิดคลิปปะทะเดือดวัดศรีเอี่ยม ยิงสนั่น! "สุทิน ธราทิน" ดับ
ยิงดับ ‘สุทิน ธราทิน‘ แกนนำ กปท. ปะทะเดือดหน้าวัดศรีเอี่ยม