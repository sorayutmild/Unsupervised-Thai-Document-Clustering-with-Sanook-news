
เรียกได้ว่าเป็นหนึ่งในวันสำคัญของชีวิตที่สมบูรณ์แบบเป็นที่สุด สำหรับงานแต่งชมพู่ น็อต ที่บรรยากาศพิธีฉลองมงคลสมรสของทั้งคู่ "ชมพู่ อารยา" และ "น็อต วิศรุต" สมกับตำแหน่ง "สะใภ้หมื่นล้าน" จัดงานอย่างยิ่งใหญ่อลังการ ณ โรงแรมพลาซ่า แอทธินี ท่ามกลางแขกที่ร่วมมาแสดงความยินดีกันแทบจะทั้งวงการบันเทิง
นอกจากพิธีแต่งงานหรูหราโอ่อ่าที่ใครๆ ก็ต้องพูดถึง เสื้อผ้าคอสตูมของฝ่ายเจ้าสาวก็เป็นที่กล่าวขานไม่แพ้กัน หลังจากที่เมื่อช่วงบ่าย สาวชมพู่ ปรากฏตัวพร้อมกับชุดของดีไซเนอร์ Elie Saab Haute Couture ที่งานแถลงข่าวแต่งงาน ก่อนที่จะสร้างความฮือฮากับชุดแต่งงานของ Giambattista Valli Haute Couture
และขอปิดท้ายด้วยชุดงานปาร์ตี้หลังพิธีแต่งงานกับชุดสีขาวเก๋ๆ จากดีไซเนอร์ Christian Dior ที่ทั้งหมด 3 ชุดในวันนี้ ต่างอิมพอร์ตมาจากต่างประเทศทั้งนั้น แว่วมาว่ารวมมูลค่าของคอสตูมทั้งหมด ไม่ต่ำกว่า 10 ล้านบาทเลยเดียว...
ขอบคุณภาพจากอินสตาแกรม @ploychava @aeypannatorn @selfiprint @plazaatheneebangkok @lofficielthailand