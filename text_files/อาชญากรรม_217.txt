(29 ต.ค.)  ความคืบหน้าคดีสังหาร "เอ็กซ์ จักรกฤษณ์ พณิชย์ผาติกรรม" จากการทำงานของตำรวจชุดสืบสวนเท่าที่มีการเก็บหลักฐานหลาย ๆ และมีการตัดปมต้องสงสัยออกไปจนกระทั่งเหลือเพียงปมขัดแย้งในครอบครัวส่วนจะมีการโยงไปถึง หมอนิ่ม หรือ พญ.นิธิวดี ภรรยาของเอ็กซ์ จักรกฤษณ์ นั้น เจ้าหน้าที่ตำรวจเปิดเผยว่าจากการสอบปากคำ 4 รอบยังไม่มีข้อพิรุธแต่อย่างใด 
ทั้งนี้ ทีมสืบสวนสอบสวนเริ่มมีข้อมูลที่ชัดเจนขึ้นในหลายมิติแล้ว ทั้งในเรื่องของการทำประกันชีวิตที่ "เอ็กซ์ จักรกฤษณ์" ทำไว้วงเงิน 14 ล้านบาทและระบุชื่อคนรับผลประโยชน์ไว้คือ มอบให้กับภรรยาและลูกสาวคนโต
ล่าสุดวันนี้ พล.ต.ท.คำรณวิทย์ ธูปกระจ่าง ผู้บัญชาการตำรวจนครบาล เรียกประชุมชุดสืบสวนคลี่คลายคดีโดยระบุหลังประชุมว่า ขณะนี้สอบปากคำพยานในคดีไปแล้ว กว่า 42 ปาก โดยอยู่ระหว่างการรวบรวมพยานหลักฐานให้มากพอเพื่อที่จะพิจารณาขออนุมัติออกหมายจับต่อไป
อย่างไรก็ตาม ในส่วนของประเด็นขัดแย้งครอบครัว เชื่อได้ว่าผู้ที่มีส่วนเกี่ยวข้องจะเป็นคนใกล้ชิด พ.ญ.นิธิวดี ภู่เจริญยศ ส่วนการสอบปากคำทหารที่ดูแลความปลอดภัย ทั้ง 4 ปากนั้น ปฏิเสธไม่เคยเห็นความขัดแย้งของครอบครัวของ พ.ญ.นิธิวดี แต่อย่างใด เนื่องจากรับงานดูแลความปลอดภัย ช่วงที่ นายจักรกฤษณ์ อยู่ในเรือนจำ 
ก่อนหน้านี้ ทีมสืบสวนสอบสวนนครบาลได้ให้น้ำหนักในเรื่องของปมขัดแย้งระหว่าง ครอบครัวแพทย์หญิงนิธิวดี และนายจักรกฤษณ์มากขึ้น เนื่องจากมีพยานหลายปากให้การสอดคล้องกันว่า เอ็กซ์ จักรกฤษณ์ เคยมีเรื่องทะเลาะวิวาทกับคนในครอบครัวของฝ่ายภรรยา ถึงขึ้นขู่อาฆาตเอาชีวิต เพราะผู้เสียชีวิตเคยบันทึกเสียงคำพูดคุยของญาติผู้ใหญ่ฝ่ายหญิงและคนในครอบครัวไว้ หลังจากมีการพูดคุยโทรศัพท์กัน แต่ปลายสายยังไม่ได้วางสาย ทำให้ได้ยินข้อความต่าง ๆ ที่กลุ่มคนเหล่านั้นพูดคุยกัน และได้เดินทางไปต่อว่าถึงที่บ้านในทันที เพราะรู้ว่าคนในครอบครัวภรรยาคิดไม่ดีกับตัวเองและหวังในทรัพย์สมบัติ
(ข้อมูลจาก innnews และ Thaipbs)
>>>คลิกอ่านต่อ: ลูกสาวเอ็กซ์ จักรกฤษณ์ หอมแก้มพ่อผ่านทีวี