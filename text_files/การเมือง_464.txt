นายกรัฐมนตรี ยื่นสำเนาเอกสารภาพแผนผังบุคคลกลุ่มหนึ่งให้ "ประวิตร" ระหว่างการประชุมสภาพิจารณางบประมาณ วันที่ 2
มีรายงานว่า ช่วงเวลาประมาณ 15.00 น. ระหว่างการประชุมสภาผู้แทนราษฎรสมัยวิสามัญพิจารณาร่างพระราชบัญญัติงบประมาณรายจ่าย ประจำปีงบประมาณ พ.ศ.2563 ในช่วงหนึ่งของการประชุม พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ยื่นสำเนาเอกสารลับ ซึ่งเป็นแผนผังรายชื่อและรูปภาพบุคคลกลุ่มหนึ่งให้แก่ พล.อ.ประวิตร วงษ์สุวรรณ รองนายกรัฐมนตรีฝ่ายความมั่นคง ก่อนที่ พล.อ.ประยุทธ์ จะเดินทางออกจากห้องประชุมเพื่อไปปฏิบัติภารกิจต่อ