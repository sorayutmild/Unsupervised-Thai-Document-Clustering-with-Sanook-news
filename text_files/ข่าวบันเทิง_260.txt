ช็อกวงการบันเทิง ท็อป ดารณีนุช ปิดฉากรักกับสามี 22 ปี เผยใจแยกทางกันแล้ว  
เป็นข่าวครึกโครมในวันนี้เมื่อสื่อบันเทิงคมชัดลึกฉบับวันที่ 24 กุมภาพันธ์ 2558 ได้นำเสนอเรื่องครอบครัวของ "ท็อป ดารณีนุช" ที่ได้ออกมาเปิดใจว่าได้ตัดสินใจแยกทางกับสามี "อู๋ กฤต โพธิปิติ" ได้ประมาณปีกว่าแล้ว
เป็นเรื่องที่หลายคนแทบไม่อยากเชื่อเพราะครอบครัวนี้เฮฮาและอบอุ่นมาก จากที่สื่อได้รับรู้คือฝ่ายสามีของ ท็อป จะเป็นคนเรียบร้อยไม่ค่อยพูด ทำงานบ้านแทนภรรยาทุกอย่าง แต่เพราะอะไรถึงได้แยกทางกัน?? 
และก่อนหน้านี้ในอินสตาแกรมของ ท็อป ดารณีนุช ได้โพสต์ภาพครอบครัวเมื่อต้นปี 2557 แต่ต่อมาภาพดังกล่าวไม่ได้เห็นอีกเลย เจ้าตัวโพสต์เพียงภาพลูกชายทั้งสองคนที่โตเป็นหนุ่มแล้วพร้อมๆ กับการทำกิจกรรมปั่นจักรยานกัน 3 แม่ลูกเท่านั้น
นอกจากนี้ ท็อป ดารณีนุช ยังเคยโพสต์ข้อความที่อ่านแล้วชวนเศร้าซึ่งมีแฟนคลับหลายคนต่างเข้ามาให้กำลังใจกันอย่างล้นหลาม  ล่าสุดในเมื่อสัปดาห์ก่อนหน้านี้เจ้าตัวได้โพสต์ข้อความว่า 
1. หากไม่มีใครรัก จงรักตัวเอง 2 จงใช้ความรักตัวเองชนะ รักที่ไม่จริงใจ 3. ในชีวิตคู่การเข้าใจผิด อันตรายน้อยกว่าการ ไม่เข้าใจกัน 4. การไม่เข้าใจกัน หมายถึง เราจะต้องเข้าใจกันให้มากขึ้น 5. คำพูดเหมือนรูปถ่าย สร้างขึ้นง่ายแต่จางหายยาก 6. ความโกรธมีหน้าที่เพียงทำลายคนที่เรารัก และคนที่รักเรา 7. จงใส่ใจกับคนที่ยังอยู่ และ จงเรียนรู้จากคนที่เลือกเดินจากไป 8. ความรักที่เรากำหนดได้ คือ ความรักในใจเราไม่ใช่ใจใคร 9. บทเรียนสุดท้ายที่ความรักจะสอนเรา คือ ปล่อยวาง สุดมือสอย ก็ ปล่อยมันไป
และเรื่องราวของ ท็อป ดารณีนุช กับบทสรุป 22 ปีความรักที่ปิดฉากเกิดจากสาเหตุอะไร วันนี้เจ้าตัวมาอัดรายการศึกน้ำผึ้งพระจันทร์ ซึ่งสื่อมวลชนได้ไปรอสัมภาษณ์กันเป็นจำนวนมาก  ติดตามรายละเอียดได้ที่นี่ Sanook! News ในช่วงเวลา 18.00 น. 