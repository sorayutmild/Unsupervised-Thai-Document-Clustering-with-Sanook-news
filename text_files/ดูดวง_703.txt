เช็กดวงแม่น ๆ จากหมอดูชื่อดังจาก Sanook! Horoscope เพื่อเป็นแนวทางในการวางแผนชีวิตและเตรียมรับมือกับการเปลี่ยนแปลงของดวงดาว ในช่วงปักษ์หลังระหว่าง วันที่ 16 – 31 พฤษภาคม 2562 
2 ราศีที่ดวงเฮง มีเกณฑ์เด่นชัดเรื่องโชคลาภ ได้แก่ ราศีพฤษภ , ราศีเมถุน
 
ราศีพฤษภ (14 พ.ค. - 13 มิ.ย.)
การงาน การเงิน  ทางด้านการงานของชาวราศีพฤษภในปักษ์นี้ จะมีการเดินทางด้านการงานไปต่างจังหวัด หรือต่างประเทศ มีความสำเร็จทางด้านการงานอย่างเด่นชัด จะได้รับเกียรติ หรือการยกย่องให้เป็นผู้นำในงานสำคัญ หรือเลื่อนตำแหน่งอย่างเด่นชัดที่สุด ทางด้านการเงิน มีความสมบูรณ์ในโชคลาภเป็นอย่างมาก ไม่ติดขัด
ความรัก  ทางด้านความรักของชาวราศีนี้ ในคนที่มีเจ้าของแล้ว ปักษ์นี้ความรักของคุณค่อนข้างที่จะลงตัว มีความสุขกับคนรู้ใจ ทำอะไรก็จะมีความเอื้ออาทรซึ่งกันและกันเป็นอย่างมากค่ะ  สำหรับคนโสด จะได้พบคนรู้ใจมาใกล้ชิดและยังมีเกณฑ์โชคดีทางด้านการเดินทางด้วย
ครอบครัว  ทางด้านครอบครัว ปักษ์นี้มีข่าวดีเกี่ยวกับเรื่องของโชคลาภ แต่ต้องระวังสุขภาพไว้บ้างนะคะ เพราะมีเกณฑ์เกิดเจ็บป่วยเพราะแพ้อากาศ และรู้สึกอ่อนเพลีย เบื่อหน่าย ลองเปลี่ยนบรรยากาศด้วยการเดินทางไปพักผ่อนบ้าง สุขภาพจะดีขึ้น

ราศีเมถุน (14 มิ.ย. - 14 ก.ค.)
การงาน การเงิน  ทางด้านการงานของชาวราศีเมถุนในปักษ์นี้ คุณจะมีความสำเร็จเกิดขึ้นอย่างไม่คาดคิด จะได้รับคำชมเชยจากผู้ใหญ่ ได้รับรางวัลในการทำงาน มีมิตรเพื่อนร่วมงานที่ดีรอให้ความช่วยเหลือสนับสนุน หากคุณจะหาช่องทางในการทำงานนอกเหนือจากงานประจำจะได้รับข่าวดี และอาจจะมีงานใหม่เข้ามาในระยะนี้ด้วย ทางด้านการเงิน เด่นชัดในด้านโชคลาภ และรายได้พิเศษที่จะมีเข้ามาในปักษ์นี้
ความรัก  ทางด้านความรักสำหรับคนโสดในปักษ์นี้ มีเกณฑ์ดีในด้านความรัก อาจจะได้พบกับคนนิสัยดีที่มีความน่ารัก ดูมีเสน่ห์ แต่ความรักในช่วงนี้อย่ามุ่งหวังการคบหาในระยะยาว  สำหรับคนมีเจ้าของแล้ว ปักษ์นี้ให้ระวังความขัดแย้งที่รุนแรงค่ะ อย่าใจร้อน
ครอบครัว  ทางด้านครอบครัว ขอให้ระวังปัญหาสุขภาพของผู้สูงอายุ อาจจะป่วยกะทันหัน ในครอบครัวมีเกณฑ์การเดินทางไกล ขอให้ทำบุญทำทาน ปล่อยนก ปล่อยปลา จะมีสิ่งดี ๆ เกิดขึ้นในครอบครัว 