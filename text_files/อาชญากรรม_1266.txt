จากกรณีของคดีฆาตกรรมที่คนร้ายใช้จอบเป็นอาวุธตีศีรษะ นายเดวิด วิลเลียม มิลเลอร์ และ น.ส.ฮานนาห์ วิทเธอริดจ์ 2 นักท่องเที่ยวชาวอังกฤษจนเสียชีวิต ที่เกาะเต่า จ.สุราษฎร์ธานี เหตุเกิดเมื่อวันที่ 15 ก.ย. ที่ผ่านมา
ผู้สื่อข่าวรายงานว่า (13 ต.ค.) แฟนเพจเฟซบุ๊ก CSI LA ซึ่งติดตามตรวจสอบคดีดังกล่าว ได้สัมภาษณ์ นายฌอน แมคแอนนา นักท่องเที่ยวชาวสกอตแลนด์ เพื่อนของนายเดวิด ซึ่งเคยตกเป็นผู้ต้องสงสัย แต่ดีเอ็นเอจากหลักฐานในที่เกิดเหตุเป็นของชาวเอเชีย จึงพ้นข้อกล่าวหาไป ถึงประเด็นที่เพจ CSI LA สงสัย ซึ่งนายณอนก็ตอบมาดังนี้
1.เขายังยืนยันว่า เขาได้บาดเเผลเหล่านั้นมาจากการที่รถเขาล้มวันที่ 9 ก.ย. เเต่คำให้การของเเปลกๆ คือเขาบอกว่าเขามาถึงเมืองไทยเเละเดินทางเข้าเกาะเต่า 9 ก.ย.
2. เขาบอกเขามี ภาพ cctv จากบาร์ วันที่ 10 เเละ 11
3 เขาบอกว่าตำรวจตรวจเลือด ตรวจกีตาร์เเล้ว ซึ่งตรงกับ DNA ของเขา
4. หลังจากรถเขาล้ม เขาไปทำงานที่ร้านสอนดำน้ำ เเละคนเหล่านั้นก็เห็นเเผลของเขาด้วย
อย่างไรก็ตาม นายณอนได้ส่งภาพบาดแผลมาให้เพจ CSI LA ซึ่งทางเพจตั้งข้อสงสัยว่าเป็นรอยจากการรถล้ม หรือจากรอยมีดบาดกันแน่
ด้าน พล.ต.อ.สมยศ พุ่มพันธุ์ม่วง ผบ.ตร. ให้สัมภาษณ์กับสื่อมวลชน ถึงคดีเกาะเต่าว่า ข้อกล่าวหาในโซเชียลมีเดียที่พูดถึงเรื่องการทำงานของเจ้าหน้าที่ตำรวจถูกวิพากษ์วิจารณ์ว่าจับแพะอยู่นั้น มองว่าเป็นสิ่งดีที่สังคมช่วยกันตรวจสอบในยุคนี้ ต้องทำงานไปตามความยุติธรรมตามหลักกฎหมาย ไม่มีการสร้างหลักฐานเท็จ ทุกคดีทุกกรณี มั่นใจไม่ทำขัดหลักกฎหมาย เกิดประโยชน์ ส่วนอะไรที่เป็นแค่ความคิดไม่น่าเชื่อถือ ไร้สาระ โดยเฉพาะโซเชียลมีเดีย ซึ่งขอเรียกว่า"มโนโซเชียล" เป็นเรื่อง ปัญญาอ่อน หากคนเชื่อไม่มีวุฒิภาวะ