เป็นข่าวมาตั้งแต่ข้ามน้ำข้ามทะเลจากจีนไปเซ็นสัญญาร่วมกันพัฒนาแบบ ลิขสิทธิ์ถูกต้องถึงญี่ปุ่น  จนทำให้เกมบางเกมที่ละเมิดลิขสิทธิ์ต้องโดนผลพวงปิดให้บริการไปบ้างแล้วนะ ครับสำหรับ Naruto Online ของ Tencent Games ค่ายเกมอันดับ 1 ของจีนและอันดับ 4 ของโลก โดยจะพัฒนาร่วมกับค่าย Bandai Namco และ CyberConnect2 Studio ภายใต้การกำกับดูแลของ Shueisha ซึ่งในเบื้องต้นเราได้ทราบว่าตัวเกมจะทำออกมาเป็น Web Based MMORPG เต็มรูปแบบ และในวันนี้ที่งาน Tencent Up+ 2013 งานแถลงข่าวประจำปีของ Tencent Games ก็มีการเปิดตัวเกมนี้อย่างเป็นทางการแล้วครับ

เกมส์ Naruto Online







Naruto Online - Debut Trailer
 
      ข้อมูลเพิ่มเติมจากงานแถลงข่าวเกมก็จะแบ่งเป็นแคว้นและมีหมู่บ้านต่างๆ  ตามในการ์ตูนเป๊ะ ซึ่งเบื้องต้นคอนเฟิร์มแล้ว 5 จาก 8 หมู่บ้าน คือ  หมู่บ้านโคโนฮะ, หมู่บ้านคุโมะ, หมู่บ้านคิริ, หมู่บ้านสึนะ และ  หมู่บ้านอิวะ ตามรูปในแผนที่ด้านล่างครับ



เกมส์ Naruto Online



     ส่วนเนื้อเรื่องของเกมนั้นก็จะเริ่มต้นจากช่วงแรกของการ์ตูนเลย  และจะดำเนินตามเนื้อเรื่องหลักของการ์ตูนมาเรื่อยๆ  ซึ่งแหล่งข่าวแสดงความเห็นไว้ว่า ผู้เล่นไม่น่าจะสร้างตัวละครเองได้  แต่อาจจะได้เลือกเล่นเป็นหนึ่งในตัวละครหลักของเรื่อง แล้วค่อยๆ  รวบรวมพวกพ้องไปเรื่อยๆ มากกว่า  ด้านความสามารถของตัวละครนั้นแต่ละตัวก็จะมีความสามารถแตกต่างกันไป  (น่าจะตามในการ์ตูนอีกเหมือนกัน) อย่างเช่นนารุโตะก็จะมีค่าพลังชีวิตที่สูง  และมี คาถาแยกเงาพันร่าง และ กระสุนวงจักร เป็นสกิลติดตัวมาด้วย  และเมื่อดูจากภาพแล้วน่าจะเลือกตัวละครได้เบื้องต้น 6 ตัวคือ นารุโตะ,  ซาสึเกะ, ร็อค ลี, ซากุระ, เนจิ และ ชิกามารุ



เกมส์ Naruto Online






เกมส์ Naruto Online






เกมส์ Naruto Online



      จากข้อมูลเพิ่มเติมที่เปิดตัวมาในวันนี้ถือว่าเกมน่าสนใจมากเลยทีเดียวครับ  ใครที่อยากดูข้อมูลตัวละครอื่นๆ เพิ่มเติม ก็เข้าไปดูได้ที่เว็บไซต์หลัก http://huoying.qq.com หรือ http://naruto.qq.com นะครับ (เข้าอันไหนก็ได้ไปโผล่เว็บเดียวกัน)
 
ข้อมูลจาก MMOCulture และ Wikipedia




สนับสนุนเนื้อหา
โดย  Ohmdevilz


