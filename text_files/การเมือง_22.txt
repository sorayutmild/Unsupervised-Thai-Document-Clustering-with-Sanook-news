คอหวยจับตา ทะเบียนรถ บิ๊กตู่ นั่งไปเปิดงานมอบบ้านใหม่ 60 หลังแรก แก่ชาวชุมชนบึงบางซื่อ เจ้าตัวเตือนอย่าซื้อเยอะ
วานนี้ (11 ก.ย.) พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้เดินทางไปพื้นที่พัฒนาบึงบางซื่อ เขตจตุจักร เพื่อเป็นประธานในพิธีมอบบ้านให้ชาวชุมชนบึงบางซื่อ ตามโครงการสานพลังประชารัฐ โดยจะมอบทะเบียนบ้านให้แก่ผู้แทนชุมชน จำนวน 1 ราย พร้อมเดินเยี่ยมชมในบ้านหลังต่างๆ
งานนี้ชาวบ้านในชุมชมและคอหวยไม่พลาดจับตาทะเบียนรถประจำตำแหน่งของนายกฯ ซึ่งวันนี้นั่งรถเบนซ์ สีดำ ทะเบียน 4 กศ 29
ทั้งนี้ ก่อนเดินทางกลับ พล.อ.ประยุทธ์ ได้เปิดกระจกโบกมือทักทาย พร้อมระบุว่า ขอให้โชคดีนะ ชาวบ้านจึงตะโกนถามว่า "เลขทะเบียนรถ 429 ใช่ไหม งวดนี้" ทำให้ พล.อ.ประยุทธ์ หัวเราะออกมา ก่อนจะเตือนว่า "อย่าไปซื้อเยอะนะ"

วัดแทบแตก! ใกล้วันหวยออก คนแห่ขอโชคลาภ "ไอ้ไข่ วัดบึงบา" แน่นขนัด
เลขเบิ้ล-เลขดัง ก็มา! หยุดยาวคอหวยแน่น "คำชะโนด" ต้องขยายเวลาเปิดปิด
