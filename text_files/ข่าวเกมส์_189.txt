PS4 vs XB One
ในที่สุดก็เปิดตัวกันครบถ้วนทั้ง 3 ค่ายแล้ว ในสงครามแย่งชิงตลาดเกมส์คอนโซลยุคใหม่ โดย Nintendo มี Wii U ที่ยังเรียกไม่ได้ว่าเป็นเครื่องยุคใหม่เต็มตัว ออกมาวางขายไปก่อน ในขณะที่ไมโครซอฟท์ประกาศเครื่อง Xbox One ชูจุดเด่นที่เครื่องเกมส์แบบ All in One และปิดท้ายที่ PS4 ของโซนี่ ที่ยังคงคอนเซปท์เดิมๆ การใช้งานเดิมๆแทบไม่เปลี่ยนแปลงอะไรมาก นอกจากลูกเล่นของคอนโทรลเลอร์ที่เพิ่มขึ้น
จากการอ่านข่าวข้อมูลเครื่องเกมส์ต่างๆ และนำเอาฟีเจอร์ ระบบการเล่น ทุกอย่างมาวิเคราะห์กันดูแล้ว บรรดาเกมเมอร์และสื่อเกมส์เมืองนอกต่างๆลงความเห็นเป็นเสียงเดียวกันว่า PS4 ดูจะมีภาษีดีกว่าเครื่องคู่แข่งแทบจะทุกๆด้าน และน่าจะเป็นผู้กำชัยชนะในสงครามคอนโซลยุคนี้ไปได้ หากไม่มีอะไรพลิกล็อคเกิดขึ้น ซึ่งสื่อเมืองนอกได้วิเคราะห์เหตุผลที่ PS4 จะชนะมา 10 ข้อดังนี้
เหตุผลที่ 10 เพราะ Wii U ล้มเหลว
จากปกติที่นินเทนโดจะเน้นลูกเล่นใหม่ๆแทนที่กราฟฟิกและสเปกเครื่องที่ล้ำยุค มาครั้งนี้นินเทนโดได้ผสานลูกเล่นจากเครื่อง Wii เดิมมาผสมกับสเปกเครื่องที่เพิ่มขึ้น พร้อมกับลูกเล่นใหม่อย่างจอยที่หน้าตาเหมือนแท็บเล็ท แต่ก็ไม่ประสบความสำเร็จ เนื่องจากราคาเครื่องที่ค่อนข้างแพง แต่สเปกไม่ได้ต่างกับคู่แข่งมากนัก แถมเกมส์ก็มีให้เล่นน้อย ยอดขายจึงลดลงๆเรื่อยๆ ก็เท่ากับว่าตอนนี้นินเทนโดยังไม่ใช่คู่แข่งคอนโซลของ PS4 ตราบใดที่นินเทนโดยังไม่ปล่อยเครื่องใหม่ออกมาสู้
เกมส์ PS4
เหตุผลที่ 9 Xbox One บังคับออนไลน์
ล่าสุดมีคำให้สัมภาษณ์จากปากของผู้บริหาร Xbox One ท่านหนึ่ง (http://www.youtube.com/watch?v=DxkEe_l7S3g) ว่า "Xbox One เป็นเครื่องเกมส์สำหรับผู้ใช้อินเตอร์เน็ตเท่านั้น ถ้าไม่มีเน็ตก็ไปเล่นเครื่องอื่น (ในที่นี้หมายถึง XB360)" เป็นระบบที่บังคับและเจาะจงลูกค้ามากเกินไป แม้ว่าจะเข้าใจที่ไมโครซอฟท์ต้องการทำระบบป้องกันการเล่นแผ่นผี เพื่อแก้ตัวจากสมัย XB360 แต่แบบนี้มันก็เกินไป สุดท้ายเกมเมอร์ที่ไม่ชอบให้ถูกบังคับก็จะหนีไปซื้อ PS4 กันหมด
เกมส์ Xbox One
เหตุผลที่ 8 PS4 ดูจะทำการบ้านมาดี และหมายจะเอาชนะ XB One ให้ได้
จากสงครามคอนโซลในยุคที่แล้ว PS3 พลาดท่าอย่างมากในหลายๆด้าน ครั้งนี้ทางโซนี่จึงดูจะเตรียมตัวมาดีกว่าที่ผ่านๆมา ไม่ว่าจะเป็นการศึกษาจุดอ่อนของคู่แข่ง และโปรโมทในจุดที่คู่แข่งไม่มี ดังจะเห็นจากงาน E3 2013 ที่เพิ่งผ่านมาว่า PS4 เผยจุดเด่นที่ XB One ไม่มีแทบทั้งสิ้น ไม่ว่าจะเป็นไม่บังคับออนไลน์ ใช้แผ่นมือสองได้ เพิ่ม HDD ได้ตามใจ และ ฯลฯ
เกมส์ PlayStation 4
เหตุผลที่ 7 PS4 พัฒนาเกมส์ลงได้ง่ายขึ้น
จากยุค PS3 ทางโซนี่เอาแต่ใจตัวเอง สร้างแต่นวัตกรรมเฉพาะตัวที่ผู้อื่นใช้งานได้ยาก ก็เลยทำให้ผู้สร้างเกมส์ป้อนให้น้อย เกมส์ MultiPlatform ก็ห่วยกว่าชาวบ้านเพราะพัฒนายาก มาคราวนี้ PS4 สร้างจากนวัตกรรมแบบเดียวกับ PC เกือบทั้งหมด จึงน่าจะมีเกมส์ป้อนให้มากขึ้น
เกมส์ PS4
เหตุผลที่ 6 โซนี่มีเกมส์ Exclusive เด็ดๆไม่น้อย ที่ลง PS4
นอกจากเกมส์สนุกๆที่เป็น Multiplatform แล้ว ทาง PS4 ยังมีเกมส์จากโซนี่ทำเองสนุกๆมากมายด้วย ไม่ว่าจะเป็น Infamous, Uncharted, Gran Turismo และอื่นๆ แถมดูเหมือนพวกค่าย Third Party ก็จะเทใจให้ PS4 ไม่น้อย
เกมส์ PS4
เหตุผลที่ 5 มีระบบ Social Platform มากขึ้น
แม้จะดูแล้วระบบโซเชี่ยลและออนไลน์ยังดูด้อยกว่า Xbox One แต่โซนี่ก็เริ่มเน้นจริงจังตรงจุดนี้มากขึ้น มีการเพิ่มฟังค์ชั่นการใช้งานต่างๆมากมายใน PSN และที่สำคัญ มีปุ่ม Share ในจอยที่แชร์คอนเท้นท์ที่ต้องการได้รวดเร็ว
เกมส์ PS4
เหตุผลที่ 4 ไมโครซอฟท์ดูจะเน้น Kinect มากเกินไป
การเล่นด้วยระบบลูกเล่นใหม่ๆมันก็ดี แต่บางทีเกมเมอร์ก็ไม่ได้ต้องการลูกเล่นใหม่เหล่านั้น พวกเขาต้องการเกมส์ที่เล่นแล้วสนุกเท่านั้นเอง การบังคับให้ลูกค้าต้องซื้อ Kinect ใหม่ไปด้วย ทั้งๆที่เขาอาจไม่ได้ใช้ เป็นการบังคับเกินไป ในขณะที่ PS4 ไม่ขาย PS Camera มัดรวมแต่ขายแยกต่างหากเอา ทำให้ราคาเครื่อง PS4 จึงขายได้ถูกกว่า
เกมส์ PS4
เหตุผลที่ 3 ราคาที่สมเหตุสมผล
ตอนนี้ก็ทราบกันไปแล้วว่าราคาเครื่อง PS4 นั้นถูกกว่า XB One อยู่ $100 แม้ว่าจะไม่ได้ขายคู่กับอปกรณ์เสริมเหมือน XB One ที่มี Kinect แต่ถ้าเทียบราคาแล้วก็คุ้มกว่าอยู่ เพราะขนาด HDD ที่ให้มาก็มี 500GB เท่ากัน แถมยังมีสเปกเครื่องที่แรงกว่าด้วย เมื่อราคาสมเหตุผลแถมเครื่องก็แรง มีเกมส์ดีๆรองรับ ลูกค้าจึงตัดสินใจไม่ยากที่จะซื้อ ทั้งนี้ PS4 ได้บทเรียนมาจากตอน PS3 ที่ขายแพงเกินไปด้วย
เกมส์ PS4
เกมส์ PS4
ถ้า PS4 ยังขายเท่าตอนเปิดตัว PS3 สงสัยจะไม่รอด
เหตุผลที่ 2 PS4 เครื่องแรงกว่า XB One (แม้จะไม่มาก)
จากที่มีสื่อหลายสำนักเทียบสเปกระหว่าง PS4 กับ XB One ไปหลายรอบแล้ว ดูอย่างไร PS4 ก็แรงกว่า โดยเฉพาะอย่างยิ่งการเลือกใช้แรม GDDR5 รุ่นล่าสุด ในขณะที่ XB One ใช้แค่ DDR3 แม้ CPU และ GPU จะสูสีเพราะใช้ของ AMU เหมือนกัน แต่แรมนั้น PS4 แรงกว่า แม้จะเล็กน้อย แต่เวลาเลือกซื้อสินค้าสักชิ้น คุณจะเลือกซื้อชิ้นที่ด้อยกว่าหรือไม่ ?
เกมส์ PS4
เหตุผลที่ 1 เพราะ PS4 มี PS VITA รองรับ
โซนี่เคยประกาศไว้ว่า จะทำให้เกมส์ PS4 รีโมทเพลย์ไปเล่นบน PS VITA ให้ได้ทุกเกมส์ เพื่อความสะดวกของผู้เล่น ให้ถือไปเล่นนอกหน้าจอทีวีได้ เป็นตัวเลือกเพิ่มความสะดวกในการเล่น PS4 อีกทาง และยังเป็นแผนเพิ่มยอดขาย PS VITA ของโซนี่อีกด้วย ส่วนทาง XB ONE แม้จะมี Smartgrass แต่ก็มีฟังค์ชั่นไม่เท่า PS VITA
เกมส์ PS4