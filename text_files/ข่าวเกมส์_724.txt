PlayStation 4
ทุกๆครั้งที่มีข่าวเกมส์ใหม่ดังๆวางจำหน่ายในวันแรก ภาพที่เราได้เห็นกันก็คือมีผู้คนจำนวนมากแห่แหนกันมาเข้าแถวเรียงคิวรอซื้อกันอย่างเป็นระบบระเบียบ โดยเฉพาะที่ประเทศอมริกาและญี่ปุ่นซึ่งรักษาระเบียบวินัยกันได้ดี จนเห็นแล้วก็มีบางคนแขวะคนไทยว่าไม่ชอบเข้าแถวเรียงคิวไม่มีวินัย สู้ต่างประเทศไม่ได้ แต่ตามจริงๆแล้วคนไทยนับว่ายังมีวินัยมากกว่าคนบางประเทศอยู่อีกเยอะนะครับ แม้ว่าไม่ถึงกับมีวินัยมาก แต่ก็พอมีให้เห็น ผิดกับตัวอย่างที่จะให้ชมกันวันนี้
เมื่อวันศุกร์ที่ 29 พฤศจิกายน 2013 เป็นวันที่ทางโซนี่ได้เปิดตัววางขายเครื่อง PS4 ในยุโรป ซึ่งก็ตรงกับช่วงเทศกาลขอบคุณพระเจ้าพอดี โดยทางอเมริกาจะเรียกกันว่าวัน Black Friday เป็นวันที่ชาวตะวันตกนิยมแห่กันไปซื้อของขวัญเพื่อเตรียมให้กันในเทศกาลคริสต์มาสและปีใหม่ที่กำลังจะมาถึง เพราะวันนี้สินค้าต่างๆจะมีการลดราคาครั้งใหญ่ด้วย แม้ว่า PS4 จะยังไม่ลดราคา เพราะเพิ่งจะเปิดตัว แต่ก็มีคนสนใจซื้อเป็นของขวัญให้กันไม่น้อย จนเกิดเหตุการณ์แย่งกันซื้อตามที่เราได้ชมในคลิปด้านล่างนี้ เป็นเหตุการณ์เปิดวางจำหน่ายเครื่อง PS4 วันแรกที่ประเทศเยอรมัน จากหลายร้าน โดยทันทีที่เปิดประตูร้านฝูงคนก็วิ่งแย่งกันเข้าร้านเพื่อให้ได้ซื้อ PS4 ก่อนใคร จนแทบจะเหยียบกันตายเลยทีเดียว เป็นการเปิดตัวจำหน่ายเครื่องเกมวันแรก ที่แย่ที่สุดเท่าที่เคยได้เห็นมาเลยก็ว่าได้

สำหรับคนไทยทั้งหลายเห็นแล้วก็อย่าไปทำตามอย่างนะครับ บอกตรงๆว่าอายคนทั้งโลกแทนประเทศเยอรมันจริงๆ