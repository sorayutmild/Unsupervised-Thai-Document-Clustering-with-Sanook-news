กำลังเป็นประเด็นที่สังคมให้ความสนใจอยู่ในขณะนี้ หลังจากสาวไฮโซ "ซูซี่ หทัยเทพ ธีระธาดา" วัย 73 ปี คุณแม่ของพระเอกกล้ามโต ดอน ธีระธาดา ล่าสุด เจ้าตัวได้เปิดบ้านให้ รายการ “วู้ดดี้” คุยแบบ exclusive พร้อมเปิดเผยว่า ชีวิตรักระหว่างเธอกับดาราหนุ่ม ที่อายุห่างกันถึง 25 ปี ได้จบลงแล้ว โดยทั้งคู่แยกทางเป็นเวลาเกือบปีแล้ว
โดยคุณซูซี่ กล่าวว่า ใจของพี่สบาย ไม่เคยมีเวลาไหนที่ไม่มีแฮปปี้ ไม่ว่าจะอยู่กับเขาหรือไม่อยู่กับเขา ในเมื่อใจเราเป็นสุข ทุกอย่างก็เป็นสุข
(เลิกกันเมื่อไหร่?) 1 ปี 2 เดือนแล้ว เลิกกันเมื่อ ต.ค.2558 ถ้าเกิดเขามีลูกก็คงมีแล้วหล่ะ (ที่ตัดสินมาเปิดเผยเรื่องที่เลิกกัน?) เพราะคิดว่าเวลา 1 ปี ใครๆ ก็ต้องทราบ ทุกทีไปไหนเราไปด้วยกัน หลายคนจะสงสัยว่าทำไมเราไปไหนโดยไม่มีเขา หรือไม่ก็เจอเขาโดยที่ไม่มีคุณซูซี่ ความจริงมันต้องออกมา ช้างตายทั้งตัวเอาใบบัวไปปิดไม่ได้
(มีกลิ่นบ้างไหม? มีคนถามไหม?) มีหลายคน เขาอาจจะหวังดี ก็ส่งไลน์มาให้เรา ว่าทำไมคุณถึงเป็นผู้หญิงที่โง่ ดูคุณเป็นคนฉลาด เป็นคนสวย บอกว่าเขามีอย่างนั้นอย่างนี้ ซึ่งเราไม่ได้เอาเก็บมาเป็นความสงสัย เพราะไม่ใช่คนหูเบา ถ้าเกิดจะรู้ ให้รู้จริง คนที่หวังดีก็จะบอกว่าขอบคุณที่ส่งข่าวมาให้ เมื่อไหร่ที่เขามาบอกเอง เราก็จะเชื่อ หรือไม่ถ้ามีหลักฐานให้เห็น เขาเลยส่งรูปมาให้ดู
(เกิดอะไรขึ้นเมื่อปีที่แล้ว?) ปีที่แล้ว เจอรูปและของบางอย่างหายไปจากบ้าน เราก็นึกเอะใจ มันหายไปไหนได้ยังไง โดยเฉพาะของที่เอาไปฝากลูกสะใภ้ และของบางอย่างที่เรากำลังจะเอาไปแต่งลูกชายคนโต ก็เลยถาม เขาบอกเขาไม่เห็น ก็เลยให้ดูรูปที่เราเห็นอยู่ ว่านี่คืออะไร เขาบอกว่าเอาไปให้คุณแม่ยืมใส่ ไม่ว่าจะเป็นแหวนเป็นสร้อยคอหรืออะไรก็ตาม แล้วเดี๋ยวตั้งใจจะเอามาคืนอยู่แล้ว
(เป็นภาพที่เราเห็นจากไหน?) เป็นภาพที่มีผู้หวังดีส่งมาให้ ก็ยังสงสัยว่าเป็นครอบครัวของเขาเหรอ หรือครอบครัวของผู้หญิงคนนี้ที่ต้องการให้เรารับรู้ เพราะรูปพวกนี้ไม่ควรที่จะมีใครมี เพราะเป็นรูปที่ถ่ายอย่างส่วนตัวมากๆ
(คนที่ส่งมาเป็นใคร?) ปรากฏว่าไม่ใช่ครอบครัว เขาขอพบ ก็นัดเจอกัน เขาก็ถือพานพวงมาลัยมากราบขอขมา ผู้หญิงคนนั้นบอกว่าหนูเป็นผู้หญิงอีกคนของเขา ต้องการจะยืมมือผู้หญิงคนเนี่ย เพื่อกำจัดผู้หญิงอีกคนออกไป แสดงว่าเขาไม่ได้มีผู้หญิงแค่คนเดียว เพราะเขามีสเน่ห์ การที่มีผู้หญิงมาชอบเขา พี่ปลื้มนะ เพราะแสดงว่าเราเลือกคนได้ถูก เลือกคนมีเสน่ห์
ใจพี่ก็คิดว่าวันนี้มาถึงแล้ว เพราะเราอยากให้เขามีครอบครัว ทุกปีใหม่ พี่จะเชิญเขาเข้าห้องพระ และจะถามว่าอยากมีครอบครัวไหม เพราะพี่ไม่สามารถที่จะมีลูกให้เขาได้ ซึ่งเขาบอกว่าไม่อยากมี เพราะว่าเรามีลูกๆ แล้ว คือสุนัข 30 ตัว เราก็แฮปปี้ เชื่อตามนั้น แต่ว่าที่มาถึงวันนี้ เขาจะมีครอบครัว พี่ก็แฮปปี้ เพราะถือว่าเราทำให้คนที่เรารักมีครบทุกอย่างในชีวิต
(แปลว่าพร้อมที่จะปล่อยได้ทุกเมื่อ?) ปล่อยค่ะ เพราะว่าเขาดีกับเรามามากแล้ว เขาดูแลเรามามากแล้ว เราชีวิตจะอยู่ได้อีกนานเท่าไหร่ เราคงไม่สามารถดูแลเขาได้เมื่อเขาแก่เฒ่า เพราะฉะนั้นเขาควรต้องมีคนที่เด็กกว่ามาดูแลเขา เหมือนที่เขาเคยดูแลเรา
(พูดกับเขายังไง?) ก็บอกเขาว่า ให้ไปทดลองใช้ชีวิตของตัวเอง ไปลองดูว่าอาจจะมีความสุขมากกว่าอยู่กับเรา แล้วอีกหนึ่งอย่าง ถ้าให้ความหวังกับเขาไว้แล้ว ก็ควรจะต้องทำตามสัญญาอย่างเป็นลูกผู้ชาย
(แล้วเขาไม่งงเหรอ อยู่ดีๆ ก็กู๊ดบาย?) ก็งง แต่ว่าเขาเถียงไม่ออก เขาบอกว่าเดี๋ยวสักพักค่อยมาพูดกันใหม่ แต่เราไม่ได้พูดกันใหม่แล้ว เราก็บอกว่าเราตัดใจแล้ว เราไม่โกรธ ไม่อาฆาตพยาบาท
(ร้องไห้ไหม?) ไม่ร้อง เราจะร้องก็ต่อเมื่อคนที่เรารักจากเราไปแบบที่เขารักเรา แต่ถ้าเขาจากไปเพราะมีความสุข เราต้องมีความสุข เราจะไปร้องไห้ทำไม แม้แต่เลิกกับคุณพ่อของลูกชายทั้ง 2 คน ก็เลิกกันด้วยดี เพราะไอเดียเราไม่ตรงกัน แต่ก็ยังอยู่ในหลังคาเดียวกัน
(พร้อมจะเริ่มต้นใหม่ไหม?) ถ้าเกิดเจอคนที่ดี ก็อาจจะเริ่มต้นได้ เพราะชีวิตก็ยังคงสดใสได้ไม่ใช่เหรอ
(การที่เราออกมาพูดเรื่องนี้ สำหรับฝั่งเขา จะรู้สึกยังไง?) ก็คงตกใจว่าทำไมออกมาเปิดเผย แต่ว่าคนเราไม่ควรที่จะปิด แล้วเราก็แฮปปี้กับเขา ก็คิดว่าเขาต้องมีความสุข การที่คนเรามีครอบครัวครบถ้วน พ่อแม่ลูก อะไรแบบนี้ เขาควรจะมีความสุข
เขาทนอยู่กับเรามานานแล้ว อาจจะทนอยู่เพราะความผูกพัน แต่คนเราไม่ได้รักแค่ครั้งเดียว แต่รักได้หลายครั้ง เมื่อก่อนเขาอาจจะรักพี่ที่สุด แต่ตอนนี้อาจจะรักคนอื่นมากกว่าที่รักพี่”
(แล้วพี่เองรักมาแล้วกี่คน?) หลายคน เพราะฉะนั้นถึงบอกว่าเราต้องแฟร์กับเขา พี่ก็ยังยืนยันว่าเขารักพี่ ไม่งั้นเขาจะทนอยู่มาได้ยังไง 25 ปี แล้วเขาก็ดูแลอย่างดี เป็นผู้หญิงที่ทุกคนน่าจะอิจฉา
(หลังจากนั้นได้คุยกันไหม?) ได้คุยกันบ้าง เมื่อจำเป็นจริงๆ ตอนที่สุนัขตัวแรกที่ซื้อให้เขาเป็นของขวัญวันเกิดป่วยหนัก ก็โทรไปบอกเขา ซึ่งเขาก็มา
(แล้วยังไงต่อหลังจากนี้?) คนเราถ้าเกิดว่าเป็นคนดี คนที่นิสัยดี ผู้หฺญิงยังไงก็ต้องมีผึ้งมา แต่ยังไม่ได้ตัดสินใจว่าเป็นผึ้งแท้จริงหรือเปล่า แต่ว่าเมื่อออกข่าวคุณวู้ดดี้ไป ไม่แน่นะ พี่อาจจะเป็นกระดังงาลนไฟนะ คนอาจจะโทรมาหาเยอะก็ได้
 
รู้จักกับคุณซู ซี่ มากขึ้นส่อง 10 แฟชั่นแสนแพง ของ ซูซี่ หทัยเทพ ไฮโซสุดแซ่บวัย 73 ปี