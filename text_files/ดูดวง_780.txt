ศาสตร์ตัวเลข เป็นการดูดวงที่หลายคนสนใจ ศาสตร์ที่แฝงความแม่นยำเอาไว้อย่างไม่น่าเชื่อ

ทำนายดวงชะตาจากเลขประจำวันเกิด

Sanook! Horoscope มีเรื่องราวเกี่ยวกับคำทำนายจากตัวเลขประจำวันเกิดมาฝากกัน มาดูกันสิว่าจะแม่นแค่ไหน
 
ทำนายดวงชะตาจากเลขประจำวันเกิด
 
ผู้ที่มีเลขประจำตัวเป็น 1 (ผู้ที่เกิดวันที่ 1, 10, 19, 28)
คนเลข "1" เป็นผู้ต้องการมีชีวิตแบบ "หมายเลขหนึ่ง" ไม่ต้องการเป็นเลขอื่น คือไม่อยากเป็นรองใคร มีภาวะวิสัยเป็นผู้นำ ไม่ชอบเป็นผู้ตาม คนเลข 1 นี้จะไม่ค่อยชอบทำงานราชการ ชอบที่จะก่อร่างสร้างตัวจากธุรกิจการงานของตนเองมากกว่าและก็จะทุ่มเทให้กับงานเต็มที่
ด้านความรัก ก็จะเป็นคนรักเดียวใจเดียวเสมอต้นเสมอปลายมั่นคงในความรักมาก ผู้ที่จะเป็นคนรู้ใจของคนเลข 1 ได้เหมาะสมที่สุด คือ ผู้ที่มีเลขประจำตัวเป็น 4 จะเป็นทั้งเพื่อนกายและเพื่อนใจ คู่คิดคู่เคียงร่วมหัวจมท้ายด้วยกันได้ตลอดลอดฝั่ง ส่วนบริวารที่จะเข้าขากันได้กับคนเลข 1 คือ ผู้ที่มีเลขประจำตัวเป็น 2
 
 
ทำนายดวงชะตาจากเลขประจำวันเกิด
ผู้ที่มีเลขประจำตัวเป็น 2 (ผู้ที่เกิดวันที่ 2, 11, 20, 29)
คนเลข "2" เป็นผู้ที่เหมาะแก่การเป็นยอดขุนพลคู่ใจของแม่ทัพ เนื่องจากว่า บุคคลหมายเลข 2 นี้เป็นผู้ที่มีความสามารถเป็นเยี่ยมในการจัดการอย่างมีระบบมีความอดทน และเป็นคนละเอียดถี่ถ้วนมักจะเป็นผู้ที่อยู่เบื้องหลังความสำเร็จต่าง ๆ
ด้านความรัก ถ้าคนเลข 2 รักใครยักจะไม่ใคร่แสดงออกอย่างโจ่งแจ้งมากนักอาจมีเพียงแววตาเท่านั้นที่พอจะบ่งบอกให้รู้คนเลข 2 จะสามารถจดจำรายละเอียดต่างๆที่เกี่ยวกับคนรักได้อย่างน่าอัศจรรย์ และเมื่อรักใครแล้วก็มักจะอยากให้คนรักมีระเบียบเช่นเดียวกับตน บุคคลที่จะเข้าคู่กับ คนเลข 2 ได้ดี คือ บุคคลผู้ที่มีเลขประจำตัวเป็น 7 ครอบครัวของคนเลข 2 จะมีความมั่นคงและสมบูรณ์พูนสุขให้กับครอบครัวอย่างยากที่จะมีใครเทียบได้จนบางครั้งอาจจะถึงรุ่นหลานเหลน
 
 
ทำนายดวงชะตาจากเลขประจำวันเกิด
ผู้ที่มีเลขประจำตัวเป็น 3 (ผู้ที่เกิดวันที่ 3, 12, 21, 30)
คนเลข "3" เป็นผู้ตั้งเป้าหมายของชีวิตไว้สูง ในขณะเดียวกันก็ชอบให้วิถีชีวิตเป็นไปตามทำนองคลองธรรม เป็นผู้ใฝ่หาความรู้ และยึดมั่นในหลักการ สามารถปรับตัวให้เข้ากับสภาพแวดล้อมได้ดี เป็นผู้ที่เข้ากับคนได้ง่าย
ด้านความรัก คนเลข 3 จะทำตามกรอบธรรมเนียมประเพณีและกติกาของสังคมจะไม่มีการแหกกฎ หรือทำอะไรแผลงๆ ดำเนินการไปตามขั้นตอน ตั้งแต่เริ่มจีบจนถึงการแต่งงาน และเมื่อแต่งงาน ปัญหาเรื่องญาติ พี่ น้องของคนรักมักจะน้อยหรือไม่มีเลยทั้งนี้ก็เนื่องมาจากคุณสมบัติประจำตัวของ คนเลข 3 ที่เข้ากับคนได้ง่ายนั้นเอง คู่ของคนเลข 3 ที่จะเข้ากันได้ดีเป็นพิเศษคือผู้ที่มีหมายเลขประจำตัว 6 และ 9
 
 
ทำนายดวงชะตาจากเลขประจำวันเกิด
ผู้ที่มีเลขประจำตัวเป็น 4 (ผู้ที่เกิดวันที่ 4, 13, 22, 31)
คนเลข "4" เป็นผู้ที่มีสามัญสำนึกในเรื่องต่างๆเป็นเยี่ยม ตัดสินใจเรื่องใดมักจะไม่พลาดไม่ว่าจะเป็นเรื่องงาน หรือ คน ประกอบกับเป็นผู้ที่รู้เหตุรู้ผล รู้จักคุณค่าของเงิน ทำให้สามารถจะตั้งหลักปักฐานได้รวดเร็วยิ่งกว่าผู้ใด เป็นผู้ที่บุคคลอื่นมักจะให้ความเชื่อถือ ยิ่งร่วมงานกับผู้ที่มีเลขประจำตัวเป็น 1 ยิ่งส่งเสริมกันและกัน
ด้านความรัก ถึงแม้ คนเลข 4 จะไม่ใช่คนเจ้าชู้ แต่มักจะมีคนมาแอบชอบหรือหลงรัก ทั้งนี้ก็เป็นเพราะว่า คนเลข 4 นอกจากจะเป็นผู้ที่มีฐานะดีแล้วยังมีปฏิภาณในการเดาใจผู้อื่นได้แม่นยำ การทำให้ผู้ที่ติดต่อด้วยมีความนิยมและพอใจในตัวคนเลข 4 ผู้ที่เป็นคู่รักคงต้องทำใจให้หนักแน่นหน่อย คู่ที่เหมาะคือผู้ที่มีเลขประจำตัวเป็น 8
 
 
ทำนายดวงชะตาจากเลขประจำวันเกิด
ผู้ที่มีเลขประจำตัวเป็น 5 (ผู้ที่เกิดวันที่ 5, 14, 23)
คนเลข "5" เป็นผู้ที่มีความเข้าใจในธรรมชาติของคนเป็นอย่างดี เป็นพื้นฐานส่งเสริมให้มีความสามารถเป็นพิเศษทางด้านจิตวิทยา หรือการบริหารงานบุคคลซึ่งจะนำไปใช้ประโยชน์ต่ออาชีพการงาน ที่ต่อแนะแนวหรือให้คำปรึกษา เป็นผู้ที่เชื่อมั่นในตัวเองสูงมากจนบางครั้งแทบจะไม่ฟังความคิดเห็นของผู้อื่นเลย เรื่องดวงยิ่งไม่สนใจ
ด้านความรัก คนเลข 5 จะซ่อนอารมณ์ไว้ไม่แสดงออกจนกว่าจะถึงเวลาที่เขาหรือเธอตกลงปลงใจแน่นอนแล้ว แต่ไม่ได้หมายความว่าไม่รักเพียงแต่เก็บไฟรักไว้และปลดปล่อยออกมาเมื่อถึงเวลาเท่านั้น คนเลข 5 จะเป็นกลางกับทุกกลุ่มเลขไม่เป็นพิเศษกับเลขประจำตัวใด แต่กลับไปผูกพันธ์กับเวลาแทน โดยที่มักจะเกิดเหตุการณ์สำคัญในวันที่หรือเวลาที่เป็นเลข 10
 
 
ทำนายดวงชะตาจากเลขประจำวันเกิด
ผู้ที่มีเลขประจำตัวเป็น 6 (ผู้ที่เกิดวันที่ 6, 15, 24)
คนเลข "6" เป็นคนง่ายๆ ไม่ค่อยมีพิธีรีตอง เป็นผู้ที่มีอารมณ์ดีอยู่เสมอไม่ชอบฝ่าฝืนระเบียบ หรือกฎเกณฑ์ เป็นคนพอใจในสิ่งที่ตนมีอยู่จึงไม่ค่อยจะทะเยอทะยานไข่วคว้าหาตำแหน่ง ดูผ่านๆ คนทั่วไปจะเห็นว่า คนเลข 6 ไม่มีความก้าวหน้าแต่ในความจริงแล้ว
ถ้าคนเลข 6 ได้ทำงานที่ตนชอบ ก็จะทุ่มเท และสามารถรุ่งเรืองได้ในฐานะผู้เชี่ยวชาญพิเศษที่หาผู้เปรียบได้ยาก แต่ไม่ในในฐานะนักบริหาร แสวงหาความสุขความพอใจมากว่าจะคำนึงถึงเงิน จึงมักใช้จ่ายเงินอย่างง่ายๆ ไม่ค่อยเก็บสะสม
ด้านความรัก คู่ของคนเลข 6 ไม่สามารถจะเก็บเขาหรือเธอไว้เป็นของท่าน เพียงคนเดียวเพราะคนเลข 6 เป็นผู้ที่ชอบสังคม วิธีที่ดีที่สุดคือท่านควรไปกับคู่ของท่านด้วย เพื่อน หรือบริวาร ของคนเลข 6 คือ ผู้ที่มีเลขประจำตัวเป็น 3 และ 9 และถ้าสังเกตดูจะพบว่าสิ่งที่คนเลข 6 ได้ครอบครองมักจะมีเลขสามตัวนี้เกี่ยวข้องคือ 3  6 และ 9
 
 
ทำนายดวงชะตาจากเลขประจำวันเกิด
ผู้ที่มีเลขประจำตัวเป็น 7 (ผู้ที่เกิดวันที่ 7, 16, 25)
คนเลข "7" แม้ว่าจะเป็นผู้ที่มีอารมณ์แปรปรวน ไม่ค่อยแน่นอนบางครั้งเด็ดเดี่ยวเข้มแข็ง แต่บางครั้งอ่อนไหว แต่ก็เป็นคนที่เห็นอกเห็นใจผู้อื่นง่ายและชอบคนที่จริงใจตอบ ชอบแสวงหาประสบการณ์ ความเร้าใจจึงมักจะพาตัวเข้าไปเกี่ยวข้องกับกามารมณ์ การพนัน และ สิ่งเสพติด อย่างเลี่ยงไม่พ้น แต่ก็จะเป็นคนทันคนยากที่จะถูกใครหลอกมีแต่จะหลอกคนอื่นเขา
ด้านความรัก รูปลักษณะภายนอกของคนเลข 7 มักจะเป็นที่สะดุดตามีเสน่ห์และ โดยที่คนเลข 7 เห็นว่าเรื่องความรักและกามารมณ์ เป็นเรื่องธรรมดาถ้าคิดจะรักกับคนเลขนี้ ต้องทำใจกับเรื่องดังกล่าว ตามตำรากล่าวไว้ว่า คนเลข 7 มักจะแพ้ทางคนที่มีเลขประจำตัวเป็นเลข 2 คู่ที่เป็นคนเลข 2 จึงพอจะอยู่ร่วมกันได้อย่างเป็นสุข
 
 
ทำนายดวงชะตาจากเลขประจำวันเกิด
ผู้ที่มีเลขประจำตัวเป็น 8 (ผู้ที่เกิดวันที่ 8, 17, 26)
คนเลข "8" เป็นผู้ที่มีไหวพริบสูง สามารถแก้ปัญหาเฉพาะหน้าได้เก่งมีวาทะศิลป์เป็นเลิศสามารถเจรจาโน้มน้าว จูงใจคนได้ แต่มักมีอารมณ์ไม่คงเส้นคงวาเดี๋ยวดีเดี๋ยวร้าย ตั้งเป้าหมายชีวิตไว้สูง และชอบเสี่ยง กล้าได้กล้าเสีย ทำให้วิถีชีวิตของคนเลขนี้ ค่อนข้างผาดโผน อาจขึ้นสูงสุด และตกลงมาต่ำสุด ได้บ่อยๆ แต่คนเลข 8 เป็นผู้ที่มีความทรหดอดทน พยายามต่อสู้กับอุปสรรคให้ถึงที่สุด ซึ่งส่วนมากมักจะชนะเสียด้วย
ด้านความรัก คนที่คิดจะมาเป็นคู่ของคนเลข 8 ถ้าต้องการให้คนเลข 8 สนใจ จะต้องเป็นผู้ที่มีความเด่นเป็นพิเศษ ไม่ทางใดก็ทางหนึ่ง เพราะคนเลข "8"ชอบอะไรที่สูงกว่ามาตรฐาน และสามารถสนับสนุนเป้าหมายของเขาได้ นอกจากนี้ยังต้องแสดงให้คนเลข 8 เห็นว่าท่านเข้าใจธรรมชาติของเขา ยอมรับและได้เตรียมตัวเตรียมใจรับการเปลี่ยนแปลงทุกสถานการณ์ ถ้าทำได้ดังที่กล่าวมาจะสร้างความประทับใจให้แก่คนเลข 8 ได้มาก คนเลข 8 มักจะสมพงษ์ กับ ผู้ที่มีเลขประจำตัวเป็น  1 และ 4
 
 
ทำนายดวงชะตาจากเลขประจำวันเกิด
ผู้ที่มีเลขประจำตัวเป็น 9 (ผู้ที่เกิดวันที่ 9, 18, 27)
คนเลข "9" เป็นคนรักธรรมชาติ ชอบสันโดษ เอางานเอาการ ค่อนข้างสุภาพและขี้อาย ชอบช่วยเหลือผู้อื่น อยากให้ผู้อื่นมาพึ่งพิง จึงมักเห็นคนเลขนี้เป็นครูหรือนักบวช หรืองานสนับสนุนที่ไม่ต้องมีปฏิสัมพันธ์กับใคร
ด้านความรัก คนเลข 9 ต้องการเป็นผู้ปกป้องคุ้มครองจะไม่ชอบคนที่เอะอะเอ็ดตะโร หรือแข็งกระด้าง ชอบคนที่นุ่มนวล อ่อนโยน และเป็นช้างเท้าหลัง (หรืออย่างน้อยก็ต้องแสดงว่าเป็น) และเป็นคนโรแมนติก ร้อนแรงเมื่อถึงเวลา จนอาจทำให้ท่านประหลาดใจ เพื่อนหรือบริวารที่เข้ากันได้ดีคือ ผู้ที่มีเลขประจำตัวเป็น 1