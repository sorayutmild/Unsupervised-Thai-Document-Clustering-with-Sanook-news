"ซาร่า" นุศรา ต้อมคำ ตัวเซตมือหนึ่งทีมชาติไทย ที่ติดภารกิจอยู่ที่ประเทศตุรกี ทำให้ไม่สามารถมาร่วมงานของ "กิ๊ฟ" วิลาวัณย์ อภิญญาพงศ์ เพื่อนในวงการที่ได้เข้าพิธีวิวาห์กับ จ.อ.นัฐพงศ์ เกษาพันธ์ อดีตนักวอลเลย์บอลทีมชาติ เมื่อวันอาทิตย์ที่ 7 พฤษภาคม ที่ผ่านมาซึ่งเจ้าตัวก็ไม่ลืมที่จะอวยพรวันแห่งความรักของเพื่อนสาว พร้อมทั้งยืนยันว่าในงานฉลองมงคลสมรสที่จะมีขึ้นในวันที่ 20 พฤษภาคม นี้ ตนจะไม่พลาดมาร่วมงานแน่นอน  "พลาดงานนี้แต่วันที่ 20 สัญญาว่าไม่พลาดแน่นอน ยินดีด้วยนะคะขอให้มีความสุขมากๆค่ะ  ยินดีกับเจ้าบ่าวเจ้าสาวด้วยนะคะ ขอให้เป็นชีวิตคู่ที่มีความสุข มีหลานให้ออนเล่นไวๆนะคะ"สำหรับ "ซาร่า" นุศรา ต้อมคำ ตัวเซตมือหนึ่งทีมชาติไทย ที่ย้ายไปเล่นให้กับ เฟเนร์บาห์เช่ กรุนดิก สโมสรดังในลีกตุรกี เป็นเวลา 1 ปี ทำผลงานได้อย่างยอดเยี่ยม หลังมีส่วนสำคัญในการพาต้นสังกัดคว้าดับเบิ้ลแชมป์ได้สำเร็จ (แชมป์ลีก และแชมป์วอลเลย์บอลถ้วย) และมีกำหนดการกลับถึงประเทศไทยในวันนี้