รอยขีดสีขาว หรือจุดวงกลมสีขาวที่ปรากฏอยู่บนพื้นผิวเล็บนี้ โดยทั่วไปเราเรียกกันว่า ดอกเล็บสีขาว ที่ทำให้เล็บดูของเราไม่น่ามอง สาวๆ ที่รักสวยรักงามคงกังวลใจกันเป็นแน่ บางคนอาจใช้วิธีการทาเล็บเพื่อบดบังร่องรอยสีขาวไม่ให้เป็นที่สะดุดตา แต่ใจเย็นไว้ก่อน เพราะวันนี้ Hello คุณหมอ ได้นำเคล็ดลับการรักษา และการบำรุงเล็บให้แข็งแรงไร้รอยขีดข่วนนี้มาฝากทุกคนกัน
ดอกเล็บสีขาว คืออะไร เกิดจากสาเหตุอะไรได้บ้าง
ดอกเล็บสีขาว มีลักษณะเป็นจุดเล็กๆ หรือลายเส้นสีขาว สามารถปรากฏให้เห็นเด่นชัดได้ทั้งเล็บมือ และเล็บเท้า ซึ่งเกิดจากปัจจัยต่างๆ ได้หลายสาเหตุ ดังนี้

เกิดจากการบาดเจ็บ

การใช้ชีวิตประจำวันของเรา แน่นอนว่าไม่สามารถหลีกเลี่ยงอุบัติเหตุได้ตลอดเวลา รวมถึงสาเหตุที่ทำให้เกิดดอกเล็บสีขาวนี้ก็เช่นกัน โดยส่วนใหญ่มักเป็นอุบัติเหตุจากการเผลอถูกประตูหนีบนิ้ว หรือเผลอทำของที่มีน้ำหนักมาหล่นทับนิ้ว และอาจเกิดจากการเข้าร้านทำเล็บบ่อยทำให้เกิดแรงขัดถูพื้นผิวเล็บ จนสร้างความเสียหายเกิดเป็นรอยไม่น่ามองได้

ขาดแร่ธาตุ

การที่ร่างกายขาดสารอาหารวิตามิน หรือแร่ธาตุบางชนิด โดยเฉพาะแคลเซียม และแร่ธาตุสังกะสีอาจนำมาสู่การปรากฏของร่องรอยสีขาวบนเล็บได้

สารพิษบางชนิด

สารพิษบางรูปแบบ เช่น สารตะกั่ว สารหนู เป็นต้น ที่อาจทำให้สุขภาพเล็บของเราเสื่อมถอยลง ไม่แข็งแรง และยังก่อให้เกิดโรคมะเร็งเม็ดเลือดขาว รวมถึงภาวะโลหิตเป็นพิษได้อีกด้วย ซึ่งสาเหตุนี้มักมีร่องรอยสีขาวบนเล็บที่สังเกตได้ชัดเจน นั่นก็คือ มีเส้นยาวสีขาวตามแนวขวาง

เชื้อราในเล็บ

เกิดจากการติดเชื้อของเชื้อราที่แพร่กระจาย และเติบโตอย่างรวดเร็ว  ซึ่งเป็นสัญญาณแรกเริ่มที่อาจทำให้เล็บของคุณเริ่มมีสิ่งแปลกปลอมปรากฏบนพื้นผิวของเล็บก็เป็นได้
นอกจากสาเหตุที่กล่าวมาข้างต้นแล้ว ยังมีในเรื่องของผลข้างเคียงจากโรคประจำตัวที่คุณอาจเป็นอยู่ในปัจจุบัน เช่น ผู้ป่วยโรคหัวใจ ภาวะไตวาย โรคสะเก็ดเงิน และโรคปอดบวม ดังนั้นหากคุณมีข้อสงสัย หรือระแวงในอาการรุนแรงอื่นๆ ที่อาจตามมา คุณสามารถปรึกษาแพทย์จากโรงพยาบาลใกล้บ้านของคุณได้ในทันที เพื่อตรวจสอบร่างกายในด้านต่างๆ ให้แน่ชัดยิ่งขึ้น
สัญลักษณ์แบบไหน ที่บ่งบอกว่า "ดอกเล็บสีขาว" กำลังเกิดขึ้น 

จุดสีขาวขนาดเท่าปลายปากกาเล็กๆ เส้นยาว และใหญ่ทั่วพื้นผิวของเล็บ
จุดสีขาวที่ขยายใหญ่ขึ้น

วิธีรักษา และการเลือกอาหารบำรุงเล็บ
การรักษาอาจแตกต่างกันไปตามลักษณะของดอกเล็บแต่ละบุคคล แต่ในเบื้องต้นทุกคนนั้นสามารถทำได้โดยวิธีดังต่อไปนี้

ดอกเล็บสีขาวที่เกิดจากการแพ้ยา ควรหยุดใช้ยาที่ใช้ในการบำรุงเล็บ และรีบเข้าปรึกษาแพทย์ พร้อมทั้งแจ้งประเภทยาต่างๆ ที่คุณใช้ควบคู่กันในปัจจุบัน
กำจัดเชื้อราโดยยาต้านเชื้อรา เป็นวิธีที่เบสิกเรียบง่ายที่สุดในการรักษาดอกเล็บสีขาว โดยเฉลี่ยอาจใช้เวลาประมาณ 3 เดือน ในการรักษาให้ร่องรอยจางหายไป
การรักษาดอกเล็บสีขาวเมื่อได้รับอุบัติเหตุ ไม่ต้องเป็นกังวลไป เมื่อเล็บคุณเติบโต หรือยาวขึ้น จุดสีขาวนี้จะเคลื่อนตัวตามพื้นผิวของเล็บ ทำให้คุณกำจัดออกด้วยการตัดแต่งได้
กลบรอยด้วยการทาเล็บ ถึงแม้การทำเล็บจะเป็นหนึ่งในปัญหาที่อาจเกิดดอกเล็บสีขาว แต่คุณสามารถหลีกเลี่ยงได้ด้วยการขูด เป็นการแค่ทาสีที่ชอบลงไปบนพื้นผิวเพื่อกลบรอยนั้น หรืออาจตกแต่งลวดลายตามแฟชั่นต่างๆ ได้ตามใจชอบ
การเลือกอาหารรับประทาน หากต้องการให้เล็บคุณแข็งแรงไม่เปราะบางจนเกิดการฉีดขาด ควรบำรุงตั้งแต่ภายในสู่ภายนอก ด้วยการเลือกสารอาหารที่ประกอบด้วย


ไบโอติน หรือเป็นที่รู้จักกันดีในชื่อ วิตามินบี 7
วิตามินบี 12
วิตามินบี 9
ธาตุเหล็ก
แมกนีเซียม
โปรตีน
กรดไขมันโอเมก้า 3
วิตามินซี
สังกะสี

สารอาหารเหล่านี้เมื่อรับประทานอย่างเหมาะสมอาจทำให้เล็บมีความเงางาม เสริมสร้างคอลลาเจน ป้องกันเล็บแห้งแตก และลดรอยที่อาจเกิดขึ้นบนพื้นผิวของเล็บ อย่างดอกเล็บสีขาวได้