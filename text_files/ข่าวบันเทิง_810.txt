
ยังคงถูกจับตามองอย่างต่อเนื่อง ถึงแม้จะ "จบ" สถานะคนรักกันไปเป็นที่เรียบร้อยแล้ว สำหรับคู่ของนางเอกซุปเปอร์สตาร์ "อั้ม พัชราภา ไชยเชื้อ" และ แฟนหนุ่มไฮโซ "แอมป์ พิธาน องค์โฆษิต" ซึ่งสาเหตุที่ทำให้ความรักครั้งนี้ต้องเดินทางมาถึงทางตันจะเกิดขึ้นจากอะไรนั้น จนถึงตอนนี้ก็ยังไม่มีใครสามารถระบุได้
โดยล่าสุดในงานแถลงข่าวเปิดตัว "The Faceshop The Therapy 1st Serum" ซึ่งมีหนุ่มแอมป์เป็นผู้บริหาร เจ้าตัวก็ได้ออกมาเจอหน้าสื่อเป็นครั้งแรกในลุคนักธุรกิจสุดเนี๊ยบ พร้อมกับสีหน้ายิ้มแย้มเป็นกันเอง แต่สุดท้ายเมื่องานจบเจ้าตัวก็ไม่ได้มีการออกมาให้สัมภาษณ์ใดๆ ทั้งในเรื่องของธุรกิจและความสัมพันธ์กับอดีตนางเอกคนรัก!!
ซึ่งเท่าที่สังเกตดูก็คงจะพอเดาได้ว่า ตลอดระยะหลายเดือนที่ผ่านมาน่าจะช่วยเยียวยาสภาพจิตใจของทั้งคู่จากกระแสข่าวและเหตุการณ์ต่างๆ ได้ไม่มากก็น้อย
แถมในวันเดียวกันนี้ทางฟากของสาว "อั้ม พัชราภา" ก็ได้ออกมาให้สัมภาษณ์ถึงสถานะหัวใจเพียงสั้นๆ ว่า "โสดสนิท ไม่มีใครเป็นพิเศษ และไม่ต้องถามเรื่องผู้ชายด้วย"
เครดิตภาพประกอบจาก Instagram @aum_patchrapa / @yui_papa / @a_supachai1 