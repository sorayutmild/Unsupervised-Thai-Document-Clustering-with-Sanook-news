
แล้วก็ถึงฤกษ์ดีของดาราสาวเจ้าบทบาท "โอ๋ เพชรลดา" ที่ได้ควงแขนแฟนหนุ่ม "ฟิวส์ กิตติศักดิ์" เข้าสู่ประตูวิวาห์ หลังทั้งคู่คบหาดูใจกันมานานถึง 10 ปีทีเดียว ล่าสุดได้มีการจัดพิธีหมั้นหมายขึ้น ณ อกาลิโก สตูดิโอ ย่านสุขุมวิท ท่ามกลางเพื่อนพ้องในวงการบันเทิงร่วมมาเป็นสักขีพยานในความรักของทั้งคู่
บรรยากาศเป็นไปอย่างเรียบง่ายและมีคอนเซ็ปต์ตามที่คู่บ่าวสาวตั้งใจวาดแบบเอาไว้ โดยเฉพาะธีมสีฟ้า-เทา ที่ให้กลิ่นอายของความอบอุ่นและธรรมชาติผสมกัน และยังมีดาราคนดังมาร่วมงานอย่างคับคั่ง อาทิเช่น นุ่น วรนุช, เกรท วรินทร, โดนัท มนัสนันท์, เบนซ์ พรชิตา, เต๋า สโรชา, กอล์ฟ อนุวัฒน์ หรือ พีเค ปิยะวัฒน์ เป็นต้น
อย่างไรก็ตาม ในวันเสาร์ที่ 21 มกราคมนี้ สาวโอ๋ กับ หนุ่มฟิวส์ ได้เชิญแขกผู้มีเกียรติร่วมฉลองมงคลสมรสแก่ทั้งคู่อีกครั้ง ณ อุทยานวังตะไคร้ จ.นครนายก ท่ามกลางป่าเขาและความเป็นธรรมชาติ เป็นสถานที่ที่มีความหมายระหว่างเจ้าบ่าวและเจ้าสาว
ทางทีมข่าวบันเทิง Sanook! News ต้องขอแสดงความยินดีกับทั้งคู่ด้วยนะคะ
ภาพจากอินสตาแกรม @ao_phetrada @manatsanun_p @nophasitpep @choriderv5 @nhoomatthewsภาพโดย:  อดิศักดิ์ อ้อนอุบล