การแข่งขันฟุตบอลชิงแชมป์อาเซียน รุ่นอายุไม่เกิน 16 ปี ที่กัมพูชา รอบรองชนะเลิศ เมื่อวันที่ 7 สิงหาคม ไทย ที่ผ่านเข้ารอบมาด้วยการเป็นอันดับ 2 กลุ่มเอ พบ ออสเตรเลีย ที่เข้ารอบมาในฐานะแชมป์กลุ่มบีครึ่งแรก ทั้ง 2 ทีมทำอะไรกันไม่ได้ เสมอ 0-0 ครึ่งหลัง ไทย ขึ้นนำก่อน 1-0 จาก จิณณวัตร รัศมี นาที 48 ถัดมานาที 52 ไทย หนีห่างเป็น 2-0 จาก หัสวรรษ นพเนตร ต่อมานาที 70 กรวิชญ์ ทะสา ยิงให้ ไทย นำห่างสุดกู่ 3-0 แต่ว่าอีก 3 นาทีต่อมา ออสเตรเลีย ได้จุดโทษ หลัง สุมนะ สลับเพชร ทำฟาล์วผู้เล่นออสซี่และโดนกรรมการไล่ออกจากสนาม ก่อน จอห์น โรเบิร์ต รับหน้าที่สังหารเข้าไปไม่พลาด ออสเตรเลีย ตามหลัง 1-3ต่อมานาที 78 ออสเตรเลีย ที่ได้เปรียบตัวผู้เล่น ลุยหนักทันที ก่อนไล่มาเป็น 2-3 จาก ดีแลน พีเรียส เวลาที่เหลือนักเตะไทยช่วยกันสกัดกั้นเกมรุกออสซี่ไว้ได้
จบเกม ไทย เฉือนชนะ 3-2 ทำให้ ไทย ผ่านเข้าชิงชนะเลิศ โดยจะไปดวลแข้ง เมียนมา ที่เอาชนะ ลาว 1-0 ที่โอลิมปิก สเตเดี้ยม วันที่ 9 สิงหาคม เวลา 18.30 น.
>>>คลิ๊กชมไฮไลท์ ไทย ชนะ ออสเตรเลีย 3-2 ที่นี่<<<