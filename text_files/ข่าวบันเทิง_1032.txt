นายชูศักดิ์ เอี่ยมสุข หรือ โหน่งชะชะช่า พร้อมภรรยาและเพื่อนตลก เฝ้ารออาการ นาย ศิวนาท เอี่ยมสุข ลูกชาย ประสบอุบัติเหตุรถพลิกคว่ำที่ถนนรังสิต-นครนายก หน้าวัดสระบัว มุ่งหน้ารังสิต หมู่ 2 ต.บึงน้ำรักษ์ อ.ธัญบุรี จ.ปทุมธานี โดยรักษาตัวที่ ร.พ.ศูนย์การแพทย์ มศว.องครักษ์ ต.องค์รักษ์ อ.องค์รักษ์ จ.นครนายก
ด้าน นายชูศักดิ์ เอี่ยมสุข หรือ โหน่งชะชะช่า กล่าวว่า ลูกชายออกมามาจากร้านบะหมี่ ที่ จ.นครนายก มุ่งหน้าจะไปโรงงานบะหมี่ย่านคลองสี่ ต.บึงยี่โถ อ.ธัญบุรี จ.ปทุมธานี เพื่อที่จะนำบะหมี่ไปส่งตามร้านแฟรนไชส์ เมื่อมาถึงที่เกิดเหตุมีรถน้ำแข็งตัดหน้า จึงทำให้ลูกชายหักหลบจึงควบคุมรถไม่ได้จนพลิกคว่ำหลายตลบ ได้รับบาดเจ็บที่ดั้งจมูก
ซึ่งขณะนี้แพทย์ได้เย็บแผลเป็นที่เรียบร้อย และอาการปลอดภัยแล้วและจะกลับไปรักษาตัวต่อที่บ้าน จ.นครนายก