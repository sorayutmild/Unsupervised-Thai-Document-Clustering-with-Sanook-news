งานนี้บอกเลยว่าน่าจะรอกันง่อมสำหรับเกมโทรศัพท์มือถือที่กำลังมาถึงจากค่าย Aniplex ดัดแปลงมาจากการ์ตูนชื่อดังแห่งยุคอีกหนึ่งเรื่องอย่าง Kimetsu no Yaiba หรือที่รู้จักกันในชื่อ "ดาบพิฆาตอสูร" โดยเกมนี้มีชื่อว่า Demon Slayer: Kimetsu no Yaiba – Keppuu Kengeki Royale เดิมทีมีกำหนดเปิดตัวตั้งแต่ปี 2020 แต่สุดท้ายก็ขอเลื่อนไปแบบไม่มีกำหนด ซึ่งมีผู้เล่นไม่น้อยที่คิดว่าอาจจะเปิดตัวในเวอร์ชั่นปี 2021 แต่สุดท้ายก็คงต้องบอกเลยว่าปี 2021 นี้ก็คงอาจจะยังไม่มาด้วยเช่นเดียวกัน

Demon Slayer: Kimetsu no Yaiba – Keppuu Kengeki Royale ในเวอร์ชั่นเกมมือถือนี้จะนำเสนอในรูปแบบ Battle Survival Action ที่จะนำเสนอการต่อสู้ระหว่าง ฝ่ายอสูร และ ฝ่ายนักล่าอสูร ที่อ้างอิงจากต้นฉบับอนิเมะมาเกือบทั้งหมด ทำให้แฟนๆ ไม่น้อยที่คาดหวังไว้ว่าเกมนี้จะสามารถตอบสนองความต้องการของพวกเขาได้ ซึ่งความเคลื่อนไหวของเกมในตอนนี้เท่ากับศูนย์เลยค่อนข้างมั่นใจว่าเกมนี้จะมาในปี 2022 แทน
