เป็นอีกหนึ่งสาวสุดสตรองที่สามารถก้าวผ่านปัญหาเรื่องราวปัญหาความรักมาได้ สำหรับนางร้ายหน้าสวย "ดิว อริสรา" กับหวานใจไฮโซหนุ่ม "ไผ่ วันพอยท์" โดยล่าสุดสาวดิวได้เปิดใจให้ฟังว่า ตอนนี้สถานความสัมพันธ์กลับมาเป็นปกติแล้ว แต่ต้องยอมรับยังไม่ถึงร้อยเปอร์เซ็นต์ อยากให้เวลาช่วยพิสูจน์ พร้อมเคลียร์ข่าวก่อนหน้าที่ถูกเม้าท์ว่าพยายามจะฆ่าตัวตายนั้นไม่เป็นความจริง
เพิ่งกลับมาจาเที่ยวที่ประเทศญี่ปุ่นเกิดแฮชแท็กโตเกียวไส้หวาน ?"คือเรื่องจริงมันไม่ใช่ว่าดิวหวานกับพี่ไผ่อะไรแต่คือตอนที่ไปเที่ยวทุกคนต้องใช้จ่ายกันอย่างประหยัดเลยกลายเป็นแค่โตเกียวไส้หวานข้างทางเอามาเปรียบเทียบกันแค่นั้น"
เป็นทริปกระชับรักหรือเปล่า?"คือด้วยความที่บรรยากาศบ้านเมืองเราหลังสูญเสียพระองค์ท่านไปนะ เราเกิดความรู้สึกอึมครึมเลยนัดแนะเพื่อนๆ ไปเที่ยวกัน แต่ก่อนหน้านี้ที่เราได้เจอกันที่ท้องสนามหลวง ดิวกับเพื่อนๆ ก็เอาของไปช่วยแจกกันแล้วทำหลายวันเลยและแต่ละวันก็ต้องใช้พลังงานเยอะเลยขอไปพักผ่อนหน่อย ถามถึงเรื่องทริปทำให้ความสัมพันธ์ดีขึ้นบ้างไหมคือก็ดีนะแต่ก็มีอะไรให้คิดๆ หน่อย"
ก่อนหน้านี้มีข่าวเกี่ยวกับมือที่สามเกิดขึ้น? "คือเราต้องทำความเข้าใจว่าผู้ชายโดยธรรมชาติแล้วเขาเกิดมาเพื่อจะสืบพันธ์ เพราะฉะนั้นมันคือเรื่องปกติ วันนี้ไม่เกิดวันหน้าก็ต้องเกิดเราต้องมองกันที่ว่าความรู้สึกดีแล้วเราก็ต้องถามตัวเองว่าเราจะอยู่กับคนๆ นี้ไปถึงไหนแค่ผิวเผินหรือจะอยู่กับเขาไปจนตายด้วยกัน ถ้ามองแค่เป็นเรื่องผิวเผินบางทีเราก็อาจจะเลิกกันไปเลยก็ได้ แต่ถ้ามองไกลกว่านั้นหากมีเรื่องไหนเกิดขึ้นมาก็มองข้ามๆ ไปบ้าง มันเป็นเรื่องปกติ"
แล้วดิวคิดแบบไหน?"ตอนแรก็ว่าจะแก่ตายไปด้วยกันแหละพอมาถึงตอนนี้เริ่มคิดใหม่ (หัวเราะ) ก็ปล่อยให้เวลาเป็นเรื่องพิสูจน์แล้วกันถามว่าเขาดีขึ้นมาบ้างไหมคือเขาก็ต้องพยายามต่อให้เขาไม่ดีเราก็คงไม่รู้นะคือเขาอาจจะมีสองมุมที่อาจจะดีไปเลยก็ได้หรือทำอย่างที่เคยทำมาอย่างชาญฉลาดมากขึ้น แต่สิ่งที่เกิดขึ้นคือมันทำให้ดิวได้รู้ว่าโลกใบนี้มันน่ากลัวนะไม่ใช่แค่ผู้ชาย แต่ผู้หญิงต่างหากร้าย"
มีวิธีการรับมือกับเรื่องต่างๆ ที่เกี่ยวกับ ไผ่ อย่างไรบ้าง ?"หนูก็ไม่ได้ไปฟาดฟันอะไรเลยนะแต่เหนื่อยจริงๆ กับการที่ต้องมานั่งตอบคำถามแทนไงคือหนึ่งเราต้องเข้มแข็งสองคือนี่ไม่ใช่เรื่องของเราคือดิวถ้าจะเหนื่อยก็คงจะเหนื่อยแค่นี้เพราะพี่ไผ่ไม่ได้หล่อเกินที่จะต้องไปแย่งกับใคร (ยิ้ม) แต่ดิวเป็นคนที่เต็มที่กับเรื่องความรักอยู่แล้วแต่ถ้า ณ ตอนนี้เราหันไปเขายังอยู่ข้างเราเวลาเกิดเรื่องอะไรขึ้นมันก็จะคุยกันได้แต่หากเขาไม่อยู่นี่สิเราก็อาจจะต้องถอยทัพกลับไปอาจจะไม่ได้อยู่ไปจนสัมภาษณ์เรื่องนี้ในงานอีเว้นท์ก็ได้"
แต่จากเรื่องที่เกิดขึ้นที่ผ่านมา ไผ่ ก็ยังคงเลือกดิว? "ใช่ คือเขาเป็นคนมาบอกเราด้วยแหละกับเรื่องทุกอย่างมันเลยทำให้ดิวโอเคขึ้นมามาก แต่ถามว่าเรื่องความไว้ใจ คือเดิมทีมันก็น้อยอยู่แล้วนะ คือถ้าใครเจอเหตุการณ์อะไรต่างๆ แบบดิวมาแล้วยังตอบแบบเดิมอันนั้นคือปลอมนะมันไม่มีทางเหมือนเดิมหรอก แต่ด้วยเรามีอะไรให้ทำอีกเยอะ ถ้าชีวิตดิวจะต้องไปนั่งมองแค่เขาอันนี้มันก็ไม่ใช่เนอะ"
มีข่าวออกมาก่อนหน้านี้ว่า ดิว พยามยามทำร้ายตัวเอง (ฆ่าตัวตาย) ?"คือถ้าเรื่องฆ่าตัวตายน่ะเหรอ ถ้าจะฆ่าตัวตายเพราะเหตุผลแค่ว่าเขาไม่ได้รักเราอันนั้นมันคงไม่ใช่หรอกนะ เขาไม่ได้รักเราขนาดนั้นหรอก"
ถามถึงเรื่องอนาคตกับ ไผ่ ในเมื่อทุกอย่างเป็นแบบนี้มันอาจจะดูไปออกไปไหม ?"คือสำหรับดิวไม่รู้และไม่ได้คาดหวงอะไรไว้เลยนะ เพราะว่าทุกวันนี้ดิวก็พยายามสร้างความมั่นคงด้วยตัวของดิวเสมอ และในส่วนของเขาคงเป็นผลพลอยได้และกำไรมากกว่า"
ผ่านเรื่องราวมามากมายทำให้นิยามความรักเปลี่ยนไปไหม? "เปลี่ยนไปนะจากเดิมเคยมองว่ามันสวยงามแต่จริงๆแล้วมันไม่ใช่เลย ความรักของดิวมันเป็นเรื่องสำคัญนะคือเราใช้ชีวิตมาอย่างดีและดิวจะทำทุกอย่างให้มันดี แต่ความรักก็ไม่ใช่ทุกอย่างแล้วในวันนี้ย้ำว่าวันนี้นะ เพราะที่ผ่านมามันผ่านอะไรมาเยอะมากๆ มันมีอะไรหลายอย่างเข้ามาเตือนสติเราและบอกว่าความรักนั้นมันไม่ใช่ทุกอย่างของชีวิตแต่มันสำคัญกับเรานะ ซึ่งสิ่งที่สำคัญที่สุดคือทำดีให้กับตัวของเราเอง กับเรื่องชีวิตคู่ดิวอาจจะไม่ต้องมานั่งเป็นศรีภรรยาที่ดีนักแต่ก็ต้องไม่ก้าวร้าวอะไรที่ไม่ดีเราก็ต้องพร้อมปรับปรุงตัวเราเองมองมาที่ตัวเองด้วย กับเหตุการณ์ที่ผ่านมาสำหรับคู่ดิวกับพี่ไผ่คือเราต้องมาดูตัวเองด้วยว่าเรานั้นไม่ดีตรงไหนบ้างแล้วค่อยๆ ปรับตัวไป"
เกี่ยวกับเรื่องงานไหมที่ส่งผลกระทบต่อความรัก? "ถ้าเป็นเรื่องงานคือดิวคิดว่าดิวคงจะไม่ปรับตัวอะไรนะ เพราะว่า ณ ตอนนี้ที่มีงานทุกอ่างเข้ามานั้นมันเป็นช่วงผลพลอยได้ในชีวิตดิว แล้วทำให้ดิวมีคุณค่า หากจะให้ดิวยอมถ่ายละครน้อยลงเพื่อมีเวลามาอยู่กับพี่ไผ่ ดิวว่าพี่ไผ่คงไม่น่าหาคนที่ต้องแก่ตายไปด้วยกันอย่างนั้นหรอก"
ถูกยกให้เป็นสุดยอดแฟนสุดแกร่ง? "ไม่สิ ไม่เอาอย่างนั้นสิเพราะถ้ารับตำแหน่งมาก็หมายความว่าคู่ดิวยังเจอเรื่องมือที่สามอยู่ซิ คือถ้ายังมีคงต้องตายกันไปข้างอย่างนั้นหรอไม่ใช่ๆ (ยิ้ม) แต่คือในมุนดิวนะคือต้องพยายามมองข้ามนะ ต้องอยู่ที่ว่าเราจะควบคุมสถานการณ์ได้หรือเปล่าและมีคนอื่นๆรู้เรื่องคู่ของคุณไหมแค่นั้น"
มีคำสัญญาจากปาก ไผ่ บ้างไหม ?"ดิวถามจริงนะ เวลาเกิดเรื่องอะไรแบบนี้มีใครบ้างที่จะไม่พูดคำนี้ออกมา คือเขาพูดนะคำๆนี้แต่ดิวไม่ได้รู้สึกตื่นเต้นอะไรเลยอ่ะ เพราะว่าคนเรามันพูดๆ ได้ง่าย แต่การกระทำสิจะทำได้หรือเปล่าเท่านั้น"
ที่ผ่านมาเขาทำได้ตามที่พูดไหม?"คือรอบที่แล้วที่เกิดเรื่องก็ทำไม่ได้ แต่คือตอนนี้เขาก็โอเคขึ้นแล้วคือคนเราก็ต้องมีพลั้งเผลอบ้าง เสือมันก็ยังคงต้องมีเขี้ยวเล็บจะให้เราไปถอดออกหมดเลยก็ไม่ใช่ก็ปล่อยเสือเข้าป่าไปบ้างแต่ก็อย่าให้มันมากเกินให้มีลิมิตหน่อย คือถามว่าดิวจะสามารถให้อภัยเขาได้มากแค่ไหนคือบอกเลยว่าแค่ไหนแค่นั้น และพยายามทำให้ตัวเองมั่นคงมากที่สุด"
ที่บอกว่าเคยมีเรื่องแบบนี้บ่อยครั้ง?"คือครั้งนี้นับเป็นครั้งแรกที่รุนแรงมาก ถ้าจะแรงขนาดนี้มีแบบซอร์ฟๆ ให้ได้เจอก่อนได้ไหม (หัวเราะ) ไม่คิดว่ามันจะเป็นเรื่องขนาดนี้มีข่าวนู่นนี่ลงแต่ก็เอาเถอะนะน่ากลัว"