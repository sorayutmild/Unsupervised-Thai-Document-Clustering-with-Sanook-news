"เจ" ชนาธิป สรงกระสินธ์ ดาวเตะทีมชาติไทย ที่เดินทางไปค้าแข้งกับ ฮอกไกโด คอนซาโดเล่ ซัปโปโร่ สโมสรในศึกเจลีก ญี่ปุ่น กลายเป็นที่สนใจของแฟนๆ อีกครั้ง หลังมีนักกีฬาสาวทีมชาติญี่ปุ่นแอบให้กำลังใจให้เจ้าตัวประสบความสำเร็จกับการค้าแข้งบนเกาะญี่ปุ่นโดย สาวรายนั้นก็คือ ชินามิ โยชิดะ นักกีฬาเคอร์ลิ่งทีมชาติญี่ปุ่น ที่เพิ่งจะคว้าเหรียญทองแดง จากการแข่งขันโอลิมปิกเกมส์ ฤดูหนาว 2018 ที่พยองชาง, เกาหลีใต้  นักกีฬาวัย 26 ปี ที่เกิดในฮอกไกโด ได้เดินทางไปให้ร่วมรายการ ของสถานีโทรทัศน์แห่งหนึ่ง โดยพิธีกรได้สัมภาษณ์ถึงเรื่องต่างๆ ก่อนที่จะถึงคำถามที่ว่าชอบทำอะไร ซึ่งเธอตอบว่าชอบดูการแข่งขันของทีมบ้านเกิด และเชียร์ทีมนี้มาตั้งแต่ต้นเลย พร้อมกันนี้เธอยังเผยว่า ไม่ได้เป็นแฟนนักฟุตบอลคนไหนเป็นพิเศษ แต่เมื่อเห็น ชนาธิป สรงกระสินธ์ ที่มีส่วนสูงเพียงแค่ 158 เซนติเมตร ฉันก็ประทับใจในตัวเขา "ฉันรู้สึกเหมือนกับว่าถ้าฉันอยู่ในพื้นที่เดียวกัน คงจะได้เห็นแบบเดียวกับเขา ฉันจึงเอาใจช่วยเขา" นักกีฬาสาวเจ้าของส่วนสูง 157 เซนติเมตร กล่าว ประวัติของ ชินามิ โยชิดะเกิดที่ : คิตามิ, ฮอกไกโดอายุ : 26 ปี (เกิด 26 ก.ค. 1991)ส่วนสูง : 157 เซนติเมตรงานอดิเรก : ชอบท่องเที่ยว, ดูฟุตบอล