ล็อตเตอรี่เสี่ยงโชคทุกชนิด
ล็อตเตอรี่ที่กล่าวถึงไม่ได้ครอบคลุมแค่ล็อตเตอรี่ที่ขายตามท้องถนนในประเทศไทย แต่ในต่างประเทศก็มีการห้ามใช้บัตรเครดิตซื้อล็อตเตอรี่เช่นกันโดยเฉพาะในอเมริกา
ชิปคาสิโน
ในประเทศไทยเรานั้นไม่มีบ่อนคาสิโนที่ถูกกฎหมาย แต่ในต่างประเทศ คุณจะไม่สามารถใช้บัตรเครดิตจ่ายเงินซื้อชิปในคาสิโนได้เพราะมีความเสี่ยงสูง ซึ่งบริษัทผู้ออกบัตรเครดิตไม่สนับสนุน จึงทำให้คุณไม่สามารถใช้บัตรเครดิตในคาสิโน
รถยนต์
หากคุณมีวงเงินที่สูงพอจะซื้อรถด้วยบัตรเครดิตได้ คุณก็อาจจะใช้บัตรซื้อรถได้ แต่ไม่ใช่ผู้ประกอบการทุกเจ้าที่ยอมรับการจ่ายเงินค่ารถด้วยบัตรเครดิต ซึ่งแม้ว่าคุณจะสามารถใช้การเบิกเงินสดล่วงหน้าผ่านบัตรมาจ่าย แต่ค่าธรรมเนียมที่ต้องเสียให้ธนาคารก็ไม่คุ้มเอาเสียเลย
กองทุนและหุ้น
การซื้อกองทุนและหุ้นนั้นมีความเสี่ยงสูง การเอาบัตรเครดิตไปลงทุนในหุ้นหรือกองทุนเท่ากับว่าคุณเอาเงินของธนาคารไปเสี่ยงด้วย ซึ่งนั่นเป็นเหตุผลว่าทำไมธนาคารส่วนใหญ่จึงไม่อนุมัติการจ่ายค่าหุ้นหรือกองทุนรวมด้วยบัตรเครดิต และโบรกเกอร์ส่วนมากก็ไม่รับการจ่ายเงินด้วยบัตรเครดิต
สินเชื่อบ้าน
ธนาคารส่วนมากจะไม่ยอมรับการจ่ายสินเชื่อบ้านด้วยบัตรเครดิต สินเชื่อบ้านถือเป็นสินเชื่อที่มีหลักประกัน ส่วนการกู้ยืมเงินจากบัตรเครดิตถือเป็นสินเชื่อไม่มีหลักประกัน ซึ่งธนาคารมักจะไม่ชอบการจ่ายสินเชื่อที่มีหลักประกันผ่านสินเชื่อที่ไม่มีหลักประกัน ซึ่งอาจนำคุณไปสู่หนี้สินมากมาย ซึ่งในกรณีที่แย่ที่สุดอาจถึงขั้นกลายเป็นหนี้เสียซึ่งธนาคารไม่ต้องการให้เกิดเหตุการณ์แบบนั้นขึ้น
ฝิ่น
ฝิ่นที่ใช้เพื่อจุดประสงค์ทางการแพทย์นั้นไม่สามารถซื้อได้ด้วยบัตรเครดิต American Expressได้ออกนโยบายห้ามการซื้อขายฝิ่นด้วยบัตรเครดิต ซึ่งแม้ว่า Visa และ MasterCard ยังไม่ได้ออกนโยบายแบบนี้ออกมาแต่หลายบริษัทก็ตัดสินใจไม่ให้บริการในกรณีที่ลูกค้าต้องการซื้อฝิ่น กระทั่งในประเทศที่ฝิ่นถูกกฎหมายแบบอเมริกา
ขอบคุณบทความจาก  www.moneyguru.co.th 

 


