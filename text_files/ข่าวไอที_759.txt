แนะนำ มือถือหน้าจอใหญ่ ในราคาไม่เกิน 8,000 บาท ที่คุ้มค่าน่าซื้อมากที่สุด ณ ชั่วโมงนี้ มีรุ่นใดให้เลือกบ้าง มาชมกัน
ถ้าหากกล่าวถึง สมาร์ทโฟนหน้าจอใหญ่ หลายๆ ท่านคงจะคิดว่า จะต้องมีงบประมาณเกินหนึ่งหมื่นบาท จึงจะสามารถจับจองเป็นเจ้าของ มือถือจอใหญ่ สักเครื่องได้ แต่ ณ ชั่วโมงนี้ ตลาดสมาร์ทโฟนหน้าจอใหญ่ มีการแข่งขันที่สูงขึ้น ผู้ผลิตหลากหลายแบรนด์ ต่างออกสมาร์ทโฟนหน้าจอใหญ่ มาให้เลือกซื้อกันในระดับราคาที่แตกต่างกันไป

และจากที่ทีมงาน techmoblog ได้ทำการสำรวจล่าสุด พบว่า ในปัจจุบัน มือถือจอใหญ่ ที่มาพร้อมกับสเปคดีๆ และตอบโจทย์ทุกการใช้งานนั้น มีระดับราคาไม่เกิน 8,000 บาทแล้ว เรียกได้ว่า ไม่จำเป็นต้องจ่ายแพง ก็สามารถหาซื้อ มือถือจอใหญ่ มาใช้งานได้เช่นกัน
สำหรับ สมาร์ทโฟนหน้าจอใหญ่ ที่ทางทีมงานได้คัดสรรมาในวันนี้ มีขนาดหน้าจออยู่ที่ 5.5 นิ้วขึ้นไป ซึ่งมีให้เลือกกันถึง 4 รุ่นเลยทีเดียว ซึ่งได้แก่ Asus Zenfone 2 (ZE550ML), Alcatel OneTouch Flash Plus, Lenovo A7000 และ Microsoft Lumia 640 XL Dual SIM มาดูกันว่า แต่ละรุ่นนั้น จะมีสเปคแตกต่างกันอย่างไรบ้าง

** คลิกที่ภาพเพื่อขยายขนาดเต็ม
Asus Zenfone 2 (ZE550ML) ราคา 6,990 บาท

ถึงแม้ว่า Asus Zenfone 2 โมเดล ZE550ML รุ่นนี้ จะไม่ใช่รุ่นท็อปในบรรดาโมเดลทั้งหมดของ Asus Zenfone 2 แต่เมื่อเปรียบเทียบ ขนาดหน้าจอ กับ ราคา ถือว่า เป็นรุ่นสุดคุ้มเช่นกัน โดยมาพร้อมกับหน้าจอแสดงผลกว้าง 5.5 นิ้ว ความละเอียด 1280 x 720 พิกเซล, หน่วยประมวลผลแบบ Quad-Core Processor ความเร็ว 1.8 GHz, หน่วยความจำ RAM ขนาด 2 GB, หน่วยความจำภายในตัวเครื่อง ขนาด 16 GB, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 13 ล้านพิกเซล, รองรับ 4G LTE, รองรับ NFC และรองรับการใช้งาน 2 ซิมการ์ด
จุดเด่น
-  หน้าจอกว้าง 5.5 นิ้ว ความละเอียด 1280 x 720 พิกเซล-  หน่วยประมวลผลแบบ Quad-Core Processor (Intel Atom Z3560 chipset) ความเร็ว 1.8 GHz-  หน่วยความจำ RAM ขนาด 2 GB-  หน่วยความจำภายในตัวเครื่อง ขนาด 16 GB รองรับ microSD Card สูงสุด 64 GB-  กล้องด้านหน้า ความละเอียด 5 ล้านพิกเซล-  กล้องด้านหลัง ความละเอียด 13 ล้านพิกเซล พร้อมไฟแฟลชแบบ Dual-LED-  รองรับการใช้งาน 2 ซิมการ์ด-  รองรับการใช้งานเครือข่าย 4G LTE และรองรับเครือข่าย 3G ทุกคลื่นความถี่ในไทย-  รองรับเทคโนโลยี NFC-  แบตเตอรี่ขนาด 3000 mAh-  รันระบบปฏิบัติการ Android 5.0 (Lollipop) ตั้งแต่แกะกล่อง
จุดที่ต้องพิจารณาเพิ่มเติม
- ตัวเครื่องค่อนข้างหนักเมื่อเทียบกับรุ่นอื่นๆ ที่มีขนาดหน้าจอเท่ากัน อยู่ที่ 170 กรัม- สามารถถอดแกะฝาหลังได้ แต่ไม่สามารถเปลี่ยนแบตเตอรี่ได้
Alcatel OneTouch Flash Plus ราคา 4,690 บาท

ในบรรดา มือถือจอใหญ่ 4 รุ่นข้างต้นนี้ ถือว่า Alcatel OneTouch Flash Plus นั้น มีความน่าสนใจในเรื่องของ ราคาที่ถูกที่สุด โดยอยู่ที่ 4,690 บาทเท่านั้น และเมื่อเทียบสเปคกับทั้ง 3 รุ่นที่เหลือ ถือว่า ใกล้เคียงกันมากเลยทีเดียว ไม่ว่าจะเป็น หน้าจอแสดงผลกว้าง 5.5 นิ้ว ความละเอียด 1280 x 720 พิกเซล, หน่วยประมวลผลแบบ Octa-Core Processor ความเร็ว 1.5 GHz, หน่วยความจำ RAM ขนาด 2 GB, หน่วยความจำภายในตัวเครื่อง ขนาด 16 GB, กล้องด้านหน้า ความละเอียด 8 ล้านพิกเซล, กล้องด้านหลัง ความละเอียด 13 ล้านพิกเซล, รองรับ 4G LTE และรองรับการใช้งาน 2 ซิมการ์ด อีกทั้งยังมาพร้อมกับแบตเตอรี่ความจุถึง 3500 mAh เลยทีเดียว ถือว่า เป็นคู่แข่งของ Asus Zenfone 2 ที่น่ากลัวไม่น้อย
จุดเด่น
-  ราคาถูกที่สุด เพียง 4,690 บาท-  หน้าจอกว้าง 5.5 นิ้ว ความละเอียด 1280 x 720 พิกเซล-  หน่วยประมวลผลแบบ Octa-Core Processor (MediaTek MT6752 chipset) ความเร็ว 1.5 GHz-  หน่วยความจำ RAM ขนาด 2 GB-  หน่วยความจำภายในตัวเครื่อง ขนาด 16 GB รองรับ microSD Card สูงสุด 32 GB-  กล้องด้านหน้า ความละเอียด 8 ล้านพิกเซล-  กล้องด้านหลัง ความละเอียด 13 ล้านพิกเซล พร้อมไฟแฟลชแบบ LED-  รองรับการใช้งาน 2 ซิมการ์ด-  รองรับการใช้งานเครือข่าย 4G LTE-  แบตเตอรี่ขนาด 3500 mAh ซึ่งถือว่า มีความจุมากเป็นพิเศษ เมื่อเทียบกับรุ่นอื่นๆ ที่มีระดับราคาใกล้เคียงกัน
จุดที่ต้องพิจารณาเพิ่มเติม
-  ไม่สามารถถอดแกะฝาหลัง เพื่อเปลี่ยนแบตเตอรี่ได้-  ไม่รองรับเครือข่าย 3G คลื่นความถี่ 850 MHz-  ระบบปฏิบัติการ Android 4.4.4 (KitKat) ยังไม่ใช่เวอร์ชันใหม่ล่าสุด
Lenovo A7000 ราคา 5,290 บาท

คู่แข่ง Asus Zenfone 2 อีกรุ่น กับ Lenovo A7000 ด้วยระดับราคาเพียง 5,290 บาท กับสเปคที่คุ้มค่าในสมาร์ทโฟนที่มีระดับราคาประมาณนี้ จึงไม่น่าแปลกใจเลยว่า ทุกครั้งที่มีการเปิดให้สั่งซื้อแบบออนไลน์บนเว็บไซต์ Lazada เหตุใดสินค้าถูกจับจองไปจนหมดอย่างรวดเร็ว โดย Lenovo A7000 รุ่นนี้ หน้าจอแสดงผลกว้าง 5.5 นิ้ว ความละเอียด 1280 x 720 พิกเซล, หน่วยประมวลผลแบบ Octa-Core Processor ความเร็ว 1.5 GHz เช่นเดียวกับ Alcatel OneTouch Flash Plus, หน่วยความจำ RAM ขนาด 2 GB, หน่วยความจำภายในตัวเครื่อง ขนาด 8 GB, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 8 ล้านพิกเซล, รองรับ 4G LTE, รองรับ NFC และรองรับการใช้งาน 2 ซิมการ์ด นอกจากนี้ Lenovo A7000 ยังมีน้ำหนักเบาที่สุดในบรรดารุ่นที่มีทั้งหมด
>> รีวิว Lenovo A7000
จุดเด่น
-  หน้าจอกว้าง 5.5 นิ้ว ความละเอียด 1280 x 720 พิกเซล-  หน่วยประมวลผลแบบ Octa-Core Processor (MediaTek MT6752 chipset) ความเร็ว 1.5 GHz-  หน่วยความจำ RAM ขนาด 2 GB-  หน่วยความจำภายในตัวเครื่อง ขนาด 8 GB รองรับ microSD Card สูงสุด 32 GB-  กล้องด้านหน้า ความละเอียด 5 ล้านพิกเซล-  กล้องด้านหลัง ความละเอียด 13 ล้านพิกเซล พร้อมไฟแฟลชแบบ Dual-LED-  รองรับการใช้งาน 2 ซิมการ์ด-  รองรับการใช้งานเครือข่าย 4G LTE และรองรับเครือข่าย 3G ทุกคลื่นความถี่ในไทย-  รองรับเทคโนโลยี NFC-  แบตเตอรี่ขนาด 2900 mAh-  รันระบบปฏิบัติการ Android 5.0 (Lollipop) ตั้งแต่แกะกล่อง-  ระบบเสียงแบบ Dolby Atmos ซึ่งเป็นสมาร์ทโฟนรุ่นแรกของโลก ที่ใช้เทคโนโลยีอีกด้วยจุดที่ต้องพิจารณาเพิ่มเติม
-  เครือข่าย 4G LTE และ 3G รองรับเฉพาะซิมการ์ดที่ 1-  หน่วยความจำภายในตัวเครื่อง มีขนาดเพียงแค่ 8 GB จำเป็นต้องอาศัยหน่วยความจำเสริมภายนอก
Microsoft Lumia 640 XL Dual SIM ราคา 7,990 บาท

วินโดวส์โฟนเพียงรุ่นเดียว ที่ติดโผในครั้งนี้ กับ Microsoft Lumia 640 XL Dual SIM ที่นอกจากดีไซน์ตัวเครื่องจะมีสีสันสดใสแล้ว ยังมาพร้อมกับหน้าจอแสดงผลขนาด 5.7 นิ้ว ความละเอียด 1280 x 720 พิกเซล, หน่วยประมวลผลแบบ Quad-Core Processor ความเร็ว 1.2 GHz, หน่วยความจำ RAM ขนาด 1 GB, หน่วยความจำภายในตัวเครื่อง ขนาด 8 GB, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 8 ล้านพิกเซล, รองรับ NFC และรองรับการใช้งาน 2 ซิมการ์ด แต่น่าเสียดายที่รุ่นนี้ ไม่รองรับการใช้งานเครือข่าย 4G LTE แต่เมื่อพูดถึงความคุ้มค่าแล้ว ถือว่า ตอบโจทย์ได้ดีไม่แพ้รุ่นอื่นๆ เลยทีเดียว
>> รีวิว Microsoft Lumia 640 XL Dual SIM
จุดเด่น
-  หน้าจอกว้าง 5.7 นิ้ว ความละเอียด 1280 x 720 พิกเซล-  หน่วยประมวลผลแบบ Quad-Core Processor (Qualcomm Snapdragon 400 chipset) ความเร็ว 1.2 GHz-  หน่วยความจำ RAM ขนาด 1 GB-  หน่วยความจำภายในตัวเครื่อง ขนาด 8 GB รองรับ microSD Card สูงสุด 128 GB-  กล้องด้านหน้า ความละเอียด 5 ล้านพิกเซล-  กล้องด้านหลัง ความละเอียด 13 ล้านพิกเซล พร้อมไฟแฟลชแบบ LED-  รองรับการใช้งาน 2 ซิมการ์ด-  รองรับเครือข่าย 3G ทุกคลื่นความถี่ในไทย-  รองรับเทคโนโลยี NFC-  แบตเตอรี่ขนาด 3000 mAh-  รันระบบปฏิบัติการ Windows Phone 8.1 และ Lumia Denim-  รองรับการใช้งาน 2 ซิมการ์ด
จุดที่ต้องพิจารณาเพิ่มเติม
-  ไม่รองรับการใช้งานเครือข่าย 4G LTE
ข้อมูลโดย : techmoblog.com
 
 