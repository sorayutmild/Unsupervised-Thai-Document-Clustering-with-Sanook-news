เดฟ เลดั๊ค นักมวยชาวแคนาดา ดีกรีแชมป์เลธเหว่ย (มวยพม่าคาดเชือก) ยังคงออกมาท้าทาย "ดำดอทคอม" บัวขาว บัญชาเมฆ ยอดนักชกขวัญใจชาวไทยวัย 38 ปี ให้มาเจอกันบนสังเวียนอย่างต่อเนื่องล่าสุดนำเรื่องปัญหาภายในครอบครัวของ บัวขาว บัญชาเมฆ ที่กำลังเป็นคดีฟ้องร้องกับภรรยาเกี่ยบกับเรื่องค่าอุปการะเลี้ยงดูเป็นเงิน 25 ล้านบาท สำหรับลูกสาววัย 5 ขวบ มาเป็นชนวนในการท้าทายซึ่ง นักชกแคนาดาวัย 29 ปี ได้โพสต์ข้อความผ่านโลกออนไลน์ว่า "นี่หรือคือนักสู้ตัวจริง! คุณเป็นแชมป์ที่ยิ่งใหญ่อะไรกัน บัวขาว คุณต้องจ่ายเงินค่าดูแลลูกสาววัย 5 ขวบให้กับแม่ของเขาซิ""มันเกิดอะไรขึ้นไอ้โง่! เดือนสิงหาคมใกล้เข้ามาแล้วนะ เซ็นสัญญาต่อสู้กับผมซะ เพราะคุณต้องใช้เงินในเร็วๆ นี้" เดฟ เลดั๊ค พยายามยั่วยุทุกวิถีทางเพื่อที่จะได้มีโอกาสขึ้นชกกับ นักชกขวัญใจชาวไทยโดยที่ผ่านมา นักชกจอมเกรียน พยายามสร้างเรื่องให้เป็นประเด็นที่จะได้พิสูจน์ฝีมือกับยอดมวยชาวไทย โดยยกเอา "เลธเหว่ย" ศิลปะการต่อสู้มวยพม่าโบราณ มาเปรียบเทียบกับ ศิลปะแม่ไม้มวยไทย สำหรับ กฎกติกาของทางเลธเหว่ยนั้น ใช้หมัด, เท้า, เข่า, ศอก เหมือนมวยไทย แต่แตกต่างในเรื่องของการที่สามารถเอาหัวโขกได้ ซึ่งสำหรับกีฬาต่อสู้แขนงอื่นๆ ถือเป็นการทำผิดกติกาที่รุนแรง แต่กับทางฝั่งพม่าถือเป็นเรื่องปกติ
