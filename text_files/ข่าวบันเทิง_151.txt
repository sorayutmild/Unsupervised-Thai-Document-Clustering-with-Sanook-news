แอ็ค ณัฏฐวุฒิ อิศรางกูร ณ อยุธยา ชายหนุ่มที่กำลังเป็นที่สนใจของคนที่ติดตามข่าวบันเทิง หลังจากที่ "หนูอิมอิม ก้าวมหัศาจรรย์" ออกมาเปิดเผยว่าเธอเพิ่งเลิกรากับอดีตคนรัก ซึ่งก็คือ  แอ็ค ณัฏฐวุฒิ และเป็นการจบความสัมพันธ์ที่ไม่ค่อยสวยเท่าไรนัก
สำหรับ แอ็ค ณัฏฐวุฒิ เข้าวงการบันเทิงมาได้หลายปี แต่ยังไม่ค่อยได้รับบทเด่น มีที่รู้จักกันบ้าง จากบท "คุณชาย" ในละคร ซินเดอเรลล่ารองเท้าเตะ ทางช่อง 7 ก่อนที่จะมีข่าวว่าปลื้มนักแสดงรุ่นพี่ที่อายุห่างกันถึง 7 ปี อย่าง หนูอิมอิม ก้าวมหัศาจรรย์
ซึ่ง แอ็ค ณัฏฐวุฒิ อิศรางกูร เคยพูดถึงอิมไว้ว่ารู้จักอิมมานานแล้ว ตั้งแต่เรียนอยู่มัธยม ส่วนอายุห่างกัน 6 ปี ไม่ใช่อุปสรรค ไม่ใช่ปัญหา เพราะอายุเป็นเพียงแค่ตัวเลข  "เขาเป็นคนอารมณ์ดี ทำให้อยู่ด้วยแล้วมีความสุข ไม่เครียด แอ็คปลื้มพี่เขามานานแล้ว พอคุยกันมันถูกคอด้วย พี่เขาเป็นพี่ที่น่ารักคนหนึ่ง"  หลังจากนั้นไม่นานทั้งคู่ก็ตกลงคบหากัน แต่ผ่านมาสองปีความรักก็ไปไม่รอด แถม อิม ยังออกมาเปิดเผยด้วยน้ำตานองหน้าว่า เธอกับอดีตคนรักจบไม่สวย
คงต้องรอดูปฎิกิริยาจาก แอ็ค ณัฏฐวุฒิ ว่าจะออกมาตอบโต้อะไรหรือไม่