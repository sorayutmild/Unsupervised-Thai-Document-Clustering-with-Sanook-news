ต้นไม้มงคล เสริมดวง ชื่อก็บอกอยู่แล้วว่าเป็นมงคล ดังนั้นถ้าหากเรามีสิ่งที่เป็นมงคลมาอยู่ในบ้านก็ย่อมส่งผลดีให้แก่ผู้อาศัยในบ้านด้วย แต่ต้นไม้มงคลก็มีมากมายหลากหลายประเภท ทั้งแบบไม้ดอกและไม้ใบ สามารถหาปลูกได้ง่ายๆ ในประเทศไทยที่เป็นเขตเมืองร้อน มีความเชื่อว่าหากบ้านใดปลูกต้นไม้มงคล ต้นไม้โชคลาภ ในบ้าน ก็จะส่งผลให้ผู้ที่อยู่อาศัยในบ้านได้รับมงคลตามไปด้วย 
บางคนก็อาจจะเลือกไม่ถูกว่าควรปลูกต้นอะไรดี Sanoook Horoscope มีข้อมูลดีๆ เกี่ยวกับไม้มงคล ต้นไม้โชคลาภ ชนิดต่างๆมาฝากกันค่ะ 
20 ต้นไม้มงคลเสริมดวง เพิ่มโชคลาภ

ต้นแก้วเป็นไม้มงคลอีกชนิดหนึ่ง ที่นิยมปลูกกันมาก เพราะดอกแก้วนั้นมักจะส่งกลิ่นหอมเย็นอย่างน่าชื่นใจ "ส่งผลให้มีคนรักดั่งแก้วตาดวงใจ" ลักษณะของดอกจะมีสีขาว แซมด้วยเกสรสีเขียวและเหลืองให้ความสวยงามในแบบสบายตาต้นแก้ว
ต้นโกศลต้นไม้มงคล ชื่อนั้นพ้องกับคำว่า กุศล จึงเชื่อว่า คือการสร้างบุญ คุณงามความดีช่วยคุ้มครองให้อยู่เย็นเป็นสุข โกศล เป็นไม้ยืนต้นที่ได้รับความนิยมมาก เนื่องจากสีสันสวยสดของใบ และคุณสมบัติที่ช่วย "เสริมความเป็นสิริมงคลให้กับบ้านอีกด้วย" เป็นอีกหนึ่งพันธุ์ไม้ที่เราสามารถพบเห็นได้ทั่วไปตามบ้านต่างๆ ลักษณะของใบจะใหญ่ และมีสีสันเขียวอมแดงอมเหลืองสลับกัน ดูสวยงามแปลกตาต้นโกศล
ต้นกวนอิมเป็นไม้ยืนต้นที่มีชื่อใกล้เคียงกับเทพเจ้าของชาวจีน และชาวไทยให้ความเคารพบูชากันทั่วไป เชื่อกันว่าต้นกวนอิมเงินกวนอิมทองนั้น เป็นต้นไม้ศักดิ์สิทธิ์เพราะคนโบราณมักจะใช้ต้นไม้ทั้งสองชนิดนี้ มาประกอบในพิธีบูชาเทพเจ้าเชื่อกันว่า "เมื่อปลูกกวนอิมในบ้านจะเกิดเป็นสิริมงคล นำผลให้มีฐานะดี เกิดความร่ำรวย" ซึ่งโดยปกติแล้วตามบ้านที่มีการตั้งศาลเจ้าตี่จู้เอี๊ยะ หรือเทพเจ้าจีน มักจะนิยมนำเอาต้นกวนอิมมาประดับไว้ในแจกันพร้อมๆ กับการไว้เทพเจ้า มีความเชื่อว่าเป็นต้นไม้สำหรับการบูชาที่มีความเป็นสิริมงคลต้นกวนอิม
ต้นกระดังงานิยมปลูกกันด้วยชื่อที่เป็นมงคล คนโบราณเชื่อกันว่าการปลูกต้นกระดังงา "ทำให้คนในบ้านมีชื่อเสียงโด่งดัง เป็นที่นับหน้าถือตา มีเงินทองลาภยศ" ควรปลูกต้นกระดังงา ทางทิศตะวันออกของตัวบ้าน เพื่อเพิ่มความเป็นสิริมงคล แก่ตัวบ้านและครอบครัวที่อาศัย มีลักษณะเด่นเป็นไม้ยืนต้น ออกดอกเป็นกระจุกมีสีเหลือง หรือเหลืองอมเขียว มีกลิ่นหอมทั้งในตอนเช้าและตอนเย็น จะออกดอกตลอดทั้งปีกระดังงาสงขลา
ต้นมะยมเป็นต้นไม้มงคลอีกชนิดหนึ่งที่คนไทยนิยมปลูกกันมาก โดยเฉพาะการปลูกที่หน้าบ้านด้วยความเชื่อที่ว่า "จะทำให้คนนิยมชมชอบ ไม่มีคนคิดร้ายหรือเป็นศัตรู" ซึ่งนอกจากมะยมจะเป็นผลไม้ที่คนไทยนิยมรับประทานกันแล้ว ก็ยังสามารถนำส่วนต่างๆ ของพันธุ์ไม้ชนิดนี้มาทำประโยชน์อื่นๆ ได้อย่างหลากหลายอีกด้วยต้นมะยม
ต้นบานไม่รู้โรยถือเป็นไม้ดอกที่ชื่อเป็นมงคลนามอยู่แล้วว่า บานไม่รู้โรย จะช่วยเสริม "ด้านความรักของผู้อยู่อาศัยและคู่รักให้ผูกพันมั่นคงต่อกัน" โดยปกติเราจะเห็นดอกบานไม่รู้โรยอยู่ในพานพุ่มไหว้ครูเป็นส่วนใหญ่ ซึ่งการนำดอกไม้ชนิดนี้มาประดับตกแต่งมีความหมายว่า “ศิษย์จะให้ความเคารพและเชื่อฟังคำอบรมสั่งสอนไม่มีเสื่อมคลาย เปรียบเสมือนดอก บานไม่รู้โรยต้นบานไม่รู้โรย
ต้นดาวเรืองเป็นดอกไม้มงคล ที่นิยมปลูกกันมากด้วยชื่อที่เป็นมงคลและสีเหลืองดั่งทอง "เสริมให้ชีวิตเจริญก้าวหน้า มีเงินมีทอง" อีกทั้งคนไทยยังนิยมนำเอาดอกดาวเรืองมาร้อยเป็นพวงมาลัย ใช้ประกอบพิธีบูชาต่างๆ ทั้งในศาสนาพุทธและพราหมณ์-ฮินดู โดยมีความเชื่อว่าจะช่วยเสริมให้เกิดความเป็นสิริมงคลขึ้นได้ต้นดาวเรือง
ต้นวาสนาด้วยความเชื่อว่า "ทำให้ผู้ปลูกมีโชคและวาสนาที่ดี เกิดความสุข สมหวัง" ถือเป็นไม้เสี่ยงทายถ้าสามารถปลูกได้สวยงามและออกดอก จะทำให้มีโชคลาภ ปรารถนาสิ่งใดก็จะได้ดังหวัง ซึ่งลักษณะของพันธุ์ไม้ชนิดนี้มีใบเรียม แหลม ยาว สีเหลือง หรือสีขาวอมเหลือง ดอกวาสนามีสีขาวไปจนถึงสีชมพู มีกลิ่นหอมต้นวาสนา
ต้นกล้วยไม้คนโบราณเชื่อว่า "กล้วยไม้ จะทำให้เกิดความประทับใจแก่บุคคลทั่วไป ทำให้คนในบ้านมีจริยธรรม" เหมาะกับผู้ปลูกที่มีอุปนิสัยเยือกเย็นอ่อนโยน ซึ่งกล้วยไม้ก็เป็นพันธุ์ไม้ยอดนิยมในการนำมาประกอบพิธีบูชาต่างๆ กันอย่างแพร่หลายต้นกล้วยไม้ 
ต้นพุดเชื่อกันว่า ไม่ว่าจะเป็นต้นพุดชนิดใดจะส่งผลให้ "มีความเจริญ มั่นคง แข็งแรงสมบูรณ์ ทั้งสิ้น" แต่ก็ควรให้เป็นพุดชนิดที่ดอกสีขาว แต่อีกนัยน์หนึ่ง การปลูกต้นพุดก็จะช่วยส่งเสริมเรื่องของความสำเร็จ เสริมสร้างบารมี และช่วยให้ครอบครัวอยู่เย็นเป็นสุขอีกด้วยต้นพุด
ต้นพญายอมีความเชื่อกันว่า "จะทำให้ดำเนินชีวิตราบรื่นเป็นสุขสมบูรณ์" อีกทั้งพันธุ์ไม้ชนิดนี้มีสรรพคุณเป็นยาอีกด้วย โดยเรียกอีกชื่อหนึ่งว่า “เสลดพังพอนตัวเมีย” มีลำต้นและกิ่งก้านสีเขียวเข้มต้นพญายอ 
ต้นจำปาถือเป็นต้นไม้มงคลที่จะ "นำโชค และเหมาะสมกับคนเกิดวันอาทิตย์อย่างยิ่ง" ต้นจำปาจะออกดอกตลอดทั้งปี มีกลิ่นหอมในตอนแรกแย้มช่วงพลบค่ำ ดอกมีสีน้ำตาลปนขาวเล็กน้อย อีกทั้งยังมีสรรพคุณทางยาอีกด้วยต้นจำปา 
ต้นชบาถือเป็นต้นไม้มงคลด้วยความเชื่ออว่า "ให้คุณด้านการงานเจริญก้าวหน้าไร้ปัญหาและอุปสรรค" บางทีมีความเชื่อว่า ต้นชบา ไม่ควรปลูกภายในบริเวณบ้าน เพราะว่าดอกชบามักถูกนำไปใช้ในเรื่องที่ไม่เป็นมงคล อาทิ การนำมาร้อยเป็นพวงมาลัยเพื่อสวมคอนักโทษก่อนประหาร ซึ่งก็ขึ้นอยู่ที่ความเชื่อส่วนบุคคลต้นชบา
ต้นราชพฤกษ์หรือคูนเป็นต้นไม้มงคลด้วยดอกที่เป็นพวงระย้าสวยงาม และมีดอกสีเหลืองตัดกับสีของท้องฟ้าในฤดูร้อน จะทำให้บ้านดูสดใสและยังมีความเป็นมงคลทางด้าน "ช่วยให้มีเกียรติและมีศักดิ์ศรี" นอกจานั้น เราสามารถพบต้นราชพฤกษ์ได้มากในบริเวณเส้นทางที่จะมุ่งหน้าสู่ภาคอีสานเต็ม 2 ข้างทางในช่วงหน้าร้อน  เป็นทิวทัศน์ที่สวยงามเหมาะแก่การถ่ายรูปเป็นอย่างมากต้นราชพฤกษ์หรือคูน
ต้นโป๊ยเซียนจะเป็นโป้ยเซียนพันธุ์ใดก็ได้ แต่จะต้องมีดอกสีเหลืองหรือสีส้ม และจะเป็นมงคลอย่างยิ่งหากเป็นสีส้มหรือสีเหลืองในดอกเดียวกัน โป๊ยเซียนไม้แห่งโชคลาภจะนำโชคลาภมาให้กับผู้ปลูก สมัยก่อนเชื่อกันว่า “หากโป๊ยเซียนบ้านไหนบาน 8 ดอก 16 ดอก ถือเป็นของธรรมดา แต่ถ้า 8 ดอกนั้นมีสีสวย ขนาดใหญ่ และดอกเรียงกันเป็นระเบียบ ก็อาจทำให้เจ้าของบ้านมีโชคเป็นเงินแสนได้เหมือนกัน”ต้นโป๊ยเซียน
ต้นเข็มเป็นต้นไม้มงคลควรปลูกต้นเข็มไว้ในบริเวณบ้านเชื่อว่า "จะทำให้สมองปลอดโปร่งเกิดความคิดความอ่านที่ดี ความคิดเฉียบขาด" อีกทั้ง “เข็ม” เป็นสิ่งที่มีความแหลมคน คนไทยโบราณจึงใช้ดอกเข็มมาประดับเพื่อใช้ประกอบในพิธีไหว้ครู เพื่อจะได้เป็นนักปราชญ์ที่มีสติปัญญาเฉียบแหลมต้นเข็ม 
ต้นมะลิเชื่อกันว่าเป็นไม้มงคลที่สูงค่าจึงนิยมใช้บูชาพระ สีขาวอันบริสุทธิ์ และกลิ่นหอมเย็นไม่ว่าจะเป็นมะลิซ้อนหรือมะลิลา "ส่งเสริมสร้างสิริมงคลทางด้านทำให้คนในบ้านมีความบริสุทธิ์มีความรักและความคิดถึงแก่บุคคลทั่วไป" นอกจากนั้น ด้วยกลิ่นหอมของดอกมะลิจึงนิยมนำมาลอยน้ำสำหรับดื่ม รวมถึงนำไปร้อยมาลัยสำหรับไหว้พระและนำไปน้ำอบ น้ำปรุง เครื่องหอม เพื่อใช้ประพรมในเทศกาลต่างๆ อีกด้วยต้นมะลิ
กระบองเพชรคนไทยนิยมปลูกกระบองเพชรไว้ในบ้าน เพราะมีความเชื่อว่า "เป็นไม้มงคล จะทำให้กิจการก้าวหน้า หน้าที่การงานเลื่อนตำแหน่งเร็ว จะมีโชคลาภมาสู่คนในครอบครัว" กระบองเพชรเป็นพันธุ์ไม้ที่สามารถยืนต้นอยู่ได้แม้ในสภาพที่แห้งแล้งขนาดน้ำ มีสีเขียวหรือเขียวคล้ำ มีขนหรือหนามโดยรอบ หรืออาจไม่มีแล้วแต่พันธุ์กระบองเพชร 
ต้นนางกวักเชื่อกันว่าหากบ้านใดที่ปลูกต้นนี้ "จะเหมือนมีนางกวัก มากวักเงิน กวักทอง กวักสิ่งดีดี เข้าสู่บ้าน ทำให้เงินทองไหลมาเทมา โชคลาภไม่ขาดสาย ค้าขายดี มีกำไรมากยิ่งขึ้น" ส่วนใหญ่ตามบ้านนิยมปลูกต้นนางกวักเอาไว้ติดสวน นอกจากจะทำให้เกิดความเป็นมงคลแล้ว ยังช่วยเสริมให้บริเวณเกิดความสวยงามได้อีกด้วยต้นนางกวัก
ต้นไผ่เป็นต้นไม้มงคลที่มีความเชื่อว่า "กอไผ่จะทำให้คนในครอบครัวเกิดความปรองดอง สามัคคี ไม่แตกแตก รักใคร่กัน" และไผ่ยังเป็นต้นไม้ ที่อ่อนตามลม จะทำให้เป็นคนอ่อนน้อมถ่อมตน นอกจากนั้น ไผ่ ยังสามารถนำไปทำประโยชน์อย่างอื่นได้อีกด้วย เพราะลำต้นมีความแข็งแรงและยืดหยุ่นที่เหนือกว่าวัสดุสังเคราะห์หลายชนิด จึงนิยมนำมาทำเป็นเครื่องมือเครื่องใช้กันอย่างแพร่หลายต้นไผ่ 

ปลูกต้นไม้เสริมดวงตามทิศมงคล
เสริมอีกนิดสำหรับความเชื่อโบราณในการปลูกต้นไม้เสริมดวง ต้นไม้โชคลาภ ตามทิศมงคล มีดังต่อไปนี้

ทิศตะวันออก ควรปลูก ไม้ไผ่กอ และต้นมะพร้าว 
ทิศตะวันออกเฉียงใต้ ควรปลูก ต้นยอและต้นสารภี
ทิศใต้ ควรปลูก ต้นมะม่วง และต้นมะพลับ
ทิศตะวันตกเฉียงใต้ ควรปลูก ต้นสะเดา ต้นขนุน และต้นพิกุล
ทิศตะวันตก ควรปลูก ต้นมะขาม ต้นมะยม
ทิศตะวันตกเฉียงเหนือ ควรปลูก ต้นมะกรูด
ทิศเหนือ ควรปลูกพุทรา และหัวว่านต่างๆ 
ทิศตะวันออกเฉียงเหนือ ควรปลูก ต้นทุเรียน

สำหรับบ้านไหนที่ยังขาดหรืออยากเสริมเพิ่มเติมความเฮงความรวยหรือโชคลาภ ก็เลือกต้นไม้มงคลตามเรานำมาฝากกันไปปลูกได้ตามสะดวกนะคะ รับรองนอกจากจะได้ความร่มรื่นแล้วยังเสริมดวงให้คุณได้อีกด้วย...ขอบคุณข้อมูลจาก: www.12rasi.comขอบคุณภาพประกอบจาก: blogger.com, wikipedia, thinkstockphotos.com