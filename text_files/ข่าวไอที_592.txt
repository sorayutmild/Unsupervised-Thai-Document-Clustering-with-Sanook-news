     Samsung ยอมถอดโลโก้ ออกจาก Galaxy S6 และ S6 edge แต่ยอดขายกลับลดลงอย่างต่อเนื่องในญี่ปุ่น
     การที่ Samsung ยอมถอดโลโก้ของตัวเองออกจาก Galaxy S6 และ Galaxy S6 edge เนื่องจากประวัติศาสตร์ในอดีตของทั้งสองประเทศ เพื่อลดความกดดัน และความขัดแย้ง แต่นั่นก็ยังไม่ดีพอที่จะทำให้ยอดขาย Galaxy S6 และ Galaxy S6 edge ในตลาดญี่ปุ่นดีขึ้น

     จากการสำรวจของ BCN ของวันที่ 11 พฤษภาคม 2015 ที่ผ่านมานั้น ยอดขายของ Galaxy S6 edge อยู่ในอันดับที่ 26 ในตลาดของประเทศญี่ปุ่น ซึ่งเป็นยอดขายโดยรวมของวันที่ 27 เมษายน - 3 พฤษภาคม 2015 ซึ่งในช่วงเปิดตัวของ Galaxy S6 edge ในสัปดาห์แรกนั้น อยู่ในอันดับที่ 10 ซึ่งจะเห็นได้ว่ายอดขายนั้นตกลงไปมากถึง 16 ลำดับด้วยกัน ส่วน Galaxy S6 เองนั้น ก็ร่วงจากอันดับที่ 17 มาอยู่ในอันดับที่ 30 เช่นเดียวกัน
     นอกเหนือไปจากประเทศญี่ปุ่น Samsung Galaxy S6 และ Galaxy S6 edge นั้น สามารถทำยอดขายได้ดี โดยเฉพาะอย่างยิ่งในสหราชอาณาจักร ซึ่งสามารถทำยอดขายติดอันดับหนึ่งในห้า และยังคงติดหนึ่งในสามของยอดขายใน Amazon ของประเทศเยอรมัน รวมถึงยอดขายที่มากขึ้นกว่าเดิมถึง 4 เท่าเมื่อเทียบกับรุ่นก่อนๆ ในตลาดประเทศจีน ซึ่งเรียกได้ว่าประสบความสำเร็จเป็นอย่างมาก
ที่มา - คลิกที่นี่
