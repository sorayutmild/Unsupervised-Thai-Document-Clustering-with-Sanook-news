ออกตามมาติดๆกันเลยสำหรับรถยนต์กระบะรุ่นใหม่จาก 2 ค่ายรถยนต์ชื่อดังที่ ทั้งคู่นั้นต่างเรียกร้องความสนใจคนไทยได้ไม่มากก็น้อย ด้วยหนึ่งคือกระบะยอดนิยม อีกหนึ่งคือพันธุ์แกร่งตัวจริงเสียงจริง ที่จับเอาประสบการณ์กว่า 100 ปี มาผลิตรถกระบะที่น่าจะเป็นที่สุดของที่สุดแล้ว
การออกมาในช่วงเวลาที่ห่างกันไม่ถึง 2 สัปดาห์กลายเป็นที่วิพากษ์วิจารณ์กันอย่างกว้างขวาง ว่าฝาแฝดคู่นี้นั้น หนึ่งถูกใจคนไทยหนึ่งมาใหม่แต่แข็งแกร่งกว่าคันไหนล่ะที่น่าใช้ และวันนี้เราจะไปชมกันว่า คันไหนที่จะชนะใจคนไทยไปกัน

ภายนอกสุดแกร่ง หนึ่งดุดัน หนึ่งเน้นสปอร์ต
 
หลายคนที่ซื้อรถยนต์คันใหม่มาใช้นั้น โดยมากแล้วไม่ค่อยจะมองอะไรมากไปกว่าการออกแบบทางภายนอกที่สามารถตอบโจทย์ได้ในการโดดเด่นสะดุดตาผู้คนบนถนน หรือแม้กระทั่งข้างถนนก็ตามที
การกลับมาของรถยนต์ทั้ง 2 รุ่นนั้น แม้เราจะพอทราบว่ายังใช้โครงสร้างพื้นฐานเดียวกัน แต่ก็มีการปรับเปลี่ยนให้มีเอกล์กษณ์เป็นตัวของตัวเองมากยิ่งขึ้น โดยงานนี้ค่ายรถยนต์ Isuzu  เริ่มงานด้วยการแนะนำดีไซน์ใหม่ ชูความสปอร์ตผ่านบอดี้สุดแกร่งของรถกระบะรุ่นใหม่ที่มุ่งดน้น การออกแบบให้ถูกหลักอากาศพลศาสตร์มาที่สุด มีการนำรถเข้าไปทดสอบในอุโมงค์ลม"Japan Railway Technical Research Institute" หรือ JR ซึ่งเป็นอุโมงค์ลมที่ใช้ทดสอบรถไฟหัวกระสุน หรือ "ชินคันเซ็น" (Shinkansen)
Chevrolet Colorado Vs. Isuzu Dmax
เส้นสายใหม่ของกระบะ  Dmax ใหม่นั้น นอกจากการลู่ลมที่แสดงถึงความสปอร์จตแล้วยังเติมความดุดันที่จะสามารถเห็นได้จากซุ้มล้อใหม่ที่มีขนาดใหญ่เปลี่ยนจากการใช้ Over fender  มาสู่การปั้มแบบขึ้นรูป มาพร้อมล้ออัลลอยขนาด 15-17 นิ้ว และที่บั้นท้ายยังมีไฟท้าย  LED  ให้ความทันสมัยและลงตัว
ฝั่งกระบะอเมริกันพันธุ์แกร่งนั้น ถึงจะถูกวิพากย์วิจารณ์ว่ามันเป็นฝาแฝดของรถทั้ง 2 รุ่น แต่ครั้งนี้ GM  สื่อความเป็นตัวตนในแบบสปอร์ตทันสมัย ที่ยังแข็งแกร่ง ด้วยการนำเอาสไตล์รถเก๋งมาพัฒนา เริ่มจากฝากระโปรงหน้าที่ยกสูงมาพร้อมกระจังหน้า  Dual Port  เอกลักษณ์ของค่ายโบว์ไทน์ เส้นสายนั้น เน้นความแข็งแกร่งตามสไตล์กระบะอเมริกัน  มีการให้รูปโฉมที่ค่อนข้างใหญ่และบึกบึนมากกว่า ส่วนไฟท้ายนั้น ในรุ่นท๊อปให้เป็นแบบ  LED  มาพร้อมล้อขอบ 16 -17 นิ้ว
Chevrolet Colorado Vs. Isuzu Dmax
สิ่งที่เหมือนกันในเรื่องตัวถังรถนั้น คือรุ่นใหม่ของ  Isuzu  Dmax และ Chevrolet Corolado  ใหม่นั้น เป็นการแนะนำ Cab  เปิดได้ ซึ่งช่วยเพิ่มความสะดวกในการจัดวางหรือเข้าออกห้องโดยสาร ถือเป็นเรื่องใหม่ที่ทำให้รถทั้ง 2รุ่นน่าสนใจ และต่างกันที่การออกแบบเท่านั้น
 
ห้องโดยสารอรรถประโยชน์...เหมือนกันทั้งคู่
 
ในห้องโดยสารนั้นทั้ง  Isuzu  และ  Chevrolet นั้นก็เหมือนนัดกันมา ทว่าการออกแบบนั้นถึงจะเหมือนแต่ก็มี  DNA  ที่ต่างกัน แต่ที่ปฏิเสธไม่ได้คือ ตลอดการพัฒนาของทั้ง 2 บริษัทนั้น มุ่งเน้นที่การตอบสนองผู้ใช้เป็นส่วนสำคัญ
Isuzu  ได้ชู 3คอนเซปต์สำคัญ ที่ใช้เป็นปรัชญาการออกแบบห้องโดยสาร ที่เริ่มจาก Raku Raku : Comfortable "สบายๆ" เพิ่มพื้นที่ว่าง กว้าง สบาย และเข้า-ออกรถ อย่างเป็นธรรมชาติและผ่อนแรงมากที่สุด
Chevrolet Colorado Vs. Isuzu Dmax
Kantan : Easy "ง่ายๆ" การออกแบบที่พิถีพิถัน ให้อุปกรณ์ทุกสิ่งภายในรถใช้งานง่ายจัดวางลงตัว และเข้าใจง่าย และ Anata Shidai : Up to you "สไตล์ใคร สไตล์มัน" เพิ่มมิติการใช้งานที่หลากหลาย และมีทางเลือกหลายรูปแบบที่สุด เพื่อประโยชน์ในการใช้งานสูงสุด
จากทั้ง 3 ข้อตามปรัญาดังกล่าวนั้นทำให้ห้องโดยสาร New! Isuzu Dmax  ใหม่สามารถตอบสนองการใช้งานมากมายหลายแบบ รวมถึงยังให้ความสะดวกสบายตอบบโจทย์ผู้ใช้งานได้อย่างแท้จริง พร้อม อุปกรณ์อำนวยความสะดวก Multi-Information Display (MID) และยังมาพร้อมความบันเทิง ISUZU ALL-NEW ENTERTAINMENT SYSTEM  ให้ความกระหึ่มรอบทิศทางกับลำโพง 8 ตัว
Chevrolet Colorado Vs. Isuzu Dmax
ด้าน chevrolet ก็ใช่จะน้อยหน้า เพราะยกสไตล์รถเก๋งมาใช้ทั้งดุ้นที่เริ่มจากการออกแบบ  Dual Cockpit เน้นความไหลลื่นตลอดทั้งแผงคอนโซล สร้างความสมดุลภายในห้องโดยสาร ให้ผู้ขับขี่และผู้โดยสารสัมผัสประสบการณ์แห่งการขับขี่ร่วมกัน การตกแต่งมอบความรู้สึกหรูหรา สะดวกสบาย
ตอบรับการใช้งานด้วยแสงสีฟ้าอ่อน (Ice Blue LED illumination) สวยงามแตกต่างจากรถกระบะทั่วไป พื้นที่ในห้องโดยสารกว้างขวางยิ่งขึ้น โดยมีพื้นที่ช่วงไหล่ ศรีษะ และความสูงของเบาะที่นั่งมากที่สุดในรถกระบะระดับเดียวกัน ที่ยังมากับพร้อมหน้าจอแสดงข้อมูลการเดินทาง Data Information Center (DIC)  และขาดไม่ได้คือระบบเครื่องเสียง แบบ 2 DIN เชื่อมต่อด้วยระบบบลูธูท MP3/USB และ AUX ผ่านลำโพง 6 ตัว
เมื่อมองภาพรวมของห้องโดยสารทั้ง 2 รุ่นแล้ว จะพบว่าไม่ค่อยมีความแตกต่างกันมากมายนัก ด้วยแนวคิดการออกแบบที่คล้ายคลึงกัน แต่ Chevrolet  นั้นดูจะมีภาษีดีกว่าในเรื่องเส้นสายที่ให้ความเป็นรถเก๋งมากขึ้นพุ่งเป้าที่ความสะดวกสบาย และค่ายโบว์ไทน์มีประสบการณ์ออกแบบรถเก๋งมากกว่าด้วย