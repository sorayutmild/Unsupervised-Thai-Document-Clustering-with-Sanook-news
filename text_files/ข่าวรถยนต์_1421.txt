     2016 Foton Tunland ใหม่ ถูกเปิดตัวครั้งแรกในไทยที่งานมอเตอร์เอ็กซ์โป 2016 (Motor Expo 2016) มีให้เลือกทั้งรุ่นดับเบิ้ลแค็บ 4 ประตู และซิงเกิ้ลแค็บ เคาะราคาจำหน่ายเริ่มต้น 5.149 แสนบาท
     Foton Tunland ชูจุดเด่นที่การเลือกใช้ส่วนประกอบจากผู้ผลิตระดับโลก เช่น เครื่องยนต์ดีเซลของคัมมินส์ (Cummins) ชุดเกียร์จากเก็ทแร็ก (Getrag) อุปกรณ์อิเล็กทรอนิกส์และระบบ ABS จากบ๊อช (Bosch) ชุดขับเคลื่อนสี่ล้อจากบอร์กวอร์เนอร์ (Borg Warner) พร้อมทั้งเพลาและเฟืองขับต่างๆจากดานา (Dana)

     ภายนอกถูกติดตั้งไฟส่องสว่างเวลากลางวัน (Daytime Running Lights) ล้ออัลลอยขนาด15นิ้ว กระจกมองข้างสีเดียวกับตัวรถพร้อมไฟเลี้ยว กันชนหลังสีเดียวกับตัวรถ และไฟตัดหมอกหน้าเป็นอุปกรณ์มาตรฐานในรุ่นดับเบิ้ลแค็บ 4 ประตู ขับเคลื่อน 2 ล้อ รุ่น อีโค  ในขณะที่รุ่นดับเบิ้ลแค็บ 4 ประตูขับเคลื่อน 4 ล้อ จะเพิ่มคิ้วซุ้มล้อ ล้ออัลลอยขนาด17นิ้ว บันไดข้าง ระบบสัญญานเตือนถอยหลัง และกระจกข้างโครเมียมพร้อมไฟเลี้ยว

     ในรุ่นดับเบิ้ลแค็บ 4 ประตู มาพร้อมห้องโดยสารภายในติดตั้งเบาะนั่งปรับได้ 6 ทิศทาง คอนโซลกลางมีขนาดกว้างและมีที่เก็บของพร้อมฝาปิด และที่วางแก้วขนาดใหญ่สองตำแหน่งโดยสามารถเลื่อนฝาปิดเพื่อแปลงเป็นที่เก็บของเพิ่มเติมได้ รวมถึงอุปกรณ์อำนวยความสะดวกอื่นๆ ทั้ง ที่เก็บแว่นกันแดด ที่เก็บของขนาดใหญ่ที่คอนโซลหน้า และที่วางขวดและสิ่งของอื่นๆ บริเวณแผงประตู
     พวงมาลัยหุ้มหนังมาพร้อมปุ่มควบคุมเครื่องเสียงและระบบ Bluetooth เพื่อความสะดวกขณะขับขี่ โดยในรุ่นดับเบิ้ลแค็บ  4 ประตู 4x2 และ 4x4 จะมีปุ่มควบคุมระบบความเร็วอัตโนมัติ (Cruise Control) พร้อมระบบเครื่องเสียงรุ่นล่าสุดที่สามารถเล่นไฟล์ MP3 และ WMA และมี Mini USB input และ AUX ในขณะเดียวกันก็สามารถเล่นเพลงจากอุปกรณ์อิเล็กทรอนิกส์ต่างๆผ่านระบบ Bluetooth ได้เช่นกัน

     Foton Tunland ติดตั้งเครื่องยนต์ ISF 4 สูบ ความจุ 2.8 ลิตร เทอร์โบอินเตอร์คูลเลอร์ ให้กำลังสูงสุด 163 แรงม้า ที่ 3,600 รอบต่อนาที แรงบิดสูงสุด 360 นิวตัน-เมตร ที่ 1,800 - 3,000 รอบต่อนาที ส่งกำลังด้วยเกียร์ธรรมดา 5 จังหวะ ของเก็ทแร็ก (Getrag) ประเทศเยอรมนี ติดตั้งระบบขับเคลื่อนสี่ล้อระบบ Shift-on-the-fly สามารถปรับจากโหมดขับเคลื่อน 2 ล้อ เป็นระบบขับเคลื่อน4 ล้อ 4x4 High ได้ที่ความเร็วไม่เกิน 80 กม./ชม.
     ระบบความปลอดภัยถูกติดตั้งถุงลมนิรภัยคูหน้าและเข็มขัดนิรภัยแบบดึงกลับอัตโนมัติเป็นอุปกรณ์มาตรฐาน พร้อมระบบ ABS 4-Channel จาก Bosch และระบบกระจายแรงเบรกอัตโนมัติ EBD ติดตั้งช่วงล่างแบบดับเบิ้ลวิชโบนพร้อมคอยล์สปริงที่ด้านหน้าทำงานร่วมกับพวงมาลัยเพาเวอร์ไฮโดรลิคแบบแรคแอนด์พิเนียน
 
ราคาจำหน่าย 2016 Foton Tunland มีดังนี้
Single Cab Standard Bed ราคา 514,900 บาทDouble Cab Standard 2WD ราคา 681,700 บาทDouble Cab High Standard 2WD ราคา 729,900 บาทDouble Cab High Premium 2WD ราคา 759,900 บาทDouble Cab 4WD ราคา 826,200 บาท
 