ดวงชะตาปี พ.ศ. 2562  ราศีพิจิก  หรือ ผู้ที่เกิดระหว่างวันที่ 16 พ.ย. – 15 ธ.ค. 
มกราคม   ในเดือนแรกของปีนี้ ขอให้คุณเตรียมตัวต้อนรับกับมิติใหม่แห่งการดำเนินชีวิตที่ดีขึ้นจนคุณเหนื่อย เดือนนี้งานจะมากจนล้นมือ ให้ระวังเรื่องสุขภาพด้วย  การเดินทางจะนำความสุขใจ และความสำเร็จที่งดงามมาสู่คุณ จะได้รับมิตรภาพจากเพื่อนใหม่ที่ต่างวัย และต่างเพศ ขอให้คุณสมหวังในสิ่งที่ตั้งใจค่ะ
กุมภาพันธ์   คุณจะมีอุปสรรคบางอย่างเกิดขึ้น ในด้านการงาน ในเดือนนี้งดการเดินทางไกลไว้ก่อน ไม่ควรผลีผลามทำอะไรด้วยอารมณ์โดยเด็ดขาด ขอให้มีสติในการตัดสินใจในทุกเรื่อง หาโอกาสไปทำบุญตักบาตร หรือทำสังฆทาน กรวดน้ำ อุทิศส่วนกุศลให้เจ้ากรรมนายเวร ก็จะดีค่ะ
มีนาคม   ในเดือนนี้ขอให้คุณทำบุญ ทำทานไว้ให้ดีนะคะ หลังจากนั้นจะมีสิ่งดีๆ ตามมา หากคุณมุ่งหวังความสำเร็จในด้านการงาน การค้าต่างๆ ในเดือนนี้ จะไม่เป็นไปตามที่คาดหวังไว้ จะมีการล่าช้าออกไป แต่อย่างไรก็แล้วแต่ ขอให้คุณตั้งใจกับการทำทุกสิ่งให้ดีที่สุด แล้วผลแห่งความดีนั้นจะต้องกลับมาตอบแทนคุณในเดือนนี้อย่างแน่นอน
เมษายน   เป็นเดือนที่คุณจะต้องเหนื่อย และพยายามอย่างมากในด้านของการทำงานที่ต้องวัดผลในระยะยาว แต่คุณก็จะได้รับผลลัพธ์ที่ดีมาก ในเดือนนี้คุณจะได้รับความสนับสนุนจากคนคนหนึ่ง ซึ่งเป็นผู้ที่มีประสบการณ์ในการทำงาน และคุณจะได้รับสิ่งดีๆ จากบุคคลท่านนี้มากมายค่ะ
พฤษภาคม   คุณจะมีโชคลาภจากการทำงานมากกว่าหนึ่งงาน หรืออาจจะได้สินทรัพย์ชิ้นใหม่ มีความสำเร็จในการทำงาน เป็นช่วงที่การเงินของคุณดีเป็นพิเศษค่ะ
มิถุนายน   คุณมีเกณฑ์ได้ข่าวดีบางอย่างที่คุณรอคอย และเป็นเดือนที่คุณรู้สึกมีความสุข โอกาสที่จะได้พบกับสิ่งแปลกใหม่ที่ไม่เคยได้พบ สถานที่แปลกตา ระวังความเจ็บป่วยแบบกะทันหัน ทำให้ต้องพักฟื้นหลายวัน จะได้รับภาระที่ทำให้หนักอก แต่จะลุล่วงค่ะ
กรกฎาคม   คุณจะรู้สึกไม่สมหวังในบางสิ่งที่คุณได้ตั้งความหวังไว้  แต่สิ่งที่คุณไม่ได้คาดคิดกลับได้รับเข้ามา ฉะนั้นในเดือนนี้ คุณอย่าตั้งความหวังอะไรมากเกินไป  ระวังสุขภาพเกี่ยวกับระบบกระเพาะและลำไส้ไว้บ้างค่ะ
สิงหาคม   ในเดือนนี้จะมีอุปสรรคมากมาย แต่จะเกิดจากตัวคุณเองเป็นหลัก ให้ระวังการขัดใจกับเพื่อนสนิทมิตรสหาย ระวังด้านอารมณ์ของคุณให้มาก เพราะจะไม่เป็นผลดีกับตัวคุณเอง ทำใจให้สงบนะคะ จะได้ผ่านเรื่องราวร้ายๆ ไปได้ในเดือนนี้ค่ะ
กันยายน   คุณจะได้พบกับผู้ใหญ่ใจดี อาจจะเป็นเจ้านายคุณที่ทำงาน หรือเพื่อนรุ่นพี่ จะมาสนับสนุนให้แนวทางที่ดีในการงานและอาชีพให้กับคุณ จะมีการเริ่มต้นในธุรกิจการค้าเกี่ยวกับการติดต่อกับคนต่างแดน หรือคุณจะมีการเดินทางไปในต่างแดนในเดือนนี้ค่ะ
ตุลาคม   คุณจะได้รับข่าวดีมากๆ เกี่ยวกับการงาน มีการลงนามว่าจ้าง หรือตกลงให้คุณได้รับโอกาสในด้านการงาน หรือ ธุรกิจที่คุณรอคอย คุณจะได้รับความสำเร็จหากคุณมีการค้า การขายกับคนต่างชาติ ถึงแม้ว่าคุณจะไม่มีการเกี่ยวข้องกับคนต่างชาติ คุณก็จะได้รับความสำเร็จเช่นกันค่ะ คุณจะได้เดินทางไกลในเดือนนี้ด้วยค่ะ
พฤศจิกายน   คุณจะมีเกณฑ์ได้ศึกษาเพิ่มเติม หรือได้ทำงานในสถานที่ทำงานใหม่ จะมีเกณฑ์ดีในด้านวัตถุสิ่งของ หรือได้รับข่าวดีจากงานที่ทำ มีโชคลาภ หรือได้รับข่าวดีจากความรัก หรือคนรักก็ได้ค่ะ
ธันวาคม   คุณมีเกณฑ์ที่ต้องระมัดระวังในหลายๆ เรื่อง ไม่ว่าจะเป็นคำพูด การแสดงออก การเดินทาง สุขภาพ แต่ไม่ได้หมายความว่าจะเกิดขึ้นทุกเรื่อง เพียงแต่มีสติในการกระทำทุกๆ อย่าง รอบคอบในการตัดสินใจ ควบคุมอารมณ์ให้ดี มีเกณฑ์ดีในเรื่องของการได้รับลาภผล เป็นเรื่องมงคลต้อนรับปีใหม่ค่ะ สวัสดีปีใหม่นะคะ