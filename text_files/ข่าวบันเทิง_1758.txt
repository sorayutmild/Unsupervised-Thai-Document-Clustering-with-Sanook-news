หลังจากที่เพจเจ๊เผือก ออกมาเม้าท์เรื่องพระเอกแอบคบซ้อน แม้จะไม่ได้ฟันธงว่าเป็นเรื่องจริงหรือไม่ แต่งานนี้ก็ทำเอาคู่รักหลายคู่ หนาวๆ ร้อนๆ กันเลยทีเดียว สำหรับเรื่องราวของพระเอกคนดังบอกว่าที่เป็นเบอร์หนึ่งของช่องที่ตอนนี้มีแฟนกำลังหวานชื่นกันน่ารักแต่ถูกจับโป๊ะว่าพระเอกคนดังกล่าวแอบคบซ้อนกับนักแสดงสาวรุ่นน้อง ที่มักจะลงภาพสถานที่ต่างๆ เหมือนกับพระเอกคนดัง 
ทำให้งานเข้านางเอกช่อง7 ที่ชื่อ ชิงชิง-คริษฐา สังสะโอภาส ทันที เพราะมีชาวเน็ตจำนวนมากที่ได้เข้าไปถล่มในอินสตาแกรม รวมถึงสอบถามว่าเรื่องดังกล่าวเป็นจริงหรือไม่ คบซ้อนจริงหรือไม่ เพราะรูปที่ชิงชิงลงในอินสตาแกรมนั้นในหลายมุมที่เหมือนเป็นสถานที่เดียวกันกับที่เวียร์ไปและโพสต์ลงเหมือนกัน ทั้งภาพที่น้ำตกและมุมที่เห็นรถบ้าน  
รวมถึงเห็นภาพความสนิทของชิงชิงกับเวียร์ อย่างอินสตาแกรมของชิงชิงที่ตรงไฮไลท์ก็ยังเป็นรูปหน้าเวียร์ด้วยนั้น ทำเอาหลายคนโยงกันใหญ่กับข่าวลือที่ออกมา 

ซึ่งเบื้องต้นทางด้าน ชิงชิง ก็ยังไม่ได้คอมเมนต์อะไรตอบกลับกลับชาวเน็ต มีเพียงแอดมิน chingching_village ที่ช่วยเข้ามาตอบแทนว่า "ข่าวก็คือข่าวนะคะ เข้าใจว่าช่วงนี้กระแสคบซ้อน นักข่าวเล่นข่าวได้เยอะ เลยพยายามหาประเด็นเพิ่ม แต่กรณีของน้อง คอนเฟิร์ม ว่า ไม่เป็นความจริงแน่นอนค่ะ" 
"น้องนับถือเฮียเวียร์เป็นพี่ คอนเฟิร์มได้ สนิทกันแบบพี่น้องจริงๆ ไม่มีไรในกอไผ่ แน่นอน ล้าน%"
ต้องรอฟังว่าเรื่องนี้จะเป็นอย่างไร ชิงชิงกับเวียร์สนิทกันแค่ไหนจึงถูกโยงไปเรื่องนี้ ซึ่งแน่นอนว่าแฟนคลับคู่ เวียร์-เบลล่า ไม่ถูกใจสิ่งนี้


>> เพจดังแฉพระเอกคนดังแอบคบซ้อน ชาวเน็ตขาเผือกร้องว้ายกันหนักมาก
