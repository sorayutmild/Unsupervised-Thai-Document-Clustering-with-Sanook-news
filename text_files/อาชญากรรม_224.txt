จากกรณี ตำรวจ สน.โชคชัย รับแจ้งจากนายกานต์ ไตรอัมพวงศ์ อายุ 30 ปี ผู้จัดการฝ่ายการตลาด บริษัทแห่งหนึ่ง ว่า ถูกนายกันต์ กันตถาวร ดารานักแสดงชื่อดัง ทำร้ายร่างกาย ด้วยการตบหน้าหลายครั้ง แล้วยึดเอากุญแจรถไป เหตุเกิดเมื่อเวลาประมาณ 22.30 น. ของวันที่ 17 ธ.ค.ที่ผ่านมานั้น
ล่าสุด ผู้สื่อข่าวรายงานว่า (18 ธ.ค.) นายกันต์ กันตถาวร อายุ 29 ปี ได้เดินทางมาที่ สน.โชคชัย พร้อมแจ้งความกลับคู่กรณี โดยนายกันต์ให้การว่า ก่อนเกิดเหตุตนได้ขี่รถจักรยาน เลี้ยวซ้ายเข้าซอยโยธินพัฒนา และเลี้ยวขวาไปทางซอยลาดพร้าว ขณะที่คู่กรณีกำลังจะเลี้ยวเข้าซอยคู่กรณีได้เฉี่ยวชน ทำให้รถของตนพุ่งลงไปที่ข้างทาง ก่อนที่คู่กรณีจะขับรถต่อไปโดยไม่จอดรถลงมาดู
นายกันต์ กล่าวต่อว่า ตนได้ขับรถจักรยานตามต่อไป จนกระทั่งคู่กรณีกำลังเลี้ยวเข้าหมู่บ้าน ทำให้รถจักรยานของตนตามทัน ก่อนที่ตนจะขับตามต่อไปเป็นระยะทาง 500 เมตร จนกระทั่งคู่กรณีจะเข้าเลี้ยวเข้าบ้าน ตนตัดสินใจขี่จักรยานชนรถคันดังกล่าว ด้วยความตั้งใจจะให้คู่กรณีหยุด ก่อนจะเคาะกระจก เพื่อให้คู่กรณีลงมาเคลียร์ พร้อมยอมรับว่าตบหน้าและดึงกุญแจรถคู่กรณีจริง เพราะโมโหที่ขับรถเฉี่ยวแล้วหนี