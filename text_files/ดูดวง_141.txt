เบอร์โทรศัพท์เป็นอีกหนึ่งทางเลือกที่หลายคนนิยมนำมาใช้เสริมดวง เพราะมีความเชื่อว่าตัวเลขหรือเบอร์โทรศัพท์เสริมดวงนั้นมีพลังบางอย่างที่ช่วยหนุนดวงเราให้ดีได้ วันนี้เราจึงมีข้อมูลเกี่ยวกับความหมายของพลังตัวเลขคู่จาก อาจารย์ปอ นางฟ้าลิขิต มาฝาก ชาวสนุก! กันค่ะ 
มาต่อกันกับคำ ความหมายคู่พลังตัวเลขแต่ละคู่ ที่เหลือค่ะ
33 อารมณ์รุนแรงแบบนักรบ

มีพละกำลังมาก แข็งแกร่งทั้งร่างกายและจิตใจ ขยันสู้งาน ทรหดอดทน ขาลุย ชอบทำมากกว่าพูด กล้าได้กล้าเสีย วู่วาม มุทะลุ ดุดัน อารมณ์ร้อน ขี้หงุดหงิด ทำงานรวดเร็ว ว่องไว พูดจาตรงไปตรงมา จริงจังทุกคำพูด อาจจะเสียงดังเสียด้วยซ้ำ ด้วยความที่พูดห้วนแบบไม่คิดมาก คนฟังไม่เข้าใจนึกว่าหาเรื่อง บวกกับท่าทางขึงขังแบบนักเลง ยิ่งชวนทะเลาะเข้าไปใหญ่ แต่แท้จริงไม่ได้มีอะไร เจ้าตัวเป็นคนจริงใจ รักใครรักจริง(แต่อย่าทำให้เบื่อ) รักเพื่อนฝูง เชื่อมั่นในตนเอง หากเป็นชายก็เป็นสุภาพบุรุษนักรัก แต่ถ้าเป็นหญิงก็เป็นสาวห้าว เรื่องความรักกล้าทุ่มเท เหมาะจะเป็นนักกีฬา ทำงานช่างหรือ ทำที่เกี่ยวข้องกับของแหลมคมทุกชนิด ด้านการงาน มีข้อดีพิเศษข้อหนึ่งคือ มีฝีมือดี มีพรสวรรค์ในการทำงาน ชนิดที่หาตัวจับได้ยาก

34 - 43 เป็นนักพูดฝีปากกล้า

วาจาเผ็ดร้อน สรรหาคำพูดให้คนฟังสะเทือนใจได้เสมอ พูดตรง ไม่อ้อมค้อม บางครั้งชอบโต้เถียง ค่อนข้างหัวรุนแรงดื้อรั้น ทิฐิแรงถ้าเจ้าตัวไม่เห็นคล้อยตามด้วยจะเปลี่ยนแปลง อะไรได้ยาก ทำอะไรรวดเร็ว ใจกล้า สติปัญญาดี เรียนรู้เร็ว ทำให้ฟันฝ่าอุปสรรคในชีวิตไปได้ ชอบงานท้าทาย เป็นคนปากว่ามือถึง พูดแล้วทำอย่างที่พูด คำพูดเด็ดขาด กล้าออกคำสั่ง เป็นหัวหน้าปกครองลูกน้อง ได้ดีทั้งเรื่องงานและเรื่องความรักรุนแรงเหมือนกัน เลยทำให้ความรักขาดความโรแมนติกและขอให้ระวังการขัดแย้ง เนื่องจากศัตรูจะเกิดเพราะปากนี่เอง

35 - 53 เลขคู่นี้สร้างอำนาจ บารมี

ส่งผลทำให้ตำแหน่งการงานเจริญก้าวหน้า เลื่อนตำแหน่ง เนื่องจากได้รับการอุปถัมภ์ค้ำชูจากผู้ใหญ่โดยเฉพาะเรื่องผลประโยชน์ และมักจะได้รับอภิสิทธิ์เสมอ เจ้าตัวมีความเข้ม แข็ง ดุดัน มีมาดเข้มขรึม ดูภายนอกไม่กล้าเข้าใกล้ เป็นตัวของตัวเอง มั่นใจในตนเอง รักเพื่อนฝูงและบริวาร แต่ระวังจะเสียเพราะเพื่อน กล้าได้กล้าเสีย จิตใจนักเลง ใจคอกว้างขวาง ตัดสินใจเด็ดขาด เผด็จการ และอาจจะเจ้าอารมณ์อยู่เหมือนกัน กล้าออกคำสั่งหรือบัญชาการได้ดี ลูกน้องมีความเคารพยำเกรง

36 - 63 ผู้ใหญ่สนับสนุน

รายได้ดีหาง่ายใช้คล่อง ไม่มีอด เส้นสายดี มีคนช่วยเหลือเสมอโดยเฉพาะเพศตรงข้าม มีความสามารถพิเศษ มีพรสวรรค์เฉพาะตัว จะได้ลาภจากผู้ใหญ่ จะได้ลาภยศตำแหน่งหน้าที่การงาน สนใจในศาสตร์เร้นลับและสามารถสัมผัสสิ่งลึกลับได้ดี เป็นศิลปินได้ดี เดินทางบ่อย มีเพื่อนมาก มีเสน่ห์มาก คบเพื่อนต่างเพศมาก หากโสดจะมีคนเข้ามาชอบเรื่อยๆ การเงินดี การงานเจริญก้าวหน้า


37 - 73 เลขคู่อุปสรรคปัญหา และอุบัติเหตุ

ชีวิตต้องต่อสู้ ไม่ได้พัก เครียด ได้รับแรงกดดันทุกรูปแบบ ผู้ใช้เลขคู่นี้ต้องมีความทรหดอดทน จิตใจแข็งแกร่ง ยอมหักไม่ยอมงอ พร้อมลุยได้ทุกสภาวะ ทำงานหนัก นอนน้อย ทำงานยากที่น้อยคนจะทำได้ ต้องระวังอุบัติเหตุ ขับรถเฉี่ยวชนบ่อยครั้ง หรือ จอดรถอยู่ก็ถูกชนท้าย ความรักสมหวังยาก

38- 83 กล้าได้กล้าเสีย อารมณ์ร้อน

ตัดสินใจไว คิดไว ทำไว แก้ปัญหาได้ดี ทำอะไรมักคล่องแคล่ว ว่องไวบางรายก็พูดเร็วด้วยซ้ำไป หาเงินและใช้เก่งเหมือนกัน ชอบเสี่ยงในการลงทุน ไม่ค่อยอยู่ติดบ้าน ชอบ การแข่งขัน งานที่ทำต้องมีความท้าทาย ไม่ซ้ำซาก จำเจ ไม่อยู่นิ่ง ตื่นตัวตลอดเวลา เช่น งานธุรกิจกลางคืน งานอีเว้นท์ ออแกไนซ์ การตลาด ธุรกิจส่งออกฯลฯ ด้านความรักมีปัญหารักซ้อนรักเสมอ เจอแต่คนมี เจ้าของเข้ามา ถ้าไม่เผลอใจก็ไม่ทุกข์ ระวังความหูเบาเชื่อใจคนง่ายจะทำให้เดือดร้อน ควรพิจารณาให้ถี่ถ้วนก่อนเชื่อ มักได้เดินทางไกลหรือทำงานไกลบ้าน ด้วยความสามารถจึงประสบความสำเร็จอยู่เสมอแต่ขอเตือนอย่าประมาทเป็นอันขาด

39 - 93 ขอบการแข่งขัน

มีโชคด้านการแข่งขัน ได้รับชัยชนะอยู่เสมอ สนใจในนวัตกรรมเทคโนโลยีสมัยใหม่ หรือสนใจในศาสตร์เร้นลับ เรื่องเหนือธรรมชาติที่วิทยาศาสตร์หาคำอธิบายได้ยาก มีจิตสัมผัสสิ่งลี้ลับ ได้ มักได้ใกล้ชิดวัตถุโบราณ หรือมีไว้ครอบครอง จะเกิดโชคลาภไม่คาดฝัน ส่วนอุปนิสัยอาจเดาใจได้ยาก ความคิดไม่แน่นอน อารมณ์แปรเปลี่ยน โกธรง่ายหายเร็ว บางครั้งก็ตัดสินใจรวดเร็วเกินไป ด้านความ รักอาจต้องแก่งแย่งชิงดี พร้อมเข้าแทรกกลางเป็นมือที่สาม เพราะอารมณ์รักพุ่งพล่านยากจะควบคุม เลขคู่นี้เหมาะมากกับงานที่ต้องแข่งขันไม่หยุดนิ่ง เช่น ธุรกิจการค้าที่เกี่ยวข้องกับเทคโนโลยีที่ล้ำสมัย นำเข้า-ส่งออก

44 เป็นศูนย์รวมข้อมูลข่าวสารเคลื่อนที่

ทันโลกทันเหตุการณ์ ฉลาดมีไหวพริบชอบวางแผน เป็นนักพัฒนา คิดไม่ซ้ำใคร ชอบเคลื่อนไหวไม่อยู่นิ่ง มักได้เดินทางตลอดและพบปะผู้คนมากมาย สนิทกับคนง่ายมี เพื่อนมากเพราะช่างพูดช่างเจรจา อัธยาศัยเป็นเลิศ อาจจะทำงานหลายชิ้นพร้อมๆ กัน หัวไวเรียนรู้เร็ว สามารถทำงานได้ทุกประเภทแม้ไม่เคยทำมาก่อน แต่ระวังโดนหลอกเพราะความที่หูเบาเชื่อคนง่าย และ ระวังปัญหาเรื่องเอกสารสัญญา ควรไตร่ตรองให้ดีเสียก่อน ผู้ที่ทำงานเกี่ยวข้องกับคนจำนวนมากควรใช้เลขนี้ได้แก่ ค้าขาย งานต้อนรับ ประชาสัมพันธ์ การประสานงานต่างๆ เป็นต้น


45- 54 เทพีแห่งโชค เลขคู่แห่งปัญญา

รวยเพราะความฉลาด เรียนรู้ไว เรียนเก่ง เก่งด้านวิชาการ มีสมาธิ ชอบศึกษาค้นคว้าหาความรู้เพิ่มเติม คำพูดที่น่าเชื่อถือมีเหตุผลและหลักการ บุคลิกเป็นผู้ใหญ่ เลขคู่นี้ ผู้ใหญ่เมตตา เข้าหาผู้ใหญ่ได้ดีมาก ถ้านำเสนอผลงานวิชาการมักได้รับการยอมรับ มีพรสวรรค์ในการถ่ายทอดความรู้ได้อย่างดีเยี่ยม ลางสังหรณ์แม่นยำ มีวาจาศักดิ์สิทธิ์กล่าวแล้วมักเกิดขึ้นจริง มีสมาธิดี ศึกษา ทางศาสนาแล้วสามารถเข้าใจได้อย่างลึกซึ้ง เหมาะกับครูบาอาจารย์ นักวิชาการ นักวางแผน ผู้บริหาร นักวิทยาศาสตร์ หรือ อาชีพทุกอาชีพ เพราะฉลาดทำอาชีพอะไรก็ได้

46 - 64 เลขคู่นี้ถือว่าเป็นเจ้าแห่งความอ่อนหวาน

ร่าเริง แจ่มใส สนุกสนาน ช่างพูดช่างเจรจาอ่อนโยน ฝักใฝ่ในศิลปะ รักสวยรักงาม โรแมนติก พูดจาไพเราะเอาใจเก่ง เข้ากับผู้อื่นได้ง่าย จึงเป็นที่รักของผู้คน สังคมกว้างขวาง หาเงินเก่ง การเงินหมุนคล่อง ทำมาค้าขึ้น สามารถสร้างรายได้หลายๆ ทางพร้อมกัน เหมาะกับการค้าขายทุกชนิด ขายอะไรก็ขายได้ รวมถึงงานที่ต้องใช้เสียงทุกชนิด เช่น นักร้อง พิธีกร ผู้บรรยาย เจ้าตัวเป็นคนที่มีเสน่ห์มาก รักแยะ มีความรักอยู่รอบตัวและรักคนง่าย จึงมีปัญหารักวุ่นๆอยู่เสมอ ...แบบว่าเลือกไม่ถูก เลขคู่นี้ก็เหมาะกับคุณสุภาพบุรุษและคุณสุภาพสตรีที่ต้องการเพิ่มความสดชื่น ให้แก่ชีวิต แต่ก็มีข้อเสียคือความเป็นคนใจอ่อน ขี้สงสาร มองโลกในแง่ดีเกินไป

47-74 ถือเป็นผู้หนึ่งที่พูดแล้วน่าเชื่อถือ

น่าศรัทธา เพราะ มีวาทศิลป์ คารมเชือดเฉือนบาดลึกลึกซึ้งกินใจ ทำให้ผู้อื่นคล้อยตามได้ง่ายแต่พูดจาตรงไปตรงมา คำพูดรุนแรง จริงจังกับคำพูด ประมาณว่าพูดจริงทำ จริง เป็นคนที่ไม่เชื่ออะไรง่ายๆ ต้องขอพิสูจน์ด้วยตนเอง ชอบลุย ทุ่มเทกับงาน มักได้ทำงานในโครงการใหญ่ สู้งาน อดทนทำงานหนักได้เสมอ แม้จะพักผ่อนน้อยและต้องตรากตรำก็ไม่หวั่น ขอให้ระวังเรื่องความ เคร่งเครียด ควรผ่อนคลายหรือปล่อยวางเสียบ้าง สำหรับเพื่อนแท้อาจจะหายากสักหน่อย สำหรับเลขคู่นี้ เพราะส่วนใหญ่จะมีแต่เพื่อนที่เกี่ยวเนื่องกับผลประโยชน์ แต่ด้านการงานมักได้แรงสนับสนุนดี เหมาะกับ อาชีพ นักปราศรัย นักประชาสัมพันธ์ ผู้นำชุมชน นักการเมือง นักพูด หัวหน้างาน นักพัฒนาอสังหาริมทรัพย์ ผู้จัดการโรงงาน


48 - 84 ฉลาดมีไหวพริบ ปฏิภาณดี

สามารถพลิกแผลง แก้ไขปัญหาเฉพาะหน้าได้อย่างรวดเร็ว ทันคน ทันเกม รู้เล่ห์เหลี่ยม มีลูกเล่นแพรวพราวจับไม่ได้ไล่ไม่ทัน ฉะนั้นคำพูดที่ออกจากปากผู้ที่ใช้เลขคู่นี้ จึงควร เชื่อครึ่งไม่เชื่อครึ่งเพราะจะเป็นกลไกปกป้องตนเองตามธรรมชาติของเจ้าตัว ซึ่งมีนิสัยหวาดระแวงอยู่เสมอ อาจเพราะรู้ทันคนมากไปจึงไม่ไว้ใจใครทั้งนั้น ให้ระวังปัญหาเอกสารสัญญา คดีความหรือการผิดคำพูด ผิดนัด รวมถึงการเก็บความลับไม่อยู่ อาจนำเรื่องเดือดร้อนมาให้และขอเตือนว่า อย่ารับค้ำประกันใครทั้งสิ้น! เพราะจะเกิดโทษมากกว่าคุณ เลขคู่นี้เหมาะกับการงานที่ต้องตื่นตัวและปรับตัวแก้ไขอยู่ตลอดเวลา เช่น งานบริการต่างๆ ธุรกิจกลางคืน ค้าของเลี่ยงกฎหมาย งานลอกเลียนแบบปลอมแปลง

49 - 49 สมองปราดเปรื่อง

ไหวพริบสติปัญญา เป็นคนคิดเร็ว พูดเร็ว ทำงานไวจนคนอื่นตามไม่ทัน มีความทันสมัยติดตามข้อมูลข่าวสารรอบตัว ทันโลกทันเหตุการณ์เสมอ สนใจในเทคโนโลยี มีความสามารถใน การติดต่อสื่อสารทำธุรกิจทางไกล เป็นคนทันสมัยที่สนใจไสยศาสตร์ โหราศาสตร์ เครื่องรางของขลัง วัตถุมงคล เหมาะกับงานค้าขายทางไกล นำเข้า ส่งออก ตลาดหุ้น โบรกเกอร์ โปรแกรมเมอร์คอมพิวเตอร์ นักข่าว ผู้สื่อข่าว ค้าขายวัตถุมงคล

สามารถอ่านต่อเพิ่มเติมสำหรับตัวเลขคู่อื่นๆ ที่เหลือจากลิ้งด้านล่างค่ะ 
>>> อ่านต่อ ความหมายคู่พลังตัวเลขแต่ละคู่ (ตอน 1)
>>> อ่านต่อ ความหมายคู่พลังตัวเลขแต่ละคู่ (ตอน 3)