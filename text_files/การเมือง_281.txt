ผู้สื่อข่าวรายงานจากพรรคเพื่อไทย ซึ่งมีการประชุมพรรคเพื่อไทยประเมินสถานการณ์การชุมนุมต่อต้านร่าง พ.ร.บ.นิรโทษกรรม โดย จ.ส.ต.ประสิทธิ์ ไชยศีรษะ ส.ส.สุรินทร์ พรรคเพื่อไทย ได้ร้องไห้ปล่อยโฮกลางที่ประชุมพรรค และเข้าไปสวมกอดข้างหลังนายจตุพร พรหมพันธ์ แกนนำแนวร่วมประชาธิปไตยต่อต้านเผด็จการแห่งชาติ (นปช.) ก่อนไปกราบนายกรัฐมนตรี และนางเยาวภา วงศ์สวัสดิ์ และลงมานั่งปาดน้ำตาในห้องผู้สื่อข่าว
ทั้งนี้ เมื่อผู้สื่อข่าวถามว่า ร้องไห้ทำไม จ.ส.ต.ประสิทธิ์ ตอบว่า "มันเจ็บ"
อย่างไรก็ตาม ต่อมา จ.ส.ต.ประสิทธิ์ แถลงยอมรับมติพรรคเพื่อไทยในการถอยสุดซอยถอนร่าง พ.ร.บ.นิรโทษกรรม และร่าง พ.ร.บ.ปรองดองทั้ง 6 ฉบับ โดยยอมรับว่าปราศรัยนิรโทษกรรม เป็นความเห็นส่วนตัว และพูดก่อนพรรคมีมติ
คลิกอ่าน : แชร์กระหน่ำ! คลิป "จ่าประสิทธิ์" ปูดแผนผ่านร่าง พ.ร.บ.นิรโทษกรรม