"ปอ ทฤษฎี" ออกโรงเคลียร์กระแสข่าวแอบพาแฟนสาว "โบว์" ซุ่มคลอดลูกเงียบ ลั่นอาจมีโอกาสแต่งฟ้าแลบ
มีประเด็นแรงให้เคลียร์กันตลอด สำหรับพระเอกหนุ่ม "ปอ ทฤษฏี" เพราะล่าสุดมีข่าวเม้าท์หลุดออกมาว่าเจ้าตัวแอบซุ่มพาแฟนสาวอดีตวีเจ "โบ" คลอดลูกแบบเงียบ ๆ เมื่อหลายวันก่อน!! ซึ่งล่าสุดในงานแถลงข่าว "" หนุ่มปอ ทฤฎี ก็ได้ออกมาเปิดใจถึงกระแสข่าวดังกล่าวให้เราฟังแล้วว่า...
"ตอนนี้ยังครับ ยังไม่มีข่าวดีอะไรเลย คือถ้ามีจริง ๆ ผมแจ้งพี่ ๆ ล่วงหน้าแน่นอน เพราะผมต้องการซองจากทุกคนครับ (หัวเราะ)"
ส่วนตัวพี่ปอเองช่วงนี้ได้มีโอกาสไปเยี่ยมใครที่โรงพยาบาลบ้างไหม ?"ผมไปโรงพยาบาลบ่อยครับ บ่อยมาก คือเวลาเราไปเราก็ไม่ได้เจาะจงว่าจะต้องไปเยี่ยมใครอย่างเดียวเนอะ เพราะมันมีอะไรหลายอย่างที่เราสามารถทำได้อีกตั้งมาก แต่ถามว่ามีไปเยี่ยมบ้างไหม ก็มีครับ"
"ส่วนเรื่องลูกคือจริง ๆ แล้วตัวผมเองก็อยากมีนะ เพราะอายุเราก็ประมาณนี้แล้ว ดังนั้นถ้าหากมีโอกาสเราก็โอเค"
ที่ผ่านมาตัวพี่ปอกับโบเคยวางแพลนเรื่องลูกไว้บ้างหรือเปล่า ?"ไม่ได้วางอะไรเลยครับ คือถ้าจะมีก็เดี๋ยวคงมีเอง อีกอย่างสำหรับเราทั้งคู่แล้วตอนนี้มันไม่มีอะไรที่ยังไม่พร้อมด้วยครับ เพราะเราพร้อมหมดแล้ว"
พี่ปอรู้สึกยังไงบ้างที่จู่ ๆ ก็มีข่าวลักษณะนี้ออกมาอีกแล้ว ?"ไม่ซีเรียสเลยครับ เพราะที่ผ่านมามันก็เคยมีหลากหลายเรื่องราวเยอะแยะ เปลี่ยนไปเรื่อย"
เป็นเพราะเราไม่ค่อยเปิดเผยเรื่องความรักหรือเปล่าคนถึงได้มีข่าวลักษณะนี้ออกมาบ่อย ๆ ?"จริง ๆ ผมก็ใช้ชีวิตแบบปกตินะ เพียงแต่ว่ามันไม่ค่อยหวือหวาหรือเป็นที่สนใจของใครสักเท่าไหร่มากกว่า ข่าวมันก็เลยไม่มี คนก็เลยคิดว่าเราไม่อยากเปิดเผยเรื่องความรัก"
ที่ผ่านมาตัวพี่ปอเองกับทางคุณโบเคยคุยเรื่องแต่งงานไว้บ้างไหม ?"ยังไม่รู้เลยครับ คือเรื่องแบบนี้มันอาจจะเกิดขึ้นเมื่อไหร่ก็ได้ อย่างผมบอกวันนี้ พรุ่งนี้ผมอาจจะแต่งใครจะรู้ (หัวเราะ)"
แสดงว่าคู่เราก็มีโอกาสแต่งสายฟ้าแลบอยู่เหมือนกัน ?"ไม่รู้ ถ้ามีผมบอกจริง ๆ แต่ว่านะถ้าหากจะมีมันคงไม่แปลกเนอะ เพราะว่าเราก็ไม่ได้ไปหลอกลวงใคร อีกอย่างผมเองก็โตแล้วด้วย"
สุดท้ายพี่ปอยืนยันได้ไหมว่าเราไม่ได้ซุ่มมีลูกแน่นอน ?"ไม่มีแน่นอนครับ ถ้ามีบอกแน่ ๆ คือหลังจากนี้ใครจะจับตามองก็จับไปเลย ตามสบายมากไม่มีปัญหาครับ (หัวเราะ)"