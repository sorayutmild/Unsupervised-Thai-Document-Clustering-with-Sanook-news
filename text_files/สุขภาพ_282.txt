เคยได้ยินคำว่า “ดีท็อกซ์” กันมาบ้างใช่ไหม คนไทยหลายคนชอบคำนี้มาก เพราะเข้าใจว่าเป็นการทำอะไรบางอย่างที่จะช่วยขับของเสียออกจากร่างกาย บางคนเลยเถิดไปถึงการขับล้างสารพิษต่างๆ ออกจากร่างกายเลยทีเดียว
Sanook! Health ขอแนะนำวิธีง่ายๆ ในการดีท็อกซ์ร่างกาย ขับของเสีย เพิ่มกากใยอาหารเพื่อการขับถ่ายที่คล่องตัวให้เพื่อนๆ ลองทำดูกันดีกว่าค่ะ
10 อาหาร “ดีท็อกซ์” ร่างกาย ขับของเสีย-ทานง่านถ่ายคล่อง
iStock
1. ผลไม้
แน่นอนว่าถ้าอยากเพิ่มกากใยอาหารให้เราถ่ายคล่องขึ้น ก็ต้องมาจากผลไม้ที่แหละ ผลไม้เป็นอาหารที่มีปริมาณน้ำมาก ย่อยง่าย มีสารต้านอนุมูลอิสระสูง และมีสารอาหารที่เป็นประโยชน์ต่อร่างกายมากมายอีกด้วย เพียงแต่เคล็ดลับอยู่ที่การเลือกทานผลไม้ที่มีปริมาณน้ำมาก และรสไม่หวานจัดจนเกินไป เช่น แตงโม ชมพู่ หรือสับปะรด เท่านี้ก็เรียบร้อยค่ะ
 
iStock
2. ผักใบเขียว
ผักใบเขียวทั้งหลาย ไล่มาเลยตั้งแต่คะน้า ผักกาดหอม กวางตุ้ง คื่นช่าย ผักโขม และอื่นๆ ช่วยล้างสารพิษจากตับได้เป็นอย่างดี แถมยังเพิ่มสารอาหารดีๆ ให้กับร่างกายได้โดยตรงอีกด้วย หากจะปั่นรวมกันก็ไม่ควรแยกกากนะคะ ดื่มเข้าไปเลยทั้งกากนั่นแหละ
 
iStock
3. มะนาวเหลือง มะนาวเขียว และส้ม
เคยได้ยินที่ฝรั่งเรียก “ซีตรัส” หรือเปล่า เขาหมายถึงผักผลไม้ที่มีรสเปรี้ยวนั่นแหละค่ะ คงเคยได้ยินว่าผักผลไม้รสเปรี้ยวช่วยเพิ่มความสดชื่น ช่วยในเรื่องของการขับถ่าย และเต็มไปด้วยสารต้านอนุมูลอิสระ ดีท็กซ์ร่างกายได้ง่ายๆ แค่ดื่มน้ำอุ่นผสมมะนาว หรือส้ม นอกจากนี้ยังป้องกันหวัดจากวิตามินซีในซีตรัสเหล่านี้อีกด้วย
 
iStock
4. กระเทียม
กระเทียมเป็นหนึ่งในผักที่ดีท็อกซ์ร่างกายได้อย่างยอดเยี่ยมเลยล่ะค่ะ เพราะกระเทียมช่วยกระตุ้นตับให้ผลิตเอนไซม์ที่จะมาช่วยดีท็อกซ์ร่างกายได้ โดยเอนไซม์ตัวนี้จะตรงเข้าช่วยกันพวกสารพิษต่างๆ ออกจากระบบย่อยอาหาร จะทานสด หรือใส่ลงไปในอาหารก็ได้เลยค่ะ
 
iStock
5. ต้นอ่อนบร็อคโคลี่
อาจจะไม่ค่อยคุ้นหูนัก แต่หากทราบสรรพคุณแล้วอาจจะอยากหามาทานขึ้นมาทันที เพราะต้นอ่อนบร็อคโคลี่เต็มไปด้วยสารต้านอนุมูลอิสระ กระตุ้นการสร้างเอนไซม์ที่จะช่วยกำจัดสารพิษออกจากร่างกาย แถมยังช่วยดีท็อกซ์ร่างกายได้ดีกว่าบร็อคโคลี่ที่โตเต็มที่เสียอีก
 
iStock
6. ชาเขียว
น่าจะทราบกันมานานแล้วล่ะว่าชาเชียวช่วยดีท็อกซ์ร่างกายได้ นอกจากนี้ยังมีสารต้านอนุมูลอิสระที่ชื่อ “แคทีซิน” ที่ช่วยในการทำงานของตับอีกด้วย
 
iStock
7. ถั่วเขียว
ถั่วเขียวช่วยเพิ่มการทำงานของระบบขับถ่าย ดูดซับสารพิษจากผนังลำไส้ และขับออกไปพร้อมกับอุจจาระ ดีแบบนี้ทานต้มถั่วเขียว (หวานน้อย” กันเยอะๆ เลยนะ
 
iStock
8. ผักสด
ทราบกันใช่ไหมว่าบางครั้งคุณค่าทางสารอาหารในผักจะลดลง หากนำไปประกอบอาหารโดยใช้ความร้อนมากเกินไป (ยดเว้นผักบางชนิด เช่น มะเขือเทศ) แต่ผักอย่างเช่น หัวหอม แครอท หม่อไม้ฝรั่ง บร็อคโคลี่ ผักกาด ดอกกะหล่ำ กระเทียม ทานสดจะมีคุณค่าทางสารอาหารมากกว่า ช่วยดีท็อกซ์สารพิษจากตับได้ดีเลยทีเดียว
 
iStock 
9. ถั่ว และเมล็ดพืช
ไล่มาเลยตั้งแต่เมล็ดแฟล็กซ์ เมล็ดฟักทอง อัลมอนด์ วอลนัท เมล็ดเจีย เม็ดแมงลัก เมล็ดทานตะวัน และอื่นๆ มีสารต้านอนุมูลอิสระ เต็มไปด้วยคุณค่าทางอาหาร และช่วยในเรื่องของการขับถ่ายได้ดี โดยเฉพาะใครที่อยากควบคุมน้ำหนัก ทานได้เลย
 
iStock 
10. น้ำมันโอเมก้า 3
นอกจากหาทานได้จากแหล่งอาหารธรรมชาติอย่างปลาทะเลน้ำลึก แล้ว ยังหาได้จากธัญพืชต่างๆ อย่างเมล็ดแฟล็ก อโวคาโด และมะกอกอีกด้วย ช่วยดีท็อกซ์ แล้วยังบำรุงสมองได้ดีด้วยนะ
หาทานอาหารชนิดไหนได้ง่าย ก็เลือกทานอย่างนั้นนะคะ แต่ลองสับเปลี่ยนหมุนเวียนกันบ้างก็จะทำให้ร่างกายได้รับสารอาหารที่หลากหลายมากขึ้นไปด้วย และสิ่งที่สำคัญที่สุดคือ ดื่มน้ำให้เพียงพอค่ะ น้ำเปล่าธรรมดาๆ นี่แหละที่จะช่วยดีท็อกซ์ร่างกายได้ ไม่ต้องเสียเงินเยอะด้วยเนอะ