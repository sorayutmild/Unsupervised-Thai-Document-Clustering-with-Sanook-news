เปิดแถลงข่าวไปแล้วช่วงบ่ายที่ผ่านมา กรณี นางเอกสาว "แตงโม ภัทรธิดา" กินยานอนหลับเกินขนาด จนต้องถูกส่งเข้ารับการรักษาตัวที่โรงพยาบาล (อ่านข่าว รายงานสด แตงโม ภัทรธิดา แถลงข่าวปมกินยาฆ่าตัวตาย ) ซึ่งหลังจากการแถลงข่าวผ่านพ้นไป ดูเหมือนคำตำหนิจากสังคมจะถูกส่งไปให้ฝ่ายชายอย่าง โตโน่ ภาคิณ มหาศาล
เนื่องจากมีคำสัมภาษณ์ของแตงโมหลายช่วงที่เกิดเป็นปมใหม่ให้มองไปที่ฝ่ายชาย เช่น 
- หลายคนสันนิษฐานว่าเป็นเพราะคำพูดของคุณโตโน่ในคอนเสิร์ตหรือเปล่า เป็นแค่เรื่องหนึ่งแต่ไม่ใช่ทั้งหมด ตลอดระยะเวลาที่ผ่านมามันค่อนข้างคลุมเครือที่เราแยกกันอยู่ ก่อนที่เราจะห่างกัน มันมีเรื่องที่เราไม่เข้าใจกันบ้าง สุดท้ายก็เข้ากันไม่ได้ คุณโตโน่เลยตัดสินใจแยกออก แต่ของไม่ได้เอาไป หนูอยู่ในที่เดิมๆ ต้องนอนคนเดียวในที่เดิมๆ
- หนูส่งอะไรไปเขาอ่าน แต่ไม่เคยตอบ 3 เดือนได้แล้วมั้งคะแต่ทุกครั้งที่เราให้สัมภาษณ์ เราบอกห่างกัน แต่ไม่มีใครพูดหย่าร้างจากปากเลย เลยทำให้ไม่สามารถพูดตรงไหนได้ และไม่รู้จะตัดสินใจยังไง
- เราเคยกลับมาปรับความเข้าใจกันอีกครั้ง และพร้อมเริ่มใหม่ หนูก้มลงกราบขอโทษแม่น้อย แม่น้อยก็ให้บอกว่าเจริญๆ ไม่รู้ว่ามันเป็นสัญญาณการห่างหรือเปล่า หนูก้มลงกราบตักโตโน่ เขาก็ให้หนูเดินตามทางพระเจ้าอย่างที่ตั้งใจ หนูไม่รู้ว่าจริงๆ คำตอบคืออะไร เราเลิกกันแล้วหรือยัง หนูสับสน
- หนูได้พิมพ์บอกคร่าวๆ ไปแล้วว่า ถ้าหนูทำอะไรผิดไป ขอโทษ และขอบคุณที่เข้ามาในชีวิตหนู หนูยังเป็นกำลังใจมาก อยากให้เขาเดินตามความฝัน มีหลายเรื่องที่เกี่ยวกับเขาแต่ไม่สามารถพูดได้ เพราะมันขัดแย้งกัน
-  เรื่องมือที่สามไม่มีแน่นอน สิ่งที่ทำร้ายจิตใจหนูไม่ใช่คำพูดบนเวที มันเป็นเรื่องหลังไมค์มากกว่า เกี่ยวกับคำมั่นสัญญา อะไรพวกนี้ อีกอย่างโมก็ไม่เคยพูดว่าโสด
อย่างไรก็ตาม ในวันพรุ่งนี้ ( 8 กรกฎาคม ) โตโน่ ภาคิน ได้มีหมายนัดกำหนดเปิดใจกับสื่อมวลชนเวลา 17.00 น. ที่ชั้น 21 ตึกจีเอ็มเอ็ม แกรมมี่