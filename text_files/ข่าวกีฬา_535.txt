เหตุการณ์ที่ถูกกระแสวิจารณ์อยากมากมายในเวลานี้ คงหนีไม่พ้นประเด็นของยอดมวยแห่งยุค "บัวขาว บัญชาเมฆ" "ดำดอทคอม" ทำเอาหลายคนที่ชมเกมในสนาม หรือชมการถ่ายทอดสดไปทั่วโลก ต้องตกตะลึง กับการก้าวลงจากเวที โดยไม่ยอมชกต่อในยกที่ 4  (หลังผลการตัดสินออกมาเสมอกัน 3 ยก )มวย K-1 (เควัน) ที่ระเบิดเพลงแข้งรอบชิงแชมป์ประจำปี 2014 มีอันต้องวิ่งชนกับอาการ "หง๋อยรับประทาน" ทันทีที่ "บัวขาว" ปฏิเสธที่จะชกต่อ ผู้บรรยาย, โฆษกสนาม หรือแม่กระทั่ง "เอ็นริโก้ เคห์ล" คู่ชกบนสังเวียนชาวเยอรมัน ต่างก็งงเป็นไก่ตาแตกเมื่อต้องเจอกับเรื่องที่เกิดขึ้นบนเวที "เค-วัน เวิล์ด แม็กซ์ ไฟนอล" ที่เมืองพัทยา จ.ชลบุรี เมื่อค่ำคืนวันเสาร์ที่ 11 ตุลาคม ที่ผ่านมาคำถามมากมายบนโลกโซเชี่ยล ยิงตรงสู่ "บัวขาว บัญชาเมฆ" และทีมงาน ถึงเหตุผลที่ตัดสินใจลงจากเวที และยอมตกเป็นผู้แพ้พ่ายไปในเกมเมื่อวานนี้ที่สำคัญมันคือการชวดทำสถิติ เป็นนักมวยคนแรก ที่คว้าแชมป์รายการนี้เป็นสมัยที่ 3  หลังจากบัวขาวเคยทำสำเร็จมาแล้วสองครั้งเมื่อปี
ในเรื่องนี้แม้จะยังไม่ได้ความกระจ่างจากปากของบัวขาวเอง แต่บนโซเชียลอย่าง เฟซบุ๊ก Banchamek Gym บัวขาวได้โพสข้อความสั้นๆ ว่า "ขอโทษที่ทำให้แฟน ๆ งง เดี๋ยวคงเข้าใจผมครับ" หลายความคิดเห็นในโลกโซเชียล ต่างคนก็ต่างมุมมอง บางครั้งเราก็มิอาจตัดสินเองได้ ว่าอะไรคือถูก อะไรคือผิด กระแสที่บอกว่า ยอดมวยวัย 32 ปีจากเมืองสุรินทร์ ได้ทำสัญญาการชกแค่ 3 ยก และเขาเองก็จัดเต็มใส่เต็มตลอดการชกแล้ว และไม่ได้ทำผิดสัญญาแต่อย่างใด หรือจะเป็นอีกกระแสที่ว่า ก่อนขึ้นชก บัวขาว ได้เข้าไปแจ้งความกับทางกองปราบฯ ไว้แล้ว ว่ามีการพนันเกิดขึ้นในรายการนี้ และตัวของบัวขาวเอง ก็ได้พูดเป็นนัยๆว่า ถ้าหากมีผลเสมอ จนต้องไปชกยกที่ 4 เขาก็จะไม่ยอมชกต่อ เพราะมันน่าจะมีส่วนเกี่ยวข้องกับการพนัน อย่าลืมนะครับว่า ไฟต์นี้ ตามอัตราต่อรองของ บริษัทรับพนันถูกกฎหมายในต่างประเทศ ยกให้บัวขาวเป็นต่อ และน่าจะมีโอกาสชนะใน 3 ยก  แต่หากผลออกมาเสมอ ทำให้คนที่แทงทางฝั่ง บัวขาว โดนเจ้ากินเรียบ
แม้อาจจะให้ไปดวลต่อในยกที่ 4 แล้ว บัวขาวได้รับการชูมือเป็นผู้ชนะ มันก็ไม่ต่างอะไรจากการล็อกผลการแข่งขัน ซึ่งบัวขาวออกตัวก่อนหน้านี้ว่า จะไม่ยอมให้เป็นแบบนั้นแน่ส่วนไอ้ประเด็นที่ว่า บัวขาว ล้มมวย หรือ กลัวสู้ไม่ได้เลยไม่ยอมชกต่อ ผมว่าคนที่ขึ้นมายืนในจุดนี้อย่างบัวขาว คงไม่ฆ่าตัวเองด้วยวิธีแบบนี้เป็นแน่ แหม...ต่างคนก็ต่างความคิดครับ แต่ใครก็ตามที่เฝ้ารอ และติดตามมวยรายการระดับโลกอย่าง K-1 ของรู้สึกผิดหวังไม่ต่างกัน เมื่อมันยังมีบางสิ่งค้างคาอยู่ในใจเช่นนี้สิ่งที่หลายคนรุมวิจารณ์ซะยับเยิน คงไม่มีใครรู้ดีไปกว่า บัวขาว และทีมงาน ซึ่งแน่นอนว่าอีกไม่นานเราคงจะได้รู้กัน ว่าอะไรเป็นอะไร?  
เรื่อง : บ. ส้มซิ่ง
<< ประมวลภาพ บัวขาว VS เอ็นริโก้ เคห์ >>
 