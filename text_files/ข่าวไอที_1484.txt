ตามกิ๊ก จิกแฟนด้วย Find My Friends (โอ้ว! ระวังตัวให้ดีนะ)
คาสโนว่า คาสโนวี่โปรดระวังแอพฯ ที่พี่มิ้งค์กำลังจะแนะนำในวันนี้ เพราะงานนี้แฟนจะสามารถตามติดชีวิตเราได้แบบทุกที่ทุกเวลา ผ่านแอพ!!!?

ก่อนอื่นขอบอกว่าแอพนี้รองรับทั้งไอโฟนและไอแพด และที่สำคัญก็ได้ถูกบรรจุไว้ใน iphone 5 เป็นที่เรียบร้อย ความสามารถของตัวแอพฯ ก็คือรองรับการค้นหาเพื่อนๆ ผ่าน  Apple ID ที่ติดตั้งไว้กับเครื่องไอโฟนและไอแพดของคุณ เพียงมีแอพฯ ตัวนี้ก็สามารถค้นหาเพื่อนๆ ได้แล้ว พร้อมทั้งยังสามารถค้นหาเครื่องตัวเองก็ได้

ถ้าใครเคยใช้  Find My iPhone (แอพตามหา iPhone เวลาเครื่องหาย) ก็จะใช้แอพตัวนี้ง่ายมาก เพราะเพียงแต่เราสามารถเพิ่มรายชื่อเพื่อน หรือคนที่เราต้องการทราบพิกัดเข้าไปมาไว้ในลิสต์ได้ เวลาใช้ก็เริ่มต้นล็อกอินด้วย Apple ID จากนั้นก็เพิ่มชื่อเพื่อนเพื่อดูว่าเขาอยู่ที่ไหน แต่ต้องให้เขาขออนุญาตก่อน (Request) นะ
เราจะเห็นเพื่อนหรือแฟน ว่าอยู่มุมไหนบนโลกใบนี้ พร้อมแสดงรายละเอียดเยอะแยะ นอกจากจะเพิ่มชื่อเพื่อนเข้าไปในลิสต์แบบถาวร ได้แล้ว ใน Find My Friends ก็ยังสามารถเพิ่มชื่อเพื่อนแบบชั่วคราว (Temporary) ได้ด้วย ซึ่งการเพิ่มชื่อแบบชั่วคราวสามารถตั้งให้หมดอายุการรับข้อมูลได้ด้วย เจ๋งไหมละครับ

 นอกจากนี้เรายังทราบระยะทางด้วยว่าเรากับแฟนคนนั้น (คนไหนหว่า) อยู่ห่างกันแค่ไหน ซึ่งถ้าจะไปหาก็สามารถกด Direction เพื่อเปิดระบุเส้นทางได้ว่าจะไปหาเธอคนนั้นอย่างไร นอกจากที่เราให้เพื่อนทราบตำแหน่งได้ว่าเราอยู่ที่ไหนได้ตลอดเวลาก็จริง แต่เราก็สามารถซ่อนตัวเองจากเพื่อนได้ด้วยการเปิดฟังก์ชัน Hide from Followers เพื่อซ่อนตัวได้ในยามที่ไม่ต้องการให้ใครทราบว่าเราอยู่ที่ไหน ก็เป็นแอพที่คนหลยใจคงต้องระวัง หากแฟนเอามาติดตั้งลงเครื่องเรา อิอิ