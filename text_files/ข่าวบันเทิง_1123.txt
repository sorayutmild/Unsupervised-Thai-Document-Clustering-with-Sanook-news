เก็บตกความฮาจากทริปพักร้อนของสองนางเอกซุปตาร์ แห่งยุค 90’s อย่าง อ้อม พิยดา และ แหม่ม คัทลียา ด้วยคลิปวิดีโอที่ทำเอาบรรดาแฟนคลับถึงกับพร้อมใจกันหัวเราะจนท้องแข็ง
เมื่อบนอินสตาแกรมสตอรี่ @aomphiyada ได้โพสต์คลิปวิดีโอ ซึ่งถูกบันทึกไว้ขณะที่สมาชิกร่วมทริปกำลังเม้าท์มอยอย่างออกรสอยู่บนโต๊ะอาหาร โดยบทสนทนาดังกล่าวเป็นเรื่องราวความโด่งดังในอดีตของทั้งคู่ ที่ถูกเล่าจากปากของ แหม่ม คัทลียา
แต่ถึงอย่างนั้นแล้วหลานชายสุดหล่อที่กำลังนั่งฟังเรื่องนี้ ก็ดูเหมือนจะไม่ค่อยเชื่อเรื่องราวที่คุณน้าคนสวยเล่าสักเท่าไหร่ แถมยังแสดงท่าทางกลั้นหัวเราะให้เห็น
จนเป็นเหตุให้ อ้อม พิยดา ที่กำลังถ่ายคลิป ต้องช่วยส่งเสียงยืนยันอีกคนว่า “น้าแหม่มนี่ดังมากเลยนะเชื่อเปล่า ดูๆ ดูทำหน้า น้านี่แบบไม่ได้เลยนะ (หัวเราะ)” ทำเอาเรื่องราวความดังของทั้งสองสาวกลายเป็นประเด็นร้อนของวงสนทนาไปโดยปริยาย
และที่สำคัญอินเนอร์ในการพยายามเล่าให้หลานชายเชื่อของทั้งคู่ ก็ดูเหมือนว่าจะฮาโดนใจแฟนคลับหนักมากไม่แพ้กันเลยด้วย
