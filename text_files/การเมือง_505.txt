คนตระกูล ณ ระนอง ขึ้นเวทีราชดำเนิน ประกาศตัดญาติ กิตติรัตน์ ณ ระนอง ทำให้เสื่อมเสียชื่อเสียงวงศ์ตระกูล ทรยศประเทศชาติ 
(19 พ.ย.) รายงานจากเวทีประชาชน อนุสาวรีย์ประชาธิปไตย เมื่อวันที่ 18 พ.ย.ที่ผ่านมา บนเวทีมีคนตระกูล ณ ระนอง นำโดย นายจรูญ ณ ระนอง อดีตประธานสภาและนายกสโมสรอาจารย์จุฬาลงกรณ์มหาวิทยาลัย และ น.ส.วรวิมล ณ ระนอง ขึ้นเวทีปราศรัย โดยบอกว่า ขอแสดงความเสียใจแทนคนต้นตระกูลที่ตลอดเวลาทำประโยชน์เพื่อประเทศชาติตลอด แต่มีลูกหลานหนึ่งคนรับใช้ระบอบทักษิณที่บริหารประเทศอย่างทุจริตคอรัปชั่นอย่างนายกิตติรัตน์ ณ ระนอง เป็นเพียงคนเดียวที่ทำเสียชื่อวงศ์ตระกูล ไม่อยากนับญาติด้วย 
พร้อมกับบอกว่าบรรพบุรุษสอนให้เข้มแข็งและไม่เคยสอนให้โกหกเหมือนกับที่ นายกิตติรัตน์ เคยพูดว่าไวท์ไลน์ (โกหกสีขาว) 