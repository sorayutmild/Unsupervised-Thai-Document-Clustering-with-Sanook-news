เว็บไซต์ thetoptens.com รายงาน ในวันนี้ (16 ม.ค.) ว่า ตลอดระยะเวลา 2 ปีกว่าที่ผ่านมา ชาวไทยได้ให้ทั้งโอกาสแก่หญิงไทยคนหนึ่ง นั่นคือ "น.ส.ยิ่งลักษณ์ ชินวัตร" โดยก่อนหน้านี้ ผู้ที่ลงคะแนนเลือกตั้งให้กับ น.ส.ยิ่งลักษณ์ ทั้งที่ไม่เคยได้ยินชื่อของ น.ส.ยิ่งลักษณ์ แม้แต่น้อย ซึ่งหากกล่าวในเรื่องด้อยประสบการณ์ด้านการเมือง ก็สร้างความฮือฮาให้กับนานาประเทศอย่างมาก
นอกจากนี้ เพียงแค่ลงสนามหาเสียงเลือกตั้ง 49 วัน น.ส.ยิ่งลักษณ์ ก็สามารถคว้าตำแหน่ง "นายกรัฐมนตรี" โดยปราศจากอุปสรรคกีดขวางใดๆ อีกทั้งยังเป็น นายกรัฐมนตรีหญิงคนแรกของไทย กระทั่งต่อมายังควบตำแหน่ง "รัฐมนตรีว่าการกระทรวงกลาโหม" อย่างง่ายดายอีกด้วย
ขณะที่ เว็บไซต์ต่างประเทศ จัดอันดับผู้นำยอดแย่แห่งศักราชใหม่ ซึ่งเผยแพร่รายชื่อผู้นำที่เลวที่สุดในโลก โดยคะแนนมาจากการโหวตของผู้ท่องโลกไซเบอร์ต่างๆ ผลปรากฏพบว่า จากเดิมที่มีการโหวตให้ "อดอล์ฟ ฮิตเลอร์" อดีตผู้นำพรรคนาซี และผู้นำประเทศเยอรมัน ให้เป็นบุคคลเลวที่สุดในโลก ผลการโหวตล่าสุด ปรากฏว่า มีการทำลายสถิติเป็นที่เรียบร้อยแล้ว โดยในขณะนี้อันดับ 1 ได้แก่ "พ.ต.ท.ทักษิณ ชินวัตร" นักโทษคดีอาญา หนีคำพิพากษาศาล จำคุก 2 ปี หนีออกจากบ้านเกิดไปพำนักในต่างประเทศ อันดับ 2 เรียกเสียงฮือฮาไม่แพ้กัน ยังเป็นบุคคลยอดแย่จากไทยเช่นเคย หนีไม่พ้น น.ส.ยิ่งลักษณ์ นายกรัฐมนตรี ซึ่งเป็นผู้สร้างความวุ่นวายในไทยเป็นประวัติการณ์อีกครั้ง ส่วน "ฮิตเลอร์" นั้น ร่วงลงมาอยู่เป็นอันดับที่ 3 ต่อด้วย "ฮุน เซน" นายกรัฐมนตรีกัมพูชา อันดับ 4 และ "คิม จองอิล" อดีตผู้นำเกาหลีเหนือ ครองอยู่อันดับที่ 5 นั่นเอง