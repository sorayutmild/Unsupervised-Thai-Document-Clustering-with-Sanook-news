8 เหตุการณ์สุดช๊อก ของชาวเกมเมอร์

เกมสยองขวัญมิใช่สิ่งที่น่ากลัวที่สุดสำหรับเกมเมอร์ แต่เป็นเหตุการณ์จากนอกจอต่างหาก ที่จะทำให้เกมเมอร์หลายคนช็อกตาตั้งเมื่อเจอมัน ลองเทียบกันดูระหว่างที่คุณกำลังนั่งเล่นเกมสยองขวัญแล้วเจอผีดักหน้า กับเล่นๆเกมอยู่แล้วเครื่องเกมพัง อะไรจะช็อกมากกว่ากัน ทางเว็บไซต์ IGN ก็เลยได้ทำ 8 เหตุการณ์สุดช็อกนอกจอของเหล่าเกมเมอร์ มีอะไรบ้างนั้นมาดูกันเลย
 
8 เหตุการณ์สุดช๊อก ของชาวเกมเมอร์
1. โมโหจนเผลอเขวี้ยงจอยพัง TV พัง
ข้อนี้อาจเป็นส่วนน้อย แต่ก็คงมีบ้าง หากเล่นเกมไม่ผ่านมากๆเข้า หรือโดนคนข้างมากวนโมโห ก็อาจทำให้ความโกรธมาลงที่เครื่องเกมเอาได้ โดยเฉพาะหากเล่นเกม Wii นี่อาจมีรีโมทปลิว
 
8 เหตุการณ์สุดช๊อก ของชาวเกมเมอร์
2. ซื้อเกมมาแล้วเล่นไม่ได้
ซื้อเครื่องมาแล้วพังยังมีประกันมีเครม แต่ถ้าซื้อแผ่นเกมมาแล้วพัง หรือเจอของปลอม อันนี้ไม่มีเครมขอรับ ซวยไป เอากลับไปปาหัวกบาลคนขายดูละกัน เผื่อมันเปลี่ยนให้ ถ้ามันยังอยู่นะ
 
8 เหตุการณ์สุดช๊อก ของชาวเกมเมอร์
3. โดนขัดจังหวะตอนเข้าด้ายเข้าเข็ม
เล่นเกมอยู่ กำลังจะได้จังหวะทำ Super Combo จังหวะกำลังฆ่าบอสได้ หรือกำลังได้ Kill ใน HoN แต่ไอ้เพื่อนตัวแสบดันมาเดินตัดหน้าหรือขัดจังหวะซะก่อน งานนี้มีต่อย+เตะ (ถ้าเป็นแมว ก็ยอมไปเถอะ)
 
8 เหตุการณ์สุดช๊อก ของชาวเกมเมอร์
4. อยากปลดทุกข์ แต่หยุดเกมไม่ได้
ขณะที่เล่นเกมอยู่ มันก็มีบางครั้งที่ตัวเกมไม่สามารถหยุดหรือเซพเกมในช่วงนั้นได้ แล้วดันมีเหตุการณ์ไม่คาดฝัน จู่ๆปวดหนักขึ้นมา ก็ต้องเลือกเอาว่าจะทิ้งการเล่นเกม หรือทิ้งบอมใส่กางเกงตัวเอง
 
8 เหตุการณ์สุดช๊อก ของชาวเกมเมอร์
5. ไฟล์ Save เสีย พาเพลีย
เหตุการณ์นี้เกิดขึ้นบ่อยๆกับเหล่าเกมเมอร์ PC เลยก็ว่าได้ โดยเฉพาะกับพวกที่ชอบลง Mods เกม ลงไปลงมา ไฟล์ Save Corrupted ไม่ได้ Back Up ไว้ก็ซวยไป ตัวใครตัวมัน
 
8 เหตุการณ์สุดช๊อก ของชาวเกมเมอร์
6. จอยโสโครก โบกกบาลใครได้
ข้อนี้มักเกิดขึ้น เวลาที่ต้องใช้จอยเกมหรืออย่างอื่นรวมกับคนอื่นๆ อย่างเพื่อนหรือพี่น้อง แล้วเราใช้ต่อจากมันพอดี ไม่ทันมองพอจับดูเจอ ขี้มูก หมากฝรั่ง เศษอาหาร ฯลฯ เลอะมือไปเรียบร้อยแล้ว
 
8 เหตุการณ์สุดช๊อก ของชาวเกมเมอร์
7. เล่นอยู่ดีๆ ชีวีเครื่องเกมดับ
เครื่องเกมมันก็เครื่องใช้ไฟฟ้า มีอายุขัยการใช้งาน แต่ถ้าซวยบางเครื่องอาจไปก่อนกำหนด อย่างเช่นไฟแดงของ Xbox360 แต่ของ PC ก็มีเหมือนกัน เล่นๆไปการ์ดจอร้อนควันขึ้นก็มี
 
8 เหตุการณ์สุดช๊อก ของชาวเกมเมอร์
8. ทำเครื่องหล่น พังต่อหน้าต่อตา
เป็นปัญหาที่อาจเกิดกับเกมเมอร์พกพาหรือมือถือทุกเมื่อ โดยเฉพาะพวกยืนเล่น ยืนจิ้ม เดินเล่น เดินจิ้ม ไม่ทันระวังทำเครื่องหล่นก็พังต่อหน้าต่อตา
 
นอกจาก 8 เหตุการณ์ที่กล่าวมานี้แล้ว ทาง IGN ก็ได้ถามความเห็นของเกมเมอร์ท่านอื่นๆทาง Twitter ว่ามีเหตุการณ์สุดช็อกนอกเหนือจากนี้อีกไหม ก็ได้มาเพิ่มดังต่อไปนี้
 
8 เหตุการณ์สุดช๊อก ของชาวเกมเมอร์
- เครื่องแฮงค์ จอฟ้า พาฉิบหาย
ไม่ใช่แค่ PC แต่เกิดขึ้นได้กับเครื่องเกมทุกเครื่องตั้งแต่สมัยเสียบตลับเกมแล้ว เล่นๆไปไกลแล้ว จู่ๆเครื่องค้าง ไม่ทันได้เซพ
 
8 เหตุการณ์สุดช๊อก ของชาวเกมเมอร์
- จู่ๆก็ไฟดับ รับไม่ได้!
เหตุการณ์สุดคลาสสิก ที่ไม่สามารถจะโทษใครได้ เพราะฉะนั้น ไปหา UPS มาใช้กันซะนะ แต่ถ้าเล่นเกมมือถือหรือใช้ Notebook ก็ไม่มีปัญหา
 
8 เหตุการณ์สุดช๊อก ของชาวเกมเมอร์
- พ่อแม่ไม่เข้าใจตุ้ม
บุคคลสองท่านที่อาจเข้ามาขัดจังหวะเกมเมอร์ได้ตลอด โดยเฉพาะอย่างยิ่งถ้าพวกท่านไม่ใช่เป็นคนเล่นเกม ก็จะไม่เข้าใจว่ามันมีบางจังหวะที่เลิกเล่นไม่ได้ทันที ถ้าเลิกช้าอาจมีเดินมาดึงปลั๊กเกมออกได้
 
8 เหตุการณ์สุดช๊อก ของชาวเกมเมอร์
- เรื่องไม่คาดฝันเกิดขึ้นได้เสมอ
นอกเหนือจากที่กล่าวมา ก็อาจมีเรื่องไม่คาดฝันทำให้ช็อกได้เสมอ ไม่ว่าจะเป็นเดินสะดุดปลั๊กไฟ แผ่นดินไหว (อันนี้ไทยเราคงไม่มีปัญหา) โต๊ะคอมฯหัก คอมไฟไหม้ ฯลฯ
 
ถ้าเพื่อนๆมีเหตุการณ์สุดช็อกอย่างอื่น ที่เจอระหว่างเล่นเกม ก็ลองแชร์มากันได้นะ