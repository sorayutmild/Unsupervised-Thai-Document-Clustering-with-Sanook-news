จากกรณีเกิดเหตุตะลุมบอนและมีการปาระเบิดใส่กัน ในงานแสดงคอนเสิร์ต "25 ปี ปู พงษ์สิทธิ์ คำภีร์" ที่ลานหน้าอิมแพ็คอารีน่า เมืองทองธานี โดยมีแฟนเพลงเข้าชมจำนวนนับหมื่นคน ซึ่งเมื่อคอนเสิร์ตเริ่มแสดง บรรดาแฟนคลับต่างโห่ร้องดีใจกันอย่างสนุกสนาน จนดนตรีเล่นไปเรื่อยๆ กลุ่มวัยรุ่นที่มาชมคอนเสิร์ตครั้งนี้ ได้ยกพวกตะลุมบอนชกต่อยกันขึ้นเป็นระยะๆ และมีระเบิดปิงปองดังขึ้น 3-4 ครั้ง หลังเกิดเหตุ เจ้าหน้าที่พยายามเข้ามาระงับเหตุ แต่ไม่เป็นผล และตรวจสอบพบว่า มีผู้ได้รับบาดเจ็บไม่สาหัส 4 ราย และบาดเจ็บสาหัส 1 ราย ถูกทำร้ายจนหน้าตาเละ ทราบชื่อ นายนิโรจน์ เสริฐสอน อายุ 28 ปี เจ้าหน้าที่ควบคุมเครื่องเสียงที่จัดคอนเสิร์ตในครั้งนี้ ถูกนำตัวส่ง ร.พ.ชลประทาน
ล่าสุดมีผู้เผยแพร่คลิป พี่ปู สั่งสอนพวกตีกัน @คอนเสิร์ต 25ปี โดยในคลิปเป็นภาพเหตุการ์ณที่ปู พงษ์สิทธิ์ คำภีร์ ด่าสั่งสอนวัยรุ่นที่ตีกันและพยายามเชิญให้ออกไปจากคอนเสิร์ต
 
                                                                  ดูคลิปคลิกที่นี่
