ทำนายฝัน ฝันว่าเห็นพระพุทธรูป ตามความเชื่อโบราณเค้าว่าดี จะมีโชค
....สำหรับชาวสนุก!ดูดวงที่ฝันเห็นพระ หรือพระพุทธรูป พระบูชาในรูปแบบต่างๆ แล้วเกิดข้อสงสัยในความหมายที่ซ่อนอยู่ในความฝันนั้น อันที่จริงแล้วตามความเชื่อของคนโบราณที่เล่าขานกันมาแสนนานกล่าวไว้ว่า
"ท่านผู้ใดที่ฝันเห็นพระ ท่านผู้นั้นจะโชคดี มีชัย ถือเป็นผู้มีบุญ ที่ได้ฝันเห็นสิ่งศักดิ์สิทธิ์"
 
ฝันเห็นพระพุทธรูปโบราณท่านว่ามีบุญ
 
แต่นอกเหนือจากคำบอกเล่าของโบราณแล้ว ยังมีอีกหลายตำราได้กล่าวไว้ว่า ถ้าฝันเห็นพระหรือพระพุทธรุปนั้นจะหมายความว่า...

ฝันเห็นพระ ครอบครัวของท่านจะมีความสุขกายสบายใจ ชีวิตจะเป็นสุขสงบร่มเย็นโรคภัยไข้เจ็บจะไม่มีมากล้ำกลาย กิจการค้าขายจะเจริญรุ่งเรืองซื้อง่ายขายคล่องจะมีฐานะความเป็นอยู่ร่ำรวย แนะนำ ให้รักและเคารพนับถือต่อบิดามารดา ทำมาค้าขายเจริญรุ่งเรือง


ฝันเห็นพระพุทธรูป หมายความว่า ความฝันนี้เป็นมงคลแต่ตัวเอง ทำนายฝันว่าจะได้รับโชคติดตามมาภายหลัง


ฝันเห็นองค์พระ หรือพระพุทธรูป พระบูชาต่างๆ ทํานายฝันว่า ความฝันนี้ถือเป็นนิมิตอันดีงาม ถือเป็นมงคลแก่ตัวคุณเอง ทำนายได้ว่า คุณจะมีโชคลาภเข้ามาในชีวิต และจะเพิ่มมากขึ้นเรื่อยๆ จะเพลิดเพลินกับการได้รับโชคลาภนั้นๆ จะมีแต่ความรุ่งเรืองเข้ามาไม่ขาดสาย แต่มิตรสหายที่เคยรักใคร่ช่วยเหลือกันมานานอาจจะแปรเปลี่ยน ต้องคอยระวังในเรื่องนี้ไว้ด้วย


ฝันเห็นพระพุทธรูปโบราณท่านว่ามีบุญ


ฝันเห็นพระพุทธรูปองค์ใหญ่ คุณจะถูกคนชั้นสูงรังแก จะมีสิ่งมากระทบจิตใจ ทำให้หวนคิดแต่เรื่องเก่าๆ อาจจะได้เงินคืนจากลูกหนี้แบบไม่คาดคิดมาก่อน


ฝันเห็นพระพุทธรูปสีทอง จะได้พบกับมิตรหน้าใหม่มากหน้าหลายตาเพิ่มขึ้น ระวังอย่าให้ความเครียดเพิ่มขึ้นจนเป็นปัญหาในเรื่องสุขภาพ จะได้รับข่าวดีเกินคาดจากเพื่อนหรือผู้คุ้นเคยในทางบวก


ฝันเห็นเห็นพระพุทธรูปหลายองค์ ช่วงนี้จะทำอะไรก็ให้แบ่งรับแบ่งสู้อย่าเพิ่งทุ่มไปซะจนหมดตัวและหัวใจ มีโอกาสที่จะพบกับเรื่องความทุกข์ ความเศร้าหรือไม่สมหวัง โชคดีจะเกิดขึ้นจากคนที่คุณไปช่วยเหลือ


ฝันเห็นพระพุทธรูปโบราณท่านว่ามีบุญ

>>>อ่านเรื่องทำนายฝันเรื่องอื่นๆ ต่อคลิก!

ขอบคุณข้อมูลจาก ทำนายฝันขอบคุณภาพประกอบจาก Thinkstockphotos.com