ศึกกำปั้นชิงแชมป์สภามวยโลก (WBC) รุ่นซูเปอร์ฟลายเวท ระหว่าง "เจ้าแหลม" ศรีสะเกษ นครหลวงโปรโมชั่น แชมป์โลกชาวไทย กับ "เอล กัลโล่" ฮวน ฟรานซิสโก เอสตราด้า รองอันดับ 1 ชาวเม็กซิกัน ที่เดอะ ฟอรั่ม จบลงไปเรียบร้อยโดย กำปั้นชาวไทย เป็นฝ่ายเอาชนะคะแนนไปได้แบบสนุกตื่นเต้น 114-114, 115-113 และ 117-111 ซึ่งแม้จะไม่เอกฉันท์ เนื่องจากมีกรรมการหนึ่งเสียงให้ทั้งคู่เสมอกัน แต่ก็ถือว่าเป็นการต่อสู้อย่างสมศักดิ์ศรีทำให้ "เจ้าแหลม" สามารถป้องกันเข็มขัดแชมป์โลกเส้นนี้ไว้ได้เป็นครั้งที่ 2 พร้อมทั้งคว้าเข็มขัดแชมป์รุ่นซูเปอร์ฟลายเวท (115 ปอนด์) ของ “เดอะริง” มาครองเพิ่มอีกหนึ่งเส้น
