ข้อมูลจากเพจเฟสบุ๊ก กระทรวงดิจิทัลเพื่อเศรษฐกิจและสังคม โพสต์ข้อความเกี่ยวกับอาชีพที่จะหายไปเพราะถูกทดแทนด้วยเทคโนโลยีมีประมาณ 7 อาชีพ ด้วยกัน โดยระบุข้อความดังนี้
รู้หรือไม่ ?? อีกไม่กี่ปีข้างหน้าจะมีอาชีพหลายอาชีพที่เราคุ้นเคยหายไป เพราะมีเทคโนโลยีเข้ามาทดแทน จะมีอาชีพอะไรบ้างมาดูกันค่ะ

พนักงานขาย หรือ แคชเชียร์ ผู้บริโภคจะสามารถซื้อสินค้าและชำระเงินผ่านระบบออนไลน์หรือแอปพลิเคชัน
พนักงานสื่อสิ่งพิมพ์ E-BOOK อุปกรณ์อิเล็กทรอนิกส์จะเข้ามามีบทบาทมากยิ่งขึ้น ธุรกิจสิ่งพิมพ์จะหายไป ทั้งหนังสือพิมพ์ นิตยสาร ทุกอย่างจะมาในรูปแบบดิจิทัล
นายหน้าทัวร์ นักท่องเที่ยวจะสามารถทำการเช็คข้อมูล เปรียบเทียบราคา และวางแผนการเดินทาง ผ่านเว็บไซต์ และแอปพลิเคชั่นด้วยตนเองทั้งหมด
คนขับรถแท็กซี่ เทคโนโลยี 5G และ IoT จะทำให้เกิดบริการรถยนต์ไร้คนขับที่สมบูรณ์ มีความแม่นยำในเส้นทาง สามารถควบคุมความเร็วและความปลอดภัยตามกฏจราจร ทำให้สามารถเข้ามาทดแทนพนักงานขับรถได้
ผู้ประกาศข่าว ผู้ประกาศข่าวปัญญาประดิษฐ์สามารถทำงานได้ 24 ชั่วโมงต่อวันทั้งบนเว็บไซต์และช่องทางบนสื่อสังคมออนไลน์ต่างๆ ซึ่งจะช่วยลดค่าใช้จ่ายด้านการผลิตได้มาก
คนในสายการผลิต เทคโนโลยีหุ่นยนต์ และสมองกล AI จะเข้ามาแทนที่แรงงานมนุษย์ทั้งหมดในโรงงาน
พนักงานธนาคาร การทำธุรกรรมการเงินแบบออนไลน์ และแอพพลิเคชั่นโมบายล์แบงกิ้ง จะถูกใช้งานทดแทนสาขาธนาคารอย่างเต็มรูปแบบ ลูกค้าไม่จำเป็นต้องเข้าสาขาอีกต่อไป

