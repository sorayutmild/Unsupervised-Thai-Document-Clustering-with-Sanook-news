ท่ามกลางกระแสสุดร้อนเรื่องการเปลี่ยนตัวนักแสดง ขวัญเอย และ ขวัญมา ในละคร "ซ่อนเงารัก" จากนางเอกสาวหน้าหวาน ริชชี่-อรเณศ ดีคาบาเลส เป็นสาว มารีน่า-ศดานันท์ บาเล็นซิเอก้า จนกลายเป็นกระแสวิพากษ์วิจารณ์ชั่วข้ามคืน จนผู้จัดรุ่นใหญ่ ไก่-วรายุฑ มิลินทจินดา ได้ออกมาโพสต์ว่า “เรื่องทั้งหมดเป็นเพราะ "แม่โว้ยยยย" ขอแถลงนิดนึงนะคะว่า ถามไก่และต่อว่าไก่ ว่าเปลี่ยนตัวละครทำไม หรือทำไมเปลี่ยนตัวละคร ก็อยากบอกว่า ช่วยย้อนกลับไปถามดาราดูว่าอะไรยังไงค่ะ ขอบคุณมากค่ะ #ซ่อนเงารัก #shadowoflove #ช่อง3กด33 #เลิฟดราม่า #lovedramacompany #ซ่อนเงารัก”
และยิ่งทำให้โซเชียลเดือดหนักเมื่อ พิธีกรชื่อดัง ม้า อรนภา ได้พูดถึงเรื่องนี้ว่าสาเหตุที่ผู้จัดต้องเปลี่ยนตัวเพราะ ทุกซีนที่เห็นว่าแสดงดีนั้นเพราะต้องใช้การตัดต่อช่วยเยอะมาก นักแสดงขาดวินัยจนทีมงานทนไม่ไหวร้องไห้ขอลาออกถึง 3 คน และทนมา 9 ตอน ทำให้ทนไม่ไหวจนต้องเกิดการเปลี่ยนตัวดังกล่าว 
งานนี้ทำเอากระแสร้อนถูกจุดขึ้นมาอีกครั้งพร้อมกับแฮชแท็ก saveริชชี่ ที่แฟนละครและชาวเน็ตต่างพากันออกมาแสดงความคิดเห็นอย่างดุเดือด
และท่ามกลางกระแสดังกล่าว ในอินสตาแกรมของสาวริชชี่ ก็มีแฟนละครเข้าไปให้กำลังใจจำนวนมาก รวมถึงนักแสดงรุ่นใหญ่อย่างสาว อ๋อม สกาวใจ ผู้รับบทเป็นแม่ในเรื่อง ก็ได้เข้าไปคอมเมนต์ในอินสตาแกรมของสาวริชชี่ว่า "ลูกสาวของแม่อ๋อมทำดีที่สุดแล้วอยากจะบอกว่าแม่อ๋อมดีใจมากๆๆๆ ที่ได้ร่วมงานกับริซซี่นะ ลูกสาวทำได้ดีมากๆ จริงๆ ชื่นชมจากหัวใจเลย รักมากๆ คิดถึงๆๆๆ ขวัญเอยขวัญมาคนนี้เสมอ รักน๊าาา @richyoranate"  ตามมาด้วยชาวโซเชียลอีกมากมายที่เข้ามาให้กำลังใจและชื่นชมฝีมือของทั้งคู่



สรุปดราม่า #saveริชชี่ และก้าวต่อไปของ "ริชชี่ อรเณศ"
คนดูต่อไม่ติด "ซ่อนเงารัก" เปลี่ยน "ริชชี่" เป็น "มารีน่า"
"ไก่ วรายุฑ" โพสต์ดราม่าเปลี่ยนนางเอก "ซ่อนเงารัก" ตอกกลับให้ย้อนถามดารา?
ไก่ วรายุฑ ผู้จัดละครชื่อดังรายได้สุดปัง ก็ไม่หวั่นชาวเน็ตถกเปลี่ยนนางเอก "ซ่อนเงารัก"
