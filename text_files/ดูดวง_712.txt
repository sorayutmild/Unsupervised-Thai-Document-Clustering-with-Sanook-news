ในตำราโหราศาสตร์ฤกษ์ออกรถ จะแนะนำหรือห้ามออกรถในวันใดนั้น จะพิจารณาร่วมกับ ลักษณะความเป็นอยู่ ของดาวประจำวันนั้น ๆ ซึ่งในปี 2556 นี้หากใครที่ต้องการจะออกรถสามารถดูข้อมูลสรุปได้ดังนี้ค่ะ
วันที่ควรซื้อรถหรือยานพาหนะมี 2 วันคือ วันจันทร์ และ วันศุกร์ เท่านั้น
(ยกเว้น) สำหรับคนที่เกิดวันอาทิตย์ วันที่ควรซื้อรถหรือจองรถมีเพียงวันเดียว คือวันจันทร์ (ส่วนวันศุกร์นั้นเป็นวันกาลกิณี ของคนที่เกิดวันอาทิตย์ ต่อให้ฤกษ์ดีอย่างไรก็ย่อมไร้ผลให้หลีกเลี่ยงเสีย) ส่วนคนที่เกิด วันอังคาร วันที่ควรซื้อรถหรือจองรถมีเพียงวันเดียว คือ วันศุกร์ (ส่วนวันจันทร์นั้นเป็นวันกาลกิณี ของคนที่เกิดวันอังคาร ต่อให้ฤกษ์ดีอย่างไรก็ย่อมไร้ผลให้หลีกเลี่ยงเสีย)

ฤกษ์ออกรถปี 2556

วันใดบ้างที่เหมาะสมกับการออกรถ โดยใช้ดวงวันเกิดของผู้เป็นเจ้าของดูว่าเหมาะสมหรือไม่เหมาะสมกับการออกรถวันใดบ้าง
คนที่เกิดวันอาทิตย์ ห้ามใช้ฤกษ์ออกรถวันศุกร์ ต่อให้ฤกษ์ดีอย่างไรก็ไร้ผล ควรหลีกเลี่ยง
คนที่เกิดวันจันทร์ ห้ามใช้ฤกษ์ออกรถวันอาทิตย์ ต่อให้ฤกษ์ดีอย่างไรก็ไร้ผล ควรหลีกเลี่ยง
คนที่เกิดวันอังคาร ห้ามใช้ฤกษ์ออกรถวันจันทร์ ต่อให้ฤกษ์ดีอย่างไรก็ไร้ผล ควรหลีกเลี่ยง
คนที่เกิดวันพุธ(กลางวัน) ห้ามใช้ฤกษ์ออกรถวันอังคาร ต่อให้ฤกษ์ดีอย่างไรก็ไร้ผล ควรหลีกเลี่ยง
คนที่เกิดวันพุธ(กลางคืน) ห้ามใช้ฤกษ์ออกรถวันพฤหัสบดี ต่อให้ฤกษ์ดีอย่างไรก็ไร้ผล ควรหลีกเลี่ยง
คนที่เกิดวันพฤหัสบดี ห้ามใช้ฤกษ์ออกรถวันเสาร์ ต่อให้ฤกษ์ดีอย่างไรก็ไร้ผล ควรหลีกเลี่ยง
คนที่เกิดวันศุกร์ ห้ามใช้ฤกษ์ออกรถวันพุธ(กลางคืน) ต่อให้ฤกษ์ดีอย่างไรก็ไร้ผล ควรหลีกเลี่ยง
คนที่เกิดวันเสาร์ ห้ามใช้ฤกษ์ออกรถวันพุธ(กลางวัน) ต่อให้ฤกษ์ดีอย่างไรก็ไร้ผล ควรหลีกเลี่ยง
วันที่ออกรถ คือวันแรกที่ขับรถออกจากศูนย์ หรือเต้นท์ขับไปใช้จริงๆ เริ่มต้นใช้จริงในทางพฤตินัย ไม่ได้หมายถึง ทดลองขับหรือ วันเปลี่ยนเจ้าของในทางทางนิตินัย จึงนับวันที่ขับไปใช้จริงๆตั้งต้น
ฤกษ์ออกรถ เวลาที่ควรนำรถออกจากโชว์รูมหรือเต้นท์
วันอาทิตย์ ควรนำรถออกเวลา 06.01 น. ถึง 08.24 น.(อาทิตย์ สี่ศูนย์ ฤกษ์ดีมาก) และช่วงเวลา 13.13 น. ถึง 15.36 น. (อาทิตย์ สองศูนย์ ให้โชคลาภ)
วันจันทร์ ควรนำรถออกเวลา 08.25 น. ถึง 10.48 น. (จันทร์ สี่ศูนย์ ฤกษ์ดี) และช่วงเวลา 15.37 น. ถึง 18.00 น. (จันทร์ สองศูนย์ ให้ลาภและมีเสน่ห์)
วันอังคาร ควรนำรถออกเวลา 10.49 น. ถึง 13.12 น. (อังคาร สี่ศูนย์ ฤกษ์ใช้ได้) และช่วงเวลา 06.01 น. ถึง 08.24 น (อังคาร สองศูนย์ ช่วงเวลานี้พอใช้ได้)
วันพุธ ควรนำรถออกเวลา 13.13 น. ถึง 15.36 น. (พุธ สี่ศูนย์ ฤกษ์ปานกลาง) และช่วงเวลา 08.25 น. ถึง 10.48 น. (พุธ สองศูนย์ มีโอกาสได้ลาภ)
วันพฤหัสบดี ควรนำรถออกเวลา 15.37 น. ถึง 18.00 น.(พฤหัสบดี สี่ศูนย์ มีโชคลาภ) และช่วงเวลา 10.49 น. ถึง 13.12 น. (พฤหัสบดี สองศูนย์ ฤกษ์ปลอดภัย)
วันศุกร์ ควรนำรถออกเวลา 06.01 น. ถึง 08.24 น. (ศุกร์ สี่ศูนย์ ฤกษ์ดีมาก) และช่วงเวลา 13.13 น. ถึง 15.36 น. (ศุกร์ สองศูนย์ ให้โชคลาภ)
วันเสาร์ ตามหลักโหราศาสตร์ ถือเป็นวันดุ หรือวันแรงโบราณ ท่านว่าห้ามนำรถ หรือยานพาหนะออกจากเต้นท์ หรือจากอู่ ควรหลีกเลี่ยง
ขอบคุณข้อมูลจาก http://mirage.in.thขอบคุณภาพประกอบจาก Photos.com