เป็นอีกครอบครัวที่หลายคนคอยให้กำลังใจเสมอ สำหรับคุณพ่อคุณแม่น้องภู "ป๋อ ณัฐวุฒิ" และ "เอ๋ พรทิพย์" ที่กว่าจะผ่านชีวิตมาจนถึงวันนี้ได้ ครอบครัวก็พบเจอทั้งสุขและทุกข์ปะปนกันไป มีปัญหาถึงขนาดเคยคิดจะเดินแยกทางกัน แต่ก็ประคับประคองกันมาด้วยความรักและความเข้าใจ ล่าสุดในโอกาสวันครบรอบแต่งงานครบ 3 ปี (18 พฤษภาคม) ป๋อ ณัฐวุฒิ ก็ได้โพสต์ความในใจซึ้งๆ ทั้งขอโทษ ขอบคุณ และบอกรักภรรยาสุดที่รัก มีข้อความว่า...
"ไม่ได้ดีที่สุด หลายครั้งที่พี่เคยถามเอ๋ว่า เอ๋คิดว่าเอ๋เลือกสามีผิดมั้ย ครอบครัวพี่ไม่ได้ร่ำรวยมาตั้งแต่แรก พี่ไม่เคยมีชีวิตที่หรูหรา ไฮโซ แต่พี่มาจากพื้นดินที่อบอุ่นและมีความสุขที่สุด พี่มาจากครอบครัวที่อุดมไปด้วยความรัก และนี่คือสิ่งที่พี่จะส่งต่อไปหาเอ๋ น้องภูและครอบครัวเอ๋อย่างแน่นอน ขอโทษนะครับที่มักจะทำให้เอ๋ร้องไห้ ไม่มีความสุข ทุกข์ใจ ขัดใจ โดนบ่น โดนว่า ไม่ตามใจ ไม่เห็นด้วย ขัดคอ แต่พี่มีเหตุผมบางประการจริงๆครับ พี่ต้องพาครอบครัวไปถึงฝั่งฝันให้ได้ แต่สิ่งหนึ่งที่พี่เรียนรู้คือ ความสุขไม่ใช่ปลายทาง แต่การหาความสุขร่วมกันระหว่างทางต่างหากที่จะทำให้เรามีรอยยิ้มให้แก่กัน.... 3ปีแล้วนะ พี่ลืมอีกต่างหาก ขอบคุณที่อดทนกับพี่มาตลอด. พี่จะพยายามปรับปรุงตัวให้ดีขึ้นกว่าเดิมนะครับ ....จริงๆ พี่รักเอ๋นะครับ.......ปุ๊ด นัดทะหวอ"
ทางด้าน เอ๋ พรทิพย์ ก็โพสต์ซึ้งๆถึงคุณสามีเช่นกัน
"happy 3rd anniversary ️️️ มีประโยคๆนึงที่พี่ป๋อบอกกับเอ๋เสมอว่า เอ๋เป็นผู้หญิงที่โชคดีที่สุด ฟังแล้วอึ้ง!! แล้วคิดในใจตั้งแต่ตอนนั้นจนถึงตอนนี้ แล้วบอกกับตัวเองว่า ใช่!! เราเป็นผู้หญิงที่โชคดีที่สุดจริงๆ พี่ป๋อเป็นคนดี เป็นคนนอกกรอบคิดคนละแบบกับทุกคนในโลกนี้ แต่สิ่งที่พี่คิด พี่คิดไปไกลกว้างคนอื่น พี่สอนหนูให้มองโลกกว้างกว่าที่เป็น พี่เป็นทั้งลูกและพ่อที่ยอดเยี่ยม ยอมเปลี่ยนชีวิตตัวเองเพื่อครอบครัว ขอบคุณสามีสุดที่รักมากๆนะคะ รักพี่ป๋อนะ @poh_natthawut"