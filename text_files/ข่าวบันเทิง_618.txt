ถึงแม้จะใช้ชีวิตอยู่ที่กรุงเทพฯ เป็นส่วนใหญ่ แต่ในทุกๆ ปี เนย โชติกา ก็จะกลับไปเยี่ยมแม่ที่บ้านเกิดจังหวัดพัทลุง และล่าสุดเนยกับสามี อาร์ม จันทร์สิริ ก็ได้พาลูกๆ ทั้งสอง น้องอคิณ-น้องลลิณ ไปหาคุณยายด้วย ซึ่งครั้งนี้ก็เป็นครั้งแรกที่ลูกสาวขึ้นเครื่องบิน 
เรียกว่าได้กลับบ้านทั้งที เนย โชติกา ก็ขอย้อนความทรงจำด้วยการไปเที่ยวเช็คอินหลายที่ ทั้งตลาด วัด ร้านกาแฟ รีวิวทั้งที่กินที่เที่ยวของจังหวัดพัทลุง จนหลายคนบอกว่าอยากไปเที่ยวด้วยเลย เห็นภาพเนยมีความสุขได้กินของที่ชอบ เที่ยวที่คุ้นเคยพร้อมกับลูกๆ และสามี
และบรรยากาศสุดอบอุ่นของที่บ้าน ตั้งแต่วันแรกๆ ที่ฝนตก เนยก็เลยได้ใช้เวลาอยู่ที่บ้านแบบเต็มที่ และพาไปรีวิวบรรยากาศรอบบ้านคุณยาย ที่น่าอยู่มากๆ บ้านหลังใหญ่ที่รายล้อมด้วยธรรมชาติมีผลไม้ที่ปลูกไว้ข้างบ้านหลายอย่าง เห็นคลิปน่ารักๆ ที่คุณยายทำน้ำมะพร้าวให้น้องอคิณกินด้วย
ซึ่งบ้านของเนยที่สร้างให้คุณแม่ได้อยู่นั้น เรียกว่าเป็นความภูมิใจของลูกสาวมากๆ ตามที่เนยได้โพสต์ภาพบ้านหลังงามลงโซเชียล พร้อมกับแคปชั่นว่า "#บ้านสวนคุณยาย #ภูมิใจอ่ะแหละ"
บ้านสวนคุณยาย ที่บ้านเกิดเนย โชติกา หลังใหญ่น่าอยู่มาก

"เนย-กระแต" สองเพื่อนซี้พาลูกๆ เที่ยวทะเล ปล่อยภาพช็อตสวีทสามี

