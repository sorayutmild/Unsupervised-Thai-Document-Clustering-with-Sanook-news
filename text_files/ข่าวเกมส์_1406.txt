 
E-sports
ช่วงนี้การแข่งขัน E-Sports รายการต่างๆ  กำลังดำเนินการแข่งขันไปอย่างเข้มข้น  ทั้งในระดับโลกหรือระดับชิงแชมป์ประเทศของบ้านเรา ซึ่งช่วงระยะหลังๆ  มีเกมเมอร์ที่สนใจเจ้า E-Sports กันมากขึ้น ทั้งสร้างทีมเข้าแข็งขันเอง  หรือแม้กระทั่งติดตามการแข่งขันรายการต่างๆ ซึ่งนั่นเป็นสิ่งที่ดีครับ  เพราะมันคือการปลูกฝังการเล่นเกมให้มีเป้าหมาย ไม่ใช่เล่นกันไปวันๆ  เหมือนที่ผ่านมา ซึ่งหลายค่ายเจ้าของเกมเองก็เล็งเห็นตรงจุดนั้น  ทำให้มีทัวร์นาเม้นต์ต่างๆ ผุดขึ้นเป็นดอกเห็ด  พร้อมปั้นดินให้เป็นดาวด้วยการส่งนักกีฬา E-Sports  ไทยเข้าแข่งขันในระดับโลกอีกด้วย
ซึ่งตรงจุดนี้หลายๆ ฝ่ายอาจจะมองว่าเรานั้นต่างจากระดับโลกลิบลับ  หรือเรียกว่ายังห่างชั้นหลายช่วงตัว เพราะเทียบถึงปัจจัยต่างๆ  ที่บ้านเรายังไม่เอื้ออำนวยเท่าไหร่  ทำให้วงการนี้มันแคบเกินไปไร้ผู้สนับสนุนหรือผู้ผลักดันที่ชัดเจน  ต่างจากต่างประเทศที่รู้จักกันอย่างแพร่หลาย  และได้รับความนิยมกันอย่างล้นหลาม  ส่วนเรื่องของศักยภาพของเกมเมอร์บ้านเรากับต่างชาติ  จะว่าห่างชั้นกันมันก็อาจจะบอกว่าใช่ แต่ไม่ทั้งหมด เพราะหลายๆ  เกมเราก็สู้เขาได้สบาย หลายๆ เกมก็แค่ไม้ประดับ  แต่ผมเชื่อว่าหากเราฝึกฝนอย่างจริงจังรับรองฝีมือเด็กไทยไม่แพ้ชาติใดในโลก  แม้แต่นักกีฬา E-Sports ชื่อดังจากต่างประเทศ  ยังเบนเข็มผลันตัวเองเข้ามายังสยามประเทศเพื่อสร้างทีมทำการแข่งขันในบ้าน เราเลย
E-sports
คนแรกที่สร้างความฮือฮากันมากทีสุดคือการมาของ NoVa บุคคลที่ไม่มีสาวก  HoN คนไหนไม่รู้จัก เพราะเขาถือเป็นยอดฝีมือของเกม HoN โดยแท้จริง ซึ่ง  NoVa เองเคยเป็นหนึ่งในสมาชิกของทีม E-Sports ระดับโลกอย่าง Fnatic  และสามารถคว้าแชมป์ Dreamhack 3 ปีซ้อน ซึ่งขอบอกว่าไม่ธรรมดาจริงๆ  ส่วนปีล่าสุด 2013 NoVa ย้ายออกจากทีม Fnatic ไปร่วมทีม iTS  ซึ่งผลที่ออกมาในรายการ Dreamhack ครั้งล่าสุด ทีมของ NoVa  ไม่สามารถเอาชนะทีมใดได้เลย ซึ่งในความพ่ายแพ้ครั้งนั้น มีชื่อของทีม  MiTH.S2Y ตัวแทนหนึ่งเดียวจากประเทศไทยรวมอยูุ่ด้วย และนั่นเองครับ  ที่เป็นตัวจุดประกายให้ NoVa หันเป้าหมายมายังประเทศไทย  บวกกับกระแสการแข่งขัน HoN ในบ้านเรากำลังบูมถึงขีดสุด เลยทำให้ NoVa  ไม่ลังเลที่จะเข้ามาขุดทองสร้างทีมแข่งในประเทศไทย  โดยงานนี้เขาเรียกว่าไปตายเอาดาบหน้าด้วยการเข้ามาคนเดียวและรวบรวมยอดฝีมือ  HoN ชาวไทยเข้าเป็นสมาชิกทีมเพื่อเข้าแข่งขันในรายการต่างๆ  ซึ่งถึงตอนนี้ทาง NoVa เองก็สามารถสร้างทีมขึ้นมาได้สำเร็จ  กับสมาชิกที่เป็นเกมเมอร์ไทยบวกเข้าไปอีก 4 คน ในชื่อทีมว่า Impunity.Storm  หรือเรียกกันสั้นๆ ว่า ImpS
E-sports
E-sports
E-sports
E-sports
ชาวต่างชาติอีกรายที่สนใจจะมาขุดทองในบ้านเรานั่นคือ Emperor หนึ่งใน  HonCast ชื่อดังที่เคยมาพากษ์สดการแข่งขัน GSL ในบ้านเรามาครั้งหนึ่ง  แต่ตอนนี้เริ่มคันไม้คันมือ วางไมค์ลาออกจากทีม HonCast หันหน้าตาม NoVa  หวังสร้างทีมเข้าแข่งขัน HoN ในบ้านเรากับเขามั่ง  หลายคนอาจจะมองว่าแค่นักพากษ์จะมีปัญญาอะไรไปต่อกรกับคนอื่น  ซึ่งตรงนี้เป็นความคิดที่ผิดถนัด เพราะก่อนที่ทาง Emperor จะมาเป็นนักพากษ์  เขาเคยประสบความสำเร็จกับการเป็นเกมเมอร์ที่เข้าแข่งขัน HoN ในรายการต่างๆ   มันก็ไม่ใช่เรื่องแปลกครับที่ตอนนี้เขาจะหันกลับมาสัมผัสแรงกดดันแบบนั้นอีก ครั้ง ซึ่งแน่นอนว่าเขาต้องการเข้ามาเปิดประสบการณ์ใหม่ในเมืองไทย  ตามรอยของ NoVa โดยชื่อทีมของ Emperor ก็คือ Impunity.Fire คล้าย  Impunity.Storm ของ NoVa ซะด้วย
E-sports
E-sports
E-sports
ผลงานของทั้ง 2 ทีมตอนนี้กำลังไปได้สวยทีเดียวครับกับการแข่งขันรายการ  HoN Tour SEA หรือชื่อเต็มๆ ว่า HoN Tour Southeast Asia 2013 By Puriku  รายการที่ชิงเงินรางวัลรวมกว่า 3,000,000 บาท  คงต้องติดตามกันต่อไปว่าสุดท้ายแล้วผลงานของทั้ง Impunity.Storm ของ NoVa  กับ Impunity.Fire ของ Emperor จะเป็นไปตามที่หวังหรือไม่
อีกหนึ่งทีมที่ไปคว้าเอาผู้เล่นต่างชาติเข้ามาเป็นส่วนหนึ่งของสมาชิก  นั่นคือทีม BKT หรือ Bangkok Titan ทีมชั้นนำของเกม LoL  ที่ล่าสุดเพิ่วคว้าผูู้เล่นจากเวียดนามเข้ามาเสริมแกร่งอีกหนึ่งราย  ซึ่งก่อนหน้านั้นทาง BKT เองก็ได้คว้าผู้เล่นจากมาเลเซียเข้ามาแล้ว 2 คน  รวมตอนนี้จะมีสมาชิกชาวต่างชาติที่สังกัดทีม BKT ถึง 3 คน  รวมกับสมาชิกเก่าของไทยอีก 4 คน รวมแล้วตอนนี้ขนาดของทีม BKT  เต็มความจุดอยู่ที่ 7 คนแล้ว  งานนี้ผมเชื่อว่าไม่ใครก็ใครมีสิทธิ์จะต้องเด้งออกจากทีมอย่างแน่นอน  หากนโยบายของ BKT ยังต้องการผู้เล่นยอดฝีมือจากต่างชาติอยู่เช่นนี้  หรือคิดในแง่ดีว่านี่คืออีกหนึ่งความท้าทายที่ผู้เล่นชาวต่างชาติเล็งเห็น ว่าในประเทศไทยมีสิ่งนั้นอยู่  บวกกับการแข่งขันที่ถือว่าถึงพริกถึงขิงชิงเงินรางวัลที่มากโข  มันก็เลยเป็นเรื่องง่ายในการตัดสินใจเข้ามาปักรกรากในเมืองไทย แต่ก่อนทีม  BKT ฟอร์มทีมขึ้นมาโดยสมาชิกที่เป็นคนไทยแบบ 100% เต็ม และตั้งชื่อว่า  Bangkok Titan เพื่อเป็นตัวแทนไทยเข้าแข่งขัน LoL ในระดับโลก  แต่หลังจากนั้นมา BKT โชว์ฟอร์มไม่ออก ปล่อยให้ทีมคู่แข่งอย่าง BlackBean  กอบโกยความสำเร็จอย่างต่อเนื่อง  ซึ่งนั่นจึงเป็นที่มาของการปรับเปลี่ยนสมาชิกทีมอย่างใหญ่หลวง  ในเมื่อคนไทยด้วยกันไม่สามารถทำให้ทีมดีขึ้น  ที่เหลือก็ต้องพึ่งฝีมือจากผู้เล่นชาวต่างชาติเข้ามากอบกู้ทีมกันต่อไป
E-sports
E-sports
E-sports
ถึงทีมจะใช้ผู้เล่นจากชาวต่างชาติ  และประสบความสำเร็จมากมายในการแข่งขันภายในประเทศ แต่อย่าลืมนะครับว่า  หากถึงรายการที่ต้องส่งเข้าแข่งขันในระดับโลกในนามประเทศไทย  ผู้เล่นต่างชาติเหล่านั้นจะไม่มีสิทธิ์เข้าแข่งขันในนามของตัวแทนประเทศ  ตัวอย่างง่ายๆ ของรายการ Asian Indoor&Martial Arts Games หรือแม้แต่  WCG ที่หากเราส่งเกมเข้าแข่งขัน ถึงแม้ BKT จะได้เป็นตัวแทน  แต่ผู้เล่นต่างชาติที่มาจากมาเลเซียและเวียดนาม จะไม่สามารถเข้าร่วมทีมได้  นอกจากจะโอนสัญชาติแล้วเท่านั้น  ซึ่งนั่นมันก็จะทำให้ความแข็งแกร่งของทีมลดน้อยลงไปด้วย  แต่ที่พูดแบบนี้มันก็ไม่ใช่เรื่องแปลกอะไรนะครับ  เพราะในระดับโลกเขาก็มีสมาชิกทีมที่มาจากคนละประเทศ  แต่พอถึงเวลาที่ต้องแข่งในนามประเทศ  ก็จำเป็นต้องหาผู้เล่นที่เป็นคนประเทศนั้นจริงๆ เข้ามาเสริมทีม  พอจบการแข่งขันสมาชิกเดิมก็กลับมารวมทีมแบบครบคลัน  ไล่ล่ารางวัลตามรายการยิบย่ิอยต่างๆ กันต่อไป
ทั้ง 3  ทีมเป็นทีมที่ผมยกตัวอย่างขึ้นมาล้วนแล้วแต่เป็นทีมที่เข้าแข่งขันเกมใน สังกัดของ Garena ทั้งหมด  ซึ่งนั่นมันก็คงบ่งบอกถึงความตั้งใจที่จะผลักดันการแข่งขันให้เป็นสากลมาก ที่สุด และมันก็ส่งผลให้นักกีฬา E-Sports ชาวต่างชาติ  มองถึงศักยภาพของวงการ E-Sports บ้านเราไปในทางที่ดีขึ้น เพราะมีหลายๆ  ชาติที่มักไม่เห็นเราอยู่ในสายตา  แต่ตอนนี้ผมก็หวังว่าเราจะตัวใหญ่ขึ้นจนเขามองเห็นเราบ้างไม่มากก็น้อย  และก็คาดหวังว่า การมาของผู้เล่นระดับโลกอย่าง NoVa และ Emperor  จะเป็นตัวกระจายข่าวสารของการแข่งขันในบ้านเราออกสู่ชาวโลกได้เป็นอย่างดี  ผมเชื่อครับว่าสักวัน จะมีผู้เล่นระดับโลกเข้ามาในบ้านเราอีกเยอะ  และก็หวังว่าการมาของพวกเขาจะทำให้เราได้อะไรกันมากขึ้น
 