ถือเป็นคู่รักที่เป็นแถวหน้าของวงการตัวเองทั้งคู่ สำหรับ "แคมป์-สรรวัชญ์ เดชมิตร" กองกลางจอมเทคนิคของราชบุรี มิตรผล เอฟซี ที่ยืมตัวมาจาก ทรู แบงค็อก ยูไนเต็ด และ "มิ่งฟ้า-มนัญญา เบญจโชคอนันต์" พริตตี้สุดเซ็กซี่ระดับแถวหน้าของวงการล่าสุด สาวมิ่งฟ้า ได้เคลื่อนไหวผ่านอินสตาแกรม _mingfah_ ที่มีผู้ติดตามมากกว่า 9 แสนคน ในชุดพริตตี้สุดสวย แต่ความเซ็กซี่ก็มาแบบจัดหนักจัดเต็ม ขณะปฏิบัติหน้าที่ในงาน Commart Bright 2021 โดยมีแข้งมาดกวนวัย 32 ปีมาคอมเมนต์ด้วยอิโมจิหยอกล้อแฟนสาวเช่นเคยทั้งนี้ ความสัมพันธ์ของ แคมป์ และ มิ่งฟ้า ถูกประกาศชัดเจนตั้งแต่ช่วงกลางปี 2562 โดยมิดฟิลด์ซ้ายชั่งทองเผยว่ามีจุดเริ่มต้นจากการที่ได้ร่วมงานกันค่อนข้างบ่อย และมิ่งฟ้าเองเป็นผู้หญิงที่ดูน่าค้นหา ทำให้เจ้าตัวเป็นฝ่ายเดินหน้าจีบทันที ก่อนจะตกลงปลงใจคบหากันในที่สุดด้าน มิ่งฟ้า ถือเป็นสาวสวยมากความสามารถคนนึง เธอคือพริตตี้ระดับแถวหน้าของประเทศไทย, นักแสดงจากซีรี่ส์เรื่อง The X Hunter_Sexy Series, พิธีกรร่วมในรายการลับ ลวง หลอก, นักร้องวง One9stand รวมไปถึงนางแบบเซ็กซี่ประจำนิตยสารเซ็กซี่หลายๆ ฉบับที่เห็นกันอยู่บนแผงหนังสือ ไม่ว่าจะเป็น Playboy, A'Lure, Mars Magazine ฯลฯ
