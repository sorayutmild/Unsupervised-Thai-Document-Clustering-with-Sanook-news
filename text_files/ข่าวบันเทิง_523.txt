อยู่ๆก็มีข่าวเซอร์ไพรส์การแต่งงานของมิสไทยแลนด์ยูนิเวิร์สปี 2545 "ลูกจัน จันจิรา จันทร์โฉม" กับแฟนหนุ่มผู้ช่วยศาสตราจารย์ "นรอรรถ จันทร์กล่ำ" ดีกรีวาทยากรชื่อดังผู้ควบคุมวงบางกอกซิมโฟนีออเคสตร้า รวมถึงยังเป็นอาจารย์ประจำคณะศิลปกรรมศาสตร์ จุฬาลงกรณ์มหาวิทยาลัย แต่นอกจากจะเป็นข่าวดีของคนทั้งคู่แล้ว ยังเป็นข่าวที่ทำให้หลายคนอดสงสัยไม่ได้ว่าลูกจันเลิกรากับกับ "ติ๊ก กลิ่นสี" ตั้งแต่เมื่อไหร่? และทำไมอยู่ๆถึงมีการเซอร์ไพร์สแต่งงานแบบกระชั้นชิด งานนี้สาวลูกจันเลยขอเคลียร์ชัดๆ ในวันที่เธอได้มาร่วมงานเปิดตัวรองเท้า "Natturalizer" ที่ซีคอน บางแค แบบหมดเปลือกเลยว่า...?
ลูกจันเลิกกับติ๊ก กลิ่นสีก่อนที่จะมาแต่งงาน
"ใช่คะ ก็ต้องว่าง พอเราว่างเราก็มีโอกาสคบหาคนใหม่ ปัจจุบันพี่ติ๊กก็ยังเป็นพี่ที่เคารพอยู่ เราจบกันด้วยดี พูดคุยกันเข้าใจ มีอะไรก็คงจะนึกถึงกันแล้วก็ช่วยเหลือกัน"
ติ๊กค่อนข้างเสียใจมากหลังจากที่ลูกจันแต่งงานไป
"จริงๆ ต้องบอกว่าเรารู้สึกไม่ค่อยดีตั้งแต่ที่เราตัดสินใจแยกกัน พอหลังจากนั้นเราก็ไม่ได้คุยกัน ไม่ได้อัพเดทว่าเขาเป็นอะไรยังไง"
ที่เลิกกับพี่ติ๊กเพราะพี่เขาไม่ยอมแต่งงานกับลูกจันหรือเปล่า
"คงไม่ใช่ประเด็นนั้น เพราะว่าเรารู้จักกันมาหลายปี เราโตขึ้น ความคิดความอ่านก็เปลี่ยนแปลงไป เราค้นพบว่าบางทีเราอาจจะใช้ชีวิตไม่เหมือนกัน ไลฟ์สไตล์ต่างกัน ความคิดเห็นไม่ตรงกัน เลยมีความรู้สึกว่าถ้าอย่างนั้นเราก็น่าจะเป็นเพื่อนกันดีกว่า เราต้องคุยกันอยู่แล้ว เพราะว่าอันที่หนึ่งพี่เขาก็เป็นผู้ใหญ่ เราเองก็ไม่ใช่เด็กๆ แล้ว เราคุยถึงความต้องการของเราทั้งคู่เป็นยังไง ก็จบลงด้วยดี"
ตอนคบกันเคยคุยเรื่องแต่งงานกันบ้างหรือเปล่า
"ตามธรรมชาติเราก็คงต้องคุยกันบ้าง เพียงแต่ว่ามันไม่เกิดขึ้นจริง"
กลัวคนของเราจะเข้าใจผิดหรือเปล่า เพราะมีคนเอาประเด็นต่างๆ ไปโยงกัน
"ก็เข้าใจคะว่ามันเป็นเรื่องที่คนในสังคมส่วนใหญ่รับรู้ เขาก็เข้าใจสถานการณ์ว่าต้องมีสื่อมวลชนเข้ามาสอบถาม ซึ่งเขาก็เข้าใจแต่ว่าตัวเขาเองที่เป็นอาจารย์ ก็เลยรู้สึกเพราะว่าไม่เคยเจอสถานการณ์แบบนี้ เราก็บอกว่าไม่เป็นไรนะ เพราะว่าเราก็ค่อนข้างที่จะชัดเจน ไม่น่าจะมีประเด็นตรงนี้เท่าไหร่"
ลูกจันเคลียร์แล้วว่าเลิกกับติ๊กก่อนแต่งงาน ขาเม้าท์ทั้งหลายเคลียร์มั๊ยจ๊ะ??