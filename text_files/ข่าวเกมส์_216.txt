 ตำนานโล้นซ่า ท้าทวยเทพภาคใหม่ God of War :  Ascension ก็วางขายไปเมื่อไม่นานมานี้นะครับหวังว่าคงจะมีเพื่อนๆ  เล่นจบกันไปหลายคนแล้ว และในโอกาสนี้ ผมก็ขอนำข้อมูลของเหล่าทวยเทพ  ที่นับว่าเป็นเทพหลักของตำนานเทพปกรณัมกรีกทั้ง 13 ตนใน God of War  มาให้เพื่อนๆ ได้ชมเพื่อรู้ที่มาที่ไปกันครับ 
หมายเหตุ : ในนี้นี้ผมอิงตามจำนวนเทพสูงสุดจากซีรี่ส์นี้เป็นหลักนะครับ ซึ่งมี 13 ตน  โดยบางแห่งจะบอกว่า เทพอพอลโล่ กับ เฮลิออส เป็นตนเดียวกัน  ทำให้ทางนั้นนับเป็นเทพ 12 ตน ครับ
 
Zeus (ซุส)
เกมส์ God of War
เทพสูงสุดแห่งโอลิมปัส  และเป็นราชาแห่งเทพทั้งมวล ซุสเทพตัวแทนแห่งสายฟ้า ท้องฟ้า  ในตำนานและตามท้องเรื่องนั้น ซุสเป็นลูกของราชาไททัน โครโนส  ที่เกือบถูกโครโนสกลืนลงท้องซะเองเพราะป้องกันคำสาปว่าจะเป็นผู้ฆ่าโครโนสใน อนาคต แต่โชคดีที่ เรอา แม่ของซุสส่งก้อนหินให้โครโนสกลืนลงไปแทน  และส่งตัวซุสไปให้ไกอาชุบเลี้ยงจนเติบใหญ่  และช่วยเหลือพี่ทุกคนที่ถูกโครโนสกลืนลงท้องไปก่อนหน้า  ก่อนที่จะรวมตัวกันอีกครั้ง เพื่อทำสงครามกับเหล่าไททัน  จนสามารถโค่นโครโนสได้สำเร็จ และครอบครองตำแหน่งเทพสูงสุดแทน
ซุสได้แต่งงานกับเฮร่า หนึ่งในบรรดาพี่ของตัวเองและให้่กำเนิดเทพหลายตน  เช่น แอเรส, เฮบเบ, เอริส และ เฮฟาเอทัส แต่ไม่เพียงแค่นั้น  เพราะซุสยังได้ชื่อว่าเป็นเทพจอมหื่นที่ชอบแอบไปมีบ้านเล็กบ้านน้อยอยู่ เรื่อยกับผู้หญิงมนุษย์หน้าตาดี จนออกมาเป็นกึ่งเทพอยู่หลายคนด้วยกัน  ไม่ว่าจะเป็น อาเธน่า, อพอลโล่, อเทมิส, เฮอร์เมส, เพอร์ซิโฟเน, ดิโอนิซัส,  เพอร์ซิอุส, เฮอคิวลิส, เฮเลน, ไมนอส รวมไปถึงตัวเครโทส เองด้วย  แต่ไม่ใช่เพียงแค่มนุษย์ เพราะซุสยังเคยไปมีสัมพันธ์กับสัตว์ด้วย เช่นวัว  เป็นต้น (มีอารมณ์กับวัว ทำไปได้นะลุง =_=)
เกมส์ God of War
 
Hera (เฮร่า)
เกมส์ God of War
เป็นทั้งพี่สาว และภรรยาของซุส  เธอเป็นเทพตัวแทนแห่งการแต่งงาน ชีวิตคู่ และสิทธิของผู้หญิง  แต่เธอเป็นเทพที่ขี้หึงมาก  และมักจะคอยตามจัดการสาปแช่งเหล่ามนุษย์ที่ซุสไปมีสัมพันธ์ด้วย  รวมถึงสังหารเด็กที่เกิดจากมนุษย์เหล่านั้นด้วย (ลูกๆ  จากมนุษย์ที่ผมพูดถึงในหัวข้อที่แล้วคือที่ไม่ถูกเฮร่าฆ่าตายซะตั้งแต่ยัง เด็กนะครับ =_=) มีลูกจากมนุษย์เพียงไม่กี่คนที่เธอยอมรับ คนแรกก็คือ  เฮราครีส (แม้จะสาปให้เฮราคริสฆ่าลูกเมียและเพื่อนๆ ไปมากก็ตาม)  อีกคนหนึ่งก็คือ อาเธน่า แต่เฮร่าไม่ค่อยถูกโฉลกกับอาเธน่านัก  แม้จะอยู่ร่วมกันบนเขาโอลิมปัส แต่เฮร่ามองว่าอาเธน่าไม่ได้เป็นลูกแท้ๆ  ของตน และมีตำแหน่งใกล้เคียงกับแอเรสที่เป็นลูกของตนเองอีกด้วย
 
Poseidon (โพไซดอน)
เกมส์ God of War
 หนึ่งในพี่ชายของซุส และเป็น1 ใน 3  เทพผู้ยิ่งใหญ่ร่วมกับซุสและเฮเดส โพไซดอนเป็นเทพแห่งท้องทะเล  และมหาสมุทรทั้งมวล โดยมีศูนย์กลางและวังของตนเองอยู่ที่มหาสมุทรแอทแลนติส  แต่งงานกับแอมพริทิสเทพีแห่งท้องทะเล
โพไซดอนเองก็เป็นอีกหนึ่งเทพที่ขึ้นชื่อเรื่องการเป็นเทพจอมหื่นไม่แพ้ซุส เลยทีเดียว เขาได้ข่มขืนเมดูซ่า ณ ลานวิหารของอาเธน่า  ทำให้อาเธน่าไม่พอใจจนสาปให้เมดูซ่ากลายเป็นปีศาจกอร์กอนพร้อมกับพี่สาวทั้ง  2 ที่โดนลูกหลงไปด้วยคือ ยูรีเอล และ สเตโน  (สาปลุงตัวเองไม่ได้มาลงกับผู้หญิงธรรมดาซะงั้น)  โพไซดอนมีลูกอยู่หลายคนเช่นกัน (แต่ไม่เยอะเท่าซุส) ถ้านับเอาคนที่เด่นๆ  ก็มี วีรบุรุษธีซีอุส, ไซคอร์ปโพลีฟีมัส และโอไรออน เป็นต้น  นอกจากนี้เขายังมีอสูรคู่กายคือ งูยักษ์  เลเวียธานอีกด้วย(ในเกมดูยังไงก็ม้าน้ำ =_=)
เกมส์ God of War
 
 
Hades (เฮเดส)
เกมส์ God of War
หนึ่งในพี่ชายของซุส และเป็น 1 ใน 3  เทพผู้ยิ่งใหญ่ ร่วมกับซุสและโพไซดอน เฮเดสเป็นเทพแห่งขุมนรก ความมั่งคั่ง  และความตาย ถ้านับกันตามลำดับเครือญาติแล้ว  เฮเดสเป็นพี่ใหญ่สุดในบรรดาลูกของโครนอส  เขาได้ร่วมรบในสงครามไททันกับซุสและโพไซดอน ในการโค่นล้มอำนาจของไททัน  นอกจากนี้ เฮเดด้สยังเป็นเทพแห่งความมั่งคั่งร่ำรวยด้วย  เพราะเขามีสิทธิ์ในทรัพย์สินทุกอย่างที่อยู่ใต้พื้นพิภพ  ด้วยความที่เป็นเทพแห่งขุมนรก  และมีนิสัยสันโดษจึงไม่ค่อยขึ้นไปพบปะกับเทพองค์อื่นๆ บนโอลิมปัสเท่าไร  แต่ถึงไปพวกเทพบนโอลิมปัสก็ไม่อยากจะต้อนรับเขาด้วย
เฮเดสต่างจากซุสและโพไซดอน ตรงที่เป็นเทพแห่งความเที่ยงธรรม  ตัดสินถูกผิดอย่างไร้คอติ มีกองทหารเป็นของตัวเอง  และมีเทพคอยรับใช้อยู่มากมาย  เพียงเท่านี้ขุมนรกก็คือสวรรค์ที่เขาจะอยู่ได้อย่างมีความสุขแล้ว  และที่สำคัญคือ เฮเดส ไม่ใช่เทพเจ้าชู้เหมือนซุสและโพไซดอน  เฮเดสเป็นเทพที่รักเดียวใจเดียวกับ เพอร์ซิโฟเน  เทพธิดาแห่งฤดูใบไม้ผลิเพียงคนเดียวเท่านั้น และที่จริงแล้ว  เฮเดสเป็นเทพที่หล่อมากด้วยนะเออ (แต่ทำไมในเกม มันตรงข้ามเกือบหมดเลยฟะ  =_=)
เกมส์ God of War
 
 
Ares (แอเรส)
เกมส์ God of War
แอเรสเป็นเทพสงคราม, การนองเลือด,  ความบ้าคลั่งและความโหดร้าย เขาคือลูกชายของซุสและเฮร่า  จัดว่าเป็นหนึ่งในเทพที่แข็งแกร่งระดับต้นๆ ของโอลิมปัสเลยทีเดียว  เนื่องจากความสามารถในการสู้รบที่ดุดัน ป่าเถื่อน แต่ก็เคยพ่ายแพ้ให้กับ  อาเธน่ามาแล้ว รวมไปถึงแพ้การประลองกำลังกับเฮราครีสด้วย  ซึ่งถ้าเทียบในด้านผู้คนที่นับถือเทพสงคราม  สำหรับแอเรสนั้นมีผู้นับถือน้อยกว่ามาก เพราะมีแต่การต่อสู้ใช้กำลัง  ต่างจากอาเธน่าที่ทำสงครามด้วยการใช้กลอุบายและปัญญา
แอเรสเป็นผู้มอบพลังให้กับเครโทส  เพื่อแลกกับชัยชนะของชาวสปาตันต่อพวกคนเถื่อน  โดยเครโทสต้องทำภาระกิจและสงครามต่างๆ ให้แก่แอเรสเป็นการแลกเปลี่ยน  ซึ่งมีภารกิจหนึ่งที่สั่งให้เครโทสไปฆ่าลูกและภรรยาของตัวเองโดยไม่รู้ตัว  สร้างความแค้นให้กับเครโทสเป็นอย่างมาก จนขอยกเลิกสัญญาที่ให้ไว้กับแอเรส  เป็นต้นเหตุให้เกิดเรื่องราวต่างๆ ในเกม God of War  รวมไปถึงเป็นต้นตอแห่งเรื่องราวของภาค God of War: Ascension ด้วย
เกมส์ God of War
 
Athena (อาเธน่า)
เกมส์ God of War
 เทพีแห่งสงครามอีกองค์หนึ่ง  แต่ความสามารถของเธอจะเน้นไปในทางวางแผน กลอุบาย และปัญญา  อาเธน่าถูกทำนายเอาไว้ว่าเขาจะเป็นผู้โค่นล้มซุส  ตามคำสาปที่สืบทอดกันมาตั้งแต่รุ่นของยูเรนอส ที่ถูกโครโนสสังหาร  ว่าจะต้องถูกลูกของตนเองสังหาร  และก็เป็นไปตามคำทำนายเมื่อซุสมาสังหารโครนอสได้อีกที และในเกมซีรี่ส์ God  of War ก็เช่นกัน ถึงแม้ว่าเครโทสจะเป็นผู้สังหารซุส ตามคำสาปที่ว่าไว้  แต่เนื้อแท้แล้วทุกอย่างก็อยู่ในแผนของอาเธน่าแทบทั้งสิ้น  ตามที่ถูกทำนายเอาไว้เช่นกัน
 
Helios (เฮลิออส)
เกมส์ God of War
เทพแห่งพระอาทิตย์  เป็นลูกชายของไททันไฮเปอเรี่ยน ทำให้เฮลิออส เป็นลูกพี่ลูกน้องกับพวกซุส  เป็นพี่ชายของเทพีแห่งรุ่งอรุณ อีออส และเทพีแห่งดวงจันทร์ เซลีน  เขาเป็นเทพที่ชอบขับรถเทียมม้า Chaliot of the Sun บนท้องฟ้าอ้อมโลกทุกวัน  (ก่อให้เกิด กลางวันและกลางคืน) ในท้องเรื่องนั้น เฮลิออส  เคยช่วยเครโทสไว้รอบหนึ่ง ตอนภาค Chain of Olympus  เพื่อหยุดยั้งแผนการของเพอร์ซิโฟเน และในสงครามกับไททันครั้งใหญ่ในภาค 3  เขาก็ถูกไททันเพอเซสขยี้ซะแทบเละ แถมโดนเครโทสกระชากหัวหลุดอย่างโหดเหี้ยม  เป็นเทพที่ตายได้สยองที่สุดแล้วก็ว่าได้
เกมส์ God of War
หมายเหตุ: ขออภัยที่ไม่สามารถหารูปเฮลิออสที่ดูดีกว่านี้ได้แล้วครับ =_=
 
Apollo (อพอลโล่)
เกมส์ God of War
อพอลโล่เป็นเทพแห่งแสงและเสียงดนตรี  เขาเป็นแฝดพี่ของเทพีอาทิมิสเทพีแห่งการล่าและพรหมจรรย์ เขาและอาทิมิส  เป็นลูกคนโตของซุส มีความสามารถในการใช้ธนูสูงมาก แต่ไม่เพียงแค่นั้น  เพราะเขายังมี่ความสามารถในการเล่นพิณด้วย แต่ในท้องเรื่องของ God of War  เขาไม่มีบทบาทใดๆ ที่ปรากฏให้เห็นมีเพียงแค่ธนูของเขาเท่านั้น
 
Artemis (อาทิมิส)
เกมส์ God of War
เป็นเทพีแห่งการล่า การเดินป่า และพรหมจรรย์  เนื่องจากเป็นเทพีที่ชอบออกล่าสัตว์เป็นชีวิตจิตใจ  มีความเชี่ยวชาญในด้านการใช้ธนูเช่นเดียวกับอพอลโล  เมื่อง้างคันธนูหนึ่งครั้งก็จะยิงเข้าเป้าแบบไม่มีพลาด  นอกจากนี้อาทิมิสก็ได้ร่วมสาบานกับเทพีอาเธน่าและเทพีเฮสเทีย  ต่อหน้าแม่น้ำสติกซ์ ว่าจะคงเป็นเทพีแห่งพรหมจรรย์ร่วมกันทั้ง 3 ตน  แต่กลับไปพบรักกับโอไรออน หนึ่งในนักล่าร่วมทาง  แต่เทพอพอลโล่ช่วยระงับความรู้สึกนี้ไว้ได้ ในเกม God of War  อาทืมิสก็ไม่ได้มาร่วมสงครามใดๆ เหมือนอพอลโล่   มีเพียงแค่ตอนภาคแรกที่มอบดาบยักษ์ให้เครโทสเอาไปใช้เท่านั้น
 
Aphrodite (อะโฟรไดท์)
เกมส์ God of War
เป็นเทพีแห่งความปราถนา ความงาม  และความรักในแง่ของรักบริสุทธิ์และความรักในแง่ตัณหาราคะ  นอกจากนี้ยังมีด้านที่เป็นความริษยาอีกด้วย  มีสายคาดวิเศษติดตัวซึ่งสามารถมัดใจชายและเทพชายได้แทบทุกตน  นอกจากนี้ยังมีความสามารถในการดลบันดาลความรักกับคู่หนุ่มสาวได้  และก็สามารถทำลายความรักทั้งหลายลงได้ด้วยอีกเช่นกัน  อะโฟรไดท์เป็นเทพองค์เดียวที่ปรากฏตัวในภาค 3 แล้วไม่ตายในสงครามกับไททัน  (แต่ก็ไม่รู้ชะตากรรมเช่นกัน)
 
Hephaetus (เฮฟาเอทัส)
เกมส์ God of War
เทพแห่งไฟ เทคโนโลยีและการตีดาบ  เป็นสามีของเทพีอะโฟรไดท์ ที่ทางฝ่ายอะโฟรไดท์ไม่เต็มใจจะแต่งด้วย  และถูกเรียกว่า"สวะ" อยู่ประจำ หากมองดูแล้ว เฮฟาเอทัส เป็นเทพที่อาภัพสุดๆ  ในบรรดาเทพสูงสุดของโอลิมปัสเลยก็ว่าได้  เนื่องจากถูกขับไล่ลงมาจากสวรรค์ทันทีที่ถูกคลอดออกมา  เพราะมีหน้าตาอัปลักษณ์จนเทพีเฮร่ารับไม่ได้ เฮฟาเอทัส  มีลูกเพียงคนเดียวคือ แพนโดร่า  แต่ก็เกิดจากการที่เขาสร้างมันขึ้นมาด้วยการแกะสลัก นอกจากนี้  เขายังเป็นผู้สร้างหีบแพนโดร่าเพื่อกักเก็บความชั่วร้ายทั้งมวลอีกด้วย
 
Hermes (เฮอเมส)
เกมส์ God of War
เทพแห่งการเดินทางและการติดต่อสื่อสาร  เขาเป็นเหมือนไปรษณีย์ที่ส่งข้อความกันระหว่างเหล่าเทพ  ด้วยความเร็วในการเดินทางไปไหนมาไหน เขาจะคอยให้การคุ้มครองนักเดินทาง  พ่อค้า อยู่ตลอดเวลา ในซีรี่ส์ God of War นั้นคิดว่าคงเป็นเทพที่หลายๆ  คนหมั่นไส้อยู่พอสมควร เนื่องจากคำพูดและลีลายียวนกวนประสาทในเกมแล้ว  เรายังต้องคอยวิ่งไล่จับไปพร้อมฟังคำถากถางไปตลอดทาง  จนผู้เล่นอยากไปไล่ตื๊บด้วยตัวเองเลยจริงๆ
 
 
Demeter (ดีมีเธอร์)
เกมส์ God of War
เทพีแห่งการเก็บเกี่ยว และพืชพันธุ์  คล้ายกับพระแม่โภสพ ของบ้านเรา เป็นแม่ของเพอร์ซิโฟเน่  ที่ถูกเฮเดสลักพาตัวไปเป็นเจ้าสาวในยมโลก ทำให้ดีมีเธอร์ไม่ค่อยถูกกับเฮเดส  และในท้องเรื่อง ถึงแม้จะไม่ปรากฏตัวออกมาให้เห็นในเกมเลยก็ตาม  แต่ก็มีการกล่าวถึงเอาไว้  ว่าดิมิเทอร์ได้ไปขอความช่วยเหลือจากเฮลิออสในการตามหาเพอร์ซิโฟเน่  ที่ถูกเฮเดสลักพาตัวไป และในตอนที่เพอร์ซิโอเน่ตาย  ดิมิเทอร์ได้มอบพลังของการเป็นเทพีแห่งการเก็บเกี่ยวและพืชพันธุ์ให้กับเทพี เฮร่าเอาไว้ ทำให้ตอนที่เฮร่าตาย ต้นไม้และพืชพันธุ์ทั่วทั้งโลกล้มตายหมด
 
เกมส์ God of War
หมดไปเรียบร้อยกับข้อมูลของเทพปกรณัมกรีกทั้ง 13 ตน ที่มีบทบาทต่อเกม God  of War ทั้งทางตรงและทางอ้อม หวังว่าบทความนี้จะช่วยให้เพื่อนๆ  เข้าใจถึงความสัมพันธ์ของเทพสูงสุดแต่ละองค์และผูกเนื้อเรื่องของ God of  War ได้ง่ายขึ้นนะครับ
 
 
สนับสนุนเนื้อหา
โดย  Barrettez
