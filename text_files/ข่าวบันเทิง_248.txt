กระต่าย พรรณนิภา จับมือ ครูไพบูลย์ เคลียร์ข่าวดราม่ซุ่มคลอดลูก ยอมรับเป็นเรื่องจริง จดทะเบียนสมรสเป็นครอบครัวแล้ว
หลังจากที่มีข่าวลือออกเป็นระลอกๆ ของนักร้องลูกทุ่งสาว กระต่าย พรรณนิภา ในประเด็นร้อนแรงซุ่มคลอด เรียกว่าเป็นข่าวที่แฟนคลับแฟนเพลงให้ความสนใจไม่น้อยเลยทีเดียว 
ล่าสุด วันนี้ (1 ส.ค.) กระต่าย พรรณนิภา พร้อมด้วย ไพบูลย์ แสงเดือน หรือ ครูไพบูลย์ ซึ่งเป็นโปรดิวเซอร์จ้วดจ้าด Studio และผู้จัดการส่วนตัวได้ไลฟ์ผ่าน จ้วดจ้าด OFFICIAL โดยเปิดใจแบบหมดเปลือกถึงเรื่องราวที่เกิดขึ้น โดยบอกว่าเป็นเรื่องจริง วันนี้เธอเป็นคุณแม่แล้ว มีลูกชายที่น่ารักกับสามีคือ ไพบูลย์ แสงเดือน พร้อมกับบอกว่าจดทะเบียนสมรสเป็นที่เรียบร้อย

ไพบูลย์ แสงเดือน ได้เริ่มต้นเปิดใจว่าถึงเรื่องการเลื่อนจัดคอนเสิร์ต "วันที่ 13 ส.ค. ตั้งใจจะจัดคอนเสิร์ตให้น้องๆ ได้แสดง เนื่องด้วยในจังหวัดเลยมีจำนวนผู้ติดเชื้อโควิด-19 ค่อนข้างสูง เราติดต่อหาสถานที่ยากเลยกลับมาที่สถานที่ของเราผ่านทางช่องทางไลฟ์แทน ส่วนประเด็นดราม่าเรื่องราคาบัตรคอนเสิร์ตจริงๆ เรามีแขกรับเชิญเป็นศิลปินรุ่นใหญ่ที่จะมาร่วมแสดงด้วย ตั้งใจทำเซอร์ไพรส์ใกล้ๆ วัน แต่เนื่องด้วยสถานการณ์ในตอนนี้ที่ย่ำแย่ไม่อยากให้ทุกคนต้องหนักใจ เลยโอนเงินคืนพนักงานทั้งหมด 10 กว่าคนแล้ว ก็ต้องกราบขออภัยด้วยครับ"
นอกจากนี้  ไพบูลย์ แสงเดือน ยังได้พูดถึงประเด็นร้อนข่าวลือเกี่ยวกับนักร้อง กระต่าย พรรณนิภา ซึ่งเจ้าตัวได้เปิดใจไว้อย่างละเอียด "คำถามแรกคุณไพบูลย์เลิกกับเมียก่อนที่จะมาคบกับกระต่ายหรือเปล่า หรือคุณไพบูลย์เลิกกับเมียเพราะกระต่ายหรือเปล่า เรื่องนี้ผมยอมรับผิดคนเดียวเลย ภาวะช่วงนั้นผมกับอดีตภรรยาคลอนแคลนเราหย่ากันเมื่อ  3 ปีที่แล้ว มีเอกสารการดูแลบุตร ตอนนั้นผมออกมาเองและเราจากกันด้วยดี ไม่ได้บาดหมางหรือทะเลาะอะไรกัน ตอนนี้เขามีครอบครัวใหม่และมีความสุขแล้วครับ"
"ส่วนคำถามที่สองกระต่ายท้องไพบูลย์จริงไหม ผมเรียนตรงนี้ด้วยความเป็นลูกผู้ชายครับ จริงครับ สาเหตุที่ไม่ออกมาพูดและไม่ออกมาแถลงข่าว อย่างแรกเลยเราเซฟโซนในส่วนลูกของเราที่เพิ่งเกิดด้วย และสถานการณ์ไม่อยากให้เกิดการแตกแยกและเฟลกับแฟนเพลงที่เขาบอกว่าทำไมศิลปินต้องมีลูกมีครอบครัว ตอนแรกที่ผมหย่ากับอดีตภรรยาก็ยังไม่ได้เป็นแฟนกัน เพราะน้องกระต่ายเขาก็มีคนคุย คนในวงรู้กันว่าเราสองคนแบ่งพาร์ทชีวิตกันยังไง ตอนนั้นปี 63 หากสถานการณ์โควิดยังไม่คลี่คลายเรามาเริ่มมีครอบครัวกันมั้ย ซึ่งปี 63 เราจดทะเบียนสมรสกันครับ เนื่องด้วยธุรกรรมของผมต้องหย่าและคลอดลูก และจดทะเบียนกันอย่างถูกต้อง"
ด้าน กระต่าย พรรณนิภา บอกว่า "กระต่ายท้องกับอาจารย์ไพบูลย์จริงค่ะ กระต่ายขอโทษแฟนเพลงทุกคนที่ไม่ได้แจ้ง กระต่ายเป็นห่วงความรู้สึกแฟนเพลงทุกท่าน ที่มีวันนี้เพราะแฟนเพลงคอยให้กำลังใจ กระต่ายขอขอบคุณทุกท่าน ต่อจากนี้กระต่ายขอทำหน้าที่ศิลปินสร้างสรรค์งานเพลงอย่างต่อเนื่อง อีกหนึ่งหน้าที่สำคัญคือหน้าที่แม่ จะตั้งใจทำหน้าที่นี้ให้ดีที่สุดค่ะ"   
สุดท้ายทั้งคู่ได้เผยว่าได้ทายาทเป็นลูกชาย ชื่อ เด็กชายเพลินเพลงพิณ แสงเดือน
หลายคนได้ฟังไลฟ์สดของ กระต่าย แล้วต่างเข้ามาร่วมแสดงความยินดีกันอย่างล้นหลามเลยทีเดียว

ย้อนดูโพสต์ "กระต่าย พรรณนิภา" เขียนถึง "ครูไพบูลย์" เมื่อวันเกิด "ขอบคุณโชคชะตาพาเรามาเจอกัน"
ผจก.กระต่าย พรรณนิภา โพสต์แล้ว! หลังมีดราม่าลือ ลูกทุ่งสาวซุ่มคลอด ให้อดใจรออีก 2 อาทิตย์
ส่องค่ายเพลง "จ้วดจ้าด" ครูไพบูลย์ สามีนักร้องลูกทุ่ง "กระต่าย พรรณนิภา"
