กลับมาเรียกเสียงฮือฮาอีกครั้ง กับการมารับเล่นบทร้ายให้กับละครเรื่อง สาปสาง โดยงานนี้อดีตนางงามอย่าง "ชาม ไอยวริญท์" ขอทุ่มหมดตัว ลงทุนให้หนุ่ม "อ้น สราวุธ" ซุกไซร้หน้าอก แบบไม่ใช่สแตนอิน
พลิกบทบาทมารับบทร้าย"ร้ายสุดตัวเลยค่ะ นี่ก็เป็นบทร้ายที่สุดที่ชามเคยรับมาก คือตอนนี้ชามเพิ่งออกมาจากป่า ชามไปถ่ายหนังอยู่ที่น่านมา 2 อาทิตย์กว่า ก็ไม่ได้มีโอกาสได้ดูละครเลย แต่ดีใจที่คนบอกหมั่นไส้ วันก่อนไปเจอน้องคนนึงเขาบอกเริ่มเกลียดแล้วนะ เราก็บอกขอบคุณค่ะ ดีใจมากเลย แสดงว่าเราเล่นได้ร้ายมาก"
นอกจากร้ายสุดๆแล้วเลิฟซีนยังสุดๆด้วย"ก็เป็นบทที่รุนแรงพอสมควร ก็พยายามทำหน้าที่นักแสดงของเราให้ดีที่สุด ก็แสดงเองทั้งหมดอย่างที่เห็นในภาพ แต่ว่าจริงๆแล้วมันเป็นการไว้ใจ ก่อนจะเล่นฉากเหล่านี้ก็จะมีการประชุมกันว่าลิมิตแค่ไหน เราสมัครใจที่จะเล่นขนาดไหน แล้วก็มีการคุยกันระหว่างผู้กำกับ ผู้จัด นักแสดง พี่อ้น ชาม แล้วก็ผู้จัดการด้วยค่ะ"
มีเชฟอะไรยังไงบ้าง"อย่างที่ภาพเห็นแผ่นหลังทั้งหมด ข้างหน้าจะเชฟหมดเลย ไม่มีใครอยู่ในห้องเลย กองถ่ายก็เชฟเราดีมาก สำหรับเรื่องนี้ต้องบอกก่อนว่าตอนแรกๆที่รับ เราก็รู้ว่าบทมันร้าย แล้วบทน่าสนใจมาก ชามเชื่อว่าชามจะได้เรียนรู้อะไรเยอะมากจากตัวละครตัวนี้ แล้วก็เป็นอย่างนั้นจริงๆ มันเป็นละครที่แต่งมาเรื่อยๆชามก็เพิ่งมารู้ว่ามันจะมีฉากเหล่านี้ ก็ไม่คิดว่าจะเป็นประมาณนี้ เมื่อมาถึงจุดนั้นแล้วพี่เขาก็ถามว่าชามโอเคมั๊ยที่จะเล่นแบบนี้ แล้วชามรู้สึกว่ามันมีที่มาที่ไป ไม่ใช่เปิดมาแล้วฉากแรกเลิฟซีนเลย มันบอกก่อนว่าเราร้ายมายังไง ทะเยอทะยานแค่ไหน แล้วต้องการอะไรบ้าง"
กังวัลมั๊ยว่าจะเสียภาพพจน์ของนางงาม"คือชามคิดว่านางงามกับนักแสดงมันเป็นคนละศาสตร์กันอยู่แล้ว เราต้องแยกแยะให้ได้ ถ้าเราติดภาพนางงามของเราเองแล้วไปเล่นละครมันก็จะไม่สามารถแสดงได้สมบทบาท"
พอกลับมาเล่นละครเต็มตัวก็กล้าได้กล้าเสียมากขึ้น ตรงนี้ชามรู้สึกยังไงบ้าง"กล้าเล่นเอางี้ดีกว่า ชามพยายามที่จะเต็มที่กับทุกบทบาทที่ชามได้รับ ไม่ใช่แค่เลิฟซีน บู๊ก็เล่นเอง ถ้าไม่จำเป็นจริงๆก็จะไม่ใช่สแตนอิน แต่ว่าช่วงหลังจะเล่นเองหมด ให้กระโดดลงมาจากตู้ก็กระโดดเอง"