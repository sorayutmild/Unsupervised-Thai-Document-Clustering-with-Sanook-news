หรือจะมีข่าวดี มิกซ์-เพทาย วงษ์คำเหลา ลูกชายของตลกชื่อดัง หม่ำ จ๊กมก โพสต์ภาพหวานคู่แฟนสาว คล้ายกับภาพขอแต่งงาน 
ไม่รู้ว่างานนี้จะมีลุ้นข่าวดีหรือไม่ สำหรับหนุ่ม มิกซ์-เพทาย วงษ์คำเหลา หลังจากก่อนหน้านี้ได้เปิดตัวแฟนสาวสวยไป แล้วก็มีภาพหวานๆ ของทั้งคู่ออกมาเรื่อยๆ แต่ภาพคู่ล่าสุดที่บอกเลยว่างานนี้มีลุ้น 
โดย มิกซ์ เพทาย ได้โพสต์ภาพโมเมนต์สุดหวาน ที่ดูเขินๆ ด้วยกันทั้งคู่ พร้อมกับแคปชั่นที่เขียนไว้ว่า "เธอยอมรับในความฝัน เราสองก็มีฝัน เธอเลือกของฉันก่อน เเม้ฉันไม่บอก เธอไม่พูดเเต่ดูออกฉันรู้คำตอบ ใจไม่ดีมากอด อยู่ตรงนี้ตลอด ความรักมากกว่า award"
และใต้โพสต์นี้พี่สาวอย่าง เอ็ม บุษราคัม ก็เข้ามากดไลก์ให้ด้วย รวมถึงแฟนสาวของหนุ่มมิกซ์ที่เข้ามาคอมเมนต์แซวตัวเองด้วยว่า "กริ้ววว แซวตัวเองงง"  
อุ๊ยๆ ยังไงกันจ๊ะ แต่งหรือไม่แต่งงานนี้ต้องรอให้หนุ่มมิกซ์มาบอกแล้วว่าเกิดอะไรขึ้นกับช็อตหวานๆ ช็อตนี้ 
