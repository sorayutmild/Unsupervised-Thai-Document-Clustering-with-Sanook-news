คุณรู้ไหมว่า? ในบรรดานักสู้เควันทั้งหมด บัวขาวถูกโกงในกรณีการตัดสินมากที่สุดคุณรู้ไหมว่า? เควัน เปลี่ยนกติกาที่ใช้สืบต่อเนื่องมาเกือบสืบปี หลังจาก มาซาโตะ โดนบัวขาวตีเข่าจนปางตายคุณรู้ไหมว่า? บัวขาวถูกจัดเข้าสายที่โหดที่สุด ในการแข่งทัวร์นาเม้นต์ ทุกครั้งคุณรู้ไหมว่า? K1 พยายามส่ง มือสังหาร นักฆ่ามวยไทย มาลุยกับบัวขาวไม่รู้กี่ครั้ง
แล้วคุณรู้ไหมว่า?
บัวขาวโดนโกงกี่ครั้ง ก็กลับมาล้างแค้น แล้วเชือดศัตรู แบบซาดิสต์เกินบรรยาย
บัวขาวโดนห้ามตีเข่า ก็ฝึกหมัด ฝึกเตะ ฝึกตีเข่ามือเดียวตามกติกาเควันแทน
บัวขาวโดนจัดเข้าสายโหด แต่ก็ลุยเชือดเข้ารอบได้ จนกว่าจะโดนโกงอีกครั้ง
และสุดท้าย นักฆ่าของเควัน มันก็โดนบัวขาวเชือดทุกคน
กระทู้ตั้งขึ้นมา เพื่อรวมสุดยอด ของสุดยอดช่วงชีวิตของบัวขาว ให้คนที่อาจไม่มีโอกาสตามดูบัวขาวก่อนที่เขาจะดังในไทย ได้รู้ว่า อะไรทำให้ แฟนมวยทั่วโลก กราบหัวใจพ่อหนุ่มคนนี้
ที่สุดหมายเลขหนึ่ง: ช็อคโลกที่สุด
ในปี 2004 ท่ามกลางผู้ชมนับหมื่น ในเวที ใจกลางชิบูย่า ณ กรุงโตเกียว ถ่ายทอดสด ทั่วประเทศญี่ปุ่น นักมวยไทยไร้ชื่อคนหนึ่งสร้างปรากฏการณ์ช็อคโลก เมื่อเขาไม่ใช่เพียง ผ่านเข้ารอบทัวร์นาเม้นต์ แต่ถึงกับกำลังบดขยี้ มาซาโตะ ฮีโร่ของชาวญี่ปุ่น บัวขาวทั้งเตะต่ำ จนขามาซาโตะ แทบหัก แล้วซ้ำด้วยเข่าครั้งแล้วครั้งเล่า จนสาวญี่ปุ่นน้ำตานองหน้า แม้กรรมการเควันจะพยายามโกงสุดชีวิต แต่นั่นก็เป็นเพียงการยืดเวลาการทรมานนี้ไปเท่านั้น
ในที่สุด ณ วันที่ 7 กรกฎาคม บัวขาวก็ประกาศให้โลกรู้ ถึงความน่ากลัวของนักมวยไทย และนี่เป็นการเริ่มต้นของทศวรรษแห่งบัวขาว นักมวยไทยที่ก้าวฝ่ากติกา และการเล่นตุกติกถึงจุดสูงสุดของเวทีโลก
คลิปวีดิโอ บัวขาวขยี้มาซาโตะ ณ ยกแรก

 
ที่สุดหมายเลขสอง: โกงแบบทุเรศที่สุด
หากถามแฟนเควันชาวต่างชาติ ว่าใครคือสุดยอดตำนานเควัน ที่สู้มาตั้งแต่ยุคแรกๆ ก็จะมีอยู่สามชื่อ โผล่ออกมา พี่ตี๋หล่อ มาซาโตะ พี่ดำเข้ม บัวขาว และสุดท้ายพี่ฝรั่งตาน้ำข้าว แอนดี้ ซาวเวอร์
ก่อนที่จะมาเป็นตำนานเควัน พี่แอนดี้เป็นนักชู้ตบ็อกซิ่งมาก่อน จะสังเกตุได้ว่ากางแกงที่พี่แกใส่มันช่างแนบเนื้อ สะท้านเก้ง กวาง แลชะนียิ่งนัก นั่นแหละคือกางเกงชู้ตบ็อกซิ่ง
อะไรคือชู้ตบ็อกซิ่ง มันก็คือมวยไทยตัดศอก แล้วให้ทุ่มแบบยูโด และล็อกหักแขน หรือโช้กให้หมดสติแบบ เม็มเม็มเอ ได้ พี่แอนดี้แกเป็นแชมป์รายการนี้มาสองสมัยแล้ว และมาคราวนี้ก็หวังจะเป็นแชมป์เควัน
ข้าพเจ้าจะไม่ขอบรรยาย ว่าแมทนี้เป็นยังไง เชิญดูคลิปกันเอาเอง แต่เอาเป็นว่า บัวขาวชนะทุกยก และกรรมการ ก็ให้ต่อยกชกไป ถึงยกห้า ก่อนจะให้พี่แอนดี้ ชนะแบบไม่เป็นเอกฉันท์ (อารมณ์ประมาณ ปาเกียวกับ แบรดลีย์ แหละ เควันเค้าต้องการดราม่า)

ที่สุดหมายเลย สาม: สะใจที่สุด
เมื่อถูกโกง ก็ต้องมีการล้างแค้น แบบหนังจีนเป็นเรื่องธรรมดา ผมก็ลืมบอกไปว่า บัวขาวเป็นแชมป์เควันที่อายุน้อยที่สุด ก่อนจะโดนแอนดี้แซง ซึ่งก็ต่างกันไม่กี่เดือนแหละ และนี่ก็เข้ายุคที่โดนแบนการตีเข่าแล้ว
หลังบัวขาวพ่าย เค้าก็รีเทิร์นมาเพื่อล้างแค้น ล้างแค้น ล้างแค้น ล้างแค้น ปี 2006 เป็นปีที่แฟนๆ ตื่นเต้นกันมากๆ เพราะมีแชมป์เควันจากสี่ปีก่อน ครบทั้งสี่คน เป็นศึกสี่เทพประชัน
และแล้ว แชมป์เควัน ทั้งสองคน แอนดี้ กับบัวขาวก็มาพบกันอีกครั้ง ผู้ชนะจะกลายเป็นนักสู้คนแรกที่ชนะเควัน ถึงสองสมัย
หลังจากทั้งสู่เข้าประมือกันไปซักพัก บัวขาวก็ซัดซ้ายใส่แอนดี้เข้าหนึ่งดอก โดยปลายศอกซ้าย ก็เฉี่ยวหน้า แอนดี้ แอนดี้ผู้ที่โด่งดังว่าเป็นนักสู้ที่สกปรกที่สุดในเควัน เป็นจอมขี้ฟ้องก็หันหน้าเข้าหากรรมการในทันที "บัวข๋าว มานนน สอก ส่าย โผ.." "ตู้ม" กรรมจากปีสองพันห้า ตามทันในที่สุด ฮุดซ้ายของบัวขาว เข้าปะทะกับหน้าแอนดี้ จนพี่แกลงไปกองเป็นหนึ่งเดียวกับพื้นเวที พี่แกก็ยังคงพยายามฟ้องกรรมการต่อไป
แต่ก็ไม่ประสบผล จนโดนไปอีกดอกร่วงอีกรอบ คราวนี้หันไปบ่นใส่เพื่อนร่วมทีมแทน หลังจากนี้ก็ไม่ต้องบรรยาย แล้วมั้งว่าเกิดอะไรขึ้น

ที่สุดหมายเลขสี่: เจียนตายที่สุด
ปี สองพันแปด ถึง สองพันเก้า เป็นช่วงที่หากได้อ่านสัมภาษณ์ ก็จะรู้ว่าบัวขาวอยากจะเลิกชกมวยในช่วงนี้ แต่ก็โดนบังคับชกต่ออยู่ดี ในปีสองพันแปด บัวขาวแพ้น็อคครั้งแรกจาก ซาโต้ โดนโกงจากอีอัลเบิร์ต ที่ฮอลแลนด์ และต้นปีสองพันเก้า พี่แกก็เกือบจะเสียมวย เมื่อโดนนักสู้ เม็มเม็มเอธรรมดาๆ น็อคลงพื้น
จนใครๆน่ะจุดนั้นก็คิดว่าพี่แกจะแพ้แล้ว แต่ด้วยหัวใจนักสู้ และเชิงมวยไทย พีแกก็พลิกกับมาชนะ จนได้

ที่สุดหมายเลขห้า: การกลับมาที่ยิ่งใหญ่ที่สุด
หลังจากที่พี่แกโดนสกัดดาวรุ่งจากมาซาโตะในปี 07 โดนซาโต้น็อกในปี 08 และโดนโกงอีกครั้งในปี 09 พี่แกก็หันไปชกชู้ตบ็อกซิ่ง ซึ่งคู่อาฆาต นายแอนดี้ ชกเป็นประจำนั่นเอง การชกทัวร์นาเม้นต์ครั้งนี้ถือเป็นการประกาศศักดาว่า บัวขาวยังอยู่ และยังเป็นหนึ่งในสุดยอดนักมวยของโลก
เปิดฉากด้วยการย้ำแค้นนายฮิโรกิ ที่โดนบัวขาวน็อกในเวลาเพียงสิบห้าวิ ตามด้วยการเชือดแชมป์คิกบ็อกซิ่งโลก ก่อนที่จะเอาชนะนักสู้เม็มเม็มเอ และกลายเป็นแชมป์ชู้ตบ็อกซิ่ง ทั้งๆที่เพิ่งจะเคยชกกติกานี้ในวันเดียวกับการแข่งนั่นเอง

คงเป็นไปได้ยากนักมวยไทย ที่ออกเผชิญหน้าท้าโลก สู้ในทุกกติกา และเอาชนะมาแบบบัวขาวได้ สุดท้ายของมอบคลิปวีดิโอไฮไลท์ที่มีคนมาโพสต์ตั้งแต่หกปีก่อน แต่จนถึงทุกวันนี้มันก็ยังเป็นเครื่องพิสูจน์อยู่ได้ว่า
บัวขาวนี่แหละคือที่สุดของโลก
<< ช็อตเด็ดบัวขาว >>

<< แถมช็อตมันๆของบัวขาว >>

ขอขอบคุณข้อมูลจากคุณ - GenkiSudo
ที่มา - http://www.pantip.com/cafe/supachalasai/topic/S12241843/S12241843.html