เป็นเรื่องที่ไม่จบง่ายๆ เสียแล้ว เมื่อมีแฟนคลับคนหนึ่งเข้าไปคอมเม้นท์ต่อว่านางเอกสาว "แพท ณปภา" ถึงความสัมพันธ์ที่ไม่สามารถไปต่อได้กับนักร้องหนุ่ม "โตโน่ ภาคิน" จนทำเอาสาวแพทอดทนไม่ไหวถึงกับร่ายยาวมหากาพย์สาเหตุชุดใหญ่ โดยใจความสำคัญคือฝ่ายชายมีคนคุยด้วยอยู่แล้วจึงทำให้ทุกอย่างต้องยุติลง
ล่าสุดพอมีโอกาสได้เจออดีตคนรักของโตโน่อย่าง "แตงโม ภัทรธิดา" จึงได้พูดคุยและสอบถาม เพราะไม่นานมานี้สาวแพทเคยให้สัมภาษณ์กับสื่อหนึ่งว่า เริ่มเข้าใจหัวอกแตงโมที่โพสต์ข้อความต่อว่าฝ่ายชายก่อนหน้านี้แล้ว ซึ่งงานนี้สาวแตงโมได้เผยว่า เธอก็เข้าใจหัวอกแพท เพราะเหตุการณ์บางอย่างที่เจอก็คล้ายกัน
ถามถึงกรณีเอ็มวีที่นำเรื่องราวในชีวิตจริงมาใส่?"เรื่องเอ็มวี ยังไม่ได้เห็นค่ะ เห็นพร้อมทุกคน ขอให้รอเปิดตัวและดูพร้อมกันทีเดียว เรื่องภาพที่นำมาใช้ก็ขออนุญาตตอบในวันและเวลาที่เหมาะสม ตอนนี้ทราบเท่ากันค่ะ"
แพท ให้สัมภาษณ์ ถึงความสัมพันธ์กับโตโน่ และยืนยันว่าสิ่งที่แตงโม เคยโพสต์ในอินสตาร์แกรม ที่เป็นข่าวครั้งก่อน เป็นเรื่องจริง?"ยังไม่สามารถออกความเห็นได้ค่ะ ขอไปอ่านด้วยตัวเองก่อน แต่พูดได้เฉพาะในส่วนที่โมเป็นคนโพสต์ อย่างที่ได้ให้สัมภาษณ์เป็นไปตามนั้น ขอไม่ต่อความยาว สาวความยืด เกี่ยวกับเรื่องนี้แล้ว วันนั้นเป็นความอัดอั้นและน้อยใจ ที่โมทนมาเป็นปี หลังจากที่เลิกกันไป โมเงียบอยู่นานมาก โมยอมรับว่าเป็นอารมณ์ชั่ววูบ เป็นเพราะความอึดอัดเลยโพสต์ลงไป และลบโพสต์ออกไปแล้ว มันไม่ได้มีผลดีกับใคร รวมถึงตัวโมด้วย ไม่สร้างความภูมิใจกับตัวเราเลย ควรจะพอแล้วดีกว่า ต้องขอโทษที่ทำลงไป แค่รู้สึกว่านานๆ ทีจะระเบิดออกมา มันก็คงไม่แปลกสำหรับมนุษย์ทั่วไป เพราะโมเงียบมานานแล้ว ถ้ามันมีหลุดออกไป คนคงเข้าใจได้ว่าเก็บอะไรมาพอสมควร สำหรับสิ่งที่โมเจอ และรักษาตัวเองจนหาย ถ้าเรารู้สึกว่าเราหายดีก็พอดีกว่า" เหมือนผู้หญิงสองคนออกมายืนยันสิ่งที่โตโน่ทำ?"สำหรับบางมุมที่แพทเห็นด้วย ถ้าสมมุติว่าเป็นแบบนั้นจริงๆ มันเข้าใจได้ เราถือว่าเป็นคนสนิททั้งคู่ เราอาจมีประสบการณ์คล้ายกันบ้าง ถ้าเป็นเรื่องจริงคงไม่แปลก แต่ต่อไปนี้คงไม่มีอีกแล้ว พอคนเราได้ระเบิดออกมาทีนึง หมายความว่ามันสุดจะทนแล้วจริงๆ คือขอโทษทุกคนได้ แต่ไม่เคยขอโทษโมเลย บางทีมันก็น้อยใจเหมือนกันนะ" สำหรับแฮชแท็ก ที่เขียนว่า คงต้องตอบเรื่องเธอไปตลอดชีวิต?"อันนี้เป็นเรื่องจริงที่ต้องยอมรับว่า มันมีผลกระทบ เพราะเราเคยเป็นคนรักกัน เคยใช้ชีวิตด้วยกัน อีกฝ่ายทำอะไรก็คงต้องถามถึงอีกฝ่ายด้วยกันทั้งคู่อยู่แล้ว ไม่ใช่แค่โม ตัวเขาเองก็จะโดนถามไปตลอดชีวิตเหมือนกัน โมยินดีที่จะตอบเรื่องของเขา ในเรื่องที่รู้ เรื่องที่ไม่รู้คงตอบไม่ได้" แพทบอกว่าโตโน่ ปกป้องเขาแค่ผ่านสื่อ แต่ไม่เคยปกป้องเป็นการส่วนตัวเลย มันเหมือนกับเหตุการณ์ที่แตงโมเคยเจอไหม?"อันนี้มันค่อนข้างละเอียดอ่อนจนโมไม่ได้จำรายละเอียดตรงนั้นแล้ว โมเห็นว่าบางเรื่องเขาปกป้องโม แต่บางเรื่องก็ไม่ อันนี้โมไม่ทราบว่าน้องแบบไหน โมไม่แน่ใจว่าเรื่องของน้องกับเขาเป็นอย่างไรกันบ้าง แต่โมเอง การปกป้องผ่านสื่อ หรือปกป้องส่วนตัวโม มันก็คือการปกป้องเหมือนกัน ในส่วนที่เขาปกป้องโม ก็ถือว่าก็ขอขอบคุณมากๆ ค่ะ แต่ในส่วนที่ไม่ปกป้อง และกระทบกับจิตใจเราหนักมากๆ ก็ขออนุญาตที่จะน้อยใจ" ตอนนี้โดนแฟนคลับโตโน่ ถล่มทั้งโม และแพท?"ไม่ค่อยซีเรียสเท่าไหร่ เพราะโมเข้าใจ ในจุดที่มีคนรัก ที่เขารักเราก็ต้องปกป้องเรา เป็นเรื่องความรักที่ไม่มีเงื่อนไข เป็นธรรมชาติของแฟนคลับที่จะมาถล่มฝ่ายอื่นๆ ความจริงอยู่ในใจ ความจริงก็ยังคงเป็นความจริงไม่มีวันเปลี่ยนแปลง หลายคนมองว่าทำไมโม ไม่หยุด เพราะมันส่งผลกระทบต่อหัวใจของโม และพ่อโมอยู่ตลอดเวลา โมก็มีหัวใจ มันเลยระเบิดขึ้นมาในบางวัน ปีกว่าแล้วที่โมเก็บไม่เคยออกมาพูดอะไรสักคำ ซึ่งโมไม่ใช่ไม่อยากหยุด หยุดมานานแล้ว แต่ก็ไม่คิดจะลุกขึ้นมาทำอะไร แต่ก็ระเบิดออกมาบ้าง คงไม่มีอีกแล้วค่ะ เรื่องจะจบหรือไม่จบก็คงไม่ได้อยู่ที่ฝ่ายเราอย่างเดียว อยู่ที่เขาด้วยว่าเขาจะทำอะไรที่ส่งผลกระทบกับจิตใจเราไหม เราเลือกที่จะจบที่ตัวเราเองได้ จะไม่พูดถึงอีก เคยฝากไปแล้วว่าอย่าพูดถึงอีก ตอนนี้ไม่ฝากแล้ว โตๆ กันแล้วน่าจะเข้าใจ แต่ถ้ามาถามโมยินดีก็ตอบในส่วนที่ตอบได้ แต่ไม่ตอบในสิ่งที่ไม่รู้" หลายคนยังสงสัยในความสัมพันธ์เรากับ เจี๊ยบ ลลนา ว่าเป็นอย่างไร?"ขอตอบเพียงครั้งเดียว และขอไม่ตอบที่อื่นอีก ไม่อยากพูดเรื่องนี้เท่าไหร่ แต่มีเรื่องค้างคาใจ ไม่ขอออกความคิดเห็นส่วนตัว ลองกลับไปฟังสิ่งที่เจี๊ยบพูด ใช้ใจฟัง เรื่องราวทุกอย่างอยู่ในคำตอบของคำพูดของเจี๊ยบตั้งแต่ต้นจนจบ ซึ่งตัวเองก็งง ว่าเรื่องราวเกิดขึ้นได้อย่างไร อยากให้ทุกคนฟังจากที่เจี๊ยบพูด" มีข่าวลือว่าโดน ติช่า แย่งช่างแต่งหน้า?"มันไม่ได้เป็นการแย่ง เป็นการติดต่อก่อนหลัง ผู้จัดการของน้องติช่า ติดต่อช่างแต่งหน้าประจำของโมไว้ก่อน แล้วโมโทรไปหาเขาช้ากว่า โมเลยต้องแต่งหน้ากับช่างท่านอื่น ที่เรารู้จักกันดี ไม่ได้มีปัญหาอะไรกันค่ะ"
เครดิตภาพ IG: pat_napapa , ใต้เตียงดารา