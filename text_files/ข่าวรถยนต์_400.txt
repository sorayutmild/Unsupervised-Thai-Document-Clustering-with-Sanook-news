     Nissan Magnite 2021 ใหม่ เอสยูวีรุ่นเล็กราคาเริ่มต้นเพียง 2 แสนกว่าบาทเพิ่งได้รับการเปิดตัวไปหมาดๆ ในประเทศอินเดีย และกำลังทยอยเปิดตัวในประเทศอินโดนีเซียต่อไป ซึ่งแม้ว่ารถคันนี้จะมีราคาจำหน่ายถูกแสนถูก แต่ก็มีจุดเด่นที่ทำให้เรารู้สึกอยากได้ขึ้นมาทีเดียวล่ะ Sanook Auto จึงขอพาคุณผู้อ่านไปรู้จักรถเอสยูวีน้องเล็กคันนี้กัน
     Nissan Magnite เป็นเอสยูวีรุ่นเล็กสุดของนิสสันในประเทศอินเดีย โดยวางตำแหน่งทางการตลาดไว้ต่ำกว่า Nissan Kicks เวอร์ชั่นอินเดียในปัจจุบัน และถือเป็นหนึ่งในรถเอสยูวีที่มีขนาดความยาวต่ำกว่า 4 เมตร (ความยาวตัวถังของ Magnite อยู่ที่ 3,994 มม.) เพื่อสิทธิประโยชน์ทางภาษีของตลาดอินเดียโดยเฉพาะ
     สำหรับ Nissan Magnite เวอร์ชั่นอินเดียถูกแบ่งเป็นทั้งหมด 4 เกรด ได้แก่

XE
XL
XV
XV Premium


เครื่องยนต์
     - รุ่น N/A ติดตั้งเครื่องยนต์เบนซิน 3 สูบ รหัส B4D ความจุ 1.0 ลิตร ให้กำลังสูงสุด 72 แรงม้า ที่ 6,250 รอบต่อนาที แรงบิดสูงสุด 96 นิวตัน-เมตร ที่ 3,500 รอบต่อนาที มีให้เลือกเฉพาะเกียร์ธรรมดา 5 จังหวะเท่านั้น
     - รุ่น Turbo ติดตั้งเครื่องยนต์เบนซิน 3 สูบเทอร์โบ รหัส HRA0 ความจุ 1.0 ลิตร บล็อกเดียวกับ Nissan Almera ในบ้านเรา มีกำลังสูงสุด 100 นิวตัน-เมตร ที่ 5,000 รอบต่อนาทีเท่ากับอัลเมร่าพอดี ส่วนแรงบิดแม้ว่าจะมี 152 นิวตัน-เมตรเท่ากัน แต่มาไวขึ้นอยู่ที่ 2,200 - 4,400 รอบต่อนาที เพื่อให้เหมาะสมกับตัวถังสไตล์เอสยูวียกสูงเช่นนี้ เลือกได้ทั้งเกียร์อัตโนมัติ CVT และเกียร์ธรรมดา 5 จังหวะ
     ตั้งแต่รุ่น XL ขึ้นไปสามารถเลือกได้ทั้งเครื่องยนต์เบนซิน N/A ขนาด 1.0 ลิตร และเครื่องยนต์เบนซินเทอร์โบขนาด 1.0 ลิตร ส่วนรุ่น XE มีให้เลือกเฉพาะเครื่องยนต์ N/A ขนาด 1.0 ลิตรเท่านั้น
 
มิติตัวถัง

ความยาว: 3,994 มม.
ความกว้าง: 1,758 มม.
ความสูง: 1,572 มม.
ความยาวฐานล้อ: 2,500 มม.
ความสูงจากพื้นถนน: 205 มม.

 

     ส่วนอุปกรณ์มาตรฐานก็ถือว่าโดดเด่นใช่เล่น เพราะมีออปชั่นให้แบบครบๆ แทบไม่ต่างไปจาก Nissan Kicks เทียบกับราคาจำหน่ายรุ่นท็อปอยู่ที่ 949,000 รูปีอินเดีย หรือประมาณ 390,000 บาทเท่านั้น
ไฮไลท์อุปกรณ์มาตรฐานของรุ่น XV Premium 1.0L Turbo CVT ประกอบด้วย

ไฟหน้า Bi-LED ปรับระดับสูง-ต่ำได้
ไฟส่องสว่างเวลากลางวัน LED
ไฟเลี้ยวแบบ LED
กระจกมองข้างปรับ-พับด้วยไฟฟ้า
ที่ปัดน้ำฝนแบบปรับหน่วงเวลาได้
หลังคาสีดำพร้อมสปอยเลอร์เหนือประตูท้าย
ราวหลังคาแบบสปอร์ตรองรับน้ำหนักได้ 50 กก.
ล้อกระทะหรือล้ออัลลอยขนาด 16 นิ้ว
เบาะนั่งหุ้มวัสดุผ้าสลับหนังสังเคราะห์
เบาะนั่งคนขับปรับสูง-ต่ำได้
เบาะนั่งด้านหลังพับแยก 60:40
หน้าจอ Advanced Drive Assist Display ขนาด 7 นิ้ว
จออินโฟเทนเมนท์แบบสัมผัสขนาด 8 นิ้ว
รองรับ Apple CarPlay/Android Auto
ระบบสั่งงานด้วยเสียง
ระบบอ่านข้อความ WhatsApp
ระบบเชื่อมต่อ Wi-Fi
ระบบเชื่อมต่อ Nissan Connect รองรับ Smartwatch ได้
ระบบแจ้งพิกัดตัวรถและแจ้งเตือนความเร็ว (Nissan Connect)
ระบบตรวจสอบสถานะตัวรถ (Nissan Connect)Around View Monitor พร้อมมุมมองแบบ Birds Eye View
ช่องจ่ายไฟ USB ขนาด 2.4A
ช่องจ่ายไฟ 12V หน้า-หลัง
ลำโพง 6 ตำแหน่ง
กุญแจ I-Key พร้อมปุ่มสตาร์ทเครื่องยนต์
ระบบปรับอากาศอัตโนมัติพร้อมฮีตเตอร์
ช่องแอร์สำหรับผู้โดยสารตอนหลัง
พวงมาลัยไฟฟ้า
Cruise Control
ถุงลมนิรภัยคู่หน้า
ระบบควบคุมเสถียรภาพ VDC
ระบบเบรก ABS/EBD
ระบบป้องกันล้อหมุนฟรี TCS
ระบบช่วยออกตัวบนทางลาดขัน HSA
ระบบเตือนแรงดันลมยาง TPMS
ระบบไฟฉุกเฉินอัตโนมัติ
ระบบเตือนคาดเข็มขัดนิรภัยคู่หน้า
เซ็นเซอร์กะระยะท้าย
จุดยึดเบาะนั่งเด็ก ISOFIX

 

     ตัวถังของ Nissan Magnite ในตลาดอินเดียมีให้เลือกด้วยกันทั้งหมด 8 สี ได้แก่ สีแดง-หลังคาดำ, สีขาว-หลังคาดำ, สีน้ำตาล-หลังคาดำ, สีน้ำเงิน-หลังคาดำ, สีเงิน, สีน้ำตาล, สีดำ และสีขาว
     ทั้งนี้ ราคาจำหน่ายของ Nissan Magnite 2021 ในตลาดอินเดียอยู่ระหว่าง 499,000 - 949,000 รูปีอินเดีย หรือคิดเป็นเงินไทยตกราว 200,000 - 390,000 บาทเท่านั้นเอง
 