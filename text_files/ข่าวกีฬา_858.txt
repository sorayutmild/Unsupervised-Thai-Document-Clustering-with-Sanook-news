ศึกดวลกำปั้น "โชว์ดาวน์ แอต แซนด์ส" ของ อำนาจ เกษตรพัฒนา ขึ้นสังเวียนป้องกันแชมป์สหพันธ์มวยนานาชาติ หรือ ไอบีเอฟ รุ่นฟลายเวต 112 ปอนด์ กับ ซู ชิ หมิง ผู้ท้าชิงดีกรีเหรียญทองโอลิมปิกเกมส์ชาวจีน ที่ โคไท อารีน่า เวเนเชี่ยน รีสอร์ท มาเก๊า โดยในยกที่ 2 อำนาจ เป็นฝ่ายถูกกรรมการจับนับ จากจังหวะโดนหมัดกับ ซู ชิ หมิง จากนั้นทั้งคู่ต่างอาศัยชั้นเชิงดักจังหวะออกหมัด แต่ว่านักชกจีน เริ่มใช้แผนเดินเกมรุกตั้งแต่ยกที่ 9 ขณะที่ อำนาจ ใช้จังหวะดักชกทำคะแนน จนครบ 12 ยก ผลปรากฏว่า อำนาจ เกษตรพัฒนา ป้องกันแชมป์ไว้ได้สำเร็จ เป็นฝ่ายเอาชนะ ซู ชิ หมิง ด้วยคะแนนเป็นเอกฉันทร์ โดยกรรมการ 3 ท่าน ให้คะแนนเท่ากันที่ 116 - 111 คะแนน รักษาเข็มขัดแชมป์โลกรุ่นฟลายเวทของไอบีเอฟ ไว้ได้สำเร็จ
ขอบคุณภาพจาก Mono TV
 