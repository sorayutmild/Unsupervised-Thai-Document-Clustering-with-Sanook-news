ดาราสาว "โอปอล์ ปาณิสรา" ได้โพสต์ภาพแรกของลูกแฝดตัวน้อย พร้อมกับโพสต์ชี้แจงเป็นครั้งแรก หลังต้องเข้าพักฟื้นที่โรงพยาบาลเป็นระยะเวลาเดือนกว่าๆ และยอมรับว่า ทำการคลอดลูกเมื่อวันที่ 28 กันยายนที่ผ่านมา หรือราวๆ 1 สัปดาห์ก่อน
โอปอล์ โพสต์ภาพผ่านทางอินสตาแกรม เผยให้เห็นแขนของลูกฝาแฝดชายหญิง คนพี่เป็นผู้หญิง ตั้งชื่อว่า "น้องอลิน" ส่วนคนน้องเป็นผู้ชาย ตั้งชื่อว่า "น้องอรัญ"
"ปอล์คลอดลูกแล้ว เมื่อวันจันทร์ที่ 28 ที่ผ่านมานะคะ แฝดพี่เป็นลูกสาว ชื่อ ด.ญ.อลิน อารยะสกุล ค่ะ แฝดน้องเป็นลูกชาย ชื่อ ด.ช.อรัญ อารยะสกุล เรียกเล่นๆ ว่า อลิน กับ อลัน ก็ได้นะคะ น้องๆ แข็งแรง ปลอดภัยหายห่วงค่ะ แต่น้องคลอดก่อนกำหนดเลยตัวเล็กหน่อย ต้องอยู่ รพ.ต่อซักพัก รอให้ อลิน กับ อลัน อ้วนถ้วนสมบูรณ์พร้อมออกจาก รพ. ได้กลับบ้านเมื่อไหร่ คุณพ่อคุณแม่จะพามาแนะนำตัวกับพี่ ป้า น้า อา นะคะ :)"
ทั้งนี้ หลังจากโพสต์ดังกล่าวถูกแชร์ออกไป ก็มีแฟนๆ เข้ามาให้กำลังใจและร่วมแสดงความยินดีกับคุณพ่อคุณแม่มือใหม่กันเป็นอย่างมาก ทางทีมข่าวบันเทิง Sanook! News ก็ขอต้อนรับสมาชิกใหม่ของครอบครัว อารยะสกุล ขอให้สุขภาพแข็งแรงๆ ค่ะ