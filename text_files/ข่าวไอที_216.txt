งานเข้า!! Samsung หยุดปล่อยอัพเดท Andriod 4.3 หลังถูกผู้ใช้สวดยับ
Samsung เกาหลีประกาศหยุดการปล่อยตัวอัพเดท Android เวอร์ชั่น 4.3 ไว้ก่อน หลังได้รับคำร้องเรียนจำนวนมากจากผู้ใช้ว่าการอัพเดททำให้แบตเตอรี่หมดไวมาก และเครื่องค้าง

"ขณะนี้เรากำลังตรวจสอบเกี่ยวกับรายงานที่ผู้ใช้ร้องเรียนเข้ามาหลังทำการอัพเดทเป็น Android 4.3 เราสัญญาที่จะปล่อยอัพเดทตัวแก้ไขให้ได้เร็วที่สุดเพื่อการส่งมอบประสบกาณ์ในการใช้งานที่ดีให้แก่ผู้บริโภค" Samsung กล่าว
สำหรับ Galaxy S3 นั้นใช้ระบบ Android 4.1 อยู่นานปีกว่า ก่อนจะข้ามรุ่น 4.2 ไปและปล่อยอัพเดทรุ่น 4.3 เมื่อวันที่ 4 พ.ย.ที่ผ่านมา ซึ่งในเวอร์ชั่น 4.3 นี้ได้พัฒนาในส่วนของระบบ S-Voice voice และรองรับการใช้งานกับ Galaxy Gear แต่มีปัญหาแบตหมดไวและเครื่องค้างจนต้องหยุดปล่อยอัพเดทไปก่อน
งานนี้ใครใช้ S3 ก็คงต้องรอการแก้ไขจากทาง Samsung กันต่อไป
สนับสนุนเนื้อหา: Arip