    ทุกวันนี้เราสามารถพูดได้ว่า Google Maps เป็นนวัตกรรมทางเทคโนโลยีที่ยอดเยี่ยมที่สุดอย่างหนึ่ง และยังคงความยอดเยี่ยมแบบนี้ไปอีกอย่างน้อย 10 ปี เพราะแค่การคลิ๊กไม่กี่ครั้ง เราจะสามารถเข้าไปชมสถานที่ต่าง ๆ ได้ ไม่ว่าจะเป็นซอกมุมไหนในโลก แต่ตอนนี้ เราคงจะต้องใช้คำว่า เกือบทุกที่มากกว่า เพราะขณะนี้ มีบางสถานที่ ที่ไม่อาจเข้าถึงได้เสียแล้ว ไม่ว่าจะด้วยเหตุผลใดก็ตาม Google Maps ได้ปกปิด 5 สถานที่ต่อไปนี้ ในบริการของเขา

    1. Junction Ranch, CA สถานที่แห่งนี้ อยู่ตอนกลางของทะเลทราย Mohave ในมลรัฐแคลิฟอร์เนีย มีคำกล่าวขานกันว่าสถานที่แห่งนี้ เป็นสถานที่ลึกลับ ที่ทางกองทัพอากาศใช้ทดสอบเครื่องบิน แม้จะส่องเข้าไปใกล้ ๆ ไม่ได้ แต่เมื่อมองจากมุมไกล ก็ยังพอจะมองเห็นสิ่งก่อสร้าง ที่มีรูปร่างเหมือนตึก

    2. Sandy Island สถานที่แห่งนี้ถูกคนพบโดยกัปตัน Cook ในช่วงที่เขาเดินทางออกสำรวจรอบ ๆ เกาะออสเตรเลีย ในช่วงปี 1700 แต่อย่างไรก็ตาม แม้ว่าเกาะแห่งนี้ จะปรากฏในแผนที่มาเป็นเวลาอย่างน้อย 200 ปีแล้ว แต่บริเวณดังกล่าวก็ยังถูกกล่าวถึงว่าเป็นสถานที่ลึกลับ ที่ Google Maps ยังต้องเบลอภาพไว้ ว่ากันว่า ต้องมีเรื่องน่าสงสัยอยู่ที่นั่นแน่นอน

    3. Thule Air Base, Greenland ในช่วงสงครามเย็น เครื่องบินทิ้งระเบิด B-52 ของสหรัฐอเมริกา ถูกนำมาใช้ขนขีปนาวุธนิวเคลียร์ กลยุทธ์ดังกล่าวนี้นำมาใช้เพื่อขู่สหภาพโซเวียต แต่บังเอิญว่าเกิดอุบัติเหตุขึ้น ในปื 1968 เครื่องบินบรรทุกนิวเคลียร์ เกิดชนกันในขณะกำลังจะขึ้นบิน ที่บริเวณ Thule Air Base ใน Greenland ทำให้รังสีแพร่กระจาย ก่อให้เกิดความเสียหายร้ายแรงกับสภาพแวดล้อมในบริเวณนั้น ซึ่งอาจเป็นเหตุให้ต้องใช้ภาพเบลอ ใน Google

    4. Kangtega, Napal บริเวณนี้ เป็นจุดลึกลับของเทือกเขาหิมาลัย ซึ่ง Google Maps ไม่เปิดให้เห็นเลย สาเหตุที่ทำให้ต้องปกปิดนั้นก็ล่ำลือกันไปว่า มันเป็นที่ตั้งของ Nazi UFOs หรือ เทคโนโลยีลึกลับเกี่ยวกับยูเอฟโอ ของพวกนาซี ไม่เคยมีใครรู้ความจริง ซึ่งหากต้องการค้นหา ก็ต้องไต่เขาขึ้นไปถึง 22,000 ฟุตเพื่อพิสูจน์

    5. Siberia, Russia ในป่ากว้างใหญ่ทางตอนเหนือของรัสเซียนี้ ว่ากันว่าไม่ธรรมดา คนส่วนใหญ่ ไม่มีใครเข้าไปค้นหาพื้นที่ป่าใน Google Maps กันมากนัก จุดนี้เองจึงเป็นโอกาสเหมาะของรัฐบาลรัสเซีย หากจะเผิน ๆ แล้ว อาจจะไม่เห็นว่ามีอะไรผิดปกติ แต่ถ้าพยายามเข้าไปดูให้ใกล้ ๆ จะเห็นว่า ภาพบริเวณนี้คล้ายเป็นภาพตัดแปะ เอาภาพเหมือนกันมา Copy แล้วก็ Paste ลงไป ดูไม่เป็นธรรมชาติ ยิ่งดูก็ยิ่งชวนสงสัย ว่าต้องมีบางสิ่งบางอย่างอยู่ภายใต้ภาพนั้น

ที่มา: www.viralnova.com