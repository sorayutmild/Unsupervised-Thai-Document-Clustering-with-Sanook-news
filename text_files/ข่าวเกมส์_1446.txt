GeForce GTX TITAN Z
Jen-Hsun Huang, CEO ของทาง Nvidia  ได้เปิดตัวการ์ดจอรุ่นใหม่ของทางค่ายในงาน GPU Technology Conference  กับการ์ดจอตัวแรงที่สุดในขณะนี้ของค่ายเขียวคือ GeForce GTX TITAN Z ที่นำเสนอ GPU แบบ 2 หัวพร้อมกับชิบ GK 110 และมาพร้อมกับ processing  cores ที่มากถึง 5,760 ตัว ว่ากันง่ายก็คือ 2,880 ตัวต่อหนึ่ง GPU  เท่านั้นไม่พอยังมาพร้อมกับ RAM อีก 12GB …จะแรงกันไปถึงไหน
GeForce GTX TITAN Z จะไม่ใช่อะไรที่มาพร้อมกับความร้อนมหาศาลและความดัง  แต่มันจะทดแทนด้วยคำว่า เย็นและเงียบ  อีกทั้งวัสดุของการ์ดก็ทำมาจากอลูมิเนียม  นอกจากนั้นแล้วยังออกแบบมาเพื่อยุคหน้าจอความละเอียด 5K  และรองรับการทำงานแบบหลายหน้าจอ  ส่วนราคานั้นก็ต้องบอกได้เลยว่าหนักหนาสาหัสจริงๆ  ซึ่งการ์ดจอตัวนี้มีราคาอยู่ที่ $2,999 ตีเป็นเงินไทยประมาณ 100,000 บาท ส่วนกำหนดการปล่อยทางค่ายบอกไว้ว่าช่วงต้น เมษายน 2014 นี้ครับ




