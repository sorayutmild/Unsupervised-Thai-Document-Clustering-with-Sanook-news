เรื่องของความรักมันไม่เข้าใครออกใครจริงๆ นะคะ บางคนก็โชคดีมาก อยู่เฉยๆ ก็มีคนมาจีบ แถมเป็นคนดี แต่งงานมีลูกมีครอบครัวที่ดี แต่กับบางคน เรื่องง่ายๆ แค่นี้กลับดูไม่มีท่าทีว่าจะเป็นไปได้ แค่จะหาคนมารักเราอย่างจริงใจ ทำไมมันหายากหาเย็นอย่างนี้ ไหนจะพวกที่เข้ามาเพื่อมาปอกลอก เพื่อผลประโยชน์ส่วนตนอีกล่ะ เรื่องนี้อาจจะเป็นเวรกรรมที่คุณสร้างไว้เมื่อชาติที่แล้วก็เป็นได้ Sanook! Horoscope เลยมาแจกแจงให้ดูว่า กรรมใดที่ทำให้ความรักของคุณไม่สมหวังค่ะ
1. รักเขาข้างเดียวกรรมจาก ชาติที่แล้วเคยแอบเคียดแค้นพยาบาทคนอยู่ในใจ หรือลบหลู่ดูหมิ่นผู้อื่น โดยที่คนๆ นั้นไม่รู้เรื่องอะไรเลยแก้กรรม ตั้งจิตขออโหสิกรรมจากสิ่งที่เคยได้ทำไป แล้วพยายามอย่าคิดอาฆาตพยาบาทใครอีก2. ไม่มีคนจีบ ไม่มีคนมารัก มาสนใจกรรมจาก เกิดจากจิตใจที่คิดอคติต่อผู้อื่นตลอดเวลา ไม่เคยคิดว่าผู้อื่นดีกว่าตน คิดร้ายต่อผู้อื่น และพูดจาให้ร้ายผู้อื่นแก้กรรม หมั่นทำบุญทำทาน นั่งสมาธิ ทำจิตใจให้ผ่องใส มองผู้อื่นด้วยจิตใจที่บริสุทธิ์ ให้เกียรติและยกย่องผู้อื่น3. คบๆ เลิกๆ สุดท้ายก็อยู่ตัวคนเดียว ไม่เหลือใครกรรมจาก ประพฤติผิดในกาม หรือผิดศีลข้อ 3 พรากลูกพรากเมียผู้อื่น หรือไม่ซื่อสัตย์ต่อคู่รักของตนเองแก้กรรม ถือศีล 5 หรือศีล 8 อย่างเคร่งครัด มีสติในการเลือกคู่ครอง ทำบุญและอุทิศส่วนกุศลให้เจ้ากรรมนายเวร4. ได้คู่ครองที่ชอบทำร้ายทั้งกาย วาจา ใจกรรมจาก ชาติที่แล้วอาจเคยทำร้ายคนอื่น เคยวางแผนทำร้ายคนอื่นด้วยกันมาก่อน หรืออาจเคยข่มขืน ฆ่า หรือทรมานคนรักมาก่อนแก้กรรม ชักชวนกันมาทำบุญด้วยกัน ตั้งจิตอธิษฐานขอให้คนรักมีความสุข และอุทิศส่วนบุญให้แก่คนรักซึ่งเป็นเจ้ากรรมนายเวรของเราด้วย5. อยู่อย่างโดดเดี่ยว ไม่มีคนเหลียวแลกรรมจาก เคยกักขัง หน่วงเหนี่ยวคนอื่น หรือยุยงให้คนเกลียดชัง แตกแยกกันแก้กรรม ทำบุญปล่อยนกปล่อยปลา ทำจิตอาสา ช่วยเหลือเพื่อนมนุษย์ด้วยกันในด้านต่างๆ6. รูปร่างหน้าตาไม่สวย ทำให้ไม่มีคนสนใจกรรมจาก ชาติที่แล้วไม่เคยถวายดอกไม้ หรือของหอมแก่พระภิกษุสงฆ์แก้กรรม ทำบุญทำทานบ่อยขึ้น อย่าลืมถวายดอกไม้สด ดอกไม้หอม หรือเครื่องหอมต่างๆ แก่พระภิกษุสงฆ์ด้วย7. เป็นได้แค่เมียน้อย เมียเก็บ หรือตัวสำรองกรรมจาก ประพฤติผิดในกาม หรือผิดศีลข้อ 3 พรากลูกพรากเมียผู้อื่น หรือไม่ซื่อสัตย์ต่อคู่รักของตนเองแก้กรรม ถือศีล 5 หรือศีล 8 อย่างเคร่งครัด มีสติในการเลือกคู่ครอง ทำบุญและอุทิศส่วนกุศลให้เจ้ากรรมนายเวร8. คนรักเจ้าชู้กรรมจาก เคยแย่งคนรักของคนอื่น เจ้าชู้ มักมากในกาม หรือชอบหักอกคนอื่นให้เจ็บช้ำน้ำใจเล่นๆแก้กรรม ถือศีล ประพฤตตนเป็นคนดีทั้งกาย วาจา ใจ ถวายทานด้วยของที่เป็นคู่ ทำบุญงานแต่งงาน ช่วยให้คู่รักคนอื่นสมหวัง เพื่อที่คู่ของเราจะได้สมหวังบ้าง9. ทะเลาะกับคนรักเป็นประจำกรรมจาก ชาติที่แล้วทำบุญร่วมกันโดยไม่เต็มใจ หรืออาจจะเคยคบกันแล้วไม่ยอมทำอะไรด้วยกัน ไปกันคนละทางแก้กรรม ชวนกันทำบุญด้วยกัน ด้วยจิตอันบริสุทธิ์ ตั้งมั่นในคำอธิษฐาน ขอให้ชีวิตคู่เป็นไปอย่างราบรื่น10. ชีวิตคู่ไม่ประสบความสำเร็จ ทำอะไรร่วมกันก็ไม่เจริญกรรมจาก อาจกำลังคบอยู่กับคนที่ไม่ใช่เนื้อคู่ อาจเป็นคู่กรรมที่ต้องมาชดใช้กรรมร่วมกันในชาตินี้ หรืออาจเคยทำบาปเล็กๆ น้อยๆ ร่วมกันแก้กรรม ชวนกันทำบุญด้วยกัน ด้วยจิตอันบริสุทธิ์ ตั้งมั่นในคำอธิษฐาน ขอให้ชีวิตคู่เป็นไปอย่างราบรื่นอีกข้อหนึ่งที่อยากจะเสริม ไม่ว่าจะเป็นความรักในรูปแบบไหน ขอให้รักอย่างมีสติ หากคิดว่าคนนี้ไม่ใช่ ก็ต้องตัดเขาออกจากใจให้ได้ อย่าทนกับอะไรที่มันไม่ใช่ หรือหากคิดว่าเรื่องทั้งหมดต้นเหตุมาจากตนเองที่ทำไม่ถูก ไม่ควร ก็ควรใช้สติคิดหาทางแก้ไข บาปกรรมเป็นเพียงส่วนหนึ่ง ที่สำคัญคือชีวิตในปัจจุบันที่ทุกอย่างเกิดขึ้นจากการกระทำของเราเอง เพราะฉะนั้น พก “สติ” ไว้กับตัวเยอะๆ นะคะ
ขอขอบคุณข้อมูลบางส่วนจาก เฟซบุ๊ก วิธีแก้กรรม ทำบุญยังไงให้ได้บุญ 