กระเป๋าสตางค์ใครคิดว่าไม่สำคัญ ถ้าเลือกมาแล้วถูกโฉลกเสริมดวงให้กับเจ้าของรับรองว่างานนี้มีแต่รวยแน่นอน ว่าแต่กระเป๋าสตางค์แบบไหนจะช่วยเสริมความร่วยรวยให้แก่คุณๆ กันบาง Sanook! Horoscope ได้นำมาฝากให้คุณได้ทราบกันแล้วค่ะ



คนที่เกิดวันอาทิตย์
ถ้าไม่อยากให้ตัวเองเป็นยาจกตกยากก็ไม่ควรใช้กระเป๋าตังค์สีฟ้า สีดำ หรือกระเป๋าที่ทำมาจากหนังของสัตว์ทะเล สำหรับสีที่ควรใช้ก็คือ สีน้ำตาล สีเขียว หรือโทนทีสว่าง ๆ หน่อย มีชีวิตจะได้ไม่ทะมึนทึม
คนที่เกิดวันจันทร์
ส่วนจะใช้กระเป๋าตังค์สีทึมสักหน่อย โดยเฉพาะสีน้ำตาลหรือสีม่วง แต่ถ้าเป็นสด ๆ อย่างสีแดง สีส้ม ให้เลิกใช้ไปเลยเพราะมันไม่เหมาะกับคุณแน่ รวมไปถึงกระเป๋าที่ทำมาจากหนังสัตว์ด้วย ไม่งั้นกระเป๋าแฟ่บไม่รู้ด้วย
คนเกิดวันอังคาร
คนวันนี้ก็ไม่ควรใช้กระเป๋าที่ทำจากหนังสัตว์เช่นกัน โทนสีเย็น ๆ หรือ สีทึม ๆ อย่างสีน้ำตาล หรือครีมก็ไม่ควรใช้ ถ้าจะให้ดีให้ถูกโฉลกจะต้องเป็นสีแสบ ๆ สด ๆ ไม่ว่าจะเป็น สีชมพู สีแสด สีส้ม แบบนี้ทำให้เงินไหลเข้ากระเป๋าจนฟู่ฟ่องเชียวละ
คนที่เกิดวันพุธ
นี่ก็ห้ามใช้กระเป๋าที่ทำจากหนังสัตว์ โดยเฉพาะหนังของสัตว์ปีก กระเป๋าสีดำและสีชมพูก็ทำให้เงินในกระเป๋าหดเหมือนกัน ถ้าจะให้ดีต้องใช้กระเป๋าตังค์สีเขียวครีม และสีน้ำตาล เป็นสเป็กที่ทำให้ดูมีเงินมีทอง
คนเกิดวันพฤหัสบดี
หนุ่มหรือสาววันพฤหัสบดีจะดูสบาย ๆ เพราะมีสีต้องห้ามอยู่เพียงสีเดียวคือสีดำ ขนาดของกระเป๋าจะต้องเลือกให้พอเหมาะ ไม่ใหญ่โตจนเกินไป มีช่องใส่ของใส่บัตรประมาณนึง ไม่มากไม่น้อย แต่ถ้าจะให้เวิร์กสุด...สุด จะต้องเป็นสีแดงหรือสีส้ม
คนที่เกิดวันศุกร์
ควรใช้กระเป๋าที่มีสีสดใส เจิดจ้า อย่างสีฟ้าหรือสีชมพู ส่วนสีต้องห้ามก็คือสีดำ หรือสีที่ทึม ๆ ไม่ค่อยสดใส รูปทรงของกระเป๋าก็ต้องไม่แปลกแหวกแนวจนเกินไป เพราะมันจะทำให้เก็บเงินไม่อยู่ เงินไหลออกจากกระเป๋าอยู่ตลอดเวลา
คนที่เกิดวันเสาร์
ห้ามใช้กระเป๋าสีเขียวหรือสีน้ำตาล ควรใช้สีฟ้าหรือสีม่วงจะดีกว่า และต้องพยายามเลือกแบบให้คลาสสิกเข้าไว้ และต้องทำความสะอาดเช็ดถูให้กระเป๋าสะอาดเอี่ยมดูเหมือนใหม่อยู่เสมอ เพราะเมื่อใดที่กระเป๋าตังค์เก่า เงินทองจะไหลออกโชคลาภจะไม่มีทันที

ขอบคุณข้อมูลจาก FW Mailขอบคุณภาพประกอบจาก Photos.com