Honda Accord 2013 จะเป็นรถคันแรก ที่มาพร้อมกับระบบ HondaLink ควบคุมด้วย iPhone, Android!Honda Accord 2013 - ติดตามเรื่องราว IT ที่น่าสนใจกับ เฮียณัฐ TechXcite เมื่อวานที่ผ่านมา ทาง Honda ผู้ผลิตรถยนต์ชื่อดังจากประเทศญี่ปุ่น ประกาศว่า Honda Accord 2013 จะเป็นรถยนต์รุ่นแรกที่มาพร้อมกับเทคโนโลยี HondaLink ซึ่งเป็นระบบความบันเทิงในรถยนต์ ที่สามารถเชื่อมต่อกับมือถือ iPhone หรือ Android ของคุณได้

ระบบ HondaLink ใช้แพลตฟอร์ม Aha Radio ที่ถูกพัฒนาโดยบริษัท Harman ซึ่งเป็นระบบ Infotainment ตัวใหม่ล่าสุดของ Honda ที่จะใช้บนรถยนต์รุ่นท็อปๆ ของบริษัท โดย Honda จะนำระบบที่ว่านี้ใส่ไว้ใน Honda Accord 2013 โฉมใหม่เป็นคันแรก โดยระบบนี้จะทำให้คุณสามารถเชื่อมต่อกับระบบอินเตอร์เน็ต เพื่อใช้บริการทางด้านเว็บไซต์ต่างๆ ได้ ไม่ว่าจะเป็น Facebook, Twitter และอื่นๆ ยิ่งไปกว่านั้น เพียงคุณใช้สมาร์ทโฟนของคุณไม่ว่าจะเป็น iPhone หรือมือถือ Android ไปโหลดแอพ HondaLink มา คุณจะสามารถปรับตั้งค่าเกี่ยวกับความบันเทิงในรถของคุณที่ใดก็ได้บนโลกนี้ ก่อนที่จะขึ้นรถได้

นอกจากนี้ด้านการควบคุม HondaLink นี้ยังรองรับการสั่งการด้วยเสียง รวมถึงมีตัวควบคุมระบบที่พวงมาลัยเพื่อการความคุมที่สะดวกยิ่งขึ้น และที่เด็ดที่สุด HondaLink จะ web-based services ต่างๆ ให้ใช้งานกันแบบฟรีๆ ด้วยครับ ไม่ว่าจะเป็น social networks ต่างๆ, รองรับ NPR Podcasts, และสามารถแนะนำร้านอาหารที่น่าสนใจบริเวณนั้นๆ ได้อีกด้วย  และสามารถส่งข้อความโดยพิมพ์ตัวอักษรด้วยเสียง หรือ voice-to-text message ได้ด้วย

ใครที่เป็นแฟน Honda รอชมระบบ HondaLink ได้บน Honda Accord 2013 โฉมใหม่ได้เร็วๆ นี้เลยครับ รับรองว่าเจ๋งไม่แพ้ค่ายอื่นๆ แน่นอนsource: electronista, wired

ขอบคุณเนื้อหา และภาพประกอบบทความโดย: เฮียณัฐ TechXcite
