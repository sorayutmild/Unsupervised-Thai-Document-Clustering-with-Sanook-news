ประกันสังคม ระบุ สมัครเป็นผู้ประกันตนมาตรา 40 จ่ายเงินสมทบแล้ว แต่ตรวจสอบสิทธิในเว็บไซต์ www.sso.go.th ระบบแจ้งชวดสิทธิเพราะยังไม่ได้เก็บข้อมูลจากออฟไลน์-เครือข่ายประกันสังคม
น.ส.ลัดดา แซ่ลี้ โฆษกสำนักงานประกันสังคม ให้สัมภาษณ์ผ่านรายการ ไทยพีบีเอสสู้โควิด-19 ถึงกรณีที่มีประชาชน สมัครประกันสังคมมาตรา 40 ผ่านระบบออฟไลน์ เช่น เซเว่น อีเลฟเว่น ทุกสาขา, ธนาคาร ธ.ก.ส. ทุกสาขา, Big C ซุปเปอร์เซ็นเตอร์ รวมถึงเครือข่ายประกันสังคมทั่วประเทศ และได้ชำระเงินสมทบงวดแรกไปเรียบร้อยตามกรอบเวลาที่ทางสำนักงานประกันสังคมได้กำหนดไว้แล้ว แต่เมื่อไป ตรวจสอบสิทธิประกันสังคมมาตรา 40 ที่เว็บไซต์ www.sso.go.th ระบบแจ้งว่าไม่ได้รับสิทธินั้น
ตรวจสอบสิทธิประกันสังคมมาตรา 40
เนื่องจากสำนักงานประกันสังคม อยู่ระหว่างการทยอยเก็บรวบรวมข้อมูลจากเคาน์เตอร์เซอร์วิส และเครือข่ายประกันสังคมมาไว้ในถังข้อมูลประกันสังคม โดยจะทยอยอัปเดตข้อมูลให้ พร้อมระบุว่า หากได้สมัครเป็นผู้ประกันตนมาตรา 40 และได้จ่ายเงินสมทบงวดแรกไว้แล้วขอให้เก็บใบเสร็จไว้เป็นหลักฐานด้วย และยืนยันว่าการสมัครเป็นผู้ประกันตนมาตรา 40 ถ้าตรงตามคุณสมบัติก็จะได้รับเงินเยียวยา 5,000 บาทแน่นอน
นอกจากนี้ ประกันสังคม เตรียมที่จะเปิดให้ทบทวนสิทธิประกันสังคม ตั้งแต่วันที่ 1-30 ก.ย. นี้ สำหรับผู้ไม่ได้รับสิทธิผู้ประกันตน โดยจะมีแบบฟอร์มขึ้นที่เว็บไซต์ www.sso.go.th ให้เข้าไปดาวน์โหลดเพื่อปริ้นออกมากรอกข้อมูล และยื่นเอกสารหลักฐานที่ประกันสังคมได้
ข่าวเยียวยาประกันสังคม เพิ่มเติม


วิธีสมัครประกันสังคมมาตรา 40 ผ่านเว็บไซต์ www.sso.go.th รับ 5,000 บาท ง่ายไปอีก!


วิธีผูกพร้อมเพย์บัตรประชาชน ทุกธนาคาร เพื่อรับเงินเยียวยาประกันสังคม "ม.33-ม.39-ม.40"


แรงงาน ตอบแล้ว! สมัครประกันสังคม ม.40 www.sso.go.th ขยายเวลารับสมัครหรือเปล่า

