ความปราชัยขบวนล่าสุด ที่ทีมชาติไทยโดนไปเต็มๆ ในเกมบุกไปพ่ายอินโดนีเซีย 1-2 คำถามที่วิ่งโหมกระหน่ำระดับพายุรุนแรงสูงสุด จนเกินทัดทานคือ "เกริกฤทธิ์ ทวีกาญจน์" ทำไมถึงได้ออกสตาร์ทเป็น 11 คนแรก?สิ่งที่เราเห็นมาหลายเกมคือ นักเตะหมายเลข 4 ยังทำผลงานไม่ได้ตามมาตรฐานของตัวเองเลยจริงๆ  โอเคละ "ฟุตบอลมันอยู่ที่โค้ช" ใครซ้อมดี ใครฟอร์มดี โค้ชเห็น โค้ชเลือก คนที่ถูกลงสนามก็ต้องตอบแทนผลงานในสนามให้ดีที่สุด แต่ในเมื่อคนที่ถูกลงไปนั่น กลับไม่ได้สร้างผลงานที่ดี และคนที่ทดแทนดันทะลึ่งทำผลงานได้ดีกว่า ก็ควรได้รับโอกาสออกสตาร์ทตัวจริงบ้าง คำถามต่อมาคือ "ปีโป้" สิโรจน์ ฉัตรทอง ไม่ดีพอเป็น 11 คนแรกอย่างงั้นหรือ?!
แล้ว "เกริกฤทธิ์ ทวีกาญจน์" ล่ะ??!! "ซิโก้" เอง ก็ต้องตอบคำถามต่อแฟนบอล รวมถึงคำถามที่ผมคาใจด้วยเช่นกันว่า ทำไมถึงไม่เลือกนักเตะด้วยฟอร์มการเล่นที่ดีที่สุดในเวลานั้นๆแฟนบอลไทยชั่วโมงนี้ เอาใจยากครับ อะไรที่ไม่พอใจ อะไรที่เขาเห็นว่าไม่เข้าใจ เขาก็มีสิทธิ์วิจารณ์ได้ (แบบไม่เกรียน) ใครกำลังฟอร์มสด และใครกำลังฟอร์มดร็อป ตอนนี้ถูกกล่าวขานไปทั่วว่าเอาอะไรมาเป็นตัวชี้วัด ถามว่าการที่เราพ่ายแพ้เกมนี้ เรายังมีลุ้นอยู่มิใช่หรือ แล้วจะเอาอะไรกันนักหนา ฟุตบอลยังเหลืออีก 1 เกม และเรายังได้อะเวย์โกล์กลับออกมาอีกด้วย ไม่น่ะ เราอย่าลงประเด็น!!
เราแพ้ แต่โอกาสยังมี และผมเองก็เชื่อว่าเกมนัดที่สองที่สนามราชมังคลากีฬาสถาน เราจะก้าวไปป้องกันแชมป์ไว้ได้แต่ประเด็นตอนนี้คือ ผู้เป็นนายใหญ่ต้องตอบคำถามจุดนี้ หรืออาจจะไม่ตอบก็ได้ ผมเองก็ไม่ก้าวล่วง และผมเองก็แค่สงสัยในมุมของแฟนบอลคนหนึ่งมันก็แค่คนขี้สงสัย บวกกับความรู้สึกว่ามันงงๆครับ มันงงว่าทำไมนักเตะที่ดีกว่าถึงไม่ได้รับโอกาสบ้าง มันก็เท่านั้นจริงๆครับ!!!