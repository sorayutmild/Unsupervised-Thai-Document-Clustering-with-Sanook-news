ชายชาวอุบลฯ ลืมทองรูปพรรณ หนัก 500 บาท กว่า 10 ล้าน บนแท็กซี่ ที่ตลาดสี่มุมเมือง หลังซื้อไปขายที่ จ.อุบลฯ ควานหาภาพจากวงจรปิด วอนแท็กซี่นำมาคืน
พ.ต.อ.นราเดช ทิพย์รักษ์ ผกก.สภ.คูคต จ.ปทุมธานี เปิดเผยว่า ได้มีชายอายุประมาณ 60 ปี เขาแจ้งความกับ สภ.คูคต ว่า ได้ลืมกระเป๋าใส่ทองคำรูปพรรณ น้ำหนักประมาณ 500 บาท มูลค่านับ 10 ล้านบาท ไว้บนรถแท็กซี่ สีชมพู โดยนั่งโดยสารมาจาก สี่แยกเอสเอบี มาลงที่ตลาดสี่มุมเมือง รังสิต โดยจำทะเบียนรถแท็กซี่ไม่ได้
ซึ่งผู้เสียหายให้การว่าจะนำทองคำไปขายที่ จ.อุบลราชธานี ร้านทองฝากซื้อกันมาหลายร้าน โดยนำเอาใบเสร็จการซื้อขายทองคำจากเยาวราชมาแสดงต่อตำรวจด้วย ซึ่งตำรวจได้เร่งหาภาพวงจรปิดจากจุดที่ผู้เสียหายระบุว่าผ่านมาอีกครั้ง
ล่าสุด ยังไม่พบรถแท็กซี่คันดังกล่าว ผู้เสียหายจึงวอนให้แท็กซี่นำทองคำมาคืนด้วย