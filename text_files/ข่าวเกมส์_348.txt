The sims 4
EA และ Maxis ประกาศเปิดตัวเกมส์ The Sims 4 ไปเมื่อเดือนสิงหาคมที่ผ่านมา แต่ยังไม่มีกำหนดการว่าจะออกมาให้เล่นในช่วงไหนของปี 2014 ล่าสุดทาง EA ได้ฟันธงประกาศออกมาแล้วว่า The Sims 4 จะไม่เสร็จให้เล่นกันจนกว่าจะถึงช่วงฤดูใบไม้ร่วงปลายปี 2014 แน่นอนแล้ว ซึ่งฤดูใบไม้ร่วงก็คือช่วงเดือนกันยายน-พฤศจิกายนนั่นเอง เรียกได้ว่าต้องรอกันไปอีกหนึ่งปีเต็มๆเลย จึงจะได้เล่นกัน
The Sims 4 มีการพัฒนาเพิ่มขึ้นจากภาคเก่าๆ นอกจากกราฟฟิกแล้ว ยังเน้นที่ระบบ Creation Tool ที่ผู้เล่นเลือกสร้างซิมส์ได้หลายแบบ ทั้งหน้าตา รูปร่างนิสัยจิตใจ ตัวซิมส์จะมีค่าความฉลาดและค่าอารมณ์ที่มีผลต่อเกมส์และการดำเนินเรื่อง ในการเล่น The Sims 4 จะไม่เหมือนภาคที่ผ่านมา  ตัวเลือกแต่ละอย่างที่คุณตัดสินใจจะมีผลต่อการดำเนินชีวิตของซิมส์คุณ  ซึ่งคุณจะเจอเนื้อเรื่องที่แตกต่างกันไปเวลาคุณเลือกเส้นทางชีวิตครั้งหนึ่ง  ทำให้เกมส์เหมือนกับชีวิตจริงๆมากขึ้นนั่นเอง  นอกจากนี้กราฟฟิกของเกมส์ก็ได้พัฒนาขึ้น มีทั้งระบบฟิสิกส์และ Emotion  เพิ่มความนึกคิดเป็นตัวของตัวเองให้ชาวซิมส์
แม้กว่าจะออกก็ปลายปีหน้า แต่ EA ก็เปิดให้จอง เกมส์ The Sims 4 แล้วตั้งแต่วันนี้ที่ http://www.thesims.com/ โดยจะมีชุดลิมิเต็ด และ DLC The Sims 4 Life เป็นของแถมให้ผู้สั่งจองด้วย
สรุป Features ใหม่ของ The Sims 4

New Sims สร้างชาวซิมส์ที่มีความฉลาด เป็นตัวของตัวเอง และแสดงออกทางอารมณ์ได้มากกว่าที่ผ่านมา
Intelligence  ชาวซิมส์แต่ละคนจะแสดงออกอย่างเป็นธรรมชาติมากกว่าที่ผ่านมา  มันจะไม่ใช่หุ่นยนต์ที่มีพฤติกรรมคล้ายกันหมดอีกต่อไป  แต่มีท่าทางและนิสัยเป็นตัวของตัวเอง อย่างท่าเดินจะต่างกัน ความชอบต่างกัน  แล้วแต่ว่าคุณจะเลือกมาแบบไหน
Emotional Depth ภาคนี้ซิมส์จะมีความรู้สึกและอารมณ์เป็นของตัวเอง  ระดับอารมณ์ของซิมส์จะส่งผลต่อซิมส์คนอื่นๆ ไม่ว่าจะเป็นการพูดคุย  เหตุการณ์ และอื่นๆ  แม้แต่เสื้อผ้าและเครื่องใช้ที่คุณเลือกก็ส่งผลต่ออารมณ์ของซิมส์ได้  และระบบอารมณ์นี้เองที่จะทำให้เรื่องราวของเกมส์หลากหลายขึ้น
New Creative Tools ฟังค์ชั่นการสร้างใหม่มากมาย  ทำให้คุณสนุกกับการสร้างมากขึ้น  มีความอิสระในการสร้างบ้านหรือต่อเติมบ้านมากกว่าเดิม
Vibrant Neighborhoods พบกับเหล่าเพื่อนบ้านที่มีชีวิตชีวา  ขึ้นกับทำเลที่ตั้งบ้านของคุณ  ซึ่งเพื่อนบ้านจะส่งผลต่อสีสันการใช้ชีวิตซิมส์คุณอย่างยิ่ง
Rich Rewards  ตัวเกมส์จะมีเป้าหมายต่างๆให้ซิมส์ของคุณได้ทำเพื่อให้สำเร็จตามเป้าหมายที่ กำหนด หากทำได้ก็จะมีรางวัลให้ และได้ปลดล็อค achievements
Share Your Creations  ฟีเจอร์แชร์การเล่นของคุณไปยังโซเชี่ยลเน็ตเวิร์คเช่น Facebook หรืออื่นๆ  ทุกครั้งที่คุณสร้างตัวละคร สร้างบ้าน หรือทำอะไรสำเร็จต่างๆ





