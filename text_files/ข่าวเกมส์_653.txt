
เอาเรื่องเลยทีเดียว สำหรับเกมใหม่ที่พึ่งเปิดตัวไปไม่นานมานี้อย่างเกม identity V เกมน้องใหม่ป้ายแดงจาก NetEase ที่เปิดตัวช่วง Open Beta ไปก่อนหน้านี้เปิดให้ดาวน์โหลดได้แค่ชาว iOS ก่อนเท่านั้น แต่ตอนนี้สามารถดาวน์โหลดได้ที่ Google Play สำหรับ Android แล้วอีกด้วย ซึ่งเกมนี้จะเป็นรูปแบบ เอาชีวิตรอดหนีตายจาก ฆาตกรหรือในเกมเรียกกันว่า Hunter โดยตัวเกมอารมณ์เหมือนเกมโคลนมาจาก Dead by Daylight ในแบบฉบับของมือถือ ดังนั้นผมก็ไม่พลาดที่จะพาไปชมรีวิวเกม identity V กันว่ามีอะไรน่าสนใจบ้าง

 
มาทำความรู้จักเกม identity V กันก่อน
identity V เป็นเกมแนวเอาชีวิตของค่าย NetEase Games ค่ายยักษ์ใหญ่จากประเทศจีนที่ได้เปิดตัวในเวอร์ชั่น Global ทั้งระบบ Android และ iOS ไม่นานมานี้ในช่วง Open Beta ซึ่งถ้าจะให้พูดโดยรวมตัวเกมจะเหมือนเกมโคลนของ Dead by Daylight พอสมควรแต่ตัวเกมก็ยังมีส่วนอื่นที่เพิ่มเติมและพัฒนาต่อให้มีความแตกต่างจากเกมเดิม และที่สำคัญ ภาพกราฟิกของตัวเองส่วนตัวผมชอบมากกว่า Dead by Daylight อีกเพราะมันรู้สึกสายดาร์กดี มันก็แล้วแต่สไตล์ของคนด้วยละนะ

 
ระบบ Gameplay
ก่อนอื่นผมจะพูดถึงระบบ Gameplay ของเกม identity V นี้ก่อนเลย โดยตัวเกมจะออกเป็น 2 แบบใหญ่ๆ คือ Hunter กับ Survivor ซึ่งทั้ง 2 อย่างนี้จะมีวิธีและรูปแบบการเล่นที่แตกต่างกันออกไป เอาเป็นว่าเดียวเราจะพาเพื่อนไปดูทีละแบบเลยว่าเล่นอย่างไร
 
Hunter

สำหรับ Hunter หรือ Killer ภายในเกม identity V ณ ตอนนี้จะมีให้เลือกทั้ง 4 ตัวละครด้วยกันได้แก่ Hell Ember, The Ripper, Smiley Face และ Gamekeeper ซึ่งตัวละครแต่ละตัวก็จะมีความสามารถที่แตกต่างกันออกไป ยกตัวอย่างเช่น Hell Ember สกิลของเขาจะสามารถวางตุ๊กตาไว้ในตำแหน่งไหนก็ได้ภายในแผนที่ แล้วเมื่อเรากด สกิลอีกหนึ่งครั้ง ตัวละครของเราจะวาร์ปไปที่ ที่วางตุ๊กตาไว้นั่นเอง ดังนั้นแล้วการที่เราจะเล่น Hunter  เป็นหลักผมแนะนำว่าให้หาตัวละครที่ถูกใจก่อน แล้วก็ศึกษาวิธีการใช้ทักษะของตัวนั้นให้คล่องแล้วคุณจะสามารถล่า Survivor ได้อย่างสบายๆ  โดยหน้าที่หลักของ Hunter ก็เพียงไล่ล่า Survivor โดยการที่ฟันให้โดนเป็นจำนวน 2 ครั้ง แล้วนำไปไว้บนเก้าอี้แล้วรอเวลาแค่นั้น แต่ตอนเล่นจริงๆ มันจะมีอุปสรรคคอยขัดขวางอยู่ตลอดเวลาดังนั้นคุณต้องมีการวางแผนและใจเย็นๆ อย่าหัวร้อนเด็ดขาด
 
Survivor

สำหรับทางด้าน Survivor หน้าที่หลักของคุณคือหาทาง ออกจากสถานที่สุดสยองนี้ให้ได้ ซึ่งเราจำเป็นต้องซ่อมเครื่องส่งสัญญาณให้ครบ 5 อันแต่เราไม่ได้ทำคนเดียวหลอกนะเราจะมีเพื่อนร่วมชะตากรรมรวม 4 คนด้วยกันดังนั้นแล้วการร่วมมือกันถือเป็นสิ่งสำคัญที่สุด แต่ Survivor ก็ไม่ได้มีแค่การซ่อมเครื่องส่งสัญญาณอย่างเดียวหลอกนะ เพราะตัวละครแต่ละตัวก็มีความที่แตกต่างกันเช่นเดียวกับ Hunter ดังนั้น Survivor 4 คนก็เลือกตัวละครก็ถือว่าเป็นสิ่งที่ต้องคิดเหมือนกันนะ เพื่อการเล่นที่ง่ายยิ่งขึ้น
 

ถ้าเพื่อนๆ ที่กำลังหาเกมใหม่ๆ เล่นอยู่ตอนนี้ identity V เป็นอีกหนึ่งตัวเลือกที่ไม่เลว หลายๆ คนอาจจะคิดมันก็เหมือนกับ Dead by Daylight นั่นแหละ แต่เดียวก่อนภายในเกมมีอะไรมากกว่านั้นอีก มีทั้งการสะสมชุด Skin หรือแม้กระทั่งของตกแต่งตัวละคร สัตว์เลี้ยงก็มีให้เพื่อน สามารถหาสะสมได้ และที่สำคัญมีระบบเก็บ Rank อีกด้วยเพื่อวัดความสามารถในตัวคุณ
 



 
 
ดาวน์โหลดเกม Identity V
