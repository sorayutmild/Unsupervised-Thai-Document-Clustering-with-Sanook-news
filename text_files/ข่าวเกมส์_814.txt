สวัสดีเพื่อน ๆ ชาว RoV ที่น่ารักทุกคน บอกเลยว่าไม่นานมานี้ เกิดเหตุการณ์ในเรื่องของผู้ไม่ประสงค์ดี ที่ทำการ Hack ไอดีของผู้เล่นต่าง ๆ จน Garena RoV Thailand ต้องออกโรงมาแนะนำให้ผู้เล่น เพิ่มการป้องกันเป็นการด่วน และเหตุการณ์ล่าสุด Hacker ก็ได้ทำการสวมรอย Streamer และนักพากย์ชื่อดังอย่าง " ใจร้าว " เพื่อไปทำการแอบอ้างเป็นตัวเขา เพื่อไปหลอกลวงคนทั่วไปด้วย

เสริมการป้องกันและอ่านเพิ่มเติมได้ที่นี่ RoV อันตราย Garena เสริมระบบป้องกัน Hack ID อย่าหลงกล มิจฉาชีพ !!


ซึ่งทาง JAI RAW หรือ ไมค์ ศุภพงษ์ เกียรตินภาลัย Streamer ชื่อดังได้ออกมาเคลื่อนไหวในทันทีที่ทราบ และฝากเตือนภัยหลังโดนมือ Hack ID RoV แอบอ้างเป็นเขา และทักแฟนคลับแจกคูปองในเกม โดยประกาศพร้อมเอาผิดคนมือ Hack และดำเนินตามกฎหมายซึ่งเจ้าตัว  " ใจร้าว " ก็ออกอาการหัวเสียพอสมควร

" ใจร้าว " โดนสวมรอย จนถูกผู้เสียหายเข้าใจผิด
โดยตัว " ใจร้าว " ได้โดนมือ Hack ID ในเกม RoV แบบไม่รู้ตัวเลย ซึ่งกว่าจะรู้ผู้ก่อเหตุก็ได้สร้างความเสื่อมเสียไปแล้ว ด้วยวิธีการการทักไปหาลูกเพจของ " ใจร้าว " เพื่อสวมรอยและทำท่าทีจะแจกคูปอง จำนวน 1,000 ให้กับสมาชิกถึง 3 คน ก่อนที่ " ใจร้าว " จะถูกประจานจาก ผู้เสียหายที่เข้าใจผิดว่าผู้ที่มาหลอกนั้นคือ " ใจร้าว " ตัวจริง..แต่กลับเป็นเรื่องเข้าใจผิดเพราะ " ใจร้าว " ตัวจริงก็ไม่ได้รู้เรื่องด้วย

ล่าสุด " ใจร้าว " ได้ออกมาชี้แจงความจริงเกี่ยวกับประเด็นที่เกิดขึ้นผ่านทางช่องทาง Fan Page ส่วนตัว
ด่วน!! ตอนนี้ไอดี RoV หลักของผมโดน Hack นะครับ ใครเจอผมทักไปท้า 1-1 จะแจกคูปอง หรือทักไปพยายามขอ ID และ Password ห้ามตอบทุกกรณีนะครับไม่งั้น ID บินได้เลยนะ ฝากแชร์เตือนกันเยอะ ๆ ด้วยนะครับ โคตรกำหมัด กำหมัดเชี่ย ๆ จับได้เจอกันโรงพัก ดำเนินตามกฎหมายแน่นอนครับ ทำแบบนี้กับลูกเพจหรือคนติดตามกูเฉย " ใจร้าว " กล่าว..เอาเป็นว่าพวกเราก็อย่าละเลยนะครับ ตัวอย่างมีให้เห็นแล้ว เสียเวลาทำการเสริมความปลอดภัยไว้จะดีกว่าครับ 