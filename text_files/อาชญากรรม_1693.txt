"อัจฉริยะ" ไลฟ์ถึงคดีการเสียชีวิตของ "ลันลาเบล" บอกให้สังคมคอยลุ้นข่าวดีในสัปดาห์หน้าที่จะถึงนี้ ย้ำกรณีนี้ไม่ได้มีคนผิดแค่คนเดียว เตรียมเปิดโฉมหน้าใครใส่นาฬิกาสีทอง
(21 ก.ย.) กรณีการเสียชีวิตเป็นปริศนาของ น.ส.ธิติมา หรือ "ลันลาเบล" พริตตี้สาววัย 25 ปี ยังคงได้รับความสนใจต่อเนื่องจากสังคม ที่ยังรอคอยถึงรูปคดีและการได้รับโทษของผู้ที่กระทำผิดในเหตุการณ์เกิดขึ้น ขณะที่เจ้าหน้าที่ตำรวจก็กำลังเร่งสืบสวนระหว่างรอผลดีเอ็นเอมาชี้ชัด เช่นเดียวกับ นักวิชาการและผู้เชี่ยวชาญต่างออกมาวิเคราะห์ถึงคดีนี้
ล่าสุด นายอัจฉริยะ เรืองรัตนพงษ์ ประธานชมรมช่วยเหลือเหยืออาชญากรรม ได้ไลฟ์ผ่านเฟซบุ๊ก ชมรมช่วยเหลือเหยื่ออาชญากรรม กล่าวถึงความคืบหน้าในคดีดังกล่าว โดยระบุว่า ในวันจันทร์ที่จะถึงนี้น่าจะมีข่าวดีของคดีนี้ โดยเชื่อว่าจะมีการแจ้งข้อกล่าวหากับกลุ่มผู้ที่เกี่ยวข้องทั้งหมดได้ ไม่ใช่แค่เพียงผู้ต้องสงสัยคนเดียวเท่านั้น
>> เพจดังจับโป๊ะแก๊งปาร์ตี้ มือปริศนาลูบไล้หน้า "ลันลาเบล" คนลวนลามไม่ได้มีแค่ไออุ่น
นายอัจฉริยะ ยังได้ขยายความว่า จากข้อมูลหลักฐานที่มีในขณะนี้ นับตั้งแต่การจัดหาพริตตี้สาว การมอมเหล้า ล่วงละเมิดทางเพศ และประเด็นเรื่องนาฬิกาที่กำลังเป็นที่จับจ้องสงสัย เป็นการสื่อที่แฝงความหมายว่า ไม่ใช่แค่มีเพียง นายรัชเดช คนเดียวเท่านั้นที่เกี่ยวข้องกับคดีนี้ โดยภาพหลักฐานทั้งหมดส่งมอบให้ตำรวจแล้ว และพอจะทราบเบาะแสว่าใครใส่นาฬิกาสีทองเรือนนั้นแล้วด้วย
ทั้งนี้ นายอัจฉริยะ ยืนยันว่า คดีนี้ผู้กระทำผิดไม่ใช่แค่คนเดียวอย่างแน่นอน และยังสามารถแตกยอดเป็นข้อหาความผิดอื่นๆ ได้อีก โดยเฉพาะการล่วงละเมิดทางเพศ ที่ตอนนี้มีเบาะแสผู้เสียหายอย่างน้อย 2 คนแล้ว หากจัดการกับกลุ่มแก๊งขบวนการนี้ได้ อาจจะเป็นการเปิดโปงกลุ่มพวกที่ใช้ผู้หญิงที่ระบายความใคร่ส่วนตัว ที่แน่นอนว่าผิดกฎหมายอย่างแน่นอน
>> อ่านทุกประเด็นข่าว "ลันลาเบล" 
