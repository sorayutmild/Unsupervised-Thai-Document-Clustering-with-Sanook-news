มกราคม เดือนแรกของปีเป็นเดือนที่ต้องดูแลเล็กน้อย เพราะราศีของคุณเป็นราศีที่มีความเครียดและความกดดันหลายอย่างคุณจะถูกตั้งเป้าในการทำงานเอาไว้สูงมากในเดือนนี้ซึ่งบางเรื่องอาจจะทำไม่ได้ บางเรื่องต้องอาศัยความพยายามมากขึ้นกว่าเดิมหลายเท่าตัว จึงเป็นเดือนที่ต้องระมัดระวัง จะมีสิ่งที่ทำให้อึดอัดใจในการทำงาน บางคนอาจจะได้เปลี่ยนงาน หรือบางคนอาจจะเปลี่ยนงานไปแล้วตั้งแต่ปลายปีที่ผ่านมาแล้วก็ได้นอกจากนี้ คุณอาจจะมีความไม่ลงตัวในจังหวะของการทำงาน เช่น เราพูดไปอย่างหนึ่ง แต่คนฟังไปฟังอีกแบบหนึ่ง หรือบางทีเอกสารข้อตกลงสัญญาบางอย่างผิดพลาด ไม่เป็นไปอย่างที่เราต้องการก็มีสิทธิ์จะเกิดขึ้นได้ หรือแม้กระทั่งในเรื่องของความรัก เรื่องส่วนตัว ในเดือนนี้จะมีความเครียดเกิดขึ้น หรือมีเหตุการณ์ที่ทำให้เข้าใจผิดต่อกันมากยิ่งขึ้นโดยรวมแล้วดูเหมือนว่าจะมีหลายเรื่องเข้ามาแต่ถ้าเดือนนี้คุณเดินทางเยอะ ได้ไปพบปะเจอผู้คนในที่แปลกถิ่น ภาษาดวงเขาบอกว่า จะเป็นการแก้เคล็ดเรื่องความวุ่นวายได้ หรือการทำงานในลักษณะของการเป็นเบื้องหลังในเดือนนี้ก็เป็นสิ่งที่ดี จะช่วยลดปัญหาที่จะเกิดขึ้นได้
กุมภาพันธ์ เดือนนี้เป็นเดือนแห่งการเจรจา ใครอยากทำธุรกิจ เจรจาติดต่อค้าขายสมัครงาน ถือว่าเป็นเดือนที่ดีโอกาสที่จะได้เงินได้โชค มีรายได้พิเศษ รายได้จรที่มากยิ่งขึ้นนั้นก็มีสิทธิ์จะเกิดขึ้นได้ และเดือนนี้ยังเป็นเดือนที่หลายคนได้เริ่มต้นงานใหม่ด้วย อาจจะมีการเปลี่ยนตำแหน่ง เปลี่ยนเจ้านาย หรือบางคนย้ายที่ทำงาน ช่วงเดือนนี้ถือเป็นจังหวะที่ดีด้วยเช่นเดียวกันนอกจากนี้เดือนนี้ยังเป็นเดือนแห่งความรัก ใครกำลังรอลุ้นข่าวดีในเรื่องของความรัก การเริ่มต้นชีวิตคู่หรือเจอคนใหม่ ๆ ที่จะเข้ามาในชีวิตของคุณในเดือนนี้ก็เป็นโอกาสที่จะมีลุ้นได้สละโสดด้วย
มีนาคม เดือนนี้เด่นในเรื่องการเงินและโชคลาภมีโอกาสที่จะได้เงินได้โชคมีรายได้พิเศษเข้ามาหลายทาง ใครติดขัดในเรื่องปัญหาหนี้สินก็จะเคลียร์กันได้อย่างลงตัว หรือบางทีโชคทางด้านอสังหาริมทรัพย์ การซื้อขายที่ดิน หรือของชิ้นใหญ่ ๆ ราคาสูง ๆ ก็ถือว่าอยู่ในจุดที่ดีด้วยเช่นเดียวกันรวมไปถึงในเรื่องของการทำงาน ต้องบอกว่าในช่วงจังหวะเดือนมีนาคมนั้นเป็นช่วงที่คุณสามารถที่จะลงทุน เริ่มต้น หรือสิ่งที่ทำไปแล้วก็จะได้รับผลตอบรับ ผลกำไร ถือเป็นเดือนที่มีข่าวดีเข้ามาหลายทาง
เมษายน เดือนเมษายนเป็นเดือนที่เข้าสู่ปีใหม่ในแบบไทยและเป็นการเปลี่ยนในทางที่ดีขึ้นสำหรับดวงของราศีคุณด้วย ในเชิงของการโยกย้าย ใครอยากจะไปอยู่อีกจังหวัด อีกสาขาหนึ่ง หรือใครอยากจะเรียนอยากจะศึกษาต่อ หรือแม้กระทั่งสมัครงานในที่ใหม่ ๆถ้าหากคุณอยากหาโอกาสให้กับตัวเอง เดือนนี้เป็นช่วงที่ส่งผลดีสำหรับคนที่เป็นเจ้าของธุรกิจการค้าขายมีโอกาสจะได้รับเงิน ได้รับผลตอบแทนที่ดีตามมาด้วยนอกจากนี้เรื่องของการเดินทางติดต่อก็ส่งผลดีคุณเป็นราศีที่จะได้รับความช่วยเหลือจากเพื่อนผู้หลักผู้ใหญ่ ช่วยแนะนำในเรื่องหน้าที่การงาน หรืออาจจะทำให้เกิดลูกค้า หรือความก้าวหน้าที่ดีในเรื่องงานที่มากยิ่งขึ้นได้ด้วย
พฤษภาคม เดือนนี้ต้องระวังความวุ่นวายภายในบ้าน จังหวะดวงดาวเรื่องญาติพี่น้องคนในครอบครัว ปัญหาจุกจิกจะเกิดขึ้น แต่ถ้าใครต่อเติมซ่อมแซมบ้านใหม่ในช่วงนี้ก็จะเหมือนเป็นการแก้เคล็ด ถ้าใครไม่ทำอะไรเลยก็อาจจะมีของแตกหัเสียหาย มีปัญหาวุ่นวายเกี่ยวกับความเจ็บป่วยของญาติผู้ใหญ่ภายในบ้านในช่วงเดือนนี้ ดังนั้นต้องเอาใจใส่ให้มากขึ้นสำหรับใครเป็นเจ้าของธุรกิจ ขอให้ระมัดระวังปัญหากับหุ้นส่วน อาจจะมีข้อขัดแย้ง หรือมีความเห็นที่ไม่ลงรอยกัน หรือบางคนอาจจะเปลี่ยนหุ้นส่วนใหม่ในช่วงเดือนนี้ได้ด้วย
มิถุนายน เดือนนี้เป็นเดือนที่ต้องดูแลเรื่องความรักอยู่บ้างเพราะเป็นช่วงที่ไม่ค่อยลงตัว อาจเป็นเพราะชีวิตคุณเหนื่อย ยุ่ง ต้องทำอะไรหลายอย่าง ไม่ค่อยมีเวลาเอาใจใส่หรือดูเรื่องความรักเท่าไหร่ระวังอาการงอนกัน หรือประชดประชันกันในช่วงเดือนนี้ เพราะอาจจะเกิดขึ้นได้ง่าย และต้องดูแลปัญหาเรื่องบริวารลูกน้อง บุตรหลาน อาจจะมีปัญหาจุกจิกกวนใจมาสู่ตัวเรา หรือทำให้เราเกิดเรื่องที่เสื่อมเสียชื่อเสียง เช่น ไปก่อเรื่องไว้ หรือขับรถเฉี่ยวชนคนอื่น คุณต้องดูแลเอาใจใส่และตรวจสอบสิ่งต่าง ๆ ด้วยตัวเองอย่างใกล้ชิดให้มากขึ้น
กรกฎาคม เดือนนี้ต้องพยายามให้กำลังใจกัน เพราะราศีของคุณเป็นราศีที่เจอกับความผันผวน ความวุ่นวายและจะมีเรื่องทำให้เราท้อแท้หมดกำลังใจได้ง่าย เหมือนกับชีวิตมีความติดขัดหลายอย่าง ไม่ว่าจะเป็นเรื่องอุปสรรคปัญหา ศัตรู คนที่ไม่ค่อยชอบหน้าเรา ทำให้บั่นทอนได้ รวมไปถึงบางครั้งเราอาจจะได้ยินเรื่องแรง ๆ คำพูดคำนินทาบางอย่าง ดังนั้นเรื่องกำลังใจถือเป็นเรื่องสำคัญในช่วงนี้สิ่งที่เป็นปัญหาอีกอย่างหนึ่ง คือราศีของคุณอาจจะมีเรื่องจุกจิกหยุมหยิมกับความรักเข้ามาในช่วงเดือนนี้ พอตัวเราเครียดและไม่มีคนใกล้ตัวมาช่วยส่งเสริม อาจจะยิ่งทำให้เกิดความท้อแท้ได้มากยิ่งขึ้น
สิงหาคม เดือนนี้เป็นเดือนที่ดวงดาวกระจายอยู่ในมุมที่ดีสำหรับราศีของคุณ ซึ่งจะทำให้ชีวิตมีความมั่นคงมากยิ่งขึ้นไม่ว่าจะเป็นเรื่องหน้าที่การงาน ได้รับผลตอบรับที่ดีจากงานที่เคยทำไปแล้ว หรือหลายคนอาจจะกำลังเริ่มต้นทำธุรกิจอะไรใหม่ ๆ อยู่ในช่วงนี้ก็จะเริ่มมีข่าวดีเข้ามาด้วย หรืออาจจะมีโอกาสวางแผนสำหรับการขยับขยายได้ด้วยเช่นเดียวกัน หรือแม้กระทั่งในเรื่องการเจรจาต่อรอง สมัครงาน สอบสัมภาษณ์ หรือการเรียนการศึกษาต่อ ก็ล้วนแล้วแต่อยู่ในจุดที่ดีดังนั้น เดือนนี้เป็นเดือนที่น่าจะเหมาะสำหรับการเคลียร์ปัญหาต่าง ๆ หรือแม้กระทั่งการเริ่มต้นวางแผน เพื่อให้เกิดลู่ทางใหม่ๆ สำหรับชีวิตหลังจากนี้ ปน็ ตน้ ไป
กันยายน เดือนนี้ต้องเตือนเรื่องทรัพย์สิน เงินทอง อาจจะสูญหาย ตกหล่น ถูกขโมยหรือบางทีอาจจะเป็นความซุ่มซ่ามสะเพร่าของตัวเราเอง ดังนั้นช่วงเดือนนี้ต้องระมัด-ระวังของ ให้คุณดูแลตรวจสอบปัญหาการเงินต่าง ๆด้วยตัวเอง บางทีการฝากเงินกับใครไว้ ฝากใครทำธุระเรื่องเงิน ๆ ทอง ๆ อาจจะทำให้เกิดความวุ่นวายมาถึงตัวเราได้อีกเรื่องหนึ่งที่ต้องระวังคือปัญหาในเชิงสุขภาพคุณเป็นราศีที่จะเจ็บป่วยด้วยโรคเกี่ยวกับทางเดินหายใจ มีอาการภูมิแพ้ ไข้หวัด ในช่วงเดือนกันยายนเป็นเดือนที่ต้องดูแลให้มากยิ่งขึ้น
ตุลาคม ช่วงเดือนนี้เป็นเดือนแห่งการเปลี่ยนแปลง ชีวิตคุณจะวุ่นวายมาก อาจจะย้ายงานเปลี่ยนเจ้านาย หรือบางคนมีการเริ่มต้นธุรกิจใหม่หลายอย่าง แต่จังหวะของดวงดาวค่อนข้างจะแรง จนทำให้คุณรู้สึกว่าไม่ได้มีข่าวดีอะไรเข้ามาเลย แต่ความเป็นจริงแล้วราศีของคุณเป็นราศีที่จะมีโอกาสในการได้เริ่มต้นหรือมีความสำเร็จรออยู่ในอนาคตข้างหน้าแน่นอน เพียงแต่ในช่วงเดือนนี้เป็นเดือนที่ต้องใจเย็น ๆ และค่อย ๆ ดูแล ค่อย ๆวางแผนกันต่อ หรืออาจจะรอให้พ้นจากช่วงนี้ไปก่อนพอดวงดาวนิ่งกว่านี้ก็จะมีข่าวดีตามมาข้อควรระวังคือการถูกเปลี่ยน ยกเลิกแก้ไข สิ่งที่วางแผนไว้ไม่เป็นไปตามที่คิด มีเรื่องจุกจิกหยุมหยิมกวนใจหลายอย่าง อาจจะเป็นเพราะคุณเพิ่งย้ายงานหรือมีการเปลี่ยนแปลงนโยบาย ทีมงาน ผู้บริหารก็ต้องอาศัยการปรับตัวสำหรับการทำงานให้มากยิ่งขึ้น
พฤศจิกายน เดือนนี้เป็นเดือนที่ต้องไปตรวจสุขภาพ เจาะเลือดทำฟัน เพราะดวงแรงมากจะเป็นเดือนที่คุณใจร้อนวู่วาม เพราะมีพลังของธาตุไฟเข้ามา ซึ่งจะส่งผลทำให้มีปัญหาในเรื่องของอุบัติเหตุการเจ็บเนื้อเจ็บตัว ปัญหาในเรื่องสุขภาพ โรคภัยไข้เจ็บก็จะเกิดขึ้น แนะนำว่าคุณควรจะหาโอกาสไปทำบุญเยอะ ๆ อาจสร้างกุศลเกี่ยวกับโรงพยาบาลคนเจ็บคนป่วย มูลนิธิ จะถือเป็นการแก้เคล็ดที่ดีแต่ดวงดาวในเดือนนี้ไม่ได้แย่อย่างเดียว เป็นเดือนที่คุณจะมีโชคลาภเข้ามาด้วย บางคนได้เงิน ถูกรางวัลได้โชคหรือได้อะไรมาโดยไม่คาดฝันในรูปแบบของขวัญเครื่องราง สิ่งศักดิ์สิทธิ์ ถือว่ามีสิ่งดี ๆ รออยู่ด้วยเช่นเดียวกัน
ธันวาคม เดือนส่งท้ายปีเป็นเดือนที่ทุกอย่างค่อยๆ คลี่คลายไปในทิศทางที่เป็นบวกอุปสรรคปัญหาในการทำงานลดน้อยลง คุณจะเริ่มเห็นแนวทางที่ดีของปีหน้ามากยิ่งขึ้น ถ้าหากคุณอยากวางแผนเริ่มต้นทำธุรกิจ ในปีหน้าก็จะมีโอกาสและข่าวดีเข้ามา ส่วนใครที่ตั้งใจอยากจะเปิดร้านหรือลงทุนอะไรใหม่ ๆ ก็สามารถเตรียมตัวและคิดแผนงานในช่วงเดือนนี้ได้ รวมไปถึงเรื่องของการเงินด้วย ราศีคุณอาจจะเป็นราศีที่ต้องใช้เงินเยอะ แต่บางทีเป็นการใช้เงินไปกับการซื้อที่อยู่อาศัย อสังหาริมทรัพย์หรือเตรียมลงทุนทำธุรกิจใหม่ อะไรที่เคยเป็นปัญหามาก่อนหน้านี้ ในเดือนนี้จะคลี่คลาย รวมไปถึงเรื่องความรัก ใครที่ยังเป็นโสดอยู่ โอกาสที่จะได้พบได้เจอ ได้เริ่มต้นความรักครั้งใหม่ ๆ ก็มีเข้ามาให้ลุ้นในช่วงเดือนนี้ด้วย