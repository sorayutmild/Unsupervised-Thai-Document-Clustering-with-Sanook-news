
พยากรณ์รายปี มกราคม – ธันวาคม 2559 ราศีพฤษภ 14 พ.ค.-13 มิ.ย.

มกราคม   ในเดือนนี้อย่าไว้ใจทางอย่าวางใจคนมากนักนะคะ จะทำให้คุณต้องเสียใจ หรือผิดหวังเพราะความจริงใจที่คุณมีให้ต่อคนรอบข้าง สิ่งที่มุ่งหวังไว้ในเดือนนี้มีเหตุต้องคลาดเคลื่อนไปบ้าง แต่ก็จะเข้ามาล่าช้าไม่เป็นไปตามหมายกำหนดการที่ได้วางไว้ ระวังจะถูกคนกล่าวร้ายทำให้เสียชื่อเสียง และได้รับความไม่เป็นธรรม แต่หากคุณไม่วู่วามคุณจะสามารถควบคุมสถานการณ์ไว้ได้ในที่สุดค่ะ
กุมภาพันธ์   ในเดือนนี้มีความสุขสมหวังดีมีมิ่งมงคลบางอย่างเกิดขึ้นกับชีวิต สิ่งที่ได้อธิษฐานจิตไว้กำลังจะเกิดขึ้นตามที่คุณได้ขอพรไว้ แต่ที่เด่นเห็นจะเป็นเรื่องของความรักที่มีความอบอุ่นเป็นที่สุด ค่ะ
มีนาคม   คุณจะมีเกณฑ์การเดินทางไกล และมีความสำเร็จดีในด้านการงาน การเงิน และความรัก ผู้ชายผิวสองสี  รูปร่างสันทัด ไม่อ้วน ไม่ผอม ไม่สูง ไม่เตี้ย ใจดี มีความจริงใจต่อผู้อื่น จะนำพาความสุขใจมาให้คุณในเดือนนี้ค่ะ
มีนาคม   เป็นเดือนที่ขอให้คุณตั้งอกตั้งใจทำดีต่อไปอย่าย่อท้อ อย่ารีรออะไรอีก ความสำเร็จที่คุณตั้งเป้าหมายไว้กำลังรอคุณอยู่ข้างหน้า จะมีโชคลาภฟลุค หรือได้พบกับความรักความพอใจความสุข เป็นเดือนที่มีโอกาสดีมากในความพยายาม และได้รับผลสำเร็จค่ะ

เมษายน  ขอให้คุณระวังปัญหาในเรื่องของความขัดแย้งทางด้านคำพูด และความคิดกับคนใกล้ตัว  รวมถึงระวังในเรื่องของอุบัติเหตุเล็ก ๆ น้อย ๆ จากยวดยานพาหนะ และของร้อนของมีคมไว้ด้วยนะคะ ไปทำบุญต้อนรับปีใหม่เพื่อจะได้มีแต่สิ่งที่ดีเข้ามาค่ะ 

พฤษภาคม    คุณจะมีความก้าวหน้าในหน้าที่การงานสูงขึ้นไปอีก  และการงานที่คุณทำนั้นถือว่าตรงกับความสามารถถ้าพูดง่าย ๆ ก็คือ ถูกโฉลกค่ะ คุณจะได้รับประสบการณ์ในการทำงานแบบหาซื้อที่ไหนไม่ได้  มีคนให้ความเคารพนับถือ มีเกียรติในทุกหนแห่งค่ะ   

มิถุนายน  ในเดือนนี้คุณต้องพยายามหลีกเลี่ยงความขัดแย้งอย่างรุนแรงกับทุกคน ไม่ละเว้นว่าจะเป็นเพื่อนฝูงที่ทำงาน หรือญาติพี่น้อง เพราะจะเป็นช่วงที่คุณมีอารมณ์หงุดหงิดง่าย ฉุนเฉียว เข้าใจยาก ทำใจให้เย็น ๆ ปล่อยวางกับทุกอย่างรอบๆ ตัว แล้วจะดีขึ้นค่ะ
กรกฎาคม  เดือนนี้คุณจะได้รับของขวัญที่มีค่ามาก และได้รับความคุ้มครองจากสิ่งศักดิ์สิทธิ์  หากมีเวลาไปวัด ไปโบสถ์ขอศีลขอพร คุณจะสมหวังในสิ่งที่ปรารถนา ก็สุดแล้วแต่ว่าจะปรารถนาในด้านใดนะคะ การงาน การเงิน ความรัก สุขภาพ ครอบครัว อย่างใดอย่างหนึ่งคุณจะสมหวังอย่างเหลือเชื่อค่ะ 

สิงหาคม      คุณจะได้รับสิ่งใหม่เข้ามาในชีวิต ไม่ว่าจะเป็นงานใหม่ เพื่อนใหม่ หรือคนรู้ใจ แต่ว่าที่เด่นมากจะเป็นในด้านของการงานมากกว่า มีโอกาสที่ดีในการรับหน้าที่ใหม่ หรือได้รับผิดชอบงานเพิ่มขึ้น มีความก้าวหน้าที่ดีมากค่ะ
กันยายน    คุณจะทำงานอย่างหนักในเดือนนี้ จนไม่มีเวลาให้กับผู้อื่น จะมีงานล้นมือ หาคนช่วยไม่ได้ และต้องลุยเองทั้งหมด แต่คนจะได้รับความสำเร็จอย่างงดงามค่ะ

ตุลาคม   ในเดือนนี้หากคุณทำสิ่งที่ดีมาตลอด สิ่งที่ดี ๆ นั้นจะมาตอบสนองคุณ หากคุณเคยทำในสิ่งที่ไม่ดีไว้สิ่งนั้นก็จะมาสนองคุณเช่นกัน ให้ทำบุญตักบาตร ทำทานไว้ให้มาก ๆ นะคะ จะได้ช่วยให้ทุกสิ่งที่หวังไว้พอจะเป็นไปได้ในเดือนนี้ค่ะ

พฤศจิกายน   คุณจะมีความสุขสมบูรณ์ดีมาก  ๆมีการเฉลิมฉลองต้อนรับการเริ่มต้นใหม่ในสิ่งใหม่เช่นกัน คุณจะมีความรู้สึกนึกคิดถึงสิ่งใดก็แล้วแต่จะเกิดขึ้น และเป็นจริงตามลางสังหรณ์นั้น แต่เป็นสิ่งที่ดีมากกว่านะคะ  จะได้รับข่าวจากทางไกล หรือต้องเดินทางไกลในเดือนนี้ค่ะ


ธันวาคม   ในเดือนนี้คุณจะได้พบความสำเร็จที่คุณลงทุนลงแรงมาทั้งปี จะได้รับความสนับสนุนจากผู้ใหญ่ และได้รับข่าวดีทางด้านการเงิน  มีความก้าวหน้า และได้รับความนิยมชมชอบจากทุก ๆ ฝ่าย ขอแสดงความยินดี และขอสวัสดีปีใหม่ล่วงหน้าค่ะ

<< เช็คดวงราศีอืนๆ คลิกที่นี่ >>