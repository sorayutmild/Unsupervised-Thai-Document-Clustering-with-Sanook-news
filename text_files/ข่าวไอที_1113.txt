แปลกแต่จริง! สาวญี่ปุ่นถูกจับกุมข้อหาขายไฟล์สามมิติสำหรับพิมพ์อวัยวะเพศ
ด้วยความที่วงการพิมพ์สามมิติถูกนำมาสู่ผู้ใช้ทั่วไปอย่างกว้างขวางขึ้น ในปัจจุบัน จึงทำให้มีการนำไปใช้ในวงการต่างๆ แม้วงการแพทย์ยังมีการพิมพ์อวัยวะเทียมไปทดสอบกันบ้างแล้ว

เมื่อพูดถึงอวัยวะเทียม คนคงนึกถึงมือเทียม หรือแบบล้ำสมัยหน่อยก็เป็นอวัยวะภายในร่างกายอย่างหลอดเลือด แต่ดูเหมือนจินตนาการของมนุษย์จะบรรเจิดได้มากกว่าแค่นั้น หลังจากได้เข้าจับกุมสาวญี่ปุ่นวัย 42 ปี ซึ่งต้องสงสัยว่าขายไฟล์สามมิติสำหรับพิมพ์อวัยวะเพศของตัวเอง

Megumi Igarashi หรือที่รู้จักกันในชื่อ Rokudenashi-ko ที่เรียกตัวเองว่าเป็นศิลปินช่องคลอด บอกกับตำรวจว่าไฟล์สามมิติอวัยวะเพศนั้นไม่ได้เป็นวัตถุอนาจาร และพยายามอธิบายว่านี่คืองานศิลปะอย่างหนึ่ง โดยอ้างถึงงานที่ผ่านมาของเธออย่างการนำอวัยวะเพศหญิงไปทำเป็นเรือ เคสมือถือ และของประดับต่างๆ (ดูได้ท้ายข่าว) ซึ่งเธอบอกว่าที่ทำแบบนี้เพราะต้องการให้พูดถึงอวัยวะเพศได้อย่างสบายขึ้น แทนที่จะมองเป็นเรื่องลามก
แม้จะดูไม่น่าเชื่อ แต่ Igarashi ก็สามารถทำเงินได้จากการขายงานศิลป์ของเธอมากกว่า 1 ล้านเยนด้วยกัน (ประมาณ 300,000 บาท)
ที่มา - 3DPrint
สามารถเข้าไปดูคลิปได้ที่: http://3dprint.com/9184/3d-printed-genitals-arrest

ขอบคุณเนื้อหา และภาพประกอบบทความโดย: Blltz 
