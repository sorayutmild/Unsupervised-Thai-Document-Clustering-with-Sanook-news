     หากมองข้ามตำแหน่งทางการเมืองแล้ว 'ร.ต.อ. เฉลิม อยู่บำรุง' ซึ่งปัจจุบันดำรงตำแหน่งรักษาการณ์รัฐมนตรีว่าการกระทรวงแรงงาน ก็ถือเป็นนักเลงรถอีกคนหนึ่งเลยก็ว่าได้ เพราะ 'เฉลิม' มีคอลเล็คชั่นรถหรูมากมายจอดเรียงแถวอยู่ในโรงรถ 

     โดยล่าสุด มีนักข่าวตาดีท่านหนึ่งโพสท์รูปรถยนต์ Bentley Mulsanne สีดำสุดหรู โดยระบุว่าเป็นรถของนายเฉลิม มูลค่าในไทยไม่ต่ำกว่า 34 ล้านบาทเลยทีเดียว
     Bentley Mulsanne เป็นแบรนด์รถหรูสัญชาติอังกฤษ โดยโฉมปัจจุบันเริ่มจำหน่ายเป็นครั้งแรกตั้งแต่ปี 2010 ใช้เครื่องยนต์ขนาด 6.7 ลิตร เทอร์โบชาร์จคู่ V8 ให้กำลังสูงสุดถึง 505 แรงม้า สามารถเร่งความเร็วจาก 0-100 กม./ชม. ได้ในเวลาเพียง 5.1 วินาที และยังสามารถทำความเร็วสูงสุดได้ถึง 296 กม./ชม.อีกด้วย
 

     ส่วนภายในของ มัลซานน์ คันนี้ สามารถเลือกตกแต่งได้ตามความต้องการของลูกค้า ไม่ว่าจะเป็นหนัง ลายไม้ โทนสี มาพร้อมที่วางแก้วแชมเปญตรงกลาง พร้อมไฟห้องโดยสารแบบ LED มีระบบ Wi-Fi ภายในรถ เพื่อการเชื่อมต่ออินเตอร์เน็ต พนักพิงศีรษะแบบเครื่องบินระดับ First Class พร้อมที่วางขา บริเวณประตูยังมีม่านเพื่อความเป็นส่วนตัวจากภายนอก
     Bentley Mulsanne มีตัวแทนจำหน่ายอย่างเป็นทางการในประเทศไทย โดยตั้งราคาจำหน่ายเริ่มต้นอยู่ที่ 34 ล้านบาทเท่านั้น
 
     ขอบคุณภาพประกอบจากทวิตเตอร์ @lotvilor 
