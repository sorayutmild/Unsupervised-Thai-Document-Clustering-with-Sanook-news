คนละครึ่งเฟส 3 เฉลยการใช้งานแอปพลิเคชั่นเป๋าตังยุ่งยากหรือไม่ สแกนหน้าไม่ผ่านทำอย่างไร คนที่เคยได้สิทธิ์คนละครึ่งใน 2 เฟสแรก หากเปลี่ยนเบอร์มือถือสิทธิ์เก่าจะหลุดหรือไม่
เมื่อลงทะเบียนคนละครึ่งเฟส 3 ผ่านเว็บไซต์ www.คนละครึ่ง.com และรู้ผลว่าเป็นผู้ได้รับสิทธิ์ 3,000 บาท ใช้จ่ายกับร้านค้าที่ร่วมโครงการ ขั้นตอนต่อมาคือจะต้องยืนยันตัวตนผ่านแอปฯ เป๋าตัง แต่ว่าก็น่าจะมีบางคนเกิดคำถามถึงในกรณีที่สแกนหน้าในแอปฯ เป๋าตังไม่ผ่านต้องทำอย่างไร คนที่เคยได้สิทธิ์ในโครงการคนละครึ่ง 2 เฟสแรก แต่ดันเปลี่ยนเบอร์โทรศัพท์จะมีผลให้สิทธิ์ใหม่ที่จะได้รับนั้นหลุดด้วยหรือไม่ Sanook Money ได้รวบรวมคำถามที่คล้ายคลึงในลักษณะนี้และได้หาคำตอบมาฝากทุกๆ คนกัน 
คำถาม: ช่องทางการยืนยันตัวตนเพื่อผูก G-Wallet บนแอปฯ เป๋าตังมีช่องทางใดบ้าง?
คำตอบ: ปัจจุบันช่องทางการยืนยันตัวตน G-wallet บนแอปเป๋าตังมี 2 ช่องทาง

ยืนยันตัวตนด้วยบัตรประชาชน
ยืนยันตัวตนด้วย Krungthai NEXT

คำถาม: กรณีสแกนใบหน้าไม่สำเร็จต้องดำเนินการอย่างไร?
คำตอบ: กรณีแสกนใบหน้าไม่สำเร็จสามารถดำเนินการติดต่อได้ช่องทางต่อไปนี้

ธนาคารกรุงไทยทุกสาขา พร้อมบัตรประชาชนตัวจริง
ตู้เอทีเอ็ม ธนาคารกรุงไทยที่สามารถยืนยัตนตัวตนได้ พร้อมบัตรประชาชนตัวจริง

คำถาม: เบอร์โทรศัพท์ที่สมัครแอปฯ เป๋าตัง ต้องเป็นเบอร์เดียวกันกับเบอร์ที่ลงทะเบียนหรือไม่ กรณีเปลี่ยนแปลงเบอร์โทรศัพท์ต้องดำเนินการอย่างไร?
คำตอบ: แนะนำควรใช้เบอร์โทรศัพท์เป็นหมายเลขเดียวกันเพื่อความสะดวกในการรับ OTP ในการยืนยันตัวตนผ่านเป๋าตัง หากมีการเปลี่ยนแปลงหมายเลขโทรศัพท์ที่ลงทะเบียนโครงการเมื่อทำการยืนยันตัวตน G-Wallet จะต้องรับ OTP กับเบอร์โทรศัพท์ที่ลงทะเบียนโครงการรัฐล่าสุด หากไม่สมารถทำรายการได้ต้องใช้ การยืนยันตัวตนด้วย Krungthai NEXT
คำถาม: กรณีเคยได้สิทธิ์คนละครึ่งเฟสเดิม เมื่อหมดโครงการได้ทำการลบแอปฯ เป๋าตังไปแล้ว และปัจจุบันเปลี่ยนเบอร์โทรศัพท์ใหม่แล้วจะสามารถเข้าใช้งานแอปฯ เป๋าตังได้หรือไม่ เพื่อใช้สิทธิ์ต่อในเฟส 3 นี้ได้หรือไม่ กรณีใช้สิทธิ์ต่อเนื่องได้ต้องยืนยันตัวตนด้วยวิธีการใด?
คำตอบ: ยังสามารถใช้เบอร์โทรศัพท์ใหม่ ลงทะเบียนเข้าใช้งานเป๋าตังได้ตามปกติ และหากทำการยืนยันตัวตน G-Wallet จะต้องรับ OTP กับเบอร์โทรศัพท์ที่ลงทะเบียนโครงการรัฐล่าสุด หากไม่สมารถทำรายการได้ต้องใช้ การยืนยันตัวตนด้วย Krungthai NEXT
คำถาม: กรณีเปลี่ยนชื่อ หรือนามสกุล ชื่อที่แสดงบน G-Wallet ในแอปฯ เป๋าตัง จะแสดงเป็นชื่อเดิมหรือชื่อใหม่?
คำตอบ: กรณีเปลี่ยนชื่อ หรือ นามสกุล ชื่อที่แสดงบน G-wallet ยังแสดงเป็นชื่อเดิม แต่ไม่ได้ส่งผลกระทบกับการใช้สิทธิโครงการภาครัฐแต่อย่างใด เพราะสิทธิดังกล่าวยึดจากเลขที่บัตรประชาชน 13 หลัก
อ่านข่าวคนละครึ่งเฟส 3 เพิ่มเติม

www.คนละครึ่ง.com ปรับโฉมใหม่ เช็กเลยใครมีสิทธิได้เงิน 3,000 บาท?
คนละครึ่งเฟส 3 กลุ่มเก่า-ใหม่ ต้องลงทะเบียน www.คนละครึ่ง.com ใหม่ทั้งหมด
คนเก่า ลงทะเบียนคนละครึ่งเฟส 3 บนแอป "เป๋าตัง" ใส่ข้อมูล 2 จุด ลุ้นรับ 3,000 บาทเลย
