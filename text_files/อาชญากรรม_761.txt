ตำรวจตรวจที่เกิดเหตุ สรุปแล้วเก๋งชน "เซนติเมตร" ผิดร้อยเปอร์เซ็นต์ ฝ่าฝืนขับตรงในช่องห้ามตรง เตรียมแจ้งข้อหาขับรถประมาท ส่วนซีอาร์วีพิธีกรดังเลี้ยวขวาได้ไม่ผิดกฎ 
ผู้สื่อข่าวรายงานว่า (3 ม.ค.) บ่ายวันนี้ พ.ต.ท.เอนก ไชยวงศ์ รองผู้กำกับการสอบสวน พร้อมด้วย พ.ต.ท.ธงชัย บัวเงิน พนักงานสอบสวน สภ.ภูพิงคราชนิเวศน์ เข้าตรวจสอบจุดเกิดอุบัติเหตุ บนถนนเลียบคลองชลประทาน บริเวณแยกสิบสองปันนา ต.สุเทพ อ.เมืองเชียงใหม่ ที่ทำให้ นายจตุภัทร เข็มนาค อายุ 28 ปี หรือ เซนติเมตร สไตส์ลิสต์ชื่อดังและพิธีกรรายการล้นตู้ และ นายศุภกิจ เกิดซ้ำ หรือ โจ้ อดีตผู้บริหารร้านมัลติสโตร์ชื่อดัง อายุ 30 ปี ที่นั่งมาด้วยกันในรถเสียชีวิต
ตรวจสอบพบว่าช่องทางขวาสุดมีเส้นทแยงสีเหลือง พร้อมเครื่องหมายบังคับให้ใช้ช่องทางสำหรับเลี้ยวขวาเพื่อกลับรถได้อย่างเดียวเท่านั้น โดยมีเครื่องหมายทั้งบนผิวถนนและป้ายสะท้อนแสงติดไว้เห็นชัดเจน ส่วนช่องกลางที่เซนติเมตรขับมาก็มีเครื่องหมายบนผิวจราจร เป็นลูกศรที่ให้ขับตรงไปและเลี้ยวขวาได้
พ.ต.ท.ธงชัย สรุปผลการตรวจว่ารถเก๋งที่ นางสาววิจิตรา อายุ 25 ปี คู่กรณี ซึ่งขับมาในช่องทางขวาสุด มีความผิดชัดเจน เพราะฝ่าฝืนด้วยการขับตรงในช่องทางห้ามตรง ส่วนรถซีอาร์วีสามารถใช้ช่องทางเลี้ยวขวาได้ จึงไม่ผิดกฎหมายจราจร
หลังจากนี้เตรียมรวมรวมพยานหลักฐานแจ้งข้อหาขับรถโดยประมาทเป็นเหตุให้ผู้อื่นถึงแก่ความตายและทำให้ทรัพย์สินผู้อื่นเสียหาย ก่อนที่จะส่งดำเนินคดีตามกฎหมาย
>> สาวคู่กรณี "เซนติเมตร-โจ้" ยังช็อกทำคนตาย ตำรวจชี้ประมาทใช้ช่องทางผิด
>> สุดเศร้า! "เซนติเมตร" พิธีกรรายการ "ล้นตู้" เสียชีวิตแล้วจากเหตุรถตกคลองที่เชียงใหม่
>> เปิดคลิปนาทีเก๋งพุ่งชนซีอาร์วีตกคลอง พิธีกรดัง "เซนติเมตร" ดับพร้อมเพื่อน
>> รายการ “ล้นตู้” ที่มี “เซนติเมตร” เป็นพิธีกรร่วม มีรายได้ที่เห็นแล้วต้องอึ้ง!
>> รู้จักเธอให้มากขึ้น กับ ประวัติ "เซนติเมตร ล้นตู้" สไตลิสต์ไอคอน ขวัญใจวัยรุ่น
>> อัปเดตเทรนด์แฟชั่นจาก "เซนติเมตร" สไตลิสต์เซเลบสุดจัดจ้านแห่งรายการล้นตู้