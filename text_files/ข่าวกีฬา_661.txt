"ซิโก้" เกียรติศักดิ์ เสนาเมือง กุนซือใหญ่ทีมชาติไทย โพสต์ภาพผ่านอินสตาแกรมคู่กับ แกร์ด ซีเซ่ กุนซือทีมชาติเมียนมา พร้อมข้อความแสดงความเสียใจต่อเหตุการณ์ที่กองเชียร์บางกลุ่มทำพฤติกรรมไม่เหมาะสม ในเกมรอบรองชนะเลิศ นัดที่สอง ศึกเอเอฟเอฟ ซูซูกิ คัพ 2016 เมื่อวันที่ 8 ธันวาคมที่ผ่านมาโดยก่อนหน้านี้ สมาคมกีฬาฟุตบอลแห่งประเทศไทยฯ ได้ส่งหนังสือขอโทษไปยังสมาคมฟุตบอลเมียนมา อย่างเป็นทางการ เกี่ยวกับกรณีที่แฟนบอลบางกลุ่มทำตัวไม่เหมาะสม พร้อมทั้งออกแถลงการณ์ และ กำหนดมาตรการที่เคร่งครัดมากขึ้นซึ่งล่าสุด "ซิโก้" เกียรติศักดิ์ เสนาเมือง กุนซือใหญ่ทีมชาติไทย ได้โพสต์ภาพลงในอินสตาแกรม โดยเป็นภาพที่เจ้าตัวจับมือ และกอดกับสตาฟฟ์โค้ชทีมเมียนมา พร้อมทั้งขึ้นข้อความ "Respect..friendship forever. So sorry for bad situation happened at the stadium in Thailand" มีความหมายว่า "ด้วยความเคารพ… เราเป็นเพื่อนกันตลอดไป ผมขอโทษสำหรับเหตุการณ์แย่ๆ ที่เกิดขึ้นที่สนามในประเทศไทย" สำหรับ "ทัพช้างศึก" ทีมชาติไทย มีโปรแกรมจะลงสนามพบกับ อินโดนีเซีย ในการแข่งขันฟุตบอลชิงแชมป์อาเซียน "เอเอฟเอฟ ซูซูกิ คัพ 2016" รอบชิงชนะเลิศ นัดแรก ในวันพุธที่ 14 ธันวาคม ก่อนจะกลับมาเล่นที่บ้านเรา นัดที่สอง ในวันเสาร์ที่ 17 ธันวาคม นี้
ย้อนดูเหตุการณ์แฟนบอลทำตัวไม่เหมาะสม คลิ๊ก

คลิปจาก : coach_zico