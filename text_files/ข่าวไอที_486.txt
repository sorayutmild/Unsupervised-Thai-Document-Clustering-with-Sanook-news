ในสถานการณ์การระบาดของโรคไวรัสโคโรน่าสายพันธุ์ใหม่ หรือ COVID-19 ทำให้จะต้องมีการเว้นระยะห่างมากขึ้น ทำให้เกิด Application เกี่ยวกับการอำนวยความสะดวกกับชีวิตเรามากขึ้น หนึ่งในเรื่องที่หลายคนเกี่ยวข้องคือการต่ออายุใบอนุญาตขับรถ หรือ ใบขับขี่ ที่ตอนนี้ต้องจองคิว แต่วันนี้ทีม Sanook Hitech ได้มีโปรแกรมมาแนะนำในเรื่องของการจองคิวในการทำธุรกรรมในชื่อ DLT Smart Queue
จองคิวต่อใบขับขี่ออนไลน์ ด้วยแอปพลิเคชั่น DLT Smart Queue
สำหรับโปรแกรมนี้สามารถใช้งานได้ทั้ง iOS และ Android และสามารถโหลดมาใช้ได้แล้ววันนี้วิธีการใช้งานถือว่าง่ายมากครับ เริ่มต้นจาก

จองคิวต่อใบขับขี่ เริ่มแรกต้องโหลดโปรแกรม DLT Smart Queue ใช้งานได้ทั้ง iOS และ Android   
คลิกเปิดโปรแกรม DLT Smart Queue 
เครื่องจะให้คุณเลือกภาษา สามารถเลือกได้ระหว่าง อังกฤษ หรือ ภาษาไทย
เลือกว่าจะใส่เลขบัตรประชาชน หรือ Passport จากนั้นให้คุณใส่ข้อมูลเข้าไป
กรอกข้อมูลให้เรียบร้อย หากกรอกข้อมูลไปแล้วจะขึ้นหน้า Login ให้ใส่รหัสผ่านที่ได้กำหนดก่อนหน้านี้ เท่ากับไม่จำเป็นต้องลงในเครื่องเดียว แต่ว่าหน้าจอเหมาะกับการใช้งานบน Smart phone มากกว่า Tablet
เมื่อกรอกข้อมูลเรียบร้อย หน้าต่อไปคุณสามารถเลือกสำนักงานต่างๆ ที่สามารถเข้าไปทำธุรกรรมได้ โดยบางที่จะสามารถทำได้ทั้งต่อใบอนุญาตขับขี่ หรือ ใบขับขี่ รวมไปถึงงานทะเบียน และงานตรวจสภาพรถ
เมื่อเราเลือกวันที่ต่อใบอนุญาตขับขี่เราสามารถเลือกวันที่ว่างและเข้าไปกำหนดเวลาได้ หากคุณเลือกวันเสร็จแล้ว ระบบจะส่ง QR Code และข้อมูลที่จำเป็นให้คุณโดนทันที ต้องการกลับไปที่หน้าหลักสามารถกด icon ที่อยู่ทางด้านล่างซ้ายมือได้
หลังจากนั้นเลือกสำนักงานที่ต้องการใช้บริการ

จากที่ได้ทดลองถือว่าเป็นโปรแกรมที่มีความสะดวกมากเพราะสามารถใช้งานได้ง่ายไม่ซับซ้อน แต่ว่า สิ่งที่ต้องปรับปรุงจากการทดลองครั้งนี้ก็คือ คุณจองคิวแล้วไม่สามารถกดยกเลิกคิวได้ทำให้ไม่สามารถเลือกวันเวลาอื่นได้ เท่ากับคุณต้องแน่ใจว่า วันที่คุณเลือกนั้น คุณต้องว่างจริงถึงจะไปทำธุรกรรมได้
และ icon ที่กดจะซ้อนกับในหน้าโปรแกรมอื่นจะมองยากไปหน่อย ดังนั้นถ้าปรับปรุงส่วนนี้ Application DLT Smart Queue จะน่าใช้ขึ้นกว่านี้มากครับ

จองคิวต่อใบขับขี่ออนไลน์ ผ่านเว็บไซต์ dlt.go.th
