ตามโบราณเราเชื่อเรื่องวันดี วันมงคลกันเป็นอย่างมาก หากเราเลือกวันที่ดีเป็นวันสำหรับการเริ่มทำสิ่งใหม่ๆ ให้กับต้นเอง Sanook! Horoscope มีเรื่องราวของแต่ละวันในสัปดาห์ ว่าเหมาะสมที่จะทำอะไรบ้าง มาดูกันเลยค่ะ
วันจันทร์ วันแห่งการเริ่มต้น
วันจันทร์ วันแห่งการเริ่มต้น
หากต้องเริ่มทำอะไรใหม่ๆ ในชีวิต ควรทำวันนี้ ถือเป็นวันดี ถูกโฉลก มีโชคชัย เหมาะสำหรับ
- เริ่มต้นทำงานวันแรก หรือ เข้ารับตำแหน่งใหม่- โอนบ้าน รถ จะอยู่เย็นเป็นสุข- เดินทางไกลเพื่อแสวงโชคลาภและความสำเร็จ- สมัครงาน สมัครเรียน สอบ จะสมหวัง- สวมใส่เสื้อผ้าชุดใหม่ สระผม ตัดผม ตัดเล็บ จะมีโชคลาภ
ด้วยพลังของวันจันทร์ จะทำให้คุณพบแต่ความสุขสวัสดีและสิริมงคล แต่ควรเลี่ยงการไปเยี่ยมผู้ป่วย หรือไปงานศพในวันจันทร์
วันอังคาร วันแห่งการต่อสู้แข่งขัน
วันอังคาร วันแห่งการต่อสู้แข่งขัน
หากเกิดการปะทะ ทำลาย ใช้ความรุนแรง หรือมีเหตุให้เลือดตกยางออก ถือว่าถูกโฉลก จริงๆ แล้วนับว่าวันอังคารเป็นวันไม่ค่อยดีนัก แต่เราสามารถเลือกทำธุระเหล่านี้ได้
- พบแพทย์ ตรวจรักษา ผ่าตัด จะชนะโรคภัยไข้เจ็บ- บริจาคโลหิต จะทำให้ชนะศัตรูคู่แข่ง- ลาออกจากงาน หรือเลิกกิจการ จะสมหวังภายหน้า- ซ่อมบ้าน ซ่อมรถ ซ่อมสิ่งของเครื่องใช้ต่างๆ จะมั่งคั่งดี
ด้วยพลังของวันอังคาร จะช่วยให้คุณแข็งแรง ทั้งกายและใจ แต่วันนี้ไม่ควรสวมเสื้อผ้าใหม่หรือตัดเล็บ ตัดผม
 วันพุธ วันแห่งความสมบูรณ์พูนสุข
วันพุธ วันแห่งความสมบูรณ์พูนสุข
การทำธุรกรรมใดๆ ในวันนี้มักราบรื่น เรียบร้อย และสมบูรณ์ตามความตั้งใจ วันพุธเป็นวันที่เหมาะสำหรับ
- ทำการซื้อขายบ้าน โอนบ้าน หรือขึ้นบ้านใหม่ จะมั่งคั่ง ร่ำรวย- ซื้อหรือนำเฟอร์นิเจอร์ต่างๆ เข้าบ้าน จะมีโชคลาภ- ริเริ่มโครงการ งานหรือกิจกรรมใหม่ๆ จะรุ่งเรือง- สวมเสื้อผ้าใหม่ ตัดเล็บ จะทำให้มีสุขภาพแข็งแรง
ด้วยพลังของวันพุธ จะช่วยให้คุณมีอุดมการณ์ อุดมคติและจุดยืนที่มั่นคงแน่นอนในชีวิต แต่ไม่แนะนำให้ตัดหรือสระผมในวันนี้
วันพฤหัสบดี วันแห่งความเริ่มต้น 
วันพฤหัสบดี วันแห่งความเริ่มต้น
วันนี้ทำธุรกรรมใดๆ จะสะดวก ง่ายดายและประสบผลสำเร็จตามความ มุ่งมั่นปรารถนาเหมาะอย่างยิ่งกับ
- การเข้าพบผู้อาวุโสเพื่อขอความช่วยเหลือ จะสมหวัง- เจรจาธุรกิจ ตกลงทำสัญญาต่างๆ จะมั่งคั่งร่ำรวย- เริ่มงานวันแรก หรือเข้ารับตำแหน่งใหม่ จะได้เป็นเจ้าคนนายคน- โอนบ้าน หรือขึ้นบ้านใหม่ จะอยู่เย็นเป็นสุข- สวมเสื้อผ้าใหม่ ตัดหรือสระผม จะอายุยืน สุขภาพดี
ด้วยพลังของวันพฤหัสบดี ช่วยให้คุณมีสติ ความคิดและความกล้า ทว่าไม่ควรไปเยี่ยมผู้ป่วยหรือไปงานศพในวันนี้
 วันศุกร์ วันแห่งความสุข
วันศุกร์ วันแห่งความสุข
คำพ้องเสียงของวันนี้ ทำให้การทำกิจการงานมักจะราบรื่น เปี่ยมไปด้วยความสุข สวยงาม วันศุกร์จึงเหมาะมากสำหรับ
- การขึ้นบ้านใหม่ จะมีลูกเต็มบ้าน หลานเต็มเมือง- รับตำแหน่งใหม่หรือเริ่มงานวันแรก จะมีหน้ามีตา มีชื่อเสียง- เดินทางไกลเพื่อแสวงหาโชคลาภและความสำเร็จ- สวมเสื้อผ้าชุดใหม่ ตัดหรือสระผม ตัดเล็บ จะอยู่ดี มีสุข
ด้วยพลังของวันศุกร์ จะทำให้คุณพบแต่ความสุข สนุกสนาน เพราะฉะนั้นจงเลี่ยงการไปเกี่ยวข้องกับเรื่องโศกเศร้าทุกประเภท
 วันเสาร์ วันแห่งชัยชนะ
วันเสาร์ วันแห่งชัยชนะ
วันแห่งชัยชนะมีความหมายอีกนัยว่า วันแห่งการสิ้นสุดจึงถือว่าเป็นวันไม่สู้ดี ไม่เหมาะทำการมงคล แต่เหมาะกับการยุติเรื่องราวการเจรจาต่อรอง ให้ลงเอยอย่างมีความสุข จึงควรเลือกทำสิ่งเหล่านี้
- พบแพทย์ ตรวจรักษา ผ่าตัด จะได้ชนะโรคภัย- ทวงหนี้จะสมหวังดังใจ- ขายบ้าน ขายรถ ขายทอง หรือ ทรัพย์สินมีค่า จะมั่งคั่ง ร่ำรวย- ปิดกิจการ- ตัดหรือสระผม จะอยู่เย็นเป็นสุข
ด้วยพลังของวันเสาร์ จะช่วยให้คุณโชคดี มีชัยชนะ และเพื่อเป็นสิริมงคล ไม่ควรย้ายบ้าน ขึ้นบ้านใหม่ สวมเสื้อผ้าใหม่และตัดเล็บ
วันอาทิตย์ วันแห่งความเติบโต
วันอาทิตย์ วันแห่งความเติบโต
การทำธุรกรรมใดๆ วันนี้จะทำให้เติบโต งอกงาม จึงเหมาะสำหรับ
- เปิดกิจการ ขยายกิจการ ขึ้นบ้านใหม่ จะร่ำรวย รุ่งโรจน์- ปลูกต้นไม้ เลี้ยงสัตว์ จะอยู่เย็นเป็นสุข- เลี้ยงฉลองความสำเร็จให้ตนเอง หรือผู้ที่นับถือ พี่น้องลูกหลาน จะทำให้มีชื่อเสียงโด่งดัง- ทำกุศลทาน จะมีอำนาจ วาสนา บารมี- สวมเสื้อผ้าใหม่ ตัดหรือสระผม จะอายุยืน ร่างกายแข็งแรง
ด้วยพลังของวันอาทิตย์ จะส่งให้คุณพบแสงสว่างแห่งชีวิต แต่ควรเลี่ยงการพบแพทย์ เข้าโรงพยาบาลและการผ่าตัด