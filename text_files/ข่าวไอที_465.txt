ทุกวันนี้นอกจากมือถือจะเป็นสิ่งที่หลายคนขาดไม่ได้แล้ว กล้อง Mirror Less ก็เช่นกันเพราะสาว ๆ แต่ละคนก็อยากจะได้กล้องไปถ่ายฟรุ้งฟริ้งเล่น ๆ สักตัวหนึ่งเช่นกัน สำหรับรีวิวในครั้งนี้ขอพาคุณมาพบกับ Panasonic Lumix GF9 รุ่นใหม่ล่าสุดกันดีกว่า
รายละเอียดของ Panasonic Lumix GF9

ขนาดเครื่อง : 107 x 65 x 33 มิลลิเมตร
น้ำหนัก :  269 กรัม (รวมแบตเตอรี่กับการ์ดความจำ)
สีของเครื่อง : ดำ, ชมพู, ส้ม, ขาว
การ์ดความจำ : Micro SD
ความจำในตัว : ไม่มี
เลนส์จาก ใช้ชุดเลนส์ในระบบ Micro Four Third ระบบกันสั่นใช้ที่เลนส์
เซนเซอร์ :  ขนาด 4:3 หน่วยประมวลผล Venus Engine รุ่นใหม่
ISO : 100 – 25600
ค่ารูรับแสง : ขึ้นอยู่กับเลนส์
ความละเอียดสูงสุด : 16 ล้านพิกเซล (วีดีโอ 4K)
การเชื่อมต่อ : WiFi Direct, HDMI, Micro USB 2.0
WiFi : 802.11 b/g/n (แบบ WiFi Direct)
หน้าจอ : 3 นิ้วความละเอียด 1,040,000 จุด
แบตเตอรี่ขนาด 680 mAh

รูปร่างของ Panasonic Lumix GF9
ด้านหน้า จะแตกต่างกับรุ่นก่อนหน้าทั้งหมดก็ตรงด้านหน้าที่คำว่า Lumix จะอยู่ฝั่งซ้าย และมีขนาดของส่วนบนของกล้องที่สูงขึ้น พร้อมกับไฟ LED เพื่อชั่วโฟกัส และมีหนังสีส้มตรงมือจับ พร้อกมับปุ่มกดเปลี่ยนเลนส์ ดู ๆ ไปแล้วก็เหมือนกับ Lumix GX85 ย่อส่วน

ด้านข้างเป็นหนังสีเดียวกับเครื่องตัดกับอะลูมิเนียมทั้งด้านบนและล่าง ฝั่งซ้ายมีจุดร้อยสายคล้องคอ และ ลำโพง

ฝั่งขวามีช่องเสียบ HDMI และ Micro USB สามารถชาร์จไฟได้
 
ด้านบนเป็นที่อยู่ของส่วนควบคุมมากมายทั้งปุ่มเปลี่ยน Mode การถ่ายภาพ, Shutter, ปุ่มเลือกโหมดการถ่ายภาพ, ปุ่ม 4K Photos, Flash และ ปุ่มเปิด Past Focus  ซึ่งสามารถทำเป็นปุ่ม Shutter ปุ่มที่ 2 เมื่อยกขึ้นมาถ่าย Selfie




ด้านล่างนอกจากจะให้ช่องเสียบขาตั้งกล้องแล้ว ยังให้แบตเตอรี่ขนาดเท่ากับ GF8 และ ช่องใส่การ์ดความจำเป็นแบบ Micro SD ซึ่งเป็นครั้งแรกของกล้องจาก Panasonic
 

ด้านหลัง ยังคงจัดวางปุ่มกดให้ใช้งานได้ง่ายและมีสิ่งเท่าที่จำเป็นประกอบไปด้วยปุ่มถ่ายวีดีโอ ปุ่มแสดงผลภาพที่ถ่ายไปแล้วอยู่ใกล้ ๆ กับ Hand Grip และปุ่มฟังก์ชั่นมากมาย และยังมีหน้าจอขนาด 3 นิ้ว Touch Screen ได้ และพับได 180 องศา หันมาถ่าย Selfie ได้ และข้างในมีปุ่ม Reset การตั้งค่า ภาพรวมถือว่าเป็นกล้องที่ขนาดเล็กใช้งานได้ดีและการจัดวางทุกสิ่งดูดีไม่น้อย แต่น่าเสียดายที่ บางคนที่ติด Grip
 

ภาพรวมของ Panasonic Lumix GF9 ถือว่าเป็นกล้องที่ปรับโฉมจนเรียกว่าถ้าใครไม่เคยใช้กล้อง Panasonic อาจจะดูแปลกตาและ Retro มากกว่าเดิม แต่ว่าถ้าเคยใช้ มันก็จะคล้ายกับ GX85 แต่ขนาดเล็กกว่า ข้อดีคือพกง่ายเล็กกะทัดรัด แต่ว่า ข้อเสียคือบางคนที่ชอบมี Grip อยู่ มันยังไม่มีให้คุณเหมือนเดิม แต่ยังดีที่แผ่นหนังที่ให้มาทำให้เครื่องจับกระชัดไม่น้อย
คุณสมบัติเด่นที่น่าสนใจ 
 
กล้อง Panasonic Lumix GF9 นั้นยังคงใช้ขนาดเซนเซอร์แบบ Micro Four Third ซึ่งมีขนาดใหญ่กว่า 1 นิ้วของกล้อง Compact พร้อมกับ Light Speed AF ทำให้การโฟกัสนั้นทำได้เร็วและชิปประมวลผล Venius Engine แบบใหม่ทำให้กล้องนั้นทำงานเร็วขึ้น ฉะนั้นเลนส์ตัวนี้แชร์กับ Olympus ได้ และมีขนาดภาพตั้งได้ใหญ่สุดคือ 16 ล้านพิกเซล ส่วนเลนส์ติดกล้องยังคงเป็น 12-32 mm ตัวเดิม และมีรุ่นเลนส์เสริม 35 – 100 mm ให้เลือก
แต่นี่จะเป็นครั้งแรกของตระกูล GF ที่จะได้ฟังก์ชั่นเหล่านี้เข้ามาเช่น


การถ่ายวีดีโอ 4K และ 4K Photo ซึ่งคุณสามารถใช้ Mode นี้ถ่ายภาแบบ Selfie ก็ทำได้ และสามารถเลือก Shot ที่ต้องการ





Past Focus เลือกจุดโฟกัสภาพที่หลังจากถ่ายรูปได้
Focus Stacking เพิ่มความสามารถจาก Past Focus ทำให้การเลือก 2 จุดชัดกันในภาพเดียว ฟีเจอร์นี้ต้องค่อย ๆ กดเพราะถ้าเร็วไปจะเป็นการเลือกทั้งหมด และมีอยู่ใน Lumix LX10, G85



Background Control ปรับหน้าชัดหลังเบลอได้โดยไม่ต้องเปลี่ยนเลนส์ กรณีที่ยกมาถ่าย Selfie

 
นอกนั้นลูกเล่นที่อยู่ในรุ่น GF8 ไม่ว่าจะเป็น Beauty Retouch แต่งหน้าหลังถ่าย, Buddy Shutter หรือการถ่ายภาพด้วยท่าทาง ยังคงมีมาให้เหมือนเดิม
 
และยังสามารถเชื่อมต่อกับมือถือ ทำได้ทั้งโหลดภาพและสั่งงานต่าง ๆ ด้วย Apps Panasonic Image Apps ผ่าน WiFi Direct จะมีจุดเด่นคือ สามารถกระโดดแล้วสั่งกล้องถ่ายภาพได้

จากที่ได้ลองเป็นระยะเวลาประมาณ 2 อาทิตย์  พบว่ากล้องรุ่นนี้มีความคล่องตัวสูงและมีความเร็วกล้องที่ทำงานได้รวดเร็วเมื่อเชื่อมต่อกับเลนส์หลาย ๆ แบบซึ่งในการรีวิวครั้งนี้ได้ยืมเลนส์ 15 F1.7 มาทดลองพบว่าการทำงานนั้นไม่ผิดหวัง แถมยังถ่ายภาพ 4K และ Past Focus ในราคากล้อง Mirror Less รุ่นเริ่มต้น
และตัว Menu นั้นนอกจากจะทำให้ไม่ต้องกดหาฟังก์ชั่นลึกแล้ว ยังสามารถตั้งค่าได้ง่าย จริง ๆ สามารถใช้ Quick Menu ตั้งค่าแทนการเข้าไปใน Mode ปกติได้เช่นกัน เรียกได้ว่า Panasonic เน้นเรื่องความง่ายของฟังก์ชั่นไม่ว่าจะเป็นกล้องระดับไหนจะได้ฟังก์ชั่นที่เหมือนกัน อาจจะมาสอบตกที่แบตเตอรี่ซึ่งถ่ายได้น้อยไปหน่อย
 



 (ตัวอย่างภาพถ่ายจาก Panasonic Lumix GF9)
สรุปหลังจากลองใช้ Panasonic Lumix GF9

เป็นอีกกล้อง Mirror Less พกง่ายน้ำหนักเบาและดูสวยไปตามกาลเวลา และเป็นการพัฒนาขั้นล่าสุดตระกูล GF ที่ผมมองว่าไม่แพ้กล้อง Mirror Less ที่เน้น Selfie ตัวอื่น แม้ว่าเซนเซอร์จะเล็กกว่าชาวบ้านด้วยซ้ำ
ส่วนราคาเริ่มต้นของ Lumix GF9 นั้นจะอยู่ที่ 23,990 บาท โดยประมาณ และมีเลนส์ 12 – 32 มิลลิเมตรติดมาด้วย ถ้ามองไปแลวก็แพงกว่ารุ่นเดิมอีก 3,000 บาท แต่ด้วยเทคโนโลยีที่มีในกล้องตัวนี้ไม่ว่าจะเป็น 4K Photo, Past Focus เวอร์ชั่นใหม่ และลูกเล่นอื่นอีกมากมาย ก็ถือว่าน่าใช้อีกตัวหนึ่งเลยล่ะครับ
ข้อดี

บอดี้ดูดีขึ้นแต่กะทัดรัด เหมือนเดิม
ระบบเลนส์ใช้ได้หลากหลาย
รองรับ 4K Photo และ Past Focus
ได้จอทัชสกรีนพลิกได้
ชาร์จไฟกับ Power Bank ได้

ข้อควรปรับปรุง

ราคาสูงไปหน่อย
แบตเตอรี่ให้น้อยไปหน่อย
เลนส์ที่เหมาะกับขนาดกล้องรุ่นนี้มีให้เลือกน้อย

 