ชีวิตรุ่งงานพุ่ง!! เคล็ดลับ เลือกหินมงคล หินนำโชคเสริมดวง ให้เหมาะกับ 9 อาชีพยอดฮิตตลอดกาล
ถือได้ว่าเป็นกระแสฮอตข้ามปีกันเลยทีเดียว สำหรับ "หินนำโชค" เครื่องรางสุดฮิตที่ใครหลายคนปรารถนาอยากจะมีไว้ครอบครองเพื่อเสริมดวงและ บารมีในด้านต่าง ๆ ให้กับตนเอง โดยปัจจุบันได้มีการดัดแปลงหินนำโชคมาทำเป็นเครื่องประดับมากมายหลายอย่าง อาทิ สร้อยข้อมือ กำไล ต่างหู แหวน จี้ จนกลายเป็นแอคเซสเซอรี่ที่คนทุกช่วงอายุให้ความสนใจ ไม่ว่าจะเป็นนักเรียนมัธยมไปจนถึงกลุ่มคนวัยทำงาน
ซึ่ง ล่าสุดทีมงาน Sanook! Horoscope ได้มีโอกาสพูดคุยกับ "คุณปิเก้ และ คุณเจฟฟรี่" 2 หนุ่มผู้หลงใหลศาสตร์แห่งหินนำโชค หินมงคล เจ้าของร้าน JEFFIQUESTONE ร้าน "หินนำโชค" ชื่อดังในอินสตาแกรม และครั้งนี้เราได้มาสอบถามข้อมูล และเทคนิคในการเลือกใช้หินมงคลเพื่อการหนุนดวงเสริมบารมีด้านต่าง ๆ ให้กับบุคคลในแต่ละสายอาชีพ
ซึ่งหินแต่ละชนิดจะเหมาะสมและให้ผลอย่างมีประสิทธิภาพสูงสุดแก่บุคคลในอาชีพใดบ้างนั้น เราไปเช็คพร้อมกันเลยดีกว่า…
โรส ควอตซ์ (Rose Quartz)
1. พนักงานออฟฟิศ : โรส ควอตซ์ (Rose Quartz)
เป็นหินที่แสดงถึงความรัก และการให้อภัย เสริมเสน่ห์ สร้างมิตรภาพ ช่วยให้เจ้านายรักใคร่ ถือได้ว่าหินโรส ควอตซ์ เป็นหินครอบคลุมให้คุณประโยชน์ในทุก ๆ ด้าน ปัจจุบันนิยมใช้หินชนิดนี้เป็นของขวัญแทนคำบอกรัก แทนความห่วงใย ในทางบำบัดโรสควอตซ์ เป็นหินที่มีพลังขจัดความโกรธ เกลียด หรือการอิจฉาริษยา
คนที่อกหักจะช่วยให้รู้สึกรักตัวเองมากขึ้น และหากอยู่ในที่ทำงาน ที่มีสถานการณ์ยุ่งยากเลวร้าย มีคนคอยเป็นศัตรูควรพกหินโรสควอตซ์ ไว้เป็นเครื่องประดับ หรือหินเป็นก้อน วางไว้บนโต๊ะทำงาน ก็สามารถทำให้เกิดความสงบขึ้นในที่ทำงานได้เช่นกัน
ไหมทอง (Golden RutilatedQuartz)
2. พนักงานขาย : ไหมทอง (Golden RutilatedQuartz)
เป็นหินของสัญลักษณ์ของความมั่งคั่งร่ำรวย จะนำความอุดมสมบูรณ์ และโชคลาภมาสู่ผู้เป็นเจ้าของ สวมใส่ติดกายไว้หากมีการสื่อสารเรื่องเงินทอง ทำมาค้าขึ้น กิจการรุ่งเรือง ค้าขายร่ำรวย เรียกเงินเรียกทองให้กับผู้สวมใส่
อาจทำให้โชคดี เจรจาเป็นผลสำเร็จ หรืออาจถูกลอตเตอรี่ได้รับรางวัลอย่างใดอย่างหนึ่ง นอกจากนี้ ยังเป็นหินสร้างความเชื่อมั่น ชำระล้างพลังด้านลบ ปกป้องคุ้มครองให้รอดพ้นจากสิ่งชั่วร้ายทั้งปวง เสริมอำนาจบารมีแก่ผู้เป็นเจ้าของ
บลู โครอล (Blue Coral)
3. แอร์โฮสเตส & สจ๊วต : บลู โครอล (Blue Coral)
เป็นหินเครื่องรางของขลังขจัดสิ่งชั่วร้าย และปกป้องคุ้มครองผู้สวมใส่ยามเดินทางไกลให้ถึงที่หมายโดยปลอดภัย โดยเฉพาะอย่างการเดินทางระหว่างประเทศจะปลอดภัยจากภยันตรายทั้งปวง
หรือหากมีเหตุให้ต้องประสบปัญหาในการให้บริการผู้โดยสาร พลังหินก็จะช่วยให้ผู้สวมใส่มีสติในการแก้ไขปัญหามากยิ่งขึ้น
บลู เลซ อาเกต (Blue lacagate)
4. พริตตี้ & พิธีกร : บลู เลซ อาเกต (Blue lacagate)
บลูเลซอาเกทเป็นหินที่ได้รับความนิยมมากที่สุดเนื่องจากมีความเชื่อว่าผู้ที่ สวมใส่บลูเลซอาเกทจะพบกับความสุขและความสงบในชีวิต อีกทั้งยังสามารถบรรเทาอาการเครียดได้ดีอีกด้วย
นอกจากนั้นแล้วบลูเลซอาเกทยังมีความสามารถในการช่วยให้เกิดความมั่นใจ มีความกล้าคิดกล้าทำ กล้าแสดงออกในที่สาธารณะ และยังเสริมเสน่ห์ให้กับผู้สวมใส่ได้เป็นอย่างดี
 ลาบราโดไรท์(Labradorite)
5. พนักงานแบงค์ : ลาบราโดไรท์(Labradorite)
หินชนิดนี้จะเป็นตัวเชื่อมประสานให้เราทำความเข้าใจกับสิ่งที่เกิดขึ้นในตัวเรา ได้ เป็นหินที่เหมาะจะใช้กับการนั่งสมาธิ คนที่สมาธิสั้น ช่วยให้เกิดความสมดุลระหว่างความคิด และการการทำงานให้มีความละเอียดรอบคอบ
เหมาะกับอาชีพที่ต้องใช้ความละเอียด พลังหินจะช่วยบำบัดให้ผู้นั้นมีจิตใจที่สดชื่นแจ่มใส และมองโลกในด้านบวก ทำให้สภาพจิตใจเข้มแข็งขึ้น
ลาพิส ลาซูลี (Lapis Lazuli)
6. ครู อาจารย์ : ลาพิส ลาซูลี (Lapis Lazuli)
เป็นหินที่เปิดดวงตาที่สาม เหมาะกับทุกราศีเกิด เป็นหินที่เสริมสร้างสติปัญญาของผู้สวมใส่ได้เป็นอย่างดี คุณสมบัติของลาพิส ลาซูลี คือพลังแห่งความหยั่งรู้
หินชนิดนี้จะรวบรวมสมาธิได้ดี และยังสามารถสร้างความเชื่อมั่นให้กับผู้ฟังได้อีกด้วย
มูนสโตน (Moonstone)
7. ดารา นักแสดง นักร้อง ศิลปิน : มูนสโตน (Moonstone)
หิน แห่งความรัก นำพาความผูกพันมาสู่ผู้เป็นเจ้าของ ผู้ที่สวมใส่หินชนิดนี้จะได้รับการปกป้องคุ้มครองทางด้านอารมณ์เป็นอย่างดี เป็นหินที่เสริมสิริมงคล
เสริมสร้างเสน่ห์ให้กับผู้สวมใส่ เพิ่มความน่าเอ็นดู ความเมตตา และความรักใคร่กับผู้ที่พบเห็น อีกทั้งยังช่วยสร้างสมดุลให้กับผู้ที่อ่อนไหวง่าย
ไทเกอร์ อาย (Tiger's Eye)
8. นักออกแบบ ดีไซน์เนอร์ : ไทเกอร์ อาย (Tiger's Eye)
เป็นหินที่มีคุณสมบัติในการพัฒนาญาณหยั่งรู้ ให้เกิดในรูปของการมองเห็น เหมาะกับการใช้นั่งสมาธิ ช่วยกระตุ้นพลังชีวิต และพลังความคิดให้เกิดแรงบันดาลใจ เพิ่มพลังด้านความคิดสร้างสรรค์ เพราะพลังหินจะช่วยกระตุ้นแรงบันดาลใจให้ออกมาในรูปของความคิดจินตนาการ
และยังสามารถบรรเทาอาการปวดศีรษะเนื่องจากความเครียด ช่วยขจัดปัดเป่าฝันร้าย ขับไล่วิญญาณไม่ให้มาใกล้ สวมใส่เป็นเครื่องประดับ หรือพกติดตัวไว้ จะมีพลังในการปกป้องคุ้มครองสูง
มาลาไคท์ (Malachite)
9. เจ้าของธุรกิจ : มาลาไคท์ (Malachite)
เสริม อำนาจบารมี ความเจริญก้าวหน้า ป้องกันอุบัติเหตุ เสริมด้านคำพูด ธุรกิจที่เกี่ยวกับการเจรจาต่อรองให้ประสบความสำเร็จมีความน่าเชื่อถือ เป็นหินที่ส่งเสริมให้อนาคตของคุณดีขึ้น และช่วยให้เข้าสมาธิได้เร็ว
ในด้านความเชื่อ หากหินมีพลังแรงสั่นสะเทือน มีความหมายในด้านการเตือนภัยอุบัติเหตุที่จะเกิดค่อนข้างสูง เป็นการเตือนภัยล่วงหน้า หินจะทำหน้าที่ปกป้องคุ้มครองต้านพลังร้าย จนบางครั้งทำให้หินแตก มีรอยร้าวเกิดขึ้นได้
เรียกได้ว่าเป็นอีกส่วนหนึ่งของความเชื่อของคนไทยที่ได้รับความนิยมตลอดมา รวมไปถึงเมืองนอก และนี้เป็นแค่ส่วนหนึ่งของหินนำโชคที่ทาง Sanook! Horoscope ได้นำมาฝาก ซึ่งในความเป็นจริงแล้วหินนำโชคนั้นยังมีอีกมากมายหลายชนิดให้เลือกใช้และ ศึกษา ซึ่งเหมาะมาก ๆ สำหรับผู้ที่กำลังมองหาที่พึ่งทางจิตใจคุณเอง
เลือกหินนำโชคที่เหมาะกับตัวเองสักชิ้นและที่สำคัญคือต้องระวังหินปลอม หินย้อมสี ลองเลือกดูให้ดีๆ เลือกให้แน่ใจแล้วเอาไปใช้เป็นเครื่องประดับประจำตัว เพราะนอกจากจะทำให้คุณมั่นใจขึ้นได้แล้วยังจะช่วยเสริมสิริมงคลให้คุณโชคดีตลอดปีได้อีกด้วย
