สำหรับคนที่ใช่งานมือถือมานาน และยังไม่อยากเปลี่ยนเครื่องใหม่เพราะยังใช้งานได้อยู่ แต่อยากให้มันดูเหมือนใหม่ จะทำอย่างไรได้บ้าง วันนี้ Sanook! Hitech มีคำแนะนำที่จะทำให้มือถือเก่ากลับมาดูใหม่และเร็วเหมือนกับวันแรกที่ซื้อมา
เปลี่ยนเคสใหม่

โดยมากมือถือที่ใช้นาน ๆ เคสมักจะเหลืองไปตามกาลเวลา ทำให้เครื่องดูเก่า การเลือกเคสแบบใหม่ ที่ใสสะอาด แล้วไม่เปื้อนง่าย ก็เป็นอีกวิธีที่ทำให้เครื่องดูเงาสะอาดมากอีกทางเลือกหนึ่งเลยก็ว่าได้
เปลี่ยนฟิล์มกันรอยใหม่
การเปลี่ยนฟิล์มกันรอย เพราะเครื่องใช้มานาน เป็นอีกวิธีที่ช่วยทำให้เครื่องนั้นดูใหม่ เพราะรอยต่าง ๆ ที่เกิดในฟิล์มจะถูกเอาออกไปหมด และทับด้วยของใหม่ที่ดูแวววาวมากขึ้น
รวมถึงคุณสามารถเปลี่ยนชนิดของฟิล์มให้ดีกว่าเดิมได้เช่นกัน
ทำความสะอาดตัวเครื่องให้สะอาด
ตัวเครื่องที่ใช้มานาน อาจจะมีรอยหรือฝุ่นเข้าไปทำให้ดูไม่ใหม่ แค่ถอดเคสแล้วนำมาทำความสะอาดง่าย ๆ แค่ชุบน้ำบิดหมาด ๆ แล้วเช็ตไปที่ตัวเครื่อง หรือถ้ามีน้ำยาทำความสะอาดเครื่อง ที่ไม่กัดพลาสติกหรือโลหะ ใช้ได้ก็จะดีไม่น้อย
เคลียร์รูปออกจากความจำ

การย้ายรูปไปยังระบบ Cloud Storage เช่น Dropbox, Google Photos หรือจะเป็น iCloud ก็ดี จะทำให้เครื่องนั้นมีพื้นที่ว่างมากขึ้นและสามารถเหลือพื้นที่ทำให้การทำงานของเครื่องเร็วขึ้นได้
กดคืนค่าโรงงาน

วิธีสุดท้าย สำหรับคนที่คิดว่า Apps หรือ ข้อมูลที่คุณลงมาเยอะเกินไปจนไปหน่วงการทำงาน หรือการตั้งค่าบางอย่างไม่ถูกต้อง การสั่งคืนค่า หรือ Reset To Factory ก็เป็นอีกทางเลือกที่ดีไม่น้อยเลยล่ะ
แต่ก่อนทำอย่าลืมเช็คข้อมูลต่าง ๆ ไม่ว่าจะเป็นรูปภาพ, เพลง, File อัดเสียงหรือสิ่งที่สำคัญในเครื่องนำออกให้หมด เพราะเมื่อกดไปแล้วจะไม่สามารถคืนค่าได้
แม้ว่าวิธีเหล่านี้อาจจะเป็นขั้นตอนที่เหมือนกับคุณซื้อเครื่องใหม่ แต่มันก็เป็นวิธีที่ทำให้เครื่องของคุณดูใหม่เสมอและใช้งานได้ดีเหมือนเดิมแน่นอนครับ