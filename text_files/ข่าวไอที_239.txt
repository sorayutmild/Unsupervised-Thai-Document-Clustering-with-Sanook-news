การใช้งานมือถือทุกวันนี้ต้องพูดเลยว่า Application ถือว่าเป็นอีกปัจจัยดึงดูดให้คนมาใช้งานมากพอสมควร ซึ่ง Apps หรือหลายคนเรียกว่าโปรแกรม มักจะต้องมีการใช้งานพื้นที่อยู่เป็นประจำ คำถามคือ Apps ไหนที่กิน RAM จนแรงเครื่องแรงตกเยอะบ้างนั้น

วันนี้ทีม Sanook Hitech ได้รวมไว้พร้อมกับวิธีจัดการเบื้องต้น เรามาดูกันว่าจะมี Apps อะไรบ้าง
ก่อนอื่นขอเล่าสักนิดเกี่ยวกับการทำงานของ RAM บนมือถือว่าทำงานอย่างไร RAM หรือ Random Access Memory เป็นหน่วยความจำที่มีหน้าที่สำรองพื้นที่ไว้ให้ CPU ซึ่งเป็นหน่วยประมวลผลหลัก เพื่อจะให้ทำงานต่อระหว่างรอรับคำสั่ง ก็เหมือนกับสิ่งของอย่างเช่น ภาชนะอาหาร ที่มีหน้าที่วางรอเพื่อให้เราไปเคี้ยว เพื่อรอย่อยลงไปนั่นเอง
Apps ธนาคาร
เริ่ม Apps แรกที่หลายคนบอกว่าไม่น่าเป็นไปได้ว่าจะกิน RAM แต่ก็เป็นไปแล้วกับ Apps ธนาคาร เพราะเดี๋ยวนี้ก็มีการแจ้งเตือนและข่าวสารเยอะ ทำให้หลายครั้ง Apps เหล่านี้จะกิน RAM มากโดยไม่รู้ตัว
Line
ต่อมาจะเป็นโปรแกรมแชทยอดนิยมของคนไทยอย่าง Line ยิ่งมีการให้ข้อมูลข่าวเข้ามามาก เครื่องก็จะทำงานหนักขึ้น และยิ่งดองข้อความไม่อ่านหรือจะเก็บข้อความเก่ามากๆ นอกจากความจำจะเต็มแล้วในเวลาที่เราต้องเรียกใช้จะใช้ RAM มหาศาลเลยครับ
Facebook
สำหรับโปรแกรม Social Network ยอดนิยมอย่าง Facebook ที่มีการแสดงผลทั้งภาพและเสียง ซึ่งอาจจะไม่ได้กิน RAM เยอะ ยกเว้น ถ้าคุณเป็นพวกชอบย้อนไปดูข้อมูลเก่าเรื่อยๆ ก็อาจจะทำให้ Apps ต้องมีการจองพื้นที่ RAM เยอะขึ้นนั่นเองก็อาจจะทำให้ไม่เพียงพอต่อการใช้ของ Apps อื่นๆ จนส่งผลให้เครื่องหน่วงได้
Apps เกมต่างๆ
ถือว่าเป็นตัวกิน RAM ชั้นดีเลยครับ ยิ่งคุณออกจากเกมแล้วไม่ปิดเนี่ย จะยิ่งมีการใช้ RAM อยู่เรื่องๆ จนสุดท้ายมันอาจจะส่งให้ความจำภายในของเครื่องคุณหมดได้เช่นเดียวกัน
Apps แต่งภาพ
นอกจาก Apps เล่นเกมแล้ว ยังมีอีก Apps ที่ทำงานกับเครื่องเยอะ นั่นคือ Apps แต่งภาพ เมื่อคุณเปิดขึ้นมาก็จะมีการจอง RAM ไว้และระหว่างทำงานก็จะมีการใช้งานอยู่ หากไม่ได้ปิดก็จะมีผลกับ Apps อื่นอาจจะทำให้เกิดอาการเครื่องหน่วงได้
ส่วนวิธีแก้ปัญหานั้นง่ายมากครับ ลองทำตามได้ดังนี้

ลอง Restart มือถือของคุณสำหรับ Android ให้กดค้างแล้วสไลด์ไปที่ปุ่ม Restart
ลองปิดโปรแกรม โดยกดปุ่มสี่เหลี่ยมหรือปัดขึ้นเล็กน้อยแล้วกด ปิดทั้งหมด หรือ Close All
ลอง Wipe Cache (ในขั้นตอนนี้จะกดยากเล็กน้อย ต้องกดทุกปุ่มทั้ง Power, และลดเสียง
สำหรับ iPhone ลองปิดเครื่องแล้วเปิดใหม่
ลองปิด Background Apps บางโปรแกรมที่ไม่ได้ใช้จะดีที่สุด
หมั่น Update Apps อยู่เสมอ เพราะทุกครั้งที่มีการอัปเดตอาจจะมีการแก้ปัญหาของ Apps ในเรื่องการใช้ RAM ครับ

สำหรับครั้งต่อไปทีม Sanook Hitech จะทำ Tips เทคนิคอะไรมานำเสนออีกอย่าลืมติดตามกันนะครับ