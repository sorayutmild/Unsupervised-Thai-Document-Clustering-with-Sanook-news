 
โตโยต้า วีออส พร้อมขายแล้วอย่างเป็นทางการ ไทยประเดิมชาติแรกในโลก ยืนยันเปลี่ยนใหม่ทั้งหมด พร้อมโชว์ในมอเตอร์โชว์ ราคาเพิ่มต้น 559,000 บาท
 
นายเคียวอิจิ ทานาดะ กรรมการผู้จัดการใหญ่บริษัท โตโยต้า มอเตอร์ ประเทศไทย จำกัด กล่าวเปิดเผยว่า โตโยต้า วีออส ถือเป็นรถยนต์นั่งรุ่นที่สำคัญรุ่นหนึ่งของบริษัท โตโยต้า มอเตอร์ ประเทศไทย โดยครั้งแรกใช้ชื่อว่า Soluna เป็นรถที่ร่วมพัฒนาระหว่างวิศวกรชาวไทยและชาวญี่ปุ่น

สำหรับโตโยต้า วีออส รุ่นใหม่ ได้รับการออกแบบและพัฒนาให้เป็นสุดยอดยนตกรรมคุณภาพระดับโลก และเราเชื่อว่า วีออส ใหม่ จะช่วยเพิ่มและกระตุ้นยอดขายของโตโยต้าในปีนี้
สำหรับโตโยต้า วีออส ใหม่ ได้รับการพัฒนามิติตัวถังให้ยาวขึ้น 4,410 ม.ม. กว้าง 1,700 ม,ม, และสูง 1,745 ม.ม. มาพร้อมฐานล้อ 2,550 ม.ม. ให้ความโดดเด่นด้วยไฟท้ายแบบมัลติรีเฟลกเตอร์ พร้อมล้ออัลลอยเริ่มต้นที่ขนาด 15 นิ้ว
ส่วนภายในห้องโดยสาร ได้มีการปรับโดนสะท้อนความโฉบเฉี่ยวอย่างมีสไตล์และยังพัฒนาให้มีความกว้างขวาง มีภายในให้เลือกทั้งสีเบจและสีดำ ตามแต่ละรุ่น พร้อมไฟแสดงข้อมูลการขับขี่ Eco สำหรับรุ่นเกียร์อัตโนมัติ รวมถึงปรับการออกแบบเบาะใหม่ เพื่อให้ตอบสนองต่อพื้นที่การใช้งานมากขึ้น

ในด้านเครื่องยนต์ โตโยต้า วีออส ใหม่ มาพร้อมเครื่องยนต์ขนาด 1.5 ลิตร รหัส 1NZ-FE โดยยังคงมาพร้อมกับเกียร์อัตโนมัติ 4 สปีด และ 5 สปีด ตอบโจทย์เรื่องการขับขี่
โตโยต้า วีออส ใหม่ มี 7 สีให้เลือก รวม 3 สีใหม่ ได้แก่ สีแดง Red Mica Metallic, สีน้ำตาล Quartz Brown Metallic และ สีทอง Silky Beige Metallic
โตโยต้า วีออส ใหม่ มีทั้งหมด 6 รุ่น ราคาจำหน่าย คือ
Toyota Vios 1.5S A/T  734,000 บาท
Toyota Vios 1.5G A/T 699,000 บาท
Toyota Vios 1.5E A/T 649,000 บาท
Toyota Vios 1.5E M/T 614,000 บาท
Toyota Vios 1.5J A/T 589,000 บาท
Toyota Vios 1.5J M/T 559,000 บาท
 