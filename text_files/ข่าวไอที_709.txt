คิวล่าสุด! ชาวเน็ตรุมจวกมิวสิควิดีโอเพลง "ติ๊ด" กระแตอาร์สยาม ยอด "ดิสไลค์" กระฉูด
เป็นกระแสในโลกออนไลน์อีกครั้ง กับมิวสิควิดีโอของ "กระแต อาร์สยาม" โดยเพิ่งมีการปล่อยทีเซอร์มิวสิกวิดีโอตัวใหม่เพลงติ๊ด ออกมาเรียกน้ำย่อยแต่ถูกวิพากษ์วิจารณ์จากชาวเน็ตกระหน่ำ และยอดกด ดิสไลค์ในยูทูปพุ่งกระฉูด โดยมีการแสดงความเห็นว่าท่าเต้นไม่มีลักษณะเป็นเพลงลูกทุ่ง

ก่อนหน้านี้กระแต อาร์สยาม บอกว่าเพลงติ๊ดผสมผสานหลายแนว ทั้งฮิพฮอพ ป็อปแดนซ์ และคำเมืองเหนือ ทั้งนี้ แม้จะถูกกระแสวิพากษ์วิจารณ์ แต่ทางค่ายอาร์สยาม ยืนยันว่าวันที่ 10 กรกฎาคมนี้ จะปล่อยมิวสิกวิดีโอเพลงติ๊ดแบบเต็มเพลงส่วนกระแสของการวิพากษ์วิจารณ์มิวสิควิดีโอนี้ จะถูกมองว่าเป็นการทำการตลาดแบบไวรัลให้ออกมาเป็นเรื่องอื้อฉาวเพื่อเรียกยอดเพจวิวบนยูทูปหรือไม่ ต้องติดตาม