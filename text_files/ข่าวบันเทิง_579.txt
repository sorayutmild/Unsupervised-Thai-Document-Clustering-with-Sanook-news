แอบเป็นประเด็นซุบซิบเล็กน้อย เมื่ออยู่ๆ ดาราสาวคนดัง พลอย เฌอมาลย์ โพสต์ภาพลงในอินสตาแกรมส่วนตัว ลักษณะคล้ายกับกำลังร้องไห้และมีน้ำตาคลอเบ้า และเขียนข้อความสั้นๆ เอาไว้ว่า "Tears" ซึ่งแปลว่า "น้ำตา" ทำให้บรรดาแฟนคลับที่ติดตามอยู่กว่า 2 ล้านฟลอโลว ออกอาการประหลาดใจอยู่ไม่น้อย
ส่วนฟีตแบคหลังจากภาพดังกล่าวกล่าวถูกปล่อยออกไปเป็นประเด็น มีทั้งร่วมให้กำลังดาราสาวอย่างล้มหลาม แต่ก็มีอีกบางส่วนที่ออกอาการชิงชัง ยังโพสต์ข้อความเชิงแอนตี้กลับมาอย่างต่อเนื่อง บ้างก็หาว่าเป็น "น้ำตาแห่งความเฟค"
ล่าสุด สาวพลอย ออกมาโพสต์หลังจากภาพ "น้ำตาคลอ" ดังกล่าว พร้อมกับลงภาพตัวเอง เมื่อสมัยเพิ่งเข้าวงการบันเทิง โดยระบุข้อความว่า
"เข้าวงการมาตั้งแต่อายุ 11 ขวบ วันนี้ 32 แล้ว ผ่านปัญหาอะไรมามากมาย บอกตัวเองมาตลอดต้องแข็งแรงและแกร่ง และต้องผ่านบททดสอบ 90000 ข้อไปให้ได้ แต่เราก็เป็นแค่ คน เรามีนำ้ตาได้ ไม่เคยทะนงตัว ว่าเราเก่ง ไม่เคยคึดว่าอาชีพที่รักและเคารพ จะนำพาเรามาอยู่ตรงนี้ได้ และก็ทราบดี ทุกอย่างมันมีวัฏจักรของมันเอง เสียใจทุกครั้ง ที่ Google ชื่อของเราเอง แล้วต้องเจอ คำลงท้ายว่าอย่างไรบ้าง....... ความจริง บางคนคงลืมไปแล้วว่าคืออะไร.... เคยสนใจกันจริงๆบ้างไหม........ ชีวิตเราทำบุญไม่ขึ้นจริงๆ แค่อยากจะร้องไห้กับมัน แต่เราก้อจะทำดีต่อไป ต่อให้ไม่มีใครเห็นหรืออยากจะสนใจเราก็จะทำมันต่อไป อยากให้เพื่อนๆรู้ น้ำตาของเราในชีวิตจริงมันมีอยู่จริง ไม่ใช่มาจาก การแสดง ขอบคุณมากนะ กำลังใจ.... วันนี้จะยืนต่อ และขอเชิญฝากร้านกันตามสบาย ฝากให้ครบทุกรูปเลย ไม่ประชดนะวันนี้เค้าอนุญาติ ฝากให้ครบ 2.3 ล้านเลย"