ตำรวจไซเบอร์ บุกโรงแรมดังย่านบางพลี จับกุม น้องไข่เน่า Onlyfans พร้อมแฟนหนุ่ม ทั้งคู่ขอโทษประชาชน เผยไม่ได้ต้องการเผยแพร่คลิปให้บุคคลทั่วไปดู
วันนี้ (21 ก.ย.) ชุดจับกุมกองบังคับการสืบสวนสอบสวนอาชญากรรมทางเทคโนโลยี 2 และ 4 เข้าจับกุม น้องไข่เน่า ดาวดังเว็บไซต์ Onlyfans อายุ 19 ปี และแฟนหนุ่มอายุ 20 ปี จากโรงแรมแห่งหนึ่งย่านบางพลี จังหวัดสมุทรปราการ โดยทั้งสองคนคือคู่ชายหญิงที่ถ่ายทำคลิปวีดีโอโป๊เปลือยเผยแพร่เข้าสู่เว็บไซต์ Onlyfans
ตามหมายจับศาลจังหวัดสมุทรปราการ ที่ 444/2564 และ 445/2564 ลงวันที่ 20 ก.ย.2564 ในข้อหาความผิดตามประมวลกฎหมายอาญาร่วมกันทำผลิตมีไว้หรือนำเข้าหรือส่งออกไปนอกราชอาณาจักรหรือทำให้แพร่หลายโดยประการใดๆ อันลามกเพื่อความประสงค์แห่งการค้าเพื่อแจกจ่ายหรือเพื่อการแสดงแก่ประชาชน มีโทษจำคุก 3 ปีปรับไม่เกินหกหมื่นบาทหรือทั้งจำทั้งปรับ
ความผิดตาม พ.ร.บ.คอมพิวเตอร์ ข้อหานำเข้าสู่ระบบคอมพิวเตอร์ซึ่งข้อมูลที่มีลักษณะอันลามกและข้อมูลคอมพิวเตอร์นั้นประชาชนทั่วไปอาจเข้าถึงได้ มีโทษจำคุกไม่เกินห้าปีหรือปรับไม่เกินหนึ่งแสนบาท
เบื้องต้น ทั้งคู่ให้การภาคเสธว่ากระทำความผิดในข้อหาแรกจริง แต่ข้อหาที่ 2 ความผิดตาม พ.ร.บ.คอมพิวเตอร์ ยืนยันว่าไม่ได้เปิดเผยให้แก่บุคคลทั่วไปได้เข้าชม
ด้าน น้องไข่เน่าและแฟนหนุ่ม ยังขอโทษไปถึงประชาชนบางส่วนที่อาจรับไม่ได้กับการผลิตสื่อดังกล่าวเข้าสู่เว็บไซต์ Onlyfans อีกทั้งยังยอมรับว่าตั้งแต่ผลิตสื่อต่างๆ ออกมา ก็ไม่คิดว่าจะเกิดเรื่องลุกลามบานปลายจนถูกดำเนินคดีในลักษณะนี้
ยืนยันว่าไม่ได้ต้องการเผยแพร่ภาพและคลิปวิดีโอดังกล่าวให้กับบุคคลทั่วไปได้ดู โดยเฉพาะกลุ่มเด็กที่อายุต่ำกว่า 18 ปี เพราะเว็บไซต์ดังกล่าวจะมีระบบคัดกรองผู้เข้าใช้งานในระดับหนึ่งอยู่แล้ว
ขณะที่ พลตำรวจตรี กานตพงศ์ ชัยรุ่งเรือง ผู้บังคับการสืบสวนสอบสวนอาชญากรรมทางเทคโนโลยี 2 เปิดเผยว่า การจับกุมดังกล่าวเป็นไปตามหมายจับของศาลจังหวัดสมุทรปราการ หลังจากตรวจสอบพบว่าทั้งสองคนไม่ได้กลับไปที่คอนโดมิเนียม ก็เกรงว่าจะมีพฤติการณ์หลบหนี จึงทำการสืบสวนจนทราบว่าทั้งคู่ไปเปิดห้องพักอยู่ที่โรงแรมที่อยู่ใกล้กัน จึงนำกำลังไปจับกุม
โดยหลังจากนี้จะมีการสืบสวนสอบสวนไปถึงผู้ที่นำคลิปวิดีโอจากเว็บไซต์ดังกล่าวออกไปเผยแพร่ภายนอกมาดำเนินคดีทั้งหมด เพราะถือว่าเป็นผู้เผยแพร่ข้อมูลลามกอนาจารออกไปยังภายนอก และคดีนี้ถือว่าเป็นบรรทัดฐานในการดำเนินคดีกับผู้ผลิตสื่อในลักษณะดังกล่าวบนเว็บไซต์ Onlyfans หากพบว่ามียูสเซอร์อื่นที่มีพฤติการณ์ลักษณะเดียวกันก็จะตรวจสอบและดำเนินคดีตามขั้นตอนต่อไป

ออกหมายเรียก "น้องไข่เน่า" สาวคนดังเว็บ OnlyFans ชักชวนให้ผู้อื่นทำคลิปอนาจาร
"น้องไข่เน่า" ดาวเว็บ OnlyFans โพสต์บอก "หนูยังอยู่ดี" ล่าสุด ตำรวจเตรียมแจ้งหลายข้อหา
"น้องไข่เน่า" ประกาศเลิกทำคลิป OnlyFans ยอมถอยดีกว่าดันทุรังแล้วเจ็บหนัก
ทำความรู้จัก "ไข่เน่า" ดาว Onlyfans สาวน้อยน่ารัก ที่ทำเงินเฉียดล้านในสามเดือน

