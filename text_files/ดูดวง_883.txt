ชีวิตจะมีโชคดี มีความราบรื่นก้าวหน้า มีเงินมีทองเพิ่มพูนมากขึ้นได้ง่ายๆ ด้วยวิธีใกล้ตัวเช่นการเลือกบูชาพระตามวันเกิด การปลูกต้นไม้ที่เสริมดวงชะตา หรือการเลือกสีมงคลที่ถูกโฉลกกับตัวเองเพื่อเป็นสีนำโชค Sanook! Horoscope นำข้อมูลดีๆ เหล่านี้มาฝากกันค่ะ

เสริมดวง
สำหรับผู้เกิดวันอาทิตย์
การเสริมดวง ควรมีรูปปั้น พระยาครุฑบูชาหรือรูปสิงห์ เชื่อว่าจะเสริมดวง ให้มีเดชอำนาจ ชนะศัตรู หมู่มาร หรือหาครุฑมาห้อยคอ จะทำให้ชีวิตรุ่งเรืองขึ้น
- อัญมณีเสริมราศี คือ แร่หินคราม ทับทิม หินสีแดง
- พระเทพบูชาเสริมดวง คือพระปางถวายเนตร พระแก้ว รัชกาลที่ 5 พระแม่อุมาเทวี พระโพธิสัตว์กวนอิม
- ถวายเครื่องสักการะเสริมดวง ฉัตรคู่ ข้าวตอกดอกไม้ กุหลาบชมพู ส้ม
- ทำบุญเสริมดวง ปล่อยสัตว์ลงน้ำ วันข้างขึ้น 5-15 ค่ำ เชื่อว่าปล่อยทุกข์ปล่อยโศกลงแม่น้ำทำให้คลายทุกข์ได้
- ปลูกต้นไม้เสริมดวง ต้นมะพร้าว ขิงข่า ว่านมหาลาภ 
สำหรับผู้เกิดวันจันทร์ 
การเสริมดวง ควรมีรูปปั้น เสือหรือสิงห์ ประดับไว้ที่บ้านหรือที่ทำงาน จะทำให้ก้าวหน้าขึ้นและแก้เคล็ดเรื่องเลวร้ายได้ หรือหารูปปั้นสิงห์โตคาบดาบหรือรูปปั้นเสือทองมาตั้ง จะทำให้ชีวิตมีความสุขขึ้น
- อัญมณีเสริมราศี คือ ไลปะการัง ทอง เพชร
- ถวายเครื่องสักการะเสริมดวง คือดอกบัวขาว แอปเปิ้ลบูชาพระและเทพ
- พระเทพบูชาเสริมดวง คือ หลวงปู่โต ปางห้ามญาติ พระโพธิสัตว์ กวนอิม พระแม่ลักษมี ปู่ฤาษี
- ทำบุญเสริมดวง ให้ไปนมัสการขอพรที่วัดแขก สีลม หรือ เทวสถาน ไปวันพฤหัส ข้างขึ้น 7-15 ค่ำ ไปขอพรขอให้ชีวิตรุ่งเรืองขึ้น
- ปลูกต้นไม้เสริมดวง ต้นยอ โหรพา ว่านมหาหงส์ 
สำหรับผู้เกิดวันอังคาร 
การเสริมดวง ควรมีรูปปั้นราชสีห์ขลิบทอง ตั้งหรือประดับไว้ทางทิศตะวันออกเชื่อว่า จะทำให้ชีวิตมั่นคงขึ้น เพราะว่าวันอังคารดวงแข็ง หากมีราชสิงห์ไว้ดวงจะดีขึ้น มีอำนาจขึ้น
- อัญมณีเสริมราศี คือ แร่เหล็ก เพชร พวงชมพู มรกต
- สิ่งศักดิ์สิทธิ์บูชาเสริมดวงคือ ฤาษี องค์พรหม รัชกาลที่ 5
- ถวายเครื่องสักการะเสริมดวงคือ เมี่ยงหมาก ดอกไม้ชมพู่ ใบมะม่วง
- การเสริมดวง ไปนมัสการขอพรที่วัดโพธิ์ วันอังคารข้างขึ้น 7-15 ค่ำ มีพระประจำวันเกิดท่าน จะทำให้ชีวิตดีขึ้น
- ปลูกต้นไม้เสริมดวงท่าน ปลูกแตงโม ว่านมหานิยม
สำหรับผู้เกิดวันพุธกลางวัน
การเสริมดวง ควรมีรูปปั้น สุนัขคู่ หรือ ปลา ไว้ที่บ้านเพราะจะทำให้มีความร่มเย็นและสมหวังในชีวิต เพราะเชื่อว่า สุนัขเป็นสัตว์ที่เป็นเหมือนคนรู้ใจ และทำให้คุณก้าวหน้าได้
- อัญมณีเสริมราศี คือ มรกต โอปอล์ หยก
- สิ่งศักดิ์สิทธิ์เสริมดวง พระปางอุ้มบาตร หลวงปู่โต พระแก้วมรกต
- ถวายเครื่องสักการะเสริมดวง ข้าวสวย ส้ม ใบขนุน
- ทำบุญเสริมดวงท่าน ถวายหลอดไฟในวันเกิดข้างขึ้น 5-15 ค่ำ เสริมแสงสว่างให้ชีวิต อธิษฐานขอพระเสริมความรุ่งเรืองในชีวิต
- ปลูกต้นไม้เสริมดวง ต้นขนุน กุหลาบ ว่านสี่ทิศ
สำหรับผู้เกิดวันพุธกลางคืน ราหู
การเสริมดวง ควรบูชาพญาครุฑ หรือ ราหู จะทำให้ร่ำรวยขึ้นและไหว้ของดำทุกวันพุธ เชื่อว่าจะทำให้มีโชคลาภมากขึ้น ร่ำรวยขึ้น
- อัญมณีเสริมดวง คือ โกเมน หินดำ
- บูชาพระเทพเสริมดวงคือ พระราหู ครุฑ รัชกาลที่ 5 พระนารายณ์
- ถวายเครื่องสักการะเสริมบารมี ข้าวสวย ดอกไม้เขียว ใบขนุน แอปเปิ้ล นม น้ำ
- ถ้าเข้าเสวยราหู ของดำ 8 อย่าง ดอกไม้ดำ ใบยอ ขนุน กุหลาบ ไข่เยี่ยวม้า และของอื่นๆ สีดำ
- ทำบุญเสริมดวง ไหว้พระราหู ทุกวันพุธ ขอพร
- ปลูกต้นไม้เสริมดวง กุหลาบ ว่านธรณีสาร 
สำหรับผู้เกิดวันพฤหัส 
การเสริมดวง ท่านควรมีรูปปั้น หนูขลิบทองคู่ ตั้งหรือแขวนไว้ที่บ้านหรือที่ทำงาน จะเสริมดวงด้าน ความสุข ความสมหวังในชีวิตได้ เพราะเชื่อว่า หนู เป็นสัตว์ที่ให้ชีวิตใหม่ ๆ ได้
- อัญมณีเสริมราศีคือ เพชร ทอง ลูกแก้ว บุษราคัม พลอยแดง
- บูชาด้วยเครื่องสักการะเสริมดวงคือ ข้าวตอกดอกไม้ ใบขนุน ดอกไม้ สีเมฆ ใบกล้วย ฟักทอง
- พระบูชาเสริมดวง พระปางพุทธชินราช ปู่ฤาษี พระแม่อุมาเทวี พระพุทธเจ้าหลวงรัชกาลที่ 5 พระโพธิสัตว์กวนอิม
- ทำบุญเสริมดวงท่าน ไปปฏิบัติธรรม ปีละครั้งจะเสริมชีวิตดีขึ้น
- ปลูกต้นไม้เสริมดวง ว่านเพชรนารายณ์ ไผ่กวนอิม 
สำหรับผู้เกิดวันศุกร์
การเสริมดวง ควรมีรูปปั้น หนู หรืองูใหญ่ ตั้งหรือประดับไว้ที่บ้าน จะทำให้ชีวิตท่านก้าวหน้าขึ้น
- อัญมณีเสริมราศีคือ ทอง โมรา
- พระเทพเสริมดวง ปางรำพึง พระพุทธชินราช รัชกาลที่ 5 พระโพธิสัตว์ กวนอิม พระแม่อุมาเทวี พระแม่ลักษมี
- ถวายเครื่องสักการะเสริมดวงคือ ฉัตรคู่พระ ข้าวตอกดอกไม้ เมี่ยงหมาก ดอกมะลิ กล้วย ดอกไม้เหลือง ใบเงิน ใบทอง
- ทำบุญเสริมดวง ปฏิบัติธรรมตามลมหายใจ  จะทำให้จิตสงบ ได้บุญมาก
- ปลูกต้นไม้เสริมดวง กุหลาบ ว่านเศรษฐีเรือนกลาง
สำหรับผู้เกิดวันเสาร์ 
การเสริมดวง ควรบูชา พญานาคราช หรือมีรูปพญานาคจะทำให้มีเดช มีอำนาจมากดุจดั่งราชสีห์ครองเมือง เชื่อว่าคนเกิดวันเสาร์ มีนาคราชคุ้ม ควรบูชานาคราชชีวิตจะร่ำรวยขึ้น
- อัญมณีเสริมดวง คือ นิลดำ ทับทิม หินดำ
- บูชาพระเทพเสริมบารมี ปางนาคปรก แก้ว รัชกาลที่ 5 พระนารายณ์ พระพรหม
- ถวายเครื่องสักการะคือ กล้วย น้ำอบ ดอกไม้ดำ ใบมะตูม
- ทำบุญเสริมดวง บูชาเทพทุกวันเสาร์ จะทำชีวิตรุ่งเรือง อยากได้สิ่งใดก็ได้
- ปลูกต้นไม้เสริมดวง ต้นขนุน ต้นมหากาฬ ไผ่มงคล
m