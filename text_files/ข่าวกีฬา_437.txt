สหพันธ์ประวัติศาสตร์และสถิติฟุตบอลนานาชาติ (IFFHS) ประกาศอันดับสโมสรทั่วโลกประจำเดือนก.พ. โดย บุรีรัมย์ ยูไนเต็ด ยอดทีมของเมืองไทย ถูกจัดให้รั้งอันดับ 120 สโมสรโลกและที่ 10 ของเอเชีย และมีอันดับเหนือกว่า ลิเวอร์พูล ที่รั้งอันดับ 139 ของโลกสหพันธ์ประวัติศาสตร์และสถิติฟุตบอลนานาชาติ หรือ ไอเอฟเอฟเอชเอส (IFFHS) ได้ทำการจัดอันดับสโมสรฟุตบอลอาชีพทั่วโลกประจำเดือนกุมภาพันธ์ที่ผ่านมา (The Club World Ranking for february 2014) โดย "ปราสาทสายฟ้า" บุรีรัมย์ ยูไนเต็ด ทีมยักษ์ใหญ่ของศึกไทยพรีเมียร์ลีก หล่นจากอันดับที่ 111 มาอยู่ที่อันดับ 120 ของโลก แต่ยังดีพอติด 1-10 ของเอเชีย โดยมี 117.50 คะแนน ทั้งนี้การที่ บุรีรัมย์ ยูไนเต็ด ถูกจัดอยู่ในอันดับ 120 ของโลก ทำให้มีอันดับและคะแนนดีกว่า 3 สโมสรดังแห่งเวทีพรีเมียร์ลีกอังกฤษ ทั้งลิเวอร์พูล อันดับ 139 มี 110 คะแนน, เอฟเวอร์ตัน อันดับ 142 มี 108 คะแนน และนิวคาสเซิ่ล ยูไนเต็ด อันดับ 176 มี 96 คะแนน 5 อันดับแรกของโลก 1.บาเยิร์น มิวนิค (เยอรมัน)2. เรอัล มาดริด (สเปน)3. บาร์เซโลน่า (สเปน)4. เชลซี (อังกฤษ)5. แอตเลติโก มาดริด (สเปน) *120.บุรีรัมย์ ยูไนเต็ด(ไทย)5 อันดับแรกของเอเชีย 1.กว่างโจว เอเวอร์แกรนด์ (จีน)2.เอฟซี โซล (เกาหลีใต้)3.อิสติกลอล (อิหร่าน)4.อัล ฮิลาล (ซาอุดิอารเบีย)5.อัล คูเวต (คูเวต)*10.บุรีรัมย์ ยูไนเต็ด(ไทย)