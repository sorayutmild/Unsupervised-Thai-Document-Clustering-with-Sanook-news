ความคืบหน้ากรณีเกิดเหตุการณ์ความวุ่นวายเกมดาร์บี้แมตช์ขอนแก่น ระหว่าง ขอนแก่น ยูไนเต็ด ปะทะ ขอนแก่น เอฟซี ในศึกเอไอเอส ลีกภูมิภาค เมื่อวันที่ 4 กรกฎาคมโดยช่วงทดเวลาบาดเจ็บครึ่งหลัง "จิระศักดิ์ บุตรแดงน้อย" ผู้เล่นขอนแก่น เอฟซี ไม่พอใจผู้ตัดสิน "กิติกร ภูปรางค์" ที่แจกใบแดงให้ ก่อนปรี่เข้าไปผลักกรรมการจนล้มคว่ำ ล่าสุด คณะอนุกรรมการพิจารณาวินัย มารยาท และข้อประท้วงของสมาคมฟุตบอลฯ ได้พิจารณาลงโทษผู้ที่เกี่ยวข้องกับเรื่องวุ่นวายทั้งหมด ตามหลักฐานจากผู้ควบคุมการแข่งขัน, ผู้ตัดสิน และคลิปวิดีโอที่บันทึกไว้บทลงโทษของขอนแก่น เอฟซี มีดังนี้ 1. ผู้เล่นหมายเลข 23 จิระศักดิ์ บุตรแดงน้อย ของขอนแก่น เอฟซี เจตนาทำร้ายร่างกายผู้ตัดสิน ห้ามลงแข่ง 1 ปี ปรับเงิน 30,000 บาท, แสดงกิริยาไม่เหมาะสมต่อหน้าสาธารณชน ห้ามแข่งขันต่อปีอีก 1 นัด และปรับเงินอีก 10,000 บาท

ทั้งนี้ คณะกรรมการฯ ได้พิจารณาเพิ่มเติมว่าการกระทำของ จิระศักดิ์ บุตรแดงน้อย เป็นการทำลายภาพลักษณ์การแข่งขันฟุตบอลอาชีพ ซึ่งมีโทษสูงสุดของระเบียบข้อบังคับสมาคมฟุตบอลฯจึงโดนลงโทษ ห้ามยุ่งเกี่ยวกิจกรรมการแข่งขันที่สมาคมฟุตบอลฯจัดการแข่งขัน หรือมีส่วนร่วมตลอดชีวิต และปรับเงินรวม 40,000 บาท2. ผู้เล่นหมายเลข 40 เนย์ ฟาเบียโน่ พยายามจะทำร้ายผู้ตัดสิน ห้ามลงแข่ง 2 นัด ปรับเงิน 20,000 บาท3. เจ้าหน้าที่ขอนแก่น เอฟซี 5 คน ได้แก่ ณรงค์ ท่วมไธสง, วชิระ หิรัญตระกูล, องอาจ ฉัตรชัยพลรัตน์, วีรศิลป์ วงศ์วีระชัย และ นภดล อินทะโก วิ่งลงไปในสนาม พร้อมแสดงกิริยาจะทำร้ายผู้ตัดสิน ห้ามทำหน้าที่ 6 นัด และปรับเงินคนละ 20,000 บาท (รวม 5 คน เป็นเงิน 100,000 บาท)4. ผู้เล่นหมายเลข 5 ราตินโญ่ แสดงกิริยาไม่สมควรต่อหน้าสาธารณชน แสดงความก้าวร้าว ข่มขู่และคุกคามผู้ตัดสินที่ 4 ห้ามลงแข่งขัน 1 ปี และปรับ 10,000 บาท5. องอาจ ฉัตรชัยพลรัตน์ ผู้จัดการทีมขอนแก่น เอฟซี แสดงกิริยาลบหลู่ ดูหมิ่นผู้ตัดสิน ด้วยคำว่า "ผมไม่ได้ว่าคุณรับเงิน แต่ดูแล้วมันไม่ใช่" ห้ามทำหน้าที่ต่อไปอีก 2 นัด และปรับเงินอีก 20,000 บาทรวมแล้ว ขอนแก่น เอฟซี โดนปรับเงินรวม 190,000 บาท และต้องชำระค่าปรับภายวันที่ 15 กรกฎาคม
ชมคลิป เหตุการณ์ทำร้ายกรรมการ ตั้งแต่นาที 1.45.10 เป็นต้นไป

เครดิตคลิป focus khonkaen