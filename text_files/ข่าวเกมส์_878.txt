เคสไอโฟนเกม
สมาร์ทโฟนอุปกรณ์ไฮเทคที่คนยุคปัจจุบันนิยมใช้กันอย่างกว้างขวางมากขึ้นเรื่อยๆ ซึ่งนอกจากใช้เป็นโทรศัพท์แล้ว มันยังมีฟังค์ชั่นการใช้งานที่หลากหลายเหมาะกับชีวิตคนเมือง โดยเฉพาะผู้ชอบเข้างสังคมต่างๆ แถมยังใช้เล่นเกมเล่นเน็ตก็ยังได้ แต่ว่าราคาสมาร์ทโฟนเครื่องหนึ่งนั้นก็ใช่ว่าจะถูกๆ ดังนั้นเหล่าผู้ใช้สมาร์ทโฟนก็ต้องหาอุปกรณ์พิเศษมาปกป้องสมาร์ทโฟนสุดรักกัน นั่นก็คือ Case สำหรับสมาร์ทโฟน เพื่อป้องกันการกระแทกได้ ซึ่งเคสมันก็มีหลายแบบหลายชนิด ทำจากพลาสติกบ้าง ซิลิโคนบ้าง อันนี้เราจะไม่พูดถึง เพราะเราจะพูดถึงลวดลายของเคสกัน นั่นก็คือเคสลายเกี่ยวกับวีดีโอเกมส์นั่นเอง
เคสไอโฟนหรือสมาร์ทโฟนลายวีดีโอเกมส์นั้น ไม่น่าเชื่อว่าได้รับความนิยมอย่างมาก ไม่เพียงแค่กลุ่มเกมเมอร์เท่านั้นที่ซื้อไปใช้ แต่คนที่ไม่ใช่เกมเมอร์บางคนก็ซื้อไปใช้เช่นกัน เพราะมันดูสวยงามไม่เหมือนใคร แถมยังรู้สึกถึงความ Retro ในบางลายด้วย โดยเฉพาะพวกลาย Retro ย้อนยุคเนี่ยแหละยิ่งได้รับความนิยมเลยล่ะ งั้นเราลองไปดูกันว่าเคสไอโฟนลายเกี่ยวกับเกมส์ 10 แบบที่คนนิยมใช้มากที่สุดมีอะไรกันบ้าง
10. เคสลายเครื่อง Nintendo Entertainment System
หลายคนอาจจะไม่รู้จักกับเครื่องรุ่นนี้ แต่ถ้าบอกว่ามันคือเครื่อง Family Computer หรือ Famicom หลายคนคงร้อง อ๋อ! แต่ที่มันเปลี่ยนชื่อและหน้าตาไม่เหมือนเครื่อง Famicom ก็เพราะอันนี้เป็นรุ่นที่ขายในอเมริกา ถึงหน้าตาจะต่างกัน แต่ก็ใช้เล่น มาริโอ คอนทร้า ได้เช่นกันนะ
เคสไอโฟนเกม
9. เคสลาย Zelda Triforce
ไตรฟอร์ส คือตราสัญลักษณ์ประจำเกมส์ The Legend of Zelda ทุกๆภาค หมายถึงพลังสามอย่างที่ช่วยดำรงสมดุลแห่งพลังของอาณาจัก Hyrule เอาไว้ เคสนี้ทำออกมาเป็นสีทองสวยงาม มีโลโก้ไตรฟอร์ส พร้อมกับคำว่า iForce เขียนไว้ แค่นี้ก็สวยพอสำหรับแฟนๆ Zelda แล้ว
เคสไอโฟนเกม
8. เคสลาย Atari Lynx System
เครื่องเกมพกพารุ่นแรกของโลก ที่ใช้หน้าจอสี LCD ทำออกมาแข่งกับ Gameboy ที่ตอนนั้นยังมีแค่หน้าจอขาวดำอยู่ แต่ด้วยขนาดที่ใหญ่และดีไซน์ที่ไม่สวยนัก ทำให้เครื่องเกมไม่ได้รับความนิยม ทว่าเคสไอโฟนลายเครื่องนี้กลับได้รับความนิยมแทน เพราะมันเป็นเครื่องเกมเก่าแก่ ที่แทบไม่มีใครมีนั่นเอง เลยนิยมกัน โดยตอนนั้นถ้าจำไม่ผิด Game Boy ยังได้รับความนิยมสูงสุดเป็นที่หนึ่ง, Game Gear ของ Sega มาเป็นที่สอง และ Atari Lynx นี่ยอดขายเป็นที่สาม และเจ๊งไปในที่สุด
เคสไอโฟนเกม
7. เคสลาย Game & Watch
ถ้าคิดว่าลายเครื่อง Famicom ว่าเก่าแล้ว ต้องนี่สิเก่ากว่า มันคือเกมกด Game & Watch นั่นเอง ในอดีตจะมีเกมส์กดให้เลือกอยู่สองยี่ห้อ นั่นคือ Nintendo และ Casio ก่อนที่จะมีค่ายอื่นอย่าง Bandai มาทำด้วยภายหลัง เกมส์กดยอดนิยมในอดีตก็มีเกมส์ Donkey Kong, เกมส์ Popeye, เกมส์คาวบอย Western Bar และเกมส์เรือดำน้ำ Sub Marine Battle ซึ่งบอกตรงว่าน้อยคนนักที่จะเกิดทัน และรู้จักเกมส์กดพวกนี้ ถ้าอายุไม่ถึง 25
เคสไอโฟนเกม
6. เคสลาย Super Nintendo Entertainment System
เรียกกันย่อๆว่า SFC ไม่ก็ SNES ตามโซนที่ขาย ถ้ายุ่นก็เรียก SFC อเมริกาก็เรียก SNES บ้านเราเรียกกันสั้นๆว่า เครื่องซุปเปอร์ ซึ่งปกติแล้วจะต้องเล่นด้วยตลับ Rom อันแสนแพง แต่ด้วยพลังของด้านมืด ทำให้มีหัวโปรแบบต่างๆ ที่ทำให้เล่นเกมเถื่อนด้วยแผ่น Floppy Disc ได้ เป็นเครื่องเกมที่เกมเมอร์เล่นกันมากต่อจากยุคแฟมิคอม และเกมที่ฮิตสุดๆยุคนี้ ก็ต้อง Mario Kart กับ Bomber Man
เคสไอโฟนเกม
5. เคสลาย Pac-man
เกมส์ตู้อาเขตสุดโบราณจาก Namco ที่แม้เกมมันจะดูไม่มีอะไรเล้ย แต่กลับโด่งดังกลายเป็น Mascot ของค่าย Namco มาจนทุกวันนี้ได้ และด้วยความที่มันโบราณ Retro ที่สุดในบรรดาเคสเกมทั้งหมด ก็เลยกลายเป็นเคสที่เกมเมอร์นิยมใช้กัน บ่งบอกว่าตูเนี่ยเกมเมอร์รุ่นเก๋าแค่ไหน
เคสไอโฟนเกม
4. เคสลาย Famicom
ต้องเจ้านี่สิ เครื่องเกมรุ่นแรกของเกมเมอร์หลายๆคน เป็นเครื่องรุ่นญี่ปุ่นสีแดงที่คนไทยใช้เล่นกันในอดีต ซึ่งหน้าตาจะต่างจาก NES ที่เป็นรุ่นอเมริกา มีสีแดงโดดเด่นกว่ากันเยอะ ยอมรับมาซะดีๆว่าคุณเคยจับมัน ไม่ต้องอายที่จะใช้ ถ้าคุณเป็นเกมเมอร์รุ่นเก๋า
เคสไอโฟนเกม
3. เคสลายเกมวงกต
อันนี้ไม่ใช่เคสที่มาจากวีดีโอเกม แต่เป็นเกมวงกต ที่มักแถมมากับขนมสมัยก่อนๆ วิธีเล่นตอนนั้นก็คือเอาปากกามาลากเส้น เพื่อหาทางออกจากวงกต โดยที่ห้ามย้อนกลับจุดเดิม ก็เล่นได้เพลินๆดีไม่น้อย แถมเคสตัวนี้ก็ใช้เล่นได้แม้ไอโฟนของคุณจะแบตฯหมด
เคสไอโฟนเกม
2. เคสลาย The Legend of Zelda
เคสลาย Zelda อีกแล้ว แต่อันนี้เป็นลายสวยงามแบบภาพอาร์ตเลย จะว่าไปคนอเมริกาก็นิยมเล่นเกมจากนินเทนโดเยอะมาก แต่สาเหตุจริงๆที่เคสตัวนี้นิยมก็เพราะมันสวยด้วยแหละ
เคสไอโฟนเกม
1 เคสลาย Game Boy
นี่แหละเคสไอโฟนลายเกม อันดับ 1 ที่มียอดขายสูงที่สุด สาเหตุแท้จริงของความนิยมนั้นไม่แน่ใจว่าเพราะอะไร แต่คาดว่าเป็นเพราะ รูปร่างและขนาดของเคส ที่มันเหมาะและเข้ากับไอโฟนอย่างมากเมื่อเอามาใส่กับไอโฟนแล้ว มันแทบดูเหมือนเป็น Game Boy จริงๆ ดูแล้วคลาสสิคเก่าแก่ดี ก็เลยเป็นเคสลายเกมที่นิยมใช้กันเป็นอันดับหนึ่ง
เคสไอโฟนเกม