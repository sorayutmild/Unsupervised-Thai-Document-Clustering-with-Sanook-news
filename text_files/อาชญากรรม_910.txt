จากกรณี พบศพ นางศรีสุภางค์ หรือ เก่ง อายุ 48 ปี เป็นเจ้าหน้าที่พยาบาล ห้องฉุกเฉินโรงพยาบาลแห่งหนึ่ง ใน จ.พระนครศรีอยุธยา นอนเสียชีวิตอยู่ภายในรถยนต์เก๋ง ซึ่งเจ้าหน้าที่ตำรวจสามารถจับกุมค้นร้าย คือ นายอั๋น หรือ น๊อต อายุ 33 ปี ได้แล้ว
ความคืบหน้าล่าสุด (11 มี.ค.) ผู้สื่อข่าวรายงานว่า คนร้ายคือ นายอั๋น หรือ น๊อต อายุ 33 ปี ซึ่งเป็นอดีตพนักงานเวรเปล โรงพยาบาลเดียวกับผู้ตาย ซึ่งนายน๊อตได้ลาออกไปแล้วประมาณ 1 ปี
เบื้องต้น ให้การรับสารภาพอ้างว่า ขณะทำงานได้สนิทสนมกับผู้ตาย และคบหากันโดยไม่มีใครรู้ มาประมาณ 5 ปี ที่ผ่านมาผู้ต้องหาจะขอเงินหยิบยืมเงินผู้ตายใช้ กระทั่งระยะหลังผู้ตายเริ่มตีตัวออกห่าง
จนวันเกิดเหตุ ผู้ต้องหาได้นัดเจอกับผู้ตายอีก นัดเจอที่หน้าโรงพยาบาล โดยผู้ต้องหานั่งรถไปด้วยระหว่างทางเกิดมีปากเสียงกัน เพราะผู้ต้องหาขอยืมเงินอีก 10,000 บาท แต่ผู้ตายไม่ยอมให้
ผู้ต้องหาจึงได้ใช้อาวุธมีดข่มขู่เกิดการต่อสู้กัน ใช้มีดปาดคอ 1 แผล และแทง 1 แผล จากนั้นได้จับหัวกดกับเบาะรถด้านหลังจนแน่นิ่งไป แล้วนำรถมาจอดทิ้งเอาไว้ในที่เกิดเหตุก่อนที่จะหลบหนีไป จนกระทั่งมาถูกเจ้าหน้าที่ตำรวจจับกุมตัว
ก่อนหน้านี้ ศาลจังหวัดพระนครศรีอยุธยา ได้อนุมัติหมายจับ นายอั๋น หรือ น๊อต อายุ 33 ปี ในข้อหาฆ่าผู้อื่นโดยเจตนา โดยเจ้าหน้าที่ตำรวจชุดสืบสวนได้ติดตามไปจับกุมตัวนายน๊อต ได้ขณะหลบหนีเข้าไปภายในวัดลาดชิด ต.ลาดชิด อ.ผักไห่ จ.พระนครศรีอยุธยา
ซึ่ง พล.ต.อ.เฉลิมเกียรติ ศรีวรขาน รอง ผบ.ตร. จะเดินทางมาสอบสวนผู้ต้องหาด้วยตัวเอง และจะมีการแถลงข่าวในวันพรุ่งนี้ (12 มี.ค.)
>> รวบแล้ว! มือฆ่าโหดพยาบาลสาว ทิ้งศพหมกรถเก๋งจอดข้างโรงพยาบาล
>> เผยภาพวงจรปิด นาทีทิ้งศพพยาบาลสาว คนร้ายผู้ชายขับเก๋งมาจอดกลางดึก
>> สยอง! ฆ่าปาดคอพยาบาล ทิ้งศพยัดรถเก๋งจอดข้างโรงพยาบาล