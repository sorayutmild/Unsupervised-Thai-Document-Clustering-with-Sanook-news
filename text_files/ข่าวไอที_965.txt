แหล่งข่าวเผย iPhone 5 เปิดตัวกลางปีนี้
ในช่วงหลายปีที่ผ่านมา นับตั้งแต่ 2005 บริษัทแอปเปิ้ล (Apple) จะเปิดตัว iPhone รุ่นใหม่ช่วงซัมเมอร์ (มิถุนายน - กันยายน) แต่สำหรับ iPhone 4S จะแปลกกว่ารุ่นก่อนๆ ตรงที่มาออกในเดือนตุลาคม คำถามที่น่าสนใจคือ Apple จะยังคงใช้กำหนดการใหม่นี้ หรือกลับไปใช้กำหนดการเดิมที่เคยเป็นมา

อ้างอิงข้อมูลจากเว็บไซต์ 9to5Mac ได้เปิดเผยข้อมูลจากแหล่งข่าววงใน ซึ่งเป็นพนักงานของ Foxconn กล่าวว่า ตอนนี้มีเครื่องต้นแบบที่เป็นตัวอย่างมากมายสำหรับ iPhone 5 ในขณะที่กูรูบางแห่งถึงกับฟันธงว่า Apple จะกลับไปใช้กำหนดการเดิมในการเปิดตัว iPhone 5 อย่างแน่นอน ซึ่งนั่นก็คือ ช่วงซัมเมอร์ หรือกลางปี 2012 นอกจากนี้ ยังมีรายงานเกี่ยวกับต้นแบบของ iPhone 5 ด้วย ที่ยังคงยืนยันว่า มันมีหน้าจอใหญ่กว่าเดิมคือ 4 นิ้ว โดยจะมีความกว้าง และความยาวกว่า iPhone รุ่นปัจจุบันเล็กน้อย ในขณะเดียวกันดีไซน์รูปโฉมของตัวเครื่อง (form factor) จะแตกต่างจาก iPhone 4 และ 4S

Tim Cook กล่าวว่า Apple กำลังเตรียมผลิตภัณฑ์ที่ "มหัศจรรย์" ไว้ให้ลูกค้าแล้ว และเขาไม่รู้สึกกังวลใดๆ เกี่ยวกับคู่แข่งที่ตอนนี้ใช้เทคโนโลยีที่เหนือกว่า iPhone อย่างเช่น 4G ตลอดจนหน้าจอที่ใหญ่กว่า Cook ยังย้ำอีกด้วยว่า  Apple เพิ่งจะประกาศความสำเร็จสำหรับยอดขายของ iPhone ที่สูงถึง 37 ล้านเครื่อง (ไตรมาสสุดท้ายของปี 2011) ซึ่งนั่นหมายถึง ลูกค้าทั่วโลกมีความยินดี และรอคอยที่จะใช้ iPhone รุ่นใหม่อย่างแน่นอน
เว็บไซต์ในข่าว: Apple
 