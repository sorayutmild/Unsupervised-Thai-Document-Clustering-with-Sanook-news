FIFA 16 vs PES 2016 เกมฟุตบอลปีนี้ใครจะเป็นฝ่ายชนะ
FIFA 16 vs PES 2016
เอาล่ะตอนนี้! เกมฟุตบอลหลักๆในวงการทั้งสองเกม FIFA 16 และ PES 2016 ก็ออกสู่ตลาดให้คอบอลได้เล่นฟาดแข้งกันครบแล้ว ก็ถึงคิวของการเปรียบเทียบกันว่าเกมไหนจะเหนือกว่ากัน ซึ่งก็มีการเปรียบเทียบกันแบบนี้มาตลอดทุกๆปี ซึ่งช่วงหลังๆมานี้ ทางฝ่าย FIFA มักซิวเอาตำแหน่งเกมฟุตบอลยอดเยี่ยมไปครองตลอด แต่มาปีนี้ PES พัฒนาขึ้นมากเหมือนกัน ต้องลองมาเทียบกันทีละระบบ ว่าฝ่ายไหนมีอะไรที่เหนือกว่ากันบ้าง
หมายเหตุ การเปรียบเทียบนี้ เป็นเพียงความเห็นส่วนตัวของเจ้าของบทความในเว็บ Kotaku
 
Presentation การนำเสนอFIFA 16 vs PES 2016ช่วงก่อนที่เกมจะออกมา ทั้งสองเกมก็จะมีการนำเสนอฟีเจอร์ระบบใหม่ๆของเกม ที่มีการพัฒนาขึ้นจากภาคก่อนๆ ตรงส่วนนี้ ทาง FIFA 16 นับว่านำเสนอสิ่งใหม่ต่างๆได้มากกว่า ไม่ว่าจะเป็นระบบการเล่นทีมหญิง การปรับใบหน้าตัวนักเตะ และการปรับปรุงระบบการเล่น ในขณะที่ PES 2016 นั้นนำเสนอสิ่งใหม่ๆน้อยมาก เพราะหลักๆเน้นไปที่การปรับระบบการเล่นเป็นหลัก และกราฟิกสวยจาก Fox Engine โดยที่ไม่มีการพัฒนาเรื่องลิขสิทธิ์ทีมในเกมเลย
ผู้ชนะ: FIFA 16
 
Women ฟุตบอลหญิงFIFA 16 vs PES 2016การแข่งขันฟุตบอลหญิงชิงแชมป์โลก เป็นการแข่งขันที่โลกจับตามองมากขึ้น ซึ่ง FIFA 16 ก็ไม่พลาดที่จะจับมานำเสนอ ในขณะที่ PES ไม่ได้สนใจหรืออาจจะไม่มีลิขสิทธิ์
ผู้ชนะ: FIFA 16
 
Shooting ระบบการยิงFIFA 16 vs PES 2016ระบบสำคัญของเกมฟุตบอล ถ้าไม่ยิงประตูก็ไม่เกิด ตรงจุดนี้ทาง FIFA 16 ไม่ได้มีอะไรใหม่เพิ่มเติมมากนัก ระบบการยิงไม่ค่อยต่างกับภาคเก่า ในขณะที่ PES 2016 นำเสนอระบบการยิงแบบใหม่ ที่ไม่เคยมีในภาคก่อน อย่างปฏิกิริยาตอบสนองของนักเตะระหว่างการยิงที่ส่งผลต่อการยิง ลักษณะการยิงที่เปลี่ยนไปตามการวางเท้า
ผู้ชนะ: PES 2016
 
ระบบการสร้าง และ Edit ตัวนักเตะ+ทีมFIFA 16 vs PES 2016เชื่อว่าคนที่เล่นเกมฟุตบอลบางคน มักสร้างตัวละครใหม่ โดยสมมติให้ตัวเองเป็นนักเตะ ปรับหน้าตาให้คล้ายและก็ปรับค่าพลังให้เวอร์ (555+) จริงอยู่ว่าทั้งสองเกมก็มีฟีเจอร์การสร้างตัวหรือปรับตัวนักเตะ แต่ใน PES 2016 นั้นตัวเกมให้ความอิสระในการสร้างและปรับทีมหรือนักเตะได้มากกว่า (เอาไว้ Edit ทีมที่ไม่มีลิขสิทธิ์ไงล่ะ) ที่สำคัญคือ FIFA 16 เอาระบบ Edit บุคลิกนักเตะออกด้วย
ผู้ชนะ: PES 2016
 
Pay to Play โหมดที่มีการเสียเงินจริงFIFA 16 vs PES 2016ในที่นี้หมายถึงโหมดที่สร้างทีม ปั้นทีมไปเล่นในลีค แล้วมีระบบเสียเงินจริงเพื่อความสะดวกในการเล่น ซึ่ง FIFA 16 ก็คือโหมด Ultimate Team ส่วนของ PES 2016 ก็คือ MyClub (ชื่อใหม่ของ Masterleague) ทั้งสองโหมดเป็นการเล่นแบบสร้างทีม ปั้นทีมของตัวเองจากศูนย์ไปสู่จุดสุงสุด โดยมีการเติมเงิน Coin มาช่วยในการเล่น ซึ่งทั้งสองเกมสามารถสร้างทีม ซื้อนักเตะ มองหานักเตะใหม่ หรือยืมตัวนักเตะได้ แต่ว่าของ FIFA 16 นั้นตัวนักเตะและทีมนั้นพัฒนาไปได้ค่อนข้างช้า เพราะตัวเกมอยากให้ผู้เล่นซื้อของเงินจริงมาช่วยทำให้เล่นไวขึ้น ในขณะที่ PES 2016 นั้นทีมพัฒนาได้สมดุลกว่า
ผู้ชนะ: PES 2016
 
Playing (/Losing) Online ระบบเล่นออนไลน์FIFA 16 vs PES 2016ระบบการเล่นผ่านออนไลน์ ต้องชม EA ว่ายังคงทำได้ยอดเยี่ยมเหมือนเคย เพราะระบบค่อนข้างเสถียรกว่า ในขณะที่ออนไลน์ของ PES ยังคงมีปัญหาเหมือนเดิม มีอาการแลค หลุด แม้ว่าจะดีขึ้นกว่าภาคก่อน แต่ FIFA ก็ยังดีกว่า
ผู้ชนะ: FIFA 16
 
Five-star ระดับความยากFIFA 16 vs PES 2016ในการเล่นออนไลน์จะไม่มีความยาก เพราะขึ้นกับความเทพของคู่แข่ง แต่กรณีเล่นคนเดียว สิ่งที่จะช่วยท้าทายความสามารถก็คือความยากของเกม หรือก็คือ ดาว ที่ปกตินั้นยากสุดอยู่ที่ 5 ดาว (บางภาคก็ 6) ยิ่งยาก AI ของทีมคู่แข่งก็ยิ่งฉลาด และมันจะเข้ามาตัดบอลแย่งบอลบ่อยขึ้น ในระดับความยากสูงสุดของ PES นั้นเป็นความยากที่พอรับได้ แต่ของ FIFA นี่มันค่อนข้างยากเกินไป ราวกับเล่นกับเทพอยู่
ผู้ชนะ: PES 2016
 
Trainer โหมดฝึกซ้อมFIFA 16 vs PES 2016ระบบการฝึกของ PES ทำออกมามีเอกลักษณ์ ไม่เหมือนการฝึกเกมฟุตบอลทั่วไป แต่จะคล้ายเกม RPG มากกว่า มีระบบประสบการณ์ XP ซึ่งช่วยให้ฝึกซ้อมนักเตะได้รวดเร็วและดีกว่า ในขณะที่ FIFA ฝึกซ้อมได้แค่ 5 สล็อตตอสัปดาห์ ซึ่งทำให้พัฒนานักเตะได้ช้า
ผู้ชนะ: PES 2016
 
Responsiveness การตอบสนองของนักเตะFIFA 16 vs PES 2016ระบบเป็นอีกหนึ่งในปัจจุัยในการเล่น เพราะแอคชั่นที่รวดเร็วของนักเตะ อาจส่งผลต่อผลการแข่งขันด้วย ซึ่งแอคชั่นของนักเตะ PES 2016 ภาคนี้นับว่าทำได้ดีขึ้นมาก การเคลื่อนไหวทำได้รวดเร็ว ปฏิกิริรยาตอบสนองต่อลูกบอลไว ส่วน FIFA 16 นักเตะเคลื่อนไหวดูเนื่อยๆ
ผู้ชนะ: PES 2016
 
Commentator ผู้บรรยายการแข่งFIFA 16 vs PES 2016ทั้งสองเกมภาคนี้มีการพัฒนาการบรรยายเกมที่ดีและหลากหลายขึ้น แต่สุดท้าย FIFA 16 ก็ทำได้ดีกว่า
ผู้ชนะ: FIFA 16
 
อารมณ์ร่วมในการเล่นFIFA 16 vs PES 2016ทั้งสองเกมเล่นแล้ว ทำให้ผู้เล่นมีอารมณ์ร่วมกับเกมพอกัน
ผลเสมอกัน
 
สรุปเกมไหนดีกว่ากัน ?FIFA 16 vs PES 2016คงเป็นเรื่องยากที่จะตัดสินว่าเกมไหนดีกว่ากัน เพราะตรงนี้มันก็ขึ้นอยู่กับความชอบของแต่ละคนด้วย แต่ว่าถ้าจะให้เทียบกันเรื่องการพัฒนาของตัวเกมล่ะก็ PES 2016 ภาคนี้นับว่าพัฒนาได้ดีขึ้นกว่า PES 2015 ภาคก่อนมาก ในขณะที่ FIFA 16 ไม่ค่อยต่างจากภาคก่อนมากนัก อาจเพราะระบบการเล่นที่ค่อนข้างลงตัวแล้ว ก็เลยปรับแค่นิดหน่อย กับเพิ่มทีมหญิงเข้ามา ซึ่งความเห็นส่วนตัวของเจ้าของบทความนี้ชอบ PES 2016 มากกว่า เพราะทั้งภาพสวยและระบบการเล่นที่ดีขึ้น
สรุปผลผู้ชนะ : PES 2016
 
ขอย้ำอีกครั้ง การเปรียบเทียบครั้งนี้เป็นเพียงความเห็นส่วนตัวของเจ้าของบทความในเว็บ Kotaku เท่านั้น ซึ่งก็อยากให้ลอง PES 2016 กันดูหน่อย ว่าภาคนี้เขาปรับปรุงไปเยอะ มีแย่ก็แค่ลิขสิทธิ์ทีมฟุตบอลกับระบบออนไลน์เท่านั้นเอง
แต่ถ้าจะลอง PES 2016 แนะนำเล่นบน PS4 หรือ Xbox one นะ เพราะของ PC พอร์ตได้แย่มาก