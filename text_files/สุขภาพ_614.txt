สมาชิกหมายเลข 908125 จากเว็บไซต์ Pantip.com แชร์ประสบการณ์รักษาฟันที่ปล่อยให้มีอาการผุมาเป็น 10 ปี นอกจากจะเสียเวลาแล้ว ยังเสียค่ารักษาหมดไปเกือบแสน Sanook! Health จึงอยากนำเรื่องราวของเธอมาเป็นอุทาหรณ์ให้กับคนที่ไม่ชอบไปหาหมอฟัน และไม่เห็นความสำคัญของสุขภาพฟัน เพื่อให้เราดูแลฟันของตัวเองให้ดีกว่านี้ค่ะ
ปล. สาเหตุที่เจ้าของกระทู้ไม่ยอมไปรักษาฟันกับทันตแพทย์ตั้งแต่แรกๆ อธิบายอยู่ในเนื้อเรื่อง โปรดเข้าใจ และเคารพเหตุผลส่วนตัวของแต่ละคนกันด้วยนะคะ เขาเอาประสบการณ์มาเล่าให้ฟังแล้ว อย่าซ้ำเติมกันเลยเนอะ :)
____________________
**ที่รีวิวครั้งนี้เพื่ออยากเตือนทุกคนที่ไม่รักฟัน ไม่ชอบไปหาหมอฟันคิดว่าเป็นเรื่องไม่สำคัญ มันสำคัญมากจริงๆ ตอนนี้เราเข้าใจแล้วละเพราะต่อให้เรารักษาแค่ไหน ของแท้ย่อมเป็นของแท้ แม้ของทดแทนดีแค่ไหนก็ไม่อาจทดแทนของแท้ได้จริงๆนะประเด็นที่โดนถามมาบ่อยมาก ฟันหน้าผุ 3 ซีทำไมไม่รักษา คือตอนเด็กๆ มีปมกับหมอมาก ไม่ลงรายละเอียด แต่ถึงกับเวลาไปหาหมอฟันแค่ตรวจก็ตัวสั่นแล้ว ความมั่นใจในการยิ้มก็คือ 0 หรือยิ้มก็แค่ยิ้มมุมปาก แล้วถามต่อว่า "ทำไมคราวนี้ถึงยอมไปทำ" เพราะเรื่องงานเลยจ้า เป็นงานที่ต้องพบคนมากมาย ไม่ทำไม่ได้ ยิ้มทีลูกค้าหายนี่ชีวิตจบนะจ๊ะ รวมถึงเงินเดือนที่เพิ่มขึ้น การเสียเงินหลักหมื่นทำฟันก็ยังพอไหวนะคือทำให้จบๆ ทีเดียวเลยและปวดฟันกรามด้วย อันนี้เป็นผลเลยที่ยอมมาทำฟันหน้าด้วยสำหรับเคสเรานี่จะต้องรักษารากฟัน และใส่ฟันอย่างเดียว อุดไม่ได้แล้ว หนักแค่ไหนถามใจตัวเองดู ส่วนในรีวิวนี้จะตัดขั้นตอนการรักษารากฟันออกไปนะคะ เพราะคุณหมอบอกว่าเคสเรารักษารากฟันมาสักพักใหญ่ๆ แล้ว แล้วอุดด้วยเครื่องมือชั่วคราวเฉยๆ (ลืมไปแล้วด้วยว่ารักษาตอนไหนวะ) จึงเป็นความโชคดีที่ข้ามการรักษาขั้นตอนนี้ไปหมอถามเราว่า ทำไมถึงปล่อยให้เป็นแบบนี้เราเล่าปมให้ฟัง หมอบอกว่า "มาที่นี่ไม่ต้องกลัว หมอมือเบาจริงๆ หมอจะทำเบาๆ นะ"ดูเหมือนหมอจะเข้าใจที่เราเป็นแบบนี้นะภาพก่อนทำการรักษา ที่รักษารากฟัน ใส่อุดชั่วคราวแต่ไม่รักษาต่อมันแย่มากจริงๆ ...ขออภัยคนทานข้าวทุกคนนะคะ
แน่นอนว่ารักษาไปแล้ว ตอนนี้หมอเลยจัดการกรอเอาเครื่องมืออุดชั่วคราวออก และกรอเอาส่วนที่ผุเพิ่มออกให้หมด จนเหลือแค่นี้แหละ ยิ้มสิยิ้มมมตอนนี้ได้เวลาใส่น็อตเข้าไป ตอนแรกคิดว่าจะเจ็บแต่ก็ไม่ได้เจ็บอย่างที่คิดแล้วก็ใส่ "ครอบฟัน" เข้าไปแทน เพราะว่าเนื้อฟันเหลือน้อยมาก วิธีครอบฟันเข้าไปน่าจะเป็นการรักษาที่ดีที่สุดแล้วพอครอบเสร็ตแล้วกรอส่วนที่เกินออก คุณหมอใจดี ก็กรอให้จนกว่าจะสวยงามกลับมายิ้มได้อีกรอบ  อันนี้ยังเป็นแบบชั่วคราวนะคะ แต่หมอใส่กาวจริงให้เพื่อความแน่นพร้อมเมื่อไหรมาลุยกับหมออีกที ค่ารักษาทั้งหมด ตั้งแต่รักษารากฟัน จนถึงขั้นตอนนี้ และหมอตีราคาในรอบต่อไป ก็ราวๆ 70,xxx นะคะ หรืออาจจะแพงกว่านี้ได้จริงๆ เงินก้อนนี้เราไม่ควรจะต้องเสียเลย ถ้าดูแลฟันมากกว่านี้ฟันใครคิดว่าไม่สำคัญ ตอนนี้เราเข้าใจแล้วค่ะ
____________________
เห็นแล้ว อยากเตือนให้ใครก็ตามที่กำลังมีฟันผุ หรือจำไม่ได้แล้วว่าครั้งสุดท้ายที่พบหมอฟันคือตอนไหน ได้เห็นความสำคัญของสุขภาพฟันให้มากกว่านี้ ควรพบทันตแพทย์ทุกๆ 3-6 เดือน เพื่อดูแลฟันให้สะอาดแข็งแรงอยู่เสมอนะคะ