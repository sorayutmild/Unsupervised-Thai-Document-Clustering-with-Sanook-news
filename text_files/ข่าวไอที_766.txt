Samsung Galaxy Tab S7 FE เพิ่งเปิดตัวอย่างเป็นทางการไม่นานมานี้และเมื่อถึงเวลาที่คุณได้อ่านบทความนี้ Tablet รุ่นนี้ก็วางจำหน่ายแล้วพร้อมให้คุณเป็นเจ้าของเช่นเดียวกัน วันนี้ Sanook Hitech จะพาคุณมารับชมกันว่า Tablet รุ่นใหม่และดูดีขนาดนี้จะมีความน่าสนใจแค่ไหนรับชมกันได้เลยครับ
รูปลักษณ์ดีไซน์ของ Samsung Galaxy Tab S7 FE
เริ่มต้นกับหน้าจอของ Samsung Galaxy Tab S7 FE นั้นมีขนาดเท่ากับ  นั่นคือขนาด 12.4 นิ้ว ถือว่าใหญ่มากสำหรับ Tablet ระดับนี้ แต่หน้าจอเป็นแบบ PLS LCD ความละเอียดลงมาเล็กน้อย 4 มุมของเครื่องจะแบ่งออกเป็นฝั่งซ้ายมีเซนเซอร์วัดแสงของเครื่อง และเมื่อวานเป็นแนวนอนจะมีกล้องหน้า

ส่วนบนจะมีกล้องหน้าความละเอียด 5 ล้านพิกเซลและมีการแจ้งเตือนต่างๆ แสดงผลในแบบฉบับของ Samsung

ส่วนล่างจะมีปุ่มกดควบคุมของระบบปฏิบัติการ Android สามารถเข้าไปเปลี่ยนรูปแบบของปุ่มได้ที่ ตั้งค่า (Setting) > จอภาพ  (Display) > แถบนำทาง (Navigation) และมีให้เลือกปรับได้มากมายไม่ว่าจะเป็น


ปุ่มเดิมก็ได้ (ซ้าย = Recent Apps, กลาง = Home, ขวา = Back)
และเป็นแบบการปัดโดยใช้ Gesture

 
รอบตัวเครื่องยังคงใช้วัสดุโลหะที่เป็นการออกแบบที่ทำให้เครื่องออกแบบที่สวยงามไม่น้อยเลยครับ ประกอบไปด้วย ฝั่งขวา(เวลาวางแนวนอน) จะมีปุ่ม Power, ปุ่มปรับระดับเสียง, ไมโครโฟน และช่องใส่ซิมการ์ดและ Micro SD

ฝั่งซ้าย (ด้านล่างสำหรับแนวนอน) จะเป็น Connector ไว้เชื่อมกับ Book Keyboard Cover / Book Keyboard Cover Slim และมีร่องให้ยึด Keyboard ด้วยครับ

ส่วนบนและล่าง (ด้านข้างสำหรับแนวนอน) จะมีลำโพงที่ปรับจูนโดย AKG และมีช่องเสียบ USB-C ของเครื่อง

ด้านหลังจะมาพร้อมกับกล้องตัวเดียวความละเอียด 8 ล้านพิกเซล พร้อมกับไมโครโฟน และด้านหลังจะเรียบทั้งหมดและตรงส่วนกล้องสามารถแปะปากกาได้ แต่รุ่นนี้จะสามารถติดปากกาที่ด้านบนได้ด้วยครับ

แต่ถ้าคิดว่าหมดแล้วยังครับ เพราะรอบนี้ทีม Sanook Hitech ได้รับอุปกรณ์เสริมมาทดลองด้วยคือ Book Cover Keyboard Slim ราคา 4,990 บาท มันคือส่วนผสมระหว่าง Book Cover ที่ไม่มีแป้นพิมพ์ กับ Book Keyboard Cover ของ Galaxy Tab S7+ 


แต่แป้นพิมพ์ยังให้ฟิลลิ่งที่ดีเหมือนเดิม และกดพิมพ์ได้ดี แต่ไม่มีที่รองมืออีกต่อไป รวมถึง Touchpad เลื่อนเป็นเมาส์
สิ่งที่ดีกว่าเดิมคือ มีที่เก็บปากกา พิมพ์บนตักได้แน่นอน แต่สิ่งที่ด้อยกว่าเดิมคือการปรับองศาน้อยลง ทำได้แค่ระดับเดียว (ของเดิมทำได้เยอะมาก) และทีสำคัญคือ ช่องเก็บปากกาด้านหลังจะเปิดเอาไว้ก็มีโอกาสที่จะหลุดได้เหมือนเดิม แต่ราคาถูกลงเกือบ 2,000 บาทนะครับ
ฺBook Cover Keyboard Slim (ซ้าย) / Book Cover Keyboard (ขวา)
ภาพรวมการออกแบบ

เรียกได้ว่าขนาดไม่ได้แตกต่างจาก Galaxy Tab S7+ แต่สีสันของเครื่องรุ่นนี้มีให้เลือกเยอะมาก ทั้งเขียว, ชมพู และดำ นำหนักของเครื่องไม่ได้มากเท่าไหร่ และมีปากกา S Pen มาตั้งแต่ในกล่องถือว่าเป็นเอกลักษณ์ของ Samsung เลยครับ
ถ้าไม่ชอบอะไรในรุ่นนี้คำตอบคือ น้ำหนักของเครื่องที่หนักไปหน่อยเลยครับ
เปิดเครื่องลองใช้งานบน Samsung Galaxy Tab S7 FE
สเปกของ Samsung Galaxy Tab S7 FE

ขนาด : 284.8 x 185 x 6.3 มิลลิเมตร
น้ำหนัก: 608 กรัม
หน้าจอ PLS LCD ความละเอียด 2560x1600 พิกเซล ขนาดหน้าจอ 12.4 นิ้ว
ชิปเซ็ตประมวลผล Qualcomm Snapdragon 750 Octa Core (Wi-Fi Model Qualcomm Snapdragon 778) | GPU Adreno 619
แรม 4GB
ความจุภายในเครื่อง 64GB
ความจำภายนอก รองรับ MicroSD 1TB
การเชื่อมต่อ เครือข่ายมือถือ : 4G LTE, WiFi 802.11 B/G/N/AC , Bluetooth 5.1
ช่องเสียบ USB-C
ระบบเสียง / ไมโครโฟน : ลำโพง Stereo บนล่างทั้งหมด 2 ตัวจูนโดย AKG และ ไมโครโฟนมาให้ 2 ตัว
กล้องถ่ายภาพด้านหลังตัวเดียว ความละเอียด 8 ล้านพิกเซล พร้อม Auto Focus + LED วิดีโอรองรับการถ่ายวิดีโอ 4K
กล้องถ่ายภาพด้านหน้า ความละเอียด 5 ล้านพิกเซล รองรับการถ่ายวิดีโอ 1080p
แบตเตอรี่ขนาด 10090 mAh รองรับ Fast Charge กำลัง 45W
ระบบความปลอดภัย : สแกนใบหน้า
ระบบปฏิบัติการ Android 11 + OneUI 3.1
สีตัวเครื่อง ที่จำหน่ายในประเทศไทย : Mystic Black, Mystic Silver, Mystic Green, Mystic Pink

ประสิทธิภาพ / ทดลองเล่นเกม
 
ผลงานทดสอบประสิทธิภาพของ AnTuTu = 278,234 คะแนน
 
ผลงานทดสอบประสิทธิภาพของ Geekbench 5 = 648 คะแนน (Single Core) | 1,872 คะแนน (Multi Core)
 

การทดสอบประสิทธิภาพที่ออกมาถือว่าแรงกำลังดีและออกแบบเพื่อให้การทำให้ประสิทธิภาพสูงมากเลยครับ สำหรับ การเล่นเกมจะมีลูกเล่น Game Launcher ทำให้ปรับประสิทธิภาพในการเล่นเกมได้อย่างดีเลยครับ
การเชื่อมต่อไร้สาย

สำหรับการเชื่อมต่อของ Samsung Galaxy Tab S7 FE จะมาพร้อมกับ Wi-Fi AC, Bluetooth 5.1, GPS, A-GPS มาให้ครบและรุ่นที่จำหน่ายในประเทศไทยจะรองรับการเชื่อมต่อเครือข่ายมือถือเฉพาะ 4G-LTE เท่านั้น
การแสดงผลหน้าจอ / ระบบเสียง


สำหรับหน้าจอของ Samsung Galaxy Tab S7 FE นั้นต้องบอกไว้ก่อนว่ามีขนาดเท่ากับ Tab S7+ ก็จริงแต่การเลือกใช้หน้าจอแบบ PLS LCD ยังให้สีสันที่คมชัดอยู่ โดยเฉพาะเรื่องของการใช้ดูหนัง ส่วนการเล่นเกมใช้คำว่า พอไปวัดไปวาได้อยู่ เรียกได้ว่าออกแบบเพื่อความบันเทิงโดยจริงสำหรับหน้าจอรุ่นนี้ครับ


ส่วนลำโพงของเครื่องรุ่นนี้ติดตั้งมาทั้งหมด 2 ตัว ปรับจูนโดย AKG และมีเทคโนโลยี Dolby ATMOS ทำให้รองรับการใช้เสียงออกมากังวานดีมากเลยครับ และนอกจากนี้ยังมีการปรับ EQ ออกมาลงตัวเลยครับ

ส่วนระบบไมโครโฟน ตัวนี้พูดเลยว่าใช้ประชุมสบายนอกจากกล้องมุมกว้าง ยังมีการติดตั้งไมโครโฟนทั้งหมด 3 จุด ได้แก่ ข้างซ้ายของเครื่องระหว่างลำโพง ส่วนบนระหว่างถาดใส่ซิมการ์ด และ กล้องหลัง
ระบบปฏิบัติการ / ฟีเจอร์ของเครื่อง / ระบบความปลอดภัย

ระบบปฏิบัติการของ Samsung Galaxy Tab S7 FE จะมาพร้อมกับ Android 11 ครอบทับด้วย One UI 3.1 ใหม่ล่าสุดและออกแบบเพื่อ Tablet รุ่นนี้และคล้ายกับ Samsung Galaxy S21 Series กล่าวคือมันสวยขึ้น ดูดีมากขึ้น พออยู่กับ Tablet มันก็จะทำให้สามารถใช้งานได้คล่องตัวมากขึ้น พร้อมกับ Quick Setting ที่สามารถย้าย หรือจะสลับไปมาได้ด้วยและเป็นแบบลอย 
ส่วนลูกเล่นที่เหลือนั้น แทบไม่ได้แตกต่างจาก Galaxy Tab S7+ ที่อัปเกรดเวอร์ชั่นและรีวิวให้ดูก่อนหน้านี้เลย ตั้งแต่


Samsung Dex โหมดเปลี่ยนการทำงานจาก Tablet ทั่วไปให้เป็น คอมพิวเตอร์ที่มาพร้อมกับลูกเล่นที่น่าใช้งานไม่เบา รองรับทั้งการเชื่อมต่อกับ Samsung Smart Keyboard หรือจะการโยนออกหน้าจอออก หรือจะเสียบกับคอมพิวเตอร์ได้




สามารถใช้ Keyboard ของ Galaxy Tab S7 FE (Book Cover Keyboard) สามารถพิมพ์บน มือถือ Samsung ได้ เบื้องต้นต้องเป็น Android 11 และ One UI 3.0 ขึ้นไป




ปากกา S Pen สามารถเขียนข้อความในช่องว่างต่างๆ ได้ แบบเดียวกับ iPad OS พิเศษกว่าคือรองรับภาษาไทยด้วยครับ และเขียนข้อความเป็นตัวอักษรได้ รองรับแรงกด 4,096 ระดับ ค่าความหน่วงต่ำเพียง 30 ms. 




สามารถใช้หน้าจอที่ 2 ของ Notebook ผ่านเทคโนโลยี Wi-Di
การแสดงผล Daily Board ได้โดยสามารถแสดงผลได้เหมือนกับหน้าจอของ Smart TV ของ Samsung บางรุ่น พร้อมกับสามารถเขียนจดบันทึกได้ ทั้งนี้โหมดนี้จะขึ้นก็ต่อเมื่อคุณเสียบชาร์จไฟเท่านั้น



Multi Windows สามารถใช้งานได้ทั้งหมด 3 หน้าจอพร้อมกัน และถ้าเป็นแนวตั้งจะแบ่งออกเป็น 2 หน้าจอนั่นเอง
สามารถใช้งาน Picture in Picture ฟีเจอร์นี้จะเห็นชัดสุดใน YouTube Premium




สามารถใช้งานได้ดึงโปรแกรมจากมือถือ มาใช้งานใน Tablet ได้ แต่ต้องเชื่อมต่อกับ Samsung Account ให้เหมือนกัน และใช้ได้แค่บาง Application
ที่เหลือจะยังสามารถตกแต่งในเรื่องของ Device Care, Samsung Note แบบใหม่ และรวมไปถึงอื่นๆ อีกมากมาย


ภาพรวมเห็นได้ชัดว่าว่า ฟีเจอร์ของ Samsung Galaxy Tab S7 FE จะมาแบบครบเครื่องถอดออกมาจาก Tab S7 Series รุ่นใหญ่มาแทบหมดเลยครับ ส่วนระบบความปลอดภัยในการเข้าถึงรองรับแค่ สแกนใบหน้า เท่านั้นครับ และมีฟีเจอร์ความปลอดภัยขั้นสูง Samsung KNOX มาให้เลือกใช้งานเช่นเคย
เปิดกล้องลองถ่ายภาพ

สำหรับกล้องของ Samsung Galaxy Tab S7 FE จะมีให้เลือกทั้งหมด 2 ตัวแบ่งออกเป็นกล้องหลัง 8 ล้านพิกเซล และกล้องหน้าความละเอียด 5 ล้านพิกเซลแบบ Fix Focus
ฟีเจอร์ / การความคุมกล้อง


 ลูกเล่นกล้องของ Samsung Galaxy Tab S7 FE จะมาพร้อมกับโหมดถ่ายภาพแบบฉบับของ Samsung โดยมีโหมด Single Take ถ่ายภาพ 5 วินาที แล้วแปลงเป็นหลายรูปแบบ, รูปภาพปกติ จะมีฟิลเตอร์และ Scene Optimizer ปรับแต่งภาพที่สวยงาม, วิดีโอ รองรับความละเอียดสูงและมีโหมดอื่นๆ ทั้ง โปร, Portrait, กลางคืน, พาโนรามา, ถ่ายภาพอาหาร และ Hyperlapse เป็นต้น
ผลงานจาก Samsung Galaxy Tab S7 FE
ภาพกลางวัน / แสงปกติ
 ระยะเริ่มต้น 1x2x4xภาพแสงน้อย / กลางคืน
Night Mode
โหมดปกติ
ภาพรูปแบบอื่นๆ 

ลองกล้องหน้าความละเอียด 5 ล้านพิกเซลของ Samsung Galaxy Tab S7 FE
 


เห็นกล้องหลังมีโหมดเยอะแล้ว มาดูกล้องหน้าก็เรียกได้ว่าโหมดเท่ากันกับกล้องหลังเลยครับ แต่ว่าวิดีโอรองรับการถ่ายวิดีโอทำได้แค่ Full HD เท่านั้นเอง แต่ว่าโดดเด่นเมื่อคุณใช้ประชุมหรือเรียน เพราะมุมกว้างค่อนข้างกว้างมาก
แบตเตอรี่ / ระบบชาร์จไฟ

และมาถึงเรื่องขนาดแบตเตอรี่ที่มีขนาดใหญ่มากถึง 10090 mAh กับขุมพลังที่ไม่ได้ออกแบบให้กินไฟมากทำให้เมื่อต้องใช้งานอย่างต่อเนื่อง พบว่าสามารถใช้งานได้อย่างต่อเนื่องหมดวันได้อย่างสบาย และเหมาะกับการใช้งานเรียนออนไลน์ ส่วนการทดสอบประจำผ่าน PCMark จะทำได้อยู่ที่

ส่วนระบบชาร์จไฟของ Samsung Galaxy Tab S7 FE รองรับกำลังสูงสุด 45W เช่นเดียวกับรุ่น Galaxy Tab S7+ ดังนั้นถ้ามีที่ชาร์จกำลังสูงสามารถเสียบชาร์จได้ทันที โดยจะแสดงผลเป็น Fast Charging 2.0 แต่ว่าในกล่องจะให้แค่ 15W เท่านั้น ดังนั้นจะต้องหาอุปกรณ์ชาร์จไฟด่วนเอง ทั้งนี้แนะนำว่า หาสายชาร์จและอุปกรณ์ชาร์จที่รองรับเทคโนโลยี PD (Power Delivery) หรือ GaN Charge โดยมากจะมีกำลังไฟอยู่ระหว่าง 45 - 65W ก็จะช่วยให้เครื่องชาร์จไฟได้เร็วขึ้น และราคาไม่แพงจเกนิไป
สรุปหลังจากทีม Sanook Hitech ทดลองใช้งาน Samsung Galaxy Tab S7 FE มาสักพักหนึ่ง

ต้องบอกว่า Samsung Galaxy Tab S7 FE เป็นอีกรุ่นหนึ่งที่มาสานต่อการตอบโจทย์แฟนครับที่ราคาไม่แพงเกินไป และ รองรับทั้งปากกา S Pen, Keyboard ทั้งแบบเสียบเครื่อง หรือ Bluetooth ก็ได้แถมยังมีฟีเจอร์ของ Dex Mode ทำให้ตอบโจทย์การใช้มากขึ้น สำหรับราคาของเครื่อง Samsung Galaxy Tab S7 FE มีให้เลือกดังนี้

Samsung Galaxy Tab S7 FE Wi-Fi 64GB = ยังไม่ประกาศราคา จนกว่าจะถึงเดือนกันยายน 2564
Samsung Galaxy Tab S7 FE 4G LTE 64GB = 19,990 บาท 
อุปกรณ์เสริม Book Cover Keyboard Slim = 4,990 บาท (ใช้ร่วมกับ Galaxy Tab S7+ ได้)
S Pen = 1,590 บาท
Book Cover = 2,990 บาท

แม้ว่าจะดูราคาไม่ได้ถูกเหมือนก่อนหน้านี้ แต่ด้วยสิ่งที่ได้นั้นดีกว่า Galaxy Tab S6 Lite มากพอสมควร จนเรียกได้ว่าเป็นการอัปเกรดแบบก้าวกระโดดเลยครับ สุดท้ายแล้ว นี่เป็นอีก Tablet ถ้าใครกำลังมองหา Tablet กำลังดี และราคาสมเหตุผลอยู่ครับ
จุดเด่น

ขนาดเครื่องใกล้เคียง Tab S7+ ทำให้ใช้อุปกรณ์เสริมร่วมกันได้
สเปกของเครื่องให้มากำลังดี
มีกล้องครบเครื่องและเหมือนกับเรือธง
เครื่องมีความลื่นไหลที่ดี
เสียงลำโพงดังดีมาก
สีสันดูสดใส
แบตฯ อึดมาก

ข้อสังเกต

ราคาเครื่องและอุปกรณ์เสริมค่อนข้างสูง
ไม่รองรับ 5G
ความจำภายในน้อยไปหน่อย
