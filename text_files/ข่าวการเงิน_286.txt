ผู้สื่อข่าว "ประชาชาติธุรกิจ" รายงานว่า วันที่ 28 ส.ค.-6 ก.ย.นี้ การเคหะแห่งชาติ (กคช.) จะนำโครงการบ้านยั่งยืน (บ้านเอื้ออาทร) เป็นบ้านและอาคารชุดพร้อมอยู่ สำหรับผู้มีรายได้น้อย รวม 244 โครงการ จำนวน 13,583 หน่วยทั่วประเทศ เปิดให้จองโครงการ ราคาเริ่มต้น 230,000 -500,000 บาท เพียงวางเงินจองเพียง 1,000 บาท
ประกอบด้วย 1.โครงการมีราคาขายต่ำกว่า 300,000 บาท 17 โครงการ 736 หน่วย เป็นอาคารชุดในเขตกรุงเทพและปริมณฑล ทำเลหัวหมาก มีนบุรี สายไหม เพชรเกษม 81 นครปฐม นนทบุรี ปทุมธานี และสมุทรปราการ
2.ราคาขายตั้งแต่ 300,000-400,000 บาท 11 โครงการ 1,117 หน่วย เป็นอาคารชุดแบบบ้านพร้อมที่ดิน ในเขตกรุงเทพและปริมณฑล 4 โครงการ 387 หน่วย ทำเลร่มเกล้า ออเงิน นครปฐม สมุทรปราการ และภูมิภาค 7 โครงการ 730 หน่วย ทำเลเชียงใหม่ อุตรดิตถ์ ชลบุรี ปราจีนบุรี อุบลราชธานี
3.ราคาตั้งแต่ 4000,001-500,000 บาท 67 โครงการ 9,088 หน่วย เป็นอาคารชุดและบ้านพร้อมที่ดิน ในเขตกรุงเทพและปริมณฑล 50 โครงการ 8,385 หน่วย ทำเลลาดกระบัง หนองจอก พหลโยธิน นครปฐม สมุทรสาคร นนทบุรี ปทุมธานี สมุทรปราการ และภูมิภาค 17 โครงการ 703 หน่วย ทำเลเชียงราย ลำปาง แพร่ ลำพูน พะเยา อยุธยา กาญจนบุรี สมุทรสงคราม ชลบุรี ระยอง
4.ราคาขายมากกว่า 500,000 บาทขึ้นไป 149 โครงการ 2,642 หน่วย เป็นอาคารชุดและบ้านพร้อมที่ดินในเขตกรุงเทพและปริมณฑล 46 โครงการ 794 หน่วย ทำเลบึงกุ่ม ร่มเกล้า มีนบุรี ปัญญารามอินทรา หทัยราษฎร์ คู้บอน รามอินทรา บางเขน บางขุนเทียน นนทบุรี ปทุมธานี สมุทรปราการ
และภูมิภาค 103 โครงการ 1,848 หน่วย ทำเลเชียงใหม่ เชียงราย พะเยา สุโขทัย พิษณุโลก พิจิตร กำแพงเพขร นครสวรรค์ ประจวบคีรีขันธ์ เพชรบุรี ราชบุรี กาญจนบุรี สระบุรี ชลบุรี ระยอง ฉะเชิงเทรา สระแก้ว นครราชสีมา ขอนแก่น หนองคาย เลย อุบลราชธานี บุรีรัมย์ ศรีสะเกษ ชัยภูมิ หนองบัวลำพูน มุกดาหาร ภูเก็ต นครศรีธรรมราช พัทลุง ชุมพร