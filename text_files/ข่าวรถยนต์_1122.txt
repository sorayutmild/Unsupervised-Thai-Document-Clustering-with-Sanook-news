            เปิดตัวกันมาตั้งแต่เมื่อช่วงเดือนตุลาคมปีที่ผ่านมา กับเจ้ารถอีโค่คาร์รุ่นที่ 2  Nissan Almera  ที่มาพร้อมพรีเซนเตอร์หนุ่ม  โดม และเรือนร่างที่ประทับใจหลายๆคน โดยเฉพาะขนาดที่ลงตัว เหมาะต่อการใช้งานจริงของคนเมืองและคนไทย
                Almera-Almera ...เราพูดไปพูดมากันในสื่อมวลชนสายยานยนต์ที่มาทดสอบรถยนต์ Nissan Almera ครั้ง นี้ จนสรุปได้ว่า ถ้าแปลตามภาษาคาราโอเกะจะได้ว่า "เอาไหมล่ะ"..เล่นเอากันขำไปเหมือนกัน แต่หลังจากฟังบรรยายสรุปและขึ้นขับรถ Nissan Almera คงต้องกล่าวกันตามตรงว่ารถคันนี้ไม่ควรมองข้ามไปเลยแม้แต่น้อย ยิ่งใครที่ชอบความหรูและสมรรถนะที่ลงตัว
Nissan Almera
 
เรือนร่างซีดาน เท่ห์สไตล์หรูหราแบบพี่ใหญ่ 
                  Nissan Almera ที่จอดอยู่หน้าเราในงวดนี้นั้นเป็นรถรุ่นรองท๊อปที่มาพร้อมฟังชั่นต่างๆมากมาย แต่กับเรือนร่างแล้ว Nissan Almera ทุกรุ่นมีความลงตัวเหมือนกัน ด้วยความหรูหราสง่างาม จนน่าจะบอกได้ว่า Nissan Almera  คือ รถหรูย่อขนาดเพื่อให้เหมาะแก่การใช้ขับขี่ในเมือง
                มิติตัวถังที่เริ่มด้วยขนาดยาว 4425 ม.ม.กว้าง 1695 ม.ม. และ สูง 1500 ม.ม. มาพร้อมฐานล้อ 2600 ม.ม. เป็นการตอบโจทย์ที่ดีของรถยนต์  Nissan Almera ที่โดดเด่นในเรือนมิติตัวถังที่ยาวนี้ ทำให้มันดูคล้ายรุ่นพี่ Nissan Teana  ที่มีลักษณะคล้ายๆกันในแบบ รถลีมูซีนหรู
Nissan Almera
                การออกแบบ Nissan Almera  Nissan ได้ใช้เส้นสายที่ให้ทั้งความสปอร์ตและความหรูหราที่ลงตัวทักทายเริ่มต้นด้วยกระจังหน้าโครเมี่ยมทำให้รถดูหรูมาพร้อมไฟหน้าขนาดใหญ่และไฟตัดหมอก ในขณะที่เส้นสายการออกแบบที่ให้ความลงตัวนั้นยังให้สมรรถนะและการประหยัดน้ำมันด้วยค่าสัมประสิทธิ์เสียดทานอากาศเพียง 0.29 cd  ช่วยในการขับเคลื่อนที่พริ้วไหว ต่อเนื่องสู่ด้านข้างด้วยมือจับแบบโครเมี่ยม และบั้นท้ายมาพร้อมไฟท้ายทรงกึงสปอร์ตกึ่งหรู แต่ที่แน่มีสปอร์ยเลอร์ท้าย ช่วยเพิ่มดีไซน์ในเรื่องความปราดเปรียว ที่มองไปๆมาดูมันจะใหญ่ไปเล็กน้อย และปิดบัญชีภายนอกด้วยล้ออัลลอยขอบ 15 นิ้วจากโรงงานรัดด้วยยาง 185/65/R15 (รถรุ่นรองท๊อป แต่ถ้ารุ่นทั่วไปจะเป็นล้ออัลลอยขอบ 14)
 
ภายในสปอร์ตหรู เน้นคมเข้มเต็มอารมณ์ 
                เมื่อเปิดประตูเข้าสู่ภายในห้องโดยสาร  Nissan Almera  ต้อนรับเราด้วย การตบแต่งห้องโดยสารที่เน้นหนักในความสปอร์ตสีดำ สลับกับโครเมี่ยมในหลายๆจุดที่จะพบได้ในรถเกียร์อัตโนมัติทุกรุ่น แต่เมื่อเราหย่อนตัวเองลงบนเบาะนั่งที่ทำจากผ้าแล้ว ผู้ทดสอบที่ความสูง 182 ซ.ม. หนักราวๆ 90 ก.ก. ก็รู้สึกนั่งไม่สบายตัวนัก ส่วนหนึ่งมาจากเบาะมีการทำทรงให้เป็นสปอร์ตโอบกระชับมากยิ่งขึ้น
Nissan Almera
                เมื่อหันไปถามเพื่อนสื่อมวลชนที่ไปด้วยกันในงวดนี้ก็ได้คำตอบที่คล้ายๆกัน ซึ่งพี่สื่อจากเล่ม ecareasy ท่านนี้มีขนาดเล็กกว่าเรามาก แต่ก็ยังนั่งไม่สบายนัก ซึ่งเราเห็นพ้องร่วมกันว่าเบาะมีขนาดเล็กเกินไป ทำให้นึกถึงคนโดยทั่วไปที่มีโครงสร้างร่างกายใหญ่กว่าเราอาจนังไม่สบายนัก
                เหลียวซ้ายแลขวามองสิ่งต่างในห้องโดยสาร  Nissan Almera จัดวางได้อย่างลงตัวมีการเก็บงานดีให้อารมณ์ความรู้สึกที่ค่อนข้างดูเป็นแนวสปอร์ตหรู พวงมาลัยมีขนาดเล็กตามขนาดรถ ส่วนเรื่องคันเกียร์ที่ดูเหมือนที่ตักไอศครีมนั้น ก็ให้ความทันสมัยที่แตกต่างจากที่เราได้สัมผัส
Nissan AlmeraNissan Almera
                สิ่งที่หลายคนอยากรู้นั้นคงไม่พ้นที่นั่งในเบาะตอนหลังที่บอกว่ากว้างนักกว้างหนา และมันก็เป็นแบบนั้นจริงๆ เพราะ เพียงแค่เราโยนกระเป๋าไปไว้ด้านหลังนั้น หากจะหยิบจะคว้ามาใช้ก็ยากเต็มทีจนเรียกว่าต้องมือยาวจริงๆ หรือไม่ก็ต้องหันตัวคว้ามา
                พื้นที่วางขาระดับเดียวกับ  Nissan Teanaทำให้  Nissan Almera สามารถนั่งได้อย่างสบายแม้เราจะมีขนาดตัวตามที่ได้กล่าวกันไปว่าสูง 183 ซ.ม. ก็ยังนั่งได้ โดยไม่ต้องพับขา ยืดกันได้เต็มสูตร แต่ปัญหานั้นกลับไม่ได้อยู่ช่วงขาแต่มันอยู่ที่พื้นที่เหนือหัว ซึ่งรับอิทธิพลมาจากหลังคาแบบคูเป้ ทำให้ในตอนท้ายของห้องโดยสารรถมีความลาดเอียงค่อนข้างมาก จึงเหลือพื้นที่เหนือศีรษะไม่มากมายนัก เรียกว่า ถ้ารถกระโดดคอสะพานต้องมีหัวโนกันบ้างล่ะ
 