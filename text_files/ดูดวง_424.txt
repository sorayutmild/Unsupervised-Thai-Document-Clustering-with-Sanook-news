การดูดวงไพ่ป๊อกอาจจะเป็นอีกศาสตร์ความแม่นยำที่หลายคนนิยมที่จะดูกันแต่จะมีสักกี่คนที่รู้ความหมายที่แท้จริงของไพ่ป๊อกในแต่ละใบ เพิอเป็นความรู้ของชาวสนุก!ดูดวง วันนี้เรามีความหมายของไพ่ป๊อกในแต่ละใบมาบอกันค่ะ...แต่ก่อนที่เราจะไปรู้ถึงความหมายของไพ่แต่ละใบ เรามารู้ที่มาที่ไปของไพ่ป๊อกกันก่อนค่ะ

ไพ่ป็อก

ไพ่ป๊อก หรือเรียกกันทั่วไปว่า ไพ่ ทำจากแผ่นพลาสติกหรือกระดาษแข็งขนาดประมาณฝ่ามือใช้เพื่อการเล่นเกมไพ่ มีรูปร่างและจำนวนหน้าหรือใบแตกต่างกันไปตามชนิดของไพ่ แต่ชนิดหรือแบบที่นิยมมากที่สุด หน้าไพ่แบบชาติตะวันตก ซึ่งมีต้นกำเนิดมาจาก นายเกิง โกเนอร์ ชาวฝรั่งเศส ที่เป็นผู้คิดค้นขึ้นในปี พ.ศ.1953 โดยเขาได้กำหนดให้ไพ่ป๊อกมีจำนวน 52 ใบ
ประกอบด้วยไพ่ 4 ชุด ชุดละ 13 ใบ แต่ละชุดจะมีสัญลักษณ์ได้แก่ โพดำ โพแดง ข้าวหลามตัด และดอกจิก ในชุด 13 ใบประกอบด้วยตัวเลข 2 ถึง 10 และมี J (jack) Q (queen คนไทยนิยมเรียกว่า แหม่ม) K (king) A (ace) ในการเล่นบางชนิดอาจต้องใช้โจ๊กเกอร์ (joker) ด้วย ซึ่งมีสองใบคือสีดำกับสีแดง (หรือโจ๊กเกอร์ดำกับโจ๊กเกอร์สี)
นอกจากไพ่จะใช้ในการเล่นเกมไพ่แล้ว บางครั้งไพ่มักถูกนำไปใช้เป็นอุปกรณ์ในการเล่นมายากล หรือใช้ในการดูดวง

ไพ่ป็อก

รู้ที่มาที่ไปกันไปแล้วมาดูความหมายของไพ่ในแต่ละใบกันเลยค่ะ
ไพ่ป๊อกมีจำนวน 52 ใบ ตามจำนวนสัปดาห์ใน 1 ปี ซึ่งไพ่ป๊อกนั้น มีอยู่ด้วยกัน 2 สี คือ
1. สีดำ หมายถึง กลางคืน2. สีแดง หมายถึง กลางวัน
หน้าไพ่ ของไพ่ป๊อก จะมีทั้งหมด 4 หน้า
1. โพดำ (สีดำ)2. โพแดง (สีแดง)3. ข้าวหลามตัด (สีแดง)4. ดอกจิก (สีดำ)
สำหรับ ไพ่ป๊อกทั้ง 4 หน้านั้น มีลักษณะที่แตกต่างกันออกไป ทุก ๆ หน้าไพ่ จะมีจำนวน 13 ใบ โดยจะมีตัวเลข 1-10 และตัวอักษร กำกับไว้ ซึ่งไพ่เลข 1 ของทุกสัญลักษณ์จะถูกเรียกว่า เอช (Ace) และมีไพ่บุคคลอีก 3 ใบ คือ คิง (King) หรือ พระราชา ควีน (Queen) หรือ พระราชินี และ แจ๊ค (Jack) หรือ อัศวิน โดย ความหมายไพ่ป๊อก มีดังนี้
1. ไพ่สัญลักษณ์ โพดำ (Spear) เป็นสัญลักษณ์คล้ายใบโพธิ์สีดำ หมายถึง ปัญหา อุปสรรค ข้อควรระวัง การตัดสินใจ การพยายามต่อสู้ ฯลฯ โดยเป็นไพ่ที่เป็นตัวแทน ฤดูหนาว และธาตุลม2. ไพ่สัญลักษณ์ โพแดง (Heart) เป็นรูปหัวใจสีแดง หมายถึง ความรักความชอบ ความรู้สึก อารมณ์ จิตใจ ความสุขสมหวัง ความปรารถนา ฯลฯ โดยเป็นไพ่ที่เป็นตัวแทน ฤดูใบไม้ผลิ และธาตุน้ำ3. ไพ่สัญลักษณ์ ข้าวหลามตัด (Diamond) เป็นรูปสี่เหลี่ยมขนมเปียกปูนสีแดง หมายถึง การเงิน ทรัพย์สิน โชคลาภ โอกาส ความมั่นคง ผลประโยชน์ รายได้ การใช้จ่าย ความสูงส่ง การคาดหวัง ฯลฯ โดยเป็นไพ่ที่เป็นตัวแทน ฤดูร้อน และธาตุดิน4. ไพ่สัญลักษณ์ ดอกจิก (Clover) เป็นรูปใบไม้แบบกลมมนสามแฉกสีดำ หมายถึง การงาน การเรียน การศึกษา หน้าที่ ความสำเร็จ ความก้าวหน้า การพัฒนา ตำแหน่ง ความรับผิดชอบ ฯลฯ โดยเป็นไพ่ที่เป็นตัวแทน ฤดูใบไม้ร่วง และธาตุไฟ


ส่วนอีกหนึ่ง ความหมายไพ่ป๊อก ในแง่ของช่วงอายุ หมายถึง
1. โพดำ คือ วัยชรา2. โพแดง คือ วัยเยาว์3. ข้าวหลามตัด คือ วัยรุ่น4. ดอกจิก คือ วัยกลางคน
ทั้งนี้ ความหมายไพ่ป๊อก โดยทั่วไป ทั้ง 52 ใบ ในการทำนายดวงชะตา มีดังนี้

ไพ่ป็อก

1. เอซ (Ace) หรือ เลข 1 โพดำ หมายถึง ช่วงเวลาแห่งการใข้สติปัญญาในการแก้ปัญหา เตรียมพร้อมรับมือกับปัญหาและตัดสินใจอย่างรอบคอบ เด็ดเดี่ยวกล้าหาญ ควรวางตัวให้เหมาะสมกับทุกเรื่อง2. เลข 2 โพดำ หมายถึง ช่วงเวลาแห่งความลังเลในการตัดสินใจ มีแนวทางที่แตกต่างเข้ามาให้เลือก อาจมีการเปลี่ยนแปลง โยกย้าย สะดุดหรือถูกขัดขวาง หากจะเซ็นสัญญาต้องรอบคอบ3. เลข 3 โพดำ หมายถึง ให้ระวังการขัดใจ หงุดหงิดอารมณ์เสีย ไม่ได้ดั่งใจ และมีสิ่งรบกวนจิตใจ มีเรื่องกระทบความรู้สึก4. เลข 4 โพดำ หมายถึง ความรู้สึกเหน็ดเหนื่อย อยากพักผ่อน ควรหยุดนิ่งเพื่อพักฟื้นในการรับมือกับสิ่งต่าง ๆ ชั่วคราว และดูแลตัวเองมากขึ้น5. เลข 5 โพดำ หมายถึง มักมีเหตุไม่ลงรอยกับผู้อื่น มีผู้ไม่เห็นด้วยกับท่านเสมอ อาจมีการปฏิเสธ และหากใช้ทิฐิจะทำให้พ่ายแพ้ล้มเหลว6. เลข 6 โพดำ หมายถึง มีโอกาสคลี่คลายปัญหาต่าง ๆ ไปในทางที่ดี ไม่ควรรีบร้อนในการดำเนินการ ปล่อยให้เวลาเป็นตัวช่วยให้ทุกอย่างดีขึ้น7. เลข 7 โพดำ หมายถึง สถานการณ์ที่มีความเสี่ยง ปิดบังซ่อนเร้น คาดเดาสิ่งต่าง ๆ ได้ยาก ควรรู้จักเอาตัวรอดให้ดี หาวิธีหลบหลีกทางอื่น8. เลข 8 โพดำ หมายถึง มีความอึดอัด ลำบากใจ และอาจพัวพันกับสิ่งที่ทำให้เดือดร้อน มีความรู้สึกมืดแปดด้าน หาทางออกไม่ได้ ควรทำตัวนิ่ง ๆ จะเดือดร้อนน้อยที่สุด9. เลข 9 โพดำ หมายถึง ความทุกข์ และ ความเครียด ที่เกิดขึ้นในชีวิต ซึ่งตึงเครียดเป็นอย่างมาก ทำให้รู้สึกไม่ดี มีความกังวล รู้สึกผิด ไม่มีความสุขกับชีวิต หดหู่และเศร้าหมอง10. เลข 10 โพดำ หมายถึง ให้ระวังคราวเคราะห์ ผิดหวัง สูญเสียสิ่งต่าง ๆ ในชีวิต ไม่สามารถทำอะไรได้เลย นอกจากยอมรับในสิ่งที่เกิดขึ้นแล้วเริ่มต้นใหม่11. อัศวิน (Jack) โพดำ หมายถึง ผู้ชาย หรือ ผู้หญิง ผิวสองสี อายุประมาณ 20-30 ปี รูปร่างผอม ที่ค่อนข้างดื้อรั้น เอาแต่ใจ ทะมัดทะแมง และไม่เกรงกลัวใคร อีกนัยหนึ่งหมายถึง การพูดจาติดต่อกับใครอาจมีปัญหา เป็นช่วงเวลาแห่งการแข่งขันและพยายาม12. พระราชินี (Queen) โพดำ หมายถึง ผู้หญิงทุกวัย ผิวสองสี รูปร่างสันทัด เป็นคนเย่อหยิ่ง ผ่านประสบการณ์ในชีวิตมาก่อน และพึ่งพาตัวเอง รวมทั้งตัดสินใจด้วยตัวเองเป็นส่วนมาก จริงจังกับทุกเรื่อง ปากกับใจไม่ตรงกัน อีกนัยหนึ่งหมายถึง ช่วงเวลาแก่งการดิ้นรนพึ่งพาตนเอง13. พระราชา (King) โพดำ หมายถึง ผู้ชายวัยผู้ใหญ่ ผิวสองสี รูปร่างสันทัด เป็นที่น่าเกรงขาม สุขุมรอบคอบ รักเกียรติยศ มีความคิดความอ่าน ไม่ค่อยเกรงกลัวใคร อีกนัยหนึ่งหมายถึง ยึดมั่นในอุดมการณ์ พร้อมจะตั้งรับกับสิ่งที่ถาโถม มีความเครียดกับเรื่องจริงจังในชีวิต

ไพ่ป็อก

14. เอซ (Ace) หรือ เลข 1 โพแดง หมาย ถึง ช่วงเวลาแห่งความสดชื่นเบิกบาน มีความสุข ได้รับมิตรภาพและความรู้สึกดี ๆ เริ่มต้นความสัมพันธ์อันดี มีความรัก เป็นไปอย่างใจนึก15. เลข 2 โพแดง หมายถึง มีความรู้สึกดีกับสิ่งรอบข้าง มีความชอบพอ เป็นคู่ครอง ได้รับความไว้วางใจ หรืออาจมีใครเข้ามา16. เลข 3 โพแดง หมายถึง ความยินดีปรีดา การเฉลิมฉลอง การเชิดชูสนับสนุนจากคนรอบข้าง มีการยอมรับและปรับตัวเข้ากับสังคม17. เลข 4 โพแดง หมายถึง การเริ่มมีปัญหากับจิตใจและความรู้สึก เบื่อหน่าย และเมินเฉย กับสิ่งที่เป็นอยู่ ได้รับความรู้สึกหรือสิ่งที่ไม่ดีตอบกลับมา18. เลข 5 โพแดง หมายถึง การหยุดนิ่งและก้าวถอยหลัง ท้อแท้ ขาดกำลังใจ ผิดหวังโศกเศร้า เดียวดาย มีความผิดพลาด หวั่นไหว และมองโลกในแง่ร้าย19. เลข 6 โพแดง หมาย ถึง มีความเอื้อเฟื้อเผื่อแผ่ ความซื่อตรง ได้สังสรรค์เที่ยวเตร่เฮฮา หรือมีความเกี่ยงข้องกับอดีต ควรใช้วิจารณญาณในการพิจารณาไตร่ตรอง20. เลข 7 โพแดง หมายถึง การขยับขยายหรือเปลี่ยนแปลงความรู้สึกใหม่ มีความสร้างสรรค์ ได้พบกับสิ่งที่ต้องการ และเจอกับสิ่งที่ไม่ยั่งยืน21. เลข 8 โพแดง หมายถึง การไปสู่สิ่งที่ค้นหา หรือพบเจอสิ่งที่ต่างจากเดิม อิ่มตัวทางอารมณ์ความรู้สึก เปลี่ยนแปลงสู่สิ่งที่ดีขึ้น22. เลข 9 โพแดง หมายถึง มีชีวิตอยู่อย่างอุดมสมบูรณ์ มีความสุข ได้ดั่งใจหวัง ได้รับคำชื่นชม มีโอกาสดี ๆ ทั้งการกระทำ และความรู้สึก23. เลข 10 โพแดง หมายถึง ความรื่นรมย์ และความพอใจสูงสุด สดชื่นเบิกบาน มีชีวิตดีพร้อมทุกด้าน ทั้งเรื่องการงาน ครอบครัว ความรักความเข้าใจ24. อัศวิน (Jack) โพแดง หมายถึง ผู้ชาย หรือ ผู้หญิง ผิวขาว อายุประมาณ 20-30 ปี รูปร่างท้วม ซื่อสัตย์ ใจดี อ่อนโยน มีอารมณ์ศิลปิน เป็นที่รักของผู้อื่น อีกนัยหนึ่งหมายถึง การมีเพื่อนหรือมิตรสหายที่ดีนำความพึงพอใจมาให้25. พระราชินี (Queen) โพแดง หมายถึง ผู้หญิงทุกวัย ผิวขาว รูปร่างอวบ มีเมตตา อ่อนไหว ชอบช่วยเหลือผู้อื่น อีกนัยหนี่งหมายถึง อาจมีโอกาสต้องช่วยเหลือใคร หรือมีคนมาช่วยเหลือ สามารถหาที่พักพิงได้ และมีอารมณ์อ่อนไหวตลอดเวลา26. พระราชา (King) โพแดง หมายถึง ผู้ชายวัยผู้ใหญ่ ผิวขาว รูปร่างท้วม พูดจาดี นิ่งสงบ เป็นนักเข้าสังคม เข้ากับผู้อื่นได้ง่าย โรแมนติก และอีกนัยหนึ่งหมายถึง มีโอกาสเจอกับผู้ใหญ่ที่ให้ความช่วยเหลือได้ มีชีวิตที่สงบสุขราบเรียบ

ไพ่ป็อก

27. เอซ (Ace) หรือ เลข 1 ข้าวหลามตัด หมายถึง ความสมบูรณ์ในเรื่องทรัพย์สินมีค่าต่าง ๆ มีโชคลาภ มีของขวัญของกำนัล มีสิ่งต่าง ๆ เป็นของตัวเอง28. เลข 2 ข้าวหลามตัด หมายถึง การประคับประคองสิ่งที่ไม่ลงตัว อารมณ์อ่อนไหว สนใจสิ่งหนึ่งเป็นพิเศษ แต่สมหวังน้อย ควรระวังในเรื่องผลประโยชน์ไม่ให้ติดขัด29. เลข 3 ข้าวหลามตัด หมายถึง การมีโอกาสในเรื่องรายได้พิเศษ การจัดแจงเรื่องราวในบางสิ่งที่ต้องเหน็ดเหนื่อย ควรดูแลเรื่องอารมณ์และความเอาใจใส่ตัวเองกับผู้อื่น30. เลข 4 ข้าวหลามตัด หมายถึง การประหยัด หรือหวังผลในขอบเขตของตน จิตใจไม่มั่นคงขาดความแข็งแกร่ง ควบคุมบางอย่างไม่ค่อยได้ แต่มีโอกาสดีเล็กน้อยอยู่ในความลำบาก31. เลข 5 ข้าวหลามตัด หมายถึง ความไม่เพียงพอ ขาดแคลน และต้องการมากขึ้น ทุกข์ยากและลำบาก ชีวิตติดขัดไม่มีที่พึ่งพา ต้องรอคอยเวลาให้ผ่านไป32. เลข 6 ข้าวหลามตัด หมายถึง การรู้จักให้และรับ มีการแบ่งปัน มีน้ำใจ ให้โอกาส มีการหยิบยืม เรื่องต้องใช้จ่าย ยกระดับชีวิตให้ดีขึ้น33. เลข 7 ข้าวหลามตัด หมายถึง การได้รับผลตอบแทนในสิ่งที่ตัวเองลงมือทำไว้ ปรับเปลี่ยนรูปแบบชีวิตให้ดีขึ้น ระวังความวู่วามของตน34. เลข 8 ข้าวหลามตัด หมายถึง การสร้างสรรค์ผลงานมาอย่างต่อเนื่อง มีความคืบหน้าจวนจะสำเร็จ มีการพัฒนาฝีมือของตนให้ชำนาญ ต้องปรับตัวในบางอย่าง35. เลข 9 ข้าวหลามตัด หมายถึง ได้พักผ่อนอย่างเป็นสุข ได้สัมผัสสิ่งแปลกใหม่ในชีวิต มีเรื่องดีที่ไม่ได้คาดคิดมาก่อน36. เลข 10 ข้าวหลามตัด หมายถึง ประสบความสำเร็จในชีวิตและความเป็นอยู่อย่างชัดเจน มีความสมบูรณ์มั่งคั่ง รับช่วงต่อในเรื่องสำคัญ ปัญหาน้อยลง37. อัศวิน (Jack) ข้าวหลามตัด หมายถึง ผู้ชาย หรือ ผู้หญิง ผิวสองสีออกขาว อายุประมาณ 20-30 ปี รูปร่างใหญ่หรือสันทัด ละเอียดรอบคอบ มักมองการณ์ไกล อีกนัยหนึ่งหมายถึง เริ่มมีความคิดหาผลประโยชน์ใส่ตน มองหาช่องทางที่ดี มีข่าวเรื่องผลประโยชน์38. พระราชินี (Queen) ข้าวหลามตัด หมายถึง ผู้หญิงทุกวัย ผิวสองสี รูปร่างเจ้าเนื้อ หรือ สันทัด ใส่ใจในความมั่นคงของชีวิต มองสิ่งต่าง ๆ บนพื้นฐานของความเป็นจริง ใช้เหตุผล ใช้ของดีมีราคา อีกนัยหนึ่งหมายถึง มีชีวิตมั่งคั่งสุขสบาย39. พระราชา (King) ข้าวหลามตัด หมายถึง ผู้ชายวัยผู้ใหญ่ ผิวสองสี รูปร่างท้วมหรือสันทัด มีความหนักแน่น มีเหตุผล คิดการใหญ่เพื่อให้ได้ผลดี มีหัวค้าขาย อีกนัยหนึ่งหมายถึง การประสบโชคดีในเรื่องสำคัญ

ไพ่ป็อก

40. เอซ (Ace) หรือ เลข 1 ดอกจิก หมายถึง มีจุดเริ่มต้นใหม่ ๆ ได้พบสิ่งใหม่ ๆ มีความก้าวหน้า เปลี่ยนแปลงในทางที่ดี41. เลข 2 ดอกจิก หมายถึง มีช่องทางเพิ่มขึ้น มีโอกาสเดินทางตามแผนแบบไกล ๆ มีทางเลือกที่ดี42. เลข 3 ดอกจิก หมายถึง ดำเนินชีวิตด้วยความก้าวหน้า มีการขยับขยาย มีเครือข่ายและพันธมิตร เดินทางพบปะผู้คนในสังคม อุทิศตนเพื่อผู้อื่น43. เลข 4 ดอกจิก หมายถึง ความมั่นคง มีพื้นฐานที่ดี พอใจในการดำเนินการที่จุดหนึ่ง ลงทุนลงแรงเหน็ดเหนื่อยแต่สำเร็จ44. เลข 5 ดอกจิก หมายถึง วุ่นวายชุลมุน ขัดแย้งกระทบกระทั่ง ก้าวร้าวรุนแรง แตกแยก เป็นช่วงเวลาแห่งความแปรปรวน45. เลข 6 ดอกจิก หมายถึง มีความสามัคคี ผ่านเรื่องต่าง ๆ ไปด้วยดี เกี่ยวข้องกับคนหมู่มาก ประสบความสำเร็จ46. เลข 7 ดอกจิก หมายถึง เตรียมตัวให้พร้อมรับมือกับสิ่งที่จะเข้ามา ต้องตั้งใจ พยายาม มีความสามารถเหนือผู้อื่น ต้องใช้ความสามารถของตนเอง47. เลข 8 ดอกจิก หมายถึง การเข้าสู่ระดับที่สูงขึ้น มีโอกาสและทางเลือกมากมาย มีความก้าวหน้าไปไกลขึ้นกว่าเดิม48. เลข 9 ดอกจิก หมายถึง ความคาดหวัง บรรลุความก้าวหน้า ทำหน้าที่อย่างตั้งใจเพื่อปกป้องรักษา ทุ่มเทสิ่งต่าง ๆ เพื่อผู้อื่น49. เลข 10 ดอกจิก หมายถึง มีหน้าที่ต้องรับผิดชอบมากมาย มีภาระต้องแบกรับ ทุกข์ยากลำบากใจถึงค่อยดีขึ้นในภายหลัง50. อัศวิน (Jack) ดอกจิก หมาย ถึง ผู้ชาย หรือ ผู้หญิง ผิวสองสี อายุประมาณ 20-30 ปี รูปร่างผอม ชอบเรียนรู้ ชอบทำงาน มีความสามารถส่วนตัว อีกนัยหนึ่งหมายถึง มีการติดต่อสื่อสาร ไปมาหาสู่51. พระราชินี (Queen) ดอกจิก หมายถึง ผู้หญิงทุกวัย ผิวสองสี รูปร่างสันทัด เก่งกาจไม่แพ้ผู้ชาย รอบรู้ มั่นอกมั่นใจ กล้าแสดงออก อัธยาศัยดี อีกนัยหนึ่งหมายถึง การจัดการสิ่งต่าง ๆ ได้ด้วยตนเอง52. พระราชา (King) ดอกจิก หมายถึง ผู้ชายวัยผู้ใหญ่ ผิวสองสี รูปร่างสันทัด มีความสามารถ บริหารดูแลรับผิดชอบได้เต็มที่ กระตือรือร้น ไม่ชอบนิ่งเฉย อีกนัยหนึ่งหมายถึง จะทำสิ่งต่าง ๆ ได้อย่างราบรื่น

*เกร็ดความรู้ เกี่ยวกับไพ่ป๊อก*
- ไพ่ K Q J จะหันหน้าเข้าหา โพแดง ข้าวหลามตัด และดอกจิก- แต่จะหันหลังให้โพดำ ซึ่งหมายถึงความตาย

>>>ดูดวงไพ่ยิปซี คลิก!
ขอบคุณข้อมูลจาก และภาพประกอบจาก variety.eduzones.com, .wikipedia, guru.google.co.th/