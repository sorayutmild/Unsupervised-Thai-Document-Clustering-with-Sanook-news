ภาพผู้ต้องสงสัยที่จับกุมได้จากทวิตเตอร์ @noufaii_spring 

14.56 น. ทวิตเตอร์ ‏@pannikawanich ผู้สื่อข่าว Voice TV รายงานว่า สตช.คุมตัวผู้ต้องสงสัยคดีระเบิดราชประสงค์ หรือ ชายเสื้อเหลืองตามหมายจับ ได้ที่ชายแดนกัมพูชา บริเวณบ้านป่านไร่ จ.สระแก้ว คาดกำลังจะหลบหนีออกนอกประเทศ เจ้าหน้าที่นำตัวขึ้นเฮลิคอปเตอร์จากจ.สระแก้ว จ่อแถลงข่าวที่สตช. ภายใน 1 ชั่วโมง
รายงานเพิ่มเติมระบุว่า เจ้าหน้าที่กองกำลังบูรพาสนธิกำลังออกลาดตระเวน และสกัดกั้นการหลบหนีของกลุ่มผู้ก่อเหตุที่อำเภออรัญประเทศ ร่วมกันลาดตระเวนมาถึงบริเวณป่าละเมาะริมชายแดน พบชายต้องสงสัยเดินสะพายกระเป๋าเป้สีดำผ่านป่าละเมาะ มุ่งหน้าเขตแดนกัมพูชา จึงปิดล้อมและสกัดจับ
เบื้องต้นพบภายในกระเป๋าเป้มีเสื้อผ้า และกางเกงสามส่วน มีลักษณะคล้ายกางเกงที่มีระเบิดใส่ในวันก่อเหตุ
หากมีความคืบหน้าจะรายงานให้ทราบต่อไป
