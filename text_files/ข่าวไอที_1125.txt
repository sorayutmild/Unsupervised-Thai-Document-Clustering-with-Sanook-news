[บทความ] ส่องกล้อง มองมือถือใหม่ ในงาน Thailand Mobile Expo 2011 Showcase (ตอนที่ 1)กลับมาประจำการ รายงานโทรศัพท์มือถือรุ่นใหม่อีกครั้ง กับมหกรรมโทรศัพท์มือถือครั้งใหญ่ส่งปลายปี ซึ่งจะจัดขึ้นภายในวันที่ 29 กันยายน - 2 ตุลาคม ณ ศูนย์การประชุมแห่งชาติสิริกิติ์ ดูกันว่าจะมีโทรศัพท์มือถือ สมาร์ทโฟน หรือแท็บเล็ตรุ่นไหนที่จะมาจำหน่ายในงาน ถ้าหากไม่จำหน่ายก็อาจจะมีให้จอง หรือให้ได้ลองเล่นกัน มีรุ่นไหนบ้างนั้น เรามาดูกันNokia N9

หลังจากเปิดตัว Nokia N8 ที่ถือเป็นไฮไลท์ไปแล้วเมื่อต้นปี และเมื่อกลางปีที่ผ่านมาก็เรียกเสียงฮือฮาด้วยการเปิดตัว Nokia N9 ที่ปฏิวัติสมาร์ทโฟนของ Nokia ด้วยระบบปฏิบัติการ MEEGO รุ่นแรก ด้วยหน้าจอแสดงผลแบบสัมผัสขนาดใหญ่ถึง 3.9 นิ้ว จอแสดงผลแบบ AMOLED ความละเอียดสูง ทนรอยขีดข่วน ตัวเครื่องทำจากวัสดุโพลีคาร์บอเนทขึ้นรูปชิ้นเดียว จึงไม่มีรอยต่อให้ระคายมือนอกจากนี้ยังมีกล้องความละเอียด 8 ล้านพิกเซล ถ่ายวิดีโอระดับ HD หน่วยประมวลผลมีความเร็ว 1 GHz รุ่นแรกของ พร้อมตัวชิพประมวลผลภาพ 3D หน่วยความจำในตัว 16 GB มีเทคโนโลยี NFC ใช้ร่วมกับอุปกรณ์เสริมอย่างเช่นลำโพงไร้สาย Nokia Play 360 ตัวเครื่องรองรับความถี่ 3G ความเร็วสูงสุด 14.4 Mbps สำหรับรุ่นนี้ถ้ามาทันวางจำหน่ายในงานก็เตรียมเก็บเงินซื้อได้เลย แต่หากมาไม่ทันก็น่าจะมีเครื่องให้ลองเล่นNokia Oro

นานแค่ไหนแล้วที่เราไม่เห็นมือถือสุดหรูจาก Nokia นับตั้งแต่ 8800 ที่มีออกมาในหลายเวอร์ชั่น ดึงดูดเงินในกระเป๋าไฮโซไปนักต่อนัก มาถึง Nokia Oro ที่มาในแบบของสมาร์ทโฟน Symbian Anna เวอร์ชั่นใหม่ล่าสุด ตัวเครื่องบางส่วนทำจากทอง 18 กะรัต มาพร้อมชุดหูฟังไร้สายบลูทูธที่ทำจากวัสดุทอง 18 กะรัตด้วยเช่นกัน และบางส่วนยังเป็นสแตนเลส-สตีล หรูหราไร้ที่ติ อินเตอร์เฟสยังใช้ธีมที่เข้ากับสีทองของตัวเครื่อง ส่วนรายละเอียดเกี่ยวกับตัวเครื่องก็มีทั้งหน่วยความจำภายใน 8 GB เพิ่ม microSD ได้ หน้าจอ AMOLED แบบสัมผัส กล้องดิจิตอล 8 ล้านพิกเซล ถ่ายวิดีโอแบบ HD เชื่อมต่ออินเตอร์เน็ตในระบบ 3G หรือ Wi-Fi แต่จะมีมาจำหน่ายทันในงานหรือไม่นั้น งานนี้ไฮโซกระเป๋าหนักต้องรอลุ้นNokia 500

Nokia 500 ที่ดูหน้าตาธรรมดาๆ แต่แฝงไปด้วยระบบปฏิบัติการ Symbian Anna อินเตอร์เฟสสวยงาม สั่งงานผ่านหน้าจอแบบสัมผัสขนาด 3.2 นิ้ว อัตราส่วน 16:9 หน่วยความจำภายในขนาด 2 GB เพิ่ม microSD ได้อีกสูงสุด 32 GB จุดเด่นของรุ่นนี้เห็นจะเป็นเรื่องของการเปลี่ยนฝาหลังสีจี๊ดได้ตามใจ เพราะแถมมาให้ในกล่องอีก 2 สี ถ่ายรูปด้วยกล้องดิจิตอล 5 ล้านพิกเซลในระบบ Full focus หรือในแบบโฟกัสคงที่ ถ่ายวิดีโอที่ความละเอียด VGA เชื่อมต่อระบบ 3G, Wi-Fi ระบบนำทาง GPS ครบครัน ส่วนราคายังไม่เปิดเผย แต่คาดว่าไม่น่าจะเกินหมื่น ใครที่อยากได้สมาร์ทโฟนซิมเบี้ยนราคาประหยัดก็เตรียมตัวหยอดกระปุกรอไว้ได้เลยNokia C5 5MP

สมาร์ทโฟนบาร์ไทป์ หรือรูปทรงแบบแท่งเคยปรากฎให้เห็นแล้วในช่วงที่ผ่านมา คราวนี้อัพเกรดตัวเองจาก 3 ล้านพิกเซลเป็น 5 ล้านพิกเซลตามชื่อรุ่น 5MP แต่ยังเป็นระบบโฟกัสแบบคงที่ ส่วนระบบปฏิบัติการยังคงเป็น Symbian เวอร์ชั่น 9.3 ขับเคลื่อนด้วยหน่วยประมวลผลความเร็ว 600 MHz ตัวเครื่องยังคงรองรับการเชื่อมต่อ 3G ระบบนำทาง GPS ถ้ายังคงชอบการใช้งานที่เป็นโทรศัพท์มือถือจริงๆ แต่ยังอยากได้ฟังก์ชั่นของสมาร์ทโฟนก็มีรุ่นนี้นี่แหละที่ตอบโจทย์Apple iPad 2

มีวางจำหน่ายไปแล้วในบ้านเราสักพักใหญ่ๆ แต่สำหรับ Operator ในบ้านเราก็พึ่งจะมี True ที่นำเข้ามาจำหน่ายรายแรก สรรพคุณของ iPad 2 นั้นก็แทบไม่ต้องบรรยายมาก เพราะน่าจะรู้กันไปแล้ว จุดเด่นคงจะเป็นเรื่องของการปรับปรุง พัฒนาให้ดีขึ้นจาก iPad รุ่นแรก อย่างเช่นตัวเครื่องมีน้ำหนักเบาลง บางขึ้น เร็วขึ้นด้วยหน่วยประมวลผลแบบ Dual-core ความเร็ว 1 GHz ระบบปฏิบัติการ iOS ที่ได้รับความไว้วางใจจากผู้ใช้ทั่วโลก อีกทั้งยังมีแอพพลิเคชั่นสนับสนุนอีกนับไม่ถ้วน แต่ขอบอกว่างานนี้ True คงอัดโปรโมชั่นแพ็คเก็จการใช้งานอินเตอร์เน็ต 3G อย่างหนักแน่นอน เตรียมเงินกระเป๋าให้พร้อมก็แล้วกันSamsung Galaxy R

จากที่เปิดจองไปแล้วเมื่องานคราวก่อนพร้อมโปรโมชั่นจัดหนักของ Samsung Galaxy S II มาถึง Galaxy S รุ่นแรกที่น่าจะถูกแทนที่ด้วย Samsung Galaxy R ที่น่าจะเปิดตัวด้วยราคาที่ถูกกว่า กับสเป็คที่ปรับลดลงมาเป็นซีพียูความเร็ว 1 GHz แบบ Dual-core พร้อมหน่วยประมวลผลภาพ 3D แยกต่างหาก หน้าจอสีสันสดใสสมจริงแบบ Super Clear LCD ครบครันด้วยมัลติมีเดียอย่างเช่นกล้อง 5 ล้านพิกเซล ถ่ายวิดีโอแบบ HD เปิดตัวด้วยระบบปฏิบัติการแอนดรอยด์ 2.3.3 ส่วนราคายังไม่เปิดเผย แต่คาดว่าน่าจะไม่เกินหมื่นห้า ส่วนจะมาทันงานหรือไม่นั้น ต้องรอชม อย่างน้อยๆ ก็น่าจะมีตัวโชว์มาให้ได้สัมผัสกันSamsung Galaxy Tab 10.1

Samsung Galaxy Tab 10.1 รุ่นนี้ก็เปิดจองในงานคราวที่แล้วเหมือนกัน แต่คราวนี้น่าจะมีจำหน่ายในงานแข่งกับ iPad 2 แน่นอน ด้วยขนาดหน้าจอถึง 10.1 นิ้ว กับน้ำหนักที่ถือว่าค่อนข้างเบาคือ 595 กรัม ใช้จอภาพ Crystal Clear แบบสัมผัส ระบบปฏิบัติการแอนดรอยด์เวอร์ชั่น 3.1 Honeycomb ที่ถูกออกแบบมาให้สำหรับแท็บเล็ตโดยเฉพาะ หน่วยประมวลผลแบบ Dual core ความเร็ว 1 GHz น่าจะมีความเร็วเพียงพอกับแอพพลิเคชั่นที่จะมารองรับSamsung Galaxy Tab 10.1 ยังคงมีกล้องดิจิตอลมาให้ความละเอียดสูงถึง 3 ล้านพิกเซล พร้อมระบบออโต้โฟกัสมา มีไฟแฟลชแบบ LED และยังถ่ายวิดีโอความละเอียดในระดับ HD 720p ความจุที่มีจำหน่ายในบ้านเราตอนนี้มีเพียง 16 GB มีช่องเสียบการ์ดหน่วยความจำแบบ รองรับสูงถึง 32 GB การเชื่อมต่อ ถือเป็นหัวใจสำคัญของแท็บเล็ตรุ่นใหม่ โดยที่ Samsung Galaxy Tab 10.1 รองรับ 3G ความเร็วสูงสุดถึง 21 Mbps รองรับการเชื่อมต่อ Wi-Fi มาตรฐาน b/g/n แต่ขอบอกว่ารุ่นนี้ไม่รองรับการโทรศัพท์นะSamsung Galaxy Tab 8.9

หากคิดว่า 10.1 ใหญ่เกินไป ลองดูรุ่น 8.9 นิ้ว กับน้ำหนัก 470 กรัม น่าจะยังพอถือมือเดียวไหว ตัวเครื่องยังใช้ระบบปฏิบัติการ Android 3.0 Honeycomb ซึ่งออกแบบมาสำหรับแท็บเล็ตโดยเฉพาะ มีอินเตอร์เฟสที่ใช้สวยงาม และใช้งานง่ายกว่าเดิม มีให้เลือกทั้งความจุ 16, 32 และ 64 GB เพิ่ม microSD ได้อีก 32 GB หน่วยประมวลผลความเร็ว 1 GHz แบบ Dual core เชื่อมต่อไร้สายครบครันทั้ง 3G, Wi-Fi ส่วนกล้องดิจิตอลความละเอียด 3 ล้านพิกเซล ออโต้โฟกัส ถ่ายวิดีโอความละเอียด HD 720p รุ่นนี้คาดว่าน่าจะมาทันในงาน แต่หากไม่ทันก็น่าจะเปิดรับจองอีกเช่นเคย