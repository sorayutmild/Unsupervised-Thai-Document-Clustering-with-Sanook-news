มาต่อกันเลยสำหรับเกมมือถือสุดฮิตติดอันดับตอนนี้อย่างเกม identity V เกมโทรศัพท์มือถือสายหลอนจากค่าย NetEase ที่ตัวเกมมีรูปแบบการเล่นเหมือนกับเกมสุดโด่งดังในอดีตอย่าง Death By Daylight ซึ่ง Identity V มันเจ๋งกว่าตรงที่มันสามารถเล่นบนโทรศัพท์มือถือทุกที่ทุกเวลานั่นเอง และยิ่งเรากับเพื่อนด้วยกัน 4 คนบอกเลยว่าฮาแตกเลยทีเดียว เอาเป็นว่าวันนี้เรามาต่อจากครั้งที่แล้วกันดีกว่า ที่ผมได้แนะนำวิธีจัดทีม Survivor แบบสายพังเก้าอี้ไปแล้ว วันนี้ถึงตาของ "สายซ่อมไว" บ้างที่เน้นไปในทางเล่นเกมเร็วจบไว แบบไม่ทันให้ Hunter ตั้งตัวซึ่งสายนี้ถือว่าคนนิยมเล่นมากใน Rank จะมีตัวอะไรบ้างไปดูกันเลย

โดยรูปแบบปาร์ตี้เน้นไปที่เกมไว หรือเรียกกันง่ายๆ ว่า "สายซ่อม" จะเป็นรูปแบบที่ไม่มีอะไรซับซ้อนมากมายเพียงแค่ช่วยกัน ซ่อมเครื่องให้ไวที่สุดชนิดที่ Hunter ตั้งตัวกันไม่ทันเลยทีเดียวซึ่งรูปแบบทีมแบบนี้จะเจอบ่อยมากในการเล่นแบบเก็บ Rank เพราะเขาเน้นผลที่แพ้ชนะ มากกว่าการแข่งขันกันในเรื่อง คะแนนทำให้ Hunter จะเก็บ Rank ได้ต้องมีเลเวลสกิลที่สูงในระดับนึงไม่นั้นบอกเลยว่า จับตัวแทบไม่ได้เลย

โดยภายใน 1 ปาร์ตี้จะประกอบด้วย Mechanic, Lawyer และ Doctor 3 ตัวละครหลักที่ขาดไปไม่ได้ภายในทีมเรามาเริ่มกันที่ตัวแรกก่อนเลยอย่าง Mechanic เป็นหัวใจหลักของแผนการนี้เลยก็ว่าได้ เพราะตัวเธอมีสกิลเฉพาะตัวที่โหดเอาเรื่องอย่าง Mech Master ที่จะช่วยเพิ่มความเร็วในการซ่อมเครื่องของตัวเธอเองเป็นอย่างมากและเพิ่มความเร็วในการซ่อมเครื่องของเพื่อนร่วมทีมทั้งหมดอีก 8% และถ้าภายในทีมอัพสกิลสายพวกซ่อมไวมาอีกคิดดูเอาละกันว่าจะเร็วขนาดไหน และ Lawyer จะเป็นตัวช่วยในการซ่อมให้เร็วกว่าเดิมอีกด้วยสกิลติดตัวของเขาอย่าง Charm ที่จะช่วยการซ่อมเครื่องเร็วขึ้น 10% ต่อเมื่อช่วยกันซ่อมตั้งแต่ 2 คนขึ้นไป ถ้าเรารวมๆ ทั้งสกิลติดตัว สกิลจากการอัพ บัพของเพื่อนความเร็วในการซ่อม เพิ่มประมาณ 40 % ได้เลยนะ
แล้วเพื่อนๆ คงมีคำถามในใจว่าเอา Doctor มาทำไมอย่างที่เคยบอกไปในคราวที่แล้วว่า Doctor ณ ตอนนี้เหมือนตัว Tank ที่ดีหนึ่งตัวเพราะสามารถฮิลตัวเองได้และช่วยรักษาเพื่อนได้เร็ว และนี้คือทีม สายซ่อมไวที่ผมแนะนำถ้าจะให้ดีกว่าเดิมคือหาคนที่มีเงินพอจะซื้อตัวอย่าง Forward เป็นตัวละครที่ผมคิดว่าดีที่สุด ณ ตอนนี้แล้วก็ว่าได้ เพราะสกิลของเขาสามารถ ชน Hunter ให้ติด Stun ได้แล้วสามารถใช้วิ่งหนีได้อีกด้วยขึ้นอยู่กับการประยุกต์ใช้แล้วว่าสามารถดึงความสามารถออกมาได้ขนาดไหน

ส่วนวิธีเล่นก็ไม่มีอะไรยุ่งยากง่ายแสนง่ายเปิดเกมมาหาซ่อมด่วนตรงไหนก็ได้ ถ้าหาไม่เจอจริงๆ บอกเพื่อนที่เล่น Lawyer เพราะตัวเขาสามารถเปิดแผนที่ตำแหน่งต่างๆ ของเครื่องซ่อมได้แล้วก็ช่วยกันรุมซ่อมให้เสร็จไวๆ หรือจะให้มันแจ่มกว่านี้หาคนที่่มีสกิล "จุ๊กเทพ" ไปคอยกวนประสาท Hunters สักหน่อยบอกเลยว่าแปบเดียวก็สามารถหนีรอดกันได้แล้วแต่ถ้าสายนี้มีความเสี่ยงหนึ่งอย่างคือ ภายในทีมทั้ง 4 คนต้องมีทักษะการจุ๊กในระดับหนึ่งเลยเพราะการที่ Hunters จะค้นหาตัวเรานั้นไม่ยากเลยดังนั้นการสื่อสารถือเป็นสิ่งสำคัญที่สุด


