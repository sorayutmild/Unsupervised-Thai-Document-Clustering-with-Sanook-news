เก่ง การุณ โพสต์เฟซบุ๊กฝากถึงคนที่อยากเป็น  รมว.ICT ไม่ใช่วัดที่อัปเดตเฟซบุ๊ก-ทวิตเตอร์บ่อย 
      ผู้สื่อข่าวรายงานว่า (24 พ.ย.) เมื่อเวลาประมาณ 07.00 น. นายการุณ โหสกุล ส.ส.เขตดอนเมือง พรรคเพื่อไทย ได้เผยแพร่ข้อความผ่านเฟซบุ๊กชื่อ “เก่ง การุณ” เนื้อหามีดังนี้
 
สวัสดีครับพ่อแม่พี่น้องที่รักทุกท่านและขอขอบคุณทุกกำลังใจที่มอบให้นะครับ
วันนี้อยากฝากถึง ท่านที่"อยากเป็น" รมว.ICT เพียงนิดเดียวว่า
ภารกิจกระทรวง ICT นั้น ไม่ใช่มีอยู่แค่ใช้อินเตอร์เนทเพียงอย่างเดียวครับ 
แต่หมายความรวมไปถึง ด้าน การสื่อสาร โทรคมนาคมต่างๆอีกมากมาย
ซ้ำภารกิจที่สำคัญของทุกหน่วยงาน ในเวลาที่พี่น้องประชาชนเดือดร้อนกันทั้งประเทศช่วงนี้ก็คือ
การช่วยเหลือ เยียวยา พี่น้องผู้ประสบอุทกภัย ซึ่งอาจจะเรียกได้ว่าเป็นงานหลักจนกว่าพี่น้องประชาชนจะผ่านพ้นภัยพิบัติ ซึ่งทาง ICT ก็ได้ใช้เทคโนโลยีต่างๆเพื่อ บูรณการและประสานงานได้เป็นอย่างดี
และ คุณสมบัติการที่จะเป็น รัฐมนตรี ICT ได้นั้น ไม่ใช่วัดกันตรงที่ว่าท่าน up status facebook บ่อย หรือ ท่าน tweet เยอะ ซึ่งกลับตรงกันข้าม การที่ท่านใช้เวลาใน internet มากเท่าไร ก็แปลว่าท่าน ละทิ้งเวลาให้กับประชาชนมากขึ้นเป็นเงาตามตัว
รวมไปถึง การรับผิดชอบต่อสังคมนั้น ถือว่าเป็นเรื่องใหญ่ ยกตัวอย่างเช่น พรฎ อภัยโทษ ที่ท่านเป็นผู้เผยแพร่ใน ทวีตเตอร์ ท่านต้องการเพียงเพื่อแค่ยุยง หลอกใช้ให้สังคมแตกแยก ซึ่งสุดท้ายแล้วไม่ได้เกี่ยวอะไรกับอดีตนายกฯอย่างที่ท่านชี้นำ แต่สังคมแตกแยกไปแล้วซึ่งผู้เผยแพร่กลับไม่ต้องรับผิดชอบใดๆ มันหมายความถึงท่านยังไม่สามารถเป็นผู้นำได้
การเป็นผู้แทนที่ดีนั้นท่านต้องเข้าถึงใจของประชาชนก่อนนั้นเป็นสิ่งสำคัญครับ
อย่าใส่ร้าย ป้ายสีผู้อื่นเพื่อยกตนให้ดูดีเลยครับ และผมจะยินดีกับท่าน ถ้าหากท่านจะสร้างชื่อเสียงโดยการที่ท่านช่วยเหลือน้ำท่วม หรือทำประโยชน์ให้กับสังคมมากกว่า 
แข่งขันกันทำประโยชน์ให้ประชาชน ดีกว่าแข่งขันกันใส่ร้าย ให้กันและกันครับ
 

 