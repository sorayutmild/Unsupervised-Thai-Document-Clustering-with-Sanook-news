พล.ต.อ.สุชาติ ธีระสวัสดิ์ รอง ผบ.ตร.คุม "ผู้กำกับโจ้" ถึง สภ.นครสวรรค์ ทำบันทึกจับกุม สอบปากคำ เจ้าตัวเอ่ยปากถึงคนปล่อยคลิป
วันนี้ (27 ส.ค.) เมื่อเวลา 01.40 น. พล.ต.อ.สุชาติ ธีระสวัสดิ์ รอง ผบ.ตร. คุมตัว พ.ต.อ.ธิติสรรค์ อุทธนผล หรือ ผู้กำกับโจ้ อดีต ผกก.สภ.เมืองนครสวรรค์ มาทำบันทึกการจับกุมที่ สภ.เมืองนครสวรรค์
ภายหลังจากที่มีการแถลงข่าวการจับกุม ที่บก.ป. จากนั้น เจ้าหน้าที่ได้คุมตัว พ.ต.อ.ธิติสรรค์ ไปสอบปากคำเพิ่มเติมที่ ภ.จว.นครสวรรค์ ก่อนมีการฝากขังในช่วงเช้าต่อไป
โดยขณะเดินทางมาถึง สภ.นครสวรรค์ ผู้สื่อข่าวได้สอบถาม พ.ต.อ.ธิติสรรค์ หรือ ผู้กำกับโจ้ ว่า มีอะไรอยากจะฝากถึงผู้ที่ปล่อยคลิปถุงคลุมหัวผู้ต้องหาคดียาเสพติด หรือไม่ พ.ต.อ.ธิติสรรค์ กล่าวเพียงสั้นๆ ว่า “บอกไม่เป็นไร ผมอโหสิกรรมให้ครับ”


เปิดใจ "ผู้กำกับโจ้" ยอมรับผิด ยันเอาถุงคลุมหัวผู้ต้องหาเพื่อรีดข้อมูล ไม่เกี่ยวเงิน 2 ล้าน
รอง ผบช.ภ.6 เผยเบื้องหลัง "ผู้กำกับโจ้" ก่อนมอบตัว โทรมาหาบอกว่า "ผมจะฆ่าตัวตาย"
คลับเฮาส์แทบแตก! ทนายตั้มเปิดอกคดีผู้กำกับโจ้ หมอชันสูตรโผล่แจงปมใบรับรองการตาย
