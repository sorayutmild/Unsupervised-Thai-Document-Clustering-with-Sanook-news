     เชื่อว่าหลายคนกำลังเผชิญปัญหาไฟหน้ารถยนต์หมองเหลือง Sanook! Auto เลยขอแนะนำวิธีแก้ปัญหาโคมไฟเหลืองด้วยวิธีง่ายๆ เพียงใช้ 'ยาสีฟัน' เท่านั้น
     ไฟหน้ารถยนต์ไม่ว่าจะเป็นแบบแก้วหรือพลาสติก ก็มีโอกาสเกิดคราบเหลืองจากการใช้งานได้ทั้งนั้น ซึ่งหากเป็นคราบเหลืองที่เกิดขึ้นบริเวณด้านนอก สามารถทำตามวิธีที่จะแนะนำต่อไปนี้ได้ แต่หากเป็นการเหลืองจากด้านใน หรือเป็นที่ตัวพลาสติกเอง อันนี้แนะนำว่าให้ร้านผู้เชี่ยวชาญที่สามารถแกะไฟหน้ามาทำความสะอาดได้ หรือซื้อของมือสองสภาพดีมาเปลี่ยนเลยก็จะง่ายกว่า

     อุปกรณ์ที่ต้องเตรียมมีดังนี้1.ยาสีฟัน (เลือกที่เป็นเนื้อครีมและไม่มีเม็ดบีด)2.ผ้าผืนเล็กหรือโฟนสำหรับขัดสีรถ

     วิธีการก็ง่ายมากเพียงแค่..1.ล้างไฟหน้าด้วยน้ำเปล่าให้สะอาด เช็ดให้แห้ง2.บีบยาสีฟันแล้วละเลงให้ทั่วชุดโคม3.ใช้ผ้าหรือโฟมถูเป็นวงกลมให้ทั่ว ออกแรงพอให้คราบหลุดตัวออก4.ทิ้งไว้ประมาณ 2 นาที5.ล้างน้ำสะอาดอีกครั้ง เป็นอันเรียบร้อย
     เพียงเท่านี้ ไฟหน้าก็จะกลับมาสดใสอีกครั้ง ช่วยให้รถดูใหม่ขึ้นทันตาเห็น แถมยังไม่ต้องเปลืองเงินไปขัดตามร้านให้เสียดายตัง แต่บอกไว้ก่อนว่าผลลัพธ์ที่ได้ขึ้นอยู่กับสภาพไฟหน้าที่เป็นอยู่เดิมด้วย เพราะหากตัวพลาสติกมีการแตกร้าวอยู่แล้ว หรือเป็นคราบเหลืองจากด้านในชุดโคม ก็อาจจะไม่กลับมาสดใสเหมือนใหม่อย่างที่คิด
 