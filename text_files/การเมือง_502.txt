การ์ดน.ศ.รามฯต้องคล้องแขนกั้น หลังมวลชน ปะทะ เสื้อแดง ปิดถนนฝั่งหน้าศูนย์หนังสือ
ผู้สื่อข่าวรายงานว่า (30 พ.ย.) เมื่อเวลาประมาณ 17.00 น. เกิดเหตุกลุ่มนักศึกษามหาวิทยาลัยรามคำแหง ที่ชุมนุมบริเวณหอนาฬิกาด้านหน้ามหาวิทยาลัยรามคำแหง เพื่อต่อต้านการชุมนุมของกลุ่มเสื้อแดง ที่สนามราชมังคลากีฬาสถาน ปะทะกับกลุ่มผู้ชุมนุมเสื้อแดง โดยการ์ดกลุ่มน.ศ.รามคำแหงได้จับกลุ่มผู้ชุมนุมเสื้อแดงเปลี่ยนเสื้อสีอื่นเพื่อหลีกเลี่ยงการปะทะ ก่อนที่คล้องแขวนกั้นมวลชน ให้เข้าไปในพื้นที่หลังกรูลงถนน ขณะมอเตอร์ไซต์ของกลุ่มคนเสื้อแดงเบิ้ลรถ ทำให้กลุ่มน.ศ.รามฯ กรูตามอีกรอบ โดยมีรายงานว่ามีผู้บาดเจ็บ 1 ราย
ทั้งนี้ มีรายงานว่า มีการจราจรปิดบริเวณถนนฝั่งหน้าศูนย์หนังสือ มหาวิทยาลัยรามคำแหงถูกปิดทั้งสองเส้นทางแล้ว รถที่มาจากบางกะปิต้องยูเทิร์นกลับ
ล่าสุด เมื่อเวลา 17.30 น. ศอ.รศ. แถลงกรณีความวุ่นวายหน้า ม.รามฯ ว่าตอนนี้เหตุการณ์เป็นปกติแล้ว โดยมีเจ้าหน้าที่ตำรวจ 600 นายคอยดูแลสถานการณ์ และขณะนี้ได้มีการปิดถนนแยกลำสาลีถึงแยกรามคำแหงชั่วคราว โดยจะมีเจ้าหน้าที่ตำรวจจราจรคอยอำนวยความสะดวก
ขอขอบคุณภาพและข้อมูลจาก @news1005fm

