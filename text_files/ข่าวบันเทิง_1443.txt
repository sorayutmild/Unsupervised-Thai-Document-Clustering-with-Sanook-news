พิมพ์มาดา เปิดเผยเรื่องราวความรักของตัวเองแบบหมดเปลือกถึงแฟนคนแรก กัปตัน และ ว่าน ธนกฤต ที่ผ่านพ้นไป
รายการ "คลับ ฟรายเดย์ โชว์ based on celeb story" ออกอากาศไปเมื่อวันเสาร์ที่ 13 ส.ค. ที่ผ่านมา ได้เปิดเรื่องจริงจากหัวใจคนดังของ "พิมพ์มาดา บริรักษ์ศุภกร" สาวตาโต แก้มป่อง น่ารักแบบแบ๊วๆ แต่หัวใจของเธอนั้นกลับแข็งแกร่งจนทำให้เธอสามารถต่อสู้กับมรสุมชีวิต ทั้งเรื่องของหัวใจและเรื่องของโรคมะเร็ง ช่วงเวลาเหล่านั้นจะสาหัสขนาดไหน เรื่องราวดังกล่าวถูกถ่ายทอดจากปากของเธอเอง
พิมพ์ เปิดใจว่า "ตอนเด็กพิมพ์เรียบร้อยมากๆ มีที่บ้านรับ-ส่งจนถึง ม.6 พูดง่ายๆคือตั้งแต่เกิด
"จนถึง ม.6 ชีวิตพิมพ์เป็นอะไรที่เบสิกมาก เหมือนเดิมทุกวันไม่มีอะไรหวือหวา และพอเข้ามหาลัย มันเป็นช่วงเดียวกันกับที่พิมพ์ได้เข้าวงการพอดี เวลาไปเรียนก็เริ่มมีคนจำได้ แล้วหน้าตาพิมอาจจะดูแบ๊วๆไม่ดุ ก็เลยมีคนเข้ามาจีบอยู่ตลอดอ่ะ"
"แต่คนที่ได้ชื่อว่าคบกันและเรียกแทนกันว่า "แฟน"คนแรกของพิม ก็คือ พี่กัปตันซึ่งมันเป็นความรู้สึกที่ว้าวมากๆ คบกันได้ 2 ปี ก็ห่างกันไป พิมค่อนข้างเฮิร์ตพอสมควร เพราะนี่คือการอกหักครั้งแรกในชีวิต"
"ส่วนรักครั้งที่ 2 กับคนนอกวงการที่คบกันเกือบ 10 ปี ทุกอย่างมันดีไปหมด เค้าเหมือนเป็นโลกทั้งใบของพิมเลย แต่สุดท้ายก็ไปกันไม่รอด เพราะมีเหตุทำให้ต้องเลิกรากันไป"
"ส่วนรักครั้งที่ผ่านมาล่าสุด คนเชียร์เยอะมากๆ เป็นเหมือนรักแรกพบ และพิมก็ค่อนข้างซีเรียสกับครั้งนี้ว่าเราจะต้องทำให้ดี เริ่มคาดหวังกับอนาคต จนเริ่มเจ้ากี้เจ้าการทุกสิ่งอย่าง จัดแจงว่าวันหยุดต้องเจอกัน ถ้าว่างต้องไปหา โดยที่ไม่ได้ดูคนข้างๆ ตัวเองเลยว่าเค้าติ๊สด์มากแค่ไหน สุดท้ายก็ต้องจบ ตอนนั้นพิมเหมือนคนบ้า ร้องไห้ตลอด ชีวิตมันแย่มากๆ และหลังจากนั้นไม่นาน ก็ต้องมารู้ว่าพิมป่วยเป็นมะเร็ง"
หัวใจที่บอบช้ำของ"พิมพ์มาดา" กลับมาเข้มแข็งจนสามารถเอาชนะมะเร็งได้
ติดตามรายการ "คลับ ฟรายเดย์ โชว์ based on celeb story"  ทุกคืนวันเสาร์ เวลา 19.00-20.00น. ทางช่อง GMM25 (กดเลข25)