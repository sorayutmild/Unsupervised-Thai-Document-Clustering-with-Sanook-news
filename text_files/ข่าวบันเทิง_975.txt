
เป็นพระเอกขวัญใจคนไทยตลอดกาล สำหรับ หนุ่ม ศรราม เทพพิทักษ์ ซึ่งสิ่งที่ทำให้หลายคนชื่นชอบนอกจากหน้าตาและฝีมือการแสดงแล้ว ก็คือความกตัญญูต่อผู้มีพระคุณ ความมีวินัย ความนอบน้อมถ่อมตน ยกมือไหว้ผู้อาวุโส 
เจ้าตัวเคยบอกว่าสิ่งที่คุณพ่อ ป๋าเดียร์ ชุมพร เคยสอนอยู่เสมอก็คือ "ให้มันพอดีนะไอ้หมา มีมากใช้มาก มีน้อยใช้น้อย ไม่มีก็อด เรื่อยๆ สบายๆ ไม่ต้องไปโอ้อวดอะไรกับใครเขา เดินให้เท้ามันติดดินเอาไว้ หิวก็กิน ง่วงก็นอน ไม่ต้องทำเป็นแอคอาร์ตอะไรมากมาย มีพันล้าน กับมีร้อยนึง ก็กินก๋วยเตี๋ยวชามเดียวก็อิ่มเท่ากัน"
ล่าสุด หนุ่ม ศรราม โพสต์ภาพนั่งทานข้าวกับคุณแม่ที่บ้านแบบสบายๆ โดยมีแคปชั่นเล่าที่มาของอาหารมื้อนี้ว่า...
"เมื่อวานซืนผมไปอัดรายการเรื่องใหญ่ไฟกระพริบ โปรโมท Club Friday 9 ตอน รักปลอมปลอม ที่ตึก GMM ซึ่งตรงกับวันที่ทางบริษัท เอ-ไทม์ ฯ จัดงาน เลี้ยงปีใหม่พี่ๆ เจ้าหน้าที่และพนักงานพอดี มีร้านค้ามากมายมาออกร้านด้านหลังตึก....ผมขอขอบพระคุณร้านข้าวหมกไก่ ร้านก๋วยเตี๋ยวลูกชิ้นปลา ร้านหนังไก่ทอด ที่อุตส่าห์ฝากอาหารมาให้ผมกับแม่รอดตายไปหนึ่งมื้อนะครับผม ขอบพระคุณครับผม"
เป็นข้อความน่ารักที่แสดงถึงความถ่อมตัว ติดดิน กินง่ายอยู่ง่าย ไม่ถือตัวว่าเป็นคนดัง ไม่แปลกใจเลยว่าทำไมเป็นดาวที่อยู่ในวงการมาอย่างยาวนาน