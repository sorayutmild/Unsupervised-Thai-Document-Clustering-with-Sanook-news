เป็นภาพที่ทำให้ทุกคนที่ได้เห็นอึ้งไปตามๆกัน เมื่อดารานักร้องชื่อดัง "ตุ้ย เกียรติกมล ล่าทา" โพสต์ภาพลงในอินสตาแกรม @tuibadboy เป็นภาพหนุ่มตุ้ยถ่ายกับ แม่ก้อย ทาริกา ธิดาทิตย์ หลังเข้าไปสวัสดีปีใหม่ที่บริษัทมาสเตอร์วัน โดยในภาพแม่ก้อยกำลังถือพระบรมสาทิสลักษณ์ในหลวง พร้อมระบุข้อความว่า "วันอาทิตย์ ผมไปส่งนะพี่" ซึ่งเป็นการบอกกล่าวพระเอกหนุ่มผู้ล่วงลับ ปอ ทฤษฎี ว่าในวันพรุ่งนี้ (24 ม.ค.) ตนจะเดินทางไปร่วมงานพระราชทานเพลิงศพ ที่ จ.บุรีรัมย์
แต่ในภาพดังกล่าวของหนุ่มตุ้ย หลายคนสังเกตว่าเงาสะท้อนในกรอบรูป เห็นเป็นรูปร่างคล้ายผู้ชายใส่เสื้อยืดแขนสั้นยืนอยู่ ซ้อนด้านหลังพระบรมสาทิสลักษณ์ และทุกคอมเม้นต์ยืนยันเป็นเสียงเดียวกันว่า เงาดังกล่าวคล้ายพระเอกหนุ่ม ปอ ทฤษฎี เป็นอย่างมาก และไม่น่าเป็นเงาของช่างภาพ เนื่องจากเงาดังกล่าวยืนเฉยๆ ไม่ได้มีการยกมือขึ้นมาถ่ายภาพแต่อย่างใด