10 อันดับฉากสุดช็อกจากเกม Resident Evil 
Resident Evil
Resident Evil เกมยิงผีชีวะที่ขึ้นชื่อในเรื่องความหลอนและเหตุการณ์สุดช็อก ที่ภาคใหม่ๆในปัจจุบันนี้หาความช็อกได้น้อยลงไปทุกทีๆเพราะความสยองน้อยลง กลายเป็นเกมแอคชั่นบู๊แหลกมากขึ้น และเพื่อเป็นการรำลึกถึงฉากหลอนๆของ Resident Evil ภาคเก่าๆ เราก็เลยนำการจัดอันดับ 10 ฉากสุดช็อกของเกม Resident Evil มาให้ดูกัน บางฉากนี่เจอครั้งแรกถึงกับตกใจแทบเขวี้ยงจอยทิ้งกันเลยทีเดียว ว่าแต่ว่าฉากที่คุณรู้สึกช็อกจะตรงกับการจัดอันดับในคลิปนี้หรือไม่ ?
หมายเหตุ: ฉากสุดช็อก ไม่ได้หมายถึงฉากน่ากลัวเสมอไป เป็นฉากที่คาดไม่ถึงก็ได้
*** ระวัง Spoiled สำหรับคนที่ไม่เคยเล่น





อันดับ 10 ฉากเฮลิคอปเตอร์ที่หอนาฬิกา Resident Evil 3
ตอนเล่นฉากนี้ครั้งนี้ ก็คิดว่าจบเกมแล้ว เฮลิคอปเตอร์มารับแบบในภาคแรก แต่ที่ไหนได้...
อันดับ 9 ฉากมือผี ใน Resident Evil 2
ทางเดินแคบๆระหว่างห้องโถงกับห้องชั้นในสถานีตำรวจ ที่มีบาร์ไม้กั้นหน้าต่างไว้ ตอนเดินขาไปก็ไม่มีอะไร แต่พอขากลับ มันก็มีมือทำให้ตกใจ
อันดับ 8 ฉาก Luis ตาย Resident Evil 4
นักวิจัยที่ใครก็คิดว่าจะเป็นตัวละครหลักของเรื่องเช่นกัน เขาช่วยเหลือลีออนด้วยการขโมยตัวอย่าง Plagas มาให้ แต่ว่ากลับตายเร็วเกินคาด
อันดับ 7 ฉากคัทซีนสู้กับเวสเกอร์บนเครื่องบิน Resident Evil 5
ฉากคัทซีนที่ดูจะเป็นฉากให้ดูกันเฉยๆก่อนสู้ แต่ที่ไหนได้กลับเป็นฉากที่มีให้กด Quick Time Event ด้วย ใครมัวแต่ดูก็ Game Over
อันดับ 6 ฉากเลื่อยหั่นคอ Resident Evil 4
ฉากที่เป็นจุดขายของภาคนี้เลยก็ว่าได้ เพราะเจ้าตัวเลื่อยไฟฟ้าก็เริ่มมีตัวแรกในภาค 4 นี้ ใครพลาดโดนมันเข้าก็ 1 ทีคอหลุด ตายแน่นอน ทุกครั้งที่ได้ยินเสียงเลื่อยไฟฟ้านี่ทำเอาหลอนสุดๆ
อันดับ 5 ฉากไทแรนต์ ใน Resident Evil 1
ตอนเล่นครั้งแรก แค่รู้ว่าเวสเกอร์หนึ่งในสมาชิกหน่วย STARS ก็คาดไม่ถึงแล้ว แต่กลับคาดไม่ถึงอีก เมื่อเวสเกอร์โดนไทแรนต์ฆ่าตายซะเอง เมื่อเรียกมันออกมาจากตู้
อันดับ 4 ปิแอร์กลายพันธุ์ ใน Resident Evil 6
ฉากเนื่้อเรื่องของคริสที่ต้องสู้กับบอสมิวแตน์หัวกระโหลกขนาดยักษ์ ทั้งคู่โดนโจมตีย่ำแย่ แต่ก็ไม่คิดว่าปิแอร์ที่เป็นตัวละครคู่หูของคริสจะแขนขาดจนต้องฉีด C Virus เข้าตัวเอง
อันดับ 3 เผชิญหน้าเนเมซิส ใน Resident Evil 3
ทันทีที่จิลเปิดประตูเข้าไปในสถานีตำรวจ ก็ต้องพบกับศัตรูคู่อาฆาตประจำภาค แถมมันยังฆ่าวิคเกอร์คนขับเฮลิคอปเตอร์จอมขี้ขลาดจากภาคแรกตายด้วย ตรงนี้หากใครหนีเข้าสถานตำรวจจะมีฉากระทึกให้ดูนิดนึงด้วย
อันดับ 2 ฉากในห้องแถลงข่าว Resident Evil 2
ห้องที่ใช้ไฟแช็กจุดแก้กลไกเพื่อเอาฟันเฟือง ในห้องนี้หากเล่นเนื้อเรื่อง A จะไม่มีอะไร แต่หากเล่น B ล่ะก็จะเจอไทแรนต์ชุดเขียวพังกำแพงเข้ามา ทำเอาอายุสั้นลงไปหนึ่งปี
อันดับ 1 ลองเปิดประตูคฤหาสน์ ใน Resident Evil 1 ดูสิ
ฉากสุดช็อกที่หลายเจ้าให้เป็นอันดับ 1 ของเกม Resident Evil ถ้าคุณไม่เคยเล่นเกมนี้มาก่อน แนะนำพอเริ่มเกมปุ๊ป ให้ลองเปิดประตูคฤหาสน์ดูนะ
 
โดยส่วนตัวตอนเล่นครั้งแรก ผมตกใจกับฉากกระจกแตกทุกฉาก ทำเอาห้องไหนที่มีกระจก ผมจะระวังตัวมากเป็นพิเศษ แล้วเพื่อนล่ะช็อกกับฉากตอนไหนบ้าง