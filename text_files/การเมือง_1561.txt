แชร์สะพัด "เฉลิม อยู่บำรุง" เสียชีวิตแล้ว เหตุลื่นล้มในห้องน้ำ ลูกชาย "วัน อยู่บำรุง" ต้องโพสต์สยบ พ่อยังฟิตเปรี๊ยะ!
ผู้สื่อข่าวรายงานว่า เมื่อช่วงสุดสัปดาห์ที่ผ่านมา โลกโซเชียลมีเดียมีการโพสต์อ้างกระแสข่าวลือเกี่ยวกับการเสียชีวิตของ ร.ต.อ.เฉลิม อยู่บำรุง อดีตรองนายกรัฐมนตรี พรรคเพื่อไทย โพสต์ดังกล่าวถูกแพร่กระจายออกไปทั่ว โดยระบุอ้างว่าลื่นล้มในห้องน้ำ
ล่าสุด วัน อยู่บำรุง บุตรชายของ ร.ต.อ.เฉลิม ได้โพสต์ภาพและข้อความผ่านทางเฟซบุ๊กส่วนตัว เผยให้เห็นภาพปัจจุบันของ ร.ต.อ.เฉลิม ที่ยังคงวิ่งออกกำลังกาย ไม่ได้เสียชีวิตตามกระแสข่าวแต่อย่างใด อีกทั้งยังโพสต์ภาพตอนไปร่วมกิจกรรมงานวันคืนสู่เหย้า สิงห์ สัมพันธ์ 59 ณ โรงเรียนมัธยมวัดสิงห์ เมื่อต้นเดือนมีนาคมที่ผ่านมา โดยยืนยันว่า บิดายังคงแข็งแรงดี ขอบคุณสำหรับความเป็นห่วงใย