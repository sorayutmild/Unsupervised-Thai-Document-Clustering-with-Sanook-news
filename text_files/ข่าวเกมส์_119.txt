สวัสดีเพื่อน ๆ ชาว RoV ที่น่ารักทุกคนสำหรับผู้ที่ติดตามเกม RoV มาโดยตลอดคงไม่มีใครที่จะไม่รู้จักสโมสร Buriram United Esports ศูนย์รวมนักแข่งที่มากด้วยพรสวรรค์เป็นอันดับต้น ๆ ของเมืองไทยกับฉายา "ปราสาทสายฟ้า" และแน่นอนว่าเรื่องราวที่จะมาพูดกันในวันนี้ คือชัยชนะที่ยิ่งใหญ่ของทางฝั่ง Buriram United Esports ที่มีเหนือ V Gaming ที่ถือว่าเป็นทีมที่มีฟอร์มร้อนแรงที่สุดใน Tournament นี้และพวกเขามาจากเวียดนามกันด้วย
 
ก่อนอื่นต้องทำความเข้าใจก่อนว่าสคริปต์เหล่านี้ ที่ได้เห็นจากภาพหน้าปก นั้นอาจจะไม่ใช่สิ่งที่นักกีฬาคิดขึ้นเอง แต่ก็ถือว่าอาจเป็นสิ่งที่เป็นการโปรโมทของทางฝั่งสโมสร หรือทางผู้จัดงานก็ได้ ยังไงก็ตามก็ขอให้เราฟังหูไว้หู อย่าพึ่งเดือดกันไปซะก่อนนะครับ โดยทางนักกีฬาเวียดนามนั้นมักจะมีประเด็นขิงแรงอยู่เป็นประจำ ด้วยอุปนิสัยที่ห้าวหาญ กล้าลุยกล้าเสี่ยงของชนชาตินี้ พวกเขามักจะมีคำพูดที่ทำให้แฟนเกมชาวไทยนั้น มีขมวดคิ้วกันได้ ซึ่งผมก็ได้นำภาพมาให้เพื่อน ๆ ประโยคคำพูดมาให้เพื่อน ๆ ได้รับชมกัน
 
แม้ว่าความหมายนั้นจะไม่ได้เป็นเชิงเหยียดหยาม แต่ก็เป็นอะไรที่เป็นคำที่ทีมไทยต้องก้าวผ่านไปให้ได้ ซึ่งแน่นอนว่ามันเพิ่มความกดดันให้กับทางทีมไทยพอสมควร ประกอบกับฝีมือของ V Gaming นั้นก็ไม่ใช่ของเล่น แต่ประเด็นสำคัญก็คือสุดท้ายแล้ว V Gaming นั้นก็ได้พ่ายแพ้ ให้กับความพยายามและความสามารถของตัวแทนทีมไทยอย่าง Buriram United Esports ซึ่งถือว่าทีมนี้ เป็นทีมที่น่าชื่นชมเป็นอย่างมาก
 
ส่วนตัวผมเองนั้นดูพัฒนาการของทาง Buriram United Esports มาโดยตลอดพร้อมกับเพื่อน ๆ ชาวไทยทุกคนคงรู้ดีว่า ชัยชนะในครั้งนี้ของพวกเขานั้นไม่ง่าย พวกเขาได้สร้างสถิติในการทำ Revese Sweep ในตอนเกือบแพ้ 2 ครั้งใน 1 Tournament ระดับโลกมันไม่ใช่เรื่องธรรมดาที่จะเกิดขึ้น มันเป็นเกม Revese Sweep ที่มีแต่ความกดดัน และความแบกรับความคาดหวังต่าง ๆ นานาพวกเขาจำเป็นต้องเล่นด้วยสติปัญญา และความสามารถที่ตัวเองมี เพื่อสโมสรและเพื่อแฟน ๆ ชาวไทยทุกคน
 
เรื่องนี้เราอยากจะชื่นชมเป็นอันดับต้นไว้ก่อนคือ Buriram United พวกเขาผ่านความกดดันมาตั้งแต่ในลีก Tournament ในบ้านตั้งแต่ RoV Pro League มาโดยตลอด แม้ว่าพวกเขานั้นจะเป็นผู้เล่นที่มีฝีไม้ลายมือที่สูง แต่ผลงานของพวกเรานั้นมักจะสุดอยู่ที่อันดับที่ 2 ของตารางมาโดยตลอด จนกลายเป็นตำนานที่ 2 ของเมืองไทยไปแล้ว ซึ่งคำนี้นั้นแม้จะเป็นอะไรที่ดี แต่ก็ไม่ได้เป็นที่น่าชื่นใจของผู้ที่ได้รับฟังอย่าง Buriram พวกเขาต้องการเป็นที่ 1 เท่านั้นและนั่นคือสิ่งที่นักกีฬาทุกคนต้องการไขว่คว้าให้ได้ 

และในวันที่ 19 ธันวาคมที่ผ่านมา พวกเขาได้ทำสำเร็จแล้วด้วยผลงานของทุก ๆ คนในทีมรวมทั้งแรงเชียร์ของผู้เล่นชาวไทยด้วย ต้องบอกว่าพวกเขานั้น พิสูจน์ผลงานด้วยความสามารถของพวกเขา พวกเขาไม่เคยออกมาโต้เถียง ว่าพวกเขาท้อหรือเหน็ดเหนื่อยเลย แต่สิ่งที่พวกเขาทำนั้น ทำให้พวกเราได้เห็นแล้วว่า พวกเขาเป็นตัวแทนทีมไทย ที่มอบความสุขในช่วงสิ้นปีนี้อย่างงดงาม กับการเป็นแชมป์ AIC 2021 ซึ่งถือโดยรวมว่าทีมไทย เป็นแชมป์นานาชาติถึง 2 ครั้งในปีนี้เลยจาก Dtac Talon ในถ้วย AWC 2021 และ Buriram AIC 2021

สุดท้ายนี้ขอขอบคุณ Hero ของชาวไทยทุกทีมทั้ง Buriram United, Dtac Talon และขอขอบคุณ Valencia CF Esports ที่ช่วยร่วมสร้างความสุขให้กับพวกเราใน Tournament นี้ขอบคุณทุกผู้เกี่ยวข้องในวงการ Esports ได้ทุกสโมสรใน RoV และขอบคุณผู้จัดงานด้วยนะครับ แล้วค่อยพบกันในโอกาสหน้าครับ

ใครที่อยากรับชมได้ผมก็ได้แปะ Link คลิปไว้ให้เพื่อน ๆ ได้ดูกันแล้วบอกเลยว่าเข้มข้นมาก ๆ กะพริบตาไม่ได้เลย น่าชื่นชมจริงครับกับชัยชนะในครั้งนี้และกวาดเงินรางวัลไปถึง 13 ล้าน และเจ้า NuNu ยังกวาดเงิน FMVP ไปถึง 6 แสนบาทเลยแล้วค่อยพบกันนะครับสวัสดี