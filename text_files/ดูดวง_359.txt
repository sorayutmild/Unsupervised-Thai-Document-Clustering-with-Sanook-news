ดาวและคราสย้ายราศีในปีพุทธศักราช 2559 ในช่วงปีพุทธศักราช 2559 มีดาวสองดวงและคราสที่ย้ายราศีนั่นก็คือ ดาวพฤหัสบดี ดาวมฤตยู และราหู โดยปฏิทินที่ใช้ในบทความนี้คือปฏิทินสุริยยาตร์มหานาฑี การย้ายของดาวและและคราสเรียงลำดับการย้ายก่อนหลังดังนี้
1. ราหู ย้ายราศีจากราศีกันย์มาที่ราศีสิงห์ในวันที่ 9 กุมภาพันธ์ พุทธศักราช 2559 ปฏิทินดาว ณ วันที่ราหูโคจรย้ายจากราศีกันย์มาที่ราศีสิงห์ ในวันที่ 9 กุมภาพันธ์ พุทธศักราช2559

2. ดาวมฤตยูย้ายราศีจากราศีมีนมาที่ราศีเมษในวันที่ 9 มิถุนายน พุทธศักราช 2559 ปฏิทินดาว ณ วันที่ดาวมฤตยูย้ายราศีจากราศีมีนมาที่ราศีเมษ ในวันที่ 9 มิถุนายนพุทธศักราช 2559

3. ดาวพฤหัสบดีย้ายราศีจากราศีสิงห์มาที่ราศีกันย์ในวันที่ 12 สิงหาคม พุทธศักราช 2559ปฏิทินดาว ณ วันที่ดาวพฤหัสบดีย้ายราศีจากราศีสิงห์มาที่ราศีกันย์ ในวันที่ 12 สิหาคมพุทธศักราช 2559

ปัญหาที่ชาวราศีกันย์และชาวราศีมีนเจอตั้งแต่ช่วงปีพุทธศักราช 2557 ไม่ว่าจะเป็นเรื่องของการเจ็บป่วย การประสบอุบัติเหตุ การเลิกรากับคนรัก การเปลี่ยนงาน โยกย้ายงาน โยกย้ายที่อยู่อาศัย เนื่องด้วยอิทธิพลของราหูที่โคจรอยู่ที่ราศีกันย์ตั้งแต่ช่วงปีพุทธศักราช 2557 หลังจากนั้นราหูก็จะย้ายราศีจากราศีกันย์มาที่ราศีสิงห์ ในวันที่ 9 กุมภาพันธ์ พุทธศักราช 2559 ถึงแม้ราหูจะย้ายราศีออกไปแล้วแต่ชาวราศีกันย์และชาวราศีมีนก็ยังคงต้องอดทนกันอีกประมาณ 6 เดือนกว่าๆ กว่าที่ดาวพฤหัสบดีจะย้ายราศีจากราศีสิงห์มาที่ราศีกันย์
ในช่วงหกเดือนกว่าๆ นี้ชาวราศีกันย์และชาวราศีมีนก็ยังคงอยู่ในสภาวะอึดอัดและขาดความช่วยเหลืออยู่พอสมควร ต้องรอเวลาให้ดาวพฤหัสบดีย้ายราศีมาที่ราศีกันย์ในวันที่ 12 สิงหาคม พุทธศักราช 2559 ชาวราศีกันย์และชาวราศีมีนก็จะค่อยๆ ฟื้นตัวและดีขึ้นตามลำดับ จนถึงเดือนกันยายน พุทธศักราช 2560 
หลังจากที่ราหูย้ายราศีจากราศีกันย์ไปที่ราศีสิงห์ในเดือนกุมภาพันธ์ พุทธศักราช 2559 อีก4 เดือนถัดมา ดาวมฤตยูก็จะย้ายราศีจากราศีมีนมาที่ราศีเมษ ในวันที่ 9 มิถุนายน พุทธศักราช 2559 ดาวมฤตยูเป็นดาวที่มีอัตราการโคจรอยู่ในราศีหนึ่งๆ นานถึงเจ็ดปี และเป็นดาวที่ส่งผลไปในทางเปลี่ยนแปลง การเดินทาง สิ่งผิดปกติ คนทั้งสามราศีที่จะได้รับอิทธิพลของดาวมฤตยู ได้แก่ ชาวราศีเมษ ชาวราศีตุลย์ และชาวราศีมังกร คนสามราศีนี้ที่สนใจในเรื่องลึกลับหรือเหนือธรรมชาติ จะศึกษาหรือค้นคว้าเรื่องเหล่านี้ได้ดีและคนทั้งสามราศีที่มีพื้นดวงชะตาที่ จะได้ไปต่างประเทศ จะได้ไปต่างประเทศหรือได้ไปต่างประเทศบ่อยมากขึ้น
นอกจากนั้นยังมีเรื่องที่ต้องระวังสำหรับคนทั้งสามราศี ดังนี้ชาวราศีเมษ ถ้าท่านใดทำธุรกิจอยู่จะติดขัดในด้านการเงิน การเจรจา การประสบความสำเร็จมักได้มาไม่ง่ายนัก ทรัพย์สินร่อยหรอค่อนข้างเร็ว ชาวราศีตุลย์ ให้ระวังเรื่องคู่ครอง คนรัก คู่ครองคนรักจะเจ็บป่วยหรือประสบปัญหาและทำให้ไม่สามารถใช้ชีวิตอยู่ร่วมกันได้ ท่านใดทำธุรกิจ ที่มีการลงทุนร่วมหุ้น หุ้นส่วนของท่านจะประสบปัญหาทำให้ไม่สามารถลงทุนร่วมกันได้อีก
ชาวราศีมังกร ให้ระวังการจากไปของคนในครอบครัวและญาติพี่น้องดวงเมืองประเทศไทยอยู่ในราศีเมษ ในช่วงเจ็ดปีที่ดาวมฤตยูโคจรอยู่ที่ราศีเมษ ประเทศไทยจะเกิดการเปลี่ยนแปลงครั้งใหญ่ รวมถึงจะมีการสูญเสียบุคคลซึ่งเป็นที่รู้จักกันดี
เมื่อดาวมฤตยูย้ายมาที่ราศีเมษแล้ว อีกประมาณสองเดือนกว่าๆ ดาวพฤหัสบดีจึงย้ายราศีจากราศีสิงห์มาที่ราศีกันย์ ในวันที่ 12 สิงหาคม พุทธศักราช 2559 และดาวพฤหัสบดีจะอยู่ที่ราศีกันย์ไปจนถึงวันที่ 10 กันยายน พุทธศักราช 2560 ช่วงหนึ่งปีนี้ก็จะเป็นช่วงที่ดีสำหรับชาวราศีกันย์และชาวราศีมีน โดยเฉพาะเรื่องของความรักจะสุขสมหวังกันเสียทีและเรื่องคู่สำหรับคนทั้งสองราศีนี้จะกลับมาเป็นปกติอีกครั้ง ชาวราศีกันย์และชาวราศีมีนคิดจะลงมือทำอะไรในช่วงหนึ่งปีนี้ ให้ลงมือทำได้และผลสำเร็จจะมีตามมา ไม่ว่าจะเป็นในเรื่องของการงาน มีโอกาสเลื่อนขั้นเลื่อนตำแหน่ง การเรียน ท่านใดมีการสอบเข้า ก็จะสมหวังในสิ่งที่ตั้งใจไว้ ความรัก รักใครชอบใครถือเป็นช่วงเวลาที่ดีที่จะได้บอกความในใจออกไป
ในช่วงที่ดาวพฤหัสบดีมาให้คุณกับชาวราศีกันย์และชาวราศีมีนก็จะเป็นช่วงที่ไม่ดีสำหรับคนอีกสามราศีนั่นก็คือ ชาวราศีกุมภ์ ชาวราศีเมษ และชาวราศีตุลย์ เนื่องจากดาวพฤหัสบดี ไม่ส่งกำลังถึงคนทั้งสามราศีนี้ คนทั้งสามราศีดังกล่าวจะดำเนินกิจกรรมใดๆ ก็มักจะไม่ประสบความสำเร็จ และค่อนข้างมีอุปสรรค ความช่วยเหลือไม่มีเข้ามา ความรักของคนทั้งสามราศีนี้ก็ไม่สดชื่นเหมือนเก่าและค่อนข้างมีปัญหา โดยเฉพาะชาวราศีตุลย์จะเป็นราศีที่ประสบกับความอึดอัดอยู่ในสภาวะกลืนไม่เข้าคายไม่ออกมากที่สุด ชาวราศีกุมภ์ ชาวราศีเมษ และชาวราศีตุลย์ ต้องอดทนไว้ให้มากที่สุด หลังจากดาวพฤหัสบดีย้ายราศีจากราศีกันย์มาที่ราศีตุลย์คนทั้งสามราศีนี้จะค่อยๆ ดีขึ้นค่ะ
*ราศีที่กล่าวถึงในบล็อกนี้หมายความถึงลัคนาราศี เพื่อให้ทราบลัคนาที่แน่ชัดว่าลัคนาของท่านอยู่ในราศีใด จำเป็นต้องผูกดวงชะตา ข้อมูลที่ต้องใช้ในการผูกดวงชะตา คือ วันเดือนปีเกิดเวลาเกิด (ตามสูติบัตร) และ จังหวัดที่เกิด เมื่อได้ข้อมูลเหล่านี้ครบถ้วน จึงนำมาผูกดวงชะตาและท่านจะสามารถรู้ได้ว่า ลัคนาของท่าน อยู่ในราศีใด และสามารถอ่านคำพยากรณ์ที่บอกไปได้ (ท่านลัคนาอยู่ในราศีใดก็เป็นคนราศีนั้นค่ะ) มีความแม่นยำมากกว่าการดูเพียงแค่ วันที่เกิด และเดือนเกิด และเมื่อท่านทราบแล้วว่าลัคนาของท่านอยู่ในราศีใด ไม่ว่าจะไปอ่านคำ
พยากรณ์จากที่ใดก็ให้ยึดที่ลัคนาราศีเป็นหลักค่ะ
ขอบคุณคำพยากรณ์จาก อุษณากร | ดูดวง 2559