     มิตซูบิชิเตรียมเปิดตัว 'Pajero Sport' เจเนอเรชั่นใหม่ล่าสุดในวันที่ 1 สิงหาคมนี้ พร้อมปล่อยภาพทีเซอร์ชุดใหม่ เห็นรายละเอียดรอบคันชัดเจน

     เฟซบุ๊คแฟนเพจอย่างเป็นทางการของมิตซูบิชิประเทศไทย เผยคลิปวีดีโอทีเซอร์ของ ปาเจโร่ สปอร์ต โฉมใหม่ล่าสุด เผยให้เห็นรายละเอียดรอบคัน ทั้งด้านหน้า ด้านข้าง และด้านท้าย พร้อมไฟท้ายทรงตั้งรูปทรงโฉบเฉี่ยว ขณะที่รูปลักษณ์ถูกออกแบบให้ต่างไปจาก 'Triton' ใหม่ อย่างชัดเจน
     Mitsubishi Pajero Sport ถูกเปิดตัวเป็นครั้งแรกย้อนไปเมื่อปี 1996 ที่ประเทศญี่ปุ่นในนาม 'Challenger' ขณะที่โฉมปัจจุบันถือว่าเป็นเจเนอเรชั่นที่สอง ถูกเปิดตัวตั้งแต่ปี 2008 เน้นทำตลาดในกลุ่มประเทศเอเชีย ยกเว้นญี่ปุ่น
 

     มิตซูบิชิ ปาเจโร่ สปอร์ต 2015 ใหม่ เตรียมเปิดตัวอย่างเป็นทางการครั้งแรกของโลกในวันที่ 1 สิงหาคมนี้ ที่งาน BIG Motor Sale 2015 ณ ไบเทคบางนา
 
     ขอบคุณข้อมูลจาก ResponseJP
 
 