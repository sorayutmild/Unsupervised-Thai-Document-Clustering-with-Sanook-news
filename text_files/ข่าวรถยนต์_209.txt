     All-new Mazda3 2020 ใหม่ ถูกเปิดตัวพร้อมวางจำหน่ายอย่างเป็นทางการแล้วที่ญี่ปุ่น เราไปดูกันว่าในเวอร์ชั่นญี่ปุ่นทั้ง 8 สี สีไหนน่าซื้อกว่ากัน?
     All-new Mazda3 2020 เวอร์ชั่นญี่ปุ่นมีให้เลือกทั้งรุ่น Sedan และ Fastback (Hatchback) เช่นเดียวกับตลาดโลก พร้อมทั้งเปลี่ยนชื่อจาก Axela มาเป็น Mazda3 อย่างเต็มตัว โดยมีตัวถังให้เลือกทั้งหมด 8 สี ประกอบด้วย สีแดง Soul Red Crystal Metallic, สีเทา Machine Grey Metallic, สีขาว Snowflake White Pearl Mica, สีดำ Jet Black Mica, สีน้ำเงิน Deep Crystal Blue Metallic, สีน้ำตาล Titanium Mica, สีเงิน Sonic Silver Metallic และสีเทา Polymetal Grey Metallic (เฉพาะรุ่น Fastback)
 
สีแดง Soul Red Crystal Metallic

สีเทา Machine Grey Metallic

 
สีขาว Snowflake White Pearl Mica

 
สีดำ Jet Black Mica

 
สีน้ำเงิน Deep Crystal Blue Metallic

 
สีน้ำตาล Titanium Mica

 
สีเงิน Sonic Silver Metallic

 
สีเทา Polymetal Grey Metallic (เฉพาะรุ่น Fastback)

     All-new Mazda3 2020 เวอร์ชั่นญี่ปุ่นถูกติดตั้งอุปกรณ์มาตรฐาน เช่น ไฟหน้า LED พร้อมระบบเปิด-ปิดอัตโนมัติ, ไฟส่องสว่างเวลากลางวัน LED, ไฟท้าย LED, ระบบปัดน้ำฝนอัตโนมัติ, กระจกหน้าต่างแบบ Privacy glass และล้ออัลลอยขนาด 18 นิ้ว เป็นต้น
     ภายในห้องโดยสารติดตั้งเบาะนั่งหุ้มหนังแบบมีรูระบายอากาศ, เบาะนั่งผู้ขับขี่ปรับด้วยไฟฟ้า, ระบบปรับอากาศอัตโนมัติแยกอุณหภูมิซ้าย-ขวา, หน้าจออินโฟเทนเม้นท์ขนาด 8.8 นิ้ว พร้อมแป้นควบคุมแบบสัมผัส, เครื่องเสียงรองรับ CD/DVD และทีวีจูนเนอร์, รองรับ Apple CarPlay/Android Auto, ลำโพงมาตรฐาน 8 ตำแหน่ง หรือระบบเสียง Bose พร้อมลำโพง 12 ตำแหน่ง, กล้องมองภาพ 360 องศา พร้อมเซ็นเซอร์กะระยะหน้า-หลัง, พวงมาลัยหุ้มหนังปรับได้ 4 ทิศทาง, หน้าจอ Active Driving Display แบบสี และเบรกมือไฟฟ้า เป็นต้น

     ด้านขุมพลังมีให้เลือกทั้งเครื่องยนต์เบนซิน SKYACTIV-G 1.5 ลิตร กำลังสูงสุด 111 แรงม้า แรงบิดสูงสุด 146 นิวตัน-เมตร, เครื่องยนต์เบนซิน SKYACTIV-G กำลังสูงสุด 155 แรงม้า แรงบิดสูงสุด 199 นิวตัน-เมตร และเครื่องยนต์ดีเซล SKYACTIV-D 1.8 ลิตร กำลังสูงสุด 116 แรงม้า แรงบิดสูงสุด 270 นิวตัน-เมตร ส่งกำลังด้วยเกียร์อัตโนมัติ 6 สปีด หรือเกียร์ธรรมดา 6 สปีด (เฉพาะรุ่น 1.5 ลิตร)
     ราคาจำหน่าย All-new Mazda3 2020 ใหม่ ในญี่ปุ่นอยู่ระหว่าง 2,181,000 - 3,221,400 เยน หรือราว 650,000 - 938,000 บาท
 