จากกรณีที่เมื่อวันที่ 7 มกราคม 2557 ที่ผ่านมา ระหว่างงานแถลงข่าว เปิดพิมพ์เขียวปฏิรูปประเทศไทย ที่หอศิลปวัฒนธรรมแห่งกรุงเทพมหานคร ซึ่งนายอภิสิทธิ์ เวชชาชีวะ หัวหน้าพรรคประชาธิปัตย์ กำลังกล่าวปาฐกถาใน หัวข้อ "ขจัดคอร์รัปชั่น มุ่งมั่นปฏิรูป" อยู่นั้น ได้มีชายคนหนึ่ง อายุประมาณ 30-35 ปี สวมเสื้อเชิ้ต กางเกงแสล็ค และสวมแว่นตาดำ ที่นั่งอยู่ในห้องประชุม ได้เป่านกหวีด 1 ครั้ง และชูแผ่นกระดาษหันไปทางนายอภิสิทธิ์ มีข้อความว่า "RESPECT MY VOTE" พร้อมตะโกนด้วยเสียงอันดังว่า "ถ้าคุณยังปฏิรูปตัวเองไม่ได้แล้ว จะมาปฏิรูปประเทศได้อย่างไร" ซึ่งนายอภิสิทธิ์ มีสีหน้าตกใจ แต่พยายามควบคุมสถานการณ์ โดยกล่าวว่า "ขอบคุณครับๆ" ก่อนที่จะพูดทำนองว่า ฝ่ายคู่แข่งส่งชายคนดังกล่าวมา ซึ่งชายคนดังกล่าวตะโกนว่า " "ผมคือประชาชน" ก่อนที่จะมีคนนำตัวชายคนดังกล่าวออกไปจากห้องประชุมนั้น
จากนั้น ที่เฟซบุ๊กของลงชายคนดังกล่าว ซึ่งใช้ชื่อว่า "Ake Auttagorn" ก็ได้มีผู้เข้าไปติดตามจำนวนมาก ซึ่งในเฟซบุ๊กดังกล่าว ได้มีการระบุถึงเหตุการณ์ที่เกิดขึ้นในการเป่านกหวีด และชูป้าย ซึ่งยืนยันว่า ตัวเองเป็นประชาชนคนหนึ่งที่จะขอสู้ไปตามสิทธิเสรีภาพที่พึงมี จากนั้น เฟซบุ๊กดังกล่าว ได้มีการหยิบยกเอาข้อความของ นางวรกร จาติกวณิช ที่โพสต์ผ่านเฟซบุ๊กว่า "ถ้าเราโง่ไปเลือกคนมาบริหารงานห่วยๆแถมโกงกินจนเดือดร้อนกันไปทั่ว เราคงไม่มีหน้าไปเรียกร้องให้ใครมา "respect" หรอก" มาตอบโต้ ในข้อความว่า
"คุณจะมีค่าทันที ถ้าคุณเลือกเพื่อไทย เพราะคุณจะโดนด่าว่าแม้วซื้อคุณคุณจะเป็นคนดีและฉลาดขึ้นทันทีถ้าคุณเลือกประชาธิปัตย์ประเทศคุณจะไม่มีการโกงไทยเข้มแข็ง ไม่มีการกู้มาผลาญ 8 แสนล้าน + 4 แสนล้าน ไม่มีเช็คช่วยชาติเฉพาะฐานเสียง ไม่มีเสาธงทองคำ กล้ายางเนรวิน ตู้น้ำพอเพียง ทุจริตอาชีวะทันทีที่คุณเลือกประชาธิปัตย์ผมยอมเป็นคนโง่ที่เลือกเอง ดีกว่าฉลาดแล้วเสือกให้ใครคิดแทนนะฮะแต่ผมนับถือคุณ เพราะคุณคือคนเท่ากับผมรักนะ เช เช"  และล่าสุดในวันที่ 8 มกราคม นางวรกร ได้โพสต์ข้อความแสดงความคิดเห็นเพิ่มเติม ว่า  "คนที่แชร์ไปแล้วบอกว่าฉันดูถูกคนอื่นว่าโง่ คืออัลไล... ถ้าคนที่คุณเลือกไม่ได้เป็นอย่างที่ว่า จะร้อนตัวไปทำไมล่ะ" ก่อนหน้านี้ "Ake Auttagorn" ได้โพสต์ข้อความอธิบายถึงสาเหตุที่เป่านกหวีดดังกล่าวว่า ความจริงผมไม่ได้คิดจะเป่านกหวีดนะฮะ จนกระทั่งคุณอภิสิทธิ์เริ่มจะพูดว่ามีคนส่งผมมา นี่แหละนกหวีดสีขาว สายขาว เสียงดัง แต่สิทธิ์ 1 สิทธิ์ของผมก็หยิบมันมาใช้การส่งเสียงดังกว่าคนอื่น ไม่ได้หมายถึงความเป็นคนมากกว่าคนอื่น คนชอบไหมเวลาใครเป่าเสียงดัง ๆ ใส่คุณ ไม่ชอบ ก็อย่าทำกับคนอื่น!ไทยอดทนจนสุดทนแล้ว"