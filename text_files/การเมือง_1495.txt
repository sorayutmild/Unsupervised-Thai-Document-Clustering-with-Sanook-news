หลังจากการประชุมรัฐสภาเสร็จสิ้นในช่วงดึกของเมื่อคืนนี้ (5 มิ.ย.) นายอนุทิน ชาญวีรกูล หัวหน้าพรรคภูมิใจไทย ยอมรับรู้สึกสะอึกนิดหน่อยที่ นายสิริพงศ์ อังคสกุลเกียรติ ส.ส.ศรีสะเกษของพรรค ลงมติงดออกเสียง ซึ่งไม่เป็นไปตามมติพรรคที่เห็นชอบให้ พล.อ.ประยุทธ์ จันทร์โอชา เป็นนายกรัฐมนตรี โดยเชื่อว่าน่าจะมาจากการตัดสินใจส่วนตัวเร่งด่วนในตอนนั้น
โดยหลังจากนี้จะมีการพูดคุยกับ นายสิริพงศ์ อีกครั้ง เพราะส่วนตัวก็ไม่คาดคิดมาก่อนว่าจะเป็นแบบนี้ แต่มองว่าเป็นความสวยงามตามระบอบประชาธิปไตย ซึ่งเป็นเอกสิทธิ์ของ ส.ส. และยืนยันว่า ไม่กระทบกับโควตารัฐมนตรีของพรรค เพราะยังไม่มีการคุยกับพรรคร่วมรัฐบาลในตอนนี้
ขณะที่นายสิริพงศ์นั้น หลังลงมติงดออกเสียงแล้ว ได้เดินออกจากที่ประชุมรัฐสภาในทันที โดยไม่มีการให้สัมภาษณ์กับผู้สื่อข่าวแต่อย่างใด
>> เปิดใจ "เสี่ยโต้ง สิริพงศ์" งดออกเสียงโหวตลุงตู่ เพราะรักษาคำสัญญาที่ให้กับประชาชน
>> รู้จัก "สิริพงศ์ อังคสกุลเกียรติ" ส.ส.ภูมิใจไทย แหกมติพรรคงดออกเสียงเลือก "บิ๊กตู่"
>> "สิริพงศ์ อังคสกุลเกียรติ" ส.ส.แหกมติพรรค นายทุนหนังดัง "ไทบ้านเดอะซีรีส์"