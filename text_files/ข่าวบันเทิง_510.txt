เป็นอีกหนึ่งคลิปที่เห็นแล้วต้องบอกเลยว่าอดเอ็นดูว่าที่คุณแม่ ปุ้มปุ้ย พรรณทิพา ไม่ได้เลยจริงๆ เมื่อสามีหนุ่ม กวินท์ ดูวาล ได้เผยโมเมนต์ที่ภรรยาอุ้มท้อง 8 เดือน นั่งร้องไห้ปล่อยโฮอยู่บนโซฟา
โดยคลิปดังกล่าว ปุ้มปุ้ย มีอาการหิวแต่ต้องอดทน เพราะถูกจำกัดอาหาร เนื่องจากมีภาวะเป็นเบาหวาน ซึ่ง กวินท์ ได้เขียนแคปชั่นไว้ว่า "ปุ้ยหิวแต่ต้องจำกัดอาหารเพราะมีภาวะเบาหวาน นางอยากกินขนม อยากกินข้าว กินเท่าไรก็ไม่อิ่ม สู้ๆนะที่รักรัก อีกเดือนเดียวเท่านั้น ขอบคุณที่อดทนและเสียสละนะ ps. มีใครแนะนำขนมหวานที่ คนเป็นปลาวาฬกินได้ บอกผมหน่อยนะครับ"
งานนี้เพื่อนพ้องในวงการบันเทิง รวมไปถึงแฟนๆ ต่างก็เข้ามาคอมเมนต์ให้กำลังใจ ปุ้มปุ้ย อย่างรัวๆ พร้อมช่วยแนะนำขนมหรืออาหารแก้ขัดที่พอจะช่วยบรรเทาความหิวของคุณแม่ลงได้บ้าง
อาทิ "พี่ปุ้ยกินอินทผาลัมอบแห้งไปก่อนนะคะ อีกแค่เดือนเดียว ช่วยเพิ่มน้ำนมด้วย มีประโยชน์มากๆ เป็นกำลังใจให้นะคะ", "ลองกินน้ำใบเตยต้มสุกดูนะคะกินแทนน้ำเปล่าเลยค่ะ มันช่วยลดน้ำตาลในเลือดตอนแม่บ้านนี้ท้องก็เสี่ยงเบาหวานค่ะ กินน้ำใบเตยหลังจากนั้นไปตรวจรอบ 2 ไม่พบ สู้ๆ นะคะ ขอให้น้องคลอดง่ายๆ แข็งแรงทั้งแม่และน้องนะคะ",
"ขนมคีโต อาหารคีโต ใช้น้ำตาลหญ้าหวาน น้ำตาลอิริท อาจช่วยได้นะค้า", "ทานข้าวขัดสี ข้าวกล้อง ข้าวไรซ์เบอรี่ ช่วยเรื่องระดับน้ำตาลในเลือดได้นะคะ", "คนจะเป็นคุณแม่ต้องเสียสละมากๆ เลยนะ ทั้งร่างกายและจิตใจ จะเซนซิทิฟมาก คุณพ่อต้องเข้าใจและเอาใจเยอะๆ ค่อยบีบนวดให้นะคะ สู้ๆ ค่ะ" เป็นต้น

 