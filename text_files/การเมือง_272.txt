มีข่าวซุบซิบออกมาก่อนหน้านี้ว่า โฆษกพรรคเพื่อไทย พร้อมพงศ์ นพฤทธิ์ ซุ่มแต่งงานกับแฟนสาว ซึ่งสาวผู้โชคดีคนนั้น ชื่อ ม่านฟ้า อรปภัตร จันทรสาขา อดีตนักแสดง และอดีตผู้เข้ารอบ 44 คนสุดท้ายในการประกวดมิสไทยแลนด์เวิลด์ 2011
สำหรับม่านฟ้า อรปภัตร จันทรสาขา ปัจจุบันอายุ 24 เกิดเมื่อวันที่ 27 สิงหาคม พ.ศ.2532 จบการศึกษาจากคณะศิลปศาสตร์ ม.เกษมบัณฑิต สาขาวิชาธุรกิจการโรงแรมและการท่องเที่ยว ปัจจุบันนั่งตำแหน่งประธานกรรมการบริหาร บริษัท มาร์เฟลล่า อิตาลี จำกัด เจ้าของ แบรนด์ MARFELLA ซึ่งเธอเป็นเจ้าของเอง
ม่านฟ้า อรปภัตร ยังเคยเข้าประกวดมิสไทยแลนด์ยูนิเวิร์ส ปี 2011 โดยผ่านเข้ารอบ 44 คนสุดท้าย และเข้าร่วมประกวดมิสไทยแลนด์เวิลด์ 2011 เข้ารอบ 30 คนสุดท้าย แต่เธอขอถอนตัวโดยให้เหตุผลเรื่องตรงกับเวลาเรียน อย่างไรก็ตามข่าวนี้ยังไม่ได้รับการเปิดเผยจากทั้งคู่ คงต้องรอดูว่า โฆษกฝีปากกล้าจะว่าอย่างไรกับข่าวนี้บ้าง 