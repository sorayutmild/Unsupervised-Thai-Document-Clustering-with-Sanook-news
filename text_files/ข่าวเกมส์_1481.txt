แฮกเกอร์เผย! ทำไมถึงถล่ม PSN และ Xbox Live
Lizard Squad
ระบบออนไลน์ของเครื่องคอนโซลดังสองค่าย ทั้ง PlayStation Network (PSN) และ Xbox Live  ยังคงโดนถล่มจากแฮกเกอร์อย่างต่อเนื่อง ตั้งแต่ช่วงเทศกาลคริสต์มาสมาจนถึงปัจจุบัน โดยทางโซนี่และไมโครซอฟต์ได้พยายามแก้ไขระบบ ทำให้ผู้เล่นสามารถกลับมาใช้บริการได้เป็นบางช่วง แต่ก็กลับไปล่มอีกเรื่อยๆ ทำให้บรรดาเกมเมอร์ทั่วโลกต่างหงุดหงิด เพราะช่วงเทศกาลวันหยุดทั้งที กลับไม่ได้ใช้เวลาเล่นเกมที่ตนอยากเล่นอย่างเต็มที่
Lizard Squad
กลุ่มผู้อยู่เบื้องหลังการโจมตีระบบออนไลน์ของทั้งสองค่ายนีั้ มีชื่อว่า Lizard Squad ซึ่งเป็นกลุ่มแฮกเกอร์ชื่อดัง ที่ทำการโจมตีระบบออนไลน์ของผู้ให้บริการเกมออนไลน์มาแล้วหลายต่อหลายครั้ง ในช่วงสองสามปีที่ผ่านมานี้ โดยที่เราก็ไม่ทราบว่าพวกเขามีเป้าหมายอะไร ทำไมถึงจ้องโจมตีระบบให้บริการเกมออนไลน์ แต่ตอนนี้เรากำลังจะได้ทราบกันแล้ว โดยทางเว็บไซต์ http://www.dailydot.com ได้สัมภาษณ์กลุ่มคน ที่มีส่วนเกี่ยวข้องกับกลุ่ม Lizard Squad ถึงสาเหตุที่พวกเขาจ้องแฮกระบบ PSN และ Xbox Live
หนึ่งในสมาชิกของ Lizard Squad เผยว่าพวกเขานั้นวางแผนจะโจมตี PSN และ Xbox Live มานานตั้งแต่เดือนที่แล้ว ไม่ได้เจาะจงว่าจะต้องโจมตีช่วงคริสมาต์นี้ แต่เพราะยังไม่พร้อมก็เลยยังไม่ได้ลงมือและเพิ่งจะมาลงมือเอาในช่วงนี้ ส่วนสาเหตุที่กลุ่มของเขาโจมตี PSN และ Xbox Live นั้นก็เพื่อสั่งสอนให้ทั้งสองค่ายใหญ่ รู้สึกถึง "ความไร้ความสามารถ" ของตัวเอง
โดยบอกว่า "ทั้งโซนี่และไมโครซอฟต์นั้น เป็นบริษัทที่ใหญ่และมีงบประมาณมาก แต่กลับปัญญาอ่อน พวกเขาไม่ลงทุนในส่วนของการประสิทธิภาพการให้บริการออนไลน์เลย และทีมงานของพวกเขานั้นก็ไม่มีความสามารถป้องกันการแฮกแค่นี้ได้ ซึ่งถ้าสมมติว่าผมทำงานให้กับสองบริษัทนี้ และได้ Budget งบประมาณเพียงพอ ผมสามารถป้องกันการแฮกต่างๆได้สบาย" หนึ่งในสมาชิกของ Lizard Squad กล่าว นอกจากนี้สมาชิกของ Lizard Squad อีกคนยังกล่าวว่าทั้งสองบริษัทควรเพิ่ม bandwidth การให้บริการและปรับปรุงอุปกรณ์ที่ใช้อยู่ให้ดีกว่านี้ด้วย เพราะหลายคนเล่นออนไลน์แล้ว เจอปัญหา Lag และหลุดอยู่บ่อยครั้ง
Lizard Squad
ไม่เพียงแต่ให้สัมภาษณ์กับทาง dailydot เท่านั้น กลุ่ม Lizard Squad ยังให้สัมภาษณ์กับทางสำนักข่าว BBC ของอังกฤษอีกด้วย โดยพวกเขาให้สาเหตุอีกอย่างว่า โซนี่และไมโครซอฟต์ที่ได้รายได้จากค่าบริการเล่นออนไลน์จากเกมเมอร์จำนวนมากนับพันล้าน แต่ทั้งสองบริษัทกลับไม่ต้องจ่ายภาษีตรงส่วนนี้ ซึ่งกลุ่ม Lizard Squad ใช้เหตุผลนี้ในการตอบโต้พวกเกมเมอร์ที่เข้าข่างโซนี่และไมโครซอฟต์ด้วย ใน Twitter พวกคนเล่นเกมพวกนี้มันก็ไม่เคยรู้อะไรหรอก นอกจากใช้เวลาเล่นเกมไปวันๆ
คลิปจาก BBC





ปิดท้าย Lizard Squad กล่าวว่าพวกเขาไม่เสียใจในสิ่งที่ทำลงไป แม้ว่าพวกเขาจะถูกจับกุมดำเนินคดี เพราะได้ทำในสิ่งที่ถูกต้อง ในการจุดไฟให้ทั้งสองบริษัทพัฒนาไปในทางที่ดีขึ้น และพวกเขาก็ลงทุนไปเยอะกับการโจมตีครั้งนี้ เนื่องจากการใช้วิธ๊ DDoS มันไม่ได้ทำได้ง่ายๆจากคอมพิวเตอร์ที่บ้าน