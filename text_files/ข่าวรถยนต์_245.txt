





หลายคนที่ขับรถทุกวันจนเรียกว่าแทบกินนอนกันอยู่ในรถนั้น คงจะเคยพบปัญหาไม่พึงประสงค์ต่างๆมากมาย แม้ปัญหาเกี่ยวกับรถจะมี 108-1009 ชวนน่าปวดขมองยิ่งนัก แต่ปัญหาหนักอย่างหนึ่งที่แลดูจะกำจัดยากกว่า สิ่งใดทั้งปวงคือ มด ที่ตามมาหลอกหลอน ออนทัวร์ไปกับเราทุกเวลา
มดนับว่าเป็นสัตว์ที่ใกล้ชิดกับเรามากที่สุด และมันแทบจะอยุ่ทุกที่สามารถไปกับเราได้ ด้วยตัวของมันที่ขนาดเล็กจิ๋ว โดยเฉพาะมดแดงธรรมดาทั่วไป ทำให้ไม่ยากที่มันอาจจะตามไปทำงานเจอรถติดเหมือนเรา

ความจริงแล้วถ้าท่านเป้นคนใช้รถธรรมดาแค่ขับไป-ขับกลับที่ทำงาน ออกนอกลูกนอกทางบ้าง แต่รักษาความสะอาดภายในรถยนต์เป็นอย่างดี ปัญหาเรื่องมดขึ้นรถนี้ ถือว่าเป็นเรื่องจิ๊บๆ มาก แต่กลับอีกหลายคนที่ชอบทำรถเป็นบ้าน มีขนูกขนมกินระหว่างทาง มดขึ้นรถตัว สองตัวอาจกลายเป็นเรื่องใหญ่กว่าที่คิด
ธรรมชาติของมดนั้นมันอยู่กันเป็นฝูงมีการช่วยเหลือเกื้อกูลกัน และที่สำคัญมันสามารถสร้างรังได้ทุกที่ไม่เว้นกระทั่งในรถยนต์ของท่าน ซึ่งสิ่งที่ดึงดูดให้มดมีชีวิตรอดก็ไม่พ้นพวกอาหารที่มีความหวาน โดยเฉพาะเปลือกลูกอมต่างๆ และเครื่องดื่มน้ำอัดลมต่างๆ ช่วยบำรุงให้น้องมดในรถเจริญพันธุ์ได้เป็นอย่างดี

การที่มดขึ้นรถนั้นเราสมควรที่จะรีบกำจัดตั้งแต่เนิ่นๆ เนื่องจากเมื่อมดมีการเจริญพันธุ์ก็จะยากที่จะกำจัดให้สิ้นซาก ซึ่งวันนี้เรามีวิธีดีๆ มาฝากกัน
1. ล้างรถ เมื่อเริ่มรู้ตัวว่าในห้องโดยสารกำลังมีแขกที่ไม่ได้รับเชิญ เราควรเริ่มต้นที่การรักษาความสะอาดทั้งภายนอกและภายในห้องโดยสาร โดยการล้างรถไม่ว่าจะล้างเองหรือส่งไปล้างที่ร้าน ก็ควรเป็นสิ่งที่รีบทำอย่างยิ่ง เพื่อกำจัดวงปัญหาในขั้นต้น
2. ไบกอนช่วยได้ ความจริงไม่ใช่เพียงยาฆ่าแมลงยี่ห้อใบก้อนเพียงอย่างเดียว แต่ยาฆ่าแมลงอะไรก็ได้ ก็สามารถช่วยคุณได้ โดยให้คุณฉีดแล้วปิดประตูทิ้งไว้สักครึ่งชั่วโมง ก่อนกลับมาเปิดกระจกระบายอากาศ เพื่อขจัดกลิ่นยาฆ่าแมลง
3.วางกับดัก ไม่ใช่ว่ามดไม่ตายหรอกจากฤทธิ์ของยาฆ่าแมลง แต่เราต้องเผื่อไว้ หากรังมดยังมีผู้รอดตายยังไงก้ต้องออกมาติดกับดักเราอยู่ดี
 

เพียง 3 ข้อนี้ก็จะสามารถกำจัดน้องมดได้ในฉํบพลัน แต่ทั้งนี้หากใครไม่พึงประสงค์ในการใช้สารเคมี ก็ให้นำน้ำตาล 2 ถ้วย ผสมน้ำสะอาด 1 ถ้วย และ กรดบอริค 2 ช้อนช้า เราก็จะได้น้ำตาลพิษไว้ล่อมดให้ขนกลับไปทานตายยกครัวกันเลยทีเดียว
อย่างไรก็ตาม ทางที่ดีที่สุดคือไม่ฆ่าสัตว์ตัดชีวิต ซึ่งเราสามารถป้องกันได้ด้วยการรักษาความสะอาดภายในรถยนต์อย่างเคร่งครัดเป้นประจำทุกสัปดาห์ และไม่ควรจะทิ้งเศษขนมหรืออาหารไว้ในรถ แม้จะรู้ดีว่ารถเรานั้นสุดยอดของความสะอาด แต่เรื่องเล็กอย่างมดตัวจิ๋วๆนั้น ก็อาจทำให้ชีวิตคุณโดนทำร้ายก็ได้
 
ภาพประกอบบทความจาก Gettyimage.com และ wikipedia.com
 