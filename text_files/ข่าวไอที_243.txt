นับว่าเป็นปัญหาที่สร้างความหงุดหงิด ให้กับผู้ใช้จำนวนไม่น้อยเลยทีเดียว กับสายชาร์จ iPhone ที่ขาดและพังง่าย จนกลายเป็นเรื่องที่ถามกันอยู่ตลอดว่า เพราะเหตุใด แอปเปิลจึงไม่พัฒนาสายชาร์จให้ทนทานกว่านี้
ซึ่งสาเหตุของปัญหาดังกล่าว ก็คงเป็นเรื่องวัสดุที่ใช้ผลิตสายชาร์จนั่นเอง เนื่องจากวัสดุที่ใช้ผลิตนั้น แอปเปิล จะเน้นในเรื่องของการรักษาสิ่งแวดล้อมเป็นหลัก และไม่ใช้วัสดุที่เป็นมลพิษต่อธรรมชาติ

โดยในเพจ Environmental Responsibility ของแอปเปิลนั้น ได้อธิบายถึงมาตรฐานการผลิต กับการรักษาสิ่งแวดล้อม ซึ่งระบุว่า แอปเปิล จะใช้วัสดุที่มีความปลอดภัยในการใช้งาน ไม่ว่าเวลาผ่านไปแล้วกี่ปีก็ตาม ส่วนหนึ่งก็คือ สายชาร์จ ที่แอปเปิลเลิกใช้วัสดุประเภท PVC ในการผลิตมาตั้งแต่ปี 1995 เนื่องจากส่งผลเสียต่อสิ่งแวดล้อม ในขณะที่บริษัทผู้ผลิตอื่นๆ ยังคงใช้ PVC ในการผลิตอยู่ แต่แอปเปิล หันไปใช้วัสดุประเภท Thermoplastic Elastomer หรือยางเทอร์โมพลาสติกแทน และนี่ก็คงจะเป็นคำตอบที่ว่า ทำไมสายชาร์จ iPhone จึงขาดง่าย

ไม่เพียงเท่านั้น แอปเปิล ยังได้ทดสอบความทนทานของสายชาร์จ ด้วยการหมุนกลับไปกลับมาอีกหลายรอบด้วยเช่นกัน เพื่อทดสอบให้เห็นว่า สาย Lightning นี้ ไม่ได้ขาดง่ายอย่างที่คิด
อย่างไรก็ดี สายชาร์จ iPhone ใช่ว่าจะพังง่ายเหมือนกันไปหมด ทั้งนี้ขึ้นอยู่กับวิธีการใช้งาน และการดูแลรักษาเป็นหลักด้วยครับ แต่เราจะมีวิธีการใช้งานสายชาร์จ iPhone แบบไหน ไม่ให้ขาดง่าย ตามอ่านกันต่อที่บทความด้านล่างครับ
รายละเอียดเพิ่มเติม : apple.com
สนับสนุนเนื้อหา:  www.techmoblog.com