ในขณะที่ทาง Gravity กำลังนำเอา Ragnarok M Eternal Love มาเปิดในเอเชียตะวันออกเฉียงใต้สิ้นเดือนตุลาคมนี้ ทาง Tencent ที่ได้ลิขสิทธิ์ในการทำเกม Ragnarok เช่นกันก็ได้ปล่อยเกม Ragnarok Love At First Sight ออกมาให้เล่นกันในจีนแทน วันนี้เราจะพาไปดูกันว่า RO ของ Tencent ที่ทำมาทีหลังจากอีกเวอร์ชั่นเป็นเวลา 2 ปีนั้นจะทำออกมาได้ดีขึ้นแค่ไหน
สำหรับเพื่อนๆที่อยากเข้าไปทดลองเล่นเกม Ragnarok Love At First Sight ของ Tencent สามารถเข้าไปดาวน์โหลด APK ได้ที่ >> Ragnarok Love At First Sight
เมื่อดาวน์โหลดและติดตั้งแล้ว จะต้องสมัครสมาชิก Wechat หรือ QQ ก่อนด้วย จึงจะสามารถเข้าไปร่วมเล่นได้

 
จุดที่แตกต่างของ Ragnarok Love At First Sight
เวอร์ชั่นนี้มีทั้งจุดที่เหมือนและต่างไปจาก Ragnarok M Eternal Love ของ Xindong ที่กำลังจะเปิดใน SEA โดยจุดที่ต่างกันอย่างแรกก็คือ Ragnarok Love At First Sight นั้นดูพยายามที่จะทำให้คล้ายกับ Ragnarok Online ของ PC เดิมมากขึ้น ไม่ว่าจะเป็นฉากของเกมที่สามารถหมุมมุมกล้องได้ (Ragnarok M Eternal Love หมุนมุมกล้องไม่ได้) เควสต่างๆทำออกมาให้คล้ายกับต้นฉบับ อย่างเช่นตั้งแต่ต้นเกม ผู้เล่นจะได้ไปเกิดยัง Training Ground และวาร์ปไปทำเควสเปลี่ยนอาชีพที่เมืองนั้นๆ ต่างกับของ Ragnarok M Eternal Love ที่ทุกอาชีพต้องทำเควสในพรอนเทร่าเหมือนกันหมด 


 
จุดที่เหมือนกันของ Ragnarok Love At First Sight
เนื่องจากเป็นเกม RO มือถือเหมือนกัน (แถมทีมสร้างส่วนหนึ่งก็มาจากทีมเดียวกัน) Ragnarok Love At First Sight จึงมีความเหมือนกับ Ragnarok M Eternal Love อยู่หลายจุด อย่างเช่นการทำเควสรายวัน ที่ให้เลือกเควสจากป้าย รวมถึงระบบการปล่อยบอท ที่สามารถปล่อยตีมอนฯออโต้ แถมยังปล่อยได้แค่ 3 ชั่วโมงเหมือนกันด้วย ตามด้วยระบบการคราฟสร้างอุปกรณ์ต่างๆ แต่ของ Tencent มีชุดแฟชั่นให้สร้างเพิ่มเข้ามาใหม่ด้วย ปิดท้ายกันด้วยระบบ Auction House ที่มีหน้าตาต่างกันเล็กน้อย แต่ระบบแทบจะเหมือนกัน คือใช้วิธีลงขายราคากลางตาม Demand และ Supply ของชิ้นไหนขายไม่ออก ราคาก็จะลงมาเรื่อยๆ แต่ของไหนขายดีราคาก็จะขึ้น


 
สรุปข้อดีข้อเสียของแต่ละเวอร์ชั่น
เนื่องจากเปิดมานานแล้ว Ragnarok M Eternal Love ของ Xindong จึงมีระบบที่ค่อนข้างลงตัวกว่า คือตอนนี้มีอัพเดตคลาสอาชีพต่างๆจนครบแล้ว และมีเควสกับกิจกรรมต่างๆให้ทำมากกว่า รวมถึงระบบการเล่น การตั้งค่า Bot ก็มีรายละเอียดที่ดีกว่า ในขณะที่ Ragnarok Love At First Sight ของ Tencent ระบบการเล่นยังไม่ลงตัวนัก การตั้งค่าการปล่อยบอทรายละเอียดไม่มากนัก เควสต่างๆยังมีน้อย แต่มีข้อดีตรงกราฟิกของเกมทำออกมาได้ดีกว่า ภาพไหลลืนและไม่ค่อยกระตุก อีกทั้งยังโหลดรายละเอียดของฉากและตัวละครผู้เล่นอื่นๆได้ดีกว่าด้วย

