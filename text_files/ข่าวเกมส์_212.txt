การเล่นเกมส์ให้เก่ง ก็เหมือนกับการเล่นกีฬา เล่นดนตรี ต้องอาศัยการฝึกซ้อมและประสบการณ์ ไม่มีใครที่จับจอยครั้งแรกก็เล่นเป็นและจบเกมส์ได้ในวันแรกเลยหรอก และกว่าเกมเมอร์ทุกคนจะเล่นเก่งก็คิดว่า น่าจะต้องเคยเจอกับเหตุการณ์เหล่านี้มาบ้างแน่นอน
 
1. โยกตัว โยกหน้า ขยับตัวตามตัวละครในเกม
ข้อนี้เป็นพฤติกรรมสุดอมตะของเหล่านักเล่นเกมมือใหม่เลยก็ว่าได้ เชื่อว่าเกิน 95% ของเกมเมอร์มือใหม่ต้องเคยทำแบบนี้ เวลาที่เล่นเกมส์แล้วตัวละครต้องเลี้ยว กระโดด หรืออะไรก็ตาม ผู้เล่นก็จะต้องขยับตัวเอียงตามไปด้วยทุกครั้ง หรือไม่ก็เหวี่ยงจอยไปตามทิศทางที่เลี้ยวไป ทั้งๆที่จริงๆแล้ว มันไม่ได้ช่วยให้ตัวละครขยับตามสักหน่อย ถ้าคุณแก้ไขพฤติกรรมข้อนี้ไม่ได้ ขอแนะนำว่า... ให้ไปเล่น Wii หรือ Kinect แทนซะนะ
เกมส์
 
 
2. โดนเจ้าคุริโบะตัวแรกในเกมมาริโอฆ่าตาย (หรือโดนลูกจ๊อกตัวแรกในเกมส์อื่นๆฆ่าตาย)
เกมส์ในยุคแรกๆ ตัวเอกของเกมส์มักจะไม่มีพลังชีวิต แต่จะโดนศัตรูทีเดียวตายหลายเกม และประมาณ 90% ของเกมเมอร์มือใหม่ จะยังไม่รู้วิธีต่อสู้กับศัตรูตัวแรก ตามด้วยการจบชีวิตลงอย่างน่าอนาถ โดยลูกกระจ๊อกที่กระจอกที่สุดในเกม แต่เราเข้าใจว่ายังเล่นไม่เป็น ก็ให้อภัยกันได้ แต่ถ้ามือเก่าโดนศัตรูกระจอกสุดฆ่าตายแบบที่ไม่ได้จงใจตายนี่ ต้องพิจารณาตัวเอง
เกมส์
เกมส์
 
 
3. กดปุ่มอย่างหนึ่ง ปล่อยอีกปุ่มหนึ่ง
หรือก็คือยังไม่รู้จังหวะในการกดปุ่ม ว่าต้องกดปุ่มไหนก่อน แล้วตามด้วยปุ่มไหน หรือกดปุ่มไหนค้าง มือใหม่มักจะกดเอาทีละปุ่ม โดยไม่รู้ว่ามันจะต้องกดพร้อมๆกัน อย่างมาริโอ มีบ้างจุดที่ต้องกดวิ่งค้างไว้ ตามด้วยทิศทางแล้วกระโดด เขาก็จะเดินไปแล้วกดกระโดดอย่างเดียว และตกเหวตาย เพราะกดปุ่มพร้อมกันหรือกะจังหวะกดปุ่มยังไม่เป็น ประมาณ 90% มักมีปัญหาการกดปุ่มเกมส์ในช่วงแรกเสมอ
เกมส์
มือใหม่มักจะกดปุ่มไม่ถูกจังหวะ
 
 
4. ต้องก้มมองจอยเกมส์ หรือคีย์บอร์ด เพื่อกดปุ่ม
85% ของเกมเมอร์มักจะประสบปัญหานี้เสมอๆ เมื่อต้องไปจับจอยเกมส์ใหม่ๆ หรือการย้ายเครื่องใหม่ๆ อย่างตอนเด็กๆคุณอาจเล่นเกมส์คอนโซลใช้จอย พอโตมาเปลี่ยนไปเล่นเกมส์ PC ก็ต้องเล่นบนคีย์บอร์ดแทน และกดปุ่มทิศทางไม่ถูกอยู่เสมอ ว่าปุ่ม W A S D มันอยู่ตรงไหน วางมือไม่ถูก หรือบางคนเล่น PlayStation จนชิน พอเปลี่ยนมาเล่น Xbox360 ก็สับสนกับปุ่มว่า X Y A B มันอยู่ตรงไหนฟะ ปกติกดแต่ สี่เหลี่ยม สามเหลี่ยม X O
เกมส์
หรือไม่ก็ซื้อคีย์บอร์ดเทพใช้ซะ ปุ่มจะมีร่องให้ความรู้สึกต่างเวลาสัมผัส
 
 
5. อะไรไม่รู้ ขอรัวปุ่มไว้ก่อน
เกิน 80% ของเกมเมอร์มือใหม่ มักจะเกินอาการลนลาน เวลาที่ตัวละครในเกมส์อยู่ในสภาวะขับขัน มักทำอะไรไม่ถูกและสแปมปุ่มรัวๆไว้ก่้อนเผื่อฟลุ๊ค แต่ส่วนใหญ่มักได้ผลลัพท์เป็นหน้าจอที่ขึ้นว่า Game Over ซะมากกว่านะ สมมติเวลาเล่นเกมส์เอาตัวรอดอย่าง Resident Evil หรือ Dead Space ก็มันจะมีบางฉากที่เป็น Quick Time Event ให้เรากดรัวเพื่อดิ้นเอาตัวรอด ก็จะคิดว่าต้องกดรัวตลอด พอมาอีกอีกอิเว้นต์นึงให้หมุนอนาลอค พี่แกก็จะยังไม่เลิกรัวปุ่มอยู่ จนตายในที่สุด หรือบางคนไม่รู้ว่าจะกดอะไร ก็จะถูทั่วทั้งจอยให้มันกดติดทุกปุ่มไปเลย เผื่อฟลุ๊ค หรือบางคนกดท่าเกมส์ต่อสู้ไม่เป็น ก็จะใช้การถูจอยเหมือนกัน เดี๋ยวท่าก็ออกเอง ฮ่าๆๆๆ
เกมส์
เกมส์
 
 
6. นึกท่าไม่ออก นอกจากกระโดดถีบ
60% ของเกมเมอร์ที่จับเกมส์แนวต่อสู้ครั้งแรก มักไม่รู้วิธีกดท่าไม้ตายหรือท่าโจมตีใดๆเลย นอกจากกดปุ่มเตะๆ ต่อยๆ ธรรมดาเท่านั้น และท่ายอดนิยมที่มือใหม่้มักใช้ก็คือ การกระโดดเตะ แถมมันก็ใช้ได้ผลดีไม่น้อยซะด้วย เพราะบางคนแค่กระโดดถีบกับตามด้วยเตะตัดขา แค่นี้ก็เอาชนะได้แล้ว ส่วนอีกท่ารองลงมาก็มักจะรัวปุ่มต่อยเบาใส่คู่ต่อสู้ แบบว่าไม่เน้นแรง แต่เน้นตอดรัวๆ
เกมส์
ท่าหากินเขาล่ะ!
 
 
7. ออกแรงกดปุ่มอย่างรุนแรง จนปุ่มพัง
50% ของผู้เล่นมือใหม่มักใส่อารมณ์เกินกว่าเหตุ และคิดว่าการกดปุ่มแรงๆ จะทำให้ตัวละครโจมตีแรงหรือเร็วไปด้วย หารู้ไม่ว่ามันจะทำให้อุปกรณ์เล่นเกมส์พังเร็วมากขึ้นต่างๆหาก โดยเฉพาะอย่างยิ่งเกมส์ที่ต้องใช้เม้าส์เล่นเป็นหลักอย่าง Diablo ถ้าพี่ท่านทำได้ คงเขวี้ยงเม้าส์ใส่บอสให้ตายตามกันไปแล้ว
เกมส์
อันนี้ก็กดแรงเกินไปนะ!
 
 
8. ไม่อ่านวิธีเล่น
การเล่นเกมส์ก็เป็นการส่งเสริมให้ผู้เล่นรักการอ่านได้เช่นกัน แต่ว่าเกมเมอร์มือใหม่ มักจะไม่อ่านวิธีเล่นกันเท่าไหร่นัก เปิดเกมมาเจอ Tutorial ก็กดข้ามซะงั้น จากนั้นพอเข้าเกมส์ไป และเริ่มจะทำอะไรไม่ถูกก็จะใช้สคิลถาม! ว่าเกมส์มันเล่นอย่างไร ทำอย่างไร ฯลฯ ถ้าจะอ้างว่าคนเราเกิดมาไม่มีใครทำอะไรเป็นตั้งแต่ต้นล่ะก็ อ้างไม่ได้หรอกครับ เพราะคนที่คุณถาม เค้าก็เล่นไม่เป็นตอนแรกเหมือนกัน แต่ถามเขาบ้างไหมว่า ทำอย่างไรเขาถึงเล่นเป็น? ฮ่าๆๆๆๆ  เกมเมอร์นักถามไม่ยอมอ่าน มีประมาณ 40%
เกมส์
ฝึกให้ชิน ก่อนลุยจริง
 
 
9. เล่นไปด้วย เปิดคู่มือดูไปด้วย
เกมเมอร์กลุ่มนี้มักมีไม่เยอะ ประมาณ 30% แต่ก็มักจะทำจนติดเป็นนิสัย คือจะซื้อคู่มือหรือบทสรุปมาเพื่อใช้เล่นเกมเสมอๆ เกมไหนไม่มีบทสรุปก็คือจะเล่นไม่ได้เลย ไม่กล้าลองเล่นเอง กลัวนู่นกลัวนี่ กลัวเก็บของไม่ครบ กลัว ฯลฯ ซึ่งการเล่นไปดูคู่มือไปด้วย แม้ว่าจะทำให้เล่นเกมได้สมบูรณ์แบบ แต่ก็จะขาดความสนุกของเกมส์ไป เหมือนกับว่าเราไม่ได้เล่นเกม แต่กำลังเดินตามบทละครอยู่เท่านั้น การเล่นเกมส์แบบนี้มากๆอาจทำให้เกมเมอร์ขาดความมั่นใจได้ ควรอ่านคู่มือให้ลึกซึ้ง แล้วไปเล่นเกมทีเดียวเลยจะสนุกกว่า
เกมส์
คู่มือคือบร๊ะคัมภีร์
 
 
10. พอกำลังจะแพ้ กดปิดเกมส์/รีเซตเกมส์ทันที
ข้อสุดท้ายแต่ % ไม่ใช่อันดับสุดท้าย เพราะข้อนี้เป็นพฤติกรรมที่ทั้งเกมเมอร์มือใหม่มือเก่า ก็มักจะยังทำอยู่เสมอๆ คือไม่ยอมรับความพ่ายแพ้ เวลาจะแพ้ก็จะกดออกจากเกมส์ หรือไม่ก็กดเริ่มเกมส์ใหม่ตลอด หรือถ้าไม่กดออกเกมส์ ก็มักหาข้ออ้างให้ตัวเองดูดีขึ้น ว่าเม้าส์เสียบ้าง คีย์บอร์ดกากบ้าง เน็ตแลคบ้าง ซึ่งผู้เล่นประมาณ 50% มักไม่ยอมรับความพ่ายแพ้ และมักจะมีข้ออ้างอยู่เสมอๆ
เกมส์
ออกจากเกมส์ ไม่ว่าจะหลุดหรือจงใจ ยังไงคุณก็คือผู้แพ้
 
ข้อมูลอ้างอิงจาก

http://kotaku.com/5961708/what-do-crummy-gamers-have-in-common-the-japanese-internet-discusses
