สืบเนื่องประเด็นภาพหลุดคนหน้าคล้าย "หมอนิ่ม" ภรรยา "เจ้าเอ็กซ์" จักรกฤษณ์ พณิชย์ผาติกรรม ควงหนุ่มใหม่ว่อนอินเตอร์เน็ต จนทำให้เกิดกระแสวิพากษ์วิจารณ์เป็นวงกว้างว่า ไม่เหมาะสม เพราะตัวหมอนิ่มก็ยังตกเป็นผู้ต้องหาคดีจ้างวานฆ่าสามีตัวเองอยู่
จากกรณีที่ "เจ้าเอ็กซ์" จักรกฤษณ์ พณิชย์ผาติกรรม นักกีฬายิงปืนทีมชาติไทย ถูกลอบยิงเสียชีวิต เมื่อคืนวันที่ 19 ตุลาคม 2556 บริเวณปากซอยปากซอยรามคำแหง 166 ถนนรามคำแหง (ฝั่งขาเข้า) เขตมีนบุรี นับว่าเป็นคดีสะเทือนขวัญ และมีแฟนกีฬาติดตามให้ความสนใจมากที่สุดคดีหนึ่ง จากนั้นเจ้าหน้าที่ตำรวจ สามารถติดตามตัวคนร้าย ที่ร่วมสังหาร รวมทั้ง นางสุรางค์ ดวงจินดา มารดาของ "หมอนิ่ม" พญ.นิธิวดี ภู่เจริญยศ ภรรยาของ "เจ้าเอ็กซ์" ที่ตกเป็นผู้ต้องหาด้วย ซึ่งขณะคดียังอยู่ในชั้นศาล ล่าสุด หน้าแฟนเพจที่ใช้ชื่อว่า "เอ็กซ์ จักรกฤษณ์" ได้มีภาพหญิงสาวที่มีรูปร่างหน้าตา และลักษณะ คล้ายกับ "หมอนิ่ม" สวมแว่นดำ ควงหนุ่มใหญ่อย่างแนบชิดเดินเที่ยวในห้างสรรพสินค้าแห่งหนึ่ง จากนั้นมีกระแสวิจารณ์ตามมาในโลกออนไลน์ รวมทั้งการแชร์รูปดังกล่าวว่อนอินเตอร์เน็ต
ล่าสุดเพจเฟซบุ๊ก "Anti หมอนิ่ม ฆ่าผัว" ซึ่งตั้งขึ้นมาเพื่อเปิดโปงและแฉพฤติกรรมของ "หมอนิ่ม" โดยเฉพาะ ได้มีหญิงสาวหน้าตาดีคนหนึ่งโพสรูปแสดงตัวในคอมเม้น ว่าเป็นภรรยาของชายที่อยู่ในภาพฉาวกับหญิงสาวที่หน้าคล้ายหมอนิ่มนั่นเอง รวมถึงแจกแจงรายละเอียดทุกอย่างว่า สามีของเธอเป็นรุ่นพี่ของสามีหมอนิ่ม โดยรู้จักกันเป็นอย่างดีทุกคน แต่ก็ยังหน้าด้านลักลอบคบกัน แถมล่าสุดยังเอารถยนต์ส่วนตัวของหมอนิ่มมาให้ตนเองขับอีกด้วย
นอกจากนี้ยังมีอีกหลายๆคอมเม้นที่เข้ามาช่วยส่งเสริมว่า บุคคลที่กล่าวมาทั้งหมดรู้จักกันจริง และมีตัวตนจริง ทำให้ตอนนี้คอมเม้นทั้งหมดจึงไปในทางเดียวกัน คือด่าทอ คู่ฉาว ทั้งสอง รวมถึงสาปแช่งหมอนิ่มต่างๆนานา โดยเฉพาะกรณีที่จ้างฆ่าสามี อดีตนักยิงปืนทีมชาติไทยชื่อดัง แต่ยังลอยหน้าลอยตาในสังคมได้อยู่นั่นเอง

จากเพจ Anti หมอนิ่ม ฆ่าผัว

ภาพฉาวหมอนิ่มกับหนุ่มปริศนา
