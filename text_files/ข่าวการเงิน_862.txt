เผยโฉม 2 เศรษฐีเจ้าของบ้านหรูที่ประกาศขายในราคา 180 ล้านบาท ที่แท้เป็นเจ้าของโรงงานอะลูมิเนียมที่ทำรวยระดับร้อยล้าน
ก่อนหน้านี้ในโลกโซเชียลได้มีการแชร์ภาพประกาศขายบ้านหรูบนที่ดิน 280 ตารางวา มูลค่า 180 ล้านบาท โดยขายพร้อมเฟอร์นิเจอร์สุดหรูที่ส่งตรงจากต่างประเทศ และเครื่องอำนวยความสะดวกครบครัน
>> โซเชียลแห่สนใจ ประกาศขายคฤหาสน์หรู 180 ล้าน ต่อราคาหวังมีบ้านในฝัน
จนหลายคนสงสัยว่าเจ้าของบ้านที่ประกาศขายบ้านหรูหลังนี้เขาเป็นใคร และเหตุใดถึงตัดสินใจขายบ้านหรูหลังนี้
กระทั่งล่าสุด นายสุชาติ คงฉิม และนางจันทิรา คงฉิม สองสามีภรรยาออกมาเปิดใจกับสื่อเป็นครั้งแรกว่าพวกเขานี่แหละคือเจ้าของบ้านที่แท้จริง และยังเป็นเจ้าของโรงงานอะลูมิเนียมในจังหวัดสมุทรสาครอีกด้วย
>> เจ้าของโรงงานอะลูมิเนียมสมุทรสาคร ขายบ้านหรู 180 ล้าน! ลั่นไม่ค่อยได้มาอยู่-ขาดคนดูแล
ลองคิดดูเล่นๆว่า บ้านหรูที่เสนอราคาขาย 180 ล้านบาท กว่าจะออกมาสวยงามอลังการงานสร้างขนาดนี้พวกเขาต้องมีลงทุนไปมหาศาลขนาดไหน Sanook! Money มีข้อมูลที่พอจะหามาได้คร่าวๆ มาฝากกันเพื่อไขข้อสงสัยกัน ซึ่งจากการตรวจสอบข้อมูลจากกรมพัฒนาธุรกิจการค้า กระทรวงพาณิชย์ พบว่า โรงงานของ 2 สามีภรรยาคู่นี้ ชื่อบริษัทสินหมื่นแสนจำกัด
บริษัท สิน หมื่น แสน จำกัด จดทะเบียนเมื่อวันที่ 27 ตุลาคม 2549 มีนายสุชาติ คงฉิม เป็นคณะกรรมการเพียงผู้เดียว ดำเนินธุรกิจผลิตเหล็ก อะลูมิเนียมเส้น หรืออะลูมิเนียมแผ่น และอุปกรณ์สินค้าที่เกี่ยวข้องกับอะลูมิเนียม ปัจจุบันมีทุนจดทะเบียน 20 ล้านบาท โดยมีผลประกอบการย้อนหลังดังนี้

ปี 2558 รายได้ 146 ล้านบาท กำไร 179,226 บาท
ปี 2559 รายได้ 152 ล้านบาท กำไร 234,602 บาท
ปี 2560 รายได้ 131 ล้านบาท กำไร 1.63 ล้านบาท
