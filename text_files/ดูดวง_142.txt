ฮวงจุ้ยโต๊ะทำงาน จัดอย่างไรให้ถูกหลักและช่วยเสริมดวงการงานได้จริงๆ อาจารย์ช้าง ทศพร ศรีตุลา มีคำแนะนำดีๆ มาฝากกันอีกเช่นเคยในรายการสมาคมเมียจ๋า และเราได้รวบรวมคำแนะนำต่างๆเอาไว้มาให้ชาวสนุก!ดูดวงกันแล้วค่ะ
ก่อนที่เราจะไปดูกันว่าควรปรับแก้ไขหรือเสริมจุดไหนของโต๊ะทำงาน ต้องสำรวจตัวเองเสียก่อนว่า คุณมีลักษณะนิสัยการทำงานอย่างไร?
ฮวงจุ้ยโต๊ะทำงาน
ต้องไม่ผลัดวันประกันพุ่ง ต้องขยันทำงาน เพราะถ้าหากเราไม่ขยันต่อให้ฮวงจุ้ยโต๊ะทำงานดีแค่ไหน งานก็ไม่มีทางก้าวหน้าประสบความสำเร็จได้อย่างแน่นอน
แต่หากคุณมีความขยันตั้งใจทำงานอยู่แล้ว และนำเคล็ดลับเสริมดวงการงาน ด้วยการจัดโต๊ะทำงานตามหลักฮวงจุ้ยจากอาจารย์ช้างไปปรับใช้ควบคู่กัน ก็จะสามารถช่วยเสริมให้ดวงการงานของคุณดีขึ้นได้ เริ่มต้นจาก...
ฮวงจุ้ยโต๊ะทำงาน
หลักการจัดวางโต๊ะทำงานที่ถูกหลักฮวงจุ้ย
- โต๊ะทำงานที่ตรงกับประตู จะส่งผลให้เจอแต่เรื่องวุ่นวายและปัญหา เพราะเวลาที่เราเปิดประตูเข้าๆออกๆ จะมีพลังชี่เข้ามา แต่สำหรับคนที่นั่งไม่ติดโต๊ะ ต้องออกไปพบลูกค้าบ่อยๆ นั่งตรงตำแหน่งประตูจะดี
- ไม่ควรนั่งหันหลังให้ประตู เพราะจะส่งผลในเรื่องของการเสื่อมเสียชื่อเสียง ถูกนินทาใส่ร้ายได้
- ไม่ควรนั่งหันหน้าหรือหันข้างเข้าหาประตู เพราะจะมีแต่เรื่องวุ่นวายเข้ามาตลอดเวลา
- ไม่ควรนั่งตรงกับประตูห้องน้ำ ในทางฮวงจุ้ยถือว่าแย่มากกว่าการนั่งตรงกับประตูทางเข้าออกเสียอีก
เพราะจะเป็นทางที่ปล่อยพลังชี่ออกมาทำลายเราได้ง่าย และจะส่งผลต่อเรื่องของสุขภาพให้เจ็บป่วยอยู่ตลอดเวลา วิธีการแก้ คือ หาฉากหรือม่านมาบังไว้
ฮวงจุ้ยโต๊ะทำงาน
- โต๊ะทำงานไม่ควรอยู่ติดหรือชิดเสา เพราะในทางฮวงจุ้ยเสาเป็นเหมือนสิ่งที่รับน้ำหนัก ดังนั้น การเอาโต๊ะทำงานไปชิดเสาจะส่งผลให้มีแต่เรื่องเครียดๆ
วิธีการแก้ คือ ขยับโต๊ะให้ห่างจากเสา และไม่ควรให้ส่วนใดส่วนหนึ่งของโต๊ะติดกับเสา
- โต๊ะทำงานไม่ควรอยู่ใต้คาน ถ้าจะพูดกันตามหลักวิทยาศาสตร์แล้วคานเป็นส่วนที่มีโลหะอยู่เยอะ จะส่งผลในเรื่องของคลื่นแม่เหล็กที่จะมารบกวนผู้ที่นั่งทำงานได้
แต่ในทางฮวงจุ้ย "คาน" ถือว่าเป็นตำแหน่งกดทับส่งผลให้การงานหรือตำแหน่งงานไม่ก้าวหน้าเสียที วิธีการแก้ คือ ติดหลอดไฟให้แสงสว่างกระจายพลังไม่ดีออกไป
- โต๊ะทำงานจัดวางแบบกระจัดกระจาย ส่งผลในเรื่องของความสามัคคี ควรจะตั้งในทิศทางเดียวกันหรือหันหน้าเข้าหากันมากกว่า
ฮวงจุ้ยโต๊ะทำงาน
- ห้ามมีกระจกเงาส่องด้านหลัง จะทำให้ทิศของโต๊ะทำงาน "พลิก" หรือถ้าเป็นกระจกใส ก็ไม่ดีเช่นกัน ครวหาชั้นหนังสือหรือตู้วางเอกสารมาวางไว้ก็จะช่วยได้เช่นกัน
- ผนังด้านหลังของโต๊ะขรุขระ ส่งผลให้การทำงานมีอุปสรรค วิธีการแก้ คือ เอารูปวิวมาติดบังจุดที่ขรุขระไว้
ฮวงจุ้ยโต๊ะทำงาน
มาดูกันต่อกับการจัดวางของต่างๆ บนโต๊ะทำงานให้ถูกหลักฮวงจุ้ย
- โต๊ะทำงานที่มีของเยอะ บางคนเข้าใจว่าโต๊ะทำงานที่มีของเยอะหมายถึงว่าการจะรุ่งเรือง แต่จริงๆ แล้วไม่ใช่ ในทางกลับกันจะส่งผลให้เกิดอุปสรรคปัญหาในการทำงานต่างหาก
ดังนั้นหากบนโต๊ะทำงานมีของเยอะก็ควรจะจัดให้เป็นระเบียบไม่ควรปล่อยให้รกจนไม่มีพื้นที่เหลือสำหรับการทำงาน
- โต๊ะทำงานควรมีรูปคู่ รูปครอบครัวอยู่บนโต๊ะเพื่อสร้างแรงบันดาลใจ แต่ควรเป็นรูปที่ทันสมัยอยู่เสมอ ไม่ควรเป็นรูปเก่าๆ
ฮวงจุ้ยโต๊ะทำงาน
- ไม่ควรตั้งต้นกระบองเพชรบนโต๊ะทำงาน เพราะในทางฮวงจุ้ย หนามแหลมของต้นกระบอเพชร เปรียบเสมือนเป็นการทิ่มแทงเราได้จะพบเจอแต่ปัญหาอุปสรรตรอบด้าน 
- ไม่ควรมีของกินบนโต๊ะทำงาน เพราะจะส่งกลิ่นเหม็น ทำลายพลังงานดีไปได้ ความจริงแล้วพลังงานดีๆ ที่อยู่รอบตัวเราอาจจะถูกทำลายได้จากกลิ่นของอาหาร
- โต๊ะทำงานที่ของน้อย โต๊ะโล่งๆ (แต่โล่งในที่นี้จะต้องทำงานได้ด้วย) ตามหลักฮวงจุ้ยแล้วเป็นสิ่งที่ดีที่สุด คนที่โต๊ะโล่งได้แสดงว่าเป็นที่เป็นระเบียบเรียบร้อย ทำงานเสร็จก็รู้จักเก็บ
ฮวงจุ้ยโต๊ะทำงาน
นอกจากนี้เมื่อเราจัดโต๊ะ ทำงานถูกต้องตามหลักฮวงจุ้ยแล้ว หากอยากจะเพิ่มเสริมให้การงานดียิ่งขึ้นไปอีก ควรมาทำความรู้จักกับ ตำแหน่งมงคลทั้ง 4 ตำแหน่ง ได้แก่ ตำแหน่งมังกร ตำแหน่งเสือ ตำแหน่งหงษ์ และตำแหน่งเต่า ซึ่งแต่ละตำแหน่งมีทิศการจัดวางดังนี้
ตำแหน่งมังกร
ตำแหน่งมังกร เป็นตัวแทนของพลังความเคลื่อนไหว โต๊ะทำงานของคนที่ต้องทำงานเกี่ยวข้องกับการมีอำนาจหรือการเจรจาต่างๆ  ควรวาง คอมพิวเตอร์ เครื่องคิดเลข หรือสิ่งของที่มีการเคลื่อนไหวอยู่ตลอดเวลาเอาไว้ที่ตำแหน่งซ้ายมือของโต๊ะทำงาน เพื่อเป็นตัวแทนของตำแหน่งมังกรนั่นเอง
ตำแหน่งเสือ
ตำแหน่งเสือ จะอยู่ตรงข้ามกับตำแหน่งมังกร เป็นตัวแทนของความรู้ ดังนั้นควรจะวางหนังสือ คู่มือ ตำราต่างๆ เอาไว้ที่ทางด้านขวามือของโต๊ะทำงานจะดีที่สุด
ตำแหน่งหงษ์
ตำแหน่งหงษ์ เป็นตำแหน่งด้านหน้าตรงกลางของโต๊ะ เป็นตัวแทนของลูกน้อง บริวาร หากมีปัญหากับลูกน้อง บริวารบ่อยๆ แสดงว่ามีของมาวางกองตรงด้านหน้ามากเกินไป
ดังนั้นควรจะปล่อยให้โล่งเอาไว้ หากโต๊ะทำงานที่มีที่กั้นหรือติดกำแพง วิธีแก้คือหาภาพวิว มาปิดไว้
ตำแหน่งเต่า
ตำแหน่งเต่า เป็นบริเวณด้านหลังของโต๊ะทำงาน เปรียบเสมือนความมั่นคง ไม่ควรจะเป็นทางเดิน ประตู หรือกระจก ทางที่ดีควรจะนั่งติดกำแพง หากเลี่ยงไม่ได้ให้หาเก้าอี้ที่พนักพิงสูงๆ มาก็จะช่วยได้