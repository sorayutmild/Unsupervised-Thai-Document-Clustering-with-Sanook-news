วันนี้ (24 ต.ค.) นายตำรวจยศ พ.ต.ท.ที่ถูกพาดพิง ได้ออกมาเปิดเผยว่า รู้จักกับเอ็กซ์มาได้ประมาณ 6 ปีแล้ว เนื่องจากภรรยาของตนกับ "หมอนิ่ม" พญ.นิธิวดี ภู่เจริญยศ ภรรยาของเอ็กซ์ เคยสนิทกันมาก่อน  ก่อนหน้าที่เขาจะเดินทางไปแข่งกีฬาโอลิมปิกไม่นาน ข่วงนั้นเอ็กซ์มีอาการทางจิต เป็นบุคคลสองบุคลิกภาพ หรือที่เรียกกันว่า "โพลา" กระทั่งเมื่อเดินทางกลับจากแข่งโอลิมปิก ที่สร้างผลงานไว้ไม่ดี ทราบว่าเอ็กซ์รู้สึกเสียใจมาก ภายหลังเลยทราบว่าเขาเริ่มใช้ยาเสพติด จนอารมณ์แปรปรวน หงุดหงิดง่าย และมักทำร้ายภรรยาบ่อยๆ  ที่ผ่านมาทุกครั้งที่เกิดปัญหา ภรรยาของเอ็กซ์มักจะโทร.มาระบายปัญหากับตนและภรรยา นอกจากนี้ยังเคยเข้าไปห้ามปราม ทางภรรยาของเอ็กซ์ก็มาขอให้ช่วยพาเขาไปรักษาอาการติดยาและอาการทางจิต จึงวางแผนหลอกว่าจะพาไปทานอาหาร แต่พอแค่รถวิ่งออกนอกเส้นทาง เขาก็รู้และโกรธมาก รวมทั้งยังพยายามจะเปิดประตูกระโดดลงจากรถ จนต้องพาเขากลับบ้าน หลังจากนั้นต่อมาจึงได้มีเรื่องถึงขึ้นโรงพัก ส่วนเรื่องในจดหมาย เอ็กซ์เขาไม่ชอบตน เพราะหลอกพาเขาไปบำบัดและจับเด็กเดินยาที่นำยาเสพติดมาส่ง ที่ทำลงไปก็เพราะความปรารถนาดี ล่าสุดตอนที่เอ็กซ์ติดคุกยังไปหาทนาย และนำโฉนดบ้านไปเป็นหลักทรัพย์เพื่อขอประกันตัว แต่เขาปฎิเสธ และด่าตน หลังจากเขาออกมาจากคุกไม่นาน เมื่อเขาทราบความจริง จึงสำนึกผิดและให้เลขา ฯ ส่วนตัวโทรมาหาบอกว่าจะมากราบขอโทษ แต่ตนปฏิเสธไป บอกว่ายกโทษให้ แต่ไม่ต้องมากราบขอโทษดีกว่า หลังจากนั้นไม่นานก็มาทราบข่าวว่าเขาถูกยิงดังกล่าว
"หลังเกิดเหตุชุดสืบสวนได้เรียกผมไปสอบถามข้อเท็จจริง ซึ่งผมก็เล่าให้ท่านฟังถึงเรื่องราวที่เกิดขึ้นทั้งหมด ว่าข้อเท็จจริงเป็นอย่างไร ร่วมทั้งเรื่องที่เขาคิดว่าผมไปเป็นกิ๊กกับภรรยาเขา และหวังฮุบสมบัติ นั้น ผมก็ไม่รู้เหมือนกันว่ามันเป็นเพราะอะไร"
>> เอ็กซ์ จักรกฤษณ์ ส่งจดหมายถึงสรยุทธ ก่อนเสียชีวิต