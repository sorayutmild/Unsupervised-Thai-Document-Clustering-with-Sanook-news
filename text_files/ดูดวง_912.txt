อิทธิพลแห่งดวงดาวและลัคนาราศีเกิดของคุณนั้นทรงอิทธิพลอย่างมากต่อเส้นทางแห่งอาชีพการงานของคนทุกราศี ด้วยอิทธิพลของดวงดาวที่บางครั้งก็ช่วยเกื้อหนุนและส่งผลดีต่อตัวเจ้าชะตา แต่บางครั้งกลับกลายเป็นอุปสรรคที่เป็นตัวฉุดรั้งความก้าวหน้า
คงจะดีไม่น้อยหากเรารู้ล่วงหน้าได้ก่อนว่าสายงานใดที่คุณทำแล้วจะรุ่งเรือง ประสบความสำเร็จ และส่งเสริมให้การงานของคุณเจริญก้าวหน้า และถ้าคุณได้รู้ถึงแนวทางการเลือกสายอาชีพที่เหมาะกับอุปนิสัยของคนแต่ละราศี  ได้รู้ว่าช่วงไหนคุณจะมีโอกาสที่ดีในการเริ่มต้นธุรกิจใหม่หรือเมื่อไหร่โชคจะเข้าข้างคุณ ดวงเรื่องการงานของคุณจะเป็นอย่างไร หรืออะไรที่คุณทำแล้วจะรวย อย่าได้รอช้าเลือกราศีประจำตัวคุณแล้วไปดูคำทำนายกันเลย
 
ดวงการงานของชาวราศีพิจิก เหมาะกับอาชีพแบบไหนกันนะ
ชาวราศีพิจิกผู้เชื่อมั่นในตัวเองและมุ่งมั่นที่จะประสบความสำเร็จในทุกด้าน มีความโดดเด่นทางศักยภาพและมีความมุ่งมั่น ชาวแมงป่องมีพลังงานมากมายสำหรับสิ่งต่างๆ แต่ก็ยังต้องการโน้มน้าวและสร้างความมั่นใจจากเพื่อนร่วมงานให้ดำเนินตามวิธีการของพวกเขา พวกเขามักจะไม่ค่อยเจอกับความพ่ายแพ้ล้มเหลว แต่ถ้าหากจะเกิดขึ้นก็มีสาเหตุจากพวกเขาเอง พวกเขามักจะมีความโกรธและเดือดดาล ซึ่งอารมณ์เหล่านี้ไม่ควรแสดงให้เพื่อนร่วมงานเห็น โหราศาสตร์คำทำนายเหล่านี้จะช่วยให้ชาวราศีพิจิกพัฒนาคุณภาพที่จำเป็นสำหรับความสำเร็จในการประกอบอาชีพ
 
มุมมองการทำงานของชาวราศีพิจิก
ความทะเยอทะยานของชาวราศีพิจิกทำให้เขามองเป้าหมายในตำแหน่งผู้นำ พวกเขารู้สึกไร้ขีดจำกัด เหมาะกับคนที่กระตือรือร้น ความสำเร็จทั้งหมดของพวกเขาขึ้นอยู่กับการทำงานหนักและความรู้อย่างยอดเยี่ยมที่เขามี พวกเขามักจะมีความซื่อตรงและแสดงความคิดเห็นอย่างตรงไปตรงมาโดยไม่ซุบซิบลับหลังเพื่อนร่วมงาน พวกเขามักจะไม่ค่อยประนีประนอม ดังนั้นการทำงานกับชาวราศีพิจิกจึงค่อนข้างยาก ทางที่ดีคือต้องใจเย็นมากๆ เพื่อผลลัพธ์ที่ดี
 
เจ้านายชาวราศีพิจิก
เกิดมาเพื่อต่อสู้อย่างแท้จริง มีความมั่นใจในการนำทีม กำหนดการทำงานที่ชัดเจนและมักจะมีการตรวจสอบการปฏิบัติงานอย่างใกล้ชิด เขาไม่สามารถนิ่มนวลกับตัวเองได้และมักจะทำงานหนัก เขาใช้ความคิดของตัวเองเป็นส่วนใหญ่ เจ้านายราศีนี้มักจะปฏิบัติต่อทุกคนอย่างใจเย็นแต่เขาจะไม่จ้างคนที่แตกต่างจากเขาถึงแม้ว่าจะมีคุณสมบัติสูงแค่ไหนก็ตาม เขาเป็นผู้นำที่ทันสมัย ลูกน้องที่พวกเขาพอใจพร้อมที่จะส่งเสริมคือคนที่สามารถแสดงการแก้ปัญหาได้อย่างกล้าหาญ ชาวแมงป่องมักจะรู้คุณค่าของตัวเอง เขาเป็นผู้เชี่ยวชาญขั้นสูง มันค่อนข้างจะสำคัญสำหรับพวกเขาที่จะทราบเป้าหมายของการทำงานไม่ใช่ทำไปเรื่อยๆ อย่างน่าเบื่อ
 
ชาวราศีพิจิกผู้ใต้บังคับบัญชา
มีความรับผิดชอบและสามารถโต้แย้งกับเจ้านายได้อย่างเปิดเผยหากเขาไม่เห็นด้วย เขาทำงานหนักและหวังตำแหน่งที่สูงขึ้น เขามีความก้าวหน้าไปทีละขั้นด้วยความซื่อสัตย์และสามารถยืนอยู่บนจุดสูงสุดในหน้าที่การงานได้ เขามักจะสันโดษ สนใจแต่งานและมักจะเก็บความคิดต่างๆ ไว้กับตัวเอง
 
ความเป็นมืออาชีพของราศีพิจิก
พวกเขามักจะเบื่อหน่ายกับกิจกรรมที่ไม่น่าสนใจ ชีวิตของพวกเขามักจะเต็มไปด้วยแพสชั่น และสนใจในเรื่องที่ทำให้อาชีพการงานก้าวหน้า มักจะมุ่งศึกษาเพิ่มเติมและทำทุกอย่างที่เป็นไปได้เพื่อที่จะได้ตำแหน่งที่สูงขึ้น เขามักจะเป็นพวกลงมือปฏิบัติและไม่เข้าร่วมในกิจกรรมใดๆ ที่พวกเขาเล็งเห็นแล้วว่าไม่สามารถทำได้ พวกเขาให้ความสำคัญกับการทำงานมากและมักจะไม่ค่อยเปลี่ยนอาชีพแต่เลือกที่จะพัฒนาและปรับปรุง
 
ชายชาวราศีพิจิก
มักจะเลือกงานที่แสดงถึงความเป็นผู้ชาย ที่แสดงถึงความแข็งแรง อย่างเช่น ทหาร ตำรวจ นักสืบ พวกเขาต้องการแสดงให้เห็นถึงพลังแต่ก็ไม่ได้มากมายจนเกินขอบเขตที่เหมาะสม ชาวธาตุน้ำอย่างราศีนี้มีสัญชาตญาณที่แข็งแกร่ง พวกเขาจึงเก่งในด้านการแพทย์ ศัลยแพทย์ นักรังสีวิทยา นักจิตวิทยาและด้านอายุรเวท มักจะพบผู้ชายชาวราศีพิจิกในอาชีพต่อไปนี้: ช่างโลหะ, วิศวกร, งานก่อสร้างและช่างเทคนิค
 
สาวชาวราศีพิจิก
ผู้มีพลังงานสูงและไม่กลัวความยากลำบาก พวกเขามักเลือกอาชีพที่ต้องใช้ความเห็นอกเห็นใจทางด้านจิตใจและร่างกายมาก อย่างเช่น ทำงานในด้านการเงินของแผนกหรือหน่วยงานรักษาความปลอดภัย และยังสามารถโน้มน้าวให้คนอื่นเห็นด้วยกับตัวเองได้ ดังนั้น อาชีพทนายความ จึงเป็นอีกหนึ่งทางเลือกที่ดี นอกจากนี้พวกเขายังมีพรสวรรค์ในการทำงานร่วมกับเด็กๆ และมักจะเป็นคุณครูที่ดี มีพรสวรรค์ในการสร้างสรรค์สิ่งพิเศษ อาชีพศิลปินและนักออกแบบก็เป็นหนึ่งในอาชีพของชาวแมงป่อง
 
หน้าที่การงานของชาวราศีพิจิก
พวกเขามักจะมีความกระตือรือร้นในการทำงาน และไม่วางใจในโชคลาภ พวกเขาเชื่อว่าความสำเร็จมาจากการทำงานหนักและความขยันหมั่นเพียรเท่านั้น พวกเขาพร้อมที่จะเรียนรู้ตลอดชีวิตไม่ว่าจะเป็น คอร์สเรียนเพิ่มเติมหรือคอร์สสัมมนา  พวกเขาเป็นมืออาชีพที่แท้จริงเป็นผู้เชี่ยวชาญระดับสูง ผู้หญิงแมงป่องมีความสัมพันธ์ทางการทูตมากกว่าผู้ชายที่ทำงานในสายนี้ แต่พวกเขาก็พร้อมที่จะต่อสู้เพื่อความถูกต้อง พวกเขาตระหนักดีถึงความแข็งแกร่งขององค์กรดังนั้นพวกเขาจึงมุ่งมั่นในการเป็นผู้นำ มักจะเริ่มต้นจากด้านล่างสุด พวกเขาพร้อมที่จะอุทิศทั้งชีวิตให้กับงานอาจจะค่อยเป็นค่อยไปแต่จะถึงจุดสูงสุดของอาชีพได้อย่างมั่นใจ
 
ด้านธุรกิจ
ความมั่งคั่งทางวัตถุมีความสำคัญอย่างยิ่งสำหรับราศีพิจิก พวกเขาชอบที่จะมองหาต้นแบบอย่างนักธุรกิจที่ประสบความสำเร็จและรู้สึกมั่นใจถ้ามีเงินก้อนโต พวกเขาค่อนข้างจะเป็นคนเก็บตัว ไม่โฆษณาธุรกิจรายละเอียดของการทำธุรกิจ ถึงแม้ว่าบางครั้งจะมีโอ้อวดเรื่องของความสำเร็จบ้าง ตัวแทนของธาตุน้ำที่มีความฉลาดและมีความมั่นใจในการกระทำของตน มีความคิดเป็นของตัวเองสูง มักจะไม่ค่อยเห็นด้วยกับความคิดของเพื่อนร่วมงาน พวกเขาเหมาะสำหรับกิจกรรมต่อไปนี้: การค้า, ก่อสร้าง, บริการให้คำปรึกษา, การตลาด, โหราศาสตร์ และ นิติศาสตร์
 
ด้านการเงิน
พวกเขาใช้จ่ายอย่างมีเหตุผล ไม่หลงใหลในวัตถุใดๆ ตระหนักดีถึงความสำคัญของเงิน ชาวราศีพิจิกมักจะมีเงินเดือนที่ดีและสามารถซื้อวันหยุดยาวพักผ่อนดีๆ ตามที่ต้องการได้ แต่ถึงกระนั้นก็เถอะเขาก็ยังทำงานหนักอยู่ดี ชาวแมงป่องมักจะมีสัญชาตญาณในการลงทุนที่ดี
ผู้ชายชาวราศีพิจิกจะไม่ตระหนี่กับผู้หญิงที่เขารัก เขามักจะใจดีภายใต้อารมณ์สิเน่หา แต่ในชีวิตปกติเขาชอบที่จะใช้จ่ายอย่างชาญฉลาดรู้ค่าของเงินที่ได้รับ เขาจัดบ้านอย่างสบายๆ ลงทุนเงินเพื่อสุขภาพหรือใช้เงินในงานอดิเรกของตนเอง และไม่เคยประหยัดเงินในด้านการศึกษาหรือเรียนภาษาเพิ่ม เขาสนใจในการทำงานในบริษัทต่างชาติ และยอมรับในความเท่าเทียมกันของคู่ครอง ไม่ว่าภรรยาจะทำงานอาชีพใดก็ตาม
สาวเจ้าอารมณ์อย่างชาวแมงป่องไม่สามารถปฏิเสธค่าใช้จ่ายที่ไม่ได้วางแผนไว้ได้ เธอไม่เห็นแก่ตัวแต่จะใช้จ่ายไปกับคนที่ใกล้ชิดเท่านั้น แต่เธอก็ไม่ลืมที่จะซื้อของให้ตัวเองเพื่อความดูดีและส่งเสริมบุคลิกภาพในหน้าที่การงาน ตู้เสื้อผ้าของเธอจึงมีเสื้อผ้ามากมาย ผู้หญิงชาวราศีนี้ชอบออกไปสังสรรค์นอกบ้าน ดังนั้นจึงมีค่าใช้จ่ายในเรื่องของร้านอาหารและคาเฟ่  แต่โชคดีที่เธอสามารถควบคุมการเงินของเธอไม่ให้ใช้จ่ายเกินกว่าที่กำหนดได้
 
ราศีที่เข้ากันได้ในเรื่องงานและอาชีพ
ราศีพิจิกสามารถแก้ปัญหาได้หลายกรณี โดยไม่ต้องการความร่วมมือจากเพื่อนร่วมงาน แต่พวกเขาก็ยังต้องการการสนับสนุนบ้างในบางครั้ง ค่อนข้างยากที่จะทำงานร่วมงานกับชาวราศีนี้ เพราะพวกเขาเชื่อมั่นในความคิดของตัวเอง แต่ด้วยการทำงานหนักและความรับผิดชอบ เขาจะสามารถทำงานได้จนสิ้นสุดถึงแม้จะเจ้าอารมณ์และน่ารำคาญบ้างก็ตาม เขามักจะเข้าได้ดีกับราศีสิงห์ และราศีกันย์ที่สามารถรับประกันได้ถึงความสำเร็จทางธุรกิจ
ความดื้อรั้นและปากแข็งอย่างชาวราศีมังกรไม่สามารถเข้ากันได้กับราศีพิจิก เป็นเรื่องยากที่จะเจรจาต่อรอง และมักจะไปได้ไม่สวยกับชาวธาตุน้ำอย่างราศีกรกฎและราศีมีน ซึ่งอาจจะดีในฐานะผู้ใต้บังคับบัญชาแต่ไม่ใช่พันธมิตรทางธุรกิจ ราศีพิจิกและราศีธนูจะสามารถสร้างธุรกิจที่ประสบความสำเร็จหากพวกเขาประนีประนอมและหยุดการควบคุมซึ่งกันและกัน ราศีพิจิกเองไม่สามารถร่วมมือกันได้อย่างสันติ พวกเขามีความคล้ายคลึงกันมากเกินไปที่จะประนีประนอมกันได้