     Honda MSX125F 2017 ใหม่ เปิดตัวอย่างเป็นทางการแล้ว เอาใจคนรักมินิไบค์ด้วยระบบเบรก ABS เคาะราคาจำหน่ายเริ่มต้น 70,500 บาท

Honda MSX125F รุ่น Standard
 
     นายสุชาติ อรุณแสงโรจน์ รองประธานกรรมการบริหาร บริษัท เอ.พี. ฮอนด้า จำกัด ผู้จัดจำหน่ายรถจักรยานยนต์ฮอนด้าในประเทศไทย เปิดเผยว่า “ตลาดรถจักรยานยนต์ประเภทสปอร์ตไบค์ในเมืองไทยกำลังขยายสัดส่วนการเติบโตอย่างต่อเนื่อง โดยหนึ่งในผลิตภัณฑ์ของฮอนด้าที่มีความโดดเด่นและได้รับการยอมรับจากผู้บริโภคเป็นอย่างดี นั่นคือ รุ่น Honda MSX125SF ซึ่งหลังจากเปิดตัวโฉมแรกตั้งแต่ปี 2013 เป็นต้นมา มินิไบค์สายพันธุ์สปอร์ตรุ่นนี้ก็ครองความนิยมเป็นอันดับหนึ่ง ในกลุ่มรถสปอร์ตขนาดไม่เกิน 150 ซีซีโดยทันที รวมถึงล่าสุดในปีที่ผ่านมา ด้วยยอดขายรวมสูงสุดถึง 125,000 คัน”
     “ในปี 2017 นี้ ฮอนด้าจึงได้ยกระดับ New Honda MSX125SF ขึ้นมาใหม่ให้มีความสมบูรณ์และเหนือกว่าไปอีกขั้น ด้วยการเติมเต็มเทคโนโลยีระบบเบรก ABS นับเป็นครั้งแรกจากบิ๊กไบค์หรือรถจักรยานยนต์ขนาดใหญ่สู่มินิสปอร์ตเมืองไทย ซึ่งทำให้ New Honda MSX125SF โฉมใหม่ นอกจากจะมีรูปลักษณ์การออกแบบที่โฉบเฉี่ยวล้ำสมัย ให้สมรรถนะการขับขี่ที่สนุกสนานเร้าใจแล้ว ยังให้การควบคุมสั่งการทำงานหยุดรถได้อย่างมั่นใจ และมีความปลอดภัยเพิ่มขึ้นด้วย”

Honda MSX125F รุ่น Standard
 
     Honda MSX125F ใหม่ ถูกออกแบบภายใต้คอนเซ็พท์ “Endorphins Clutcher ฟินไม่มีสะดุด สนุกทุกการคอนโทรล” เน้นรูปลักษณ์มินิไบค์ดีไซน์สปอร์ต พร้อมจับคูสีสันลวดลายใหม่ ติดตั้งฝาครอบเครื่องสีทอง, ไฟหน้าแบบ LED พร้อมไฟสูงแยกดวง, แผงหน้าปัดแบบฟูลดิจิตอล, ฝาถังน้ำมันแบบติดกับตัวถัง, กุญแจแบบพับได้, ระบบช่วงล่างสไตล์สปอร์ต โช้คหน้าแบบหัวกลับ-หลังโช็คเดี่ยว พร้อมขอบล้อสีเดียวกันขนาด 12 นิ้ว
     MSX125F ติดตั้งเครื่องยนต์ 4 จังหวะ ขนาด 125 ซีซี. ระบบหัวฉีด PGM-FI ผ่านมาตรฐานไอเสียระดับ 6 และรองรับน้ำมัน E20 ตัดต่อการส่งกำลังด้วยระบบคลัทช์มือ พร้อมเพิ่มระบบเบรก ABS พร้อมดิสก์เบรกหน้า-หลัง

Honda MSX125F รุ่น ABS
 
     นอกจากนั้น ยังมีเวอร์ชั่นพิเศษทีเรียกว่า 'The Ultimate Pink' มาพร้อมชุดแต่ง H2C ผลิตจำนวนจำกัดเพียง 1,000 คัน เอาใจคนชอบแต่งรถ
     Honda MSX125F 2017 รุ่น Standard มีให้เลือกทั้งหมด 4 สี ได้แก่  ดำ-ชมพู (สีใหม่) และดำ-น้ำเงิน (สีใหม่) ดำ-เหลือง แดง-ดำ ส่วนรุ่น ABS มีให้เลือก 2 สี ได้แก่ แดง-เทา และดำ-เทา
 
ราคาจำหน่าย Honda MSX125F 2017 ใหม่ (ทั้งหมดเป็นราคาแนะนำโดยประมาณ)
Honda MSX125F รุ่น Standard ราคา 70,500 บาทHonda MSX125F รุ่น ABS ราคา 78,000 บาทHonda MSX125F รุ่น The Ultimate Pink ราคา 83,600 บาท
 