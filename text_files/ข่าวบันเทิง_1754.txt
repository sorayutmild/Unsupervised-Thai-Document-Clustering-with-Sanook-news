อีกหนึ่งคู่รักมาราธอน นักแสดงสาว ซาร่า เล็กจ์ กับแฟนหนุ่ม เอ็ม สืบสกุล หรือ เอ็ม OIC หลังจากที่ทั้งคู่ คบหากันมานานกว่า 14 ปี วันนี้ (25 ม.ค.)ได้ฤกษ์จูงมือเข้าสู่ประตูวิวาห์เป็นที่เรียบร้อยแล้ว ซึ่งวันนี้จะเป็นงานในช่วงเช้า และฉลองกับเพื่อนๆในตอนเย็น 

>> "ซาร่า-เอ็ม" เข้าพิธีสมรสพระราชทาน เตรียมจัดงานฉลองในต้นปีหน้า
โดยงานแต่งของซาร่าในช่วงเช้าเป็นพิธีการแบบไทยๆ ได้ผ่านพ้นไปแล้ว ตามที่ซาร่าชอบ โดยเน้นแขกที่เป็นผู้ใหญ่ และซาร่าบอกว่าอยากให้แขกที่มาร่วมงานแต่งชุดไทยกันด้วย และหนึ่งในนั้นก็คือ แอน ทองประสม ที่เดินทางมาร่วมแสดงความยินดีน้องสาวด้วย 
และแคปชั่นของพี่แอน ที่นอกจากจะแสดงความยินดีด้วยอย่างที่สุดแล้ว ก็ยังมีภาพที่กำลังรดน้ำสังข์ให้กับ ซาร่า-เอ็ม ภาพดูซึ้งแต่อ่านแคปชั่นที่มาสายฮาอีกแล้วว่า "ถ้าพี่มีวาสนาได้มีวันนี้เหมือนน้อง...ช่วยมาเป็นหน้าม้าในงานให้ด้วยนะคะ ยินดีด้วยอีกครั้งค่ะ ซาร่า&เอ็ม"
IG@annethongงานแต่งงาน ซาร่า เล็กจ์ 
ต้องขอแสดงความยินดีกับซาร่าด้วยนะคะ พิธีช่วงเช้าเจ้าสาวก็สวยสง่าเแบบไทยๆ ซาร่าใส่ชุดไทยดีไซน์เนอร์ ส่วนตอนเย็นนั้นจะออกมาสวยแค่ไหนต้องติดตามอีกในไม่กี่ชั่วโมง 
>> “ซาร่า เล็กจ์” คุย “เอ็ม สืบสกุล” งานแต่งต้นปีหน้า อยากให้ทุกคนใส่ผ้าไทยร่วมยินดี
 
 