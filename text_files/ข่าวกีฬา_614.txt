เปาลินโญ่ ห้องเครื่องทีมชาติบราซิล ของ กว่างโจว เอเวอร์แกรนด์ ทีมยักษ์ใหญ่แห่งศึกไชนีส ซูเปอร์ลีก ส่อแววงานเข้าซะแล้ว หลังร่วมโปรโมทบริษัทรับพนัน ร่วมกับ ซึกาสะ อาโออิ นักแสดงหนังเอวีชื่อดังของญี่ปุ่นโดย เปาลินโญ่ ที่เพิ่งระเบิดฟอร์มในทีมชาติบราซิล ด้วยการซัดแฮตทริกถล่มเอาชนะ อุรุกวัย 4-1 ในศึกฟุตบอลโลก 2018 รอบคัดเลือก แต่ล่าสุด ดาวเตะวัย 28 ปี นั้นเสี่ยงต่อการถูกไล่ออกจากประเทศจีนซะแล้ว เมื่อไปรับจ๊อบเป็นพรีเซนเตอร์ให้กับ Letou บริษัทรับพนันของเอเชีย เพื่อโฆษณาให้กับลูกค้าในประเทศทั้งนี้เรื่องดังกล่าวนับเป็นสิ่งผิดกฎหมายร้ายแรง ที่ ฟีฟ่า มีกฏระบุไว้ว่า ห้ามผู้เล่นระดับมืออาชีพมีส่วนร่วมกับเรื่องการพนันเด็ดขาด ซึ่งในไชนีส ซูเปอร์ลีก นั้นก็ถือว่าเรื่องนี้เป็นความผิดร้ายแรงทั้งในด้านการพนันและภาพอนาจารที่ถ่ายรูปร่วมกับดาราเอวี และมีโอกาสที่ เปาลินโญ่ อาจจะถูกดำเนินคดีและมีสิทธิ์โดนเนรเทศออกจากประเทศทันที
