10 อันดับฉากแผนที่ขนาดใหญ่ที่สุดในเกมต่างๆ
เกมส์
เกมสมัยนี้นิยมทำฉากของเกมให้กว้างใหญ่ เพื่อดึงดูดให้เกมเมอร์มาเล่นกัน ก็เลยทำให้มีเกมแนว Open World หรือ Sandbox ออกมาขายมากกว่าแนวอื่นๆ ไม่ว่าจะเป็น GTA V, Dark Soul II, Far Cry 3 และล่าสุด Watch Dogs ก็ล้วนแต่เป็นเกมแนว Open World ทั้งสิ้น ซึ่งจุดเด่นของเกมแนวนี้ก็อยู่ที่ฉากของเกมที่กว้างขวาง ทำให้ผู้เล่นใช้เวลาเล่นนานมากขึ้นนั่นเอง เนื่องจากส่วนมากผู้เลนมักชอบสำรวจฉากของเกมทุกซอกทุกมุม เพื่อหาความลับของเกมที่อาจซุกซ่อนไว้
แต่ว่านอกเหนือจากเกมแนว Open World แล้ว เกมแนวอื่นๆก็มีบางเกมที่มีฉากกว้างใหญ่เหมือนกัน แม้ว่าจะไม่ได้กว้างใหญ่เท่ากับของเกมแนว Open World แต่ก็ถือว่าเป็นฉากแผนที่กว้างใหญ่ใช้ได้เลย โดยเกมที่มีฉากกว้างใหญ่ที่สุด 10 อันดับ นอกเหนือจากเกมแนว Open World ก็มีดังนี้
1. The Impossible Game
เกมอินดี้ที่คล้ายๆกับเกมวิ่งหน้าตั้งหลายเกมในสมาร์ทโฟนยุคนี้ ด้วยระบบของเกมที่ง่ายๆไม่ยุ่งยากอะไรเลย แค่บังคับบล็อคสี่เหลี่ยมกระโดดหลบหนามกีดขวางและเหวไปเรื่อยๆ ซึ่งไม่มีวันสิ้นสุด





2. The Water Temple จากเกม The Legend of Zelda: Ocarina of Time
ดันเจี้ยนนี้ได้รับการขนานนามของคนเล่นเซลด้าให้เป็นดันเจี้ยนที่ยากที่สุดเลยก็ว่าได้ เพราะเป็นดันเจี้ยนที่มีขนาดกว้างใหญ่ แถมยังแก้ปริศนายุ่งยาก ต้องเพิ่มหรือลดระดับน้ำเพื่อหาทางไปต่อ กว่าจะผ่านได้ต้องใช้เวลานานพอควร แถมมินิบอสและบอสก็แสบไม่เบา
เกมส์
3. Sandtrap จากเกม Halo 3
ฉากการรบในโหมด Multiplayer ของ Halo ที่มีขนาดกว้างใหญ่มาก เมื่อเทียบกับฉากอื่นๆ





4. Omega Ruins จากเกม Final Fantasy X
ซากโบราณสถานโอเมก้าที่เป็นดันเจี้ยนที่กว้างและยากที่สุดใน Final Fantasy X กว่าจะเดินไปถึงบอสได้ใช้เวลาไม่น้อย เพราะนอกจากกว้างแล้ว ยังเจอศัตรูถี่อีกต่างหาก
เกมส์
5. เมืองกุ้ยหลิน ในเกม Shenmue II
หลังจากที่ Ryo เดินทางมายังฮ่องกงและเกาลูน ก็ได้เบาะแสของ Lan Di ชายผู้ฆ่าพ่อของเขา จึงเดินทางต่อไปยังกุ้ยหลินของจีนต่อ ซึ่งที่นี่เป็นฉากเมืองที่กว้างใหญ่กว่าฉากอื่นๆในเกมมาก





6. ทุกๆฉากในเกม Planetside 2
Planetside 2 เป็นเกมยิงออนไลน์แนวไซไฟที่เปิดให้เล่นฟรี ซึ่งฉากแต่ละฉากของเกมนี้ล้วนทำมากว้างใหญ่มาก
เกมส์
7. The Milkman Conspiracy จากเกม Psychonauts
Psychonauts เกมแนวแพรตฟอร์มเมอร์ที่ได้รับการยกย่องว่าเป็นเกมสร้างสรรแห่งปี ซึ่งฉากของเกมนี้ล้วนแล้วแต่ต้องใช้สมองในการเล่นมาก และฉาก The Milkman Conspiracy ก็เป็นหนึ่งในฉากที่กว้างมาก ใช้เวลานานทีเดียวกว่าจะผ่าน





8. The Overworld - Shadow of the Colossus
สุดยอดเกมแห่งยุค PS2 ที่ไม่ควรพลาด เกมนี้นอกจากจะต้องสู้กับยักษ์หินขนาดใหญ่แล้ว ฉากของเกมก็ทำได้กว้างใหญ่ไม่แพ้กัน
เกมส์
9. Tower of Babil - Final Fantasy IV
ดันเจียนที่เป็นหอคอยสูงตระหง่าน ซึ่งฐานของมันอยู่ในโลกใต้พิภพ ส่วนยอดของมันก็อยู่สูงขึ้นไปเหนือผืนโลก เป็นหนึ่งในดันเจี้ยนเกม Final Fantasy ที่มีขนาดใหญ่ที่สุด ซึ่งชื่อของมันดัดแปลงมาจากหอคอยบาเบล สิ่งมหัสจรรย์ของโลกยุคโบราณ ที่สร้างขึ้นโดยมีเป้าหมายให้สูงถึงสวรรค์





10. Wake Island - Battlefield Series
ฉากการรบที่ใช้ในเกม Battlefield หลายภาค เป็นฉากที่จำลองมาจากสนามรบจริงๆในยุคสงครามโลกครั้งที่สอง ซึ่งขนาดของมันก็ใหญ่โตมาก ทำให้เป็นฉากเดียวที่มียูนิตการรบหลากหลายให้เลือก ทั้งการรบบนบก ทางอากาศและทางน้ำ
เกมส์