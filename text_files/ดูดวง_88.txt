ถ้าจะพูดถึงเรื่องสิ่งศักดิ์สิทธิ์ของชาวฮินดู คงไม่มีใครไม่รู้จัก "พระพิฆเนศ หรือ พระพิฆเนศวร" เทพของคนที่นับถือศาสนาฮินดูเคารพบูชากัน แต่ก็ไม่ใช่เฉพาะแต่คนฮินดูเท่านั้นเพราะหลายคนที่นับถือศาสนาอื่นๆ ก็ได้นับถือกราบไหว้บูชาองค์พระพิฆเนศเช่นเดียวกัน โดยเฉพาะคนที่ทำงานด้านศิลปะ บันเทิง เป็นที่นิยมกันมาก
พระพิฆเนศ 
วันนี้ หมอช้าง อาจารย์ช้าง ทศพร ศรีตุลา มีเคล็ดลับขั้นตอนการกราบไหว้บูชาพระพิฆเนศให้เกิดสิริมงคลแก่ตนเอง ในรายการ สมาคมเมียจ๋า มาฝากชาว  Sanook! Horoscope กัน  จะเป็นอย่างไรนั้นทำอย่างไรมาดูกัน
ก่อนที่เราจะมารู้ถึงขั้นตอนการบูชาพระพิฆเนศที่ถูกต้องเรามารู้ประวัติแบบย่อๆ ขององค์พระพิฆเนศกันก่อน ซึ่งจริงๆ แล้วประวัติความเป็นมาของท่านนั้นมีหลายประวัติ แต่ที่เราได้ยินได้ฟังกันบ่อยๆ ก็คือ
 พระพิฆเนศ 
"พระแม่ปารวตีได้เสกเด็กมาดูอยู่เป็นเพื่อน เพื่อคลายเหงา จนเวลาผ่านมาพระศิวะกลับมาพบเจอเด็กผู้ชายมาอยู่ในห้องของพระแม่ปารวตีจึงโกรธ และได้ตัดหัวเด็กทิ้งไป พระแม่ปารวตีเสียใจที่พระศิวะได้ตัดคอเด็กที่เสกมาเพื่อจะเลี้ยงดูเป็นลูก
 พระศิวะจึงบอกว่าจะชุบชีวิตของเด็กคนนี้มาใหม่แต่ด้วยศีรษะถูกตัดไปแล้ว จึงได้อธิษฐานจิตขอแล้วได้ออกมาเป็นศีรษะของช้าง จึงเป็นที่มาที่ว่าทำไมพระพิฆเนศถึงมีศีรษะเป็นช้าง"
พระพิฆเนศ 
ส่วน ชื่อ พระพิฆเนศ หรือ พระพิฆเนศวร ก็มีความหมายว่า เทพผู้ปัดเป่าอุปสรรค และในการประกอบกิจการห้างร้านก็นิยมบูชาองค์พระพิฆเนศ
พระพิฆเนศ 
เมื่อทราบประวัติของพระพิฆเนศกันไปแล้ว มารู้ถึงขั้นตอนการไหว้บูชาพระพิฆเนศกัน เริ่มด้วยของที่ใช้บูชา ไม่ใช่เนื้อสัตว์ แต่จะเน้นไปที่ผลไม้ซึ่งหาได้ง่ายในบ้านเรา เช่น กล้วย อ้อย สับปะรด ขนมแขก (สามารถซื้อได้ที่พาหุรัด) นม และน้ำ
ส่วนการจุดธูปหรือกำยานสามารถจุดได้ตามความเหมาะสมเพียงแค่ให้มีควันขึ้นมาสำหรับทำพิธีบูชาก็เพียงพอ หรือบางคนอาจจะทำการบูชาด้วยการ อารตี (การบูชาด้วยไฟ)
พระพิฆเนศ 
นอกจากนี้เราจะสังเกตได้ว่าที่องค์ของพระพิฆเนศนั้นจะมีหนูอยู่ด้วยเสมอ เพราะหนูคือพาหนะของพระองค์ท่าน จะเห็นความบางคนมีความเชื่อที่ว่าเวลาไปขอพรกับพระพิฆเนศก็จะไปกระซิบที่หูของหนูเพื่อที่ว่าหนูจะเป็นคนไปส่งคำขอนั้นต่อองค์พระพิฆเนศนั้นเอง
คาถาในการบูชาที่เป็นทีนิยมกันส่วนใหญ่ คือ "โอม ศรีคเนศายะ นะมะทะ" โดยจะสวด 1 จบ , 3 จบ หรือ 9 จบก็ได้
 พระพิฆเนศ 
สำหรับข้อสงสัยที่ว่าใครควรบูชาพระพิฆเนศ?
คำตอบคือ ไม่เฉพาะคนที่นับถือศาสนาฮินดู ใครก็สามารถบูชาได้ ทุกอาชีพสามารถบูชาได้ไม่จำเป็นเฉพาะแต่ดารานักแสดงเท่านั้น เพราะพระพิฆเนศเป็นเทพแห่งศิลปะ ปัญญา และความสำเร็จ ดังนั้นหากใครที่อยากประสบความสำเร็จก็สามารถบูชาองค์พระพิฆเนศได้เช่นเดียวกัน
พระพิฆเนศ 
ลองมาดูตัวอย่างดาราที่เราคุ้นหน้า ที่นับถือองค์พระพิฆเนศกัน หนุ่มหล่ออย่าง ณเดช คูกิมิยะ และ เจมส์ จิรายุ แม้จะเป็นนักแสดงรุ่นใหม่แต่ก็นับถือองค์พระพิฆเนศเช่นเดียวกัน
ทาทา ยัง
รวมไปถึงนักร้องตัวแม่อย่าง ทาทา ยัง ที่นับถือกราบไหว้บูชาพระพิฆเนศมาตั้งแต่อายุ 15 ปี รู้ทุกอย่างเกี่ยวกับองค์ท่านเลยก็ว่าได้ โดยเวลาว่างๆ สาวทาทาก็ไปกราบไหว้ขอพรที่วัดแขก โดยบอกว่าไม่ต้องบนบานแต่อย่างใดแค่ขอพรกับท่านก็ได้พรสมใจทุกประการเลยค่ะ
รู้จักองค์พระพิฆเนศกันไปพอสมควร ลองมาดูพระพิฆเนศแต่ละปางกันบ้างว่าปางไหนเหมาะกับคนสายงาน อาชีพใดบ้าง
บางลีลา 
ปางลีลา เหมาะกับคนที่ทำงานในวงการบันเทิง งานศิลปะ
บางเป่าขลุ่ย
ปางเป่าขลุ่ย องค์พระพิฆเนศปางนี้เชื่อกันว่าหากบูชาแล้วชีวิตจะร่มรื่นมีความสุข
ปางอ่านหนังสือ
ปางอ่านหนังสือ เหมาะกับคนอยู่ในวัยเรียน ที่อยากศึกษาเล่าเรียนให้เก่งๆ หรือทำงานที่เกี่ยวกับด้านวิชาการ ครู อาจารย์
ปางอ่านหนังสือ
ปาง 5 เศียร หมายถึงสติปัญญา ความคิดฉลาดหลักแหลม เหมาะกับคนที่เป็นหัวหน้า หรือผู้บริหาร
พระพิฆเนศ 
