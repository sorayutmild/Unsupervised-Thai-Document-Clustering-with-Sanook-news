หนุ่มใหญ่ขายโรตี มาดื่มเหล้าบ้านเพื่อนสนิทที่คบมากว่า 7 ปี พอเมาได้ที่เอ่ยปากขออึ้บเมียเพื่อน ถูกกระทืบจนตาย
ผู้สื่อข่าวรายงานว่า (29 มี.ค.) สภ.เมืองขอนแก่น จ.ขอนแก่น รับแจ้งจาก รพ.ศูนย์ขอนแก่น มีคนถูกทำร้ายร่างกายจนเสียชีวิต ทราบชื่อผู้ตายคือ นายสุรพล รัตลาด อายุ 53 ปี สภาพศพตามร่างกายมีรอยฟกช้ำหลายแห่ง
จากการสอบสวนทราบว่า นายสุรพลเลิกกับภรรยามานานหลายปีแล้ว และหันมาทำอาชีพขายโรตี โดยเมื่อเวลา 18.00 น. เมื่อวันที่ 27 มี.ค.ที่ผ่านมา ผู้ตายมากินเหล้าที่บ้านนายสถิตย์ พลศรี อายุ 39 เพื่อนสนิทที่คบกันมากว่า 7 ปี แต่พอเมาได้ที่ก็ขอเอ่ยปากขอนอนกับนางจำนงค์ ศิริบัติ อายุ 51 ปี ภรรยาของนายสถิตย์ ทำให้นายสถิตย์ไม่พอใจต่อยและเตะที่ร่างกายนายสุรพลหลายครั้งจนกระทั่งเสียชีวิตในเวลาต่อมา หลังเกิดเหตุนายสถิตย์ได้ยืนรอตำรวจเพื่อมอบตัว และยอมรับสารภาพตลอดข้อกล่าวหา