6 ก.ค. พ.ต.ท.สมชัย นิลจันทร์ พงส.(สบ 3)สภ.พนมไพร จ.ร้อยเอ็ด ได้รับแจ้งจากผู้ปกครองของ ด.ญ.บี (นามสมมุติ) อายุ 15 ปี นักเรียนชั้น ม.3 โรงเรียนแห่งหนึ่งใน จ.ร้อยเอ็ด ที่ถูกนายประจักษ์ อายุ 67 ปี ชาว  อ.พนมไพร จ.ร้อยเอ็ด ซึ่งมีบ้านอยู่ติดกันใช้กลอุบายหลอกลวงข่มขืนกระทำชำเรามาตลอดหลายปี  ต่อมาก็มีหนุ่มข้างบ้านอีกคนเข้ามาลวงข่มขืนอีก โดยผู้ปกครองไม่รู้ จนความแตกเมื่อผู้เสียหายมีอาการผิดปกติท้องโตขึ้นผิดสังเกต ก่อนตรวจพบภายหลังว่าท้องได้ 3 เดือนแล้ว
ด.ญ.บี เป็นนักเรียนชั้น ม.3 ครอบครัวมีปัญหาพ่อ-แม่แยกทางกันและอาศัยอยู่กับแม่ ถูกนายประจักษ์อาศัยจังหวะแม่ของผู้เสียหายออกไปทำงานนอกบ้านเมื่อปี พ.ศ. 2544 ขณะเรียนอยู่ชั้น ป. 2 ใช้อุบายหลอกล่อเข้าไปปลุกปล้ำ หลังเกิดเรื่องแต่เด็กหญิงไม่กล้าบอกแม่ ทำให้นายประจักษ์ย่ามใจย่องเข้าบ้านข่มขืนทุกครั้งที่มีโอกาส ต่อเนื่องมาถึงปัจจุบัน
นอกจากถูกนายประจักษ์รังแกแล้ว เมื่อเดือนมีนาคม 2553 เป็นต้นมา ยังมีนายทวี อายุ 30 ปี เพื่อนบ้านอีกคนที่มีภรรยาอยู่แล้ว ย่องมาข่มขืนอีกหลายครั้งเช่นกัน ซึ่งผลตรวจร่างกายได้รับการยืนยันจากทางแพทย์ว่าเหยื่อชายหื่น ตั้งท้องได้ 3 เดือนแล้ว แต่ยังไม่ทราบว่าท้องกับใคร ต้องรอผลตรวจทางการแพทย์อย่างละเอียดอีกครั้ง  ตำรวจงลงบันทึกไว้เป็นหลักฐานและเตรียมออกหมายเรียกผู้ถูกกล่าวหาทั้ง 2 คนมารับทราบข้อกล่าวหาและดำเนินคดีในข้อหาข่มขืนกระทำชำเราเด็กหญิงอายุไม่เกิน 15 ปีโดยไม่ใช่ภรรยาตนต่อไป
 