
     Mitsubishi Xpander 2017 ใหม่ ยังคงเป็นกระแสที่ได้รับความนิยมจากบ้านเราและประเทศแถบอาเซียน เราจึงนำเอาภาพเพิ่มเติมของรถรุ่นนี้มาฝากกัน
     มิตซูบิชิ เอ็กซ์แพนเดอร์ 2017 เป็นรถเอ็มพีวีขนาด 7 ที่นั่งรุ่นใหม่ล่าสุด ที่มีดีไซน์ผสมกันระหว่างรถเอ็มพีวีและเอสยูวี โดยยังคงดึงเอกลักษณ์ Dynamic Shield ที่พบได้ในมิตซูบิชิรุ่นใหม่ๆ มาใส่ไว้ในรถคันนี้ด้วย

     ขุมพลังของ Expander 2017 ติดตั้งเครื่องยนต์เบนซิน ความจุ 1.5 ลิตร MIVEC ให้กำลังสูงสุด 141 แรงม้า ที่ 4,000 รอบต่อนาที แรงบิดสูงสุด 141 นิวตัน-เมตร ที่ 4,000 รอบต่อนาที ส่งกำลังด้วยเกียร์อัตโนมัติ 4 จังหวะ และเกียร์ธรรมดา 5 จังหวะให้เลือก ซึ่งแม้ตัวเลขจะดูไม่จี๊ดจ๊าดนัก แต่มิตซูบิชิรุว่ารถเพียงพอที่จะปีนป่ายทางชันได้อย่างสบาย แม้ว่านั่งโดยสารเต็มคันก็ตาม

     คอนโซลกลางถูกติดตั้งระบบเครื่องเสียงหน้าจอสัมผัสรองรับการเชื่อมต่อ Bluetooth เพื่อการสนทนาแบบไร้สายและเชื่อมต่ออินเตอร์เน็ต มาพร้อมช่องเสียบ USB และช่องจ่ายไฟ 12 โวลต์ในแต่ละแถว ติดตั้งหน้าจอแสดงข้อมูลการขับขี่ (MID) แสดงผลแบบสี และกุญแจรีโมท KOS พร้อมปุ่มสตาร์ทเครื่องยนต์

     ด้านระบบความปลอดภัยของ Xpander ถูกติดตั้งอุปกรณ์มาตรฐานทุกรุ่นย่อย เช่น ระบบเบรก ABS, ระบบช่วยเบรก Brake Assist, ระบบควบคุมเสถียรภาพ ASC, ระบบช่วยออกตัวบนทางลาดชัน HSA, สัญญาณไฟกระพริบฉุกเฉิน ESS และเข็มขัดนิรภัยแบบ 3 จุดทุกที่นั่ง เป็นต้น
     จะเข้ามาจำหน่ายในบ้านเราเมื่อไหร่คงต้องติดตามกันต่อไป
 