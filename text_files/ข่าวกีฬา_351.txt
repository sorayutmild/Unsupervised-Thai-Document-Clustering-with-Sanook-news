แคมป์ทีมวอลเลย์หญิงทีมชาติไทยมีเรื่องราวไม่สู้ดีซะแล้ว เมื่อ "โค้ชยะ" ณัฐพนธ์ ศรีสมุทรนาค สต๊าฟโค้ชคู่ใจของ "โค้ชอ๊อต" เกียรติพงษ์ รัชตเกรียงไกร กุนซือใหญ่ทีมวอลเลย์บอลทีมชาติไทยชุดใหญ่ ออกมาเปิดเผยว่า ขณะนี้ทางสตาฟ ได้เรียกนักกีฬาทีมชาติไทยทั้งหมด เพื่อเตรียมตัวเข้าร่วมการแข่งขันในทุกรายการของปีนี้ แต่ล่าสุด กลับไม่มีการตอบรับโดยโค้ชยะได้เปิดเผยว่า "สำหรับในปีนี้ ถ้าทางสตาฟได้เรียกนักกีฬา แต่ไม่มีการตอบรับ หรือไม่มีใจที่จะเปิดรับโอกาส ทางทีมงานก็จะตัดรายชื่อออกจากลิสต์ทีมชาติทันที และ จะไม่มีการเรียกอีกเป็นครั้งที่ 2 ถึงแม้ว่าจะเก่งแค่ไหนก็ตาม"ส่วนรายชื่อนักตบสาว ที่ไม่ยอมตอบรับว่าจะกลับมาเล่นให้ทีมชาติไทยหรือไม่ ทาง "โค้ชยะ" ไม่ได้เปิดเผยรายชื่อแต่อย่างใด  ทั้งนี้ในปี 2015 ทีมลูกยางสาวไทยชุดใหญ่ มีโปรแกรมสำคัญคือ รายการ วอลเลย์บอลชิงแชมป์เอเชีย ,วอลเลย์บอล ซีเกมส์ และ วอลเลย์บอล เวิลด์กรังด์ ปรีซ์ ที่ประเทศไทย ได้เป็นเจ้าภาพในเดือนกรกฎาคม นี้ 