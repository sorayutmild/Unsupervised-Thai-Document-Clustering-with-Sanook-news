นับเป็นอีกหนึ่งข่าวเศร้าของปี 2565 สำหรับการสูญเสียนักแสดงดาวรุ่งมากฝีมือ บีม-ปภังกร ฤกษ์เฉลิมพจน์ ที่เคยฝากผลงานการแสดงให้แฟนๆ ได้รับชมผ่านทางซีรีส์เนื้อหาเข้มข้น เคว้ง
โดยล่าสุดเมื่อวันที่ 23 มีนาคม ผู้สื่อข่าวได้รายงานว่า ญาติของนักแสดงหนุ่มได้พยายามปลุกเจ้าตัวตามปกติขณะที่กำลังนอนหลับ แต่ปรากฎว่าอีกฝ่ายกลับไม่ตื่น จึงได้ตัดสินใจนำตัวส่งโรงพยาบาลและพยายามกู้ชีพ ซึ่งปรากฎว่าไม่เป็นผล  
อย่างไรก็ตาม ณ เวลานี้ ยังไม่มีการออกมาแถลงข่าวหรือให้รายละเอียดเพิ่มเติมแต่อย่างใดจากทางต้นสังกัด ของ บีม ปภังกร 
ซึ่งทีมข่าวบันเทิง Sanook.com ต้องขอแสดงความเสียใจกับครอบครัวฤกษ์เฉลิมพจน์ ไว้ ณ ที่นี้ด้วยนะคะ
