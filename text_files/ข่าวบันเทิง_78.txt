
สำหรับดาราสาวมากความสามารถ กวาง กมลชนก หลังจากแต่งงานไปกับ น็อต นุติ และถึงจะมีลูกสองคนแล้ว แต่หน้ายังเด็กไม่เปลี่ยน ยังเป็นคุณแม่ยังสวยของ น้องเน็ต และน้องเนย ลูกชายลูกสาวที่กำลังเริ่มโตกันแล้ว ซึ่งก่อนหน้านี้เจ้าตัวเพิ่งโพสต์ภาพใบหน้า ที่เป็นแผลสิว และดูน่ากลัวจนแฟนๆ เป็นห่วง ล่าสุดกวางได้ไปหาคุณหมอรักษา และได้โพสต์ภาพผ่านอินสตาแกรม ไว้เป็นอุทาหรณ์เตือนกับทุกคนว่าบางทีสิวของเราอาจไม่ใช่แค่สิว
"คุณหมอบอกว่ากวางเป็นฝีค่ะ...เริ่มจากคิดว่าตัวเองเป็นสิวมา3วัน เห็นหัวสิวขึ้นมาก็เลยบีบ แต่ไม่ออกก็เลยไปเค้นจนหัวสิวแตกออกมา แต่ก็ยังไม่หมด อยู่ลึกข้างใน วันรุ่งขึ้นเจ็บระบมและหน้าบวมมากไปข้างหนึ่ง(มากจนน่าตกใจ)และปวดบวม(มากขึ้น)อีกคืนจนทนไม่ไหว เห็นท่าไม่ดีเลยไปหาหมอผิวหนัง คุณหมอบอกไม่ใช่สิวและการอักเสบอยู่ลึกกว่าชั้นรูขุมขน จึงส่งกวางไปหาหมอศัลยกรรมทำการผ่าเอาหนองออก คุณหมอบอกว่าเป็นฝีค่ะ ให้ทานยาฆ่าเชื้อ ปรากฏว่าผ่านไปอีก1วันก็ยังบวมและเห็นหนองอยู่ลึกเป็นแอ่งลงไป จึงไปกลับหาหมออีกครั้ง คราวนี้คุณหมอขูดหนองออกจนเป็นหลุมลึกตามภาพที่เห็น เจ็บมากๆๆค่ะ และต้องไปให้หมอทำแผลทุกวันจนกว่าแผลจะปิด#จึงอยากบอกให้เป็นอุทาหรณ์กับทุกคนว่าบางทีสิวของเราอาจไม่ใช่แค่สิวและอาจลุกลามอักเสบจนเป็นเรื่องใหญ่แบบนี้ได้ จึงควรไปหาหมอตั้งแต่เนิ่นๆนะคะ#เฮ้อ!คงต้องรักษากันอีกยาวนาน แผลเป็นมาเยือนใบหน้าแน่นอนค่ะ#ขอบคุณทุกคนที่เป็นห่วงนะคะ"
ขอให้แผลหายไวๆ กลับมาหน้าสวยเป๊ะเหมือนเดิมเร็วๆ นะคะ