นาทีนี้ใครไม่ได้ดูละครไทย อาจต้องไล่ตามเล็กน้อยเพื่อให้ทัน #บุพเพสันนิวาส ละครย้อนยุคแนวตลกขบขันที่แปลกใหม่มากจนทำให้เกิดเป็นกระแสร้อนแรงบนออนไลน์ โดยบทแม่การะเกดของ “เบลล่า ราณี” กำลังถูกมองว่าคือมีมล่าสุดแห่งโลกโซเชียลเมืองไทย
ปกติแล้ว meme หรือมีมจะครอบคลุมทั้งพฤติกรรม คำพูด และการกระทำที่คนหนึ่งคน ทำขึ้นมาแล้วเกิดการเลียนแบบ แพร่ผ่านไปทางสื่ออย่างรวดเร็ว จนกลายเป็น “ทอล์คออฟเดอะทาวน์” แต่วันนี้มีมที่มีแนวโน้มกำลังมาบนโลกโซเชียลไทย คือภาพแสดงสีหน้าท่าทางของแม่การะเกดในละครไทย #บุพเพสันนิวาส


เสน่ห์ของ #บุพเพสันนิวาส ถูกมองว่าอยู่ที่แก๊กตลกขบขันสมัยใหม่ ที่ไม่ค่อยเห็นในละครไทย ผลคือกลุ่มคนรุ่นใหม่อายุต่ำกว่า 35 ปีที่ได้ฟังกระแสโซเชียล สนใจและเริ่มรับชมละครมากขึ้นบนออนไลน์ เพิ่มเติมจากกลุ่มผู้สูงวัย ที่เป็นฐานผู้ชมทีวีในปัจจุบัน
กระแสบนโลกออนไลน์ของ #บุพเพสันนิวาส มีให้เห็นทั้งบนทวิตเตอร์ และสื่อโซเชียลอื่น แต่ที่เห็นชัดถึงความเป็นมีม คือชาวออนไลน์เริ่มนำภาพแม่การะเกดมาใส่ข้อความแสดงรู้สึกหลากหลาย พร้อมจะเป็นตัวแทนให้ชาวโซเชียลไทยส่งภาพไปบนกระทู้หรือความเห็นทั่วโลกโซเชียล
ประเด็นนี้สามารถตั้งข้อสังเกตได้ด้วยว่า ช่อง 3 อาจใช้จังหวะนี้ โปรโมตแอป mello ของตัวเองได้ด้วย เนื่องจากภาพที่เริ่มส่งต่อกันมีชื่อแอปพลิเคชันดูละครย้อนหลัง mello ติดไว้ชัดเจน โดยแอปพลิเคชันนี้เปิดให้ผู้ชมได้เพลินก่อนแอปพันธมิตรอื่น
งานนี้ใครสนใจ ขอเชิญไปหาข้อมูลเพิ่มเติมเกี่ยวกับ #บุพเพสันนิวาส ได้จากคลิปด้านล่าง:

ส่วนใครที่พลาดชม สามารถรับชม บุพเพสันนิวาส ย้อนหลัง และ เรื่องย่อ ละครช่อง3 ได้ที่นี่ 