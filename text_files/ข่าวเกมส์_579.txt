ค่าพลัง Stat ในเกมค่าไหน ได้รับความนิยมมากที่สุดและน้อยที่สุด
Diablo
ภาพจาก http://forum.canardpc.com/
ในหลายๆเกมโดยเฉพาะเกมแนว RPG มักจะต้องมี Attributes ค่าพลังความสามารถของตัวละคร หรือที่เกมเมอร์ไทยมักเรียกกันว่า Stat เป็นตัวกำหนดระดับความเก่งของตัวละคร ซึ่งบางเกมก็จะสุ่มเพิ่มค่าพลังต่างๆให้เมื่อเลเวลอัพ บางเกมก็เพิ่มให้แบบตายตัว แต่บางเกมก็จะเพิ่มมาเป็นแต้ม Points ให้ผู้เล่นเลือกเพิ่มกันเอง อย่างเช่นพวกเกมออนไลน์ MMORPG ทั้งหลาย
ค่าพลังทั้งหลายก็มีการเลือกใช้คำต่างๆกันไป บางค่าพลังคนละเกมใช้ต่างกันแต่มีผลเหมือนหรือคล้ายกัน ซึ่งได้มีการสำรวจจัดอันดับจากคนเล่นเกมว่าค่าพลังไหน ที่คนนิยมกดอัพมากที่สุด และค่าพลังไหนคนนิยมกดอัพน้อยที่สุด โดยเรียงจากน้อยไปมากดังนี้
Diablo
17. Luck ค่าโชค มักเป็นค่าเพิ่มอัตราการโจมตีคริติคอล และอัตราดรอปไอเทม (บางเกม)
16. Empathy ค่าการเอาใจใส่ ค่านี้ไม่ค่อยเห็นในเกมทั่วไป
15. Piety ค่าความศรัทธา บางเกมก็ใช้ค่า Faith
14. Alertness ค่าความตื่นตัว ค่านี้ก็พบเห็นไม่เยอะ
13. Willpower ค่าความมุ่งมั่น กำลังใจ ค่านี้มักเกี่ยวกับจิตหรือการใช้พลังเวทย์
12. Charm ค่าเสน่ห์ เป็นค่าที่ใช้ส่งผลเวลาใช้ดีบัพของบางเกม
11. Magic ค่าพลังเวทย์ บางเกมก็ใช้เพิ่มค่า MP บางเกมก็ใช้เพิ่มความแรงของเวทย์
10. Charisma ค่าเสน่ห์ในอีกชื่อ เป็นค่าที่ใช้ดึงดูดความสนใจ
9. Quickness ความรวดเร็ว บางเกมใช้ชื่อนี้ในการเพิ่มความเร็วการเคลื่อนที่หรือความเร็วตอนโจมตี
8. Stamina ค่าความแข็งแกร่ง แต่มักใช้กับความอึด เพิ่มความอึดให้วิ่งได้นานขึ้น โจมตีบ่อยขึ้น
7. Intellect ค่าปัญญา หลายเกมใช้ค่านี้ส่งผลต่อพลังโจมตีเวทย์ หรือพลังจิต
6. Vitality ค่ากำลังกาย พลังชีวิต ส่วนมากกดค่านี้เพิ่มพลัง HP และพลังป้องกัน
5. Agility ค่าความคล่องแคล่ว เช่นเดียวกับค่า Quickness คือเพิ่มความเร็ว และเพิ่มอัตราหลบหลีก
4. Wisdom ค่าปัญญาเหมือน Intellect แค่ใช้ศัพท์ต่างกัน ส่วนมากเกมตะวันตกมักใช้คำนี้
3. Dexterity แปลได้ทั้งค่าความชำนาญ และค่าความคล่องแคล่ว บางเกมจะใช้ค่านี้เพิ่มทั้งความแม่นยำและความเร็ว รวมถึงการหลบหลีก
2. Strength ค่ามาตรฐานที่หมายถึงพลังโจมตีในทุกๆเกม อยากอัดแรงๆก็ค่านี้ไปเลย
1. Constitution ค่าสภาพร่างกาย คล้ายๆกับ Vitality คือเพิ่มพลัง HP และพลังป้องกัน ส่วนมากเกมตะวันตกมักใช้คำนี้
แต่อย่างไรก็ตามการอัพค่าพลังแต่ละชนิด ก็ขึ้นกับคลาสอาชีพที่เกมเมอร์เลือกเล่นอยู่ดี ดังนั้นจากการสำรวจจัดอันดับของเกมเมอร์ฝรั่งนี้ เราจึงเห็นได้ว่าฝรั่งมักชอบเล่นคลาสพวกนักรบสายอึดทึกกัน มากกว่าพวกสายความเร็วหรือนักเวทย์ แต่่ที่ชัวร์อีกอย่างคือ ค่า Luck นี่เป็นทางเลือกสุดท้ายจริงๆหรือพวกสายอินดี้เขาอัพกัน
 
Source:

http://kotaku.com/video-game-attributes-ranked-1785796133
