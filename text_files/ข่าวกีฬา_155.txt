สวยวันสวยคืนจริงๆ สำหรับ "น้องมด-ภัททิยา จวงจันทร์" หรือชื่อเดิม ขนิษฐา จวงจันทร์ ที่แฟนวอลเลย์บอลรู้จักเธอตั้งแต่สมัยเยาวชน และมีชื่อเล่นในหมู่สาวกลูกยางไทยว่า "น้องมดจวง" นั่นเองน้องมด เจ้าของส่วนสูง 173 ซม. เป็นสาวขอนแก่นโดยกำเนิด เกิดเมื่อวันที่ 16 มกราคม 2541 ปัจจุบันอายุ 24 ปี สังกัดสโมสรวอลเลย์บอลขอนแก่น สตาร์ วีซี เล่นในตำแหน่งหัวเสา เริ่มต้นสร้างชื่อเสียงมากับทีมโรงเรียนหนองเรือวิทยา ก่อนติดทีมชาติตั้งแต่ระดับเยาวชน จนไปถึงโอกาสในทีมชาติชุดใหญ่ลุยศึกวอลเลย์บอล เนชันส์ ลีก ที่อิตาลี เมื่อช่วงกลางปี 2021 ที่ผ่านมาผลงานที่โดดเด่นสมัยเป็นดาวรุ่งของน้องมดคือการคว้าเหรียญเงินวอลเลย์บอลหญิงยุวชนชิงแชมป์เอเชีย 2014 ที่จังหวัดนครราชสีมา และเหรียญทองแดงวอลเลย์บอลหญิง รุ่นอายุไม่เกิน 19 ปี ชิงแชมป์เอเชีย 2016 ที่โคราชเช่นกันปัจจุบัน นับตั้งแต่เข้าศึกษาในรั้วมหาวิทยาลัยศรีปทุม น้องมดได้สลัดคราบสาวผมสั้นลุคทอมบอยที่ติดตาแฟนลูกยางไทยสมัยวัยแรกรุ่น กลายเป็นสาวสะพรั่งเต็มตัว แถมยังพัฒนาความสวยโดดเด่นจนมีแฟนคลับเพิ่มขึ้นอย่างรวดเร็วสำหรับใครที่อยากติดตามน้องมดก็ไปฟอลโลว์อินสตาแกรม ___.ppatty.10.___ กันได้เลย
