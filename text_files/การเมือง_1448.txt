สถานการณ์การชุมนุมของทางการเมืองของกลุ่ม กปปส. ก่อนวันดีเดย์ 13 มกราคม ชัตดาวน์กรุงเทพฯ โดยในช่วงเย็นวันนี้ กลุ่มผู้ชุมนุมได้แบ่งกลุ่มทยอยเดินทางไปตามจุดที่ตั้งเวทีต่างๆ ทั้ง 7 จุด ภายหลังจะมีการยุบเวทีอนุสาวรีย์ประชาธิปไตย พื้นที่ห้าแยกลาดพร้าว แยกปทุมวัน และถนนแจ้งวัฒนะ มีกลุ่มผู้ชุมนุมเริ่มปิดเส้นทางจราจรแล้ว
(ภาพจาก SpringNewsTV)
22.14 น. กลุ่มผู้ชุมนุม กปปส. บริเวณห้าแยกลาดพร้าว เริ่มปิดการจราจรถนนพหลโยธิน ช่วงหน้าสวนจตุจักร กางเต้นท์และติดตั้งเวทีปราศรัย ทำให้ไม่สามารถมุ่งหน้าไปห้าแยกลาดพร้าวได้
(ภาพจากทวิตเตอร์ @dktul)
21.53 น. กลุ่มผู้ชุมนุม กปปส. บริเวณอนุสาวรีย์ชัยฯ เริ่มปิดช่องทางจราจร ช่วงฝั่งโรงพยาบาลราชวิถี ทำให้การจราจรเริ่มติดขัด คาดว่าน่าจะปิดเส้นทางในช่วงเช้ามืดต่อไป
21.25 น. กลุ่มผู้ชุมนุม กปปส. บริเวณอนุสาวรีย์ชัยฯ เริ่มรวมตัวกันเพิ่มมากขึ้น มีการปราศรัยเรียกขวัญกำลังใจผู้ชุมนุม แต่ยังไม่มีการติดตั้งเวทีปราศรัย
21.16 น. กลุ่มผู้ชุมนุม กปปส. บริเวณห้าแยกลาดพร้าว ยังคงปักหลักอยู่บริเวณสวนจตุจักร โดยมีการประกาศติดตั้งเวทีขึ้นบนถนนพหลโยธินฝั่งสวนจตุจักร
(ภาพจากทวิตเตอร์ @Tawalit)
20.14 น. บริเวณห้าแยกลาดพร้าว ยังคงใช้เส้นทางสัญจรได้ตามปกติ กลุ่มผู้ชุมนุม กปปส.ยืนเกาะกลุ่มตามจุดต่างๆ ส่วนใหญ่บริเวนสวนจตุจักร มีการติดตั้งเต้นท์ค้างแรมภายในสวนสาธารณะ
19.56 น. บริเวณแยกอโศก ยังคงเป็นพื้นที่เดียวใน 7 จุด ที่ยังคงใช้เส้นทางสัญจรได้ตามปกติ ยังไม่มีกลุ่มผู้ชุมนุม กปปส. เข้าไปในพื้นที่แต่อย่างใด
19.51 น. พื้นที่ชุมนุมกลุ่ม กปปส. บริเวณแยกราชประสงค์ ได้มีการปิดเส้นทางจราจร ถนนราชประสงค์ หน้าห้างสรรพสินค้าเซ็นทรัลเวิลด์ แล้ว
19.44 น. พื้นที่ชุมนุมกลุ่ม กปปส. บริเวณแยกปทุมวัน ได้มีการปิดเส้นทางจราจร ถนนพระราม 1 แล้ว
(ภาพจาก SpringNewsTV)
19.00 น. กลุ่มผู้ชุมนุม กปปส. เริ่มเคลื่อนขบวนปิดบริเวณอนุสาวรีย์ชัยสมรภูมิ ฝั่งถนนพหลโยธิน เหลือเพียง 1 ช่องจราจร
18.50 น. กลุ่มผู้ชุมนุม กปปส. บางส่วน เริ่มมารวมตัวกันบริเวณแยกราชประสงค์ ลานเซ็นทรัลเวิร์ด และหน้าสวนลุมพินี
(ภาพจากทวิตเตอร์ @Dave_bkk)
18.27 น. กลุ่มผู้ชุมนุม กปปส. บริเวณศูนย์ราชการ แจ้งวัฒนะ ได้ทำการปิดถนนแจ้งวัฒนะ ตั้งแต่แยกหลักสี่ ถึง ซอยแจ้งวัฒนะ 14
18.18 น. กลุ่มผู้ชุมนม กปปส. จำนวนมากเดินเท้าบริเวณสะพานพระปิ่นเกล้า เพื่อข้ามไปมาระหว่างสองฝั่ง ทำให้การจราจรติดขัดเป็นอัมพาต
18.06 น. กลุ่มผู้ชุมนุม กปปส. บริเวณเวทีอนุสาวรีย์ประชาธิปไตย ในวันสุดท้าย ยังคงมีผู้ชุมนุมเป็นจำนวนมาก
(ภาพจากทวิตเตอร์ @FishYor)
17.18 น. กลุ่มผู้ชุมนุม กปปส. ทยอยมาบริเวณแยกปทุมวัน ใกล้กับหอศิลป์ฯ เส้นทางการจราจรมุ่งหน้าสุขุมวิทไม่สามารถใช้การได้ โดยมีกำหนดปิดการจราจรสี่แยก ในช่วงค่ำวันนี้ เพื่อติดตั้งเวทีปราศรัย
(ภาพจากทวิตเตอร์ @RichardBarrow)
17.05 น. กลุ่มผู้ชุมนุม กปปส. ภาคอีสาน ได้เดินทางมาถึงบริเวณห้าแยกลาดพร้าว ใกล้กับสวนจตุจักร โดยมีกำหนดปิดการจราจรตั้งแต่เวลา 18.00 น. เป็นต้นไป เพื่อติดตั้งเวทีปราศรัย
(ภาพจากทวิตเตอร์ @ninrawat)
16.16 น. กลุ่มผู้ชุมนุม กปปส. ได้ปิดเส้นทางการจราจรถนนแจ้งวัฒนะ บริเวณศูนย์ราชการ ทั้ง 2 ฝั่ง นำเอายางรถยนต์และกระสอบทรายมาปิดกั้นเส้นทาง ทำให้การจราจรผ่านไปไม่ได้