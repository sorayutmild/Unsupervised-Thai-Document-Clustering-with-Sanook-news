คนละครึ่งเฟส 4 คลังคาดเริ่มลงทะเบียนได้ในช่วงเดือน มี.ค. 65 ย้ำต้องจบคนละครึ่งเฟส 3 และปรับปรุงระบบให้พร้อมก่อนลุยเฟสต่อไป พร้อมมองอาจใช้วงเงินคงเหลือกว่า 1 หมื่นล้านบาท จากเฟส 3 ต่อ
นายอาคม เติมพิทยาไพสิฐ รัฐมนตรีว่าการกระทรวงการคลัง ระบุถึงโครงการคนละครึ่งเฟส 3 ที่จะสิ้นสุดในเดือน ธ.ค. 64 ว่าจะไม่มีการขยายเวลาสิ้นสุดออกไปพร้อมขอให้ประชาชนที่ยังมีสิทธิคงเหลือเร่งใช้จ่ายก่อนหมดเขตในวันที่ 31 ธ.ค. 64
ส่วนโครงการคนละครึ่งเฟส 4 ตามที่ประชุม ครม. อนุมัติโครงการฯ จะต้องรอให้โครงการคนละครึ่งเฟส 3 สิ้นสุดลงเสียก่อน เนื่องจากจะต้องมีการปรับปรุงระบบหรือฐานข้อมูลให้ทันสมัยมากขึ้น เช่น ร้านค้าบางรายไม่ Active ส่งผลให้ระบบไม่มีความรวดเร็ว อาจเริ่มต้นทำระบบใหม่ โดยจะต้องปิดระบบเพื่อปรับปรุง และคัดกรองการเปลี่ยนแปลงวิธีการใช้แอปพลิเคชั่นให้สะดวกกับผู้ใช้งานมากขึ้น คาดว่าจะใช้เวลา 1 เดือน
ทั้งนี้ โครงการคนละครึ่งเฟส 4 คาดว่าจะเริ่มดำเนินการได้ในวันที่ 1 มี.ค.- 30 เม.ย. 65 โดยจะใช้วงเงินคงเหลือคนละครึ่งเฟส 3 ไปใช้ดำเนินการคนละครึ่งเฟส 4 ระหว่างนี้ยังคงต้องใช้เวลาปรับระบบ
รัฐมนตรีว่าการกระทรวงการคลัง ระบุ ปัจจุบันผู้ใช้สิทธิคนละครึ่งที่ใช้วงเงิน 4,500 บาท ครบแล้วราว 7 ล้านคน เหลืออีก 20 ล้านคนที่ยังใช้ไม่หมด เท่ากับว่าจะมีเงินคงเหลืออยู่ราว 1 หมื่นล้านบาท จึงมองว่าจะนำมาใช้ต่อในโครงการคนละครึ่งเฟส 4 ได้

คนละครึ่งเฟส 4 ครม. เคาะแล้ว! คาดเริ่มเดือน มี.ค.-เม.ย. 65
คลังจัดหนักของขวัญปีใหม่ "ช้อปดีมีคืน-คนละครึ่งเฟส 4-ลดค่าธรรมเนียม" ฟื้นเศรษฐกิจปี 65
