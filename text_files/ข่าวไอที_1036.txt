     ปกติแล้วการใช้งาน Smart Phone ของแต่ละคนจะไม่เหมือนกัน แต่ก็มีบางพฤติกรรมที่ค่อยทำร้าย Smart Phone ที่คุณรัก ไม่ว่าทางตรงหรือทางอ้อมก็ตาม วันนี้ Sanook! Hitech จะรวมพฤติกรรมที่ทำร้ายมือถือของคุณให้กลับบ้านเก่าไวขึ้นมาให้ดู เผื่อจะช่วยให้ผู้ใช้เกิดความระวังมากขึ้น มาดูกันเลย

ปล่อยแบตฯหมดบ่อย
      เนื่องจากแบตเตอรี่ของ Smart phone  เป็นแบบ Li-ion (ลิเทียม ไอออน) ซึ่งเป็บแบตเตอรี่แบบใหม่ ที่ลักษณะความชาร์จควรไม่ปล่อยให้แบตเตอรี่หมดแล้วชาร์จ แต่สำหรับบางคนที่ยังเข้าใจเทคโนโลยีแบตเตอร์รี่แบบเก่า นิกเกอร์ เมเทิล ไฮดราย แต่บางคนก็ปล่อยให้แบตฯหมดไปเลยถึงจะชาร์จ ซึ่งไม่ใช่วิธีการที่ถูก สิ่งที่ถูกต้องไม่ควรปล่อยให้แบตเตอรี่หมดแล้วชาร์จ ควรจะเหลือ 30% อย่างน้อยแล้วชาร์จ เพื่อให้รอบการชาร์จ 1 รอบคือ นับจาก 0 - 100% จะเท่ากับ 1 รอบการชาร์จ แล้วแบตเตอรี่มีการรอบการชาร์จส่วนมากไม่เกิน 500 - 800 รอบ(แล้วแต่การออกแบบ) ฉะนั้นถ้าปล่อยให้หมดบ่อย ๆ และชาร์จจะทำให้แบตเตอรี่พังได้
ทำมือถือตกพื้นบ่อย
     การทำมือถือตกนั้นอาจจะเป็นเรื่องปกติสำหรับคนที่ไม่ระวัง ซึ่งการทำตกแต่ละครั้งอาจจะทำให้ตัวล็อคเครื่อง หรือ Mainboard ได้รับความเสียหาย ซึ่งการป้องกันส่วนมากจะใช้เป็นเคสในรูปแบบต่าง ๆ ตามความพอใจของแต่ละคน แต่ถ้าคนไม่ใส่เคสนั้น เครื่องจะมีความเสียหายอาจจะไม่ได้เกิดแค่รอยเท่านั้น แต่หน้าจออาจจะแตกได้ หากเป็นเช่นนั้นสิ่งที่ตามมาคือค่าใช้จ่ายมหาศาลนั่นเอง
ใช้งานไประหว่างชาร์จไฟ
     สืบจากสาเหตุแรก ส่วนมากคนจะติดเรื่องการชาร์จไฟไปใช้งานไปด้วยทำให้เครื่องร้อนขึ้นได้ และอาจจะเกิดสาหตุของเครื่องร้อนจนเกิดการระเบิดได้ และอาจจะเป็นสาเหตุที่ทำให้เครื่องแบตเตอรี่เสื่อมเร็วขึ้นอีกด้วย ฉะนั้นแล้วการใช้งานไประหว่างชาร์จไป เป็นสิ่งที่ไม่ควรทำนั่นเอง
ใช้งานผิดวัตถุประสงค์
     ไม่ว่าจะเป็นการใช้งานตามคลิปต่างประเทศเช่นการนำมือถือไปสับเป็นเขียง หรือจะนำไปใช้ดำน้ำ ต่อให้จะมีเครื่องป้องกัน หรือ คุณสมบัติของเครื่องที่สามารถป้องกันได้ระดับหนึ่ง แต่เป็นสิ่งที่ไม่เหมาะสม เพราะ อาจจะทำให้เครื่องมีความเสียหายไม่ว่าจะเป็นตัวเครื่อง หรือ น้ำเข้าเครื่องจนได้รับความเสียหาย หากเป็นน้ำทะเล อาจจะทำให้กัดข้างในเครื่องเสียหายได้
     สุดท้ายแล้ว การใช้งานที่ถูกต้อง จะทำให้มือถือคุณใช้ได้นานตามอายุของมัน และช่วยประหยัดค่าใช้จ่ายโดยไม่ต้องเข้าซ่อมและเปลี่ยนบ่อย ๆ ว่าแล้วผู้เขียนเองคงต้องไปปรับพฤติกรรมการใช้งานให้ถูกต้องบ้างดีกว่าครับ