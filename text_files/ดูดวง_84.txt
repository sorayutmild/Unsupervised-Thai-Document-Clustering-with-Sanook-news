นักษัตรจอ
ปีจอเป็นปีนักษัตรลำดับที่ 11 ตามหลักโหราศาสตร์จีน ผู้ที่เกิดปีจอนั้นมีพลังหยินและมีธาตุโลหะ ลักษณะของผู้ที่เกิดปีจอจะมีความคล้ายคลึงกับผู้ที่เกิดราศีตุลย์ในหลักโหราศาสตร์ตะวันตก โดยคนที่มีพลังหยินจะเชื่อมั่นในความรู้สึกของตนเองและผู้อื่น เป็นคนค่อนข้างแคร์เรื่องจิตใจมากกว่าร่างกาย ตามหลักความต่างขั้วของสมดุลธรรมชาติ พลังหยินจะดึงดูดพลังหยาง คนธาตุโลหะจะอุทิศตนให้กับการทำงานอย่างหนัก ในด้านทัศนคติ คุณเป็นคนที่มีความเชื่อมั่นในตนเอง ดูไม่ค่อยยืดหยุ่นสักเท่าไร ทำให้ยากต่อการประนีประนอม นอกจากนี้คุณยังเป็นพวกที่ยึดติดกับวัตถุนิยมมากกว่าผู้ที่เกิดปีนักษัตรอื่นๆ อีกด้วย
ผู้ที่เกิดปีจอตามหลักโหราศาสตร์ตะวันออกนั้นเป็นผู้ที่มีความเคารพผู้อื่น ชอบช่วยเหลือ และมีความจริงใจ นอกจากนี้คุณยังเป็นผู้ฟังที่ดีโดยเฉพาะกับคนที่คุณแคร์ ซึ่งแสดงออกให้เห็นว่าคุณเป็นคนที่มีความซื่อสัตย์ยุติธรรม คนรอบข้างคุณมักเห็นคุณเป็นที่พึ่งพิงเสมอ เพราะมั่นใจได้ว่าคุณจะไม่แพร่งพรายบอกต่อเรื่องราวของเพื่อนกับคนอื่นๆ อย่างแน่นอน คุณเป็นคนที่มีหัวใจรักความมีมนุษยธรรม คุณให้ความสำคัญกับคนมากกว่าตัวเงิน อำนาจ หรือความสำเร็จ
จุดแข็งของคุณคือ การเสริมสร้างให้คนอื่นมีความมั่นใจ และคุณก็จะคอยอยู่เคียงข้างเสมอ เพื่อให้ความช่วยเหลือ
เมื่อลองพิจารณาดูในภาระความรับผิดชอบต่างๆ มากมายที่ผู้เกิดปีจอต้องแบกรับไว้ จึงไม่น่าแปลกใจเลยว่าทำไมคุณจึงเป็นคนที่ระเบิดอารมณ์ได้ง่าย เพราะคุณชอบขี้กังวล ขี้หงุดหงิด คุณเป็นพวกที่ชอบรู้สึกว่าตัวเองแบกโลกเอาไว้คนเดียวทั้งใบ และพบว่าการพักผ่อนหย่อนใจของคุณมันเป็นเรื่องที่แย่สุดๆ เมื่อต้องอยู่ในสังคมหมู่มาก คุณเป็นพวกที่ชอบยึดติดกับความยุติธรรม จนบางทีคุณก็ดูเป็นคนหัวรั้นและจริงจังเคร่งเครียดไปทุกเรื่อง การทุ่มอะไรให้กับคนหรือสังคมจนมากเกินไปทำให้คุณตั้งบรรทัดฐานการประเมินและระบบการป้องกันสิ่งต่างๆ ไว้สูง ทางที่ดีคุณควรใส่ใจดูแลตัวเองก่อนเป็นอันดับแรก แล้วคุณจึงจะมีพลังไปหยิบยื่นความช่วยเหลือให้คนอื่น