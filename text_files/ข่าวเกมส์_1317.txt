เกมส์ Puzzle & Dragon
ถ้ามีคนถามว่าเกมส์พัซเซิ่ลฝึกสมอง หรือเกมส์แนวเรียงเพชรช่วงนี้ เกมส์อะไรมาแรงยิ่งกว่า Bejeweled Blitz ก็ให้คุณตอบไปได้เลยว่าเกมส์ Puzzle & Dragon เกมส์ฝึกสมองแนวเรียงเพชรจาก Gungho ของญี่ปุ่นนี่แหละที่มาแรงสุดๆ โดยความแรงของเกมส์นี้เริ่มจากที่เซิร์ฟเวอร์ญี่ปุ่นก่อน และขยายความสนุกมายังเวอร์ชั่นอเมริกา ซึ่งตัวเกมส์ก็ออกมาให้เล่นกันตั้งแต่ปี 2012 แล้ว และได้มีอัพเดตมาเรื่อยๆ เวอร์ชั่นล่าสุดก็เพิ่งอัพเดตเมื่อวันที่ 9 พฤษภาคม 2013 นี้เอง เนื่องจากเป็นเกมส์ที่สนุกและตัวเกมส์มีกิจกรรมและอัพเดตเสมอๆ จึงเป็นเกมส์เรียงเพชรแบบโซเชี่ยลในสมาร์ทโฟน ที่ฮิตกันข้ามปียันทุกวันนี้ แถมยังทำยอดดาวน์โหลดและรายได้ติดอันดับหนึ่งมาโดยตลอดจนถึงเดือนเมษายน 2013 เดือนล่าสุด
 



 
เกมส์ Puzzle & Dragon เป็นเกมส์โซเชียลจึงต้องเชื่อมต่อออนไลน์ทุกครั้งที่เล่น โดยมีเวอร์ชั่นญี่ปุ่นและอเมริกาให้เลือก วิธีเล่นเกมส์นี้จะเหมือนกับเอาเกมส์ Pekemon มาผสมกับ Bejeweled เข้าด้วยกัน ผู้เล่นจะเป็นผู้คุมกองทัพมอนสเตอร์ที่ฝึกไว้ ไปตะลุยสู้กับมังกรและมอนสเตอร์อื่นๆ ตามดันเจียนหรือฉากต่างๆ โดยมอนสเตอร์ของผู้เล่นจะได้มาด้วยการสุ่มฟักไข่ ซึ่งไข่จะดรอปจากมอนสเตอร์ที่เราชนะมาได้ ฟักไข่ทีก็ลุ้นกันตัวโก่ง ว่าจะได้ Rare Monster มาใช้หรือไม่ นอกจากนี้ยังมีไข่ต่างๆจากกิจกรรมที่ตัวเกมส์จัดขึั้้้นด้วย
เกมส์ Puzzle & Dragon
การต่อสู้ ก่อนจะลุยดันเจียนต่อสู้ ผู้เล่นต้องจัดทัพมอนสเตอร์เสียก่อน โดยมอนสเตอร์แต่ละชนิดจะมีค่า Cost ตามระดับความแรร์และความเก่ง มอนสเตอร์ที่เก่งมากๆ จะเอาลงสนามได้น้อย เพราะค่า Cost กินไปเยอะ แต่มอนสเตอร์อ่อนๆจะใช้ค่า Cost น้อยทำให้เข็นลงไปได้หลายตัว สูงสุด 6 ตัวด้วยกัน เรียกว่าต้องวางแผนตั้งแต่จัดมอนสเตอร์แล้ว และมอนสเตอร์แต่ละชนิดจะมีความสามารถไม่เหมือนกัน และแยกตามธาตุการโจมตีด้วยว่ามอนสเตอร์ตัวไหนโจมตีธาตุอะไร และมอนสเตอร์บางตัวก็จะเป็นสาย Healer เอาไว้ฟื้นพลังพรรคพวกในปาร์ตี้ด้วย
เกมส์ Puzzle & Dragon
ในการต่อสู้ เราจะต้องเลือกเรียงเพชรหรือลูกแก้วธาตุต่างๆ ให้ตรงกับสายธาตุของมอนสเตอร์ที่เราจัดทัพไว้ ยิ่งเรียงเพชรธาตุตรงสายได้เยอะก็ยิ่งเพิ่มพลังโจมตีได้มาก และหากเรียงเพชรชนิดเดียวกันได้ 5 ลูกขึ้นไปจะทำให้โจมตีหมู่ใส่ศัตรูทุกตัวได้ ส่วนมอนสเตอร์สาย Heal จะต้องเรียงเพชรที่เป็นรูป + จึงจะฟื้นพลังให้พรรคพวกได้
เกมส์ Puzzle & Dragon
เนื่องจากเป็นเกมโซเชี่ยล เลยมีฟีเจอร์ Add และเลือกเพื่อนมาช่วยได้
มอนสเตอร์ที่เราควบคุมจะมีการเพิ่ม LV ขึ้นเรื่อยๆหากนำไปสู้บ่อยๆ และมันยังสามารถ Evolution หรือวิวัฒนาการไปเป็นมอนสเตอร์ระดับสูงได้แบบ Pokemon ด้วย จึงไม่แปลกว่าทำไม Puzzle & Dragon จึงเป็นเกมส์ที่ฮิตสุดในตอนนี้ ทั้งที่ญี่ปุ่น อเมริกา และแม้แต่ในไทย
เกมส์ Puzzle & Dragon
มอนสเตอร์ในเกมส์ มีมากกว่า 400 แบบ
 
ใครที่ยังไม่ลองเล่นเกมส์ Puzzle & Dragon ไปดาวน์โหลดมาลองได้ที่
เกมส์ Puzzle & Dragon
เวอร์ชั่น iOS
https://itunes.apple.com/us/app/puzzle-dragons-english/id563474464?mt=8

เวอร์ชั่น Android
https://play.google.com/store/apps/details?id=jp.gungho.padEN

 
 
ข้อมูลอ้างอิงจาก
- http://www.joystiq.com/2013/05/13/hit-mobile-rpg-puzzle-and-dragons-earned-113-million-in-april/
- https://itunes.apple.com/us/app/puzzle-dragons-english/id563474464?mt=8
- https://play.google.com/store/apps/details?id=jp.gungho.padEN