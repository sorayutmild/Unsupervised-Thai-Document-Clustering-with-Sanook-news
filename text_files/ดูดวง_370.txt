กระแสของ "หินนำโชค" ยังคงแรงอย่างต่อเนื่อง แม้บางคนจะยืดถือเอาจริงเอาจัง หรือบางคนก็เน้นใส่สวยงามเรื่องเสริมดวงถือว่าเป็นผลพลอยได้ก็ตาม แต่ก็มีคนจำนวนมากที่ยังคงเชื่อในเรื่องที่ว่าหินเหล่านี้จะ “นำโชค” มาสู่ผู้ที่สวมใส่
หินนำโชค
ซึ่งหิน 5 ชนิดที่มาแนะนำกันในวันนี้ถือได้ว่าเป็นหินยอดนิยมอันดับต้นๆ ของผู้ที่ชื่นชอบหินสีต้องมีไว้ครอบครองกันเลยทีเดียว เพราะเจ้าหินทั้ง 5 ชนิดนี้ จะช่วยในเรื่องของเงินๆ ทองๆ เสริมรวยเน้นให้เกิดโชคลาภแก่ผู้สวมใส่เป็นหลัก มีดังต่อไปนี้
ยูนาไคต์ (Unakite) 
1. ยูนาไคต์ (Unakite) หินมงคลเสริมดวงเงินทองและเสริมบารมี พบมากในแอฟริกาใต้หรืออเมริกาใต้ เป็นหินที่ชาวอินเดียนแดงยกให้เป็นหินศักดิ์สิทธิ์ เป็นสัญลักษณ์ของการเกิดใหม่ และหินแห่งความสมปรารถนา ผู้ที่พกหินชนิดนี้จะเสริมในเรื่องการ ทำมาหาเงิน เสริมทรัพย์สินเงินทอง และบารมี
นอกจากนี้แล้ว ยูนาไคต์ ยังเป็นหินเรียกทรัพย์รับโชค เหมาะกับคนที่ชอบการเสี่ยงโชค ชอบเล่นการพนัน และยังช่วยกระตุ้นให้เกิดโชคลาภแบบไม่ทันตั้งตัว ในส่วนของคนที่ต้องงานในสถานที่เสี่ยงภัย พลังอำนาจของหินจะช่วยเสริมจิตใจให้มีความกล้า เผชิญหน้า กล้าตัดสินใจ ทำอะไรด้วยความเด็ดขาดและรอบคอบ
หินไหม 5 สี 
2. หินไหม 5 สี สุดยอดหินมงคลนำพาโชคลาภที่ต้องมี เป็นหินมงคลที่ช่วยเสริมความมั่งคั่งร่ำรวย เสริมให้มีชื่อเสียงในแวดวงการทำงานงาน ช่วยขจัดอุปสรรคปัญหาในการทำงาน
ช่วยฟื้นฟูฐานะเงินทองและฟื้นฟูกิจการให้ก้าวหน้ามากขึ้น หินไหม 5 สีประกอบไปด้วย ไหมทอง ไหมเงิน ไหมนาค ไหมดำ และไหมเขียว
ลาพิส ลาซูลี (Lapis Lazuli)
3. ลาพิส ลาซูลี (Lapis Lazuli) หินมงคลเสริมเงินทอง ความโชคดี และบารมี ถือเป็นของมีค่ามาตั้งแต่โบราณเพราะมีสีน้ำเงินสด ประกอบไปด้วย แร่ 3 ชนิด
ทำให้มีสีต่างกันคือ แร่ไพไรท์ (Pyrite) สีทอง, แร่คาลไซท์ (Calcite) สีขาว, แร่ลาซูไรท์ (Lazurite) สีน้ำเงิน เป็นหินหายากที่หากใครมีพกไว้กับตัวจะช่วยเสริมความเจริญรุ่งเรืองในทุกๆด้าน
เหมาะสำหรับคนที่ใช้เงินเก่ง พลังอำนาจของหินจะช่วยอุดรูรั่ว และช่วยให้มีเงินทองเหลือเก็บมากขึ้น
ไหมทอง หรือ หินรูไทล์ควอทซ์ (Rutile Quartz)
4. ไหมทอง หรือ หินรูไทล์ควอทซ์ (Rutile Quartz) หินมงคลที่เสริมดวงในเรื่องเงินทอง และโชคลาภ หากพกไว้ติดตัวจะช่วยเรียกเงินเรียกทอง
เป็นสัญลักษณ์ของความมั่งคั่งร่ำรวย นำพาซึ่งความอุดมสมบูรณ์ นอกจากนี้ยังเป็นหินที่มีพลังบำบัดสูง ช่วยเสริมให้จิตใจมีชีวิตชีวา มีความกระปรี้กระเปร่ามากขึ้น
หินอาเกต (Agate)
5. หินอาเกต (Agate) หรือที่นิยมเรียกกันในหลายๆชื่อไม่ว่าจะเป็น หินโมรา หินปกป้อง หินร่ำรวย หินคุ้มกัน หินใจเย็น และอื่นๆ นับเป็นหินมงคลนำมาโชคลาภที่ได้รับความนิยมไม่แพ้หินชนิดอื่นๆ
เนื่องจากมีพลังอำนาจในการเสริมทรัพย์สินเงินทอง เสริมความมั่งคั่งร่ำรวยให้กับผู้พกพาได้เป็นอย่างมาก
…ถ้าชาว Sanook! Horoscope คนไหนที่อยากจะเสริมดวงด้านการเงิน เพิ่มความรวยความเฮงก็ลองหาหินนำโชคทั้ง 5 ชนิดนี้มาสวมใส่กันดูค่ะ
เรื่องที่เกี่ยวข้องอื่นๆ
>>ความเชื่อเรื่องหินนำโชค คลิกอ่าน!
>> หินนำโชคตามวันเกิด คลิกอ่าน!
>>หินนำโชคตาม 12 ราศี คลิกอ่าน!
>>หินนำโชคตามปีนักษัตร คลิกอ่าน!
>>หินนำโชคเสริมดวง 9 อาชีพ คลิกอ่าน!