Log Horizon ทำเป็นเกมลงมือถือ มีนาคมนี้
Log Horizon เป็นการ์ตูนอนิเมชั่นอีกเรื่องหนึ่ง ที่มีเนื้อหาเกี่ยวกับโลกของเกมออนไลน์เสมือนจริง คล้ายกับ Sword Art Online แต่มีความรุนแรงน้อยกว่า เพราะไม่ได้เล่นแล้วตายจริงแบบ SAO ซึ่ง Log Horizon เองก็เริ่มต้นจากการเป็นนิยาย Light Novel มาก่อนที่จะมาทำเป็นอนิเมชั่นให้ดูกัน โดยตอนนี้ทำออกมาเป็นซีซั่นที่ 2 แล้ว และกำลังฉายอยู่ในช่วงนี้ด้วย เรื่องนี้มี LC ภาษาไทยให้ดูกันด้วยนะ ชื่อเรื่องว่า รวมพลคนติดอยู่ในเกมส์
เนื้อเรื่องของ กล่าวถึงเกมออนไลน์เกมหนึ่งที่ชื่อ Elder Tales ที่จู่ๆก็เกิดเหตุประหลาดขึ้น เมื่อผู้เล่นทุกคนได้เข้าไปอยู่ในเกม ซึ่งเป็นโลกเสมือนจริงที่ผู้เล่นสามารถใช้ชีวิตได้ราวกับโลกจริง แถม NPC ในเกมก็กลายเป็นคนที่มีลักษณะนิสัยจริงด้วย เหล่าผู้เล่นที่ติดอยู่ในเกมจึงช่วยกันหาทางออกไปยังโลกจริงให้ได้
Log Horizon
คลิกที่ภาพ เพื่อขยาย
และเพื่อให้ผู้ชมได้ร่วมเป็นส่วนหนึ่งของคนติดอยู่ในเกมส์ Elder Tales นี้ ก็เลยทำเป็นเกม Log Horizon ออกมาให้เล่นกันในมือถือด้วย ทั้งระบบ iOS และ Android ผู้เล่นจะสร้างตัวละครใหม่ มาร่วมเป็นส่วนหนึ่งของคนที่ติดอยู่ในโลก Elder Tales ร่วมกับพวกตัวเอกในเกมอย่าง ชิโรเอะ, อาคัตซึกิ และอื่นๆ โดยสามารถเลือกหน้าตาตัวละครและอาชีพได้ตามใจชอบ ซึ่งอาชีพและเผ่าก็จะอิงจากในเรื่องเป็นหลัก มีให้เลือกทั้งนักรบ พระ นักเวทย์ เผ่าก็ทั้งเผ่ามนุษย์ เอลฟ์ เผ่าครึ่งสัตว์ และอื่นๆ
Log Horizon จะออกมาให้เล่นในวันที่ 19 มีนาคม 2015 ทั้ง iOS และ Android แต่จะมีเฉพาะภาษาญี่ปุ่นก่อนนะ