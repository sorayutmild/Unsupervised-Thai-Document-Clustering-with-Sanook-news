(13 มี.ค.) เมื่อเวลา 14.00 น. นายเจมส์ อายุ 24 ปี สัญชาติอังกฤษ ได้เดินทางเข้าแจ้งความกับ ร.ต.อ. กิตติภณ พลเดช พนักงานสอบสวนสภ.บางแก้ว เพื่อให้ดำเนินคดี นายธนพสิทธิ์ อายุ 39 ปี ที่ก่อเหตุใช้ปากอมนกเขาของตนเอง เหตุเกิดภายในบ้านพักแห่งหนึ่งของหมู่บ้านจัดสรรแห่งหนึ่งในซอย 4 ตำบลราชาเทวะ อ.บางพลี จ.สมุทรปราการ เมื่อช่วงเวลาประมาณ 05.00 น. ที่ผ่านมา
นายวิลเลี่ยม ได้ให้การต่อเจ้าหน้าที่ผ่านล่ามตำรวจท่องเที่ยวว่า ตนเดินทางเข้ามาประเทศไทยเมื่อช่วงต้นเดือนกุมภาพันธ์ที่ผ่านมา โดยจะเข้ามาท่องเที่ยวในเมืองไทย ก่อนวางแผนจะเดินทางไปเที่ยวต่อที่ประเทศเมียนมา โดยก่อนเดินทางได้รู้จักกับคู่กรณีผ่านทางอินเตอร์เน็ต ซึ่งตนไปแชทสอบถามเรื่องที่พักในเมืองไทย คู่กรณีจึงได้ยื่นข้อเสนอให้มาพักด้วยกันซึ่งไม่เสียค่าใช้จ่ายใดๆ ตนเองเห็นไม่มีค่าใช้จ่ายอีกทั้งยังพักไม่นานและจะต้องเดินทางไปเที่ยวต่อจึงได้ตอบตกลงกับคู่กรณีไปว่าจะมาพักด้วย
หลังจากเดินทางมาถึงยังเมืองไทยก็ได้เดินทางไปพักกับคู่กรณี 1 คืนจากนั้นเดินทางต่อไปยังประเทศเมียนมาหลังจากนั้นได้เดินทางกลับมายังประเทศไทยอีกครั้งและได้ติดต่อไปหาคู่กรณีเพื่อจะขอเข้าพักอีกครั้ง
กระทั่งกลับมาถึง คู่กรณีได้แจ้งว่าห้องพักเต็มหมดแล้วทั้ง 3 ห้อง หากประสงค์จะพักจะต้องนอนห้องเดียวกับคู่กรณี ตนเองก็ไม่ได้ติดใจอะไรเพราเห็นว่าเป็นผู้ชายด้วยกัน ก่อนเกิดเหตุในช่วงค่ำของวานนี้คู่กรณีได้ชักชวนออกไปเที่ยวสถานบันเทิงและทำความรู้จักกับกลุ่มเพื่อนของคู่กรณี จนกระทั่งสถานบันเทิงปิดจึงพากันนั่งรถแท็กซี่กลับมาบ้านพักของคู่กรณีและต่างคนต่างเมาจนหลับสนิทไปรู้สึกตัวอีกครั้งเวลาประมาณ 05.00 น. ตื่นมาพบเห็นคู่กรณีกำลังใช้ปากอมนกเขาของตนเองอยู่ ตนตกใจจึงได้ผลักคู่กรณีออกจากนั้นวิ่งหนีออกมานอกบ้านพักจนพบกับ รปภ.ของหมู่บ้านให้ช่วยแจ้งเจ้าหน้าที่ตำรวจ
อย่างไรก็ตาม นายธนพสิทธิ์ ให้ปฎิเสธในข้อหาดังกล่าวโดยอ้างว่าเป็นการเข้าใจผิดของผู้เสียหายไปเองตนเอง ยืนยันว่าไม่ได้ก่อเหตุใดๆกับผู้เสียหาย
ทั้งนี้ เจ้าหน้าที่ตำรวจยังไม่ปักใจเชื่อคำให้การทั้งสองฝ่ายเบื้องต้นได้ลงบันทึกประจำวันและทำประวัติทั้งสองฝ่ายไว้แล้ว และจะต้องส่งตัวทั้งสองไปตรวจดีเอ็นเอที่รพ.บางพลีหากผลการตรวจดีเอ็นเอออกมาตรงกันกับทั้งสองก็จะได้แจ้งข้อกล่าวหาข่มขืนกระทำชำเราต่อผู้ต้องสงสัยรายนี้ต่อไป