รวมคำทำนายฝัน ฝันว่าจมน้ำ ฝันว่าจมน้ำตาย ฝันว่าช่วยคนจมน้ำ หากฝันถึงเหตุการณ์เหล่านี้แล้วนั้นในด้านความเชื่อของลางบอกเหตุฝันดี หรือว่าฝันร้าย จะมีความหมายว่าอย่างไรบ้าง Sanook Horoscope รวบรวมมาไว้ให้แล้ว
ฝันว่าจมน้ำ, ตกน้ำ

ทำนายฝันว่า จะได้รับเคราะห์หนัก ถ้าเป็นคดีความจะแพ้คดีถึงต้องโทษ ถ้าเป็นการค้า จะเสียหายหรือขาดทุนย่อยยับ

ฝันว่าจมน้ำตาย

ทำนายฝันว่า การเงินของคุณาจะค่อยๆ ดีขึ้น ในเรื่องของหน้าที่การงานก็มีความโดดเด่น

ฝันว่าจมน้ำแต่ไม่ตาย

ทำนายฝันว่า ในช่วงนี้ต้องระวังในเรื่องของสุขภาพของผู้ใหญ่ในครอบครัวเป็นพิเศษ

ฝันว่าพยายามขึ้นจากน้ำ

ทำนายฝันว่า อาจจะมีเรื่องให้คุณต้องกังวลเล็กน้อย แต่ทุกอย่างจะผ่านไปด้วยดี และประสบความสำเร็จ

ฝันว่าช่วยคนจมน้ำ

ทำนายฝันว่า คุณจะมีโชคลาภ จะมีคนคอยช่วยเหลือหรือทำประโยชน์ให้คุณ

ฝันเห็นคนจมน้ำ

ทำนายฝันว่า ยังไม่ควรที่จะลงทุนในช่วงนี้ เพราะผลที่ได้กลับมาอาจไม่คุ้ม ในเรื่องของความรัก คนโสดอาจสมหวัง

ฝันว่าเล่นน้ำ, ดำน้ำ

ทำนายฝันว่า จะได้รับทุกข์เสียก่อน จึงจะมีลาภ หรือได้ทุกข์ลาภไปในขณะเดียวกัน

ฝันว่าว่ายน้ำ

ทำนายฝันว่า จะหมดเคราะห์ พ้นทุกข์ และเจอสิ่งที่ดีในชีวิต

ฝันเห็นเด็กตกน้ำ

ทำนายฝันว่า จะเกิดการเปลี่ยนแปลงครั้งใหญ่ในชีวิต แต่ควรระวังเรื่องการใช้เงิน อย่าใช้เงินจนเกินตัว
