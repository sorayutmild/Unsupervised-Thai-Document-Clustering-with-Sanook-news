“ฟันคุด” เป็นฟันที่ใครๆ ก็ไม่อยากมี เพราะตรวจเจอเมื่อไร รู้เอาไว้ได้เลยว่าต้องโดน “ผ่าฟันคุด” แน่ๆ และที่หลายๆ คนกลัวการผ่าฟันคุด เพราะเป็นการผ่าตัดเล็กที่ความเจ็บปวดไม่ได้เล็กตามแผลเลย หลายคนต้อทรมานไปหลายวัน ดังนั้นถ้าเป็นไปได้ก็ไม่มีใครอยากมีฟันคุด
>> ฟันคุดคืออะไร? ทำไมต้องผ่าฟันคุด? ไม่ผ่าได้ไหม?
 
ฟันคุด คืออะไร?
ฟันคุด คือ ฟันที่ไม่สามารถโผล่ขึ้นมาบนช่องปากได้ตามปกติ หรือโผล่ขึ้นมาได้เพียงบางส่วน สามารถพบได้บ่อยในช่วงอายุ 17-25 ปี
 
อาการปวด “ฟันคุด”

ปวดมากแบบไม่สามารถระบุได้ว่าปวดฟันซี่ใด
ปวดบวม เป็นหนอง เพราะเหงือกอักเสบ
บางรายอาจปวดศีรษะร่วมด้วย เพราะอาจเกิดการกดทับเส้นประสาทที่รากฟัน
ฟันใกล้เคียงอาจถูกดันจนทำให้ฟันโยก หรือหักได้
แต่ในบางรายอาจไม่พบอาการปวด

 
การรักษาอาการปวดฟันคุด
ทันตแพทย์จะไม่สามารถรักษาอาการฟันคุดได้ (ผ่าฟันคุด) หากยังมีอาการปวดมากอยู่ แพทย์จะสั่งยาให้ทานเพื่อลดอาการปวดก่อน และจึงนัดวันผ่าทีหลัง
หากใครสงสัยว่าตัวเองมีฟันคุดหรือไม่ ต้องนัดทันตแพทย์เพื่อตรวจโดยละเอียด โดยจะต้องเอกซเรย์ฟันในบริเวณที่สงสัยว่าอาจมีฟันคุด และเข้ารับการรักษาที่เหมาะสมต่อไป
 
>> เมื่อต้องผ่าฟันคุด ทำไมไม่ใช้ยาสลบ?
>> อย่ากลัวเจ็บ…ปัญหาฟันคุดไม่อันตรายอย่างที่คิด