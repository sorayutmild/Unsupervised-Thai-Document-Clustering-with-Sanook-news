คุณทราบหรือไม่ว่า ทุกๆ คนเกิดมาล้วนมี "เทพประจำวันเกิด" ที่ติดตัวมาตั้งแต่เกิด และเทพที่ว่านี้จะเป็นเหมือนสิ่งที่บ่งบอกถึงลักษณะตัวตนที่แท้จริงของคุณที่จะซ่อนอยู่ลึกๆ ในตัวคุณ
ซึ่งบางทีคุณเองก็ไม่รู้มาก่อนว่าในตัวคุณมีสิ่งเหล่านี้ซ่อนอยู่ด้วย....อยากรู้กันแล้วใช่ไหมว่าเทพที่ซ่อนอยู่ในตัวคุณเป็นเทพในด้านใดๆ บ้าง  

เทพประจำวันเกิดของคนทั้ง 7 วัน

วันอาทิตย์ คือ เทพเจ้าแห่งการแพทย์ สะท้อนตัวตนของคุณในด้านของความสง่างาม มีเกียรติ และเที่ยงตรงในเรื่องของการตรงต่อเวลามากๆ
วันจันทร์ คือ เทพเจ้าแห่งความงดงาม สะท้อนตัวตนของคุณในด้านความโอบอ้อมอารีย์ มีน้ำใจต่อเพื่อนมนุษย์ มองโลกในแง่ดี
วันอังคาร คือ เทพเจ้าแห่งสงคราม สะท้อนตัวตนของคุณในด้านการเป็นนักวางแผนตัวยง ใช้ชีวิตแบบมีหลักเกณฑ์ อยู่ในกฏระเบียบ
วันพุธ  คือ เทพเจ้าแห่งการพูด สะท้อนตัวตนของคุณในด้านเสน่ห์ของการพูดที่มีอยู่ล้นเหลือ ชอบพบปะพูดคุยเป็นที่หนึ่งสามารถพูดให้คนเชื่อและเคลิบเคลิ้มได้เป็นอย่างดี 
วันพฤหัสบดี คือ เทพเจ้าแห่งนักค้นคว้า สะท้อนตัวตนของคุณในด้านการขีดๆ เขียนๆ ถนัดที่สุดในเรื่องของการเขียน ชอบจดบันทึกเรื่องราวต่างๆ ที่ผ่านเข้ามาในชีวิต 
วันศุกร์ คือ เทพเจ้าแห่งศิลปะ สะท้อนตัวตนของคุณในด้านความเป็นอาร์ทติสที่มีอยู่ตัวคุณ อารมณ์ศิลปินเป็นที่สุด มักจะขึ้นๆ ลงๆ เสมอคนรอบข้างอาจจะตามไม่ค่อยทัน
วันเสาร์ คือ เทพเจ้าแห่งการกสิกรรม สะท้อนตัวตนของคุณในด้านของความสันโดษ และมีมานะอดทนต่อทุกเรื่องที่เกิดขึ้น ไม่เกรงกลัวต่อปัญหาและอุปสรรคใดๆ ทั้งสิ้น

