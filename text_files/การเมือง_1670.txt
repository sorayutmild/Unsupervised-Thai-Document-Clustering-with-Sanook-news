(5 ธ.ค.) ผู้สื่อข่าวรายงานว่า นายสุเทพ เทือกสุบรรณ เลขาธิการ กปปส. โพสต์เฟสบุ๊ก Suthep Thaugsuban (สุเทพ เทือกสุบรรณ) เป็นภาพชายคนหนึ่ง พร้อมระบุข้อความว่า ได้มีชายชาวกัมพูชา 5 คน พยายามเข้ามาก่อเหตุความวุ่นวายในการจัดงานวันพ่อที่ถนนราชดำเนิน แต่ช่วยกันจับตัวไว้ได้ ซึ่งชายกลุ่มนี้รับสารภาพว่า ถูกผู้ใหญ่บ้านในจังหวัดปทุมธานีจ้างให้มาก่อกวน ดังข้อความต่อไปนี้...
"เวทีที่ราชดำเนินจับชาวกัมพูชาได้ 5 คน พร้อมแผนที่ชี้จุดตำแหน่งตรงราชดำเนินที่จะให้ก่อเหตุเผาก่อความวุ่นวายในงานวันที่ 5 ธันวาคม 2556
โดยทั้ง 5 คน บอกว่ามีผู้ใหญ่บ้าน ที่จังหวัดปทุมธานีจ้างให้มาเผาและก่อกวนเวทีที่ราชดำเนิน"
อย่างไรก็ตาม ในวันที่ 5 ธันวาคม กปปส.ได้มีการจัดงาน "5 ธันวา มวลมหาประชาชน ถวายใจภักดิ์ รักในหลวง" ซึ่งจะจัดงานพร้อมกันทั้ง 3 เวที คือ ที่อนุสาวรีย์ประชาธิปไตย ที่กระทรวงการคลัง และศูนย์ราชการฯ ควบคู่การชุมนุมในต่างจังหวัด