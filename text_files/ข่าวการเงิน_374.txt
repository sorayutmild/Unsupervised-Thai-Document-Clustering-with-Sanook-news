แฟรนไชส์เครื่องดื่ม เป็นอีกหนึ่งประเภทธุรกิจที่ได้รับความนิยมจำนวนมาก เป็นที่รู้กันอยู่แล้วว่าธุรกิจเครื่องดื่มสามารถสร้างกำไรได้เท่าตัว ซึ่งมีหลากหลายแบรนด์ หลากหลายระดับราคาให้เลือกลงทุน
Sanook! Money จึงขอนำเสนอ 7 แฟรนไชส์เครื่องดื่มที่ใช้เงินลงทุนหลักหมื่นก็สามารถเปิดกิจการได้ทันที ไว้เป็นตัวเลือกให้กับผู้ที่กำลังมองหาแฟรนไชส์เครื่องดื่มไว้ตัดสินใจ
>>  "7 แฟรนไชส์ก๋วยเตี๋ยว" ขายดี-ลงทุนแค่หลักหมื่น
Smart SME1. แฟรนไชส์ “ชาคุมะ”
1. แฟรนไชส์ “ชาคุมะ”
ชาคุมะ เครื่องดื่มชานมไข่มุกไต้หวัน ด้วยความโดดเด่นของสูตร ใช้ใบชาจากไต้หวันแท้ๆ มีกลิ่นหอมเป็นเอกลักษณ์ อีกทั้งวัตถุดิบสดใหม่ ต้มสด ชงสด มีเมนูให้เลือก 37 เมนู ราคาแฟรนไชส์ลงทุนเริ่มต้นที่ 39,000 บาท ราคารวมอุปกรณ์ขาย เหมาะกับผู้ที่มีร้านค้าแล้ว
สิ่งที่จะได้รับ คือ เครื่องซิลแก้วแบบมือโยก, ได้วัตถุดิบ 300 แก้ว ขายได้ 9,000 บาท, อุปกรณ์การขายครบ พร้อมเปิดร้าน, สิทธิการขายชาครบ 37 เมนู และสอนอบรมวิธีการทำทุกขั้นตอน นอกจากนี้ยังมีรูปแบบแฟรนไชส์อื่นๆ ให้เลือกลงทุนอีกด้วย
สามารถดูรายละเอียดเพิ่มเติมได้ที่ www.chakuma.com
 
Smart SME2. แฟรนไชส์ “เฉาก๊วยโกโบริ”
2. แฟรนไชส์ "เฉาก๊วยโกโบริ"
เฉาก๊วยโกโบริ นอกจากจะเป็นเมนูของหวานแล้ว ยังนำมาดัดแปลงเสิร์ฟเป็นเครื่องดื่มดับร้อน ความพิเศษของ เฉาก๊วยโกโบริ คือความหอมหวานโดนใจด้วยสูตรน้ำคาราเมล 10 รสชาติ ได้แก่ คาราเมลนมสด คาราเมลชาเขียว คาราเมลชาไทย คาราเมลกาแฟ คาราเมลชาโคล คาราเมลโกโก้ มะนาวจี๊ดจ๊าด กรีนนี่นมสด ชมพูนมสด และเฉาก๊วยสูตรโบราณ จำหน่ายในราคาแก้วละ 25 บาท ปัจจุบันมีมากกว่า 500 สาขาทั่วประเทศ
ในส่วนของรูปแบบการลงทุนแฟรนไชส์เริ่มต้นที่ 20,000 บาท (ชุดเริ่มต้น) สิ่งที่จะได้รับ ได้แก่ คีออส ขนาด 1.20*0.9*2 เมตร พับเก็บได้ ขนย้ายสะดวก, สแตนดี้ ขนาด 1.20 เมตร สำหรับตั้งหน้าร้าน, อุปกรณ์การขาย 25 รายการ, วัตถุดิบสำหรับขาย 120 แก้ว, และคู่มือผู้ประกอบการ
เหมาะกับทำเลที่เป็น หน้าร้านสะดวกซื้อ ตลาดนัด แหล่งชุมชน นอกจากนี้ยังมีรูปแบบแฟรนไชส์อื่นๆ ให้เลือกลงทุนอีกด้วย
สามารถดูรายละเอียดเพิ่มเติมได้ที่ www.koborifood.com
 
Smart SME3. แฟรนไชส์ Fillingfeel Coffee (กาแฟสกัดเย็น)
3. แฟรนไชส์ Fillingfeel coffee (กาแฟสกัดเย็น)
Fillingfeel coffee กาแฟสกัดเย็น แบรนด์น้องใหม่ที่สร้างความโดดเด่นด้วยการสกัดกาแฟด้วยเครื่องสกัดเย็น ซึ่งแตกต่างจากวิธีการทำกาแฟทั่วไป ช่วยเพิ่มความหอม รสชาตินุ่มนวลไม่ขมจนเกินไป โดยมี 4 เมนูให้เลือก คือ Black Coffee, White Coffee, Tonic & Honey, Orange Coffee ราคาจำหน่ายแก้วละ 40 – 50 บาท
ในส่วนของรูปแบบการลงทุนแฟรนไชส์เริ่มต้นที่ 51,000 บาท เซ็ตพร้อมขายจะได้รับอุปกรณ์พร้อมขายครบทุกอย่าง ตั้งแต่ คีออส เครื่องชงกาแฟ กาแฟพร้อมขาย 1,000 แก้ว ป้ายร้าน ป้ายเมนู นอกจากนี้ยังมีรูปแบบแฟรนไชส์อื่นๆ ให้เลือกลงทุนอีกด้วย
สามารถดูรายละเอียดเพิ่มเติมได้ที่ facebook: Fillingfeel coffee
 
Smart SME4. แฟรนไชส์ “ผึ้งยิ้ม” น้ำผึ้งมะนาว
4. แฟรนไชส์ “ผึ้งยิ้ม” น้ำผึ้งมะนาว
ผึ้งยิ้ม แฟรนไชส์เครื่องดื่มน้ำผึ้งมะนาว ที่ยังมีอีกหลากหลายเมนูสร้างความสดชื่นด้วยน้ำผึ้ง ไม่ว่าจะเป็น น้ำผึ้งสตรอเบอรี่, น้ำผึ้งมะนาวบ๊วย, น้ำผึ้งผสมกีวี่, น้ำผึ้งผสมส้ม เป็นต้น วัตถุดิบหลักอย่างน้ำผึ้งเลือกใช้เฉพาะน้ำผึ้งเดือนห้า จากฟาร์มที่ได้มาตรฐาน มะนาวคัดพิเศษคั้นสดใหม่ จำหน่ายในราคาแก้วละ 25 – 30 บาท
ในส่วนของรูปแบบการลงทุนแฟรนไชส์เริ่มต้นที่ 12,000 บาท สิ่งที่จะได้รับ คือ อุปกรณ์พร้อมจำหน่ายไม่ว่าจะเป็น เคาน์เตอร์ กระติกน้ำ แก้ว ฝา หลอด เป็นต้น นอกจากนี้ยังมีรูปแบบแฟรนไชส์อื่นๆ ให้เลือกลงทุนอีกด้วย
สามารถดูรายละเอียดเพิ่มเติมได้ที่ facebook : @PhungYim
 
Smart SME5. แฟรนไชส์ 
5. แฟรนไชส์ “ชาตันหยง”
ชาตันหยง ชาใต้รสชาติเข้มข้นมีกลิ่นหอมเป็นเอกลักษณ์ กำลังได้รับความนิยมอย่างมากในขณะนี้ มีเมนูให้เลือกหลากหลาย อาทิ ชาแดง ชาเขียว กาแฟ โกโก้ นมสดทุเรียน กล้วยหอมนมสด เป็นต้น ปัจจุบันมีสาขากว่า 1,000 สาขา จำหน่ายในราคาแก้วละ 25 – 30 บาท
ในส่วนของรูปแบบการลงทุนแฟรนไชส์เริ่มต้นที่ 19,900 บาท สิ่งที่จะได้รับ ได้แก่ อุปกรณ์การชง หม้อต้ม ผงชา แก้ว ถ้วยตวงนม ถ้วยตวงชา แก้วชง ไวนิล ธงญี่ปุ่น และอื่นๆ พร้อมกับสอนสูตรการชงเครื่องดื่ม นอกจากนี้ยังมีรูปแบบแฟรนไชส์อื่นๆ ให้เลือกลงทุนอีกด้วย
สามารถดูรายละเอียดเพิ่มเติมได้ที่ facebook : @ChaTanyong
 
Smart SME6. แฟรนไชส์ 
6. แฟรนไชส์ “เปิ่น” กาแฟโบราณ
แฟรนไชส์ เปิ่น เป็นแบรนด์กาแฟโบราณเจ้าแรกๆ ที่เป็นในรูปแบบของแฟรนไชส์ และเสิร์ฟเมนูกาแฟในถุงกระดาษจนได้รับความนิยมไปทั่วประเทศ ปัจจุบันมีสาขาแล้วกว่า 1,000 สาขา
ในส่วนของรูปแบบการลงทุนแฟรนไชส์เริ่มต้นที่ 14,900 บาท สิ่งที่จะได้รับ อุปกรณ์พร้อมจำหน่าย และสูตรของการชงเครื่องดื่มชนิดต่างๆ นอกจากนี้ยังมีรูปแบบแฟรนไชส์อื่นๆ ให้เลือกลงทุนอีกด้วย
สามารถเข้าไปดูรายละเอียดเพิ่มเติมได้ที่ www.เปิ่น.com
 
Smart SME7. แฟรนไชส์ 
7. แฟรนไชส์ “มณฑลจรัส” น้ำตาลสดแท้ 100% 
น้ำตาลสด เป็นอีกหนึ่งเมนูเครื่องดื่มที่ได้รับความนิยม สำหรับแบรนด์ มณฑลจรัส ความพิเศษอยู่ที่สูตรน้ำตาลสดจากดอกมะพร้าวแท้ 100% ผ่านการตรวจสอบจาก แล็บประชารัฐ เป็นเครื่องดื่มน้ำตาลสดแท้ไม่เจือปน ไม่มีสารปนเปื้อน จำหน่ายในราคาแก้วละ 30 บาท
ในส่วนของรูปแบบการลงทุนแฟรนไชส์เริ่มต้นที่ 20,000 บาท จะได้อุปกรณ์พร้อมขาย ไม่ว่าจะเป็นรถเข็นที่สามารถปรับเป็นเคาน์เตอร์ได้ อุปกรณ์บรรจุน้ำตาลสดสำหรับตักขาย และสามารถซื้อน้ำตาลสดในราคาที่ถูกกว่า ซึ่งขนาดปกติ 5 ลิตร ราคาขายอยู่ที่ 400 บาท สามารถบรรจุขายได้ 20 แก้ว
สามารถเข้าไปดูรายละเอียดเพิ่มเติมได้ที่ facebook : มณฑลจรัส น้ำตาลสดแท้ เพื่อสุขภาพ