     Mazda CX-5 2018 เจเนอเรชั่นใหม่ล่าสุดถูกเปิดตัวอย่างเป็นทางการแล้วในไทย มีให้เลือกทั้งเครื่องยนต์เบนซิน 2.0 ลิตร และดีเซล 2.2 ลิตร เคาะราคาจำหน่ายเริ่มต้น 1,290,000 บาท


     นายชาญชัย ตระการอุดมสุข ประธานบริหาร บริษัท มาสด้า เซลส์ (ประเทศไทย) จำกัด กล่าวว่าถึงรถยนต์รุ่นใหม่ล่าสุดว่า "ALL-NEW MAZDA CX-5 โฉมใหม่ มาพร้อมกับคอนเซ็ปต์ “เป็นที่สุดในทุกบทบาท” MAKE ALL CHAPTERS REMARKABLE นี้คือรถอเนกประสงค์ที่เป็นที่สุดในคลาส One Class Above ภายใต้การออกแบบใหม่ล่าสุดจาก โคโดะ ดีไซน์ เจนเนอเรชั่นใหม่ ที่สะท้อนถึงพลังของจิตวิญญาณที่ซ่อนอยู่ภายใต้ความเคลื่อนไหวอันสง่างาม ผนวกกับวิวัฒนาการที่ก้าวไปอีกขั้นของเทคโนโลยีสกายแอคทีฟ เจาะตลาดกลุ่มลูกค้าในวงกว้างมากขึ้น ผู้ที่ชื่นชอบการใช้ชีวิต มีรสนิยม ให้ความสำคัญกับเทคโนโลยีและการขับขี่ หลงใหลการออกแบบรูปทรงอันสง่างาม"

     Mazda CX-5 2018 มีขุมพลังให้เลือกทั้งหมด 2 รุ่น ประกอบด้วย เครื่องยนต์ดีเซล SKYACTIV-D ขนาด 2.2 ลิตร ให้กำลังสูงสุด 175 แรงม้า แรงบิดสูงสุด 420 นิวตัน-เมตร ให้อัตราสิ้นเปลือง 17.5 กม./ลิตร และเครื่องยนต์เบนซิน SKYACTIV-G ขนาด 2.0 ลิตร กำลังสูงสุด 165 แรงม้า แรงบิดสูงสุด 210 นิวตัน-เมตร ให้อัตราสิ้นเปลือง 13.9 กม./ลิตร
     ทั้งคู่ส่งกำลังด้วยเกียร์อัตโนมัติ SKYACTIV-DRIVE แบบ 6 สปีด ติดตั้งระบบ G-Vectoring Control (GVC) เป็นครั้งแรกในรุ่น CX-5 พร้อมระบบขับเคลื่อน 4 ล้ออัตโนมัติ i-ACTIV AWD ให้เลือก ติดตั้งปุ่ม Drive Selection สำหรับปรับเป็นโหมดสปอร์ต และระบบช่วยประหยัดน้ำมัน i-Stop (Idling Stop System)
 
     ภายในห้องโดยสารถูกออกแบบภายใต้แนวคิด 'Hand-Crafted Design' เน้นความหรูหราสไตล์ยุโรป ติดตั้งหลังคาซันรูฟไฟฟ้า (Power Sliding Glass Sunroof), ระบบเบรกมือไฟฟ้า (Electronic Parking Brake) พร้อมระบบ Auto Hold, พวงมาลัยดีไซน์ใหม่แบบสปอร์ตพรีเมียม

     ระบบอินโฟเทนเม้นท์เชื่อมต่อออนไลน์ MZD Connect ทำงานผ่านหน้าจอทัชสกรีนขนาด 7 นิ้ว สามารถรับส่ง SMS จากสมาร์ทโฟนผ่าน Bluetooth รองรับการสั่งงานด้วยเสียง Voice Command, ระบบเสียง BOSE® Sound System รอบทิศทาง พร้อมลำโพง 10 ตำแหน่ง พร้อมเทคโนโลยีชดเชยเสียงและปรับแต่งเสียงให้สมจริง AudioPilot 2 และ Centerpoint 2 เป็นต้น

     ห้องโดยสารถูกออกแบบภายใต้ปรัชญา Human-Centered Design จัดวางฟังก์ชั่นการใช้งานในตำแหน่งศูนย์กลาง ห้องโดยสารกว้างขวาง เบาะหลังสามารถปรับเอนได้และสามารถแยกพับได้แบบ 40:20:40, เบาะคู่หน้าปรับไฟฟ้า พร้อมระบบบันทึกตำแหน่งเบาะนั่งฝั่งผู้ขับขี่ 2 ตำแหน่ง, ช่อง USB กำลังไฟ 2.1 แอมป์, ช่องเก็บของพร้อมที่วางแก้วจัดวางให้สะดวกกับการใช้งาน ขณะที่ประตูท้ายเป็นแบบไฟฟ้า Power Liftgate สามารถเปิด-ปิดได้ด้วยรีโมทคอนโทรล พร้อมล้ออัลลอยขนาด 17 นิ้ว และ 19 นิ้ว
 
     Mazda CX-5 2018 ติดตั้งฟีเจอร์และระบบความปลอดภัยระดับสูง i-ACTIVSENSE ประกอบด้วย
- ไฟหน้า LED อัจฉริยะ ALH (Adaptive LED Headlamps)- ระบบควบคุมความเร็วอัตโนมัติ MRCC (Mazda Radar Cruise Control)- ระบบเตือนเมื่อออกนอกเลน LDWS (Lane Departure Warning System)- ระบบเตือนผู้ขับขี่เหนื่อยล้า DAA (Driver Attention Alert)- หน้าจอแสดงข้อมูลการขับขี่ Windshield Active Driving Display- ระบบควบคุมรถให้อยู่ในเลน LAS (Lane-keep Assist System) - ระบบเตือนการชนด้านหน้าและช่วยเบรก SBS (Smart Brake Support)- ระบบเตือนมุมอับสายตา ABSM (Advanced Blind Spot Monitoring) - ระบบช่วยหยุดรถอัตโนมัติ SCBS (Smart City Brake Support) - ระบบช่วยหยุดรถอัตโนมัติขณะถอยหลัง SCBS-R (Smart City Brake Support-Reverse) - ระบบเตือนมุมอับสายตาขณะถอยหลัง RCTA (Rear Cross Traffic Alert)

     ด้านระบบความปลอดภัยมาตรฐานถูกติดตั้งถุงลมนิรภัยคู่หน้า, ด้านข้าง และม่านถุงลมนิรภัย, ระบบช่วยควบคุมเสถียรภาพตัวรถ DSC, ระบบช่วยออกตัวบนทางลาดชัน HLA, ระบบช่วยป้องกันรถลื่นไถล TCS เป็นต้น
     ตัวถังภายนอกมีให้เลือกทั้งหมด 6 สี พร้อมสีใหม่ 2 สี ประกอบด้วย สีแดง Soul Red Crystal และสีเทา Machine Gray ทั้งคู่เป็นสีเกรดพรีเมียมเนื้อสีหนา 3 ชั้น พ่นด้วยเทคนิคขั้นสูง
 
ราคาจำหน่าย Mazda CX-5 2018 ใหม่ มีดังนี้
- 2.0 C ราคา 1,290,000 บาท- 2.0 S ราคา 1,400,000 บาท- 2.0 SP ราคา 1,530,000 บาท- 2.2 XD ราคา 1,560,000 บาท- 2.2 XDL (4WD) ราคา 1,770,000 บาท
 