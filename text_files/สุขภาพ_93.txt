วันก่อนเห็นโพสจากคนทั่วไปในเฟซบุ๊คแฟนเพจหนึ่ง เขียนถึงประโยชน์ของ รางจืด ว่าใช้ป้อนสุนัขที่โดนวางยาเบื่อ แล้วรอดชีวิตมาได้อย่างหวุดหวิด ทำให้เราเกิดความสงสัยขึ้นมาว่า รางจืดที่ว่า มีประโยชน์มากมายขนาดไหน ใช้ถอนพิษได้เชียวหรือ ถ้าใครสงสัยเหมือนกัน ลองมาอ่านประโยชน์ของรางจืดกันดูนะคะ
 
10 ประโยชน์ดีๆ ของ รางจืด

แก้ร้อนใน กระหายน้ำ
ถอนพิษไข้ ลดไข้
พอกบาดแผล ให้บาดแผลหายไวขึ้น โดยเฉพาะแผลไฟไหม้ น้ำร้อนลวก
ลดพิษจากการบริโภคสารพิษเข้าไปได้ เช่น ยาฆ่าแมลง ยาฆ่าหญ้า ยาเบื่อ
ลดพิษจากสัตว์มีพิษ เช่น แมงดาทะเล ปลาปักเป้า
บรรเทาอาการผื่นแพ้ต่างๆ
ช่วยลด และเลิกการใช้สารเสพติดได้ เพราะมีฤทธิ์ต่อระบบประสาทคล้ายสารเสพติดบางชนิด ใช้ควบคู่ไปกับการรักษากับผู้ป่วยที่ต้องการเลิกยาเสพติดได้
แก้อาการเมาค้าง แก้พิษจากแอลกอฮอล์จากการดื่มมากเกินไป
ช่วยลดระดับน้ำตาลในเลือด ควบคุมเบาหวาน และความดันโลหิตได้ดี
มีสารต้านอนุมูลอิสระ ช่วยต่อต้านมะเร็ง

 iStock10 ประโยชน์ดีๆ ของ รางจืด
ข้อควรระวังในการทานรางจืด
ถึงแม้สรรพคุณจะดีขนาดนี้ แต่ทางสำนักงานคณะกรรมการอาหาร และยา หรือ อย. ประกาศว่า ไม่อนุญาตให้ใช้รางจืดเป็นอาหารหรือส่วนประกอบในอาหาร รวมทั้งเครื่องดื่ม เพราะ อย. ระบุว่ามีงานวิจัยบางชิ้นพบว่า หากกินเป็นเวลานานอาจทำให้ระบบเลือด ตับ ไตทำงานผิดปกติได้
หากอยากทานรางจืดให้ได้ประโยชน์ตามที่ต้องการ ไร้อาการข้างเคียง ไม่ควรกินในปริมาณความเข้มข้นที่สูงเกินไป และไม่ควรทานติดต่อกันนานจนเกินไป หรือควรทานสลับหมุนเวียนไปกับอาหาร หรือชาสมุนไพรประเภทอื่น เพื่อให้ได้สารอาหารที่มีประโยชน์อย่างหลากหลายมากยิ่งขึ้นค่ะ