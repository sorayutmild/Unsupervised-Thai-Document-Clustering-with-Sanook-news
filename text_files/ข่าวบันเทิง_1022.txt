ไม่อยากจะเมาท์เรื่องคาว ๆ ของวงการบันเทิง แต่มันต้องมีอะไรมาสะกิดต่อมทุกทียิ่งเป็นเรื่องใต้สะดือมีหรือจะปล่อยผ่านไปตามเสียงผายลม คราวนี้ไม่ใช่แค่แอบกิ๊กกั๊กกินกันเบา ๆ นะเออ ก็ไม่รู้ว่างัดไม้เด็ดที 25 ตามที่กำลังฮิตอยู่หรือเปล่าเลยงอกออกมาเป็นตัวเด็กซะงั้น
เรื่องมันหึ่งมาได้สักพักแล้วว่า พระเอกหน้าสวยคนนี้แอบคบอยู่กับนางแบบสาวมาหลายปีดีดัก โดยที่พ่อแม่ของฝ่ายชายเออออรับรู้อยู่ห่าง ๆ เรียกว่าไฟเขียวที่ลูกชายจะคบกับเพื่อนสาวคนนี้ แต่เรื่องมันอีรุงตุงนังมากกว่านั้นเมื่อนางแบบสาวเกิดป่องขึ้นมาและได้คลอดเด็กน้อยออกมาลืมตาดูโลก โดยที่ฝ่ายหญิงยืนยันนอนยันท้าให้ตรวจดีเอ็นเอว่าเด็กคนนี้้คือสายเลือดของพระเอกหน้าสวย ด้านครอบครัวของพระเอกไม่ได้เห่อหรือดีใจแต่อย่างใดที่ตัวเองจะมีหลาน ข่าวรั่วหลุดออกมาว่ามีการบังคับไม่ให้นางแบบสาวออกมาพูดเรื่องดังกล่าวแต่อย่างใด มีเพียงคนใกล้ตัวเท่านั้นที่อดรนทนไม่ไหวกับพฤติกรรมตีมึนของพระเอกหน้าสวยจนต้องออกมาแซะกันบ้าง 
เข้าสุภาษิตไม่มีมูลหมาไม่ถ่าย ไม่ก่ายก็ไม่ท้อง (อันหลังไม่เกี่ยว) แต่อยากจะเตือนเฉย ๆ ว่าความลับไม่มีในโลกนะจ๊ะ
คุณนายแคมบริด 