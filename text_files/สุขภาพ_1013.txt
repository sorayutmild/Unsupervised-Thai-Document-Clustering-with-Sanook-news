ฤดูกาลแห่งการตรวจสุขภาพประจำบริษัทของเรากำลังเริ่มต้นขึ้น เราเองก็ใจตุ้มๆ ต่อมๆ ว่าหากเราไปตรวจร่างกายเมื่อไร ผลจะออกมาเป็นยังไง จะเจอความผิดปกติอะไรหรือเปล่า โดยส่วนใหญ่ที่คนจะกลัวกัน คือค่าของ "คอเลสเตอรอล" และ "น้ำตาล" ที่ไม่ว่าจะอ้วนหรือผอม หรืออายุเท่าไร ก็มีความเสี่ยงเหมือนกันหมด
หากอยากมีสุขภาพดี ไม่เป็นโรคร้ายก่อนวัยอันควร หรือไม่อยากตรวจสุขภาพแล้วเจอคุณหมอเตือนมา ก็ลดการทานอาหารเหล่านี้ให้น้อยลงจะดีกว่าค่ะ
 5 อาหารคอเลสเตอรอลสูง

 ลดเนื้อแดง เนื้อติดมันiStock

เนื้อแดงส่วนใหญ่ก็มากับมันทั้งนั้น มันแทรกอยู่ในอนูของเนื้อ ยิ่งลายพร้อยยิ่งอร่อย แต่หารู้ไหมว่ายิ่งอร่อยก็ยิ่งทำร้ายร่างกายมากขึ้นด้วยเช่นกัน ดังนั้นควรเลือกเนื้อที่ไม่ติดมัน หรือติดมันน้อยที่สุด และอย่าทานมากเกินไป ปริมาณที่จะเหมาะสมคือ เนื้อไม่ติดมันขนาดเท่าฝ่ามือ ความหนาเท่าปลายนิ้วก้อย 1 ชิ้นต่อสัปดาห์
ทิปส์เพิ่มเติม หากทานสัตว์ปีกอย่างไก่แทนเนื้อแดง เลี่ยงการทานหนังด้วยก็จะยิ่งดี 

 ลดอาหารสำเร็จรูปiStock

เกือบจะ 100% ของอาหารสำเร็จรูปมักมีไขมันทรานส์เป็นส่วนประกอบ ไม่ว่าจะเป็นอาหารฟาสฟู้ด ไส้กรอก แหนม แฮมเบอร์เกอร์ ขนมกรุบกรอบ หรือหลายคนเรียกขนมถุง ขนมปัง เค้กต่างๆ ตระกูลเบเกอรี่ เนยเทียม หรือแม้กระทั่งกาแฟทรีอินวัน 

 ลดเครื่องในสัตว์iStock

ตอนเด็กๆ เรามักโดนบังคับให้ทานเครื่องในสัตว์ เพราะเต็มไปด้วยคุณค่าทางสารอาหารเข้มข้น อย่างธาตุเหล็ก แต่หากคุณกำลังควบคุมปริมาณคอเลสเตอรอลอยู่ล่ะก็ ควรหลีกเลี่ยงเครื่องในสัตว์จะดีกว่า เพราะถึงแม้จะมีสารอาหารดีๆ มากมาย แต่ก็มาพร้อมคอเลสเตอรอลสูงด้วย ไม่ว่าจะตับ ปอด ไส้ หรือที่มากที่สุดคือ สมองสัตว์ (ทำเป็นเล่นไป ใครที่ชอบทานอาหารป่า อาหารแปลก ต้องเคยทานมาก่อนแน่ๆ คราวหน้าอย่าทานเลยนะ) 

 ลดอาหารผัดๆ ทอดๆiStock

ก็เพราะเจ้าน้ำมันที่ใช้ในการทำอาหารนั่นแหละ ถ้าคุณบอกว่าคุณใช้น้ำมันพืช น้ำมันมะกอกอย่างดีในการปรุงอาหาร มันก็โอเค แต่ถ้าออกไปทานอาหารนอกบ้าน เราไม่อาจทราบได้ว่าเขาใช้น้ำมันอะไร ใช้น้ำมันซ้ำหรือไม่ ใช้น้ำมันเยอะหรือไม่ เพราะฉะนั้นลดๆ ไว้ ยังไงก็ปลอดภัยกว่า 

 ลดแอลกอฮอล์iStock

จริงๆ แล้วเราอยากใช้คำว่า “เลิก” จะดีกว่า เพราะแอลกอฮอล์ไม่ได้ส่งผลดีใดๆ ต่อร่างกาย แอลกอฮอล์เป็นตัวการหลักของโรคร้ายนานาชนิด แถมยังเป็นส่วนสำคัญที่ทำให้ร่างกายสร้างไขมันไตรกลีเซอไรด์เพิ่มมากขึ้นอีกด้วย 
ถ้าไอ้นู่นก็ทานไมได้ ไอ้นี่ก็ต้องลด แล้วจะเหลืออะไรให้เราทานได้อีกล่ะ? ไม่ต้องตกใจค่ะ อาหารอร่อยๆ ดีๆ มีประโยชน์ ที่ช่วยลดคอเลสเตอรอลในร่างกายของเราเป็นอย่างดีย่อมมีอยู่แน่ๆ ใบ้ให้ว่าใกล้ตัว หาทานง่าย ราคาย่อมเยาอีกด้วย
อ่านต่อ >> 6 อาหารลดคอเลสเตอรอล ห่างไกลไขมันอุดตันเส้นเลือด