กองปราบฯ รับเรื่องร้องเรียนจาก นายคชพล ส่องแสง อายุ56ปี กรณี พล.ต.อ.พงศพัศ พงษ์เจริญ ผู้สมัครเลือกผู้ว่ากทม. ได้ขับรถเมล์สาย 117 ระหว่างการหาเสียง ที่เขตดินแดง โดยขับรถออกไปจากท่ารถถึงถนนระยะทางประมาณ 200เมตร ในลักษณะเก้ๆกังๆ ไม่ค่อยคล่อง โดยนายคชพล นำเอกสารหนังสือพิมพ์ที่ลงข่าวมายืนยันเป็นหลักฐาน
นายคชพล เล่าว่า ที่มาวันนี้เพียงต้องการให้ตำรวจกองปราบตรวจสอบ พล.ต.อ.พงศพัศ พงษ์เจริญ ผู้สมัครรับเลือกตั้งผู้ว่ากทม.ว่าขณะที่กำลังขับรถรถเมล์นั้น พล.ต.อ.พงศพัศ มีใบอนุญาตจากนายทะเบียนตามกฏหมายหรือไม่ หากไม่มีใบอนุญาตน่าจะมีความผิดตามกฏหมายมาตรา93 พรบ.การขนส่งทางบก ผู้ใดฝ่าฝืนต้องปฏิบัติหน้าที่ขับรถต้องระวางโทษจำคุกไม่เกิน2ปี หรือปรับไม่เกิน4หมื่นบาท จากข่าวที่ลงผู้สมครได้ขับรถเมล์ไปตามถนนถึง200เมตร จึงน่าจะเข้าข่ายความผิด จึงได้มาร้องให้กองปราบปรามตรวจสอบถ้าตรวจสอบแล้วไม่มีใบอนุญาต ตนจะขอแจ้งความดำเนินคดีต่อไป