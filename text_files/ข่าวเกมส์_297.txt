เกรียนไทยแสบ! สร้างชื่อ(เสีย) อีกแล้ว ในเกม Tree of Savior
Tree of Savior
ชื่อเสียงของไทยในด้านเกมเมอร์ดูท่าจะกำลังย่ำแย่ ล่าสุดไม่เพียงแค่โกงการแข่งเกมเท่านั้น แต่เกรียนไทยก็ยังไปป่วนเกมออนไลน์เซิร์ฟเวอร์ต่างประเทศด้วย เกมนั้นก็คือ Tree of Savior เซิร์ฟเวอร์ Telsiai (SEA) ที่คนไทยแห่ไปเล่นกันอยู่ในขณะนี้
Tree of Savior
Tree of Savior
ผลงานเกรียนไทยในครั้งนี้ก็คือ มีกลุ่มผู้เล่นคนไทยในเกม Tree of Savior เซิร์ฟเวอร์ Telsiai (SEA) กลุ่มหนึ่ง ทำการกลั่นแกล้งผู้เล่นใหม่ ด้วยการไปดักรอตรงจุดเกิด ที่ผู้เล่นใหม่จะเข้ามา แล้วทำการกดใช้ไอเทมที่ชื่อว่า Red Orb (หินแดง) ที่มีผลเหมือนไม้ผีในเกม Ragnarok Online คือจะเสกมอนสเตอร์ออกมา จากนั้นก็จะใช้สกิลเวทย์กำแพงน้ำแข็ง ขังให้มอนสเตอร์ที่เสกออกมานั้น อยู่ในบริเวณที่ผู้เล่นใหม่เกิด เพื่อให้มอนสเตอร์ฆ่าผู้เล่นใหม่เรื่อยๆ
Tree of Savior
Tree of Savior
ซึ่งวิธีดังกล่าวนี้ กลุ่มผู้เล่นคนไทยทำกันอย่างสนุกสนาน พร้อมทั้งยังถ่ายภาพแชร์ขึ้นไปยัง Facebook และโซเชี่ยลเน็ตเวิร์คต่างๆ โชว์ผลงานของพวกตัวเองอย่างสะใจ และบอกว่าเป็นการรับน้องใหม่ หารู้ไม่ว่าที่ทำอยู่นั้นกำลังเป็นการทำลายชื่อเสียงของประเทศตัวเองอยู่ โดยทางผู้เล่นต่างประเทศที่เห็นเหตุการณ์หรืออยู่ในเหตุการณ์นั้น พวกเขาไม่ได้รู้สึกสนุกด้วย พร้อมกับด่าพฤติกรรมของคนไทยว่าไร้มารยาทและน่าเกลียดมาก ซึ่งผู้เล่นต่างประเทศมีความเห็นกันว่าให้ทำการบันทึกภาพ และ Report ไปยังผู้ดูแลเกม เพื่อให้ลงโทษผู้เล่นจากประเทศไทยดังกล่าว
Tree of Savior
ภาพนี้ ผู้เล่นต่างประเทศแคปเจอร์ เพื่อ Report ไปยังผู้ดูแลเกมให้ลงโทษคนเล่นไทย
อย่างไรก็ตาม มีผู้เล่นต่างประเทศบางคนที่หัวเสียมาก ถึงกับมีการเรียกร้องให้แบน IP ประเทศไทยออกไปจากเกม Tree of Savior กันเลย ถ้าเกิดผู้ดูแลเกมทำแบบนั้นจริงๆ ก็ยินดีกับเหล่าเกรียนด้วย พวกคุณทำผลงานชิ้นโบว์แดงอีกชิ้นแล้ว
Tree of Savior
สำหรับผู้เล่นไทยปกติ ที่อาจโดนแกล้งแบบนี้ ก็แนะนำให้ใช้วิธีเปลี่ยน Channel ที่เล่นแทนไปก่อนนะครับ ส่วนสาเหตุที่ทำแบบนี้กัน ว่ากันว่า ผู้เล่นเก่าที่เป็นผู้เล่นเสียเงิน ไม่พอใจที่ทางเซิร์ฟเวอร์ Telsiai เปิดให้ผู้เล่นฟรีเข้ามาเล่นด้วยกัน จึงทำการรับน้องที่เป็นผู้เล่นฟรี ด้วยวิธีดังกล่าว (ซึ่งจะด้วยสาเหตุใดก็ไม่ควรทำครับ)
 
Source:

https://forum.treeofsavior.com/t/new-players-from-telsiai/263501/11
