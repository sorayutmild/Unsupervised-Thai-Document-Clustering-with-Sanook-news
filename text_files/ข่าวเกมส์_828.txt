Dualshock 4
Dualshock จอยเกมส์แบบสั่นของเครื่อง Sony PlayStation ได้เริ่มมีทำออกมาขายในยุค PS1 เมื่อปี 1997 เพื่อรองรับการควบคุมเกมส์ใหม่ๆ ที่มีระบบการควบคุมยุ่งยากขึ้น ซึ่งหากจำกันได้ ตอนยุค PS1 นั้นจอยเกมส์รุ่นแรกๆ จะเป็นจอยที่มีเพียงปุ่มทิศทาง D-Pad ปุ่มกดสี่ปุ่ม และ R1 R2 L1 L2 เท่านั้น เพื่อให้จอยเกมส์สามารถรองรับเกมส์ที่มีระบบต่างๆได้มากขึ้น จึงทำ Dualshock ที่เพิ่มแกน Analog Stick สองข้างขึ้นมา เพื่อให้ผู้เล่นควบคุมทิศทางเคอร์เซอร์และตัวละครได้มากยิ่งขึ้น รวมไปถึงใช้แทนเม้าส์ในเกมส์แนวสั่งการและเกมส์แนวยิง FPS ต่างๆนั่นเอง โดยมีระบบสั่นเป็นตัวเพิ่มความสนุกสนาน
หลังจากที่เข้าสู่ยุค PS2 ก็มีเกมส์ที่ทำออกมารองรับการเล่นด้วย  Analog Stick มากยิ่งขึ้น ไม่ว่าจะเป็น Honster Hunter, Katamari และอื่นๆจำพวกเกมส์แนวขับรถและเครื่องบิน เพื่อให้การควบคุมดูสมจริง โดยที่บางเกมส์จะไม่มีการใช้ปุ่ม สี่เหลี่ยม สามเหลี่ยม X O แต่จะใช้ปุ่ม L3 R3 ที่แกนอนาลอคเลย เพื่อความสมจริงนั่นเอง ทว่ากลับไม่เป็นที่นิยม เพราะปุ่ม L3 R3 ที่ต้องกดแกนอนาลอคที่ใช้บังคับทิศทางลงไปนั้น มันทำได้ไม่ถนัด และเกมส์ที่ใช้ปุ่ม L3 R3 ก็เริ่มหายไปเรื่อยๆ พอมาถึงยุค PS3 ก็แทบจะไม่มีเกมส์ที่ต้องใช้ปุ่ม L3 R3 แล้ว
ด้วยเหตุนี้ทางโซนี่จึงเห็นว่าไม่มีความจำเป็นจะต้องใช้ปุ่ม L3 R3 ในยุคเครื่อง PS4 อีกต่อไปแล้ว ส่วนหนึ่งเพราะจอย Dualshock 4 มีการเพิ่มระบบทัชแพด ซึ่งเป็นการควบคุมแบบดิจิตอลเข้าไปแทนที่ ผู้เล่นสามารถเลื่อนเคอร์เซอร์และคลิกเลือกคำสั่งได้จากทัชแพดแทนได้เลย ซึ่งมันทำงานได้รวดเร็วและมีประสิทธิภาพกว่าเยอะ หรือถ้าไม่ถนัดก็ปิดการทำงานแล้วไปใช้อนาลอคแบบเก่าก็ยังได้
สรุปแล้วปุ่มอนาลอคหรือ L3 R3 ถูกยกเลิกออกไปเพราะไม่ค่อยมีเกมส์ไหนรองรับ และเกมส์ใน PS4 ก็จะเปลี่ยนไปใช้การควบคุมแบบดิจิตอลแทนด้วย แล้วคุณล่ะถามจริงๆ เคยกดปุ่ม L3 R3 บ้างหรือเปล่า ตั้งแต่จับจอย Dual Shock มา ?
Dualshock 4
 