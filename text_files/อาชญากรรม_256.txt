(8 ก.ค.) ผู้สื่อข่าวรายงานว่า ขณะนี้ในโลกออนไลน์ กำลังมีการแชร์เฟซบุ๊กที่ใช้ชื่อว่า "บังเกมส์จิก โก๋บางซื่อ" ของ นายวันชัย แสงขาว อายุ 22 ปี หรือ เกม ผู้ต้องหาข่มขืน "น้องแก้ม" เด็กหญิงวัย 13 ปี แล้วโยนทิ้งจากรถไฟในสภาพเปลือยเปล่าอย่างโหดเหี้ยม ซึ่งกำลังเป็นคดีสะเทือนขวัญอยู่ในตอนนี้
เมื่อตรวจสอบไปยังเฟซบุ๊กดังกล่าว พบว่าเป็นของนายวันชัยจริง โดยส่วนใหญ่มีการโพสต์ข้อความตามประสาวัยรุ่นทั่วไป นอกจากนี้พบข้อความระบายความรู้สึกเสียใจที่เพิ่งเลิกรากับแฟนสาว หลังจากมีปัญหาทะเลาะกัน เพราะตนเองสงสัยว่าฝ่ายหญิงแอบไปมีสัมพันธ์เชิงชู้สาวกับชายอื่นตอนที่ตนเองไปทำงาน
ทั้งนี้พบว่ามีผู้ใช้เฟซบุ๊กจำนวนมากที่โกรธแค้นจากคดีน้องแก้ม เข้าไปคอมเม้นต์ด่าทอและประณามการกระทำอันของผู้ต้องหารายนี้เป็นจำนวนมากอีกด้วย