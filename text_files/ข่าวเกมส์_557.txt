เกมออนไลน์ก็เป็นกันแทบทุกเกมล่ะครับ  ที่ผู้เล่นสามารถที่จะเลือกตัวละครให้เป็นเพศชายหรือเพศหญิงได้  ซึ่งอันนี้มันก็ไม่จำเป็นว่าจะต้องเลือกเพศให้เหมือนกับตัวผู้เล่นเองก็ได้  ผู้หญิงที่ชอบเล่นตัวผู้ชายก็เลือกตัวผู้ชาย  ผู้ชายที่ชอบเล่นตัวผู้หญิงก็เลือกตัวผู้หญิง  ซึ่งก็ไม่ได้แปลกพิศดารอะไรมาก  แต่ทีนี้มันดันมีกรณีชอบมีพวกผู้ชายที่ชอบเล่นตัวผู้หญิง  แล้วก็เนียนเป็นผู้หญิงซะเลยเสียอย่างนั้นหรือที่เรียกกันว่าพวก "ตุ๊ดเน็ต"  ซึ่งจริงๆ จะยอมรับว่าเป็นผู้ชายไปเลยมันก็ไม่แปลก  แต่หลายคนก็ไม่รู้ว่าทำไปเพื่ออะไร จริงๆ  แล้ววัตถุประสงค์ของการเป็นตุ๊ดเน็ตนั้นมันมีมากมายเสียเหลือเกิน  พวกเขาเป็นตุ๊ดเน็ตเพื่ออะไรเราไปหาคำตอบกัน  
 มีแต่คนรุมล้อม หาเพื่อนง่าย
ตุ๊ดเน็ตเกมออนไลน์
      เป็นธรรมดาสามัญ  ที่ผู้เล่นเกมออนไลน์ที่ส่วนใหญ่เป็นผู้ชายนั้นมักจะให้ความสำคัญกับเพศหญิง เสมอ ดังนั้นถ้าผู้หญิงไปขอความช่วยเหลือนั้นก็จะค่อนข้างง่ายหน่อย  รวมถึงการผูกมิตรเป็นเพื่อนกันในเกม แต่ถ้าเป็นผู้ชายน่ะเหรอ เฮ๊อะ......  ผลก็เป็นอย่างที่รู้ๆ กันนั่นแหละ  
 หาปาร์ตี้ง่ายสบายแฮ
ตุ๊ดเน็ตเกมออนไลน์
      ด้วยเหตุผลจากข้อแรก  การหาปาร์ตี้ไปลงดันเก็บเวลก็จะสามารถทำได้อย่างง่ายดาย  ใครหว่านเสน่ห์เก่งๆ หน่อยก็จะมีแต่คนเอาใจ  แต่ก็ไม่ใช่ว่าผู้ชายจะไม่มีสิทธิ์เลยนะ  แต่ยังไงดูเหมือนจุดนี้ผู้หญิงจะได้เปรียบกว่าจริงๆ  ยกเว้นแต่ถ้าเป็นปาร์ตี้แบบซีเรียส ลงดันโหดๆ ล่าบอสเก่งๆ  อันนี้เขาก็อาจจะมีการรับคนเข้าปาร์ตี้โดยการพิจารณาจากฝีมือเป็นหลัก  
  ผู้ชายน่ะมันใจอ่อน หลอกเอาของง่าย คิคิ 
ตุ๊ดเน็ตเกมออนไลน์
      ยามเมื่อความรักมันบังตา มีอะไรให้ได้ก็จะประเคนให้หมด  นี่ถือว่าเป็นเรื่องโคตรสแตนดาร์ดมากๆ  แม้ว่าไม่ใช่โลกในเกมออนไลน์มันก็มีให้เห็นเยอะแยะ  เหล่าผู้หิวโหยที่ได้เล็งเห็นถึงความสำคัญในจุดนี้  ก็เลยแปลงร่างเป็นตุ๊ดเน็ตเสีย โลกความเป็นจริงปลอมเป็นผู้หญิงไม่ได้  แต่ในโลกเกมออนไลน์น่ะเรื่องจิ๊บ ฮ่าๆ  ดังนั้นพวกเขาจะใช้มารยาให้ผู้ชายใจอ่อน แล้วหลอกเอาของมาทีละเล็กละน้อย  ใครเนียนเก่งก็ได้เยอะไป แต่ใครเนียนไม่เอาไหนโดนจับได้ก็เกมมมม 
 เล่นห่วยแล้วไม่โดนด่า กลับโดนมองว่าเป็นผู้หญิงเก่ง 
ตุ๊ดเน็ตเกมออนไลน์
      บางคนอาจจะรู้สึกไม่สบายใจ  ถ้าเกิดว่าเล่นเกมแล้วเล่นไม่ดีก็จะโดนชาวบ้านประนามว่ากาก แต่  ตุ๊ดเน็ตช่วยได้ ถ้าเกิดว่าเผยตัวเป็นผู้หญิงเมื่อไหร่  ความสงสารเห็นใจมันจะพุ่งมาอย่างรวดเร็ว  เพราะยังไงคนก็คิดว่าผู้หญิงเล่นเกมสู้พวกผู้ชายไม่ได้   ดังนั้นมันก็อาจจะช่วยให้ทำเล่นเกมแล้วสบายใจระดับหนึ่ง 
 อยากจีบสาว เลยเอาตัวสาวไปเนียนกับสาว 
ตุ๊ดเน็ตเกมออนไลน์
      มันก็มีผู้หญิงหลายคน  ที่พอเจอผู้ชายเดินเข้าไปจีบแล้วจะทำหน้าเหม็นเปรี้ยวและเลี้ยวหนีไปอย่าง รวดเร็วเพราะพวกหน้าม่อก็มีเยอะ  ด้วยเหตุนี้เองการที่เป็นตุ๊ดเน็ตจะทำให้ฝ่าวิกฤติหน้าด่านไปได้อย่างง่ายๆ  ส่วนจะไปเผยว่าเป็นผู้ชายเมื่อไหร่ค่อยว่ากัน แต่บางคนเขาก็ไม่ปลื้มนะเอ้อ    
 อยากจีบผู้ชาย แต่เป็นตุ๊ด  
ตุ๊ดเน็ตเกมออนไลน์
      เกิดเป็นเพศที่สามน่าเศร้าใจแสนลำบาก ยากที่ใครจะเข้าใจ  ตัวละครที่เขามักจะเลือกนั้นก็มักจะเป็นตัวละครเพศหญิงที่พวกเขาอยากจะเป็น  ดังนั้นเหล่าผู้ชายจะสามารถเช็คได้ยาก  และถ้าเกิดเขาอยากจีบผู้ชายขึ้นมามันก็เนียนๆ ได้ ดูไม่แปลกประหลาด  แต่ทางกลับกัน ถ้าเป็นตัวผู้ชายไปจีบตัวผู้ชาย  จอคอมพิวเตอร์อาจจะหลายเป็นสีม่วงได้
 
     ก็เรียกได้ว่าสารพัดเหตุผลกันเลยทีเดียวล่ะครับ ใครที่เคยเป็นตุ๊ดเน็ตแล้วอยากเผยความในใจ ก็มาแชร์ๆ กันได้นะฮะ ฮ่าๆ
 
 
 
สนับสนุนเนื้อหา
โดย Puruz
