ถ้าบอกว่า งานเข้า ก็คงจะไม่ผิด สำหรับ บลู-จิรารัตน์ ชานันโท หรือ ครูบลู สาวสวยหุ่นแซ่บที่กำลังตกเป็นที่พูดถึงอยู่ ณ ขณะนี้
หลังชื่อของเธอถูกชาวเน็ตจับโยงเข้าไปอยู่ในลิสต์ สาว บ. ต้องสงสัย ในทำนองว่า อาจจะเป็นอีกหนึ่งเหตุผลที่ทำให้คู่รักต่างรุ่น ต้นหอม-ศกุนตลา เทียนไพโรจน์ และ ซัน-ประชากร ปิยะสกุลแก้ว ต้องปิดฉาก

โดยล่าสุดในอินสตาแกรมของ ครูบลู ก็ได้มีการออกมาเคลื่อนไหว โดยเป็นการโพสต์ภาพถ่าย พร้อมระบุแคปชั่นสั้นๆ ว่า "ปล่อยมันไป" ซึ่งก็ทำให้ใครหลายคนอดสงสัยไม่ได้ว่าจะเกี่ยวข้องอะไรกับประเด็นดราม่าที่กำลังร้อนระอุอยู่ในขณะนี้หรือเปล่า
และถึงแม้งานนี้จะยังไม่ได้มีการฟันธงว่าเธอเป็นมือที่ 3 อย่างที่ถูกกล่าวหา รวมถึงก่อนหน้านี้ ทางด้านของ ดีเจต้นหอม ก็ได้ออกมาอธิบายชัดเจนแล้วว่า การตัดสินใจหยุดสถานะคนรักเป็นเพราะเหตุผลที่เกิดขึ้นจากคนสองคน และไม่อยากพาดพิงใครให้เกิดผลกระทบแล้วนั้น
แต่ถึงอย่างนั้นก็ยังคงมีชาวเน็ตเข้าไปสอบถามความจริงจากเธอในอินสตาแกรมกันอย่างล้นหลาม ในขณะที่บางคนก็เข้าไปคอมเมนต์ส่งกำลังใจให้และหวังว่าครูบลูจะสามารถข้ามผ่านดราม่าครั้งนี้ไปได้เร็วๆ
ซึ่งเรื่องนี้จะจริงหรือเท็จอย่างไรนั้น เห็นทีเราคงต้องรอเวลาให้ ซัน ประชากร ออกมาเคลียร์ข้อสงสัยทั้งหมดด้วยตัวเองซะแล้ว
>> เปิดวาร์ป มือที่ 3 "ต้นหอม-ซัน" ชาวเน็ตแคปภาพทัน "มดดำ" เอามาแฉ
>> "ครูบลู จิรารัตน์" อดีตครูฝึกสอนคนสวย ที่เห็นแล้วอยากกลับไปเป็นนักเรียนจริงๆ
>> ชวนมองทุกมุม “บลู จิรารัตน์” นางแบบร่างเล็กแต่ความเซ็กซี่ไม่ธรรมดา
>> "ดีเจมะตูม" เปิดแชทคุย "ดีเจต้นหอม" เพื่อนโอเคจริงๆ ใช่ไหม? หลังประกาศเลิกซัน