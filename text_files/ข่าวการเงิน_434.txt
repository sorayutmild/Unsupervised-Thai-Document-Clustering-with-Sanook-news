นายวันชัย จิราธิวัฒน์ เกิดวันที่ 30 ธันวาคม 2470 อายุ 84 ปี ตำแหน่งปัจจุบันเป็น ประธานกรรมการบริษัท กลุ่มเซ็นทรัล จำกัด 
บิดาชื่อ นายเตียง จิราธิวัฒน์ (ถึงแก่กรรม) มารดาชื่อ นางหวาน จิราธิวัฒน์ (ถึงแก่กรรม) ภรรยาชื่อ นางสุมาลี จิราธิวัฒน์ (ถึงแก่กรรม) มี บุตร-ธิดา 5 คน
ได้แก่ นางจินตนา บุญรัตน์ นายวัฒน์ จิราธิวัฒน์ นายกอบชัย จิราธิวัฒน์ นายศักดิ์ชัย จิราธิวัฒน์ และ นายพิชัย จิราธิวัฒน์
ที่อยู่1 1 1 - 124 ซอยศาลาแดง1 แขวงสีลม เขตบางรัก กรุงเทพฯ 10500
 
ประวัติการศึกษา - จบการศึกษาระดับประถมศึกษา จากโรงเรียนวัดราชโอรส - ระดับ มัธยมศึกษาตอนต้น จากโรงเรียนอำนวยศิลป์- ระดับ มัธยมศึกษาตอนปลาย จากโรงเรียนอัสสัมชัญ กรุงเทพฯ - ได้รับ ประกาศนียบัตรวิชาชีพจาก โรงเรียนอัสสัมชัญพาณิชย์ - ได้รับดุษฎีบัณฑิตกิตติมศักดิ์ สาขาจิตวิทยา จากมหาวิทยาลัยรามคำแหง- ได้รับ ดุษฎีบัณฑิตกิตติมศักดิ์ สาขาจิตวิทยา จากมหาวิทยาลัยขอนแก่น
ประวัติการทำงาน1. ตำแหน่งสำคัญทางธุรกิจ- ประธานกรรมการ บริษัท กลุ่มเซ็นทรัล จำกัด- ประธานกรรมการ บริษัท ห้างเซ็นทรัลดีพาทเมนท์ สโตร์ จำกัด- ประธานกรรมการบริหาร บริษัท โรงแรมเซ็นทรัลพลาซา จำกัด(มหาชน)- ประธานกรรมการ บริษัท เซ็นทรัล เทรดดิ้ง จำกัด2. ตำแหน่งสำคัญทางการเมือง - ที่ปรึกษารัฐมนตรีว่าการกระทรวงแรงงานและสวัสดิการสังคม - ที่ปรึกษาคณะกรรมมาธิการการท่องเที่ยวสภาผู้แทนราษฎร - ที่ปรึกษารัฐมนตรีว่าการกระทรวงมหาดไทย
3. ตำแหน่งสำคัญทางสังคม - นายกกิตติมศักดิ์ถาวร สมาคมไหหลำแห่งประเทศไทย - กรรมการที่ปรึกษาสมาคมการค้าไหหลำ - อุปนายกสมาคมวัฒนธรรมและเศรษฐกิจไทย-จีน - กรรมการสมาคมส่งเสริมการลงทุนการค้าไทย-จีน
4. ตำแหน่งสำคัญทางการศึกษา - ที่ปรึกษาคณะกรรมการนักเรียนเก่าอำนวยศิลป์ (รุ่นลมหวน)
5. ตำแหน่งสำคัญในองค์กรการกุศล - ประธานมูลนิธิ เตียง จิราธิวัฒน์ ปี 2535 - ปัจจุบัน - ประธานกรรมการกิตติมศักดิ์ถาวร มูลนิธิส่งเสริมศีลธรรม - รองประธานมูลนิธิ โรงพยาบาลเทียนฟ้า - อุปนายกสมาคมโรงพยาบาลเทียนฟ้ามูลนิธิ
การปฎิบัติงานช่วยเหลือสังคมที่สำคัญ
1. ด้านการศึกษา- บริจาคเงินเพื่อสมทบทุนสร้างมหาวิทยาลัยหัวเฉียวเฉลิมพระเกียรติ- ให้ทุนการศึกษาวิจัยอนุรักษ์ศิลปหัตถกรรมพื้นบ้านล้านนากับมหาวิทยาลัยเชียงใหม่- มอบทุนการศึกษาให้แก่เยาวชนของมูลนิธิ "ร่วมจิตน้อมเกล้าเพื่อเยาวชน" เป็นประจำทุกปี
2. ด้านศาสนา- บริจาคเงินเพื่อการกุศลในการบำรุงพระพุทธศาสนาเป็นประจำและต่อเนื่อง
 
เครื่องราชอิสริยาภรณ์ที่ได้รับ- ตริตราภรณ์มงกุฎไทย (ต.ม.)- ตริตราภรณ์ช้างเผือก (ต.ช.)- ปฐมดิเรกคุณาภรณ์ (ป.ภ.) รางวัลและประกาศเกียรติคุณ- ได้รับโล่สรรเสริญความร่วมมือและความเสียสละจากกรมตำรวจปี 2526- ได้รับโล่ประกาศเกียรติคุณจากคณะกรรมการโอลิมปิกแห่งประเทศไทยในฐานะผู้ที่ได้ให้ความร่วมมือและสนับสนุนการกีฬาของชาติ- ได้รับโล่จากโรงพยาบาลนุกูลในฐานะผู้มีอุปการะคุณ- ได้รับรางวัลเกียรติยศนักบริหารยอดเยี่ยม (Executive Award 1989)โดย หนังสือพิมพ์ข่าวธุรกิจ คุณงามความดีของชีวิต- เป็นบุคคลที่มีความรู้ความสามารถและมีวิสัยทัศน์ในการบริหารจัดการธุรกิจของเซ็นทรัลให้มีความเจริญก้าวหน้าทันสมัยต่อสถานการณ์ทุกยุคทุกสมัย - เป็นผู้มีส่วนร่วมในการบุกเบิกสร้างห้างเซ็นทรัลตั้งแต่ปี 2499 อันเป็นต้นแบบแห่งแรกของห้างสรรพสินค้าของประเทศไทย- เป็นผู้ทรงคุณวุฒิและคุณธรรมจริยธรรมเป็นที่ปรากฎทั่วไปทั้งหน่วยงานภาครัฐและเอกชนด้วยกันตลอดจนผู้บริหารและพนักงานของบริษัทในกลุ่มเซ็นทรัลทุกคนและเป็นผู้อุทิศตนทำคุณประโยชน์ให้กับสังคมและประเทศชาติอีกมากมายด้วยโครงการและกิจกรรมต่างๆที่เห็นเป็นรูปธรรมจนเป็นที่ประจักษ์ชัดกับองค์กรหน่วยงานภาครัฐและเอกชนที่ร่วมปฏิบัติงานด้วยกันอย่างเด่นชัด
 
ปัจจุบันเครือเซ็นทรัลของตระกูลจิราธิวัฒน์ มีมูลค่าในตลาดหุ้นประมาณ 158,000 ล้านบาท อีกทั้งมีทรัพย์สินประมาณ 217,000 ล้านบาท และอยู่อันดับที่ 2 ในการจัดอันดับมหาเศรษฐีประเทศไทยจากนิตยสารฟอร์บส์ เมื่อต้นเดือนกันยายนที่ผ่านมา
ทั้งนี้นาย วันชัย จิราธิวัฒน์ ประธานกรรมการ บริษัท กลุ่มเซ็นทรัล จำกัด ได้เสียชีวิตอย่างสงบ ณ โรงพยาบาลบำรุงราษฎร์ เมื่อวันเสาร์ที่ 15 กันยายน 2555 เวลา 07.19 น โดยกำหนดตั้งศพบำเพ็ญกุศล เพื่อสวดอภิธรรม จำนวน 7 วัน ระหว่างวันเสาร์ที่ 15 กันยายน 2555 ถึงวันศุกร์ที่ 21 กันยายน 2555 ณ ศาลา 1 (เตชะอิทธิพร) วัดเทพศิรินทราวาส
พิธีรดน้ำศพ เวลา 14.30 น.พระราชทานน้ำหลวงอาบศพ เวลา 17.00 น. พิธีสวดพระอภิธรรมศพ เวลา 19.00 น.เจ้าภาพขอความกรุณางดรับพวงหรีด เงินสมทบทำบุญทั้งหมดจะนำเข้ามูลนิธิเตียง จิราธิวัฒน์เพื่อนำไปทำสาธารณประโยชน์ต่อไป