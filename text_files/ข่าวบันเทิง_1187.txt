ช็อกวงการบันเทิง ดาริกา จาร์โกต้าร์ คู่หมั้นนักแสดงหนุ่ม เจสัน ยัง ล่าสุดทั้งคู่ประกาศถอนหมั้นอย่างเป็นทางการ สาเหตุของการถอนหมั้นครั้งนี้เกิดจากความเต็มใจของฝ่ายหญิง ที่อยากให้ พระเจสัน  (ปัจจุบันยังคงอยู่ในร่มกาสาวพัสตร์) ได้ศึกษาพระธรรม ซึ่งพระเจสันมีความปรารถนาอย่างแรงกล้าที่จะขออยู่ในผ้าเหลืองตลอดชีวิต  
ทั้งนี้ จะมีการแถลงข่าวอย่างเป็นทางการในวันพรุ่งนี้ (27 มิ.ย.) ที่โรงแรมโซฟิเทล โซ แบงคอก มีทั้งญาติของฝ่ายหญิงและฝ่ายชายคือ ตู่ นพพล และ ปรียานุช ออกมาพูดพร้อมกัน รวมถึง ดาริกา และ พระเจสัน ด้วย
เจสัน ยัง และ ดาริกา จาร์โกต้าร์ จัดงานหมั้นตามแบบประเพณีไทยเมื่อวันที่ 25 มีนาคมที่ผ่าน ณ ห้องบอลรูม โรงแรมโซฟิเทล โซ แบงคอก ท่ามกลางบรรยากาศสุดชื่นมื่นของสองครอบครัว  
เส้นทางความรักของทั้งคู่ เจสัน เปิดเผยว่าเจอน้องดาในสถานที่ปฏิบัติธรรม เพราะฝ่ายหญิงเป็นคนชอบนั่งสมาธิและมีไลฟ์สไตล์ที่คล้ายกันมาก ก่อนหน้านี้ทั้งคู่วางแผนว่าสิ้นปีนี้จะมีงานวิวาห์เกิดขึ้น แต่ เจสัน ยัง ขอบวชเพื่ออุทิศบุญให้กับบิดามารดาก่อนเมื่อวันที่ 1 เมษายน จนกระทั่งปัจจุบัน เจสัน ยังคงดำรงสถานภาพเป็นพระอยู่ 
 
>>>ภาพงานหมั้นเจสัน ยัง 
>>>งดงาม พระเจสัน ในผ้าเหลือง 
 