(10 ก.ย.) กลายเป็นข่าวช็อกวงการบันเทิงไทยหลังพบศพ ภาวนา ชนะจิต อดีตนางเอกภาพยนตร์เจ้าของฉายาไข่มุกแห่งเอเชีย จมน้ำเสียชีวิตในบ่อน้ำหลังบ้าน อ.นครชัยศรี จ.นครปฐม 
จากการตรวจสอบของเจ้าหน้าที่ตำรวจ พบบ่อน้ำที่เกิดเหตุเป็นบ่อน้ำขนาดเล็ก ไม่ลึกมากนัก โดยบ้านหลังดังกล่าวเลขที่ 44/24 ปลูกเป็นบ้านเดี่ยว มีสิ่งปลูกสร้างอื่นอีกจำนวนมาก และหน้าบ้านทำเป็นร้านขายส้มโอ มีคนงานพักอยู่ด้วยหลายคน 
ด้านญาติของอดีตนางเอกหนังติดใจการเสียชีวิต ไม่เชื่อว่าจะเป็นอุบัติเหตุ อาจจะเกิดจากการฆาตกรรม ซึ่งทางเจ้าหน้าที่ตำรวจจึงนำศพไปผ่าพิสูจน์ที่สถาบันนิติเวชวิทยา เพื่อหาสาเหตุการเสียชีวิตที่แท้จริงต่อไป
คืบหน้าล่าสุด มีคนเห็นอดีตนางเอกหนังหายออกจากบ้านไปตั้งแต่เมื่อเย็นวาน ก่อนจะกลายเป็นศพ 
โดยทางญาติให้การว่า อดีตนางเอกดังได้หายออกจากบ้านไปตั้งแต่เย็นเมื่อวานนี้ จึงช่วยกันตามหาแต่ไม่พบ จนกระทั่งสามีของอดีตนางเอกดังกลับมาช่วงดึก เห็นรองเท้าแตะของผู้ตายลอยในบ่อน้ำหน้าบ้าน จึงช่วยกันหาและพบว่าจมน้ำเสียชีวิตแล้ว ญาติ ๆ ช่วยกันงมศพขึ้นมาได้ในช่วงเวลาตี 3 ของวันนี้ ซึ่งบ่อน้ำดังกล่าวมีขนาดประมาณ 3X5 เมตร 
 
ภาวนา ชนะจิต นางเอกไข่มุกแห่งเอเชีย เสียชีวิตแล้ว