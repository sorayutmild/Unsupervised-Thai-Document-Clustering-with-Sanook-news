ถึงแม้ว่าเกมบน Android ที่ดีจะมีจำนวนไม่มากนัก  แต่สำหรับคอเกมรุ่นเก่าๆ  ก็พอที่จะหาอีมูเลเตอร์มาเล่นกันให้หายแก้ขัดกันได้บ้าง นอกจาก PPSSPP  ที่เป็นอีมูของ PSP ที่เริ่มมีเกมเล่นได้หลากหลายมากขึ้นเรื่อยๆ แล้ว  ตอนนี้ก็มีอีมูเลเตอร์ของ Nintendo DS ที่เรียกว่ามีประสิทธิภาพที่น่าพอใจตัวหนึ่งที่ชื่อว่า DraStic ที่น่าจะเรียกว่าเป็นอีมูเลเตอร์บน Nintendo DS ที่มีความเร็วเทียบเท่ากับที่เราเล่นบนเครื่องเกมจริงเลยทีเดียว
DraStic นั้นสามารถรันได้บนฮาร์ดแวร์รุ่นเก่าอย่าง Xperia  Play หรือ HTC Evo 3D โดยไม่มีปัญหาในเรื่องความเร็วใดๆ  แต่ว่าสำหรับเกมไหนที่แสดงผลแบบสามมิตินั้นก็อาจจะมีมีความเร็วที่ตกลงไป อย่างเห็นได้ชัด  แต่สำหรับเกมที่แสดงภาพเปนสองมิติทั่วไปแล้วเรียกว่าแสดงผลได้ดีมาก  การแสดงผลนั้นก็สามารถเลือกได้ตามความเหมาะสมไม่ว่าจะเป็นแนวตั้ง แนวนอน  แบบขยายเต็มจออันหนึ่งและแสดงผลจอเล็กๆ  ไว้อีกข้างตามความถนัดของคนเล่นได้เลย  รายชื่อเกมที่สนับสนุนเบื้องต้นสามารถดูได้ที่ http://pandorawiki.org/DraStic_Compatibility_List แต่ส่วนใหญ่แล้วเกมที่แสดงผลแบบสองมิติเกือบทั้งหมดนั้นจะไม่มีปัญหาด้านความเร็วใดๆ ส่วนเกมสามมิติอาจจะต้องดูเป็นรายเกมไปครับ
DraStic นั้นมีราคาประมาณ 250 บาท ใครสนใจก็สามารถหาดาวโหลดใน Google Play ได้ครับ





 