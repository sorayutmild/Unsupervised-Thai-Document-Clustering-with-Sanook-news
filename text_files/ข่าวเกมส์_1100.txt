ทุกวันนี้เกมโทรศัพท์มือถือแนว MMORPG ต้องยอมรับว่าการแข่งขันสูงขึ้นทุกวันไม่ว่าจะเป็นเรื่องของคุณภาพกราฟิกที่ต้องจัดเต็มอลังการสวยงามรายละเอียดชัดทุกมุม หรือเนื้อหา Content ที่หลากหลายทำให้ผู้เล่นรู้สึกเพลิดเพลินไปกับการเล่นไม่รู้จักเบื่อ ซึ่งปัจจัยเหล่านี้เป็นหัวใจหลักของเกมแนว MMO ในปัจจุบันแล้วเมื่อไม่กี่วันก่อนได้มีการเปิดให้บริการทดสอบเกมมือถือตัวแรงกราฟิกโคตรอลังการในชื่อว่า Dragon Raja ซึ่งตอนนี้เปิดให้ทดสอบอยู่ในช่วง Close Beta ทาง Sanook Game ก็ไม่พลาดที่จะพาไปชมตัวเกมนี้กันว่าน่าสนใจมากน้อยแค่ไหน

 Dragon Raja จะเป็นเกมมือถือแนว MMORPG ที่จากบริษัท Archosaur Games ได้มีการนำมาเปิดให้บริการในเวอร์ชั่น SEA ซึ่งรองรับภาษาไทยด้วยบอกเลยว่างานนี้เราสามารถเข้าถึง Content ต่างๆ ได้อย่างง่ายดาย ซึ่งตอนนี้กำลังเปิดให้ทดสอบช่วง Close Beta บนสโตร์ประเทศไทย แต่สำหรับคนที่จะเข้าร่วมทดสอบนั้นจะต้องได้รับ Key จากทีมให้บริการเท่านั้น ซึ่งสามารถเข้าไปดูรายละเอียดเพิ่มเติมได้ที่แฟนเพจ (ลิงค์นี้)

ภายในเกม Dragon Raja จะมีอาชีพให้เลือกเล่นเบื้องต้นทั้งหมด 4 อาชีพได้แก่ Blade Master ใช้อาวุธดาบสองมือเป็นดาบยาวหนึ่งเล่มและดาบสั้นหนึ่งเล่ม, Gunslinger ใช้อาวุธประเภทปืนโจมตีระยะไกลได้ต่อเนื่อง, Soul Dancer นักเวทยภายในเกมที่มีพลังในการใช้ Crowd Control และ Assassin นักฆ่าจอมเวทย์ที่สามารถใช้เวทมนต์และมีดคู่ในการสังหารศัตรู เมื่อเลือกอาชีพเสร็จแล้วก็เลือกเพศของตัวละครที่ภายในเกมนี้จะมี เพศชาย เพศหญิง และ โลลิ 3 แบบ แล้วสามารถปรับรายละเอียด Detail ต่างๆ ได้หลายส่วนจนเกม PC ยังต้องอายเลย

ต้องเรียนท่านผู้อ่านตามตรงว่าตัวเกม Dragon Raja เป็นเกมที่เล่นตามเนื้อเรื่องเป็นหลักมีฉากคัทซีนบ่อยมากเพื่อนำเสนอบทสนทนาระหว่างตัวละครเพื่อดำเนินเรื่องไปตามบทต่างๆ ซึ่งบอกเลยว่ามันมีกลิ่นอายของความเป็น RPG อยู่เต็มๆ แต่ก็ไม่ต้องห่วงเกมนี้อย่างที่บอกไปว่าเขารองรับภาษาไทย ดังนั้นผู้เล่นสามารถเสพเนื้อเรื่องอ่านบรรยายต่างได้เข้าใจไม่ยาก แต่ต้องบอกไว้ก่อนว่าภาษาไทยที่แปลมามีบางส่วนที่ยังต้อง "ไทยแปลไทย" อยู่แต่ก็ไม่ยากที่จะเข้าใจ

แต่ไฮไลท์หลักๆ ที่จะทำให้พวกคุณหลงรักเกมนี้ก็คืองานภาพกราฟิกที่เวอร์วังอลังการสุดๆ ของ Dragon Raja ซึ่งพัฒนาขึ้นด้วยเทคโนโลยี Unreal Engine 4 ซึ่งเป็นเอนจิ้นที่ได้รับความนิยมอย่างมากในตอนนี้ เพราะจะสามารถให้งานภาพกราฟิกที่มีความระเอียดสูงคมชัด นอกจากนัน้ตัวเกมยังมีการเปลี่ยนของสภาพอากาศ กลางวันกลางคืน และอื่นๆ อีกมากมายเพื่อให้ได้อรรถรสในการเล่นมากยิ่งขึ้น


นอกจากงานภาพที่อลังการแล้วระบบ Gameplay ก็สนุกไม่แพ้กัน เพราะตัวเกมจะมีความ Action สูงใส่ Combo โจมตีกันอย่างต่อเนื่องแถมมีการสลับโหมดการโจมตีได้อีกด้วย ดังนั้นผู้เล่นจะสนุกไปกับการต่อสู้อย่างแน่นอน รวมไปถึง Effect ของสกิลที่ปล่อยออกมาความอลังการก็จัดหนักจัดเต็มเช่นเดียวกัน

โหมดการเล่นต่างๆ ก็จะอารมณ์เหมือน MMORPG ทั่วๆ ไปมีการลงดันเจี้ยน เควสต่างๆ เพื่อรับของรางวัลรวมไปถึง Content พิเศษอีกมากมายที่จะปลดล็อกตามเลเวลของตนเองรวมไปถึง PVP ด้วยเช่นกัน แต่ขอย้ำเพื่อนๆ ที่กำลังจะมาเล่นอีกครั้งถ้าคุณเป็นคนที่ชอบเกมภาพสวย เนื้อเรื่องสนุกบอกเลยว่าเกม Dragon Raja นี้ตอบโจทย์แน่นอน 
คะแนน 9/10Dragon Raja เป็นเกมมือถือที่ส่วนตัวผมให้คะแนนเยอะเป็นพิเศษเพราะตัวเกมมีอะไรหลายๆ อย่างที่ตอบโจทย์ผมได้ไม่ว่าจะเป็นเรื่อง งานภาพกราฟิกที่สวยงามรายละเอียดชัดเจนสวยงาม ตัวละครที่สามารถปรับแต่งได้อย่างอิสระ ตัวเกมรองรับภาษาไทยและที่สำคัญตัวเกมยังนำเสนอเนื้อเรื่องพร้อมฉากคัทซีนให้อ่านเพื่อเสพเรื่องราวเวลาเล่นจะได้อินเข้าอีกและนั้นคือสิ่งที่ส่วนตัวชอบ ดังนั้นเพื่อนมาเล่นเองอาจจะคะแนนไม่เท่าผมจะน้อยกว่าหรือมากกว่าก็ต้องลองดู
https://play.google.com/apps/testing/com.archosaur.sea.dr.gp