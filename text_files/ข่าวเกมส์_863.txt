ARK Survival Evolved เกมโอเพ่นเวิลด์ลุยโลกล้านปี เอาตัวรอดจากไดโนเสาร์
ARK Survival Evolved
ARK Survival Evolved เกมใหม่แนวไดโนเสาร์ ประกาศออกมาช่วงนี้ต้องเรียกว่าชนกับภาพยนตร์ Jurassic World ที่กำลังจะฉายในวันที่ 11 มิถุนายน 2015 กันเลยทีเดียว แถมยังอลังการไม่แพ้กันด้วย เพราะเกมนี้สร้างขึ้นด้วยเอนจิ้น Unreal 4 ตัวใหม่ล่าสุด รับรองว่า CG กราฟิกตัวไดโนเสาร์ของเกมทำออกมาได้สมจริงไม่แพ้ในหนังก็ว่าได้ ถึงภาพจะยังดูเป็นเกมอยู่ก็เถอะ

จุดเด่นของเกม ARK Survival Evolved ก็อยู่ตรงที่ฉากของเกมทำออกมากว้างมาก สไตล์เกมแนว Open World เป็นโลกของยุคจูลาสสิค แต่เนื้อเรื่องของเกมนี้ก็เป็นเกาะขนาดใหญ่เกาะหนึ่งเท่านั้น เช่นเดียวกับหนัง Jurassic World ใช้คำว่าโลกแต่ฉากในเรื่อง อยู่แค่ในเกาะอิสลานูบลา แต่ว่าในเกมไม่ได้เป็นสวนสนุก เป็นโลกจำลองยุคโบราณ ที่สร้างขึ้นโดยองค์กรหนึ่งในเนื้อเรื่อง ซึ่งเป็นเกาะที่รวมเอาสัตว์ที่สูญพันธุ์ไปแล้ว ทั้งไดโนเสาร์ แมมมอธ ฉลามเม็กกาโลดอน และอื่นๆ
ARK Survival Evolved
ARK Survival Evolved
ARK Survival Evolved
ระบบการเล่นจะเป็นแนวผจญภัยเอาตัวรอดในยุคไดโนเสาร์ ตัวละครในเกมจะล่า หรือถูกล่า ก็ขึ้นอยู่กับผู้เล่น ที่จะต้องเดินทางล่าสัตว์หรือไดโนเสาร์ มาเป็นอาหาร และต้องต่อสู้เอาตัวรอดจากพวกไดโนเสาร์กินเนื้อโหดๆด้วย โดยมีตัวช่วยเป็นระบบการสร้างอาวุธ ที่ให้ผู้เล่นหาวัสดุต่างๆมาประดิษฐ์อาวุธยุคหินแบบต่างๆ ทั้งหอก ธนู รวมไปถึงอาวุธสมัยใหม่อย่างปืน ระเบิด ก็มีให้ใช้ และยังสามารถจับไดโนเสาร์มาใช้เป็นพาหนะได้ด้วยนะ ว่าแต่ทำไมในยุคไดโนเสาร์มีมังกรด้วยเนี่ย!
ตัวเกมเน้นระบบการเล่นแบบออนไลน์ เน้นช่วยกันเอาตัวรอด ผู้เล่นจะต้องช่วยกันล่า หาอาหาร และสร้างสิ่งก่อสร้างสำหรับใช้อยู่อาศัยและป้องกันตัว ทั้งจากไดโนเสาร์ และจากผู้เล่นกลุ่มอื่นๆ เกมกำหนดลงเครื่อง PS4, Xbox one และ PC ในปี 2016