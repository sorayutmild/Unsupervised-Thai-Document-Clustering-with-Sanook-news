คอหวยแห่ส่องเลขทะเบียนรถนายกฯ และเลขเครื่องบินใช้ลงพื้นที่เชียงราย หวังเอาไปเสี่ยงดวง งวดวันที่ 1 ต.ค.นี้
วันนี้ (24 ก.ย.) พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม พร้อมคณะออกเดินทางจากท่าอากาศยานทหาร 1 กองบิน 6 ดอนเมือง (บน.6) ไปยังท่าอากาศยานนานาชาติแม่ฟ้าหลวง ตำบลบ้านดู่ อำเภอเมืองเชียงราย จังหวัดเชียงราย
ซึ่งเป็นประจำของทุกครั้งที่ นายกรัฐมนตรีลงพื้นที่ต่างจังหวัด ที่คอหวยจะไม่พลาดส่องตัวเลขเครื่องบินและทะเบียนรถนายกฯ ที่ใช้ในการลงพื้นที่ ซึ่งในครั้งนี้นายกฯ เดินทางด้วยเครื่องบิน บ.ท.135 แอมแบร์ และใช้รถโตโยต้า อัลพาร์ด สีดำ ทะเบียน กค 4 เชียงราย 
Twitter @INNNEWS 
 
โดยในช่วงเช้า นายกฯ จะเป็นประธานเปิดงานสัมมนาผู้บริหารโรงเรียนไทยรัฐวิทยา 111 จากนั้นเป็นประธานประชุมเรื่องการแก้ไขปัญหาไฟป่าและหมอกควัน ในพื้นที่ 17 จังหวัดภาคเหนือ พร้อมรับทราบผลการปฏิบัติในการป้องกันไฟป่าจังหวัดภาคเหนือ ประจำปี 2563 และแผนการดำเนินงานในปี 2564
และในช่วงบ่ายลงพื้นที่ สำนักงานเทศบาล ต.แม่ยาว จ.เชียงราย เพื่อพบปะกับประชาชน และตรวจเยี่ยมการเตรียมความพร้อมในการป้องกันและแก้ไขปัญหาไฟป่าและหมอกควัน