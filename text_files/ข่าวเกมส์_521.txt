GTA San Andreas
ในบรรดาเกมส์ Grand Theft Auto ทั้งหมดทุกภาคที่ผ่านมา GTA V อาจจะฮิตสุดในช่วงนี้ มียอดขายสูงสุด สนุกที่สุด และฉากกว้างที่สุด แต่ถ้าจะพูดถึง GTA ที่โด่งดังที่สุดแล้ว จะเป็นภาคไหนไปไม่ได้ครับ นอกจาก GTA San Andreas ของเครื่อง PS2 และ PC สาเหตุความดังไม่ใช่เพราะเกมเพลย์มันสนุกสุดยอดอะไรหรอกครับ แต่มันดังเพราะมินิเกมส์เสื่อมๆอันหนึ่ง ที่เรียกกันว่า Hot Coffee นั่นเอง มันคือมินิเกมส์ที่ให้ตัวเอก คาร์ล จอห์นสัน ปั่มปั้มกับตัวละครแฟนสาวที่จีบมาได้ ซึ่งสุดท้ายแล้วทาง Rockstar เห็นว่ามันไม่เหมาะก็เลยตัดมินิเกมตัวนี้ทิ้งไว้ ทว่ากลับไม่ตัดออกจากไฟล์เกมด้วย ก็เลยมีแฮกเกอร์เจอระบบไปเจอ และเอามาเผยแพร่กันจนเป็นข่าวใหญ่โต สุดท้าย Rockstar ก็โดนศาลสั่งปรับตามระเบียบ ซวยไป ซึ่งนั่นก็เป็นสาเหตุหลักที่ทำให้ GTA San Andreas ฮิตเล่นกันมากในช่วงนั้น
แม้ว่าอาจจะดังเพราะมินิเกมฉาวแต่ GTA San Andreas ก็ถือว่าเป็น GTA ภาคที่สนุกภาคหนึ่งก็ว่าได้ เป็นภาคแรกๆเลยที่มีระบบการปรับแต่งตัวละคร มีเปลี่ยนชุด สักรอยสัก มีอ้วยมีผอม เพิ่มกล้ามเนื้อ และกิจกรรมบันเทิงในเมืองมากมาย อันเป็นที่มาของระบบดีๆใน GTA V ภาคล่าสุด ชาวสมาร์ทโฟนคนไหนที่ยังไม่เคยเล่น หรืออยากจะเล่นอีกครั้ง ก็ไปโหลดกันได้ที่
https://itunes.apple.com/us/app/grand-theft-auto-san-andreas/id763692274?mt=8
แต่มันไม่ฟรีนะ ราคาโหดพอตัวอยู่ที่ $6.99 ประมาณ 200 กว่าบาท ส่วนเรื่องความสนุกนั้นคุ้มราคาแน่นอน ไม่เชื่อถามคนเคยเล่นได้
สำหรับเวอร์ชั่นอื่นๆ อย่าง Android, Windows Phone และ Kindle Fire จะตามมาทีหลังประมาณหนึ่งสัปดาห์หลังจากนี้
GTA San Andreas