
วันนี้เรา ไอกะริน มีเกมจีบหนุ่มเกมใหม่ จากค่ายเกมเพิ่งเปิดใหม่สดๆร้อนๆ Kalmia 8 มาแนะนำให้เพื่อนๆชาว Online Station รู้จักกันค่ะ โดยเกมนี้จะมีกำหนดวางแผงใน ฤดูใบไม้ผลิปี 2014 ค่ะ คาแรคเตอร์ดีไซน์โดยคุณนิชิโอะ จูรุ ผู้ดีไซน์ภาพของเกมส์จีบหนุ่มเรท R-18 Akazukin to mayoi no mori ค่ะ ส่วนผู้กำกับจะเป็นผู้เขียนบทที่เพื่อนสาวๆที่ฟังดราม่าซีดีบ่อยๆจะรู้จักกันดี คุณ “ฮิโย” ค่ะ
เนื้อเรื่อง เรื่องนี้เป็นเรื่องของ คานาโกะ(นางเอก/ผู้เล่น) หญิงสาวที่สูญเสียบิดาไปจากอุบัติเหตุ  นอกจากความเสียใจที่เข้ามาในชีวิตของเธอแล้ว เคราะห์ยังซ้ำเธอเพิ่มไปอีก  เมื่อเธอรู้ว่าบริษัทบิดาของเธอติดหนี้ไว้มหาศาล !  ในขณะที่มารดาของเธอก็เสียไปตั้งแต่เธอยังเด็ก คานาโกะที่ไม่มีญาติที่ไหนก็ได้รับความช่วยเหลือจากชายคนหนึ่ง “ชินเงียวจิ ยูโตะ” คือชื่อของเขา ด้วยความที่เป็นตัวแทนของกลุ่มบริษัทยักษ์ใหญ่ และเป็นมิตรเก่าของพ่อเธอด้วย  ยูโตะได้ช่วยคานาโกะใช้หนี้ให้จนหมด เขาสร้างบริษัทใหม่ขึ้น และ  ดึงพนักงานที่ยังหลงเหลืออยู่มาร่วมในธุรกิจของเขาด้วย รวมถึงคานาโกะ  ก็มาอยู่ในการปกครองของเขาด้วย ! คานาโกะที่ต้องไปอาศัยอยู่ที่บ้านชินเงียวจิ ได้นั่งรถไปกับ “ฮายามะ ซึคาคิ”  เลขานุการเก่าของพ่อ เมื่อตรงไปยังสถานที่ที่ยูโตะได้สั่งเอาไว้แล้ว  เธอก็พบว่าที่หมายของเธอไม่ใช่คฤหาสน์ชินเงียวจิ แต่เป็นคฤหาสน์อีกแห่ง  ที่มีชายหนุ่มสองคนพี่น้องอาศัยอยู่ด้วยกันเท่านั้น....  ยูโตะได้บอกคานาโกะให้อาศัยอยู่ที่นี่พร้อมกับเขาและน้องชาย และ ยังออกคำสั่งที่เป็นดังระเบิดที่ลงใส่คานาโกะอย่างรุนแรงว่า “ให้เลือกคนที่จะเธอจะแต่งงานด้วยมาคนหนึ่ง และเธอกับเขาคนนั้นก็จะได้รับมรดก” คานาโกะอยากปฏิเสธ แต่เพราะคิดถึงพนักงานคนอื่นและข้อผูกมัดที่ยูโตะได้ช่วยเหลือบริษัทของเธอไว้ ทำให้เธอจำใจตอบรับคำสั่งนั้น.....  และแล้วคานาโกะ ก็ได้ก้าวเข้าไปในกรงทองทีละนิด อย่างไม่ทันรู้ตัว....
แนะนำตัวละคร
藤井佳奈子 Fujii Kanako (นางเอก/ผู้เล่น) CV. Ogura Yui

“ฉันยังไม่ได้คิดเรื่องแต่งงานเลย” นักเรียนม.ปลายปี 2 ความสูง 160 ซม. ลูกสาวคนเดียวของ ฟุจิอิ มาซาโนริ ประธานอุตสาหกรรมเคมี  เรียนอยู่ที่สถาบันเซย์วะ  สถาบันที่เล่าขานกันว่ามีเพียงลูกคนรวยเท่านั้นที่จะได้เข้าเรียน  ก่อนที่จะได้ทำสัญญาที่ใหญ่หลวง เธอต้องเสียพ่อไป  ในขณะที่บริษัทกำลังจะล้มละลายเพราะเป็นหนี้ ก็มียูโตะเข้ามาช่วยเธอไว้  ด้วยความที่เข้ากับคนอื่นไม่ค่อยได้ เธอจึงมีเพื่อนสนิทคนเดียวคือ มาโคโตะ  真行寺悠人 Shingyouji Yuuto CV. Wasshoi Tarou (คาวาดะ ชินจิ)

“ถ้าบอกว่าเธอเป็นรักแรกพบของฉัน จะเชื่อฉันไหม?” อายุ 25 ปี ความสูง 172 ซม. พี่ชายคนโตของบ้านชินเงียวจิ ทำงานเป็นเลขาของโซวอิจิ อ่อนโยน สุขุมและฉลาด  แต่ก็มีความใสซื่ออยู่บ้างเล็กน้อย หลงรักคานาโกะในแรกพบ และ  เข้าใกล้เธอด้วยวิธีรุกเข้าใส่  เพราะเขาได้รับการดูแลแบบคุณชายตั้งแต่เด็กจึงทำให้ภายในใจของเขาไม่ได้สงบ เหมือนกับภายนอก  三枝翔太 Saegusa Shouta CV. Haruno Kaze (ฮาตาโนะ วาตารุ)

“ห้ามนึกถึงผู้ชายคนอื่นต่อหน้าฉันนะ!” เพื่อนร่วมชั้นของคานาโกะ ความสูง 178 ซม.  จริงๆแล้วนามสกุลชินเงียวจิ แต่เพราะคำสั่งของโซวอิจิ  เขาจึงต้องใช้นามสกุลของมารดาเวลาอยู่ที่โรงเรียน ในโรงเรียนเขา  เป็นแบดบอยที่มีชื่อเสียง จริงๆแล้วเขาเพียงดูน่ากลัวแค่ภายนอก  กับคานาโกะเขาอ่อนโยนและคอยดูแลเธอตลอด เป็นน้องชายต่างมารดาของยูโตะ  葉山司  Hayama Tsukasa  CV. Hatoman Gunsou (คาวะฮาระ โยชิฮิสะ)

“ถ้ามีปัญหาอะไร ปรึกษาฮายามะได้ทันทีนะครับ” อายุ 28 ปี ความสูง 180 ซม. เมื่อก่อนเขาเคยเป็นเลขาของพ่อคานาโกะ ตอนนี้เขาได้ตกงาน และ  ไม่ยอมไปทำงานที่ชินเงียวจิด้วยเหตุผลบางอย่าง เป็นเลขาที่ผลงานดีเด่น  แต่เพราะมีอะไรบางอย่างซ่อนอยู่จึงทำให้คานาโกะเริ่มสงสัย  คอยห่วงใยคานาโกะตลอดเวลา จึงถูกโมโหบ่อยๆจากโซวอิจิและคานาโกะ  เนื่องจากพฤติกรรมพยายามโผล่หน้ามาให้เห็นบ่อยๆ  真行寺惣一 Shingyouji Souichi CV. Kurekoori Yuu (ไม่ทราบชื่อตัวจริง)


“ขอโทษนะพอดีฉันไม่ค่อยใส่ใจเรื่องรักๆใครๆสักเท่าไหร่ เรื่องนั้นนะฉันเรียนจบมันไปตั้งนานแล้ว”
ประธานชินเงียวจิกรุ๊ป แห่งบริษัทยักษ์ใหญ่ในญี่ปุ่น  อายุ 40 ปี ความสูง 174 ซม. เป็นเพื่อนเก่าแก่ของบิดาคานาโกะ ที่ยังดูอ่อนเยาว์  เป็นมิตรกับทุกคนจนไม่มีใครคิดว่าเขาเป็นประธานใหญ่เลย  เขาให้คานาโกะเรียกเขาว่า “คุณลุง” ให้ติดปาก ติดใจในตัวคานาโกะ  และพยายามจะให้คานาโกะมาดองกับเขาให้ได้  จึงวางแผนให้คานาโกะตัดสินใจแต่งงานกับลูกชายของเขาคนใดคนหนึ่ง  จริงๆแล้วเขามีภรรยาสองคน แต่ในปัจจุบันเขาอยู่ในสถานะโสด  桜川睦 Sakuragawa Makoto CV. Suga Kiya (มาจิมะ จุนจิ)

 
“คุณพี่สาวอาจจะไม่มีความสุขก็ได้ แต่ก็หาที่ไหนในโลกไม่ได้อีกแล้วหละ เข้าใจความหมายนะ?” เพื่อนร่วมชั้นและเพื่อนสนิทเพียงคนเดียวของคานาโกะ ความสูง 185 ซม. ภายนอกดูเป็นอิเคเมน(หนุ่มหน้าตาดีมากๆ) ตัวก็สูง  แต่ทั้งวาจาและกริยาที่ดูอ่อนหวานไปทางผู้หญิง  เขาจึงเข้ากับคนอื่นไม่ค่อยได้ กับคานาโกะเขาเรียกเธอว่า พี่สาว  และคอยเล่นอยู่กับเธอตลอด ถ้าเกิดอะไรขึ้นเขาจะวิ่งไปหาคานาโกะคนแรก  และถามความเห็นของเธอก่อนเสมอ  ระบบวิธีการเล่น วิธีการเล่นเกมนี้เหมือนกับเกมจีบหนุ่มทั่วไป  ที่ต้องเลือกคำตอบเพื่อเข้ารูทหนุ่มเป้าหมาย แต่ในเกมสามารถจบแบบ 3P  (พี่ชาย+น้องชาย) ได้ด้วย ซึ่งระบบที่เหลือต้องรอการประกาศจาก Official  Website ก่อน  ตัวอย่างภาพในเกมส์





ถ้ามีข้อมูลเพิ่มเติมจะนำมาฝากเพื่อนๆชาว Online Station อีกแน่นอนค่ะ ^^