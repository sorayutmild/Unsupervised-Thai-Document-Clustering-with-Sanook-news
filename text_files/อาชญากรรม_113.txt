เพื่อนบ้านประหลาดใจ! เด็กน้อยวัย 3 ขวบ กอดศพแม่ 3 คืน บอก"แม่เปิดประตูให้หนูออกมาหาอาอี๊ และยังเล่นกับหนูอยู่เลย" 
จากกรณีที่วานนี้(14 พ.ย.) พบศพหญิงเสียชีวิตคือนางอรณัชดา ไทยสกุลทอง อายุ 36 ปี เสียชีวิตมาแล้วประมาณ 4 วัน อยู่ภายในทาวน์เฮาส์ เลขที่ 846/437 หมู่บ้านสินทวี สวนธน ซอยประชาอุทิศ 44 แยก 6 แขวงบางมด เขตทุ่งครุ กรุงเทพฯ ข้างศพพบลูกสาวของผู้ตายชื่อ ด.ญ.กชกร ไทสกุลทอง อายุ 3 ปี หรือน้องกอหญ้า เฝ้าศพอยู่ไม่ห่าง โดยพี่สาวของผู้ตายคาดว่าน้องสาวน่าจะเสียชีวิตจากอาการลมชักที่เป็นมาตั้งแต่เกิดกำเริบนั้น
ทั้งนี้ เมื่อผู้สื่อข่าวสอบถามน้องกอหญ้าว่าออกมาจากห้องนอนได้อย่างไร น้องกอหญ้าตอบว่า "แม่เปิดประตูให้หนูออกมาหาอาอี๊ และยังเล่นกับหนูอยู่เลย" สร้างความประหลาดใจกับผู้สื่อข่าวและเพื่อนบ้านที่มายืนมุงดูว่าเป็นไปได้อย่างไร ในเมื่อนางอรณัชดาได้เสียชีวิตไปแล้ว แถมประตูห้องก็ยังล็อกประตูมุ้งลวดด้านหน้าก็ล็อกอยู่ 