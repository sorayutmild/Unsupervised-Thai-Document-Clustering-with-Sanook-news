(4 พ.ย) จากเหตุการณ์หนูน้อยวัย 2 ขวบพลัดตกคลองมหานาค เด็กชายอายุประมาณ 9 ขวบกระโดดลงไปช่วยนั้น ล่าสุดเจ้าหน้าที่บอกว่าหลังจากที่นักประดาน้ำได้ลงไปงมค้นหาร่างของเด็กชายคนดังกล่าวแต่สุดท้ายต้องคว้าน้ำเหลว เพราะไม่พบแต่ประการใด
ชาวบ้านในระแวกดังกล่าวที่เห็นเหตุการณ์ยืนยันว่าเห็นเด็กชายอายุประมาณ 9 ขวบกระโดดลงไปช่วยหนูน้อยวัย 2 ขวบคนนี้ จากนั้นชาวบ้านได้รีบกระโดดตามลงไปช่วยเด็กทั้ง 2 ขึ้นมา ปรากฏว่าช่วยได้แต่หนูน้อยวัย 2 ขวบ แต่เด็กชายนั้นไม่สามารถช่วยขึ้นมาได้จนชาวบ้านต้องเรียกเจ้าหน้าที่มาช่วยค้นหาดังกล่าว
ผู้สื่อข่าวรายงานว่า หลังจากที่นักประดาน้ำยังไม่สามารถค้นหาร่างเด็กชายคนดังกล่าวพบนั้น ชาวบ้านในละแวกดังกล่าวได้จับกลุ่มกันวิพากษ์วิจารณ์ถึงเรื่องอาถรรพ์ที่เกิดขึ้น เนื่องจากบริเวณริมคลองสุเหร่าเป็นจุดที่มีเด็กจมน้ำตายทุกปี โดยเฉพาะเด็กผู้ชาย อีกทั้งเหตุมักจะเกิดในช่วงใกล้กับเทศกาลลอยกระทง บางกลุ่มบอกว่าอาจจะไม่เด็กชายโดดลงไปช่วย แต่เป็นวิญญาณที่มาช่วยเด็กหญิงคนนี้ไม่ให้จมน้ำ เนื่องจากไม่มีใครเคยเห็นหน้าตาเด็กชายคนนี้มาก่อน
 
ความเดิม
หนูน้อย วัย 2 ขวบ พลัดตกคลองมหานาค ย่านโบ๊เบ๊ เด็กชายวัย 9 ขวบ เห็น กระโดดเข้าช่วย ก่อนจมหายไป
(3 พ.ย.) ผู้สื่อข่าวรายงานว่า้้เกิดอุบัติเหตุเด็กพลัดตกสูญหายภายในคลอง เหตุการณ์ดังกล่าวเกิดขึ้นที่ คลองมหานาค ใกล้เคียงสะพานเจริญราษฎร์ ย่านโบ๊เบ๊
จากการสอบถามผู้ที่เห็นเหตุการณ์ ทราบว่า มีเด็กหญิงวัยประมาณ 2 ขวบ พลัดตกลงไปในคลอง หลังจากนั้นมีเด็กชายอายุประมาณ 9 ขวบกระโดดลงไปช่วยเหลือ  ชาวบ้านที่เห็นเหตุการณ์จึงรีบได้กระโดดลงไปช่วยเด็กหญิงกับเด็กชายทั้งคู่ แต่ช่วยได้เพียงเด็กหญิง 2 ขวบขึ้นมาได้ ก่อนถูกนำตัวส่งโรงพยาบาลพญาไท 1 ทราบชื่อต่อมา ด.ญ.ดานีล ตามศรี อายุ 2 ขวบ ขณะนี้อยู่ในความดูแลของผู้ปกครองแล้ว
แต่ชาวบ้านยังไม่สามารถช่วยเหลือเด็กชายขึ้นมาได้ จึงได้รีบประสานให้นักประดาน้ำมูลนิธิป๋อเต็งตึ๊ง ลงค้นหาใช้เวลากว่า 2 ช.ม. แต่ยังไม่พบร่างของเด็กชายคนดังกล่าวแต่อย่างใด
ทั้งนี้ นักประดาน้ำเกือบ 10 คนช่วยกันลงไปงมค้นหาร่่างแต่ยังไม่สามารถหาตัวเจอ จึงได้ยุติการค้นหาในที่สุด
 
 