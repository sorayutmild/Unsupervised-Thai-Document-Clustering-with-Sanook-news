หลังจากปล่อยให้ทดสอบในเวอร์ชั่น Pubilc Beta ของ iOS กันอยู่นาน ตอนนี้ได้เวลาที่ตัวจริงอย่าง iOS 10.3 และ watch OS 3.2 จะได้ปล่อยให้อัปเดทกันอย่างจริงจังในอุปกรณ์ทั้งหมดของ Apple ซึ่งครั้งนี้มีความน่าสนใจอย่างมากเพราะฟีเจอร์ใหม่นั้นจัดมาเต็ม

เริ่มจาก iOS 10.3 ที่จะมีลูกเล่นใหม่ดังนี้

Find My iPhone เพิ่ม Find My AirPods เข้าไปเพื่อตามหา AirPods ได้แล้ว โดยสามารถตามหาได้ทั้งหูฟังและตัวเครื่อง แต่จะใช้วิธีการส่งเสียงที่หูฟังในความถี่สูงเพื่อให้คนหาได้ยิน
Siri เพิ่มเติมคำสั่งเรื่องการจ่ายบิล, การจองตั๋ว, เช็คน้ำมันรถ และสามารถสั่งเปิดปิดไฟและอื่น ๆ เกี่ยวกับรถได้
Car Play ปรับให้ระบบการเข้าถึง Apple Music จากเข้ายาก ๆ ให้ง่ายขึ้น และสามารถสั่งเลื่อนเพลง เปิด Playlist ได้
เช่าหนังจาก iTunes สามารถดูที่อื่นได้นอกจากในเครื่อง iPhone ความสามารถนี้คล้ายกับ iTunes ที่อัพเดทมากก่อนหน้านี้
ปรับเปลี่ยนการให้คะแนนของ Apps Store ใหม่ รวมถึงการให้รีวิวด้วยเช่นเดียวกัน
และยังรองรับการเข้าถึง Apple Files System แต่ไม่สามารถโหลด File ออกจากเครื่องได้เหมือนเดิม และยังไม่รวมถึงอื่น ๆ อีกมากมาย


ส่วน Watch OS 3.2 ก็มีของเล่นใหม่เช่นกันได้แก่

Theater Mode เพิ่มมาในเวอร์ชั่นนี้ ซึ่งการทำงานคุณต้องเปิดเอง โดยจะปิดหน้าจอ ปิดเสียงเมื่ออยู่ในสถานที่มืดอย่างเช่นในโรงภาพยนต์
สามารถส่งข้อมูลออกกำลังกาย, ส่งข้อความออก, จ่ายเงินสินค้า และ หาที่นั่งอ่านหนังสือเป็นต้น

ซึ่งทั้งหมดสามารถอัปเดทได้แล้วผ่านอุปกรณ์ทั้ง iPhone, iPad, iPod Touch รุ่นที่รองรับ และรวมไปถึง Apple Watch เช่นกัน