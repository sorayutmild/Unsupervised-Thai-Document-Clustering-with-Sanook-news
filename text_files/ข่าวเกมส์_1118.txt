การ์ตูนอนิเมะ
      สิ่งที่มักจะเวียนว่ายอยู่ในชีวิตวัยเด็กของใครหลายๆ คน  ก็คงหนีไม่พ้นพวกหนังสือการ์ตูนและอนิเมะต่างๆ  หลากหลายเรื่องที่ให้ความบันเทิง  และก็มีหลายต่อหลายคนที่โดนคุณพ่อคุณแม่บอกให้ไปอ่านหนังสืออย่างอื่นที่มี ประโยชน์ดีกว่า  ไม่ก็โดนห้ามไม่ให้อ่านการ์ตูนหรือดูอนิเมะเสียเลยเพราะคิดว่ามันไม่มี ประโยชน์อะไรเลยสำหรับลูกของเขา  ซึ่งก็คิดจากความน่าจะเป็นบ้างหรือมีเหตุผลสนับสนุนก็ตาม แต่จริงๆ  แล้วสิ่งพวกนี้ถือว่ามีประโยชน์ในการพัฒนาและสร้างการเรียนรู้ที่ดีให้กับ เด็กๆ มาก  ล่าสุดที่ประเทศญี่ปุ่นก็ได้มีศาสตราจารย์ท่านหนึ่งของมหาวิทยาลัย Tama  ที่มีชื่อว่า Yuichi Higuchi  ได้ออกมาแสดงความคิดเห็นในด้านนี้ผ่านทางบทความสั้นๆ  
การ์ตูนอนิเมะ
       ศาสตราจารย์ Higuchi  กล่าวว่าการที่เด็กนั้นอ่านการ์ตูนและก็อ่านซํ้าไปซํ้ามานั้นถือว่าเป็นสิ่ง ที่ดีในการที่จะเรียนรู้ในด้านของทักษะด้านภาษา  ด้วยความที่เขาอยากจะเข้าใจเนื้อเรื่อง  ทำให้เขาพยายามเรียนรู้และเข้าใจถึงความหมายอันลึกซึ้งของคำและประโยคซึ่ง อยู่ในการ์ตูน โดยการเปรียบเทียบกับภาพวาดที่ประกอบคำพูด ซึ่งถ้าเป็นหนังสือที่มีแต่ตัวหนังสือล้วนๆ จะทำให้เข้าใจความหมายของคำและประโยคอย่างกระจ่างได้ยา 
และการอ่านซํ้าไปซํ้ามาเนื่องจากเป็นเรื่องที่เขาชอบนี่แหละ  ก็จะทำให้เขาเรียนรู้สิ่งใหม่ๆ ได้มากขึ้น  ยิ่งอ่านก็จะยิ่งเข้าใจเรื่องราวมากยิ่งขึ้นทีละเล็กทีละน้อย  และตีความหมายหลายๆ อย่างได้แตกฉานมากขึ้น  ด้วยความที่เป็นสิ่งที่เขาชอบก็จะทำให้สามารถเรียนรู้สิ่งต่างๆ ได้ไว  (ยิ่งเป็นการ์ตูนสมัยใหม่ที่มีเรื่องราวซับซ้อน  ก็จะทำให้เด็กเกิดการคิดวิเคราห์หาเหตุผลมาซัพพอร์ตในสิ่งที่เขาไม่เข้าใจ ด้วย)
การ์ตูนอนิเมะ
ในส่วนของอนิเมะนั้น  ถ้าสำหรับเด็กญี่ปุ่นก็จะทำให้เขาได้เรียนรู้ตัวหนังสือคันจิได้ดียิ่งขึ้น  เพราะเขาจะได้เรียนรู้ได้จากการฟังคำพูดของตัวละคร  ซึ่งเป็นสิ่งที่หาไม่ได้ในหนังสือการ์ตูน (สำหรับคนที่อยู่นอกประเทศญี่ปุ่น  การที่ได้ดูอนิเมะที่เป็นเสียง Soundtrack และมีบทบรรยายไทย  จะทำให้เขาเรียนรู้ภาษาญี่ปุ่นด้วย  จากการเปรียบเทียบบทบรรยายกับคำพูดและท่าทางของตัวละคร) 
การ์ตูนอนิเมะ
       และถ้าเกิดคุณอยู่ในฐานะพ่อแม่คน  ซึ่งมีลูกที่ชอบหนังสือการ์ตูนหรืออนิเมะมากๆ  เมื่อเขาได้อ่านหรือได้ดูแล้วก็จะแชร์ประสบการณ์ต่างๆ ที่เขาได้พบเจอ  อย่างเช่น"พ่อชอบตอนไหนมากที่สุด" หรือ  "พ่อว่าตอนต่อไปจะเนื้อเรื่องจะเป็นอย่างไร" ในจุดนี้ถือว่าเป็นสิ่งที่จะสร้างปฏิสัมพันธ์ให้กับครอบครัว ทำให้มีเรื่องพูดคุยมากขึ้น (ถ้า คุณไม่ปิดกั้นและคุณอ่านการ์ตูนด้วย) และถ้าคุณถามคำถามเดียวกันกลับไป  เช่น"แล้วลูกชอบตอนไหนมากที่สุด" หรือ  "ลูกว่าตัวละครตัวนี้นิสัยเป็นอย่างไร" ซึ่งเป็นคำถามปลายเปิด  ไม่มีผิดไม่มีถูก  ก็จะเป็นการฝึกให้ลูกของคุณได้แสดงความคิดเห็นและคิดวิเคราะห์หาเหตุผลมา ซัพพอร์ตกับความคิดเห็นอีกด้วย  (ในจุดนี้เป็นจุดที่ผมคิดว่าเป็นจุดอ่อนของเด็กไทยมากๆ เลย  สำหรับในแง่ของการคิดวิเคราห์)
ด้วยเหตุนี้เอง มันอาจจะไม่ใช่เรื่องดีที่จะกีดกั้นเด็กๆ ออกจากสิ่งที่เขาชอบและสนใจ แต่อย่างก็ตาม ทุกอย่างก็ต้องอยู่ในความพอดี เหมือนกินอาหารก็ต้องกินให้ครบ 5 หมู่ อะไร ที่มันมากไปอย่างหนึ่งก็ไม่ใช่สิ่งดีครับ  เพราะเนื้อหาของการ์ตูนและอนิเมะบางเรื่องก็ค่อนข้างจะแรงไปหน่อย  ก็ต้องดูเรื่องที่เหมาะสมกับวุฒิภาวะล่ะครับ ^ ^" 
ข้อมูลจาก http://news.nicovideo.jp 