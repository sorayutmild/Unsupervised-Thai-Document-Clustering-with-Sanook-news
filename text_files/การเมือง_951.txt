ผู้สื่อข่าวรายงานว่า (7 ธ.ค.) โลกออนไลน์ได้มีการแชร์ภาพเอกสารประทับตราวีซ่าประเทศนิวซีแลนด์ เป็นภาพและข้อมูลของนายเอกภพ เหลือรา หรือ ตั้ง อาชีวะ ผู้ต้องหาคดีหมิ่นเบื้องสูงจากการขึ้นเวทีปราศรัยบนเวทีเสื้อแดง เมื่อปีที่ผ่านมา
โดยเอกสารดังกล่าวระบุว่า ออกให้จากสำนักตรวจคนเข้าเมืองนิวซีแลนด์ ประเภทวีซ่า Permanent Resident visa หรือวีซ่าขออยู่อาศัยถาวร ซึ่งวีซ่าดังกล่าวจะทำให้ผู้ขอได้รับความสะดวกสบาย และสิทธิต่างๆ ตามกฎหมายในฐานะพลเมืองหรือผู้ประกอบกิจการที่ทำประโยชน์ให้กับประเทศ รวมถึงสามารถใช้สมัครเป็นพลเมืองของประเทศได้ด้วย