ใกล้เข้ามาแล้ว สำหรับนักแสดงสาวอารมณ์ดี มะปราง วิรากานต์ ที่กำลังจะเป็นว่าที่เจ้าสาวคนต่อไปของวงการบันเทิง หลังจากเพิ่งควงแฟนหนุ่มในเครื่องแบบ สารวัตรชร ถ่ายรูปพรีเวดดิ้งที่ริมทะเลภูเก็ตกันไปแล้ว
และล่าสุด มะปราง ก็ได้โพสต์ภาพสวยที่อยู่ในชุดแต่งงานแบบจีนของภูเก็ต ซึ่งเรียกว่าชุดบาบ๋า ซึ่งเป็นความใฝ่ฝันของมะปรางตั้งแต่เด็กว่าอยากใส่ชุดแต่งงานบาบ๋า แบบที่อาม่าใส่วันแต่งงาน ซึ่งมะปรางเป็นลูกหลานคนภูเก็ต และมะปรางยังได้อธิบายรายละเอียดของความสวยงามของชุดไว้ด้วย รวมถึงภาพของมะปรางที่ใส่ถ่ายรูปออกมาแล้วสวยออร่าเจ้าสาวจับมากๆ 
"ฝันมาตั้งแต่เด็ก ว่าอยากใส่ชุดแต่งงานบาบ๋า แบบที่อาม่าใส่วันแต่งงาน อากง อาม่า ต้องปลื้มแน่ๆเลย ปรางเป็นลูกหลานคนภูเก็ตค่ะ บ้านอากงอยู่ถนนถลาง ซอยประชาอุทิศ คุณพ่อมีพี่น้อง16คน คุณพ่อเป็นคนสุดท้อง การแต่งงานด้วยชุดบาบ๋า เป็นประเพณีการแต่งงานแบบจีนในภูเก็ต ที่สืบทอดกันมาอย่างยาวนานมากกว่า 100 ปี และยังเป็นเอกลักษณ์ที่โดดเด่นของชาวภูเก็ตเชื้อสายจีน งานแต่งแบบบาบ๋าโบราณ เครื่องประดับศีรษะที่เรียกว่ามงกุฎดอกไม้ไหว ต่างหูหงส์ สร้อยคอ เครื่องประดับกอสัง หรือกอรอสัง (เข็มกลัด 3 ตัวแม่ลูก) ที่ติดได้เป็นแผง คาดเข็มขัดทองแท้ สวมแหวนบาเยะที่นิ้วมือทั้งสิบนิ้ว ไปจนถึงกำไลทองที่ข้อเท้า และสวมรองเท้าลูกปัดที่เจ้าสาวยุคก่อนจะปักเองทีละเม็ดให้สมกับงานสำคัญในชีวิต #phuket #phuketculture#svalways"


"มะปราง" ควงคู่ "สารวัตรชร" เข้ารับประทานน้ำพระพุทธมนต์ ว่าที่เจ้าสาวสวยดุจภาพในวรรณคดี
สวยงาม "มะปราง วิรากานต์" ปล่อยภาพพรีเวดดิ้งสุดโรแมนติกริมทะเล หวานละมุนมาก
