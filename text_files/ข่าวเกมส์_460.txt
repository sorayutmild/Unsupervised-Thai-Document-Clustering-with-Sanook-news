สวัสดีเพื่อน ๆ ชาว Sanook Game ทุกคนต้องบอกว่าข่าวนี้ เป็นข่าวที่ทำให้แฟนของ HEARTROCKER นั้นออกอาการเป็นห่วงทีเดียว และแน่นอนว่าเขาเป็น Streamer และ Youtuber ที่มียอดผู้ติดตามสาย Gamer ที่เยอะเป็นระดับต้น ๆ ของประเทศไทย แล้วฐานแฟนคลับก็ถือว่าเยอะมากด้วย เดี๋ยวเราไปดูกันว่าคุณเอก HEARTROCKER  นั้นกำลังประสบปัญหากับเรื่องอะไร และที่มาที่ไปเป็นอย่างไรกันบ้าง

(Update) นายอาร์ม เร่งช่วยพี่เอก Drama ซ้ำ !! มีลุ้น HEARTROCKER ออกโรงพบ Youtube Thailand


ประสบปัญหากับการที่อาจจะต้องทำให้ HEARTROCKER ย้ายช่อง
บอกได้เลยว่าคุณเอก HEARTROCKER นั้นสร้างความบันเทิง และถือว่าเป็นที่รักของเหล่าแฟน ๆ ชาวไทยมาเป็นระยะเวลากว่า 10 ปีและผู้ติดตามกว่า 7 ล้านคน ซึ่งปัญหาที่เกิดขึ้นนั้น ทำให้เขาอาจจะไม่สามารถสร้างรายได้...อีกต่อไป ในช่องหลักของเขา ซึ่งจุดเริ่มต้นที่สามารถสังเกตได้

ราว 10 วันก่อนคุณเอก HEARTROCKER ได้ออกมาบรรยายให้ได้รับทราบ ถึงเรื่องที่เกี่ยวกับระบบหลังบ้านที่มีปัญหา รวมถึงระบบสมาชิกและระบบภาพรวมอื่น ๆ ด้วยตัวเขานึกว่าปัญหานี้ จะแก้ได้ไวแต่ดูเหมือนว่ารอบนี้จะนานกว่าปกติ เขาจึงแจ้งข่าวให้กับแฟน ๆ ได้ทราบก่อน ซึ่งเขาบอกว่าอาจจะยังไม่มีคลิปอะไรลงในช่วงนี้ และขอให้สมาชิกอย่าเพิ่งกดยกเลิกกันไปก่อน ในขณะที่เขาแก้ปัญหาอยู่ นี่คือสิ่งที่เอก HEARTROCKER นั้นได้บอกกับผู้ติดตามของเขา ซึ่งต่อมามันก็ได้ส่งผลทำให้เขานั้น ไม่ได้อัพเดทคลิปมาเป็นระยะเวลาเกือบ 2 อาทิตย์แล้ว แต่เขานั้นก็แก้ปัญหาด้วยการ Live ให้แฟน ๆ หายคิดถึงกันไปก่อน ซึ่งล่าสุดก็คือ 2 วันที่ผ่านมา ซึ่งปุ่มสมัครสมาชิกในช่องของเขานั้น ก็ยังไม่ได้กลับมาอีกด้วย

Bot ของ YouTube สร้างเรื่องให้ HEARTROCKER 
ไม่รู้ว่าเกิดอะไรขึ้นแต่ Bot ที่ตรวจสอบระบบได้แจ้งผลออกมาว่า HEARTROCKER ได้ดูโฆษณาของช่องตัวเอง ซึ่งในประเด็นตรงนี้นั้น ทำให้หลายฝ่ายนั้นงงไม่แพ้เจ้าของช่อง ต้องบอกก่อนว่ามันคือการผิดกฎของ YouTube และนั่นคือบทลงโทษที่เอก HEARTROCKER ได้รับ

เป็นสมาชิก YouTube Premium มันไม่มีโฆษณาคั่นนี่นา
ประเด็นก็คือคุณเอก HEARTROCKER  นั้นเป็นสมาชิก YouTube Premium ซึ่งจะไม่มีโฆษณาขึ้นอยู่แล้ว แล้ว HEARTROCKER จะไปดูโฆษณาตัวเองได้อย่างไร ทำให้คุณเอก HEARTROCKER นั้นได้ยื่นอุทธรณ์กับทาง YouTube แต่ก็ไม่ได้รับการตอบสนองแต่อย่างใด แต่หลายคนก็บอกว่าต่อให้เขาดูจริงมันจะปั๊มยอด View ได้เหรอแล้วถ้าเป็นการดูเพื่อตรวจสอบผลงานตัวเองล่ะ ? ถือเป็นการลงโทษที่รุนแรงและไม่สมเหตุสมผลเกินไปรึเปล่า ซึ่งก่อนหน้านี้ตัวเขาก็เคยประสบปัญหาถึงขั้นย้ายช่องมาแล้ว หลายคนก็บ่นกันว่าเป็นอะไรกับคุณเอกมากนักหรือ ?

ซึ่งตอนนี้คาดว่าแผนสำรองจะเป็นการย้ายไปใช้ช่อง HRK  เพื่อการแก้ปัญหาในเบื้องต้นไปก่อนส่วนแฟน ๆ ก็ได้บ่นเป็นเสียงเดียวกันว่า...นี่เป็นการกลั่นแกล้งพี่เอก HEARTROCKER หรือเปล่าซึ่งได้มีการ Comment ให้กำลังใจกันหลากหลายทีเดียว แต่แฟน ๆ ก็แสดงความน่ารักและบอกว่าพวกเขาพร้อมจะติดตาม HEARTROCKER ไม่ว่าเขาจะไปที่ไหน ก็หวังว่าเรื่องนี้ จะมีทางออกที่ดีและปัญหาที่คุณเอก HEARTROCKER ได้เผชิญนั้นจะจบอย่างโดยเร็ว และไว้พบกันในโอกาสหน้าครับสวัสดี