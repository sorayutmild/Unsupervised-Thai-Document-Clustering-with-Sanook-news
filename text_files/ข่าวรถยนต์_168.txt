     ถือเป็นคู่รักดาราที่มีคนสนใจมากที่สุดคู่หนึ่งเลยก็ว่าได้สำหรับ "เจนี่-ชนม์สวัสดิ์ อัศวเหม" ที่ล่าสุดถอยรถสปอร์ต "ปอร์เช่ 911 เทอร์โบ เอส" มาเป็นส่วนหนึ่งของบ้านอัศวเหมแล้ว

     Porsche 911 ถือเป็นรถซูปเปอร์คาร์ในตำนานของปอร์เช่เลยก็ว่าได้ เพราะถือกำเนิดมาตั้งแต่ปี 1963 มีลักษณะเด่นคือรูปทรงท้ายลาดที่ยังคงได้รับแรงบันดาลใจมาจนถึงรุ่นปัจจุบัน โดยของสาวเจนี่เป็นรุ่น "911 Turbo S" รหัสตัวถัง 991 ที่ถือว่าแรงที่สุดรุ่นหนึ่งในสายการผลิตของปอร์เช่ในขณะนี้เลยก็ว่าได้
     "911 Turbo S" รหัส 991 ใช้เครื่องยนต์ขนาด 3,800 ซีซี 6 สูบ วางหลัง พร้อมระบบเทอร์โบ ให้กำลังสูงสุดถึง 560 แรงม้า (HP) สามารถเร่งความเร็วจาก 0-100 กม./ชม.ได้ในเวลาเพียง 3.1 วินาทีเท่านั้น หากเร่งต่อไปถึง 160 กม./ชม.ก็ใช้เวลาเพียง 6.8 วินาที และหากยังคงใจถึงเร่งความเร็วต่อไป ก็จะแตะความเร็วสูงสุดที่ 318 กม./ชม.ได้อย่างไม่ยากเย็น

     เห็นตัวเลขสมรรถนะแรงขนาดนี้ แต่กินน้ำมันพอๆกับรถเก๋งหรูๆที่ 12.9 กิโลเมตรต่อลิตร เท่านั้นเอง
     สนนราคา "Porsche 911 Turbo S" อย่างเป็นทางการในประเทศไทยอยู่ที่ 20,900,000 ล้านบาทเท่านั้น!!
(ขอบคุณรูปภาพจากอินสตาแกรม ja_asavahame)
 