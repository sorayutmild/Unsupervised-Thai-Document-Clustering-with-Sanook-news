สรยุทธเผยผ่านเรื่องเล่าเช้านี้ iPhone low-cost รุ่นประหยัด ราคาเบาๆ 
iPhone low-cost ถือเป็นอีกข่าวที่ทำเอาคนในสังคม สังคมออนไลน์ ให้ความสนใจไม่น้อย เมื่อล่าสุดนั้นพิธีการคนดังอย่าง สรยุทธ สุทัศนะจินดา ได้ออกมาบอกอย่างชัดเจนว่าทาง Apple ได้มีการเตรียมเปิดตัว iPhone Mini หรือเรียกง่ายๆ ว่า  iPhone ราคาต้นททุนต่ำ (iPhone low-cost) อย่างแน่นอน!! โดยเนื้อข่าวนั้นทางทีมงานได้นำมาฝากกันดังนี้...
iPhone low-cost 
iPhone low-cost 
เป็นที่ฮือฮากันใหญ่เมื่อสรยุทธ สุทัศนะจินดาพิธีกรชื่อดัง ได้เปิดเผยกลางรายการเรื่องเล่าเช้านี้ว่า แอปเปิลจะเตรียมเปิดตัว iPhone mini ในวันที่ 20 มิถุนายนนี้ โดยคาดว่าจะมีราคาขายอยู่ที่ 4,900 บาท และเตรียมแจกให้แฟนรายการด้วย !!
iPhone Mini
iPhone Mini
โดยพิธีกรชื่อดังกล่าวว่า เพื่อนของเขาได้ทำการสั่งซื้อ iPhone mini ไปแล้ว 3,000 เครื่อง เพื่อเตรียมนำมาทำกิจกรรมบางอย่าง ซึ่งคาดกันว่าน่าจะหมายถึงคุณตันที่เตรียมจะสั่งซื้อ iPhone Mini มาทำกิจกรรมกับชาเขียวอิชิตันนั่นเอง
iPhone Mini
“iPhone โลว์คอสต์” ราคา 4,900 บาทมีจริงมั้ย?
นอกจากนี้ในรายการยังเปิดเผยสเป็คของเครื่อง iPhone mini ออกมาดังนี้

iPhone รุ่นประหยัด ใช้ชื่อว่า iPhone Mini
ขนาดหน้าจอ 4 นิ้วเท่า iPhone 5
กล้องความละเอียดลดลงเล็กน้อย
รองรับเฉพาะ 3G
บอดี้เป็นโพลีคอร์บอเนต
มีหลายสีให้เลือกเหมือนกับ iPod Touch Gen 5
ราคาขาย 4,900 บาท

เมื่อปีที่แล้วคุณตันก็ได้สร้างความฮือฮาด้วยการประกาศแจก iPhone 5 ทั้งที่แอปเปิลยังไม่ได้เปิดตัวสินค้าออกมาเลย แต่ทั้งชื่อและขนาดตัวเครื่องก็เป็นตามที่คุณตันบอกใบ้เอาไว้แป๊ะๆ อย่างไม่น่าเชื่อ รอดูกันต่อไปว่า iPhone Mini จะมาจริงตามที่เผยในรายการเรื่องเล่าเช้านี้หรือไม่
ชมคลิปรายการได้ที่ – เรื่องเล่าเช้านี้ “iPhone โลว์คอสต์ รุ่นประหยัด ราคาเบาๆ”
บทความโดย- ทีมงาน Sanook! Hitechที่มา: morning-news ผ่าน Macthai