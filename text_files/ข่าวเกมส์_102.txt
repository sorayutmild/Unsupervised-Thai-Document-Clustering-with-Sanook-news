Xbox 360
เกิด เรื่องน่าสลดเมื่อเด็กชายวัย 13  ปีจากเกาะอังกฤษในเมืองแบล็คเบิร์นได้กระทำการข่มขืนน้องสาวของเขาวัย 8  ขวบหลังจากที่ได้ดูหนังโป๊จากเครื่อง Xbox 360 กับเพื่อนของเขาอีกคน
สำหรับชื่อของเด็กที่ลงมือข่มขืนน้องสาวไม่มีการเปิดเผยออกมาเนื่องจาก ติดข้อกฏหมายแต่เขาได้ให้การสาเหตุที่ลงมือกระทำเพียงแค่ต้องการ  ‘อยากลองมันดู’  ส่วนสาเหตุที่เลือกน้องสาวของเขาเป็นเพราะว่ามีรูปร่างเล็กและคิดว่าเธอคงจำ อะไรไม่ได้
Xbox 360
ล่าสุดตอนนี้เด็กชายวัย 13 ได้ถูกประกันตัวออกไปโดยครอบครัวของเขาเอง  เพียงแต่กลุ่ม Youth Offending Team  ที่ทำหน้าที่ปกป้องคุ้มครองเยาวชนของอังกฤษเตรียมการยื่นฟ้องให้มีการตัดสิน คดีนี้เพราะถือเป็นการกระทำที่น่ากลัวอย่างยิ่ง
Jack Straw สมาชิกสภาของเมืองได้ออกมาเสริมว่า  เหตุการณ์ที่เกิดขึ้นนี้ถือว่าเป็นการก่ออาชญากรรมที่สะเทือนขวัญอย่างมาก และตั้งคำถามว่าเยาวชนเหล่านี้ทำไมเข้าถึงสื่อลามกได้ง่ายดายขนาดนี้  เขาหวังว่าทางผู้ให้บริการอินเตอร์เน็ตจะเข้ามามีส่วนร่วมรับผิดชอบและควบ คุมการเข้าถึงสื่อลามกให้ดีขึ้นกว่านี้  …เพิ่มเติมให้นิดหนึ่งคือประเทศอังกฤษมีการควบคุมสื่อลามกอนาจารที่ค่อนข้าง เข้มงวดโดยเฉพาะบนอินเตอร์เน็ตที่ทางเหล่า ISP นั้นบล็อกแหลกแม้แต่เกม LOL  ก็โดนหางเลขมาแล้ว
ส่วนผู้รับเคราะห์อีกคนนอกเหนือจากน้องสาวผู้กระทำผิดแล้วก็เห็นจะเป็น เจ้าเครื่อง Xbox 360  ที่ไม่รู้อิโหน่อิเหน่เพราะมันเองก็มีเว็บบราวเซอร์ไม่ต่างจากการใช้งาน PC  ฉะนั้นไม่ว่าจะดูหนังโป๊ผ่านเครื่องเล่น DVD หรือ iPhone  ทุกอย่างก็ล้วนแล้วแต่เป็นสื่อจูงใจช่วยให้กระทำการครั้งนี้ได้เช่นกัน