(19 ส.ค.) จากภาพวงจรปิดที่จับภาพชายเสื้อสีเหลืองนำเป้มาวางไว้บนเก้าอี้บริเวณศาลพระพรหมนั้น เมื่อดูอย่างละเอียด เจ้าหน้าที่พบว่าเมื่อชายเสื้อเหลืองเดินเข้าไปบริเวณศาลพระพรหม ปรากฏว่ามีชายเสื้อแดงลุกขึ้น ทำให้เก้าอี้ว่างแล้วชายเสื้อเหลืองเข้าไปนั่งแทนที่
ซึ่งในจังหวะที่ชายเสื้อเหลืองวางกระเป๋า ชายเสื้อแดงกับชายเสื้อขาวอีกคนก็ยืนในมุมที่เหมือนจะคอยบังให้ชายเสื้อเหลือง เมื่อวางเรียบร้อยแล้ว และก่อนที่ชายเสื้อแดงจะเดินออก ได้ชำเลืองมองชายเสื้อเหลือง โดยทั้งสองคนเดินตามกันออกไปพ้นจากจุดเกิดเหตุ จากนั้นไม่นาน ก็เกิดระเบิดขึ้น
พล.ต.ท.ประวุฒิ ถาวรศิริ โฆษกสำนักงานตำรวจแห่งชาติ เผยว่า ประเด็นผู้ต้องสงสัยเพิ่มเติมอีก 2 คน ตำรวจกำลังเร่งตรวจสอบ เนื่องจากลักษณะท่าทางในกล้องวงจรปิด ชาย 2 คน มีท่าทางและความเคลื่อนไหวสอดคล้องกับผู้วางระเบิด เช่น การนั่งจองที่ ลุกขึ้นยืนบังสายตาผู้อื่น ขณะมีการวางกระเป๋าเป้ลงและเดินออกจากพื้นที่พร้อมๆ กัน





เป้และบุคคลต้องสงสัย ใส่เสื้อเหลืองพร้อมเป้สีน้ำเงินเข้าไปจุดระเบิด แยกราชประสงค์ตรงศาลพระพรหม จากนั้นวางเป้ลงและทำเป็นเ...
Posted by ตู้ปณ. ข่าว3 on Tuesday, August 18, 2015

