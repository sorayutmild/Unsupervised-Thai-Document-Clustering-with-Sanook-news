ดวงผู้ที่เกิดปีจอ (สุนัข) ในปี 2562
 
ความรักและความสัมพันธ์
ปีนี้ความสัมพันธ์กับคนรักไม่ค่อยจะสู้ดีนัก ส่วนใหญ่จะเป็นเรื่องการสื่อสารผิดพลาด หรือการฟังข้อมูลจากคนอื่น ควรรับฟังเรื่องราวต่างๆ จากปากของกันและกัน มันจะทำให้คุณทั้งสองคุยกันอย่างเข้าใจมากขึ้น คุณทั้งคู่จะมีความเห็นไปในทิศทางเดียวกันมากกว่าที่จะขัดแย้งกันเอง เหตุการณ์ที่สร้างความสับสนอาจเปลี่ยนมิตรภาพเป็นอย่างอื่นแทน ดังนั้นก่อนที่จะสรุปหรือตัดสินใจเรื่องใดก็ตาม ควรให้เวลากับมันมากๆ หน่อยเพื่อชั่งน้ำหนักเหตุผล ด้วยความมีน้ำใจชอบช่วยเหลือผู้อื่น จะทำให้คุณได้เข้าร่วมสังคมใหม่ๆ ซึ่งเป็นประสบการณ์ที่ดีเลยทีเดียว
การงานและการเงิน
การงานและการเงินของคุณไปได้สวย ปีนี้จะเป็นปีที่เตรียมพร้อมสู่นิมิตหมายอันดีที่จะเกิดขึ้นในอนาคต คุณต้องมีความอดทนและมองโลกในแง่ดีเข้าไว้ ความล้มเหลวที่เกิดขึ้นหลังจากได้พยายามทำอะไรบางอย่างเป็นการฝึกให้คุณได้เรียนรู้อะไรใหม่ๆ อันที่จริงแล้วชาวปีจอไม่คิดว่าจะมีโชคในปีนี้เลย แต่จะได้รับสิ่งตอบแทนจากความอุตสาหพยายามและความมุ่งมั่นตั้งใจของตัวเอง คุณต้องใส่ใจในกลยุทธ์และมองไปข้างหน้า แม้ว่าจะยังมองไม่เห็นอะไรก็ตาม แต่มั่นใจได้ว่าคุณกำลังเดินทางไปสู่ความสำเร็จอย่างแน่นอน ในเวลานี้ยังไม่ถึงเวลาที่คุณจะต้องไปฟาดฟันกับใคร เพียงแค่ปล่อยให้อะไรๆ มันเป็นไปตามที่มันควรจะเป็นก็พอ
สุขภาพ
คุณเป็นคนร่างกายแข็งแรง แต่จิตใจไม่ค่อยมั่งคง บางครั้งก็รู้สึกอ่อนไหวเปราะบาง การมองโลกในแง่ร้ายและไม่มีที่พึ่งทางใจอาจทำให้คุณคิดไปเองว่า คุณมีความบกพร่องทางร่างกายหรือป่วยเป็นโรคนู่นโรคนี่ เช่น โรคจิตหวาดระแวง และมีความทุกข์ฝังลึกในใจ จุดเปราะบางภายในร่างกายคุณประกอบด้วย ไต สะโพก กระดูกสันหลัง ระบบทางเดินหายใจ และผิวหนัง 
คำแนะนำ    
คุณต้องทำจิตใจให้เข้มแข็ง รวมถึงต้องมีร่างกายที่แข็งแรงเพื่อที่จะได้เอาชนะอาการป่วยทั้งทางกายและทางใจ จงทำเสียตั้งแต่วันนี้เลย สิ่งที่จะทำให้ตัวคุณพัฒนาขึ้นอีกประกอบด้วยการมีความปรารถนาในสิ่งที่ไม่ได้มาง่ายๆ และการมีทักษะทางสังคมที่ดี นอกจากนี้คุณต้องลองทำให้บ้านเป็นสถานที่ที่มีความสุข บ้านที่อยู่แล้วรู้สึกปลอดภัย ออกไปเดินสูดอากาศดูบ้าง อ่านหนังสือเพิ่มพูนความรู้ให้กับตัวเอง ปลูกพืชพรรณไม้หอม รับประทานอาหารที่มีรสชาติเค็มให้น้อยลง รวมถึงเพิ่มผักผลไม้ในมื้ออาหาร 
 
 