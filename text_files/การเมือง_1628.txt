เมื่อวันที่ 13 สิงหาคม พล.ต.สรรเสริญ แก้วกำเนิด รองโฆษกสำนักนายกรัฐมนตรี กล่าวถึงกระแสข่าวการเซ็นใบลาออกจากตำแหน่งรองโฆษกสำนักนายกรัฐมนตรี โดยคาดว่าเพื่อรับตำแหน่งโฆษกประจำสำนักนายกรัฐมนตรี ว่า ยอมรับว่ามีการเซ็นเอกสารจริง แต่ไม่ได้อ่านรายละเอียดในเอกสาร ซึ่งการทำงานของทหารจะต้องเป็นไปตามคำสั่งของผู้บังคับบัญชาและไม่มีลับลมคมใน
อย่างไรก็ตาม ขณะนี้ตนอยู่ระหว่างลาพักงานเป็นเวลา 2 วัน เพื่อเข้ารับการรักษาอาการไข้หวัดและขณะนี้อยู่ในระหว่างการพักฟื้นร่างกายให้หายเป็นปกติ และยืนยันว่าการลาพักงานในครั้งนี้ไม่มีส่วนเกี่ยวข้องกับการเซ็นใบลาออกแต่อย่างใด