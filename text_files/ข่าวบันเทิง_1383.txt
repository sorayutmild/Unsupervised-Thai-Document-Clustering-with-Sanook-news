
คู่รักมาราธอน "แมน เกล" ถือฤกษ์ดี 27 มี.ค. เข้าพิธีวิวาห์แบบเรียบง่ายแต่น่ารัก หลังคบหาดูใจนานเกือบ 10 ปี 
เป็นอีกหนึ่งคู่รักมาราธอนของวงการบันเทิงที่ควงคู่กันสละโสดเรียบร้อยแล้ว สำหรับนักแสดงสาว "เกล เวธกา" กับหวานใจหนุ่ม "แมน การิน" 
ล่าสุด เมื่อช่วงเช้าที่ผ่านมา (27 มี.ค.) แมน การิน ได้ควงสาวเกล เข้าพิธีวิวาห์แบบเรียบง่าย ตามฤกษ์ดีที่ฝ่ายชายเป็นคนเคาะเอง โดยจัดขึ้น ณ เรือนหอแถวราชพฤกษ์ โดยมีการตักบาตร ขอพรผู้ใหญ่ และปาร์ตี้เล็กๆ ในบ้าน 
โดยบรรยากาศเต็มไปด้วยความน่ารัก และมีครอบครัวและเพื่อนๆ ทั้งในและนอกวงการ มาร่วมแสดงความยินดีอย่างอบอุ่น
ขอขอบคุณภาพจาก อินสตาแกรม @mumammz, @puksama, @tiktik75, @katoon_varanis888, @yardthip และ @glamgoldlabel