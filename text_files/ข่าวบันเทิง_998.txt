เปิดเหตุผลที่หลายคนสงสัย ทำไมผู้จัดการส่วนตัวถึงไม่ให้พระเอกฮอต "เจมส์ จิรายุ" จากละครดังคุณชายพุฒิภัทร รับงานอีเว้นท์ 
กลายเป็นดาราดังที่มาแรงที่สุดในช่วงนี้ สำหรับหนุ่ม "เจมส์ จิรายุ ตั้งศรีสุข" พระเอกละครเรื่องคุณชายพุฒิภัทร จากละครซีรีส์ชุด สุภาพบุรุษจุฑาเทพ ของทางช่อง 3 งานนี้ "ปิ๊ก ชาญฉลาด" ผู้จัดการส่วนตัวของเจมส์ จิรายุ ถึงกับโพสต์ขำ ๆ ผ่านโลกออนไลน์ว่า "ยินดีต้อนรับติ่งเกาหลีกลับไทย" 
ล่าสุด กระแสชื่นชม "เจมส์ จิรายุ" ก็เพิ่มมากขึ้น ทั้งจากการไปออกรายการทูไนท์โชว์ ที่เจ้าตัวกราบขอบคุณและฝากตัวกับ อาต๋อย ไตรภพ พิธีกรชื่อดัง 
นอกจากนี้ "คุณปราณประมูล" นักเขียนบทละครโทรทัศน์ชื่อดัง ที่มีผลงานมามากมาย อาทิ สวรรค์เบี่ยง,ปริศนา,มาลัยสามชาย และคุณชายพุฒิภัทร ก็ยังโพสต์ข้อความผ่านเฟซบุ๊กส่วนตัว เล่าถึงเหตุผลที่หลายคนสงสัยว่าทำไม "เจมส์ จิรายุ" ไม่รับงานอีเว้นท์ ว่า เจมส์และผู้จัดการไม่ได้หวังเข้ามากอบโกยเพียงระยะเดียว แต่ตั้งใจจะเป็นตัวจริงในวงการไปนาน ๆ และตั้งใจพัฒนาตัวเอง ให้อยู่อย่างยั่งยืน อ่อนน้อมถ่อมตนและทำหน้าที่ให้ดีที่สุด จะไม่โลภ มากอบโกย แต่จะสร้างสรรค์ด้วย 
แหม ๆ มีทั้งผู้จัดการดีขนาดนี้ แถมตัวหนุ่ม "เจมส์ จิรายุ" เองยังน่ารัก อนาคตรุ่งแน่ๆ ฟันธง!!!
 
ขอขอบคุณภาพและข้อมูลจากคุณ cm_pn พันทิป