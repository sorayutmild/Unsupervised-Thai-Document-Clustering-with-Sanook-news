     ถือเป็นข่าวใหญ่ในวงการบันเทิงของสัปดาห์นี้เลยก็ว่าได้ สำหรับงานแต่งงานระหว่างดาราสาว "เมย์ พิชญ์นาฏ" และ "สารวัตรโจ้" พ.ต.ต.ธิติสรรค์ อุทธนพล หรือ "โจ้ เฟอร์รารี่" ซึ่งสารวัตรโจ้เรียกได้ว่าไม่ธรรมดาเลย เพราะเขาเลือกขับสุดยอดซุปเปอร์คาร์จาก Lamborghini ที่ผลิตมาเพียง 200 คันทั่วโลกเท่านั้น

     วันนี้ Sanook!Auto จะพาไปรู้จักกับ "Lamborghini Aventador 50th Anniversario" คันแรกในประเทศไทยกันครับ
     Lamborghini Aventador 50th Anniversario ถูกเปิดตัวอย่างเป็นทางการในประเทศไทยไปเมื่อปลายปีที่แล้ว โดยมีความพิเศษตรงที่เป็นรุ่นฉลองครบรอบ 50 ปี ของลัมโบกีนี่ ซึ่งผลิตทั่วโลกจำนวนเพียง 200 คันเท่านั้น โดยแบ่งเป็นรุ่น Roadster (เปิดหลังคา) จำนวน 100 คัน และรุ่น Coupe จำนวน 100 คัน ซึ่งรถคันที่สารวัตรโจ้ครอบครองอยู่นั้นถือเป็นคันแรกของเอเชียเลยทีเดียว
 

     ความพิเศษของ Lamborghini Aventador LP 720-4 50th Anniversario

พละกำลังเครื่องยนต์ที่มากขึ้น เมื่อเปรียบเทียบกับตัว Aventador ปกติ ถึง 20 แรงม้า พละกำลังที่มากขึ้นจะช่วยเพิ่มอรรถรสและประสบการณ์การขับขี่ให้สุดแสนเร้าใจมากยิ่งขึ้นไปอีก
โดดเด่นดุดัน ด้วยตัวถังสองเฉดสี(Two Tone)  สีเหลือง “Giallo Maggio” ที่เล่นแสง-เงาฉ่ำ ตัดกับโทนดำคาร์บอนไฟเบอร์ 
ตกแต่งภายในใหม่ ด้วยหนังให้เลือก 2 สี คือ สีน้ำตาลแทน Terra Emilia หรือ สีเหลือง Giallo Quercus ตัวหนังเป็นหนังวัวเกรดพิเศษ "new semi – aniline leather"  ให้ผิวสัมผัสดีเยี่ยม 
ตกแต่งภายในหรูหราด้วยรูปลายเหลี่ยมกะรัตเพชร Q-Citura
การปรับแต่งด้านอากาศพลศาสตร์เสริมสมรรถนะด้วยการดีไซน์ใหม่หมดของแผงกันชนหน้า – หลัง ที่ขึ้นรูปด้วยคาร์บอนไฟเบอร์  ที่มาพร้อมน้ำหนักที่เบาและการไหลเวียนอากาศที่ดีขึ้น
โลโก้ตราสัญลักษณ์ “LP 720 – 4” ที่ตัวถัง
เครื่องหมาย 50 ปีผลิตจากวัสดุพิเศษ "ฟอร์จคอมโพสิต" ประทับลงบนตัวถัง
เครื่องหมายลำดับการผลิตของตัวรถ ผลิตจากวัสดุ "ฟอร์จคอมโพสิต"
กล้องมองหลังช่วยการจอดรถ

 
 

 
     แม้ว่าภายนอกของ Aventador LP 720-4 50th Anniversario จะดูโหดขนาดนี้ แต่ก็มาพร้อมอุปกรณ์อำนวยความสะดวกเฉกเช่นรถซีดานทั่วไปอย่าง ระบบความบันเทิงผ่านหน้าจอขนาด 7 นิ้ว สามารถเชื่อมต่อ Bluetooth, iPod, USB ได้ กล้องมองหลังช่วยจอด, ระบบกุญแจอัจฉริยะพร้อมปุ่มสตาร์ท, ระบบปรับอากาศอัตโนมัติ, ไฟหน้าและที่ปัดน้ำฝนอัตโนมัติ, ถุงลมนิรภัยทั้งดานหน้า, ด้านข้าง และบริเวณหัวเข่าเพื่อลดอาการบาดเจ็บอีกด้วย
     สนนราคาของ Lamborghini Aventador LP 720-4 50th Anniversario รุ่นพิเศษนี้ก็แค่ 46 ล้านบาทเท่านั้น!!
 
 