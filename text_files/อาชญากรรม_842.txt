จากกรณีที่ น.ส.บี (นามสมมติ) เด็กนักเรียนชั้น ม.5 อายุ 17 ปี ได้ไปสังสรรค์งานวันเกิดกับเพื่อนและมึนเมาสุรา ก่อนจะกดแอปพลิเคชั่นใช้บริการรถรับส่งผ่านแอป เพื่อพาไปส่งที่หอพัก แต่ปรากฏว่าคนขับรถได้พาเข้าซอยเปลี่ยว และก่อนเหตุข่มขืนกระทำชำเราจนสำเร็จความใคร่ ก่อนจะพาไปส่งที่พัก เหตุเกิดเมื่อเช้ามืดวันที่ 18 กันยายนที่ผ่านมา ตามข่าวที่นำเสนอไปแล้วนั้น 
ล่าสุด อีจัน ได้เปิดเผยแชทข้อความของหนุ่มแกร็บผู้ก่อเหตุ โดยผู้เสียหายได้ค้น หาชื่อคนขับแกร็บในเฟซบุ๊ก ตามชื่อที่ปรากฏในแอปพลิเคชั่นจนเจอ และติดต่อไป ซึ่งคนขับก็ได้ตอบข้อความแชท พร้อมยอมรับ ทำจริง เพราะตนเองก็เมา
นอกจากนี้แล้ว แม่ของคนขับได้ติดต่อมาหาเธอ และบอกให้เธอให้ข้อมูลตำรวจว่า “เธอสมยอม” แต่เธอไม่ได้ยอม ยอมรับว่าเมามากจนไม่สามารถปกป้องตนเองได้ แต่คนขับก็ไม่มีสิทธิ์มากระทำกับเธอแบบนี้ “หากวันนั้น คนขับหักห้ามใจ และไม่ก่อเหตุแบบนั้น ปัญหาเหล่านี้ก็จะไม่เกิด” อย่างไรก็ตาม ทางคนขับได้แจ้งไว้ว่า จะเข้ามอบตัวในวันที่ 23 ก.ย.62 นี้ ที่ สภ.เมืองอุดรธานี
>> สาวมัธยมฯ สะอื้น กดแอปเรียกรถไปส่งหอ คนขับลากข่มขืนเบาะหลัง
>> "แกร็บ" ลั่นฉีกสัญญาโชเฟอร์หื่น เหตุลวงข่มขืนผู้โดยสารเด็กสาว ม.5
>> เปิดนาทีสาว ม.5 ขึ้นรถที่เรียกผ่านแอป ก่อนพาไปข่มขืน โชเฟอร์หนุ่มนัดเตรียมมอบตัว