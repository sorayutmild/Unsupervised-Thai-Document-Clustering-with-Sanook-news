Lineage 2 Revolution : ฟันธงจุดเด่น จุดด้อย เอลเดอร์ (พระเอลฟ์) พร้อมแนวทางการจัดสกิล
Lineage 2 Revolution
สำหรับเกมมือถือที่แรงสุดในเวลานี้ คงไม่มีใครเกิน Lineage 2 Revolution แน่ ๆ เพราะมีผู้คนบุกเข้ามาเล่นกันอย่างล้นหลามจนเซอเวอร์แทบล่มทุกวัน  ขนาดเกมเปิดมาเกือบสามอาทิตย์แล้ว ความแรงก็ยังไม่ตก ส่วนตัวคนเขียน  ไม่ว่าจะเล่นเกมอะไร... ที่เป็นแนว mmo  ก็มักเลือกเล่นแต่สายซัพพอร์ตตลอดไม่รู้เป็นไร...  หรือบางทีอาจเป็นเพราะเพื่อน ๆ ไม่มีใครยอมเล่น ก็เลยติดนิสัยไม่รู้
เช่นเคย เกมนี้ผมก็ยังเล่นซัพพอร์ตอยู่ และเลือก "เอลเดอร์"  เพราะเหตุผลหลัก ๆ เลยก็คือ "สวย" แต่ยิ่งเล่นยิ่งเพลิน  สนุกกว่าที่คิดไว้มาก ทีเดียว
Lineage 2 Revolution
ตัวละครในรูปก็... ผมเองแหละ เลเวลเยอะเพราะเล่นพระไง คนพาลงดันรัว ๆ -_-
จุดเด่น - เป็นพระสายที่ตีเร็วที่สุดใน 4 เผ่า - เบากว่าบิชอป พระดาร์ค แต่แรงกว่าแคระ - เป็นสายซัพแท้ ๆ  ถึงค่าสถานะจะดูบอบบางแต่ด้วยสกิลทำให้ถึกและบึกบึนทั้งตี้เลยเชียว  (ตัวนี้แท้งเฟลกอนตัวคนเดียวได้โดยใช้แค่ยาแดงปากซอย)
จุดด้อย - สกิลโซโล่น้อย ไม่มีทางเลือก จะทำคะแนนผลงานได้ไม่ดีเท่าไหร่*** - สู้คนไม่ได้เรื่อง ไม่มีสกิลล้มหรือมึนเลย (มีไฟร์บอลที่ระยะยิงสั้นกุด ใช้ยากบรม อย่าไปหวังจะดีกว่า...)
ด้านสกิล ผมต้องบอกว่าดีทั้งหมดเลยครับ ใครมาเล่นคงต้องอุทานว่า "เลือกอัพยากชะมัด"  และต่อให้อัพมาก็ใช้พร้อมกันทั้งหมดไม่ได้ เนื่องจากที่ลงสกิลมีจำกัด  (ช่างน่าเศร้า) ซึ่งผมจะให้ความสำคัญเรียงตามนี้...
1. ฮีล - สกิลที่ยังไงก็ต้องมีติดตัวไว้ เป็นการฮีลแบบรีเจน 7 ครั้ง (เยอะมากนะ...ผมฮีล 2049*7)
Lineage 2 Revolution
2. ไม้เท้า - เพิ่มโจมเวท ทำให้ฮีลแรงขึ้น โซโล่เองได้ และซัพทีมได้ดีขึ้น
Lineage 2 Revolution
3. ทุบพื้น - เป็นโจมตีกึ่งดีบัฟ  ทำให้เราสามารถทำกิจกรรมได้ง่ายขึ้นมาก ไม่ว่าจะดันวัน หรือการไต่หอคอย  และการอัพแต่ละครั้งส่งผลเยอะพอสมควร เป็นสกิลที่ใช้บ่อยสุด ๆ  (สลับใช้กับสกิลอื่นไปเรื่อย) จึงสมควรอัพก่อนใคร ***ภาพรวมผมจะอัพ ไม้เท้า ฮีล ทุบ ให้เต็มก่อนเสมอ แล้วค่อยเอาพ้อยที่เหลือไปลงสกิลอื่นทีหลังครับ
Lineage 2 Revolution
Lineage 2 Revolution
4. บัฟโล่ -  ทำให้ทีมทั้งทีมถึกขึ้นสุด ๆ  ถ้าถามว่าทำไมถึงให้ความสำคัญน้อยกว่าสกิลก่อนหน้า  ก็เพราะในแต่ละเลเวลมันเพิ่มค่อนข้างน้อยนี่สิ  ไม่สามารถสร้างความแตกต่างต่อเลเวลได้มากพอ  รีบอัพไปจะทำให้เล่นยากขึ้นหน่อย ค่อย ๆ อัพไปดีกว่า
Lineage 2 Revolution
5. บัฟลดคูลดาวน์  - แค่เลเวล 1 ก็เห็นผลอันน่าอัศจรรย์แล้ว บอกตรง ๆ ว่าดีสุด ๆ  เป็นจุดเด่นของพระเอลฟ์เลย... แต่ว่าแต่ละเลเวลมันแทบไม่เห็นผล จึงคล้าย ๆ  บัฟโล่ ผมเก็บไว้อัพทีหลังนะ ไม่รีบร้อนมาก
6. ออร่าเพิ่มเลือด - มีประโยชน์แต่ไม่สุด อัพจนเวลตันปัจจุบันก็ยังได้แค่ +2400
7. ออร่าโดนตีเพิ่มหลบ แค่เลเวล 1 ก็พอใช้ได้แล้วครับ
สกิลแรร์ 1. กระสุนมนตรา ที่ทุกคนต้องมี สกิลทำดาเมจเดี่ยวที่แรงพึ่งพาได้ของเรา 2. เมเทโอจากกิลด์***** ถ้าหาได้นี่เป็นสกิลที่โกงเอามาก ๆ จะยกระดับพระเอลฟ์ขึ้นมาทันที เพราะมีสกิลหมู่ ทำให้ล้ม และแรงเอาเรื่องด้วยครับ 3. โล่สัมบูรณ์*** ถ้าคุณไม่มีเมเทโอ  เราแนะนำสกิลนี้ เพราะเหตุผลว่ามันถูก ขายอยู่ในตลาดด้วยราคา floor  ก็ไม่ออกสักที... ในเมื่อไม่มีใครใช้เราก็ใช้เถอะ  มีประโยชน์กับอารีน่าสำหรับพระถึกอย่างเรามากนะครับ โผล่มาถึงบัฟโล่ +  โล่สัมบูรณ์ วิ่งชนไปเลย อีกฝั่งสกิลมาแทบไม่สะเทือน ฮีลทีก็เต็มแล้ว...
การจัดสกิล 1. เซ็ตซัพแท้ โล่ + ลดคูล + ฮีล ใช้ในกรณีลงดันกับเพื่อนเป็นตี้ใหญ่หน่อย เพราะเราจะเข้าโหมดฮีล บัฟ เต็มที่ จนทีมแทบเป็นอมตะเลยล่ะ (ถ้าไม่ฝืนตัวเองจนเกินไปนัก) 2. เซ็ตโซโล่ ใช้ลงดันวัน หรือ etc. เป็นส่วนใหญ่ (สามารถพลิกแพลงลงดันกับตี้ได้ด้วย) 2.1 โล่ + ทุบ + ฮีล -  สำหรับการชนกับมอนที่ทุบเราหนักเกิน โล่จะช่วยเราประหยัดลงมาก  ทุบพื้นจะทำให้เราฆ่าไวขึ้นอย่างเห็นได้ชัด  (ทุบพื้นจะเพิ่มค่าความเสียหายที่ศัตรูได้รับ 7 วินาที ไปกับตี้  พวกที่ติดดีบัฟนี่พริบตาเดียวตายเรียบแน่) 2.2 ลดคูล + ทุบ + ฮีล -  เน้นในเวลาที่ต้องการเร่งความเร็ว จะออกสกิลรัว ๆ ใช้กับมอนที่เลเวลเท่า ๆ  กันกับเรา เมื่อโดนไม่หนักก็เร่งความเร็วเลยครับ ทุบพื้นรัว ๆ  จะดีตอนไปตีมอนเลเวลเท่าเรา หรือน้อยกว่าเรา 3. ฟาร์มใช้แค่ฮีล + โล่สัมบูรณ์เลเวล 1 บอททิ้งไว้ทั้งคืนกินยาไปแค่ไม่กี่ขวด ทั้งที่ตีมอนเลเวล 116+ (ด้านนอก) ประหยัดกว่าชาวบ้านเขาเยอะมาก ๆ (กำไรชีวิตเลยทีเดียว)
ออพของ  เน้นในจุดที่เราเด่นอยู่แล้วจะดีกว่า... ผมเคยพยายามอัดดาเมจเพิ่ม  แต่มันก็ช่วยอะไรไม่ได้มากนัก ตอนนี้เลยหันมาเน้นออพ ตีเร็ว+ดูดเลือด  เราตีทีละ 3 ตัวมันเลยดูดได้เยอะหน่อย แถมดูดเร็วด้วย  ถ้าไปกับตี้มีเบลดบัฟเร็วอีกก็ช่วยให้เอาตัวรอดได้ดีมาก ๆ
แนวทางการเล่นพระ ขอบอกว่าเหนื่อยทุกสาย  คุณจะไม่ได้กดออโตยืนยิ้มอย่างที่วาดฝัน แต่มันคืออาชีพนักวิ่ง  ลองฮีลดูสักทีมอนจะโมโหไล่อัดรัว ๆ ยิ่งช่วงแรก ๆ ที่ยังไม่ทนทานพอ  อย่าหวังว่าจะได้หยุดวิ่งเลยครับ -_-
อันนี้เป็นคลิปตอนไปตี้กับเบลดครับ พอดีไปทดสอบออพตีเร็วกับดูดเลือดด้วย (ช่วยเพื่อนอัพเวล)

By..Tongfar
 
สนับสนุนเนื้อหาโดย sansweet
