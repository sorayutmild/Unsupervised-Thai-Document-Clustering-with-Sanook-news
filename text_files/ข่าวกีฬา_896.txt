สืบเนื่องจากกรณี "ตั๋วผีบอลไทย" ศึกฟุตบอลโลก รอบคัดเลือก ที่ "ทัพช้างศึก" จะเปิดบ้านพบ ทีมชาติไต้หวัน ในวันที่ 12 พ.ย. นี้หลังจากเมื่อประมาณสัปดาห์ก่อนมีเว็บไซต์หนึ่ง เป็นตัวกลางเสนอขายบัตรเข้าชมเกมดังกล่าว โดยปั่นราคาขึ้นไปจากหลักร้อยเป็นหลายพันบาท ทำให้เกิดเสียงวิพากษ์วิจารณ์อย่างหนักในโลกออนไลน์ (อ่าน "ตั๋วผี" เดี๋ยวนี้เขาขายกันเป็นเรื่องเป็นราวแบบนี้แล้วนะครับ!!)ว่าผู้ที่นำมาขายนี้ ได้บัตรจำนวนมากมาได้อย่างไร? และขูดรีดราคาจนสูงขึ้นไปถึงเกือบ 4,000 บาทได้อย่างไร? ทั้งๆที่ราคาหน้าบัตรเพียง 500 บาทเท่านั้นล่าสุด เมื่อวานนี้ สมาชิกผู้หนึ่งของเว็บไซต์ pantip ได้อัพเดทสถานการณ์ล่าสุด และตั้งกระทู้ว่า "ฮาน้ำตาร่วง 'ตั๋วผี' จาก 4000 ขายไม่ออก ตอนนี้เหลือ 969 อย่าไปซื้อมันเอาให้มันเจ๊ง 55555+"ซึ่งหลังจากกระทู้เผยแพร่ออกไป ก็มีความเห็นทั้งสะใจที่ขายไม่ออก, ประเทศไทยน่าจะมีกฏหมายควบคุมตั๋วผีให้ชัดเจนได้แล้ว, กระตุ้นให้อย่าไปซื้อบัตรพวกนี้ ต่อไปคราวหน้ามันจะได้ไม่ทำอีก เป็นต้น
กระทู้ที่มา http://pantip.com/topic/34397134

