หลังจากการเปิดตัวอย่างเป็นทางการแล้ว iPhone 11 Series มีให้เลือกหลากหลายรุ่น ได้แก่ iPhone 11 / iPhone 11 Pro / iPhone 11 Pro Max แล้วคำถามคือ เลือกตัวไหนเหมาะกับคุณดี ทีม Sanook! Hitech ได้สรุปสเปกออกเป็นตารางออกมาดังนี้ 
 
>> สรุปสเปก iPhone 11, iPhone 11 Pro และ iPhone 11 Pro Max ชูจุดเด่นกล้อง 3 ตัวพร้อม Night mode
>> Update ราคา iPhone หลังการเปิดตัวภายใน Apple Store ประเทศไทย พร้อมคาดเดาราคารุ่นใหม่ล่าสุด
>> สรุปงานเปิดตัว ผลิตภัณฑ์ใหม่ของ Apple อย่าง iPhone 11 และ Gadgets รุ่นใหม่ที่น่าสนใจทั้งหมด
คุณสมบัติเบื้องต้นที่เหมือนกันทั้ง 3 รุ่นได้แก่ 

ลำโพงรอบทิศทาง Dolby ATMOS 
Apple A13 
กล้องหลังมีระยะเลนส์ Ultra Wide เหมือนกัน 
ตัดต่อวิดีโอภายในเครื่องได้เหมือนกัน
รองรับ Quick Charge 18W เหมือนกัน 
มี Face ID 
กล้องหน้า 12 ล้านพิกเซล พร้อมโหมดถ่าย Slow Motion  
WiFi 6 
LTE ระดับ Gigabit 
วิดีโอซูมไมค์ได้

เมื่อเห็นตารางสเปก และ คุณสมบัติต่างๆ ไปแล้วอาจจะเลือกไม่ถูกอยู่ดี มาดูสรุปกันเลยดีกว่า ว่าเลือกรุ่นไหนแล้วคุณจะได้อะไรบ้าง
หากคุณเลือก iPhone 11 คุณจะได้... 


หน้าจอ Liquid LCD ขนาด 6.1 นิ้ว ที่ขนาดใหญ่โตแต่ความละเอียดอาจจะน้อยไปหน่อยเมื่อเทียบกับรุ่นโปร แต่ขึ้นชื่อว่าประหยัดไฟมากที่สุด 
บอดี้ด้านหลังมีให้เลือก 6 สี พร้อมกับเป็นกระจกที่มีความแข็งแรงสูง และดูเงาวับ 
กล้องหลังคู่ขนาด 12 + 12 ล้านพิกเซล 
ถ่าย Portrait Mode ได้หมดทั้งของและคน 
ลำโพงรอบทิศ และมี Dolby ATMOS มาให้ 
แบตเตอรี่อึดขึ้น 
ราคาถูก เริ่มต้น 24,900 บาท 

แต่สิ่งที่จะหายไปคือ 

กล้องระยะ Tele Photo 
กันน้ำได้แบบ 4 เมตร (iPhone 11 กันน้ำได้ 2 เมตร) 
ปลั๊กชาร์จไฟด่วนแบบ 18W ต้องซื้อแยก
หน้าจอที่สวยคมเหมือนรุ่นท็อป 

แต่ถ้ามองในภาพรวมและความสามารถของ iPhone 11 ถือว่าเพียงพอต่อความต้องการของใครหลายๆ คน เพราะว่าสเปกถือว่าครบ ออกแบบมากระชับมือ และราคาไม่แพงด้วยครับ 
หากคุณเลือก iPhone 11 Pro 

สิ่งที่คุณจะได้ 

บอดี้เล็กจับถนัดมือ 
หน้าจอ Super Retina Display XDR ที่เขาว่ากันว่าคมกริบ 
กล้องหลัง 3 ตัว เพิ่มเลนส์ Tele Photo มา 
กันน้ำได้ 4 เมตร นาน 30 นาที 
Apple A13 
แบตฯอึดกว่าเดิม 4 ชั่วโมง 
ที่ชาร์จในกล่องกำลัง 18W 

สิ่งที่หายไป 

สีสันมีให้เลือก 4 สีคือ Midnight Green, ขาว, ดำ และ ทอง 
แบตเตอรี่ภาพรวมเล็กกว่า iPhone 11 และ iPhone 11 Pro Max 
จอที่มีขนาดใหญ่ 

ในภาพรวมของ iPhone 11 Pro ก็ถือว่าเป็นทางเลือกที่ใครอยากได้กล้อง Optical Zoom ที่ครบช่วง เพราะตัวนี้มาให้ครบทั้งเลนส์มุมกว้างและ Tele Photo เพียงแต่เครื่องเล็กไปหน่อย อาจจะขัดใจใครหลายๆ คนที่ต้องการมือถือที่แบตเตอรี่อึด แต่ถ้าต้องการครบเครื่องจ่ายไม่หนักเท่า และสเปกจัดว่าดี iPhone 11 Pro ถือว่าคบหาได้ 
หากคุณเลือก iPhone 11 Pro Max 

สิ่งที่คุณจะได้ 

ทุกสิ่งเหมือนกับ iPhone 11 Pro  
หน้าจอที่ใหญ่อลังการถึง 6.5 นิ้ว 

สิ่งที่จะหายไป 

น้ำหนักที่เบา 
ขนาดพกพาได้สะดวก 

ต้องยอมรับว่า iPhone 11 Pro Max เป็นมือถือที่ใหญ่โตและให้สเปกดีที่สุด แม้ว่าความแตกต่างจากแค่หน้าจอและแบตเตอรี่ก็ตาม แต่ว่าสุดท้ายแล้ว นี่ก็เป็นอีกทางเลือกที่น่าสนใจสำหรับคนที่อยากซื้อมือถือมาทำงานตัดต่อ เพราะการที่ได้หน้าจอใหญ่และสเปกดี ก็เป็นของคู่กันอยู่แล้ว 
สุดท้ายคุณจะเลือกรุ่นไหน ทีม Sanook! Hitech คงฟันธงให้คุณไม่ได้ ต้องลองพิจารณาจากเรื่องการใช้งาน และราคาของเครื่องว่าออกมาแบบไหนจะเหมาะสมและลงตัวกับคุณมากที่สุดครับ 