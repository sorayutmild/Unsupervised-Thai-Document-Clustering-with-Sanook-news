กำลังรอเกมอะไรอยู่หรือเปล่าสำหรับเกมเมอร์สายมือถือ ที่เกมเมอร์ฝั่งพีซีต้องอิจฉาเพราะมีเกมใหม่ให้เล่นกันทุกอาทิตย์ไม่ซ้ำกันเลย โดยรอบนี้เหมือนอย่างเคยทาง Sanook! Game ได้รวบรวมเกมมือถือน่าเล่นประจำสัปดาห์มาฝากให้เพื่อนๆ ได้รับชมกัน ในรอบนี้มีเกมหลายแนวมากๆ ทั้งในและต่างประเทศ และข่าวดีเซอร์ไพรส์อีกหนึ่งอย่างที่รับรองเลยว่าเพื่อนๆ ต้องยกนิ้วให้ จะมีเกมอะไรไปชมกัน
 
Extraordinary Ones

หลังจากที่มีการเปิดให้เล่นมาแล้วหลายประเทศทั่วโลกก็ถึงเวลาซักทีที่จะมาให้เกมเมอร์ไทยได้สัมผัสอย่าง Extraordinary Ones จากทางค่าย HERO Game ที่ล่าสุดได้มีการปล่อยให้ดาวน์โหลดในสโตร์ประเทศไทยเรียบร้อยแล้วทั้งในระบบ Android และ iOS เป็นเกมมือถือแนว MOBA จุดเด่นก็คือการนำเสนอในรูปแบบสไตล์อนิเมะญี่ปุ่น ทั้งเสียง ภาพกราฟิก และ เอฟเฟค ถือว่าเป็นอีกหนึ่งทางเลือกของเกมเมอร์ชาวไทยสายตี

https://play.google.com/store/apps/details?id=com
https://apps.apple.com/app/id1443453767

 
Attack on Titan: Humanity’s Last Hope

สร้างแล้วสร้างอีกมีมาไม่รู้กี่เวอร์ชั่นแล้วของการ์ตูนสุดมันส์ Attack on Titan ผ่าพิภพไททัน ที่ถูกผู้พัฒนาหลายๆ เจ้าจับมาสร้างเป็นเกมมากมายและล่าสุดทางพี่ใหญ่ Tencent ก็ได้ปล่อยภาคใหม่ล่าสุดในชื่อ Attack on Titan: Humanity’s Last Hope นำเสนอในรูปแบบ RPG โดยนำตัวละคร เนื้อเรื่อง และ ฉากต่างๆ จากต้นฉบับมาดัดแปลงลงในรูปแบบเกมมือถือ ที่ตอนนี้เปิดให้เล่นแล้วในระบบ Android และ iOS ของไต้หวัน จุดเด่นหลักๆ ก็คือเรื่องของงานภาพกราฟิกที่สวยมากที่สุดแพลตฟอร์มมือถือแล้วก็ว่าได้

https://apps.apple.com/tw/app/id1238647149
https://play.google.com/store/apps/details?id=com

 
Evil Lands

เกมที่สาม ที่ทางเราอยากนำเสนอก็คือตัวเกม Evil Lands ที่พึ่งมีการเปิดให้ดาวน์โหลดในสโตร์ประเทศไทยไปไม่นานมานี้ เป็นเกมแนว Action RPG ที่มีจุดเด่นในเรื่องของงานภาพกราฟิกที่อลังการมากๆ ไม่แพ้เกมในพีซีเลยก็ว่าได้ ฉาก Detail ต่างๆ สวยงามและถูกนำเสนอในรูปแบบ Open World อีกทีจะทำให้การผจญภัยไร้ขอบเขต รองรับระบบ PVP PVE เพียบเล่นกันไม่เบื่อแน่นอน แต่ดูโดยรวมแล้วอาจจะต้องใช้ทรัพยากรโทรศัพท์เยอะพอสมควรเลย สนใจลองเล่นก็เข้าไปดาวน์โหลดทดลองดู

https://apps.apple.com/th/app/apple-store/id1461467958
https://play.google.com/store/apps/details?id=com.ragequitgames.evillands

 
Dr. Mario World

เกมสุดคลาสสิกที่ถูกพัฒนาต่อยอดตามยุคสมัยให้เหมาะสมในปัจจุบันเมื่อทาง Nintendo ได้มีการปล่อยอีกเกมเวอร์ชั่นของมาสคอตของค่ายอย่าง Mario ในเกมแนว Puzzle ในเกมที่มีชื่อว่า Dr. Mario World เป็นเกมที่อยู่มาตั้งแต่สมัยยุค 90 โดยเป็นการใช้แคมซูลยาต่างๆ มาเรียงต่อให้ตรงกับสีไวรัส เพื่อฆ่าไวรัสให้หมดผ่านด่านไปเรื่อยๆ ซึ่งยังคงความคลาสสิกไว้อยู่เพื่อตอบสนองความต้องการของแฟนๆ ตอนนี้ก็เปิดให้ดาวน์โหลดแล้วเช่นกันทั้งในระบบ Android และ iOS

https://play.google.com/store/apps/details?id=com.nintendo.zama
https://apps.apple.com/us/app/dr-mario-world/id1440129313

 
Ragnarok M: Eternal Love

ส่วนเกมที่บอกเป็น เซอร์ไพรส์ ก็คือเกมนี้แหละ Ragnarok M: Eternal Love หรือที่เรียกกันว่า ROM จากทีมผู้พัฒนา Gravity ที่ล่าสุดได้มีการออกมาประกาศเมื่อไม่กี่วันก่อน ว่ากำลังจะมีการเปิดตัวเซิร์ฟเวอร์ใหม่ เพื่อเริ่มการผจญภัยสุดแฟนตาซีอีกครั้งใน โดยตอนนี้กำลังเปิดให้ลงทะเบียนล่ารายชื่อแนวร่วมที่สุดใจ และมีข่าวดีที่ว่าเซิร์ฟเวอร์ใหม่นี่ จะเปิดให้เล่นพร้อมกับคลาส 3 เลยนั่นเอง สามารถเล่นแบบยาวๆ ต่อเนื่องได้เลย ใครสนใจเริ่มใหม่ก็รีบเข้าไปลงทะเบียนด้วยนะ

https://www.ragnaroketernallove.com/
