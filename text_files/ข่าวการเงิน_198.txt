นายชาญกฤช เดชวิทักษ์ ผู้ช่วยรัฐมนตรีประจำสำนักนายกรัฐมนตรี (ปฏิบัติงานกระทรวงการคลัง) กล่าวถึงรูปแบบการลงทะเบียนร่วมโครงการชิมช้อปใช้ เฟส 2 ว่าขณะนี้เตรียมให้ธนาคารกรุงไทยปรับระบบเวลาลงทะเบียน เพื่อเพิ่มโอกาสให้ทุกช่วงวัยเข้าลงทะเบียนได้มากขึ้น โดยจะกระจายเวลาการลงทะเบียนให้มากขึ้น คาดว่าจะแบ่งออกเป็น 3 ช่วง ได้แก่ เช้า, ค่ำ และดึก ซึ่งช่วงเวลาเปิดลงทะเบียนน่าจะอยู่ที่ราว 2-3 ชั่วโมง
เนื่องจากการลงทะเบียนรูปแบบเดิมนั้นยอมรับว่าผู้ลงทะเบียนต้องนอนดึก ตื่นมาลงทะเบียนเวลา 01.00 - 03.00 น. ทางรัฐบาลจึงเห็นใจอย่างมาก และต้องการศึกษาแนวทางเพิ่มเติมอีกหลายด้าน
สำหรับโครงการชิมช้อปใช้เฟส 2 จะเพิ่มจำนวนร้านค้าให้มากขึ้น โดยจะเชิญชวนผู้ประกอบการ (SME) ที่เป็นลูกค้าธนาคารออมสิน และธนาคาร ธ.ก.ส. เข้ามาร่วมโครงการเพิ่มเติมด้วยด้วย จากเดิมที่โครงการชิมช้อปใช้ในเฟสแรกซึ่งปัจจุบันมีอยู่ 170,000 ร้านค้าทั่วประเทศ
รวมทั้งการเชื่อมโยงมาตรการ "100 เดียวเที่ยวทั่วไทย" เพื่อยกระดับเศรษฐกิจฐานราก เปิดโอกาสให้คนเข้ามาลงทะเบียนเพิ่มมากขึ้นจากเดิมกำหนดไว้ 10 ล้านคน

>> สมัครชิมช้อปใช้ รับเงิน 1,000 บาท ไม่อยากพลาดสิทธิ์ต้องทำอย่างไร?
>> ชิมช้อปใช้ วิธีใช้สิทธิ 1,000 บาท ผ่านแอปพลิเคชั่น การันตีจ่ายไวแถมใช้ง่าย
>> ชิมช้อปใช้ เช็กรายชื่อร้านค้าที่ร่วมโครงการฯ รู้พิกัดเที่ยวก่อนใช้สิทธิ 1,000 บาท
>> รวมห้างดังร่วมชิมช้อปใช้ อ้าแขนรอรับเงิน 1,000 บาท เล็งจังหวัด-สาขาไหนไปเลย!