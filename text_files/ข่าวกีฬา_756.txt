ชมคลิปหาดูยาก ระหว่าง 2 นักแบดมินตันระดับโลกชายและหญิง มาลงคอร์ตดวลกันให้แฟนๆได้ชมฝีมือคลิปนี้เป็นการแข่งขันที่เต็มไปด้วยบรรยากาศสนุกสนาน ระหว่าง "หลิน ตัน" ยอดนักตบชาวจีน มือวางอันดับ 4 ของโลกฝ่ายชาย พบ "น้องเมย์-รัชนก อินทนนท์" ขวัญใจชาวไทย มือวางอันดับ 5 ของโลกฝ่ายหญิงหลังจากช่วยชาติลุยศึกซีเกมส์ 2015 ที่ประเทศสิงคโปร์ ก่อนคว้าเหรียญทองประเภททีมหญิงได้สำเร็จ "น้องเมย์" ก็เดินทางไปประเทศจีนต่อทันที เพื่อเตรียมความพร้อมกับต้นสังกัด สโมสรแบดมินตัน "ชิงเต่า" ในลีกลูกขนไก่แดนมังกร

และคลิปนี้คือแมตช์กระชับมิตร ที่น้องเมย์ได้มีโอกาสลงดวลกับ หลิน ตัน สุดยอดนักตบเจ้าถิ่น ที่เป็นเพื่อนร่วมสังกัดเดียวกันกับเธอตลอดการแข่งขันเต็มไปด้วยบรรยากาศสบายๆ ทั้งหลิน ตัน และน้องเมย์ ต่างโชว์ลีลาเอาใจแฟนๆที่เข้ามาชมนัดกระชับมิตรนี้อย่างคับคั่ง ไม่ว่าจะเป็นลูกตบ, ลูกหยอด, ลูกตีลอดหว่างขา ฯลฯ สองนักแบดมินตันโลกต่างทำได้อย่างน่าประทับใจ เรียกเสียงฮือฮาจากผู้ชมเป็นระยะๆโดยหลังจบแมตช์ ทั้งหลิน ตัน และน้องเมย์ได้ชักภาพร่วมกันเป็นที่ระลึก ซึ่งนักแบดฯขวัญใจชาวไทยเผยว่า รู้สึกเป็นเกียรติที่ได้ร่วมซ้อมกับซุปตาร์ลูกขนไก่จีนผู้นี้อีกด้วย

เครดิตคลิป OmikusumaBadminton