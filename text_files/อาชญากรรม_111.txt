ความคืบหน้ากรณี นางสาวธิติมา นรพันธ์พิพัฒน์ หรือ ลันลาเบล พริตตี้สาวเสียชีวิตปริศนา ล่าสุด ผู้สื่อข่าวมีรายงานว่า ขณะนี้โลกออนไลน์ต่างมีการเผยแพร่คลิปวิดีโออีกคลิป ซึ่งบันทึกไว้ในคืนวันเกิดเหตุที่ลันลาเบลเสียชีวิต เป็นภาพขณะที่นางสาวธิติมา เต้นอยู่กับ นายรัชเดช ลักษณะคล้ายกับคนไม่ได้สติ
ซึ่งระหว่างนั้น ลันลาเบลได้แต่งกายด้วยชุดสีขาว ไม่ใช่ชุดเดียวกันกับภาพที่ปรากฏในกล้องวงจรปิดของคอนโดมิเนียมแห่งหนึ่งย่านฝั่งธนบุรี ประกอบกับขณะที่กำลังเต้น ลันลาเบลได้ยกขวดขึ้นมาดื่มเป็นระยะ เบื้องต้นยังไม่สามารถบอกได้เครื่องดื่มที่ลันลาเบลดื่มนั้นคือเครื่องดื่มอะไร
นายนที หรือ ตี๋ อายุ 33 ปี เจ้าของบ้านเกิดเหตุใน อ.บางบัวทอง จ.นนทบุรี  นายนที กล่าวว่า จากกรณีที่มีพยานให้การว่าเคยถูกพามาค้าประเวณีและถูกข่มขืนที่บ้านหลังนี้นั้น ตนปฏิเสธว่าไม่มี และเป็นไปไม่ได้ เพราะทุกคนที่งานดื่มเหล้าเหมือนที่ดื่มให้ดูว่าทุกคนจะมีสภาพเป็นอย่างไร และจะไปทำอะไรใครได้
>> เจ้าของปาร์ตี้งัด "นาฬิกา" โชว์ให้หายสงสัย ลั่นท้าสาวอ้างถูกข่มขืนไปแจ้งความ
สำหรับ น้องเบล เพิ่งมาบ้านนี้เป็นครั้งแรก เราไม่ทราบมาก่อนเลยว่าน้องมีชื่อเสียง ในวันเกิดเหตุน้องเขาก็ยังสนุกตามปกติ ไม่มีใครมอมเหล้า พฤติกรรมคือน้องจะดื่มแบบช็อตเพียวๆ เปิดบ้านตั้งแต่เที่ยงวัน ยาวถึงเวลา ตี 3 กินดื่มจนหลับ ก่อนจะตื่นขึ้นมากินใหม่ บ้านหลังนี้ไม่ได้เปิดให้เช่า แต่เปิดให้เพื่อนๆ มากินสังสรรค์กันเท่านั้น

 
>> อ่านทุกประเด็นข่าว "ลันลาเบล" 
 