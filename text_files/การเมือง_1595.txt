ม็อบคนเสื้อแดงบุกเข้ายึดพื้นที่บริเวณหน้าบ้านสี่เสาร์เทเวศน์เรียบร้อยแล้ว ฉุนปาขวดใส่นักข่าวช่อง 3
(8เม.ย.) ที่ลานพระบรมรูปทรงม้า เวลา 08.00 น. ผู้สื่อข่าวรายงานจากบริเวณลานพระบรมรูปทรงม้า ว่า กลุ่มเสื้อแดงที่เดินทางมาถึงบริเวณโดยรอบทำเนียบ แต่ไม่ได้เข้าไปร่วม ฟังการปราศรัยบนเวทีใหญ่ได้มุ่งหน้ามาปักหลักรอที่สี่แยกสวนอัมพร เพื่อสมทบขบวนของแกนนำที่จะเคลื่อนจากทำเนียบเวลา 10.00 น. เพื่อมุ่งหน้าไปบ้านสี่เสาเทเวศน์
ผู้สื่อข่าวรายงานอีกว่า จำนวนผู้ชุมนุมที่ปักหลักรออยู่มีจำนวนอยู่ไม่มากนัก มีการนั่งจับกลุ่มกระจายอยู่บริเวณรอบๆสี่แยก ขณะที่ทีมงานของกลุ่มเสื้อแดงได้ นำรถบรรทุก 6 ล้อที่ดัดแปลงเป็นเวทีปราศรัยเคลื่อนที่มาเตรียมตั้งเป็นเวทีสี่แยกสวนอัมพร อย่างไรก็ตาม ไม่มีการถ่ายทอดเสียงการปราศรัยจากเวทีใหญ่ มายังสี่แยกสวนอัมพร
ทั้งนี้เจ้าหน้าที่เทศกิจกทม.ได้ระดมกำลังเข้ามาเก็บกวาดบริเวณที่มีการ รื้อเต้นท์งานกาชาด นอกจากนี้ห้างร้านที่นำสินค้ามาขายในงานกาชาด ต่างก็เร่งรื้อถอนเต้นท์และซุ้มขายสินค้า โดยในเต้นที่มีเศษไม้ติดตะปูวางกองอยู่จำนวนมากกองอยู่ โดยมีเจ้าหน้าที่ตำรวจคอยดูแลไม่ให้บุคคลภายนอกเข้ามายุ่งเกี่ยว
ผู้สื่อข่าวรายงานว่า บรรยากาศหน้าทำเนียบรัฐบาล ช่วงเช้ามีกลุ่มแนวร่วม นปช. ได้ผลัดเปลี่ยนหมุนเวียนขึ้นปราศรัย เนื้อหากล่าวโจมตีรัฐบาล สลับการร้องรำทำเพลง เพื่อปลุกเร้าให้ผู้ร่วมชุมนุมผ่อนคลาย บรรยากาศดูคึกคักเป็นพิเศษ เนื่องจากเป็นวันนัดหมายรวมพลังคนเสื้อแดงทั่วประเทศ ขณะที่มีการวางกำลังรักษาความปลอดภัย ของการ์ดเสื้อแดง ตรวจตราเฝ้าระวังบุคคลแปลกปลอม ผ่านเข้า-ออกบริเวณรอบเวทีปราศรัย อย่างเข้มแข็ง
ขณะที่ กลุ่มคนเสื้อแดงจากหลายจังหวัด เริ่มขนคนเสื้อแดงเข้าสู่เวทีปราศรัย หน้าทำเนียบรัฐบาลอย่างล้นหลาม มีกลุ่มคนรักเชียงใหม่ 51 กลุ่มคนรักอุดรฯ นปช.โคราช คนเสื้อแดง จ.ชลบุรี
ส่วนบรรยากาศหน้าบ้านสี่เสาเทเวศร์ มีการตั้งด่านตรวจทั่วไป และวางกำลังตำรวจหลายร้อยนาย เฝ้ารักษาความปลอดภัย และนำแผงกั้นเหล็ก ตั้งปิดรอบหน้าบ้านพักของประธานองคมนตรีและรัฐบุรุษ
คนเสื้อแดงเคลื่อนพลบุกบ้าน ป๋าเปรม
(8เม.ย.) ลานพระบรมรูปทรงม้า เวลา 10.30 น. กลุ่มคนเสื้อแดงได้ เริ่มเคลื่อนขบวน ไปยังหน้าบ้านสี่เสาเทเวศน์แล้ว โดยรูปขบวนดังกล่าวใช้รถปรา ศรัยเคลื่อนที่นำขบวน โดยเคลื่อนตัวไปพร้อมกับกลุ่มผู้ชุมนุม ผู้สื่อข่าวรายงานบรรยากาศการชุมนุมของคนเสื้อแดงช่วงเช้า แกนนำนปช.ได้ขึ้นปราศรัยปลุกเร้าอารมณ์ผู้ชุมนุมคนเสื้อแดง 
โดยนายอริสมันต์ พงศ์เรืองรอง อดีตกรรมการบริหารพรรคไทยรักไทย ได้ปราศรัยบนเวที ว่า ขอขอบคุณผู้ว่าฯที่อำนวยความสะดวกปล่อยพี่น้องเสื้อแดงในต่างจังหวัดได้เดินทางมาร่วมชุมนุมที่ทำเนียบ โดยคาดว่าวันนี้จะมีพี่น้องประชาชนที่จะเดินทางมาร่วมชุมนุมไม่น้อยกว่า 4 แสนคน
ดังนั้นตนขอฝากไปยังสื่อมวลชนไม่ว่าจะเป็นหนังสือพิมพ์หรือสถานีโทรทัศน์สถานีต่างๆ ขอให้นำเสนอข่าวการชุมนุมคนเสื้อแดงให้ตรงความเป็นจริง ถ้านำเสนอข่าวที่ไม่ตรงกับความเป็นจริงแล้ว พวกเราอาจไปเยือนพวกท่านถึงสถานีก็ ได้ อย่างไรก็ตามในส่วนผู้ชุมนุมคนเสื้อแดงที่ อยู่ในต่างจังหวัดขอให้ปักหลักอยู่ในพื้นที่ และรอฟังการสั่งการจากส่วนกลาง ซึ่งหากมีการใช้กำลังกับพี่น้องที่ชุมนุมในกรุงเทพฯเมื่อไหร่ ก็ขอให้พี่น้องประชาชนที่อยู่ต่างจังหวัดตัดสินใจการดำเนินการตามความเห็น สมควร ใครอยากจะทำอะไรก็ตามอำเภอใจได้เลย
เสื้อแดงยึดหน้าบ้านสี่เสาเทเวศน์แล้ว
(8เม.ย.) เวลา 11.00 น. กลุ่มเสื้อแดงได้ เคลื่อนขบวนมาถึงหน้าบ้านสี่เสาเทเวศน์  โดยผู้ชุมนุมได้ปักหลักรอรถปราศรัยเคลื่อนที่ ทั้งนี้เนื่องจากแกนนำยังควบคุมกลุ่มผู้ชุมนุมได้ค่อนข้างลำบาก เพราะหลายคนใจร้อน  ต้องการรีบเดินมาให้ถึงบ้านสี่เสาฯ ให้เร็วที่สุด
ด้านด่านสกัดของตำรวจบริเวณแยกสี่เสาเทเวศน์ ฝั่งตรงข้ามกับวัดเทวราชกุลชร ยินยอมเปิดทางให้ชุมนุมเดินเท้าเข้ามาสมทบกับผู้ชุมนุมที่เคลื่อนตัวออกมา จากทำเนียบฯ ล่าสุดผู้ชุมนุมเคลื่อนขบวนมาปักหลักชุมนุมอยู่บนถนนหน้าบ้านสี่เสาฯ โดยนายณัฐวุฒิ ใสยเกื้อ ปราศรัยบนรถเคลื่อนที่ โดยพล.ต.ต.วิชัย สังข์ประไพร ผู้บังคับการตำรวจนครบาล 1 ได้มาเจรจากับนายจตุพร พรหมพันธุ์ แกนนำ โดยขอให้กลุ่มผู้ชุนนุมอย่าชุมนุมชิดกำลังแพงบ้านสี่เสาฯ  โดยนายจตุพร ได้ยอมรับเงื่อนไขดังกล่าว
นอกจากนี้นายจตุพร ได้ยืนยันว่า จะไม่บุกเข้าไปภาย ในบ้านสี่เสาฯ และพล.อ.เปรม ติณสูลานนท์ ประธานองคมนตรีและรัฐบุรุษก็ไม่มีสิทธิ์อยู่ในบ้านหลังนั้นเช่นกัน ทั้งนี้รู้สึกพอใจกับจำนวนผู้ชุมนุมและเชื่อว่าในช่วงเย็นจะมีเสื้อแดงมาสมทบเป็นจำนวนมาก
ต่อมาเวลา 11.15 น. เสื้อแดงอี กกลุ่มหญึ่งได้ผลักดันแนวกั้นของตำรวจบริเวณแยกสี่เสาเทเวศน์ และมุ่งหน้าเคลื่อนขบวนไปยังถนนสามเสน มาสมทบกับรถนำขบวนที่มีนายชินวัตร หาบุญพาด  บริเวณด้านหลังบ้านสี่เสาเทเวศน์ ซอยสามเสน 12
คนเสื้อแดงฉุนปาขวดใส่นักข่าวช่อง 3
(8เม.ย.) ผู้สื่อข่าวรายงานจากซอยวัดเทวราชกุลชร ซึ่งสถานทีโทรทัศน์ทุกช่องได้มาตั้งรถโมบายถ่ายทอดสด ขณะนักข่าวสถานีโทรทัศน์ช่อง 3 นางวารุณี ซื่อสัตย์สกุลชัย ได้รายงานจำนวนกลุ่มผู้ชุมนุมว่า เป็นหลักหมื่น ทำให้ผู้ชุมนุมไม่พอใจ เพราะเข้าใจว่าคนเสื้อแดงมารวมตัวกันหลายแสนคน โดยผู้ชุมนุมได้เข้ากดดันและล้อมรถถ่ายทอดสดช่อง 3 บางคนก็ล้วงหยิบขวดเหล้าออกมา โดยอ้างว่า หยิบมาจากรถผู้สื่อข่าวที่เข้ามาดื่ม ทำให้ผู้ชุมนุมกรูเข้ามาล้อมรถถ่ายทอดสดอีก
พร้อมทั้งนำเอาน้ำสาดและขว้างปาขวดพลาสติกใส่นักข่าวช่อง 3 และบรรดาผู้สื่อข่าวที่รายงานข่าวอยู่บริเวณนั้น ผู้สื่อข่าวกลัวจะไม่ได้รับความปลอดภัยต้องยุติการรายงานข่าว และเข้าไปหลบอยู่รถ
ทั้งนี้กลุ่มผู้ชุมนุมได้ยื่นเงื่อนไขให้ย้ายรถข่าวของช่อง 3 ออกไปจากพื้นที่ชุมนุม โดยมีพล.ต.ท.วิชัย สังข์ประไพ ผู้บังคับการตำรวจนครบาล 1 เข้ามาไกล่เกลี่ยทำให้ผู้สื่อข่าวและช่างภาพทีวี หนังสือพิมพ์จากสำนักข่าวต่างๆ ยอมถอยออกจากกลุ่มผู้ชุมนุม แต่ผู้ชุมนุมยังตามมาด่า และถุยน้ำลายใส่ นักข่าวที่มาทำข่าวทำให้เกิดความวุ่นวาย
ต่อมาเวลา 12.15.น. แม้ว่าพล.ต.ท.วิชัย จะเข้าไกล่เกลี่ยแต่ผู้ชุมนุมไม่ยอมถอย ยังคงเดินขับไล่ผู้สื่อข่าวและช่างภาพช่อง 3 จนถึงหน้าวัดเทวราชกุลชร และการ์ดเสื้อแดงได้ขอร้องให้ผู้สื่อข่าวช่อง 3 และทีมงานหลบไปอยู่วัดก่อนเพื่อความปลอดภัย ทำให้ผู้ชุมนุมยอมหยุดเดินตามด่าทอ
ผู้สื่อข่าวรายงานว่า เวลา 12.45 น.การชุมนุมของกลุ่มเสื้อแดงได้คุกคามสื่อขึ้นมาอีกครั้งที่หนึ่งบริเวณแยกสี่เสาเทเวศน์ โดยคนเสื้อแดงใช้ตีนตบพร้อมกับลุกฮือไล่ผู้สื่อข่าวช่อง 9 ออกจากพื้นที่ โดยระบุว่า รายงานข่าวไม่เป็นกลาง ทำให้แกนนำ กลุ่มคนเสื้อแดงมาเชิญออกจากพื้นที่ไปทางวัดเทวราชกุลชร
 
 