10 อันดับวิธีเพิ่มอรรถรส ในการเล่นเกม PC
PC Games
 
หากจะให้หยิบยกเครื่องเกมที่ถือว่าเป็นสุดยอดเครื่องเกมอันดับหนึ่งของโลกมาหนึ่งเครื่อง ผมคงไม่ลังเลเลยที่จะยกให้เครื่องคอมพิวเตอร์บุคคลหรือ PC นี่แหละเป็นสุดยอดเครื่องเกมอันดับหนึ่ง จากการที่มันสามารถทำอะไรได้หลายต่อหลายอย่าง เกมก็มีให้เลือกเล่นเยอะแยะไม่หมดสิ้น แถมยังสามารถปรับแต่งอะไรได้หลายต่อหลายอย่าง แบบที่เครื่องเกมอื่นๆไม่สามารถทำได้ แต่ถึงกระนั้นเครื่อง PC ก็มีข้อเสียที่ทำให้เกมเมอร์บางคนไม่ชอบใช้มันในการเล่นเกมเท่าไรนัก นั่นก็คือปัญหาฮาร์ดแวร์ที่ต้องอัพเกรดให้ทันยุคสมัย อีกทั้งเกมที่เป็น Exclusive ก็มีน้อยกว่าเครื่องคอนโซล แต่ถ้าคุณลองเปิดใจให้กับเครื่อง PC และลองใช้ 10 วิธีดังนี้ บางทีคุณอาจเล่นเกม PC ได้อย่างสนุกสนานขึ้น โดยไม่จำเป้นต้องซื้อเครื่องอื่นๆเพิ่ม
 
อันดับที่ 10 Overclock
วิธีแก้ปัญหาคอมตกรุ่นอย่างง่ายๆ แต่อาจยากนิดสำหรับมือใหม่ โดยการเพิ่มความแรงให้กับฮาร์ดแวร์ตัวเก่าของคุณให้แรงขึ้น แต่ต้องระวังเพราะหากเร่งความแรงเกินไปจะทำให้มันพังได้ง่ายๆ โดยถ้ามีปัญหาเรื่องกราฟฟิกก็ให้ Overclock การ์ดจอ ถ้าเรื่องประมวลผลให้เร็วขึ้นก็ต้อง Overclock CPU





 
อันดับที่ 9 ลองหาเกมถูกๆเล่น
บางคนอาจจะเล่นเกม PC แต่เกมดังๆ ทว่าจริงๆแล้วเกมอื่นๆที่ถูกๆ ไม่ก็แจกฟรีมีสนุกๆเยอะไป อย่างพวกเกมอินดี้ ที่คุณอาจจะได้สัมผัสกับเกมระบบแปลกใหม่ที่คุณไม่เคยเล่นมาก่อนในชีวิต แม้กราฟฟิกมันจะห่วยกว่าเกมดังๆก็เถอะ
PC Games
 
อันดับที่ 8 เล่นเกมด้วยจอยแพด
เกมเมอร์ PC บางคนทั้งชีวิตอาจจะเคยเล่นแต่เกมที่ใช้เม้าส์กับคีย์บอร์ด อย่างพวกเกมยิง FPS เกมวางแผน ไม่ก็ MOBA แต่เกม PC สมัยนี้มีเกมทุกแนวแล้ว เกมแอคชั่นต่อสู้ เกมกีฬาก็มี ซึ่งเกมพวกนี้เหมาะกับการเล่นด้วยจอยแพดมากกว่า ลองหามาเล่นดูเพื่อเปลี่ยนสไตล์ดู
PC Games
 
อันดับที่ 7 ใช้ Steam ช่วยหาเกมเด็ดๆ
เกมเมอร์ PC สมัยนี้ส่วนมากมักติดตั้ง Steam เอาไว้ด้วย เพราะจะได้ซื้อเกมใหม่ๆได้สะดวก แถมราคาถูกกว่าทั่วไป นอกจากนี้ Steam ยังมีฟีเจอร์การใช้งานเด็ดอื่นๆอีกมาก ทั้งโปรโมชั่นแจกเกมฟรี ลดราคา รวมถึงการจัดหมวด แนะนำเกมพีซีให้คุณได้ทราบ ลองเข้าไปใช้งานดูบางทีคุณอาจเจอเกมเด็ดๆ ที่ไม่เคยเห็นมาก่อน
PC Games
 
อันดับ 6 แบ๊คอัพและ Sync ไฟล์เซฟเกม
หนึ่งในข้อดีของการเล่นเกมพีซีก็คือ สามารถแบ๊คอัพไฟล์และต่างๆได้อิสระ เพื่อป้องกัน HDD เจ๊งกลางคันจนไฟล์เซฟคุณหายไปด้วย คุณอาจจะแบ๊คอัพไฟล์เซฟลงเมโมรี่การ์ดสำรอง หรือจะอัพขึ้น Dropbox หรือ Cloud ก็ได้ตามใจชอบ บางเกมอาจจะมีระบบ Sync ไฟล์เซฟไว้ที่เซิร์ฟเวอร์ของเกมให้ด้วย
PC Games
 
อันดับ 5 ลองหาเกมคลาสสิคมาเล่นดู
ถ้าคุณเป็นเกมเมอร์ยุคใหม่ ที่เกิดไม่ทันเกมยุคเก่าๆ เราขอแนะนำให้ลองหาเกมยุคเก่าๆมาเล่นดู เพราะเกมเก่าบางเกมแม้ภาพจะไม่สวย แต่ระบบสนุกกว่าเกมสมัยนี้
PC Games
 
อันดับ 4 ลองใช้งาน SteamOS
SteamOS คือระบบปฏิบัติการณ์แบบใหม่จาก Valve ที่ทำขึ้นเพื่อรองรับการเล่นเกมพีซีโดยเฉพาะ ซึ่งทำมาเพื่อแก้ปัญหาเกมพีซีบางอย่างในการเล่นกับ Windows  นอกจากนี้ใน SteamOS ยังมีฟีเจอร์เกี่ยวกับการเล่นเกมมากมาย อย่างเล่น Big Picture Mode ให้จอภาพเกมพีซีของคุณใหญ่และคมชัด
PC Games

 
อันดับ 3 หา Mods มาใช้
แม้จะไม่บอก แต่เชื่อว่าเป็นวีธียอดนิยมของชาว PC กันแน่นอน เพราะการลง Mods นั้นเครื่องเกมอื่นๆทำไม่ได้อิสระแบบ PC ที่สามารถปรับแต่งกราฟฟิก สกิน ตัวเกมให้เป็นไปตามที่ผู้เล่นต้องการได้ ทำได้แม้กระทั่งเปลี่ยนตัวละครนักรบหุ่นล่ำมาดแมน ให้กลายเป็นสาวน้อยน่ารักได้ในพริบตา และอื่นๆมากมาย
PC Games
 
อันดับ 2 หาอุปกรณฺ์เทพมาเล่น
วิธีนี้ลงทุนมากพอสมควร แต่ก็ไม่มากเท่าซื้อเครื่องเกมใหม่หรอก หากคุณกำลังหงุดหงิดกับเม้าส์ คีย์บอร์ดแสนห่วยอยู่ แนะนำถ้าซื้อใหม่ ลองซื้อแบบเทพๆมาใช้ดูสักครั้ง แล้วคุณจะลืมอุปกรณ์เล่นเกมราคาถูกๆไปเลย
PC Games
 
อันดับ 1 ปรับกราฟฟิกให้เทพที่สุด
อย่างที่บอกไปตอนต้นครับว่า เครื่อง PC คือเครื่องเกมอันดับหนึ่งในโลกนี้ เพราะกราฟฟิกของเกม PC นั้นสามารถปรับได้สวยมากกว่าเครื่องเกมอื่นๆ ที่มีเกมเดียวกันนำไปลงด้วย หากคุณมีงบซื้อคอมเทพๆสักตัวมาเล่นเกม แนะนำให้ปรับกราฟฟิกสุดเล่นดูครับ รับรองว่ามันจะสวยกว่าเครื่องอื่นๆแน่นอน โดนส่วนมาก สวยจนคุณไม่อยากไปเล่นเครื่องอื่นเลยล่ะ
PC Games
 
ถ้าทำตาม 10 ข้อนี้ แล้วคุณอยากจะไปเล่น Mario อีก คงไม่มีอะไรห้ามได้แล้วล่ะ