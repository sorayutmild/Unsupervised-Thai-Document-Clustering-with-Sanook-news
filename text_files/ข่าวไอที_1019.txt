ในงานเปิดตัว Samsung Galaxy S6 และ Samsung Galaxy S6 edge อย่างเป็นทางการนั้น นอกเหนือจากเรื่องของการดีไซน์ที่สร้างเซอร์ไพรส์จนหลายๆ คนมีการพูดถึงนั้น หากใครยังจำกันได้ยังมีอีกช็อตเด็ดบนเวที
ซึ่งเรียกเสียงฮือฮานั้นคือการโชว์สไลด์การเปรียบเทียบให้เห็นถึงประสิทธิภาพที่ดีขึ้นของกล้องถ่ายภาพและการบันทึกวีดีโอจาก Galaxy S6 ที่ดียิ่งกว่า iPhone 6 Plus จนกลายเป็นประเด็นให้สาวกของทั้ง 2 ฝั่งออกมาแสดงความคิดเห็นกันอย่างสนุกสนาน ทำให้หลายคนสงสัยว่าผลการทดสอบจริงจะเป็นอย่างไรกันแน่

Image Source: Zach Epstein, BGR
ล่าสุดสื่อต่างประเทศชื่อดังอย่าง bgr.com ซึ่งได้มีโอกาสเข้าร่วมงานในวันแถลงการณ์เปิดตัว และได้ทดลองเล่น Samsung  Galaxy S6 กับเค้าก่อนใคร เลยนำทั้ง 2 รุ่นมาทดสอบให้เห็นกันว่าหากลองนำมาทดสอบฟีเจอร์ระบบกันสั่นหรือ optical image stabilization (OIS) แล้วผลจะออกมายังไง?
ตัวอย่างการถ่ายวีดีโอระหว่าง iPhone 6 Plus และ Samsung Galaxy S6 ที่ถูกนำมาเปรียบเทียบกันบนเวทีเมื่อวันก่อน

เริ่มกันที่คลิปวีดีโอแรกระหว่าง Samsung Galaxy S6 ถ่ายเทียบกับ iPhone 6 รุ่นปกติ (ซึ่งไม่มี OIS: Optical stabilization comparison)

คลิปวีดีโอต่อมาเป็น  Samsung  Galaxy S6 Edge และ  iPhone 6 Plus ซึ่งทั้งคู่มีฟีเจอร์ OIS เหมือนกัน

หลังจากได้เห็นผลการทดสอบของทั้ง 2 รุ่นแล้ว เชื่อว่าผลที่ออกมานั้นน่าจะเป็นการพิสูตรได้ในระดับนึงแล้วละครับว่าเรื่องคุณภาพของกล้องระหว่าง Samsung และ Apple ว่ารุ่นไหนเมื่อถ่ายผ่านระบบ OIS แล้วคุณภาพของรูปภาพที่ออกมาดีกว่ากัน
รายละเอียดเพิ่มเติม : phonearena.com, bgr.com







