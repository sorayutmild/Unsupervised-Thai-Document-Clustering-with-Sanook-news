     เวลาเราผ่านที่จอดรถกลางแจ้ง ก็มักจะเห็นรถยนต์หลายคันใช้เทคนิคยกก้านปัดน้ำฝนขึ้น โดยเชื่อว่าเป็นวิธีถนอมใบปัดน้ำฝนให้มีอายุยาวนานขึ้นได้ 
     แต่รู้หรือไม่ว่าการยกก้านปัดน้ำฝนขึ้นนั้น จริงๆแล้วแทบไม่มีประโยชน์เลย แถมอาจจะทำให้เสียค่าซ่อมเพิ่มขึ้นด้วยซ้ำไป เนื่องจากธรรมชาติของยางปัดน้ำฝนที่มีการเสื่อมสภาพ การจอดรถกลางแดดไม่ว่าจะยกก้านปัดขึ้นหรือไม่ ยางปัดน้ำฝนก็ยังคงได้รับความร้อนจากแสงอาทิตย์อยู่ดี ซึ่งเป็นสาเหตุหนึ่งให้เสื่อมสภาพตามอายุการใช้งานอยู่แล้ว
 

     แต่จุดสำคัญคือการยกก้านปัดน้ำฝนขึ้น จะทำให้สปริงยกก้านที่ปัดน้ำฝนเกิดการยืดตัวมากกว่าปกติ นานๆเข้าก็จะทำให้สปริงเสื่อมสภาพ ส่งผลให้แรงกดของก้านปัดลงบนกระจกน้อยลง ผลกระทบตามมาคือปัดไม่เกลี้ยง หรือมีอาการใบปัดโดด เป็นต้น ซึ่งค่าใช้จ่ายในการเปลี่ยนชุดก้านปัดน้ำฝนสูงกว่าค่าเปลี่ยนเฉพาะยางที่ปัดน้ำฝนมาก
     ดังนั้น การพยายามยืดอายุใบปัดน้ำฝนจึงอาจได้ไม่คุ้มเสีย ทางที่ดีควรบำรุงรักษาใบปัดน้ำฝนโดยการเช็ดส่วนที่เป็นยางด้วยผ้าชุบน้ำสะอาดประมาณ 1-2 สัปดาห์ต่อครั้ง เพื่อขจัดสิ่งสกปรกที่อาจทำให้ปัดน้ำฝนไม่เกลี้ยงนั่นเอง

 