
ในอดีตผู้ที่ติดตามการแข่งขันกีฬา น่าจะคุ้นเคยชื่อของ ร้อยเอก พระวรวงศ์เธอ พระองค์เจ้าพีรพงศ์ภาณุเดช หรือ พระองค์พีระ ทรงเป็นนักแข่งรถชาวไทย และทรงเป็นผู้เข้าแข่งขันกีฬาเรือใบในโอลิมปิก ปี 1956, 1960, 1964 และ 1972  
พระองค์พีระ เป็นเจ้าชายสยามที่สร้างชื่อเสียงให้กับประเทศไทย ด้วยการลงหนังสือพิมพ์ทุกฉบับในอังกฤษ โด่งดังไปหลายประเทศในยุโรปที่สนใจกีฬา หลังทรงชนะเลิศอันดับหนึ่งของการแข่งรถระหว่างชาติทั่วทวีปยุโรป 3 ปีซ้อน จนคว้าตำแหน่ง "ดาราทอง" ของสมาคมนักแข่งรถอังกฤษมาครองได้ 
ในปี 2494 ทรงสมรสใหม่กับหม่อมชลิตา ภาณุพันธุ์ ณ อยุธยา ชาวอาร์เจนตินา และเดินทางกลับประเทศไทยเมื่อ พ.ศ. 2499 หลังจากหม่อมชลิต้าตั้งครรภ์พระโอรส คือ หม่อมราชวงศ์พีรเดช ภาณุพันธุ์ ปัจจุบันเสียชีวิต ต่อมาหม่อมชลิตาหย่าขาดจากพระองค์พีระ แต่ยังมีความรักและปรารถนาดีต่อกันอยู่
ล่าสุด  เฟซบุ๊ก Nick de Marzo ได้มีการโพสต์เรื่องราวการจัดงานวันพีระ หรือ Prince Bira Day เพื่อรำลึกถึงพระองค์พีระ ที่ประเทศอาร์เจนตินา เมื่อวันที่ 4 กันยายนที่ผ่านมา ข้อความระบุว่า...
ผมได้จัดงานวันพีระ หรือ Prince Bira Day เมื่อวันที่ 4 กย 60 เพื่อเป็นอนุสรณ์และแสดงความรำลึกถึงพระองค์พีระ งานสำเร็จผ่านพ้นไปด้วยดี มีเกร็ดต่างๆมาเล่าสู่ให้เพื่อนๆฟังหลายเรื่อง 1. ได้เปิดตัว หม่อมชลิตา ในวัย 94 ปี ให้ผู้มาร่วมงานได้เห็น เธอยังคงงามสง่าเหมือนเดิม2. คุณดำรง พุฒตาล ได้ช่วยเล่าเรื่องราวเกี่ยวกับ ธงไตรรงค์ ผืนที่พระองค์พีระนำติดพระองค์ไปตลอดเวลาในทุกการแข่งขันและการบิน (ปัจจุบัน ธงและหมวกที่ทรงสวมถูกเก็บรักษาไว้ที่ Hall of Fame สมาคมรถโบราณอาร์เจนตินา) นอกจากนี้ก็มีนักประวัติศาสตร์ชาวอาร์เจนตินาได้มาเล่าเรื่องราวและผลงานของพระองค์พีระ โดยเฉพาะตอนที่ได้มาทรงแข่งรถ Formula 1 เป็นครั้งแรกที่อาร์เจนตินาเมื่อปี ค.ศ.1949 ด้วย3. หม่อมชลิตา ได้มีโอกาสพบกับเพื่อนๆ ของ คุณชายพีรเดช (มรว.พีรเดช ภาณุพันธ์ - ถึงแก่กรรม) โอรสองค์แรกของ พระองค์พีระ และหม่อมชลิตา อีกครั้งหลังจากไม่ได้พบกันนานหลายสิบปี ในจำนวนนี้มีเพื่อนที่เคยเป็นคนรักหรือแฟนของคุณชายพีรเดชมาร่วมงานด้วย และได้นำสิ่งของที่คุณชายเคยมอบให้เธอเช่นรูปภาพ และผ้าพันคอ นำมาให้หม่อมชลิตาดูด้วย ทันทีที่หม่อมชลิตาเห็นรูปภาพและสิ่งของของคุณชายพีรเดช เธอก็ร้องไห้ทันที เรียกน้ำตาจากผู้มาร่วมงานได้อีก นอกจากนี้ก็มีเพื่อนคุณชายอีกคนได้เล่นกีตาร์เพลงที่เธอเคยแต่งเพื่อเป็นการรำลึกถึงคุณชายพีรเดชมาเล่นให้ฟังอีกครั้ง4. สมาคมรถโบราณได้นำเอารถแข่งในยุคเดียวกันกับที่พระองค์พีระเคยใช้แข่งมาร่วมจัดแสดง พร้อมกับรถโบราณรุ่นต่างๆอีก 8 คัน รถแข่ง 2 คัน มีมูลค่าปัจจุบันคันละ 2 ล้านดอลลาร์สหรัฐฯ5. การจัดงานได้ผลเกินคาด สื่อต่างๆของอาร์เจนตินาทะยอยลงข่าวอย่างต่อเนื่อง
พระวรวงศ์เธอ พระองค์เจ้าพีรพงศ์ภาณุเดช เป็นพระโอรสในสมเด็จพระเจ้าบรมวงศ์เธอ เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดชและหม่อมเล็ก ภาณุพันธุ์ ณ อยุธยา ทรงประสูติ 15 กรกฎาคม พ.ศ. 2457 และสิ้นพระชนม์ 23 ธันวาคม พ.ศ. 2528  