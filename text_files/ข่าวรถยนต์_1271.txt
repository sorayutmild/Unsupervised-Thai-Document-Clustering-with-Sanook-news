          ต้องบอกว่าปีนี้เทรนด์ของรถ  SUV กำลังมาแรง เฉพาะแค่ช่วงปี  2015 และ ต้นปี  2016 นี้  ค่ายรถยนต์ต่างๆ ก็ทยอยเปิดตัวรถ SUV ออกสู่ตลาด อย่างต่อเนื่อง  แบรนด์ไหนแจ่มแบรนด์ไหนจบ งานนี้ผู้บริโภคเป็นคนตัดสิน  แต่ตอนนี้ ใครที่กำลังมองหา หรืออยากจะเปลี่ยนมาใช้รถ SUV  สักคัน วันนี้เราคัดมาให้ 2 ตัวล่าสุดในตลาด MAZDA CX5  ที่เปิดตัวไปแล้วและ MG GS ที่แว่วๆ ว่ากำลังจะเปิดตัวตามกันมาในอีกไม่กี่วัน  ก่อนตัดสินใจลองไปสัมผัสของจริงก่อนเทใจเลือกสักคันมาเป็นรถคู่ใจของคุณ
          เริ่มต้นจาก MAZDA CX5 รถอเนกประสงค์สัญชาติญี่ปุ่นที่คุ้นเคยกันดี เพราะติดตลาดในบ้านเรามานาน จุดเด่นแรกที่ต้องพูดถึงอยู่ที่ดีไซน์ภายนอก Mazda CX-5 สปอร์ตครอสโอเวอร์ตัวล่าสุดจากมาสด้า จัดเป็นรถรุ่นแรกในเจนเนอเรชั่นที่ 6 ของมาสด้า ที่เลือกใช้คอนเซ็ปต์ “โคโดะ ดีไซน์” ในการออกแบบ สะท้อนความสปอร์ตแบบจัดเต็ม
          จุดเด่นในด้านอื่น คือ เทคโนโลยี SKYACTIV ที่ช่วยให้รถแรง มีประสิทธิภาพ และการใช้งานที่หลากหลายขึ้น เพราะมีเครื่องยนต์ให้เลือกถึงสามขนาด 2.0 ลิตร 2.2 ลิตร และ 2.5 ลิตร เครื่องยนต์ขนาด 2.0 ลิตร จะส่งกำลังสูงสุดที่ 165 แรงม้า ในขณะที่เครื่องยนต์ที่แรงสุดขนาด 2.5 ลิตร จะส่งกำลังสูงสุดที่ 192 แรงม้า
          ถึงเครื่องจะแรง แต่ยังคงเน้นอัตราการเผาผลาญน้ำมันที่สมเหตุสมผลเพียง 16.6 กิโลเมตรต่อลิตร และเป็นมิตรต่อสิ่งแวดล้อม ส่งผลให้ MAZDA CX5 รถอเนกประสงค์จากญี่ปุ่น ยังคงเป็นอีกทางเลือกที่น่าสนใจสำหรับคนที่ชื่นชอบรถยนต์อเนกประสงค์

 
MG GS
          อีกค่าย ที่แว่วๆ ว่าจะออกสู้ศึกในตลาด SUV  คือ   MG  GS   ของค่าย MG กำลังจะเปิดตัวตามกันมาติดๆในอีกไม่กี่วัน   แม้จะเป็นแบรนด์ใหม่ในตลาดไม่นาน แต่แค่เกริ่นๆ  ว่าจะเปิดตัวก็เริ่มมีคนถามหากันอยู่ไม่ใช่น้อย โดยเฉพาะ กลุ่ม MG Lover   MG GS เป็นรถ  SUV สัญชาติอังกฤษสุดเท่  ที่คนรัก SUV คงต้องจับตาคอยดูรถจริงที่จะออกสู่ตลาดเร็วๆนี้ ว่าจะมีหน้าตา สเปค และราคาอย่างไร 
          รถต้นแบบที่มาโชว์ตั้งแต่งาน Motor Expo ปีที่แล้วกับภาพที่ปล่อยออกมาในเว็บไซต์ต่างๆ  MG GS มีหน้าตาที่น่าสนใจและชวนหลงใหลไม่ใช่น้อย   แต่ขึ้นชื่อว่า MG แล้ว จุดขายหลักคงไม่พ้นเรื่องความแรงของเครื่องยนต์  แม้จะยังไม่ได้เปิดตัวอย่างเป็นทางการ แต่ข่าวต่างๆที่ปล่อย ลือกันมาตลอดว่า ตัวนี้มาพร้อมขุมพลัง เครื่องยนต์  2.0 ลิตร กับ แรงม้าพุ่งทะลุ ไปถึง  218  แรงม้า  และเชื่อว่าช่วงล่างคงได้ DNA ความหนึบ ไม่ต่างจากพี่น้องจากค่ายเดียวกัน  
         ไฮไลท์ของรถ MG ทุกรุ่นคือ เทคโนโลยีสื่อสารอัจฉริยะอย่าง inkaNet ที่ต้องมาดูว่าจะฉลาดจริงได้ขนาดไหน  MG GS จะจัดเต็มกับฟีจเจอร์อะไรมาบ้าง  และราคาที่จะประกาศออกมาจะสั่นสะเทือนวงการ SUV อีกครั้งได้มากน้อยขนาดไหนคนที่มองหา SUV คงต้องรอดู   
          ปีนี้ตลาดรถ SUV น่าจะคึกคักกันตั้งแต่ต้นปี ใครจะมีหมัดเด็ดอย่างไรต้องคอยจับตา  แต่ที่แน่ๆ คนชอบ SUV คงถูกใจสักรุ่นแน่นอน 

 
 
[Advertorial]