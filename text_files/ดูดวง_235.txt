เช็คดวงครึ่งปีหลังประจำปี 2558 กับ หมอช้าง อาจารย์ช้าง ทศพร ศรีตุลา ในรายการสมาคมเมียจ๋า....เพราะเราเชื่อว่าดวงของคนเราจะเปลี่ยนแปลงในครึ่งปี ใครที่ต้นปีแรกมีมรสุมหนักๆ มาในครึ่งปีหลังดวงของคุณอาจจะดีขึ้นก็ได้ Sanook! Horoscope มีมาฝากกันค่ะ เช็คดูกันเลย!
ก่อนจะไปเช็คดวงครึ่งปีหลัง 2558 เริ่มต้นด้วยฤกษ์มงคลวันดีประจำเดือนกรกฎาคม
วันที่ 6 กรกฎาคม 2558 เหมาะกับการเปิดกิจการเกี่ยวกับการเสริมความงาม ออกรถใหม่ ออกเดินทางวันที่ 10 กรกฎาคม 2558 เหมาะกับกาเจรจาค้าขาย ขอความช่วยเหลือวันที่ 22 กรกฎาคม 2558 เป็นวันแห่งความมั่นคง เหมาะการขึ้นบ้านใหม่ เปิดร้านใหม่ ลงเสาเอกวันที่ 29 กรกฎาคม 2558 เหมาะกับการติดต่อธุรกิจ ออกรถใหม่
เช็คดวงครึ่งปีหลัง 2558 กับหมอช้าง
เมื่อเริ่มเข้าสู่เดือนกรกฎาคม ถือว่าเป็นครึ่งปีหลังของปี ใครจะดวงดี ดวงแย่ ก็จะเกิดการเปลี่ยนแปลงครั้งใหญ่ของปี จะเริ่มในเดือนนี้เช่นกัน ราศีไหนจะมีเกณฑ์ดีหรือราศีมีเกณฑ์ไหนต้องระวังบ้าง มาดูกัน?
ราศีเมษ
เหมาะสุดกับการเริ่มต้นทำธุรกิจ ไม่ว่าจะเป็นเรื่องการทำธุรกิจออนไลน์เสริมเล็กๆ น้อยๆ ก็ดี ส่วนเรื่องส่วนตัวใครที่มีครอบครัวแล้วเหมาะสมที่สุดในช่วงนี้ ที่จะมีบุตรหรือบริวารเพิ่ม

ราศีพฤษภ
เป็นราศีที่ต้องพบเจอดวงดาวแรงๆ เข้ามาจึงต้องระวังในเรื่องความสัมพันธ์ของครอบครัวความหึงหวงก็จะเกิดขึ้นต้องสร้างความมั่นใจให้กับครอบครัวด้วย ระวังเรื่องสุขภาพ การเงิน โดยเฉพาะอาจจะมีเกณฑ์ถูกโกงได้ งานหนักมากขึ้นเสริมดวงชะตาด้วยการทำบุญใหญ่ ทำบุญในวันเสาร์ ปล่อยปลา ก็ช่วยได้
ราศีมิถุนเป็นราศีที่จะมีข่าวดีเรื่องงาน การงานโดดเด่นเปลี่ยนงานย้ายงานก็จะส่งผลดี เจรจาติดต่อเรื่องงานก็สำเร็จ มีสิทธิ์ได้รับข่าวดี
ราศีกรกฏ
เป็นราศีที่ต้องระวังเรื่องเงินเป็นพิเศษ รายจ่ายหนัก แต่ข่าวดีคือ สามารถหาเงินได้เยอะเช่นกัน เรื่องสุขภาพจะดีขึ้น มีความสุขในชีวิตดีขึ้น
ราศีสิงห์
เป็นราศีที่ดวงดีขึ้นในหลายด้าน ไม่ว่าจะเป็นการงาน การเงิน สุขภาพ แต่ควรระวังเรื่องการเงิน โดยเฉพาะรายจ่ายที่เพิ่มขึ้น ควรวางแผนไว้ให้ดี ส่วนความรักนั้นดีขึ้นมาก หากโสดจะได้คู่ จนถึงขั้นแต่งงาน
ราศีกันย์
เป็นราศีที่พระราหูเข้าดวงจนถึงสิ้นปี โดยช่วงครึ่งหลังจะแรงกว่าช่วงครึ่งปีแรก โดยเฉพาะในเรื่องของงานมีเกณฑ์เปลี่ยนหรือย้ายงานค่อนข้างมาก และที่สำคัญต้องระวังปัญหาครอบครัว
เช็คดวงครึ่งปีหลัง 2558 กับหมอช้าง
ราศีตุลย์
เป็นราศีที่จะมีโชคมากที่สุดในครึ่งปีหลัง เรียกว่า "ปุ๊ปปั๊ปรับโชค" กันเลยเตรียมตัวไว้ให้ดี เช่น อาจจะโชคดีเรื่องงาน หรือเรื่องความรักใครที่โสดก็เจอคู่ ส่วนใครมีคู่แล้วก็จะส่งเสริมกันเป็นอย่างดี
ราศีพิจิก
เป็นราศีที่พระเสาร์เข้าในช่วงต้นปี แต่ก็ไม่ได้แย่มาก โดดเด่นในเรื่องของการงานที่มีโอกาสเปลี่ยนแปลงเยอะ ระวังปัญหาสุขภาพเจ็บป่วยบ่อย ความรักไม่โดดเด่น
ราศีธนู
เป็นราศีที่ติด 1 ใน 3 ของราศีที่ดีในครึ่งปีหลัง มีโชคในเรื่องการเดินทาง มีความก้าวหน้าดีใครที่กำลังศึกษาอยู่จะดีขึ้น สุขภาพก็จะดีขึ้น ความรักสุขสมหวังลงตัว เรียกได้ว่าทุกอย่างดีหมด ยกเว้นเรื่องการเงินที่ต้องระวังเพราะมีเกณฑ์เสียเงินตลอด
ราศีมังกร
เป็นอีกราศีที่ดวงดี ไม่ว่าจะเป็นการงาน การเงิน ความรักทุกอย่างลงตัว แต่เรื่องครอบครัวต้องดูแลสักหน่อยไม่ว่าจะเป็นเรื่องลูก คนในครอบครัว และต้องระวังสุขภาพเอาไว้บ้าง
ราศีกุมภ์
เป็นอีกราศีที่ติด 1 ใน 3 ของราศีที่ดีมากในครึ่งปีหลัง โดยเฉพาะเรื่องความรักคนโสดมีเกณฑ์ดีถึงขั้นแต่งานกันเลย ส่วนใครที่มีคู่แล้วก็จะมั่นคง ส่วนในเรื่องของการเงินก็มั่นคงมากๆ
ราศีมีน
เป็นราศีของการเริ่มต้นใหม่ ในช่วงครึ่งปีหลังนี้คนราศีมีนจะมีโอกาสได้ลองทำอะไรใหม่ๆ แต่ต้องระวังเพราะมีพระราหูอยู่ เรื่องสุขภาพต้องดูแลกันหน่อย