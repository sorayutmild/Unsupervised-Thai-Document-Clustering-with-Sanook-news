โอย....เมื่อยอ่ะไม่เอาหรอก เสียงรำพันของหนุ่มสาวสมัยใหม่ที่รักความสบาย เป็นข้อหลักของการปฏิเสธรถยนต์เกียร์ธรรมดา ที่มีแนวโน้มถดถอยลงด้วยเทคโนโลยีเกียร์อัตโนมัติมีราคาถูกสามารถปรับใช้ได้ในรถทุกรุ่น ตั้งแต่ใหญ่ถึงเล็กแถมยังมีอัตราประหยัดที่ดีเทียบเท่าจากเทคโนโลยีในปัจจุบัน 
ตั้งแต่อดีตมาไม่มีครั้งไหนที่ใกล้จุดเปลี่ยนสำคัญของวงการรถยนต์มากเท่าครั้งนี้ เมื่อเกียร์อัตโนมัติครองเมือง แต่คำถามที่สำคัญคือในเมื่อเกียร์อัตโนมัติพัฒนา ทำไม เกียร์ธรรมดาไม่พัฒนา คำตอบคือไม่ใช่แต่มันแค่เป็นเรื่องที่ไม่ได้มีใครพูดถึงมากเท่านั้น แต่ถ้าวันนี้ใครที่กำลังใช้รถแล้วมองว่าเซฟเงินเพื่อซื้อเกียร์ธรรมดา หรือยอมจ่ายเพื่อความสบายแล้วยังตัดสินใจไม่ได้ เรามี 5 ข้อคิดดีๆมาแนะนำ ว่าทำไมเกียร์ธรรมดาอาจจะดีกว่าเกียร์อัตโนมัติ

1.ประหยัดกว่า หลายคนไม่รู้ว่าเกียร์ธรรมดามีอัตราประหยัดมากกว่าเกียร์อัตโนมัติ ด้วยเหตุผลง่ายๆเรื่องของจำนวนอุปกรณ์ในระบบที่น้อยทำให้ มันลดการสูญเสียกำลังจากเครื่องยนต์สู่เฟืองท้ายก่อนลงล้อ และ การทำงานของตัวเกียร์เองใช้การหมุนตรงของเฟืองต่างๆที่รับแรงมาจากชุดคลัทช์ มีการสูญเสียกำลังน้อยกว่าซึ่งจากการทดสอบของ  Consumer Report  พบว่า เมื่อเปรียบเทียบรถยนต์รุ่นเดียวกันที่ใช้เกียร์รรมดาและเกียร์อัตโนมัติ มันแตกต่างถึง 10% เลยทีเดียว แต่ปัจจุบันเกียร์  CVT  ก็มีอัตราประหยัดที่ให้ความสามารถเทียบเท่ากัน
2.สมรรถนะดีกว่า สืบเนื่องจาการใช้ชิ้นส่วนน้อยและการทำงานที่แตกต่าง แม้อารมณ์ขับเกียร์ธรรมดาอาจจะถูกมองว่าเป็นมนุษย์ยุคหิน แต่ก็ปฏิเสธไม่ได้ว่ามันให้สมรรถนะที่ดีกว่า โดยเฉพาะเมื่อกำลังส่งตรงลงชุดเฟืองท้ายให้การขับขี่รู้สึกได้ถึงอำนาจการควบคุมรถที่มากกว่า และ มันทำให้มันใจมากยิ่งขึ้นในการขับขี่

3.ทนทานกว่า เกียร์ธรรมดามีอายุการใช้งานที่ค่อนข้างมากกว่าและทนทานกว่าเกียร์อัตโนมัติ ด้วยส่วนหนึ่งเกียร์เหล่านี้มีระบบไม่ซับซ้อนมากนัก ทำให้การสึกหรอน้อยกว่า จึงทำให้เสียยากกว่าที่สำคัญการซ่อมเกียรธ์รรมดา ยังมีราคาถูกกว่าเกียร์อัตโนมัติ  ซึ่งมีชิ้นส่วนเยอะกว่า ทำให้ส่วนใหญ่ในกรณีเกียร์อัตโนมัติการยกเปลี่ยนจะจบมากกว่า
4.ลดความเหม่อ เพิ่มความมีสติ คุณจะไม่เชื่อว่าเกียร์ธรรมดาให้อะไรมากกว่าที่คุณคิดและข้อสำคัญเรื่องหนึ่งก็คือ การที่คุณมีสติมากขึ้นในการขับรถ การที่ชีวิตคุณยุ่งเหยิงในการขับเกียร์ธรรมดา ทำให้คุณต้องคอยเตือนตัวเอง และจดจ้องในการขับรถเกียร์ธรรมดามากกว่า ในต่างประเทศมีการรณรงค์ให้คนที่ป่วยเป็นโรค  ADHD หรือ Attention deficit hyperactivity disorder ซึ่งคนไทยเราอาจจะรู้จักในชื่อ "โรคไฮเปอร์" ขับรถเกียร์ธรรมดา  ซึ่งผู้ป่วยเป็นโรคนี้ส่วนใหญ่เมื่อขับรถเกียร์รรมดา แล้วพบว่า มีสมาธิในการขับขี่มากขึ้นแต่ยังไม่มีเคยมีการวิจัยจริงจัง
5.จ่ายน้อยกว่า แน่ล่ะเกียร์รรมดามักจะอยู่ในรุ่นล่างๆของรถยนต์หลายๆรุ่นและเป็นเหตุผลว่าทำไมคุณถึงจะจ่ายถูกกว่าในราคาค่าตัวรถ ถ้าคุณสามารถขับเกียร์ธรรมดาได้ แต่จริงอยู่เกียร์ธรรมดา อาจจะเป็นรุ่นต่ำแต่กลับกันมันก็ทำให้คุณขาดหลายๆสิ่งที่เป็นออพชั่น ทว่าจะกลัวทำไม เมื่อรถสามารถแต่งได้ ตั้งแต่หัวจรดท้าย
 
 ทั้ง 5 ข้อ ที่เรานำพูดเกี่ยวกับระบบเกียร์ธรรมดาที่หลายคนไม่สนใจ เพียงเพราะว่ามันขับยาก อาจจะทำให้หลายคนได้คิดบ้าง ว่าอย่างน้อยๆ เกียร์ธรรมดามีประโยชน์มากเช่นกันไม่ได้มีข้อเสียอย่างเดียวตามที่หลายคนเข้าใจ 
 