
หากใครอายุไม่ต่ำกว่า 25 ปีเหมือนเราล่ะก็ คงจะคุ้นหน้าคุ้นตากับหมอดูชื่อดังอย่าง “หมอหยอง” นักโหราศาสตร์ ระดับแนวหน้าของประเทศไทย ที่เคยออกทีวีช่องนู้นช่องนี้เป็นว่าเล่น หรือแม้กระทั่งบริการโทรศัพท์เพื่อดูดวงเมื่อสมัย 10-20 ปีที่แล้ว ก็จะพบชื่อของเขาเป็นชื่อต้นๆ “หมอหยอง” เป็นใคร มีประวัติความเป็นมาอย่างไร Sanook! Horoscope จะพาย้อนเวลาไปทำความรู้จักเขาอีกครั้งค่ะ
ชื่อเต็ม : นายสุริยัน สุจริตพลวงศ์ (เดิมนามสกุล “อริยวงค์โสภณ” นามสกุล “สุจริตพลวงศ์” พระราชทานจาก สมเด็จพระบรมโอรสาธิราชฯ สยามมกุฏราชกุมาร หมายความว่า เผ่าพันธุ์ที่เจริญรุ่งเรืองด้วยพลังแห่งความสุจริต ในโอกาสวันคล้ายวันเกิด วันที่ ๑๖ พฤศจิกายน พ.ศ.๒๕๕๑ )บ้านเกิด : จังหวัดตรังการศึกษา :
- มัธยมต้นจาก โรงเรียนวิเชียรมาตุ อ.เมือง จ.ตรัง - มัธยมปลาย ที่โรงเรียนเตรียมอุดมศึกษา พญาไท กรุงเทพฯ - ปริญญาตรี คณะนิเทศศาสตร์ มหาวิทยาลัยกรุงเทพ - ปริญญาโท ที่มหาวิทยาลัยเซนต์มาติน ลอนดอน ด้านการออกแบบโฆษณาและงานประชาสัมพันธ์
ประวัติการทำงาน :
- อาจารย์พิเศษ สอนวิชาโฆษณา และประชาสัมพันธ์ มหาวิทยาลัยหลายแห่ง- อาจารย์พิเศษ สอนวิชาจิตวิทยา และการพัฒนาตนเอง ให้ประสบความสำเร็จ- ผู้บริหารสถาบันพัฒนาการฝึกอบรมชีวิตและคุณภาพ โดยจัดทีมอบรมให้กับหน่วยงาน องค์กร ทั้งภาครัฐและเอกชน เพื่อพัฒนาบุคคลากรตำแหน่งงานทางสังคม : - กรรมการอำนวยการสภาสังคมสงเคราะห์แห่งประเทศไทย ในพระบรมราชูปถัมภ์- รองเลขาธิการสภาสังคมสงเคราะห์แห่งประเทศไทย ในพระบรมราชูปถัมภ์- กรรมการอำนวยการสภาสังคมสงเคราะห์แห่งประเทศไทย ในพระบรมราชูปถัมภ์- สมาชิกกิตติมศักดิ์สมาคมแม่บ้านมหาดไทย พ.ศ.2547- กรรมการบริหารศูนย์ส่งเสริม และประสานงานครอบครัวอบอุ่นและเป็นสุข กระทรวงมหาดไทย- กรรมการบริหาร และรองประธานฝ่ายหารายได้ ของมูลนิธิช่วยเหลือคนปัญญาอ่อน ในพระบรมราชูปถัมภ์- เลขาธิการสมาคมแม่ดีเด่นแห่งชาติ สภาสังคมสงเคราะห์แห่งประเทศไทย ในพระบรมราชูปถัมภ์- กรรมการบริหารฝ่ายประชาสัมพันธ์ พุทธสมาคมแห่งประเทศไทยในพระบรมราชูปถัมภ์- กรรมการก่อตั้ง และกรรมการบริหาร มูลนิธิโรคทศวรรษกระดูกและข้อแห่งประเทศไทย- รองประธานคณะกรรมการสงเคราะห์และพัฒนาเด็กและเยาวชน กรมพินิจคุ้มครองเด็กและเยาวชน กระทรงยุติธรรม (2547-2549)- ที่ปรึกษาอธิบดีกรมพินิจคุ้มครองเด็กและเยาวชน



ผลงานที่ผ่านตาสื่อต่างๆ :พิธีกรรายการ คลีนิครัก 2543รายการทีวี เอโชว์ ของช่อง เอ็น ทีวี ประเทศญี่ปุ่น (ธันวาคม 2548)ทำนายดวงฮ่องกง ช่อง ATV ฮ่องกง (ธันวาคม 2541)10 อันดับหมอดูชื่อดังของเมืองไทย ในรายการ ท็อปเท็น ช่อง 9 อสมท (มกราคม 2534) รายการพยากรณ์ออนทัวร์ ช่อง True4U (2558)พาไปชิม กินตามดวง ช่อง True4U (2558)
และรับเชิญตามรายการทีวีต่างๆ
ปัจจุบันหยุดทำนายดวงชะตาแบบธุรกิจเรียบร้อยแล้ว หันมาทำงานเพื่อสังคมมากขึ้น โดยมีผลงานปัจจุบันกับรายการพยากรณ์ออนทัวร์, พาไปชิม กินตามดวง ช่อง True4U (2558) รับเชิญรายการอื่นๆ เป็นที่ปรึกษาคณะอนุกรรมการฝ่ายจัดงานกิจกรรมพิเศษโครงการ "ปั่นเพื่อแม่ Bike for Mom" และ "ปั่นเพื่อพ่อ Bike For Dad" และดำรงตำแหน่งอีกมากมาย
ขอขอบคุณข้อมูลจาก moryongsan.com ภาพประกอบจาก เฟซบุ๊ค สุริยัน หมอหยอง สุจริตพลวงศ์