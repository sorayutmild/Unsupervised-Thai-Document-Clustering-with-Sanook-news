หลังจากเมื่อวานนี้ (1 ส.ค.) เกิดเหตุวางระเบิดปลอมหน้าสำนักงานตำรวจแห่งชาติ (สตช.) ซึ่งมีรายงานว่าเจ้าหน้าที่ตำรวจควบคุม 2 ผู้ต้องสงสัยได้แล้วขณะกำลังหลบหนีไปทางภาคใต้
>> รวบแล้ว! 2 คนร้ายป่วนซุกบึ้มปลอมหน้าสตช. ขณะหลบหนีลงภาคใต้
ล่าสุด (2 ส.ค.) เมื่อช่วงเช้าที่ผ่านมา ได้เกิดเหตุระเบิดในกรุงเทพมหานครอีกหลายจุด ดังนี้ ศูนย์ราชการ ถนนแจ้งวัฒนะ ,ตึกมหานครและพงหญ้าใต้บันไดบีทีเอสช่องนนทรี ฝั่งตึกมหานคร, ซอยพระราม 9 แยก 57/1 , หน้ากองบัญชาการกองทัพไทย และ สำนักงานปลัดกระทรวงกลาโหม ถนนศรีสมาน

>>  เกิดเสียงระเบิดดังขึ้น 2 ครั้ง หน้าตึกมหานคร-พงหญ้าใต้บันได BTS ช่องนนทรี
>> เสียงระเบิดดังทั่วกรุงเช้านี้ บีทีเอสช่องนนทรี-ศูนย์ราชการ-ซอยพระราม 9 แยก 57/1
จุดที่ 1 ศูนย์ราชการ ถนนแจ้งวัฒนะ
@Nalinee_OPLE
07.00 น. ลูกที่ 1 ระเบิดหน้าอาคาร B ชั้น ลานจอดรถ
09.00 น. ลูกที่ 2 ระเบิดหน้าสระบัว ริมทางเท้าหน้ากองบัญชาการกองทัพไทย นอกจากนี้ ยังพบระเบิดบริเวณใกล้เคียง แต่ระเบิดยังไม่ทำงาน
10.40 น. เจ้าหน้าที่เก็บกู้ระเบิดที่ยังไม่ทำงานไปทำลายพร้อมกันสำเร็จแล้ว อยู่ระหว่างเคลียร์พื้นที่
จุดที่ 2 หน้าตึกมหานครและพงหญ้าใต้บันไดบีทีเอสช่องนนทรี
INN
08.36 น. เสียงคล้ายระเบิดดังขึ้น 2 ครั้ง ที่บริเวณหน้าตึกมหานคร และพงหญ้าใต้บันไดทางขึ้นสถานีรถไฟฟ้าบีทีเอส ช่องนนทรี ฝั่งตึกมหานคร เจ้าหน้าที่รักษาความปลอดภัยของตึกมหานครได้รับบาดเจ็บเล็กน้อย และมีรถยนต์กระจกร้าวทั้งบานจากแรงระเบิด
จุดที่ 3 ซอยพระราม 9 แยก 57/1
INN
09.00 น. พนักงานกวาดถนนของ กทม. เขตสวนหลวง ได้กวาดถนนไปถูกถุงบรรจุระเบิดปิงปอง อาวุธปืนไทยประดิษฐ์ และมีด ทำให้ถูกสะเก็ดระเบิดได้รับบาดเจ็บ 3 ราย เจ้าหน้าที่นำตัวส่งโรงพยาบาลสิรินธรเรียบร้อยแล้ว
จุดที่ 4 หน้ากองบัญชาการกองทัพไทย
เรื่องเล่าเช้านี้
09.00 น. เกิดเหตุระเบิดบริเวณสระบัว หน้ากองบัญชาการกองทัพไทย ใกล้กับศูนย์ราชการ
10.00 น. พบวัตถุต้องสงสัยอีกจุดหน้ากองบัญชาการกองทัพไทย ใกล้กับศูนย์ราชการ เจ้าหน้าที่ EOD ปิดกั้นพื้นที่ และกำลังอยู่ระหว่างเก็บกู้
จุดที่ 5 ป้ายหน้าสำนักงานปลัดกระทรวงกลาโหม 
@Nalinee_OPLE
10.50 น. เกิดเหตุเสียงดังคล้ายระเบิดหน้าสำนักงานปลัดกระทรวงกลาโหม  ถ.ศรีสมาน อ.ปากเกร็ด จ.นนทบุรี แรงระเบิดทำให้พงหญ้าราบเป็นหน้ากลอง และเป็นหลุมลึก 1 เมตร 
อย่างไรก็ตาม กอ.รมน. รายงานว่าเหตุดังกล่าว เกิดขึ้นเนื่องจากสปอตไลท์ขนาดใหญ่ด้านหน้าป้ายระเบิด เพราะเปียกน้ำฝน สถานการณ์ทั่วไปปกติ
>> วัตถุต้องสงสัย ดูไม่ยาก หากมีทริค! เผยคำแนะนำจากหน่วยเก็บกู้วัตถุระเบิด
จุดที่ 6 สถานีรถไฟฟ้าบีทีเอสศาลาแดง

12.00 น. มีผู้พบวัตถุต้องสงสัยที่บันไดทางขึ้นสถานีรถไฟฟ้าบีทีเอสศาลาแดง บนถนนสีลม กรุงเทพมหานคร แต่ภายหลังตรวจแล้วพบว่าเป็นเพียงกล่องใส่นาฬิกา
จุดที่ 7 สถานีรถไฟฟ้าแอร์พอร์ตเรลลิงก์หัวหมาก
Google
12.40 น. มีการรายงานว่า พบวัตถุต้องสงสัยใกล้สถานีรถไฟฟ้าแอร์พอร์ตเรลลิงก์หัวหมาก ใกล้ถนนศรีนครรินทร์และแยกพัฒนาการ ทางตะวันออกของกรุงเทพมหานคร
จุดที่ 8 ท่าเรือยอดพิมาน

15.06 น. เจ้าหน้าที่เผยว่า มีประชาชนแจ้งผ่านแอปพลิเคชันว่าพบกระเป๋าต้องสงสัย ที่ท่าเรือยอดพิมาน เขตพระนคร กรุงเทพมหานคร ใกล้สะพานพระปกเกล้า แต่ยืนยันว่าเป็นเพียงกระเป๋าสัมภาระและมีเจ้าของมาแสดงตัวแล้ว
นอกจากนี้ยังมีรายงานพบวัตถุต้องสงสัยอีกในหลายจุด ประกอบด้วย เวลาประมาณ 17.45 น. พบกระเป๋าต้องสงสัยแขวนเอาไว้บนรถจักรยาน บริเวณจุดบริการจักรยาน กทม. ด้านข้างศูนย์การค้าเซ็นทรัลเวิลด์ แต่ภายหลังพบว่าไม่ใช่วัตถุอันตรายแต่อย่างใด เวลาประมาณ 18.35 น. พบกระเป๋าถูกแขวนเอาไว้ที่ประตูที่ 28 สวนจตุจักร ถนนกำแพงเพชร 2 แต่ตรวจสอบก็ไม่ใช่วัตถุอันตรายเช่นกัน
ต่อมาเมื่อเวลา 19.50 น. ได้พบวัตถุต้องสัยอยู่บริเวณประตู 2 ทางขึ้นสถานีรถไฟใต้ดินสถานีหัวลำโพง เจ้าหน้าที่ได้เข้าตรวจสอบก็เป็นเพียงวัตถุที่ทำเลียนแบบระเบิดจากผู้ไม่หวังดีเพียงเท่านั้น