หมวดเจี๊ยบแถลงนายกฯยิ่งลักษณ์เตรียมเสนอโมเดลช่วยชาวนา ช่วงน้ำท่วมแนะชาวบ้านทำประมง
ผู้สื่อข่าวรายงานว่า (18 ก.ย.) ที่ทำเนียบรัฐบาล ร.ท.หญิง สุณิสา เลิศภควัติ รองโฆษกประจำสำนักนายกฯรัฐมนตรี เปิดเผยว่า น.ส.ยิ่งลักษณ์ ชินวัตร นายกรัฐมนตรี และรัฐมนตรีว่าการกระทรวงกลาโหม มีแนวคิดที่จะเสนอโมเดลตัวอย่างให้ชาวนาภาคกลางปลูกข้าวนาปรังปีละครั้ง ส่วนเวลานอกฤดูเพาะปลูก ให้ปลูกพืชชนิดอื่นแทน ร่วมทั้งช่วงที่เกิดน้ำท่วมให้หันไปทำประมง โดยได้มอบหมายให้นายปลอดประสพ สุรัสวดี รองนายกฯ ร่วมกับกระทรวงเกษตรและสหกรณ์ และกระทรวงมหาดไทย กำหนดพื้นที่ในภาคกลางเพื่อเป็นโครงการนำร่องโมเดลดังกล่าว โดยจะยึดหลักตามความสมัครใจของประชาชนที่จะเข้าร่วมเป็นหลัก
ทั้งนี้ ข่าวดังกล่าวได้สร้างความฮือฮาอย่างมากในโลกอินเตอร์เน็ต