                เปิดตัวมาอย่างเป็นทางการเมื่อวานนี้ สำหรับรถยนต์คอมแพ็คคาร์โฉมใหม่จากค่ายรถยนต์  Toyota  ที่ครั้งนี้กลับมาพร้อมความสามารถในการพัฒนาพลังงานทางเลือกให้โดนใจมากยิ่งขึ้น ตามยุคสมัยน้ำมันราคาแพง 
                การเปิดตัวรถยนต์ Toyota Corolla Altis ใหม่นี้เป็นการมุ่งเน้นในส่วนของพลังงานทางเลือกให้สามารถตอบสนองโจทย์ในการใช้งานของผู้ใช้ โดยเฉพาะพลังงานทางเลือกที่ยังเป็นรองคู่แข่งและครั้งนี้ ถือเป็นการพัฒนาที่สำคัญ กับตลาดรถยนต์ซีดานขนาดย่อม
                เรือนร่างตัวรถดั้งเดิมที่แนะนำมาอย่างยาวนานถูกปรับปรุงเรื่องรูปลักษณ์เพิ่มขึ้นอีกเล็กน้อย ภายใต้การออกแบบที่ครั้งนี้สื่อถึงความสปอร์ตในการให้รายละเอียดมากยิ่งขึ้นจาก การปรับกระจังหน้าใหม่ โดยเฉพาะในรุ่นเครื่องยนต์ 1.8 ที่เป็นรถธง ของการเปลี่ยนแปลงในครั้งนี้ โดยพร้อมกันนี้ ยังมาพร้อมกับกล้องมองหลัง ช่วยอำนวยความสะดวกในการขับถอยหลังมากยิ่งขึ้นจากเดิม
New! Corolla Altis E85
                ห้องโดยสารถูกปรับให้ดูดีขึ้นสำหรับรุ่นใหญ่ด้วยโทนสีเทาดำสร้างความสปอร์ตที่ดูดีมีเสน่ห์และลงตัวมากยิ่งขึ้นในการใช้งานจริง โดยเฉพาะอย่างยิ่งในเรื่องของเสน่ห์ที่ลงตัว เริ่มจากเบานั่ง แผงประตู คอนโซล ที่ยังต่อเนื่องถึงพวงมาลัย และหัวเกียร์ ที่มีมาให้เฉพาะ รุ่น 1.8  G  และ 1.8 G Navi  ที่มาพร้อมกับระบบนำทาง  ส่วนในรุ่น 1.8  E  เป็นวัสดุเบาะผ้า สำหรับคนที่ไม่เน้นรายละเอียดมากมายนัก
                เครื่องเสียงใหม่ถูกติดตั้งเข้ามากับเครื่องเล่น  DVD,CD,VCD MP3 1 แผ่น ที่มาพร้อมหน้าจอสัมผัส ขนาด 5.8 นิ้ว ที่ยังสามารถรับสัญญาณจากช่องต่อเสริมจาก  USB/Aux รวมถึง จากหน่วยความจำ SD Card  รวมถึง ในรุ่น 1.8  G Navi   ยังมีระบบนำทางในตัวช่วยอำนวยความสะดวกมากยิ่งขึ้น สำหรับใครที่ชอบหลงทาง
                ด้านเครื่องยนต์ การกลับมาครั้งนี้ของ  New! Toyota Corolla Altis  ใหม่ นั้นเป็นการเน้นหนักในเรื่องของการใช้พลังงานทางเลือก โดยครั้งนี้กลับมากับเครื่องยนต์  2ZR-FBE   ด้วยขุมพลังแบบ 4 สูบ แถวเรียง ขนาด 1800 ซีซี  มาพร้อมกับเทคโนโลยี  Dual VVti  ให้ความสามารถในการใช้พลังอย่างคุ้มค่า  ทั้งโดดเด่นในเรื่องอัตราเร่งและการประหยัดน้ำมัน  ด้วยการเปิด-ปิดลิ้นไอดีและไอเสียแบบแปรผัน ช่วยให้เครื่องยนต์มีความสัมพันธ์สมบูรณ์มากยิ่งขึ้น
New! Corolla Altis E85
                เครื่องยนต์ 1.8 ใหม่นี้ จะให้กำลัง 138 แรงม้า ที่ 6400 รอบต่อนาที และให้กำลังแรงบิดสุงสุด 173 นิวตันเมตรที่  4000 รอบต่อนาที จับคู่มากับสุดยอดระบบส่งกำลัง กับระบบเกียร์อัตโนมัติ  CVT  7 สปีดที่ให้สมรรถนะเต็มอารมณ์ และเปี่ยมล้นในเรื่องของความประหยัดน้ำมัน
                นอกจากการมุ่งเน้นในการพัฒนารุ่นยอดนิยมในเครื่องยนต์ 1.8 แล้ว  Toyota Corolla Altis ใหม่ ยังมาพร้อมกับการพัฒนาอีก 2 รุ่นครื่องยนต์ทางเลือก โดยในรุ่น 1.6 ลิตร ได้ปรับเพิ่มถุงลมนิรภัยคู่หน้า SRS ที่ช่วยปกป้องทั้งผู้ขับขี่และผู้โดยสาร เช่นเดียวกับเข็มขัดนิรภัยพร้อมระบบกลไกลดึงกลับและผ่อนแรงดึงอัตโนมัติ ที่ติดตั้งมาให้เป็นมาตรฐานใหม่
New! Corolla Altis E85
New! Corolla Altis E85
                ส่วนรุ่นเครื่องยนต์ 2.0 นั้น ไม่ได้เน้นในการเพิ่มเติมสมรรถนะในรุ่นเดิม แต่มุ่งในการอำนวยความสะดวกในการขับขี่มากยิ่งขึ้นกับกล้องมองหลัง ที่มาพร้อมกับการเพิ่มความปลอดภัยในการถอยจอดด้วยการแสดงภาพที่กระจกมองหลัง ที่ช่วยให้ง่ายยิ่งขึ้นในการใช้งาน
                ทั้งนี้  Toyota Corolla Altis  ใหม่ เริ่มวางจำหน่ายอย่างเป็นทางการแล้วที่โชว์รูมทั่วประเทศ โดยพร้อมกันนี้ยังมีโปรโมชั่นโดนใจ โดยผู้ที่จองและซื้อรถยนต์  Toyota Corolla Altis  ใหม่ มีสิทธิ์ลุ้นรางวัลพิเศษจากโตโยต้า  โดยรางวัลที่ 1 เป็นทริปท่องเที่ยว ต่างประเทศสุดเอ็กซ์ครูซีฟ 1 ใน 7 สถานที่ในฝันจำนวน 7 รางวัล  ส่วนรางวัลที่ 2 เป็นทริปที่พัก 1 ใน 7 เดอะเบสท์ pool Villa  จำนวน 7 รางวัล โดยราคาจำหน่ายรถยนต์  New! Corolla Altis  ใหม่ ทุกรุ่น สามารถ ดูได้ตามรายการด้านล่างนี้
 
  ราคาจำหน่ายรถยนต์ 2013  Toyota Corolla  Altis  2013  
2013 Toyota Corolla Altis 2.0 V Navi                             1,199,000 บาท
2013 Toyota Corolla Altis 2.0 V A/T                                 1,064,000 บาท
2013 Toyota Corolla Altis 2.0 G A/T                              979,000 บาท
2013 Toyota Corolla Altis 1.8 G Navi (รุ่นเพิ่มเติม)          949,000 บาท
2013 Toyota Corolla Altis 1.8 G A/T                            899,000 บาท
2013 Toyota Corolla Altis 1.6 E CNG A/T                   859,000บาท
2013 Toyota Corolla Altis 1.8 E A/T                                  829,000 บาท
2013 Toyota Corolla Altis 1.6 G A/T                             819,000 บาท
2013 Toyota Corolla Altis 1.6 J M/T                                  751,000 บาท
2013 Toyota Corolla Altis  1.6 CNG M/T (Color)       756,000 บาท
2013 Toyota Corolla Altis  1.6 CNG M/T         744,000 บาท
 
 