หลังการเข้ามาเทกโอเวอร์สโมสรนิวคาสเซิล ยูไนเต็ด ของ พับลิก อินเวสต์เมนต์ ฟันด์ (พีไอเอฟ) กลุ่มทุนจากซาอุดิอาระเบีย ก็ทำให้ทัพสาลิกาดงกลายเป็นทีมฟุตบอลที่ร่ำรวยที่สุดในโลกทันทีด้วยทรัพย์สินมูลค่าสูงถึง 320,000 ล้านปอนด์ (ราว 14 ล้านล้านบาท) ของ พีไอเอฟ ทำให้แซง ชีกห์ มานซูร์ เจ้าของแมนเชสเตอร์ ซิตี้ ที่มีมูลค่าทรัพย์สิน 23,200 ล้านปอนด์ (ราว 1,067,200 ล้านบาท) ขึ้นแท่นเป็นอันดับหนึ่งของวงการลูกหนังแบบขาดลอยโดยแกนนำของการเทกโอเวอร์ครั้งนี้ คือ โมฮัมเหม็ด บิน ซัลมาน ประธานของ พีไอเอฟ ซึ่งมีตำแหน่งมกุฎราชกุมารแห่งซาอุดิอาระเบีย, ผู้ปกครองประเทศในนามของรัฐบาล, รองนายกรัฐมนตรีของประเทศ และประธานสภากิจการฝ่ายเศรษฐกิจและพัฒนา รวมถึงรัฐมนตรีว่าการกระทรวงกลาโหมด้วยล่าสุด เดอะ ซัน สื่อจอมแฉของอังกฤษ ได้ขุดคุ้ยเรื่องราวส่วนตัวของ บิน ซัลมาน โดยเฉพาะประเด็นความร่ำรวยและการเป็นเจ้าของ "บ้านที่แพงที่สุดในโลก" ณ กรุงปารีส ประเทศฝรั่งเศสสำหรับบ้านหลังดังกล่าวมีชื่อว่า The Chateau Louis XIV ที่เจ้าชายซาอุฯ ยอมจ่ายเงิน 230 ล้านปอนด์ (ราว 9,820 ล้านบาท) เมื่อปี 2015 ซื้อคฤหาสน์หรูที่ตั้งอยู่ทางตะวันตกของปารีส ครอบคลุมพื้นที่กว่า 50,000 ตารางเมตร, มี 10 ห้องนอนใหญ่, สระว่ายน้ำทั้งด้านในและด้านนอก ตกแต่งด้วยทองคำหลายจุดจนถูกยกให้เทียบกับทัชมาฮาลเลยทีเดียวบ้าน หรือ คฤหาสน์แห่งนี้ มีทุกอย่างที่จะจินตนาการได้ ไล่ตั้งแต่ อะควาเรียมในห้องนั่งเล่นส่วนตัว, สวนขนาด 57 เอเคอร์, ห้องเก็บไวน์ที่มีมากกว่า 3,000 ขวด, ไนต์คลับส่วนตัว, โรงภาพยนตร์ส่วนตัว, โถงทางเดินขนาดใหญ่ที่จัดงานเลี้ยงได้ รวมไปถึงการประดับประดาด้วยเฟอร์นิเจอร์ราคาแพงอีกมากมายนับไม่ถ้วนสำหรับ บิน ซัลมาน วัย 36 ปี เป็นพระโอรสของกษัตริย์ซัลมาน บิน อับดุลาซิซ อัล ซาอุด แห่งซาอุดิอาระเบีย ที่ว่ากันว่ามีมูลค่าทรัพย์สินในราชวงศ์มากกว่า 1 ล้านล้านปอนด์ (ราว 42,690,800 ล้านบาท) ทำให้การซื้อบ้านที่แพงที่สุดในโลกหลังนี้ไม่ใช่เรื่องใหญ่โตสำหรับพระองค์แต่อย่างใดนอกจากนี้ เจ้าชาย บิน ซัลมาน ยังมีความสัมพันธ์อันดีกับเหล่าผู้นำที่มีชื่อเสียงระดับโลกหลายคน ไม่ว่าจะเป็น โดนัลด์ ทรัมป์ อดีตประธานาธิบดีแห่งสหรัฐอเมริกา, วลาดิเมียร์ ปูติน ประธานาธิบดีของรัสเซีย, บอริส จอห์นสัน นายกรัฐมนตรีอังกฤษ รวมไปถึง สมเด็จพระราชินีอลิซาเบธที่ 2 แห่งสหราชอาณาจักรอย่างไรก็ดี แม้ บิน ซัลมาน จะเป็นหัวเรือใหญ่ของ พีไอเอฟ แต่เจ้าชายซาอุฯ จะไม่ยุ่งเกี่ยวกับการบริหารสโมสรนิวคาสเซิล ยูไนเต็ด โดยจะมอบหมายให้ ยาซีร์ ออตมาน อัล-มูรายยาน นั่งเก้าอี้ประธานสโมสรแทน ส่วนทาง พีไอเอฟ มีหน้าที่ช่วยเหลือด้านการเงินของทีมเท่านั้น


ไร้เทียมทาน! สื่อเผย พีไอเอฟ ทำ นิวคาสเซิล ยูไนเต็ด กลายเป็นทีมรวยสุดในโลก
