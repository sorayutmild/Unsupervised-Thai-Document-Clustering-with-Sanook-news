ตำรวจกระทุ่มแบน ยันจับแล้ว 2 ผู้ต้องหาลวงหนุ่มไปเผา ที่ จ.สมุทรสาคร ขณะกำลังหลบหนีเข้าประเทศเพื่อนบ้าน
พ.ต.ท.ธนพล สุวรรณวงค์ พนักงานสอบสวนผู้ทรงคุณวุฒิ (พงส.พทค.) สภ.กระทุ่มแบน จ.สมุทรสาคร เปิดเผยกับ สำนักข่าว ไอ.เอ็น.เอ็น. ถึงความคืบหน้ากรณีการออกหมายจับ นายพชร เทียนชูศักดิ์ หรือ นายกั๊ต อายุ 19 ปี และ นางสาวจันทราลักษณ์ ลั่นสิน อายุ 20 ปี หลังลงมือก่อเหตุลวง นายณชจร กิจฤกษ์ไทย อายุ 18 ปี ไปเผา ที่ อ.กระทุ่มแบน จ.สมุทรสาคร เมื่อวันที่ 27 ธ.ค.ที่ผ่านมาว่า
ขณะนี้ เจ้าหน้าที่ตำรวจสามารถจับกุมตัวผู้ต้องหาทั้ง 2 ได้แล้ว ที่ อ.สังขละบุรี จ.กาญจนบุรี ขณะกำลังหลบหนี ซึ่งคาดว่าผู้ต้องหาทั้งสองกำลังจะเดินทางไปหลบซ่อนตัวที่ประเทศเพื่อนบ้าน
ซึ่งขณะนี้อยู่ระหว่างการควบคุมตัวมาสอบปากคำที่ สภ.กระทุ่มแบน จ.สมุทรสาคร (ข้อมูลจาก innnews) 