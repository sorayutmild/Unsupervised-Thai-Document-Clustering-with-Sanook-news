ในวันนี้ (11 พ.ค.) เป็นวันครบรอบแต่งงานของ ปอ ทฤษฎี และ โบว์ แวนดา ที่จัดขึ้นเล็กๆ ภายในครอบครัวเมื่อปี 2556 โดยโบว์ได้เผยภาพวันแต่งงานผ่านอินสตาแกรม vanda29 ทั้งเจ้าบ่าวเจ้าสาวอยู่ในชุดหล่อสวย ต่างยิ้มแย้มอย่างมีความสุข ท่ามกลางความยินดีของผู้ใหญ่ทั้งสองฝ่าย พร้อมกับระบุข้อความว่า
"มีความสุขนะปอ โบว์รักปอนะ จะเก็บรอยยิ้มของเราตลอดไป คิดถึงปอ คิดถึงจริงๆนะปอ"
โบว์ แวนดา เคยเปิดเผยไว้ว่า ปอ ทฤษฎี ตั้งใจจะจัดงานแต่งงานอีกครั้ง โดยที่มี "น้องมะลิ" อยู่ร่วมในวันมงคลของพ่อกับแม่ พร้อมทั้งเปิดตัวลูกและภรรยาให้ทุกคนรู้จัก แม้ในวันนี้ ปอ จะไม่อยู่แล้ว แต่เชื่อว่าถ้ารับรู้ได้ก็คงหมดห่วง เพราะ แม่โบว์ และ น้องมะลิ กลายเป็นที่รักของทุกคนแล้ว