ได้ชื่อว่าเป็นดอกไม้เหล็ก แอม เสาวลักษณ์ ลีละบุตร เธอผ่านเรื่องราวความรักช้ำๆ มาแล้วหลายครั้ง ซึ่งแอม มาเปิดเผยในรายการ Club Friday Show โดยแอมเล่าว่าความรักครั้งแรกเกิดขึ้นตั้งสมัยวัยรุ่น กับพระเอกชื่อดังคนหนึ่ง ซึ่งพัฒนาไปถึงการหมั้นหมาย แต่สุดท้ายก็ต้องจบลงด้วยความเจ็บปวด เพราะเป็นคนที่เอาแต่ใจทั้งคู่ เรียกว่าติสท์ทั้งคู่ 
ส่วนความรักครั้งที่สอง เกิดขึ้นโดยการแนะนำของนักร้องรุ่นน้อง ซึ่งเป็นพี่ชายของนักร้องคนนี้ ความรักครั้งนี้แอม เล่าว่าเธอยอมทุ่มสุดตัว เขาเป็นคนเจ้าชู้มาก ระหว่างที่คบกันก็มีผู้หญิงเปลี่ยนมาเรื่อยๆ แต่แอมก็ยอม แค่ขอให้เธอเป็นเอกก็พอ แต่สุดท้ายเมื่อเขาเป็นฝ่ายหมดรัก ความรักครั้งนั้นก็ต้องจบลงด้วยความเจ็บปวดอีกครั้ง
ครั้งล่าสุดเป็นความรักที่เกิดโดยไม่ได้ตั้งใจ กับหนุ่มรุ่นน้องที่อายุห่างกับนับสิบปี แต่ทั้งคู่สามารถฟันฝ่ามาด้วยเกือบสิบปี จนเธอมั่นใจและเคยโพสต์ว่าคนนี้คือสามีของฉัน

ขอขอบคุณภาพประกอบจาก อินสตาแกรม@ampdidi