

คงจะเป็นฟีเจอร์ที่ผู้ใช้งาน YouTube รอคอยกันมาอย่างยาวนานเลยก็ว่าได้ เพราะล่าสุด กูเกิล ได้ประกาศเปิดตัวฟีเจอร์ใหม่ของ YouTube สามารถดาวน์โหลดคลิปมาฟังแบบออฟไลน์ได้แล้ว โดยไม่จำเป็นต้องใช้งานแอปฯ เสริมใดๆ อีก

อย่างไรก็ดี ถึงแม้จะเพิ่มฟีเจอร์ใหม่เข้ามา แต่ก็ใช่ว่า จะสามารถดาวน์โหลดได้ทุกคลิป โดยคลิปที่จะสามารถดาวน์โหลดได้ จะต้องไม่มีลิขสิทธิ์ และได้รับอนุญาตจากเจ้าของคลิปแล้วเท่านั้น เพราะถ้าหากสามารถดาวน์โหลดได้ทุกคลิป จะกลายเป็นการละเมิดลิขสิทธิ์ไปโดยปริยาย และศิลปินก็ไม่สามารถขายงานได้นั่นเอง
มาดูกันว่า การดาวน์โหลดคลิป YouTube มาดูแบบออฟไลน์ มีวิธีทำอย่างไรบ้าง

เปิดแอปพลิเคชัน YouTube แล้วเลือกคลิปที่ต้องการจะดาวน์โหลด ถ้าหากคลิปไหนสามารถดาวน์โหลดได้ จะปรากฏ ไอคอนลูกศรดาวน์โหลด (ตามภาพ) ให้คลิกเข้าไป (จำเป็นต้องล็อคอินก่อนเข้าใช้งานทุกครั้ง)

จากนั้น จะปรากฏหน้าต่างให้เลือกความคมชัดของคลิป ซึ่งมีให้เลือกสูงสุดที่ระดับ HD 720p (แล้วแต่คลิป)

คลิปที่ดาวน์โหลดแล้ว จะเข้าไปในเมนู Offline ตามภาพ โดยคลิปที่เลือก จะถูกดาวน์โหลดก็ต่อเมื่อ มีการเชื่อมต่อ Wi-Fi ไว้ แต่ถ้าหากไม่มีการเชื่อมต่อ Wi-Fi แต่เป็นการเชื่อมต่อกับ 3G/4G ตัวคลิปจะถูกรอคิวเพื่อทำการดาวน์โหลด และจะดาวน์โหลดอีกครั้งเมื่อมีการเชื่อมต่อกับ Wi-Fi ครับ

ส่วนคลิปไหนที่ดูจนเบื่อแล้ว ก็สามารถลบออกจากลิส Offline ได้ด้วยเช่นกัน
โดยฟีเจอร์ใหม่ รองรับทั้งบน Android และ iOS ซึ่งจะต้องอัพเดท YouTube ให้เป็นเวอร์ชันล่าสุดเสียก่อน จึงจะสามารถใช้งานได้ครับ
 บทความโดย : techmoblog.com
 

