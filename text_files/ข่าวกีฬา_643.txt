ดีใจไม่จบไม่สิ้น?! เกิดเหตุการณ์น่าสนใจขึ้นในฟุตบอลแอฟริกา โดยทีมเยาวชนของลีกแซมเบีย มัวแต่ดีใจกันทั้งทีมเมื่อได้ประตู แต่สุดท้ายถูกทีมคู่แข่งเอาคืน หลังจากเขี่ยบอลแล้วยิงครึ่งสนามเข้าไปเลยในฟุตบอลทัวร์นาเมนต์ "ฟิวเจอร์ แชมเปี้ยนส์" ที่เมืองเกาเต็ง ประเทศแอฟริกาใต้ จัดขึ้นเพื่อเปิดโอกาสให้ทีมเยาวชนจากทั่วโลกมาประลองฝีเท้ากันเป็นประจำทุกปี โดยจังหวะดังกล่าวเกิดขึ้น หลังจากทีม "เค-สตาร์" ชุดเยาวชนจากลีกแซมเบีย ยิงขึ้นนำ "เฟร์โรเวียริโอ" ชุดเยาวชนจากลีกแองโกล่า ไปก่อน จากการปั่นฟรีคิกทางกราบขวาเข้าประตูไปอย่างสวยงามทำให้นักเตะทั้งทีม รวมถึงนายทวาร ต่างวิ่งออกมาแสดงความดีใจอย่างสุดเหวี่ยง ทั้งการตีลังกา เต้น กระโดดไปรอบๆ รวมไปถึงวิ่งไปหากองเชียร์ของตนเอง จนลืมไปว่าจะต้องกลับมาเล่นต่อให้จบเกม ซึ่งรู้ตัวอีกทีก็โดนทีมจากแองโกล่าฉวยโอกาสเขี่ยบอลแล้วยิงเลยจากครึ่งสนามตีเสมอ 1-1 อย่างเจ็บแสบ แล้วเกมก็จบลงด้วยสกอร์นี้อนึ่ง ตามกฏกติกาฟุตบอลแล้ว ถ้าผู้เล่นทั้ง 11 คนเข้าไปอยู่ในแดนตนเองเมื่อไร อีกฝ่ายสามารถเขี่ยลูกเริ่มเล่นได้ทันที ถ้าผู้ตัดสินเป่านกหวีดให้สัญญาณ และนั่นจึงเป็นที่มาของประตูนี้นั่นเอง
