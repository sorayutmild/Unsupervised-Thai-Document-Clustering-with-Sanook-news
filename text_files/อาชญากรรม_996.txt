เมื่อค่ำวานนี้ (24 ก.ย.) รายการข่าวสามมิติ ทางสถานีโทรทัศน์ไทยทีวีสีช่อง 3 ได้สัมภาษณ์เปิดใจพิเศษกับ นายสุเทพ เลาหะวัฒนะ พี่ชายของ พ.ต.อ.นพ.สุพัฒน์ เลาหะวัฒนะ อดีตนายแพทย์ (สบ5) กลุ่มงานเวชศาสตร์ครอบครัว โรงพยาบาลตำรวจ เกี่ยวกับคดีพบโครงกระดูกมนุษย์ที่พบภายในไร่ของหมอสุพัฒน์
สำหรับกรณีดังกล่าว กำลังเปลี่ยนไปในทิศทางปัญหาภายในครอบครัว เลาหะวัฒนะ หลังฝ่าย พ.ต.อ.นพ.สุพัฒน์ อ้างว่า นายสุเทพ ซึ่งเป็นพี่ชายได้จัดฉากกรณีทั้งหมดให้ตนเองเป็นผู้ร้าย เพราะปัญหาในครอบครัว
นายสุเทพ เปิดเผยอย่างสุขุมว่า กรณีจัดฉากไม่เป็นความจริง ย้อนกลับไปเมื่อปี 2551 หมอสุพัฒน์ได้ให้ยานอนหลับเกินขนาดกับแม่ โดยอ้างว่าเป็นยารักษาโรค ทำให้แม่ที่ป่วยเป็นโรคหัวใจ มีอาการหัวใจเต้นผิดปกติ จนแม่มาขอให้ตนพาหลบหนีจากหมอสุพัฒน์
จนกระทั่งหมอสุพัฒน์ไปร้องศาลว่า แม่เป็นโรคอัลไซเมอร์หรือความจำเสื่อม ขอเป็นผู้อนุบาลเพียงแต่ผู้เดียว แต่ตนได้แย้งไปว่า แม่ไม่ได้เป็นอัลไซเมอร์แต่อย่างใด และยังไปร้องศาลว่า ตนไปกู้ยืมเงินมาจำนวนหนึ่ง ซึ่งไม่เคยกู้ยืมมาก่อน จนฟ้องกลับไปมาว่าเบิกความเท็จ
เมื่อถามเกี่ยวกับกรณีขุดพบโครงกระดูกมนุษย์อยู่ภายในไร่สัปปะรดของหมอสุพัฒน์ จ.เพชรบุรี นายสุเทพ ก็ชี้แจงว่า ไม่เคยรู้เรื่องขุดพบศพมาก่อน ทราบจากคนสนิทของหมอสุพัฒน์ วันที่ขุดพบเจอโครงกระดูกวันแรก ก็ได้พาญาติผู้สูญหายทั้งสองไปดู แต่ไม่รู้มาก่อนว่าจะเกิดอะไรขึ้น เพราะไม่ใช่ไร่ของตนเอง ส่วนบ้าน จ.นนทบุรี ที่พบรถปิกอัพจอดทิ้งไว้ ปกติแม่เคยอาศัยอยู่ แต่ตนได้พาออกมาอยู่ที่อื่นหลายปีแล้ว ปัจจุบันหมอสุพัฒน์เป็นผู้ดูแลทั้งหมด
ส่วนประเด็นขัดแย้งเรื่องมรดก นายสุเทพ บอกว่า ไม่เป็นความจริง เพราะบ้านไม่ได้มีมรดกมากมาย มีที่ดิน 3 แปลงในกรุงเทพและนนทบุรี ส่วนเงินสดของแม่ในธนาคาร หมอสุพัฒน์ก็ถอนออกไปหมดแล้ว เมื่อ 10 ปีก่อน และเมื่อเร็วๆ นี้ หมอสุพัฒน์ ก็ยึดค่าเช่าที่ดินที่ซอยเย็นอากาศ จำนวนหลายสิบล้านบาทไปเป็นของตัวเอง ทั้งที่เป็นรายได้ของครอบครัว
นอกจากนี้ พี่ชายของหมอสุพัฒน์ ยังบอกอีกว่า ตนกับหมอสุพัฒน์อายุห่างกัน 6 ปี ตอนเด็กๆ เลี้่ยงดูเติบโตมาด้วยกัน เป็นคนดีเรียนเก่ง แต่เหมือนจะมีสองบุคลิก คือ เมื่ออยู่กับครอบครัวกับสื่อมวลชนจะดูสุภาพเรียบร้อย แต่เมื่ออยู่กับคนที่ด้อยกว่าจะเป็นอีกลักษณะหนึ่ง อีกทั้งยังขอให้น้องชายหาทางช่วยเหลือตัวเองและยอมรับสิ่งที่เกิดขึ้น เพราะทำกับคนอื่นไว้อีกเยอะ ไม่ใช่เพียงแค่สองสามีภรรยานี้เท่านั้น ตนในฐานะพี่ชายก็พร้อมจะช่วยเหลือน้องอย่างเต็มที่เช่นกัน
 
หนุ่มใหญ่ชาวเพชรบุรีพบรถลูกชาย-ลูกสะใภ้ที่หายไปนานถึง 3 ปี
เจออีกศพ กระดูกฝังไร่ ตร.เพชรบุรี โยงฆ่า 2 ผัวเมีย
ญาติยันกระดูกที่พบในไร่เพชรบุรี เป็นคนที่หายไป
จับแล้ว หมอสุพัฒน์ ผู้ต้องหาฆ่าฝังไร่เพชรบุรี
สั่งไล่ออกพตอ.นพ. สุพัฒน์ -ตร.รอผลDNA จ่อแจ้งข้อหา
ตร.ยื่นฝากขัง พ.ต.อ.นพ.สุพัฒน์ พร้อมค้านประกัน
ทนายบอกที่ดินหมอสุพัฒน์ให้คนอื่นเช่า 10 ปีแล้ว
 