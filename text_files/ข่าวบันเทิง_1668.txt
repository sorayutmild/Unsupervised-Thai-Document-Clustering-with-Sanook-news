
เป็นอีกหนึ่งคนบันเทิงที่กำลังจะเบนเข็มรับราชการตำรวจ สำหรับ ไอซ์ พิชพงศ์ โสมกุล นักแสดงหนุ่มช่อง 3 ซึ่งเป็นเพื่อนสนิทและหุ้นส่วนร้านเครื่องประดับของ มาร์กี้ ราศรี ที่เพิ่งเข้าหลักสูตรการฝึกอบรมข้าราชการตำรวจและบุคคลที่บรรจุหรือโอนมาเป็นข้าราชการตำรวจชั้นสัญญาบัตร หรือ กอส.รุ่นที่ 42 
ล่าสุด หลังหยุดยาวปีใหม่ หนุ่มไอซ์ก็ต้องกลับไปฝึกที่โรงเรียนนายร้อยสามพราน โดยมี ป๊อก มาร์กี้ และ แพง ภิชาภัช ขับรถไปส่งเพื่อนด้วยตัวเองเลย งานนี้แฟนคลับเข้าไปคอมเม้นต์ให้กำลังใจเพียบ อีกไม่นานคงได้เห็นหนุ่มไอซ์ในเครื่องแบบตำรวจแล้ว