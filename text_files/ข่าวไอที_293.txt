[รีวิว] Samsung Galaxy Y สมาร์ทโฟนรุ่นเล็ก กับราคาเบาๆ น่าสัมผัสเมื่อพูดถึงสมาร์ทโฟนจาก ซัมซุง ตระกูล Galaxy แล้ว ต้องบอกเลยว่า มีหลายรุ่น หลายราคา ให้เลือกซื้อกันอย่างมากมายเลยทีเดียว โดยระดับราคานั้น มีตั้งแต่ราคาสูงที่สุด อย่าง Samsung Galaxy Note ที่เป็นได้ทั้ง สมาร์ทโฟน และแท็บเล็ตในเครื่องเดียว จำหน่ายแล้วในราคา 22,900 บาท หรือรุ่นรองลงมา อย่าง Samsung Galaxy S II ที่มียอดจำหน่ายในตอนนี้อย่างถล่มทลายเลยทีเดียว

Samsung Galaxy Y
แต่สำหรับ ผู้ที่กำลังมองหา สมาร์ทโฟน รุ่นที่สเปคไม่สูง และราคาไม่แพงอยู่แล้วล่ะก็ ทางซัมซุง ได้เปิดตัว Samsung Galaxy Y ที่เจาะกลุ่มตลาดผู้ใช้ในกลุ่มวัยรุ่น โดย Samsung Galaxy Y นั้น มีดีไซน์ที่คล้ายกับ Samsung Galaxy Cooper แต่มีสเปคที่ต่ำกว่าเล็กน้อย พร้อมระบบปฏิบัติการแอนดรอยด์ 2.3 Gingerbread เหมาะสำหรับผู้ที่กำลังมองหาสมาร์ทโฟนเครื่องแรก ราคาไม่แพง และไม่ต้องการฟีเจอร์มากจนเกินไปนั่นเองสเปคของ Samsung Galaxy Y อย่างละเอียด คลิ๊กที่นี่แกะกล่อง สำรวจอุปกรณ์ด้านใน

ภายในกล่องของ Samsung Galaxy Y นั้น ประกอบด้วยอุปกรณ์ที่จำเป็นต่างๆ ไม่ว่าจะเป็น microSD card ความจุ 2GB พร้อม SD adapter, สาย USB สำหรับโอนถ่ายข้อมูล และที่ชาร์ตแบตเตอรี่ ซึ่งอุปกรณ์ที่ขาดหายไปนั้น คือ หูฟัง แต่สำหรับ Samsung Galaxy Y ที่จำหน่ายในไทยนั้น มีหูฟังแถมมาให้ในกล่องอุปกรณ์ครับ (ขอบคุณผู้ใช้งานที่แจ้งข่าวครับ)การออกแบบรูปลักษณ์ภายนอกของ Samsung Galaxy Y จะทำมาจากพลาสติกเสียส่วนใหญ่ ประกอบกับฝาหลัง สามารถป้องกันรอยนิ้วมือได้เป็นอย่างดี อีกทั้งขนาดกำลังเหมาะมือ รวมทั้งน้ำหนักเบาเพียง 97.5 กรัมเท่านั้นSamsung Galaxy Y มีจอแสดงผลขนาด 3 นิ้ว (QVGA) แบบ TFT Capacitive Touchscreen ความละเอียด 240x320 พิกเซล ซึ่งการตอบสนองของหน้าจอ ถือว่าทำได้ดีพอสมควร

ด้านบนของจอแสดงผล ประกอบด้วย Proximity sensor สำหรับปิดหน้าจออัตโนมัติขณะสนทนา เพื่อประหยัดพลังงาน และลำโพงสำหรับสนทนาขนาดใหญ่ ส่วน Ambient light sensor สำหรับปรับแสงแบบอัตโนมัตินั้น Samsung Galaxy Y ไม่รองรับในจุดนี้ ซึ่งผู้ใช้งานจำเป็นต้องปรับระดับความสว่างของหน้าจอเอง

ด้านล่างของจอแสดงผล ประกอบด้วย ปุ่มเมนู (ซ้าย), ปุ่ม Home (กลาง) และปุ่ม Back (ขวา) โดยปุ่ม Home นั้น เป็นลักษณะปุ่มแบบ Hardware button ในขณะที่ 2 ปุ่มที่เหลือ เป็นแบบระบบสัมผัส หรือ Capacitive control เมื่อใช้งาน ปุ่มเมนู และปุ่ม Back นั้น จะมีแสงสว่างขึ้นมา และดับลงเมื่อไม่ได้ใช้งาน

ด้านขวาของตัวเครื่อง ประกอบด้วย ปุ่มเปิด-ปิด-ล็อคเครื่อง เพียงปุ่มเดียวเท่านั้น

ด้านซ้ายของตัวเครื่อง ประกอบด้วย ปุ่มปรับระดับเสียง และช่องสำหรับร้อยสายคล้องคอ

ด้านบนของตัวเครื่อง ประกอบด้วย microUSB port และช่องสำหรับหูฟังขนาดมาตรฐาน 3.5 มิลลิเมตร

ด้านล่างของตัวเครื่อง ประกอบด้วย ไมโครโฟนสำหรับสนทนา และช่องสำหรับเปิดแบตเตอรี่ที่ฝาหลัง

ด้านหลังของตัวเครื่อง ประกอบด้วย กล้องดิจิตอล ความละเอียด 2 ล้านพิกเซล และลำโพง ซึ่งฝาหลังนั้น ทำมาจากพลาสติกที่มีผิวขรุขระ สามารถป้องกันรอยนิ้วมือได้เป็นอย่างดี

แบตเตอรี่ Li-Ion ขนาด 1200mAh สามารถสนทนาได้นานถึง 6 ชั่วโมง (2G) และสแตนบายด์รอได้นาน 850 ชั่วโมง (2G) เลยทีเดียวข้อมูลเพิ่มเติม : http://www.thaimobilecenter.com/home/mobile_article_detail.asp?nid=144ข้อมูลเพิ่มเติม : http://www.thaimobilecenter.com/home/mobile_article_detail.asp?nid=144