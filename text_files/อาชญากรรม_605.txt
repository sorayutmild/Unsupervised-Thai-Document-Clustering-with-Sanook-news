กรุงเทพฯ 14 ต.ค.-ตร.เตรียมคุมตัวผู้ต้องหาฆ่าหั่นศพเด็กชายวัย 5 ขวบ และยิง น.ส.สุนันท์ ศรีสุวรรณ ดูจุดทิ้งศพเพิ่มวันนี้ หลังเมื่อกลางดึกที่ผ่านมา เข้าค้นบ้านผู้ต้องหาพบหลักฐานสำคัญจำนวนมาก ขณะที่น้องมินท์ ซึ่งถูกลูกหลงขณะผู้ต้องหายิงมารดาและน้องชาย อาการปลอดภัยแล้วตำรวจ สน.ตลิ่งชัน ตำรวจสืบสวนกองบังคับการนครบาล 7 ตำรวจกองปราบปราม ตำรวจภูธรลาดหลุมแก้ว และตำรวจภูธรบางบัวทอง จ.ปทุมธานี ร่วมกันเข้าตรวจค้นห้องพักเลขที่ 353/33 ตึก 48 ชั้น 1 เคหะเอื้ออาทรบางบัวทอง ตามที่นายศิริพงษ์ กาญจนนิวิฐ ผู้ต้องหาให้การว่า เป็นสถานที่หั่นศพเด็กชายโชว์ อายุ 5 ขวบ พบกระเป๋าเสื้อผ้าของเด็กชายโชว์ และ น.ส.สุนันท์ จำนวน 3 ใบ ปลอกกระสุนซ้อมยิงขนาด .38 จำนวน 12 นัด กระสุนขนาด .38 จำนวน 38 นัด อุปกรณ์โหลดกระสุน 1 ชิ้น เสื้อผ้าผู้ตาย เอกสารสำคัญหลายอย่างถูกฉีกทิ้งใส่ไว้ในถังขยะ มีดที่ใช้ชำแหละศพ ผ้าห่มนวม และรองเท้าเปื้อนเลือด รวมทั้งเช็กเงินสดของนางสุนันท์ จำนวนเงิน 600,000 บาท ส่วนบริเวณข้างตึก ซึ่งนายศิริพงษ์ อ้างว่าเป็นจุดล้างรถ พบหัวกระสุนซ้อมยิงขนาด .38 จำนวน 1 นัดจากการตรวจค้นรถแท็กซี่สีชมพูทะเบียน ทล 5979 กรุงเทพมหานคร ซึ่งนายศิริพงษ์ ระบุว่า ไปรับผู้ตายจากท่าอากาศยานสุวรรณภูมิ ก่อนบันดาลโทสะใช้อาวุธปืนยิง น.ส.สุนันท์ เสียชีวิต พบรอยกระสุนปืนบริเวณเบาะหลังด้านซ้าย 2 นัด แต่ไม่พบคราบเลือด เนื่องจากก่อนหน้านี้นายศิริพงษ์ ล้างออกหมดแล้วขณะที่เช้าวันนี้ สำนักงานตำรวจแห่งชาติจะตั้งคณะทำงานร่วมระหว่าง สน.ตลิ่งชัน พื้นที่พบศพเด็กชายวัย 5 ขวบ ตำรวจภูธรลาดหลุมแก้วพื้นที่พบศพ น.ส.สุนันท์ และตำรวจภูธรบางบัวทองพื้นที่หั่นศพ โดยจะประชุมร่วมกันที่สำนักงานตำรวจแห่งชาติ นอกจากนี้ พนักงานสอบสวนตำรวจภูธรตลิ่งชันจะไปขอศาลจังหวัดตลิ่งชันอนุมัติหมายจับนาย ศิริพงษ์ ก่อนคุมตัวไปทำแผนประกอบคำรับสารภาพส่วนการค้นหาชิ้นส่วนข้อมือซ้ายและขวาของเด็กชายโชว์ บริเวณริมถนนราชพฤกษ์ ย่านตลิ่งชัน ซึ่งเป็นจุดที่นายศิริพงษ์ อ้างว่านำศพไปทิ้ง จนถึงขณะนี้ก็ยังไม่พบชิ้นส่วนข้อมือทั้ง 2 ข้างสำหรับอาการของ ด.ญ.พิชญา หรือน้องมินท์ พี่สาวของน้องโชว์ ซึ่งถูกกระสุนลูกหลงที่นายศิริพงษ์ ยิงสังหารมารดาและน้องชาย เบื้องต้นพบว่ากระสุนถากเข้าที่แขนขวา 1 นัด กระสุนยังแฉลบไปโดนที่คอและไหปลาร้า ส่วนที่แขนซ้ายก็ถูกยิงเช่นกัน ขณะนี้อาการปลอดภัยแล้ว.-สำนักข่าวไทย
คำสัมภาษณ์ นายศิริพงษ์ ผู้ต้องหาคดีฆ่าหั่นศพเด็ก5ขวบ(1)









 
คำสัมภาษณ์ นายศิริพงษ์ ผู้ต้องหาคดีฆ่าหั่นศพเด็ก5ขวบ(2)








