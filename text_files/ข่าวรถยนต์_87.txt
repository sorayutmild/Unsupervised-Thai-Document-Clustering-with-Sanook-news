     Isuzu D-Max Stealth 2019 ใหม่ รุ่นพิเศษพร้อมชุดแต่ง Stealth Black Package รอบคัน เคาะราคาจำหน่ายเริ่มต้น 887,000 บาท

     Isuzu D-Max Stealth 2019 ถูกพัฒนาขึ้นบนรุ่น Hi-Lander ขับเคลื่อนสองล้อยกสูง 4 ประตู พร้อมชุดแต่งที่ได้รับแรงบันดาลใจมาจากเครื่องบินรบ Stealth เน้นความแข็งแกร่ง ดุดัน เน้นจับกลุ่มลูกค้าที่ชอบไลฟ์สไตล์ในเมือง มีให้เลือกเฉพาะเครื่องยนต์ดีเซล 1.9 ลิตร Ddi Blue Power ประกอบด้วย 3 รุ่นย่อย ได้แก่

D-Max Hi-Lander Stealth 4 ประตู 1.9 Ddi Z DVD M/T
D-Max Hi-Lander Stealth 4 ประตู 1.9 Ddi Z-Prestige M/T
D-Max Hi-Lander Stealth 4 ประตู 1.9 Ddi Z-Prestige A/T


     Isuzu D-Max Hi-Lander Stealth ใหม่ ติดตั้งกระจังหน้าสีดำพร้อมเส้น Stealth line ดีไซน์ต่อเนื่องกับชุดไฟหน้า, สเกิร์ตหน้าแบบใหม่, กรอบไฟตัดหมอกสีดำ, กันชนท้ายดีไซน์ใหม่ และล้ออัลลอยทูโทนขนาด 18 นิ้ว
     ภายในห้องโดยสารตกแต่งด้วยสีทูโทน เบาะนั่งกึ่งหนังแท้สีดำ พร้อมสัญลักษณ์ Stealth บริเวณแผงข้างประตู ติดตั้งหน้าจอเครื่องเสียง DVD ขนาด 7 และ 8 นิ้ว ขึ้นกับรุ่นย่อย

     Isuzu D-Max Stealth 2019 มีให้เลือกเฉพาะเครื่องยนต์ดีเซล 1.9 ลิตร Ddi Blue Power ให้กำลังสูงสุด 150 แรงม้า ที่ 3,600 รอบต่อนาที แรงบิดสูงสุด 350 นิวตัน-เมตร ที่ 1,800-2,600 รอบต่อนาที ส่งกำลังด้วยเกียร์ธรรมดา 6 จังหวะ และเกียร์อัตโนมัติ 6 จังหวะ
     ตัวถังมีให้เลือกทั้งหมด 2 สี ได้แก่ สีดำ Australian Coal Black และสีขาว Everest Pearl White

     นอกจากนี้ อีซูซุยังได้ปรับโฉม D-Max รุ่น Hi-Lander 1.9 และ 3.0 ลิตรใหม่ ประกอบด้วยกันชนท้ายใหม่ และล้ออัลลอยขนาด 18 นิ้ว เพิ่มระบบลดกำลังเครื่องยนต์เพื่อช่วยเบรก Brake Override System เป็นอุปกรณ์มาตรฐานในรุ่นเกียร์อัตโนมัติ
     ราคาจำหน่าย Isuzu D-Max Stealth 2019 ใหม่ เริ่มต้นที่ 887,000 บาท
 