ถือเป็นข่าวใหญ่สนั่นแดนมังกร เมื่อ ศึก MAS Fight ยกเดียว 9 นาที ที่ "ดำดอทคอม" บัวขาว บัญชาเมฆ ยอดนักชกขวัญใจชาวไทย มีคิวจะขึ้นสังเวียนพบกับ "อี้หลง" นักกังฟูเส้าหลินจากจีน ในวันที่ 8 ตุลาคมนี้ ที่ประเทศสาธารณรัฐประชาชนจีน ต้องยกเลิกอย่างเป็นทางการ
โดยในระหว่างที่ นักชกชาวไทย ขึ้นไปโชว์ตัวบนสังเวียนรายการ คุนหลุนไฟต์ ที่เมืองเฉิงตู ประเทศจีน เมื่อวันเสาร์ที่ 17 สิงหาคม ที่ผ่านมา ปรากฎว่า "อี้หลง" นักกังฟูเส้าหลินจากจีน ได้เดินขึ้นมาบนสังเวียนพร้อมกับประกาศว่าขอไม่ชกกับ บัวขาว ในศึก MAS Fight ยกเดียว 9 นาที สร้างความแปลกใจให้กับแฟนๆ เป็นจำนวนมากนักชกแดนมังกรวัย 32 ปี เผยว่า ตนยังมีอาการบาดเจ็บที่หลัง และอยากเป็นมิตรกับ บัวขาว มากกว่าที่จะเป็นศัตรู ดังนั้นเลยขอไม่ขึ้นสังเวียนเปิดศึกกับนักชกชาวไทยเป็นครั้งที่ 3 เพื่อมิตรภาพอันดี หลังที่ผ่านมาผลัดกันแพ้ชนะมาคนละครั้ง ก็ขอให้จบเพียงเท่านี้ซึ่งที่ผ่านมา นักสู้ชาวจีน เผยกับสื่อในบ้านเกิดว่า ได้รับบาดเจ็บที่บริเวณเอวและหลังอย่างรุนแรงจากการฝึกซ้อม ต้องเข้ารับการรักษาตัวที่โรงพยาบาลเป็นการด่วน ซึ่งแพทย์ที่ทำการรักษาได้สั่งให้ อี้หลง พักรักษาตัวและห้ามขึ้นสังเวียนต่อสู้เพราะอาจเป็นอันตรายต่อร่างกายแถมเพิ่งถอนตัวจากการขึ้นชกในศึก One Dragon, Brave and Fearless 2019 เมื่อวันที่ 27 กรกฎาคม ที่ผ่านมา โดยนำใบรับรองแพทย์มายืนยันว่าได้รับบาดเจ็บจริง สร้างความผิดหวังให้กับแฟนๆ ชาวจีนที่รอเจ้าตัวคืนสังเวียนสำหรับ ศึก MAS Fight ถือเป็นรายการที่แฟนๆ ทั่วโลกให้ความสนใจเมื่อจะใช้กติกาจะชกเพียงแค่ยกเดียว 9 นาที สามารถใช้อาวุธได้ทุกรูปแบบ (หมัด, เท้า, เข่า, ศอก และปล้ำตีเข่า) และจะไม่มีกรรมการให้คะแนน ผลตัดสินแพ้ชนะอยู่ที่การน็อก หรือขอยอมแพ้เท่านั้น (ถ้านับครบ 3 นับ หรือ น็อคเอาท์ ถึงจะมีผลแพ้ชนะ) หากครบ 9 นาที จะถือว่าเสมอกัน