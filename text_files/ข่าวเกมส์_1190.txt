เจาะลึกระบบ Rune แบบใหม่ของ League of Legends ที่กำลังจะเข้าแบบช็อตต่อช็อต Part I
League of Legends สำหรับระบบ Rune ใหม่นี้ทาง Riot ได้เกริ่นมาสักพักแล้วครับว่าจะทำการปรับปรุงระบบยกแผงใหม่หมดทั้งตัวของระบบ Rune และ Masteries แบบเดิม ซึ่งในอนาคตจะไม่มีระบบ Rune ที่ใช้เพิ่มค่า status พื้นฐานให้กับแชมเปี้ยนเหมือนกับในปัจจุบัน แต่จะถูกยุบรวมกับ Masteries กลายเป็นระบบ Rune แบบใหม่ที่เราจะมาเจาะลึกกันในวันนี้ครับ
League of Legends
รูปจาก : http://na.leagueoflegends.com/en/featured/preseason-update
"เรากำลังจะรวบรวมระบบ Rune และ Masteries ให้กลายเป็นหนึ่งเดียวกัน, ให้เป็นระบบที่มีความคล่องตัวถึงขนาดที่ว่าพวกคุณสามารถที่จะปรับแต่งสไตล์การเล่นของคุณในช่วงเลือกแชมเปี้ยน ระบบ Rune แบบใหม่นี้จะทำให้คุณต้องใช้พลังสมาธิในช่วงต้นเกมของคุณในการตั้งค่าตัวเลือกเหล่านั้น เพราะอย่างนั้นทุกๆตัวเลือกล้วนมีผลกระทบ. และรูนใหม่ทั้ง 60 ชนิดล้วนฟรีทั้งสิ้น"
โดยรูนนั้นจะถูกแบ่งออกเป็นหกเส้นทางตามภาพด้านบน โดยแต่ละเส้นทางจะมี Key stone อยู่สามชนิด ซึ่งเราจะไปเจาะลึกกันในแต่ละจุดโดยเริ่มจากเส้นทางสาย Precision
 
Precision หรือในภาษาไทยคือความแม่นยำ
League of Legends
โดยจะมี Keystone อยู่สามชนิดดังนี้
Press the Attack การโจมตีกดดัน, ซึ่งตัว Key stone นี้จะทำให้การโจมตีปกติใส่แชมเปี้ยนตัวเดิมนั้นจะสร้างความเสียหายได้มากขึ้นเรื่อยๆ
สำหรับตัวผู้เขียน : คิดว่า Key stone นี้จะเป็นเชิงเดียวกับ Key stone ของ Masteries ในปัจจุบันอย่าง Fervor of Battle เพียงแต่ตัว Fervor of Battle นั้นมีข้อจำกัดอยู่ที่ 8 stacks
Lethal Tempo จังหวะชีวิต, 1.5 วินาทีหลังจากสร้างความเสียหายต่อแชมเปี้ยน จะได้รับค่าความเร็วในการโจมตีจำนวนมหาศาล ซึ่ง Key stone นี้สามารถทำให้คุณได้รับค่าความเร็วในการโจมตีเกินขีดจำกัดเป็นระยะเวลาชั่วคราว
สำหรับตัวผู้เขียน : นี่เป็น Key stone แบบใหม่ที่เพิ่งนำเข้ามา ซึ่งดูแล้วน่าจะเหมาะกับแชมเปี้ยนที่ต้องอาศัยค่าความเร็วโจมตีในการรีดประสิทธิภาพของแชมเปี้ยนตัวนั้นๆ อาทิเช่น Kog'Maw ที่เคยมี mechanics แบบนี้ก่อนถูกปรับกลับไปเป็นแบบเดิม
Fleet Footwork ฟุตเวิร์คอันพริ้วไหว, ระหว่างการโจมตีและเคลื่อนที่จะทำการสะสมพลังงาน ซึ่งเมื่อพลังงานครบ 100 stacks การโจมตีครั้งถัดไปจะฟื้นค่า HP พร้อมทั้งให้ค่าความเร็วเคลื่อนที่เพิ่มขึ้นในระยะเวลาหนึ่ง
สำหรับตัวผู้เขียน : คิดว่า Key stone นี้เป็นเชิงเดียวกับตัวของ Warlocd's Bloodlust ในปัจจุบันที่ต้องอาศัยการเคลื่อนที่และโจมตีเพื่อสะสมพลังงานและคิดว่านี่ก็น่าจะเป็นอีกหนึ่ง Key stone ที่กลุ่มผู้เล่น AD Carry น่าจะเลือกใช้กันเหมือนอย่างในปัจจุบัน
 
ต่อมากับเส้นทางสาย Domination เส้นทางเพื่อปกครองทุกสิ่ง
League of Legends
โดยจะมี Keystone อยู่สามชนิดดังนี้
Electrocute สายฟ้าสังหาร, สร้างความเสียหายแก่แชมเปี้ยนฝ่ายตรงข้ามด้วยการโจมตีปกติหรือการใช้สกิล 3 ครั้งในช่วงเวลา 2 วินาทีจะสร้างความเสียหายเวทย์เพิ่มเติม
สำหรับตัวผู้เขียน : คิดว่า Key stone นี้เป็นเชิงเดียวกับตัวของ Thunderlord's Decree ที่ปัจจุบันนิยมใช้กับแชมเปี้ยนจำพวก Mage หรือ Assassins ที่ต้องอาศัยการสร้างความเสียหายในระยะเวลาสั้นๆเพื่อสังหารฝ่ายตรงข้ามให้จบภายในคอมโบเดียว
Predator ล่าสังหาร, Key stone ตัวนี้จะเพิ่มความสามารถ Active ให้กับไอเทมประเภทรองเท้า ซึ่งเมื่อกดใช้จะได้รับความเร็วในการเคลื่อนที่มหาศาลและจะทำให้การโจมตีหรือการใช้สกิลครั้งถัดไปสร้างความเสียหายเพิ่มเติม
สำหรับตัวผู้เขียน : Key stone นี้เป็นแบบใหม่ที่เพิ่งนำเข้ามาใช้ในเกมและคิดว่าน่าจะเหมาะกับแชมเปี้ยนที่ต้องอาศัยความเร็วในการเคลื่อนที่เพื่อเข้าทำจังหวะอาทิเช่น Hecarim, Olaf, Cho'Gath รวมถึง Maokai
Dark Harvest การเก็บเกี่ยวแห่งความมืด, เมื่อแชมเปี้ยน, มินเนี่ยนตัวใหญ่ (รถถัง) และมอนสเตอร์ตัวใหญ่ตายลง จะทิ้งเศษวิญญาณเอาไว้ สัมผัสวิญญาณเพื่อที่จะกักเก็บมันไว้แล้วการโจมตีครั้งถัดไปจะสร้างความเสียหายเพิ่มเติมโดยขึ้นกับจำนวนวิญญาณที่กักเก็บมาได้
สำหรับตัวผู้เขียน : Key stone นี้เป็นแบบใหม่ที่เพิ่งนำเข้ามาใช้ในเกมเช่นเดียวกับด้านบน ซึ่งตัวนี้ทำให้คิดถึง mechanics ของแชมเปี้ยนอย่าง Nasus แต่ก็ไม่มั่นใจว่าถ้านำมาใช้ด้วยกันแล้วจะมีประสิทธิภาพจริงๆหรือเปล่า
 
ต่อมากับเส้นทางสาย Sorcery เส้นทางของจอมขมังเวทย์
League of Legends
โดยจะมี Keystone อยู่สามชนิดดังนี้
Summon Aerie อัญเชิญภูติจิ๋วเอรี่ย์, การโจมตีหรือการใช้สกิลนั้นจะทำการส่ง Aerie ไปยังเป้าหมาย,Aerie จะสร้างความเสียหายให้หากเป้าหมายเป็นฝ่ายตรงข้าม หากเป็นเพื่อนร่วมทีม Aerie จะทำการสร้างโล่เพื่อป้องกันความเสียหายให้กับเป้าหมาย
สำหรับตัวผู้เขียน : นี่เป็น Key stone แบบใหม่ที่เพิ่งนำเข้ามา คิดว่าเป็น Key stone ที่เหมาะสำหรับ Utility Mage ค่อนข้างมาก โดยหน้าที่ของ Mage กลุ่มนี้จะสามารถสร้างความเสียหายให้กับฝ่ายตรงข้ามและยังสามารถช่วยสนับสนุนเพื่อนร่วมทีมได้ ซึ่ง Key stone นี้จะมาช่วยเสริมความสามารถทั้งสองอย่างนี้ไปพร้อมๆกันโดยที่ไม่ได้เทไปด้านใดด้านหนึ่งเหมือนอย่างที่เคยเป็นมาตลอด
Arcane Comet ดาวหางลึกลับ, เมื่อใช้สกิลโจมตีโดนแชมเปี้ยนฝ่ายตรงข้ามจะทำการขว้างดาวหางเพื่อสร้างความเสียหายเพิ่มเติม
สำหรับตัวผู้เขียน : นี่เป็น Key stone แบบใหม่ที่เพิ่งนำเข้ามา ซึ่งถ้ามองดูเผินๆอาจจะเหมือน Electrocute แต่ส่วนตัวแล้วคิดว่าไม่น่าจะเป็นไปในทางนั้น แต่อาจจะเป็นในเชิงที่ช่วยทำให้ Mage ที่ต้องอาศัยการสแปมสกิลจากระยะไกลนั้นสามารถสร้างความเสียหายได้มากขึ้น อาทิเช่น Ziggs, Xerath, etc
Phase Rush ช่วงเวลาเร่งด่วน, เมื่อโจมตีหรือใช้สกิลใส่แชมเปี้ยนฝ่ายตรงข้ามครบ 3 ครั้งจะได้รับความเร็วเคลื่อนที่เพิ่มขึ้นในช่วงระยะเวลาหนึ่ง
 
สำหรับตัวผู้เขียน : นี่เป็น Key stone แบบใหม่ที่เพิ่งนำเข้ามา ดูแล้วน่าจะเป็น mechanics เดียวกับ Electrocute แต่เปลี่ยนจากความเสียหายเพิ่มเติมกลายมาเป็นความเร็วเคลื่อนที่ ที่อาจจะดูไม่สามารถเข้ากับการเล่นของแชมเปี้ยนตัวไหนได้ แต่คิดไปคิดมาแล้วอาจจะมีแชมเปี้ยนไม่น้อยที่สามารถใช้ Key stone ชนิดนี้แล้วรีดศักยภาพแชมเปี้ยนได้ อาทิเช่น Ekko, Diana รวมถึง Azir ที่กำลังจะมีการอัพเดตสกิลเร็วๆนี้
 
บทความโดย
LittleChen