ผู้สื่อข่าวรายงานว่า (1 เม.ย.) เมื่อเวลา 20.00 น. สภ.ดอนพุด จ.สระบุรี รับแจ้งจาก รพ.ดอนพุด ว่า พบเด็กเสียชีวิต โดยมีญาตินำมาส่งรพ. จากการสอบสวนทราบว่า นายดำเกิง อายุ 20 ปี อาชีพเด็กเสิร์ฟโต๊ะจีน พ่อเลี้ยงของเด็ก อ้างว่าขณะอยู่บ้านกับน้องพลอย อายุ 3 เดือน 25 วัน ได้มีคนร้ายเข้ามาในบ้านขณะน้องพลอยนอนอยู่ และวิ่งหนีออกจากบ้านไป ตนเองได้วิ่งตามคนร้ายแต่ไม่ทัน จึงกลับมาดูก็พบว่าน้องพลอยนอนแน่นิ่ง ก่อนโทรเรียกภรรยาวัย 17 ปี ซึ่งเป็นแม่ของน้องพลอย ช่วยกันนำส่งรพ.
ต่อมาเจ้าหน้าที่ทำการสอบสวนอย่างหนัก นายดำเกิง สารภาพว่า โมโหภรรยาที่ชอบหนีไปเที่ยวนอกบ้าน ด้วยความโมโหจึงทุบไปที่ศีรษะอย่างแรง 1 ครั้ง เห็นน้องพลอยแน่นิ่งจึงอุ้มขึ้นบ่าจะนำไปส่งรพ. จังหวะนั้นแม่น้องพลอยกลับมา จึงช่วยกันพาน้องพลอยส่งรพ.
ทั้งนี้ แพทย์ระบุน้องพลอยเสียชีวิตก่อนส่งถึงรพ. โดยล่าสุด เมื่อเวลา 10.00 น. วันที่ 2 เม.ย. ที่ผ่านมา เจ้าหน้าที่ควบคุมนายดำเกิงไปทำแผนประกอบคำรับสารภาพ
ขอขอบคุณภาพและข้อมูลจาก ข่าวสดออนไลน์