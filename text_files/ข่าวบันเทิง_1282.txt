ถึงแม้จะออกมาเคลียร์แล้วเคลียร์อีก แต่ซุปตาร์คู่จิ้น "ณเดชน์ คูกิมิยะ" และ "ญาญ่า อุรัสยา" ยังเจอกับกระแสข่าวรักร้าวโหมกระหน่ำอย่างต่อเนื่อง

ล่าสุด ทั้งคู่ต้องควงแขนออกมาอัปเดตสถานะหัวใจกลางงาน "#ShopeeDanceTH" พร้อมยืนยันชัดเจนว่าความสัมพันธ์และความรู้สึกยังคงเหมือนเดิมทุกอย่าง โดยฝั่งพระเอกหนุ่มได้บอกต่อหน้าสื่อด้วยว่า รักนางเอกสาวในทุกๆ สถานะ และการเลิกกันคงไม่มีทางเกิดขึ้น เช่นเดียวกันกับสาว ญาญ่า ระบุชัดเจนว่า สำหรับเธอแล้วหนุ่มณเดชน์คือคนที่มีความสำคัญที่สุด
>>>"ญาญ่า" พูดชัดเจน "เคนพอร์ช" ไม่รู้จัก ไม่สนิท ไม่ใช่เพื่อน รำคาญนิดหน่อย
ข่าวรักร้าวของเราสองคนตอนนี้เป็นที่จับตามองมาก ได้มีโอกาสพูดคุยกันบ้างหรือยัง ?ณเดชน์  "เราก็คุยกันบ้างนะครับ แต่มันก็ไม่ได้เป็นเรื่องหรือปัญหาหลักที่เราจะต้องมาคุยกัน เพราะมันไม่ได้มีอะไรจริงๆ ถามว่าตอนนี้ความรู้สึกของเราสองคนยังเหมือนเดิมไหม ความรู้สึกยังเหมือนเดิมครับ เหมือนเดิมทุกอย่าง"
อุปสรรคต่างๆ ที่มีเข้ามา ทำให้เราแข็งแรงขึ้นไหม ?ณเดชน์  "ผมคิดว่าข้างในแข็งดีอยู่แล้วนะครับ ไม่มีอะไร (ยิ้ม) ถามว่าเหนื่อยไหม เอ่อ...ถ้ามองเป็นเรื่องดีมันก็สนุกดีมั้งครับ ไม่รู้เหมือนกัน ธรรมดาชิวๆ กันไป"
ล่าสุดที่เราไปเดินแบบงานเดียวกันคุณแม่ก็ลงรูปรวม 4 คน สยบข่าวดราม่าด้วย ?ณเดชน์  "คงไม่ใช่แบบนั้นหรอกครับ คุณแม่ถ้าหากมีโอกาสท่านก็จะลงอยู่แล้วเป็นปกติ ทุกอย่างขึ้นอยู่กับโอกาสมากกว่า ส่วนเรื่องที่คนจะตีความยังไงนั้นก็แล้วแต่ความคิดของแต่ละคนเลย (ยิ้ม)"
นอกจากนี้ยังมีข้อความของ แม่แก้ว ที่บอกว่าเรื่องความรักให้ดูแลกันเอง เราได้คุยกับแม่ไหมว่าคืออะไร ?ณเดชน์  "คุยครับ ทุกอย่างก็ตามที่แม่ได้บอกเลย คืออะไรก็ตามไม่ว่าจะเป็นเรื่องที่จะคบใคร จะรักใคร หรือลูกรักใคร แม่เขาก็โอเคทั้งหมด อีกอย่างเราก็โตแล้ว ดังนั้นมันต้องก้าวเดินไปในทางที่เรามั่นใจที่สุด ส่วนคุณแม่ยังไงเขาก็ยังคงเป็นห่วงลูกเสมอ ไม่มีแม่คนไหนไม่เป็นห่วงลูกหรอก"
ตามความหมายเหมือนบางคนก็ตีความว่าแม่จะไม่ประคับประคองความรักของเราทั้งคู่แล้ว ?ณเดชน์  "ไม่น่าใช่ครับ ไม่น่ามี ไม่น่าใช่"
อย่างเรื่องไม้พายที่แม่เราเขียน หลายคนก็มองว่าถ้าแม่วางไม้พายจริง ท่านก็คงจะไม่แท็กภาพหาน้องแล้ว ?ณเดชน์  "อันนี้ผมก็ไม่ทราบ อาจจะหมายถึงแบบ อย่าคาดหวังอะไรจากอินสตาแกรมเลย บางทีบางคนก็มาพูดนั่นนี่หรือมาต่อว่าคุณแม่ในอินสตาแกรม ทั้งเรื่องรูป เรื่องแท็ก ดังนั้นแกก็คงอยากจะบอกคนภายนอกทราบว่าอย่าคาดหวังอะไรดีกว่า"
เราให้กำลังใจแม่ยังไงบ้างเวลาที่ท่านโดนถล่ม ?ณเดชน์  "ก็บอกต้องบอกให้เขาเข้าใจว่าโซเชียลเป็นโลกที่เปิดกว้าง ดังนั้นท่านก็ต้องเข้าใจกับสังคมตรงนี้ด้วย เพราะมันจะมีทั้งความรุนแรง ข้อความรุนแรง และการที่คนจะด่าหรือว่าเรามันก็คือเรื่องธรรมดา มันคือพื้นที่สาธารณะ ซึ่งท่านก็เข้าใจแล้ว"
ถ้าหากสมมติวันหนึ่งเราสองคนไม่ได้คุยกันแล้ว หรือเลิกติดต่อกันแล้ว เราจะสามารถบอกให้พี่ๆ นักข่าวหรือแฟนคลับทราบได้ไหม ?ณเดชน์ "เราเริ่มจากการเป็นเพื่อนกันนะครับ ฉะนั้นสุดท้ายไม่ว่าจะจบยังไง ความเป็นเพื่อนหรือความรู้สึกมันก็ไม่มีทางจางหายไปหรอก มันก็ยังเป็นความรู้สึกที่อยู่ในความทรงจำที่เราประทับใจตลอดเวลา ไม่รู้เหมือนกันนะ แต่มันคงไม่มีวันนั้นหรอกครับ (ยิ้ม)"
ลำบากใจไหมที่ความรักของเรามีคนคาดหวังเยอะ ?ณเดชน์  "อย่าคาดหวังอะไรจากความรักของคนอื่น มันเป็นเรื่องที่ไม่ดี ฉะนั้นความรักอยู่ที่ตัวของคุณเองมากกว่า เพราะถึงคุณจะคาดหวังให้คนสองคนรักกัน ทำหน้าที่เป็นพ่อสื่อแม่สื่อ แต่สุดท้ายแล้วมันอยู่ที่หัวใจของคนสองคนเท่านั้นเอง"
แสดงว่าถ้าหากในอนาคตมีอะไรเปลี่ยนแปลงเราก็จะบอกให้ทุกคนได้รู้ ?ณเดชน์  "ผมคิดว่าคงไม่ต้องมานั่งตั้งโต๊ะแถลงข่าวขนาดนั้นหรอกครับ ปล่อยให้ทุกอย่างเป็นไป"
ช่วยยืนยันให้ฟังหน่อยได้ไหมว่าความรักของเรายังอยู่ดี ?ณเดชน์  "ถ้าพูดตรงๆ ก็รักเขาแหละครับ เพราะเราอยู่ด้วยกันมา เรียนรู้ชีวิตด้วยกันมาค่อนข้างเยอะ ความรักมันมีได้หลายรูปแบบนะครับ ยังไงก็ตามคนที่ทำงานด้วยกัน ผ่านอะไรด้วยกันมา ฉะนั้นมันมีเรื่องของความรักอยู่แล้ว มันไม่ผิดหรอกครับที่ผมจะบอกเขาแบบนี้"
ใช่คำว่ารักแบบแฟนไหมสำหรับเรา ?ณเดชน์  "ผมคงไม่พูดเรื่องอะไรเรื่องแบบนั้นมากกว่า"
พี่ณเดชน์เขาเคยพูดกับเราแบบนี้ไหม พูดว่ารักในหลายๆ สถานะ ?ญาญ่า  "เหมือนที่พี่ณเดชน์บอกเราทั้งคู่ผ่านอะไรมาเยอะมาก ไม่ว่ายังไงคนคนนี้ก็คือคนที่สำคัญสำหรับหนูที่สุดอยู่แล้ว (ยิ้ม)"