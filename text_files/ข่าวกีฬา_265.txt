เก็บตกจากไฟต์มวยไทยท็อปคิงส์ เวิลด์ ซีรี่ส์ 2015 ที่ฮ่องกง เมื่อคืนนี้ ระหว่าง บัวขาว บัญชาเมฆ พบ คายัล ดิซานิเยฟ จากรัสเซีย
หลังจากที่ บัวขาว บัญชาเมฆ นักชกขวัญใจชาวไทย วัย 33 ปี โดนฟันศอกจนเลือดอาบ ในนัดที่พบกับ คายัล ดิซานิเยฟ นักชกชาวรัสเซีย ของศึกท็อปคิงส์ เวิลด์ ซีรี่ส์ 2014 ที่เวทีมวยสตาร์ฮอลล์ เมืองเกาลูน เขตปกครองพิเศษฮ่องกง เมื่อวันที่ 28 กรกฎาคม ที่ผ่านมา ก่อนบัวขาวจะกัดฟันสู้ และแพ้ไปด้วยคะแนนไม่เป็นเอกฉันท์ 1-2 เสียงทันทีที่จบการแข่งขัน ทีมงานได้รีบนำตัวบัวขาวลงมาจากเวทีทันที ซึ่งบัวขาวมีแผลแตกถึง 4 แผล และต้องนำตัวส่งโรงพยาบาลเพื่อรักษาบาดแผล

แต่ปรากฎว่ายอดนักมวยชาวไทยและทีมงานต้องนั่งรอแท็กซี่กว่าครึ่งชั่วโมง เพื่อเดินทางไปโรงพยาบาลใกล้ที่สุด เนื่องจากว่าทางฝ่ายจัดไม่ได้เตรียมรถไว้ให้ เล่นเอาบัวขาวและทีมงานต่างหัวเสียกับเรื่องดังกล่าวไม่น้อย
ส่วนด้านคู่ชก ดิซานิเยฟ หลังจบไฟต์ก็มีบาดแผลแตกยับเช่นกัน รวมไปถึงมีอาการปวดหัวอย่างมาก ต้องขอยอมแพ้ เพราะชกต่อในรอบชิงชนะเลิศไม่ไหว
ก่อนที่แพทย์สนามจะพา ดิซานิเยฟ ขึ้นไปโชว์ตัวบนเวทีว่าเจ็บจริง ส่งผลให้ รีส แม็คคัลลิสเตอร์ นักมวยจากอังกฤษ คว้าแชมป์ท็อปคิงส์ เวิลด์ ซีรีส์ นัดชิงชนะเลิศ รับเงินรางวัลร่วม 5 ล้านบาทไปครอง
