Nokia 3310 รุ่นแรกที่เปิดตัวในปี 2,000 นั้นยังไม่มีกล้องสำหรับถ่ายรูป แต่ Nokia 3310 รุ่นใหม่ล่าสุดประจำปี 2017 มีกล้องแล้วที่ความละเอียด 2 ล้านพิกเซล และเป็นอีกหนึ่งจุดที่ค่อนข้างน่าสนใจว่ากล้องของ Nokia 3310 นั้นจะทำออกมาได้ดีขนาดไหน

เว็บไซต์ PhoneArena ได้นำ Nokia 3310 มาประชันภาพถ่ายกับ Galaxy S7 edge แต่เดี๋ยวก่อน ขอบอกก่อนว่าเนื้อหาต่อไปนี้เน้นเอาฮาล้วนๆ ไม่ใช่เรื่องจริงจังแต่อย่างใด พร้อมแล้วก็มาดูกันครับ

ภาพถ่ายพอร์ทเทรตของปีเตอร์นั้นเห็นได้ชัดว่า ภาพที่ได้จาก Galaxy S7 edge สีออกเหลืองและสดกว่าอย่างเห็นได้ชัดเมื่อเทียบกับ Nokia 3310 ซึ่งสีออกมาธรรมชาติมากว่าเยอะเลยล่ะ

ในส่วนของภาพนี้ ชัดเจนว่า Galaxy S7 edge ให้ภาพที่มืดกว่ามากเมื่อเทียบกับ Nokia 3310 แล้วใครจะไปอยากได้ภาพมืดๆ กันล่ะ สว่างดีกว่าเห็นๆ จริงมั้ย? มาดูกันอีกสองภาพโดยภาพซ้ายมาจาก Nokia 3310 และภาพขวามาจาก Galaxy S7 edge ครับ


แต่ถ้าเอาเข้าจริงๆ คือ Nokia 3310 นั้นไม่สามารถสู้ Galaxy S7 edge ได้เลยแม้แต่น้อยครับ จริงๆ แทบจะเอามาเทียบกันไม่ได้เลยดีกว่า (ฮา) สำหรับกล้องของ Nokia 3310 ก็มีติดมาให้เข้ากับสมัยมากขึ้นถือว่าได้พัฒนาจากรุ่นเก่าแล้วนั่นเอง
 