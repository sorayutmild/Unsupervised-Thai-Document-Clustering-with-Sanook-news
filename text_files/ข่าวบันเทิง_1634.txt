ไม่จบง่ายๆ กรณีฟิล์ม รัฐภูมิ และ แอนนี่ บรู๊ค โดยล่าสุด นางระเบียบรัตน์ พงษ์พานิช นายกสมาคมเสริมสร้างครอบครัวให้อบอุ่นและเป็นสุข ออก มาให้ว่า ก่อนจะพูดเรื่องอะไรก็ต้องชมเฮียฮ้อที่ออกมาพูดด้วยความสุขุม และมีเหตุผลเหมาะจะเป็นหัวหน้าคนมากๆ และกล่าวว่าทั้งหมดเป็นเรื่องของคน 2 คน ดังนั้นคนที่เป็นมือที่ 3 -4 ออกมาให้สัมภาษณ์ไม่ควรตอแย แม้ว่าก่อนหน้านี้คนๆ นั้นจะเป็นผู้จัดการหรือว่าเป็นผู้สร้างฟิล์มก็ตามคุณไม่สิทธิ์ไปบอกว่า ผู้ชายเล่าให้ฟังว่าผู้หญิงบอกให้คุณไม่ต้องใส่ถุงยางหรือไม่ใส่ พูดแบบนี้แทนที่ฟิล์มจะดีขึ้นกลับเลวลงยิ่งกว่าเดิม"ในรายการทีวีเห็นใครสักคนออกมาให้สัมภาษณ์เรื่องนี้บอกว่า ฟิล์มเล่าว่าแอนนี่บอกว่าไม่ต้องใส่ถุงให้แตกในได้เลย โอ้โห คนที่พูดแบบ เลวมาก เอาเรื่องคนอื่นมาพูดจริงไม่จริงไม่รู้ ปัจจุบันพฤติกรรมผู้ชายในสังคมไทยได้เปรียบผู้หญิงอยู่แล้ว ทั้งหมดเป็นเรื่องของ 2 คน ผิด-ถูกเรื่องของเขา คนอื่นไม่เกี่ยว""เรื่องฟิล์มกับแอนนี่ที่แดงออกมา วันนี้ถือเป็นเป็นบทเรียนล้ำค่า โดยเฉพาะผู้หญิงที่จะต้องเจ็บปวดหนักหนาสาหัสตรงที่ผู้ชายบอกว่าให้ไปตรวจ "ดีเอ็นเอ" และถ้าดีเอ็นเอเป็นลูกของเขาจริงก็จะรับ ซึ่งฟิล์มพูดแบบนี้เหมือนเป็นการตบหน้าผู้หญิงอย่างแรงมาก แม้ ว่าเขาจะมีชื่อเสียง การมีชื่อเสียงของเขาทำให้ผู้หญิงรุมล้อม อยากหลับนอนด้วยแต่จะด้วยอะไรก็แล้วแต่ เมื่อพลาดพลั้งขึ้นมาสิ่งที่ดีที่สุดก็คือการนิ่ง และควรจะคุยเป็นเรื่องส่วนตัว เชื่อว่าก่อนหน้าที่แอนนี่จะมาเป็นข่าวออกรายการทางช่อง 3 ทั้ง 2 ฝ่ายน่าจะพูดจากันแล้ว แต่ผู้ชายไม่รับผิดชอบ""จาก ที่ดูมาผู้หญิงก็มีแม่อยู่ต่างจังหวัดต้องดูแลตัวเอง แล้วก็เกิด "ฟรีเลิฟ" ซึ่งเป็นเรื่องไม่ถูกต้อง แต่เมื่อมันเกิดกรณีนี้ขึ้นมาแล้วเราจะทำอย่างไรให้มันดีที่สุด เมื่อเกิดพลาดขึ้นมาแล้ว มีเด็กออกมาจะด้วยตั้งใจหรือไม่ แต่แม่เขาก็ลุกขึ้นมาปกป้องลูก แต่คนเป็นพ่อกลับไม่รับผิดชอบ ลูกผู้ชายมันต้องมีความรู้สึกผิดชอบชั่วดี ทำแบบนี้หน้าตัวเมียพี่แดงเกลียดมากวันนี้เรามีผู้ชายเลวๆเยอะ"นาง ระเบียบรัตน์ ยังฝากข้อความไปถึง "ฟิล์ม" ว่า อยากให้ฟิล์มไปขอโทษผู้หญิง แล้วก็ต้องมีความรับผิดชอบเพราะลูกเขาเกิดมาแล้ว เขาบริสุทธิ์ อย่างน้อยเขาก็รู้ว่าเขามีพ่อที่จะต้องรับผิดชอบ ฟิล์มอาจจะไม่ใช้ชีวิตคู่กับแอนนี่ก็สุดแล้วแต่ แต่ฟิล์มต้องมีความเป็นลูกผู้ชาย ถ้าฟิล์มพูดว่าไม่แน่ใจว่าลูกคนนี้เป็นลูกฟิล์มหรือเปล่า ต้องไปตรวจดีเอ็นเอถึงจะต้องยอมรับ พี่แดงคิดว่าฟิล์มอาจจะพูดถึงในขั้นหลักการ แต่ฟิล์มดูถูกผู้หญิงมากเกินไปแล้ว ถ้าพี่เป็นผู้หญิงพี่จะไม่รับผู้ชายคนนี้เป็นสามีเด็ดขาด แม้ว่าคุณจะทำมาหากินได้ รูปหล่อหน้าตาดีมีชื่อเสียงแต่คุณไม่มีจิตสำนึกที่จะรับผิดชอบ ถ้าเป็นพี่แดงผู้ชายคนนี้ไม่มีสิทธิเป็นสามีพี่หรือใครๆ เพราะว่าเขาดูถูกผู้หญิง"ส่วนสิ่งที่อยากฝากไปยังแอนนี่ ก็คือนี่คือบทเรียนที่ล้ำค่า อย่างไรเสียเป็นผู้หญิงต้องดูว่าผู้ชายเขาอยากจะมีเพศสัมพันธ์กับเรา ทั้งหมดไม่ใช่เกิดจากความรัก ยิ่งเขาโดดเด่นมีชื่อเสียงเขาทำลายผู้หญิงเป็นผักเป็นปลาได้ง่ายมาก มันจึงมีข่าวเรื่อยว่านักร้องวงดังคนนั้นคนนี้ไปทำคนท้องเพราะฉะนั้น เมื่อพลาดเอาคืนไม่ได้ ก็ต้องเป็นแม่ที่ดีที่สุด บทเรียนครั้งนี้ก็เป็นบทเรียนให้กับวัยรุ่นผู้หญิง ได้ตระหนักถ้าเราง่ายแล้วเราก็ถูกทิ้งง่ายแล้วเราก็ไม่มีคุณค่า แล้วยังมาดูถูกเราอีกว่าลูกเขาเปล่าไปนอนกับใครมาหรือเปล่า ดีเอ็นเอ ถ้าเป็นพี่แดงแม้เงินบาทเดียวพี่ก็ยังไม่เอาจากมัน ผู้ชายคนนี้"