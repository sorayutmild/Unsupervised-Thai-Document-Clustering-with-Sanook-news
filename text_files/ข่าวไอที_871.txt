   ตอนนี้น่าจะนับได้ว่า Samsung Galaxy Note7 ที่เพิ่งจะเปิดตัวมาเมื่อไม่กี่วันนี้ จะเป็นโทรศัพท์รุ่นที่ดีที่สุดเท่าที่ Samsung เคยมีมา และหลังจากที่ได้เห็นกันแล้ว ก็มีการนำมาเปรียบเทียบกับ iPhone และพบว่ามีคุณสมบัติอยู่ 13 สิ่งใน Note 7 ที่ iPhone ยังไม่มี คุณสมบัติที่ว่านั้นคือ

1. มีระบบการสแกนม่านตา เพื่อปลดล็อคโทรศัพท์ รองรับระบบ IRIS การสแกนม่านตา สามารถใช้ป้องกันข้อมูลที่คุณไม่ต้องการให้ผู้อื่นดูผ่าน Folder ลับรวมถึงการเพิ่ม Account ทั้ง LINE และ Facebook หรือจะเป็น Apps อื่น ๆ ที่รองรับในอนาคต
2. จอภาพของ Note 7 มีขนาดใหญ่กว่า iPhone 6s Plus แต่ตัวเครื่องกลับมีขนาดเล็กกว่า ทำให้สามารถถือ หรือพกพาใส่กระเป๋าได้ง่ายกว่า
3. มี S Pen ทำให้ผู้ใช้สามารถวาดรูป หรือเขียนลายเส้นลงบนหน้าจอได้ ปากกา S Pen ที่มีหัวขนาด 0.7 มิลลิเมตรทำให้เขียนได้ลื่นคล่องตัว และมีฟีเจอร์รองรับทั้งการผสมสีได้เช่นกัน
4. กันน้ำได้ ในระดับความลึก 2-3 ฟุต ได้นานถึง 30 นาที  และยังสามารถใช้ S Pen ในขณะที่อยู่ใต้น้ำได้ด้วย

5. ชาร์จแบตตารี่ได้โดยไม่ต้องใช้สาย และใช้ได้กับที่ชาร์จรุ่นมาตรฐานทุกรุ่น
6. สามารถเร่งความเร็วในการชาร์จแบตตารี่ได้ ทั้งแบบใช้สายเสียบปลั๊ก และเครื่องชาร์จไร้สาย
7. ด้านหลังของตัวเครื่อง มีเซนเซอร์ ที่สามารถตรวจวัดอัตราการเต้นของหัวใจ
8. สามารถทำโฟล์เดอร์ส่วนตัว เพื่อความปลอดภัย และในโฟล์เดอร์นี้ก็เก็บได้ทั้งรูปภาพ และไฟล์เอกสาร แยกตามเวอร์ชั่นของแอพที่ใช้ โดยในการเปิดโฟล์เดอร์นั้น สามารถใช้ได้ทั้งการสแกนม่านตา และการใส่รหัส
9. สามารถสร้าง GIF จากวีดีโอคลิปได้ง่าย
10. มีแจ็คสำหรับเสียบหูฟัง ซึ่ง iPhone 7 ที่กำลังจะเปิดตัวในเดือนหน้านั้น ไม่มี
11. มีความสามารถในการรองรับระบบเสมือนจริง หรือ VR โดยได้เป็นพันธมิตรกับ Oculus ทำให้ผู้ใช้ สามารถเข้าถึงเนื้อหาในรูปแบบเสมือนจริงได้ โดยจะต้องมี Gear VR headset ซึ่งเป็นอุปกรณ์ที่ต้องซื้อเพิ่มในราคา 99 ดอลล่าร์สหรัฐ
12. มี SD การ์ด ที่มีความจุมากถึง 256 GB ซึ่งมีข่าวว่า  Sumsung จะแจกให้ฟรี เมื่อซื้อ Note 7 แต่มีการจำกัดระยะเวลา
13. Note 7 มีกล้องที่ดีที่สุด เท่าที่เคยมาการนำมาใช้กับสมาร์ทโฟน ทำให้ถ่ายภาพได้ในคุณภาพที่ดีกว่า iPhone
ที่มา : www.businessinsider.com
ภาพ: istockphoto.com

