โอปอล์ ปาณิสรา เผยภาพแรกหมอโอ๊ค สมิทธิ์ ได้อุ้มลูกฝาแแฝด น้องอลิน น้องอรัญ ในอ้อมอก
หลังจากที่คุณแม่มือใหม่อย่าง โอปอล์ ปาณิสรา ได้อวดรูปลูกฝาแฝดชาย-หญิง น้องอลิน และ น้องอรัญ ให้ดูกันก่อนหน้านี้ ซึ่งเป็นรูปที่สร้างรอยยิ้มให้กับแฟนๆ ที่เห็นเป็นอย่างมาก กับภาพในอ้อมอกคนเป็นแม่ โดยได้ฝีมือการถ่ายภาพจากคุณพ่อมือใหม่ หมอโอ๊ค สมิทธิ์ นั่นเอง
ล่าสุด (22 ต.ค.) ถึงคิวของ หมอโอ๊ค คุณพ่อป้ายแดงที่ได้อุ้มลูกน้อยทั้งสองบ้าง โดย "โอปอล์" ได้โพสต์ภาพ น้องอลิน และ น้องอรัญ ขณะนอนหลับในอ้อมอกพ่อครั้งแรก และข้อความจาก โอปอล์ ว่า วันนี้ถึงทีคุณพ่ออุ้ม ส่วนทางด้านหมอโอ๊คที่ดูจะบรรยายหน้าตาลูกไว้อย่างละเอียดว่า My double mini me :) ตาแม่ จมูกพ่อ ผมสีอ่อนเหมือนย่าทวด คางเหมือนอาไอซ์ คิ้วเหมือนน้าเปก 
เป็นภาพน่ารักๆ ของครอบครัว "อารยะสกุล" ที่แฟนๆ ต่างเข้ามากดไลค์ และชื่นชมความน่ารักน่าชังของเด็กฝาแฝด
เครดิตภาพ IG:opalpanisara,oak_smith