Genshin Impact เป็นหนึ่งในเกมที่ได้รับความนิยมมาตลอดช่วงหลายเดือนที่ผ่านมา ด้วยการนำเสนอมุมมองโลก Openworld รูปแบบ Anime กราฟิกสวยงามเข้าถึงได้หลายแพลตฟอร์ม และจุดขายอีกหนึ่งอย่างที่ซื้อใจแฟนๆ ได้เป็นอย่างดีก็คือเหล่าตัวละครออกแบบมาเป็นอย่างดี โดยวันนี้เรามีข่าวหลุดใหม่ออกมานำเสนอ โดยจะเป็นข้อมูลที่เกี่ยวกับ Heizou และ Shinobu ซึ่งเป็นตัวละครใหม่ที่ยังไม่มีการวางจำหน่ายภายในเกมว่าพวกเขาจะพร้อมให้สะสมกันในอัปเดตแพทช์ 2.7 ซึ่งเป็นช่วงท้ายของ Inazuma แล้วนั่นเอง ข้อมูลนี้โพสต์โดย Ubatcha

หลังจากที่ Genshin Impact มีกำหนดเปิดตัวแพทช์ 2.6 ในช่วงปลายเดือนมีนาคมนี้ ตามแผนการอัปเดตของ miHoYo คาดว่าการอัปเดต 2.7 จะมาถึงในช่วงกลางเดือนพฤษภาคม การอัปเดต 2.8 อาจคาดว่าจะมาถึงในช่วงปลายเดือนมิถุนายนหรือต้นเดือนกรกฎาคม เลย โดยที่แพทช์ 2.8 ได้มีการพูดถึงว่า Heizou จะเป็นตัวละครที่ถูกเพิ่มเข้ามาในแพทช์นี้ แต่ก็เป็นการคาดเดาของเหล่าแฟนเกมที่อยากสัมผัสกับตัวละครใหม่ๆ ของเกมนี้นั่นเอง ส่วนถ้าได้รับการยืนยันจะรีบมาอัปเดตอีกครั้งภายหลัง
