ช่วงนี้หลายคนคงถูก Facebook บังคับให้เปลี่ยนชื่อแอคเคาท์ โดยอยู่ๆ เฟชบุ๊คก็ขึ้นว่า Session Expired และบอกให้เราล็อคอินใหม่ ในตอนนี้เองที่ Facebook บังคับให้ใส่ชื่อใหม่ โดยที่เรายังไม่ได้ตั้งตัว
ใครโชคดีพี่่มาร์คคัดเลือกมาแล้ว ไม่มีทางเลี่ยงอื่นใด มีทางเลือกเดียวเท่านั้นคือต้องเปลี่ยนชื่อตามกฎใหม่เสียโดยดี

โดยพี่มาร์คมีนโยบายว่า ชื่อที่ตั้งกันแบบน่ารัก ฟรุ้งฟริ้ง หรือเป็นนามแฝง ไม่สามารถระบุตัวตนที่แท้จริงได้ ทำให้เฟชบุ๊คขาดความน่าเชื่อถือ ซึ่งการเปลี่ยนมาใช้ชื่อ-นามสกุลจริง จะช่วยรักษาความปลอดภัยในสังคมออนไลน์ ป้องกันการแอบอ้าง หรือการนำเฟซไปใช้ในทางผิดกฎหมาย เพราะฉะนั้น เจ้าสาวกทั้งหลายเปลี่ยนมาใช้ชื่อ-นามสกุลจริงเสียดีๆ
แต่พี่มาร์คก็ยังไม่ใจร้ายจนเกินไป ยังเปิดช่องให้สามารถใส่ชื่อกลาง (Middle name)เพื่อให้ผู้ใช้งานใส่ชื่อเล่น หรือนามแฝงลงไปได้ ถือว่าเป็นความเอื้ออาทรเล็กๆ น้อยๆ ของเจ้าพ่อเฟชบุ๊ค

แต่ยังมีอีกเคสหนึ่งที่หนักกว่านั้นคือ เปลี่ยนชื่อแล้วแต่ Facebook ก็ยังไม่เชื่อว่าชื่อนั้นเป็นชื่อจริงของคุณ สิ่งที่ต้องทำคือส่งจดหมายที่สามารถยืนยันได้ไปให้เขา เช่น บัตรประจำตัวประชาชน หรือใบขับขี่ เป็นต้น แล้วต้องรอให้เฟชบุ็คตรวจสอบอีกประมาณ 1-3 วัน แอคเคาท์จึงจะใช้งานได้ 
ถึงตอนนี้ใครที่ยังไม่ถูกบังคับให้เปลี่ยนชื่อก็เตรียมใจกันได้แล้ว เพราะคุณคือคิวต่อไป! 

