ยิ่งลักษณ์ ขึ้นเฮลิคอร์ปเตอร์ หาเสียงที่ จ.ชัยภูมิ และนครราชสีมา ด้าน โอ๊ค-เอม-อุ๊งอิ๊ง ช่วยหาเสียงย่านห้วยขวาง ลูกสาวหวังพ่อกลับมาร่วมงานแต่ง 
นางสาวยิ่งลักษณ์ ชินวัตร ผู้สมัครแบบบัญชีรายชื่อลำดับที่หนึ่ง พรรคเพื่อไทย ในวันนี้มีกำหนดลงพื้นที่จังหวัดในภาคอีสาน โดยจะเดินทางออกจากกรุงเทพมหานครด้วยเฮลิคอปเตอร์ ไปยังจังหวัดชัยภูมิ เพื่อลงพื้นที่ปราศรัยและพบปะประชาชนตามจุดต่าง ๆ และช่วงเย็นจะเดินทางกลับมายังจังหวัดนครราชสีมา เพื่อลงพื้นที่ย้ำอีกครั้ง ก่อนจะเดินทางกลับกรุงเทพมหานครในช่วงค่ำ
และเมื่อช่วงเช้า (24 มิ.ย.) โอ๊ค พานทองแท้ ชินวัตร, เอม-พินทองทา ชินวัตร และ อุ๊งอิ๊ง แพทองธาร ชินวัตร ได้ลงพื้นที่ช่วย น.ส.อนุตตมา อมรวิวัฒน์ ผู้สมัคร ส.ส. เขต7 ห้วยขวาง พรรคเพื่อไทย หาเสียงที่ชุมชนโรงปูน ย่านห้วยขวาง
นอกจากนี้ เอม พินทองทา ได้ให้สัมภาษณ์ถึุงกำหนดงานแต่งงานในปลายปีนี้  โดยบอกว่าอยากให้คุณพ่อมาร่วมงานด้วย  ด้าน โอ๊ค พานทองแท้ เผยอีกว่า ถ้าพ่อไม่สามารถกลับมาได้ น้องสาวอาจจะไปจัดงานที่ต่างประเทศก็ได้ 
 