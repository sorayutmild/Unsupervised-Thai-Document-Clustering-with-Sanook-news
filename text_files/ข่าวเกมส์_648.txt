
ไม่แน่ว่าบางครั้ง… เรื่องง่ายๆ อย่างการเดินทางออกจากบ้านไปเล่นการ์ด  ขากลับอาจจะไม่ได้สบายอย่างที่คิดก็เป็นได้  ก็เป็นเรื่องน่าทึ่งที่เกิดขึ้นจริงแล้ว เมื่อคุณแม่ของหนุ่มวัย 25  ต้องตะลึงเมื่อเห็นลูกชายที่ถูกประกาศว่าหายตัวไปหลายวัน  เดินทางกลับบ้านมาอย่างปลอดภัย หลังออกเดินทางจากบ้านใน Sendai จังหวัด  Miyagi เพื่อนเดินทางไปแข่งการ์ดเกมที่เมือง Kitakyushu จังหวัด Fukuoka วันที่ 23 สิงหาคม 2013 แต่ไม่ได้กลับบ้านตามกำหนดเที่ยวบินในวันที่ 25 สิงหาคมซะอย่างงั้น!
เรื่องของเรื่องก็คือชายหนุ่มคนนี้เดินทางไปแข่งการ์ด  แต่ตอนขากลับตกเครื่องบิน เพราะไปขึ้นเครื่องไม่ทันเวลา ไหนๆ ไม่ทันแล้ว  ก็เลยไปหาร้านอินเตอร์เน็ตคาเฟ่เพื่อจะใช้นอนข้างคืนซักหน่อย  แต่กลับโชคร้ายโดนโจรดักปล้นเอาเงินในกระเป๋าและโทรศัพท์มือถือของเขาไปหมด  เหลืออยู่เพียงแค่ 2,000 เยน ที่เขาซ่อนเอาไว้ในรองเท้า…
ซึ่งตามปกติเจอเรื่องแบบนี้ก็ต้องไปแจ้งความหรือใช้เงินที่เหลือนั้น ติดต่อกลับบ้าน แต่เขากลับไม่ทำทั้งสองอย่างที่ว่ามา  หากแต่เป็นการเดินทางด้วยสองเท้าจาก Kitakyushu เพื่อกลับมายัง Sendai  เป็นระยะทางกว่า 1,400 กม. และใช้เวลาทั้งสิ้น 11 วัน!  (ดูระยะทางจากภาพแผนที่หัวข่าวแล้ว ยอมแพ้นายจริงๆ เลย)  โดยเมื่อถึงบ้านก็ได้บอกว่าเขาใช้เงิน 2,000 เยนนั้น  ในการซื้อขนมปังและน้ำเพื่อประทังความหิวในระหว่างเดินทาง และขอโทษทุกๆ  คนที่บ้านที่เขาทำให้ต้องเป็นห่วงด้วย
เมื่อข่าวนี้ถูกตีแผ่ก็มีคำถามว่า “ทำไมเขาไม่ติดต่อใครเลยล่ะ!?”  นั่นก็คงเป็นเพราะว่าเขาไม่อยากรบกวนคนอื่นๆ ให้ต้องลำบาก  (แน่นอนว่ารวมถึงเจ้าหน้าที่ตำรวจที่มีไว้ค่อยดูแลเรื่องแบบนี้ด้วย…)  แต่ที่แน่ๆ เขายังคงรักษาการ์ดที่เอาไปเล่นไว้อย่างดีตลอดการเดินทาง…
Source : Rocketnews24 via Yomiuri 