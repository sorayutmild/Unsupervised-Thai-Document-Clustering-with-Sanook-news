     ORA Good Cat 2022 ใหม่ รถยนต์ไฟฟ้าดีไซน์สุดน่ารักเริ่มเปิดรับจองสิทธิ์ซื้ออย่างเป็นทางการในไทยตั้งแต่วันที่ 14 ตุลาคม 2564 ที่ผ่านมา โดยมีให้เลือกทั้งหมด 3 รุ่นย่อย พร้อมสีตัวถังให้เลือกถึง 7 สี แต่ละสีจะน่าซื้อขนาดไหนไปดูกันเลยดีกว่า

     ORA Good Cat เวอร์ชันไทยจะมีให้เลือกทั้งหมด 3 รุ่นย่อย ประกอบด้วย 400KM Tech, 400KM Pro และ 500KM Ultra พร้อมตัวถังที่มีให้เลือกทั้งหมด 7 สี และภายในห้องโดยสาร 4 แบบให้เลือก (ตามแต่ละรุ่นย่อย) ดังนี้
สีตัวถังภายนอก ORA Good Cat
สีขาว Hamilton White (รุ่น Ultra / Pro / Tech)

สีดำ Sun Black (รุ่น Ultra / Pro / Tech)

สีฟ้า Coral Blue (รุ่น Ultra / Pro)

สีแดง Mars Red / Black Roof (รุ่น Ultra / Pro)

สีขาว Hamilton White / Black Roof (รุ่น Ultra / Pro)

สีน้ำตาล Hazel Wood Beige / Wisdom Brown (รุ่น Ultra)

สีเขียว Verdant Green / Hamilton White (รุ่น Ultra)

ห้องโดยสารภายใน ORA Good Cat
สีดำ Black เบาะหนัง (รุ่น Ultra / Pro)

สีดำ Black เบาะผ้า (รุ่น Tech)

สีน้ำตาลทูโทน Brown & Beige (เฉพาะรุ่น Ultra สีน้ำตาล Hazel Wood Beige / Wisdom Brown)

สีเขียวทูโทน Green & Grey (เฉพาะรุ่น Ultra สีเขียว Verdant Green / Hamilton White)

 
     ปัจจุบัน Great Wall Motor ประเทศไทยยังไม่เปิดเผยรายละเอียดใดๆ เกี่ยวกับ ORA Good Cat ใหม่ แต่อย่างน้อยก็ทราบแล้วว่ามีแบตเตอรี่ให้เลือกทั้งหมด 2 ขนาด ได้แก่ ขนาด 47.8 kWh ขับขี่ได้เป็นระยะทางราว 400 กิโลเมตร และขนาด 59.1 kWh ขับขี่ได้เป็นระยะทางราว 500 กิโลเมตร (อ้างอิงตามสเปกจีน)
     ด้านขุมพลังมอเตอร์ไฟฟ้าของ ORA Good Cat ที่วางจำหน่ายในประเทศจีนมีกำลังสูงสุด 142 แรงม้า (PS) แรงบิดสูงสุด 210 นิวตัน-เมตร สามารถเร่งความเร็วจาก 0-50 กม./ชม. ได้ในเวลา 3.8 วินาที ความเร็วสูงสุดอยู่ที่ 150 กม./ชม. รองรับระบบชาร์จด่วนแบบ DC ในเวลา 30 นาที (จาก 30-80%) และระบบชาร์จปกติแบบ AC ในเวลา 8 ชั่วโมง (เต็ม 100%)

     ส่วนรายละเอียดอย่างเป็นทางการและราคาจำหน่ายในไทยต้องรอเปิดตัวอีกครั้งในวันที่ 28 ตุลาคม 2564 นี้
 