ดวงชะตาปี 2564ราศีมีน หรือ ผู้ที่เกิดตั้งแต่วันที่ 16 มีนาคม -12 เมษายน        
 
ในปี 2564  ปีแห่งปลาตามสัญลักษณ์กำเนิดของชาวราศีมีน ที่จะมีพลังมากขึ้น ที่พร้อมจะเริงร่า ดีดตัวให้พ้นเหนือน้ำ ขอเพียงแต่ทำใจให้ปล่อยวาง พร้อมจะปลดแอก ปลดพันธะจากเพื่อนรัก  คนรัก หรือใครก็ตามที่ทำให้ทุกข์ใจ
มกราคม          เงิน เงิน เงิน อาจหลั่งไหลเข้ามา ทั้งผลกำไรจากงาน กิจการที่กระทำ รวมถึงหากขยันเข้าสังคม สังสรรค์กับมิตรสหายให้มากขึ้น ก็จะมีโอกาส วิธีการที่หางาน ได้เงินมากขึ้นตามไปด้วย คนโสด ก็อาจได้พบรัก เจอเนื้อคู่ แต่ควรระวังหากนำตัวไปยึดติด ไปคาดหวังกับผู้ใดไม่ว่าจะเป็นคนรัก หรือ ญาติสนิทมิตรสหาย มิตรสหาย  ก็มีเกณฑ์สูงว่าจะทำให้ทุกข์ใจ ...ทั้งขอแบ่ง ถูกทึ้ง หรือ ถูกแย่งชิงไปอย่างหน้าตาเฉย
กุมภาพันธ์       ผลกำไรจากกิจการ งานก็ยังอยู่ในเกณฑ์ดี แต่หากจะเซ็นชื่อลงนาม ทำสัญญา ควรตรวจสอบให้ดีๆ เพราะอาจจะเบลอ มองพลาดจนเสียรู้ เสียเปรียบ  หรือหากจะเป็นผู้ค้ำประกัน ก็ดูให้ดี ๆ เพราะมีโอกาสจะใช้หนี้แทน เรื่องความรัก รักที่ราบรื่น คนรัก ก็จะเป็นคู่ใจ ที่จะสนับสนุน ช่วยเหลือ แต่หากพบเจอคนถูกใจในสถานบันเทิงเริงรมย์ ก็มีสติ ยั้งใจให้มากๆ เพราะมีเกณฑ์สูงว่าจะทำให้เดือดร้อน
มีนาคม            จากคนที่แอบรัก รักข้างเดียว ก็จะมีโอกาสสมหวัง ที่เขา/เธอ จะเข้ามาชิดใกล้จนได้ ครองคู่กันอย่างรวดเร็ว แต่หากมีคู่อยู่แล้ว  หากต้องเดินทางร่วมกัน ก็ควรระวังอาจมีเหตุทำให้ขัดแย้ง หมางกันไปอีกนาน ในเรื่องเงิน จนถึงเดือนเมษายน  ระวังเงินทองของบาดใจ อาจทำให้ขัดแย้ง มีปัญหากับญาติพี่น้องได้ เรื่องงาน อยู่ในระยะประนีประนอม ยอมให้ทั้งกับหุ้นส่วน คู่ค้า คู่สัญญา หรือ นายจ้าง อาจสูญเสียบ้าง ก็ยังดีกว่าไม่ได้อะไรเลย
เมษายน           จนถึงสิ้นปี ก็อยู่ในเกณฑ์ดี ที่จะราบรื่น รุ่งโรจน์ ที่จะได้รับประโยชน์ทางอ้อมจากเรื่องวิกฤต หรือจากศัตรู คู่อริ ที่แพ้ภัยตนเอง เรื่องเงิน จากการเขียน พูด ดี ๆ ก็อาจทำให้ได้นับเงินจนเมื่อยมือ แต่ระวังอารมณ์รัก หลงใหลในเพศตรงข้าม ถึงจะทำให้ตื่นเต้น เร้าใจ แต่ก็อาจทำให้ถูกชักจูงจนสูญเสียเงินจำนวนมากได้เรื่องงาน ธุรกิจ งานที่เป็นโครงการระยะสั้น หรือ ซื้อมาขายไป รวมถึงเสนอขายนิยายรัก โรแมนติค ก็จะมีโอกาสมากขึ้น
พฤษภาคม       งานที่เกี่ยวกับอสังหาริมทรัพย์ทั้ง ซื้อ-ขาย หรือเป็นนายหน้า หรือ กิจการครอบครัว งาน freelance หากทำงานอย่างถึงลูกถึงคน ก็จะมีโอกาสสำเร็จง่ายขึ้น ผลกำไรก็สูง เรื่องความรัก เหตุจากบ้าน ครอบครัว คนโสดก็จะอาจได้พบรัก เจอเนื้อคู่ ที่พร้อมจะครองคู่กันอย่างรวดเร็ว และหากยังมีปัญหาคาใจกับญาติสนิทมิตรสหาย การปรับความเข้าใจก็จะง่ายขึ้น ที่จะทำให้ความสัมพันธ์ดีขึ้นได้
มิถุนายน          พูด เขียนให้หวานๆ แต่จริงใจ  ก็ยังอาจได้ลาภผลจากซื้อ-ขาย เป็นนายหน้าอสังหาริมทรัพย์  หากเป็นมนุษย์เงินเดือน ผู้ใหญ่รัก เมตตา ได้โยกย้าย เลื่อนตำแหน่ง เงินเดือนขึ้น หรือ เป็นกิจการส่วนตัว ก็จะเจริญรุ่งเรือง เรื่องความรัก หากสัมพันธ์รักราบรื่น มีเพศสัมพันธ์กันก็อาจได้บุตร-ธิดา สำหรับคนโสด จนถึงเดือนกรกฎาคม ก็จะมีโอกาสพบรัก เจอคู่เสน่หา แต่ควรระวังเงินตราจะวอดวาย และยังมีเกณฑ์จะผิดใจกับมิตรสหายอีกด้วย
กรกฎาคม        พิจารณาให้รอบคอบ หากจะร่วมหุ้น ลงทุนกับมิตรสหายโดยเฉพาะที่สูงวัยกว่า เพราะอาจมีเหตุทำให้ผิดใจกัน จนทำให้เสียทั้งเงิน เสียทั้งเพื่อน เรื่องการเงิน รอบคอบให้มากขึ้น จากค่าใช้จ่ายฟุ่มเฟือยของตนเอง และเพื่อรัก ใคร่ เสน่หา อาจทำให้ติดขัดได้ ในเรื่องความรัก จนถึงเดือนสิงหาคม ยั้งใจสักนิด หากคิดจะมีรักซ้อนรัก เพราะนอกจากวิวาทกับคู่ครอง ยังอาจกระทบกับรายได้ และ ชื่อเสียงด้วย
สิงหาคม          หลีกเลี่ยงที่จะวิ่งเต้น หาโอกาส แข่งขัน แย่งชิงในทางที่ไม่สุจริต เพราะมีเกณฑ์ที่จะสูญเสียอย่างเดียว รวมถึง อาจทำให้เจ็บป่วย ไม่สบายอีกด้วย สำหรับเจ้าของกิจการ หากมีพนักงาน ลูกน้อง บริวารเป็นชาวต่างชาติ ควรใส่ใจให้มากขึ้น เพราะอาจก่อเรื่อง ทำให้เดือดร้อน ยุ่งยาก โดยเฉพาะเรื่องยาเสพติด เรื่องความรัก จนถึงเดือนกันยายนอย่าคิดว่าเป็นของตาย ...คนรัก คู่ครองมีเสน่ห์มาก ที่อาจทำให้มีคนอื่นเห็นคุณค่าของเขา/เธอมากกว่าคุณ
กันยายน           คนโสดอาจได้พบรัก เจอเนื้อคู่ แต่ก็อาจต้องใจกว้าง เปย์หนักมากหน่อย ถึงจะมีโอกาสสมหวัง สำหรับคนที่มีอดีตรักฝังใจ เหตุไม่คาดคิด ก็อาจทำให้ได้พบแฟนเก่าที่อาจได้กลับมารื้อฟื้นคืนรักกันได้ ในเรื่องงาน  เงิน ผลประโยชน์ที่ไม่เชื่อใจกัน ก็ควรระวังว่า อาจเป็นเหตุที่อาจทำให้วิวาทจนแตกหักกับหุ้นส่วน คู่ค้า คู่สัญญาได้
ตุลาคม             จนถึงเดือนพฤศจิกายน อาจต้องยอมผ่อนปรน ประนีประนอมมากขึ้นในการติดต่อ สัมพันธ์  ถึงจะมีโอกาสเพิ่มรายได้ แต่อย่าเชื่อกับคำหวาน ๆ ที่ได้รับจากการติดต่อ สัมพันธ์ที่ไม่มีสัญญาผูกพันใดๆ โดยเฉพาะจากคู่ความ คู่สัญญา เพราะอาจเจอ “พลิกลิ้น” บิดพลิ้วได้อย่างง่ายๆ ในเรื่องงาน อย่าคาดหวังมากนัก เพราะอาจสะดุด ติดขัดมากขึ้น หรือ ผู้ใหญ่ที่เคยช่วยเหลือ สนับสนุน อาจไม่มีกำลังพอ
พฤศจิกายน      จนถึงเดือนธันวาคม ธุรกิจ งานที่เกี่ยวกับท่องเที่ยว หรือ เรื่องศรัทธา ความเชื่อ รวมถึงหากจะเสนอขายงานเขียนที่ไม่ใช่ตำรา วิชาการ ก็จะอยู่ในเกณฑ์ดีที่จะมีลาภผล ได้กำไรมากกว่าที่คิด แต่ควรระวังหากมีเรื่องขัดแย้ง จนถึงเป็นคดีความ ก็ควรประนีประนอม ยอมเสียเปรียบบ้าง ถึงจะไม่สูญเสียมากนัก เรื่องความรัก เงินทองของบาดใจ ที่ควรระวังอาจทำให้ทะเลาะกับคนรัก คู่ครอง จนแตกหักกันได้
ธันวาคม          ส่งท้ายปี พ.ศ.2564 ด้วยการรักสงบ เพื่อที่จะสยบความเคลื่อนไหวที่จะเป็นภัย อันตรายต่อตนเอง ด้วยการ หลีกเลี่ยงที่จะขัดแย้งจนถึงทะเลาะวิวาทในเรื่องความเชื่อ ศรัทธา ไม่ว่าจะเป็นกับคนรัก คู่ครอง มิตรสหาย หรือ  หุ้นส่วน คู่สัญญา เพราะอาจทำให้สูญเสียทั้งความรัก มิตรภาพ และ เงิน! ในเรื่องงาน เงิน ก็ไม่ควรจะไว้ใจใคร รอบคอบให้มากขึ้น เพราะอาจเจอเหตุผิดคาดที่จะทำให้สูญเสียเงิน เสียลาภผลที่พึงมีพึงได้
 
อัญมณี/สี ที่จะเสริมดวงชะตา สีแดง พลอยสีแดงจัด
อัญมณี/สี ที่เป็นอริ/มรณะ ทอง พลอยสีส้ม สีส้ม, ไพลิน สีน้ำเงิน สีฟ้า
วันที่ดีที่สุดในสัปดาห์....วันพฤหัสบดี   เลขที่ต้องชะตา  8 5 4
ราศีแห่งมิตรที่ต้องชะตา กรกฎ พิจิก พฤษภ มังกร