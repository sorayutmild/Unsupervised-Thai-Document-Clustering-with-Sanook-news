Dead or Alive 5 ของ PC มี Mod เปลือยตามคาด
Dead or Alive 5 Last Round
เกมขายตัวละครสาวๆ มันก็ต้องมีคนอยากเห็นสาวๆในชุดวันเกิด ไม่ใช่เรื่องแปลกเพราะเกม Dead or Alive มี Mod ตัวละครเปลือยมาตั้งแต่ยุค PS2 และ Xbox แล้ว พอมาภาค Dead or Alive 5 Last Round มีการนำมาลงเครื่อง PC เป็นครั้งแรกยิ่งทำ Mod ขึ้นเข้าไปใหญ่ ถึงขนาดทาง Tecmo ออกมาประกาศล่วงหน้าเลยว่าห้ามชาว PC ทำ Mod ไร้ศีลธรรมออกมาไม่งั้นอาจไม่ทำภาคต่อๆไปลง PC แล้ว แต่คำประกาศเตือนดูจะไร้ผล เพราะเหล่านักทำ Mod ปล่อย Mod เปลือยมาใช้กันหลังเกมออกมาให้เพียง 24 ชั่วโมงเท่านั้น โดยทีมทำ Mod ที่มีชื่อว่า lustfulillumination หาได้จากไหน ลองตามที่แหล่งข่าวกันเอาเอง เราไม่ขอชี้โพรงให้กระรอก
Dead or Alive 5 Last Round
Dead or Alive 5 Last Round
แต่ทาง Tecmo ก็ใช่ย่อย จมูกไวมาก ตามแบนคลิป Mod เปลือยของเกม Dead or Alive 5 Last Round PC เรียบหลังจากที่มี Mod ปล่อยออกมา เพื่อป้องกันไม่ให้ภาพพจน์ของเกมเสียหาย แต่น่าเสียดายที่ไม่สามารถตามไปแบนตัว Mod เองได้ อย่างไรก็ตามทาง Tecmo ก็ยังไม่เปิดเผยอะไรเกี่ยวกับอนาคตของเกมนี้บนเครื่อง PC หลังจากมี Mod เปลือยออกมาทั้งๆที่พยายามห้ามแล้ว ซึ่งทาง Tecmo เองก็ไม่ได้จริงจังอะไรกับซีรี่ส์นี้บน PC อยู่แล้วจากที่เห็นได้ว่าเกมนี้บน PC มีฟีเจอร์บางอย่างถูกตัดออกไป แต่ฟีเจอร์ที่ถูกตัดไปก็ไม่ได้มีผลกับเกมเพลย์มากนัก
Dead or Alive 5 Last Round