หลายคนอาจเห็น "แพท ณปภา" เป็นสาวมั่นอารมณ์ดี แต่ชีวิตของเธอนั้นมีปัญหาไม่ใช่น้อย แม่ป่วยเป็นอัลไซเมอร์ พี่สาวพิการ และตัวเธอเป็นเสาหลักของครอบครัวคนเดียว ล่าสุด พ่อแท้ๆ ส่งหมายศาลมาที่บ้านเพื่อฟ้องร้องเรียกค่าเลี้ยงดู ทำให้แพทถูกกล่าวหาว่าเป็นลูกอกตัญญู ไม่เลี้ยงดูคุณพ่อ จากกรณีนี้สาวแพทเปิดใจอย่างตรงไปตรงมาว่า...
"จริงๆแล้วเรื่องนี้มีมาซักพักแล้ว ก่อนหน้านี้แพทจ่ายค่าเลี้ยงดูคุณพ่อ แต่พอคุณแม่ป่วยหนัก แพทเลยบอกคุณพ่อว่าส่งไม่ไหว เพราะค่าใช้จ่ายเยอะ คนไม่รู้ว่าแพทมีคนป่วย 2 คนที่ต้องดู พี่สาวป่วยตั้งแต่เกิด คนในบ้าน 6 คนแพทดูแลหมดเลย ก่อนหน้านี้แพทเคยส่งให้เค้าแต่ตอนนั้นเค้ายังไม่มีลูกคนใหม่ พอคุยกันเค้าก็โอเคบอกไม่เป็นไรแต่ของวดสุดท้าย แล้วหลังจากนั้นเค้าก็หายไปเลย แต่อยู่ดีๆเค้าก็ส่งหมายศาลมาที่บ้าน ฟ้องเรากับคุณแม่ ฟ้องเราไม่เป็นไรแต่ฟ้องแม่ทำไม เค้าบอกต้องการแบ่งทรัพย์สิน แพทบอกงั้นก็ไปคุยกันที่ศาล เพราะพ่อกับแม่หย่ากันเกือบ 40 ปี แต่อยู่กินกันหลังหย่าอีกประมาณ 10 ปี แล้วพ่อก็ไปมีครอบครัวใหม่ ตอนแรกส่งเสียคุณพ่อเพราะเค้ามีแค่ภรรยา แต่ตอนนี้ที่เค้ากลับมาขอค่าเลี้ยงดูเพราะเค้ามีลูกอีกคนแล้วเค้าส่งไม่ไหว"
ตอนนี้เรื่องทางศาลเป็นยังไงบ้าง"แพทให้ทนายคุย แพทอยากขอความเห็นใจมากกว่า คุณพ่อเป็นพ่อเรา จริงๆเค้าเป็นหัวหน้าครอบครัว ควรจะดูแลทั้งสองครอบครัวให้ดีที่สุด ตอนเค้าไปมีครอบครัวใหม่ เราให้เค้าไป ให้เงินให้รถ ขออย่างเดียวอย่าทำให้แม่เสียใจ แม่เราเราเลี้ยงได้ เราไม่คิดว่าเค้าจะมีลูกใหม่ เพราะตอนที่เค้าไปมีครอบครัวใหม่เค้าอายุ 65 แล้ว ตอนนี้แม่เราไม่ได้เป็นแค่อัลไซเมอร์นะ กระดูกร้าว มีค่าใช้จ่ายเยอะ เราไม่ไหวเลยไม่ส่ง เค้าไปคุยกับทนายแล้วมาฟ้องเรา เราไม่รู้เราจะแบ่งอะไรให้เค้าแล้วจริงๆ"
เราเสียใจมั้ย?"สำหรับแพทนะ แพทเสียใจ อย่างนึงที่อยากบอกคือ เค้าคือหัวหน้าครอบครัว ที่จริงเค้าควรต้องดูแลเรากับคุณแม่ เราอุตส่าห์ไม่ไปขอเงินเค้าเวลาที่เราลำบาก เราทำงานเท่าที่เราทำได้ เราอยากช่วย เราไม่ได้ไม่ช่วยนะ แค่อยากส่งให้น้อยลง แต่เค้าขอแบ่งเลย ไม่รู้จะแบ่งยังไง"
ก่อนหน้านี้มีกระแสต่อว่าเราเป็นลูกอกตัญญู"ปกติค่ะ ถ้าแพทเป็นคนนอกที่เสพข่าว แพทก็คงรู้สึกว่าพ่อคนเดียวทำไมเลี้ยงไม่ได้ แต่คนรอบข้างแพทเข้าใจว่าแพทเจออะไรมาบ้าง เค้าไม่เอาเราเอง คุยแต่เรื่องเงินอย่างเดียว เราอาจไม่ได้ให้เงินทุกเดือน แต่ถ้าพ่อป่วยแพทก็หาเงินไปให้"