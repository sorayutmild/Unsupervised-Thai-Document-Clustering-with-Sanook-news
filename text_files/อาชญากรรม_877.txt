แม่แตงโม เผย พบแผ่นซีดีปริศนาพร้อมเขียนตัวหนังสือแปลกประหลาดถูกสอดเข้ามาในห้องพัก เชื่อเป็นการข่มขู่เรื่องคดีของลูกสาว
จากกรณีที่นักแสดงสาวชื่อดัง แตงโม นิดา พัชรวีระพงษ์ ได้พลัดตกเรือสปีดโบ๊ทจมแม่น้ำเจ้าพระยา เหตุเกิดเมื่อกลางดึกของวันที่ 24 ก.พ. ที่ผ่านมา จนกระทั่งช่วงเวลาประมาณ 13.00 น. ของวันที่ 26 ก.พ. ถึงพบร่างดาราสาวลอยอยู่กลางแม่น้ำเจ้าพระยาตรง ท่าน้ำพิบูลย์สงคราม 1 อ.เมือง จ.นนทบุรี โดยใช้ระยะเวลาในการค้นหาทั้งหมด 39 ชั่วโมง ตามที่ได้เสนอข่าวไปแล้วนั้น
ล่าสุด วันนี้ (27 ก.พ.) นางภนิดา ศิระยุทธโยธิน แม่ของแตงโม นิดา พัชรวีระพงษ์ เปิดเผยหลังจากเดินทางมาให้ปากคำเพิ่มเติมเพื่อขอรับการเยียวยาว่า เมื่อช่วงเช้าที่ผ่านมา ที่หน้าประตูห้องพักของอะพาร์ตเมนต์มีซีดีปริศนาถูกสอดเข้ามาในประตูห้องพัก
ซึ่งเมื่อตนนำมาเปิดดูก็พบว่าซีดีดังกล่าวเป็นซีดีของวงเมทัลลิกา วงฮาร์ดคอร์ชื่อดัง เมื่อหยิบขึ้นมาดูอย่างละเอียดก็พบว่าภายในปกซีดีซึ่งมีความยาวหลายพับนั้น ถูกเขียนด้วยตัวอักษรลักษณะแปลกประหลาดที่อ่านไม่ออก แทบทุกทุกหน้า
จึงได้เก็บไว้เป็นหลักฐานเพื่อนำมาเข้าแจ้งความให้เจ้าหน้าที่ตำรวจทำการตรวจสอบว่า ใครเป็นผู้นำมาสอดผ่านช่องประตูไว้ด้วยเหตุผลใด ส่วนตัวซีดีนั้นตนเองยังไม่กล้าที่จะเปิดดูเนื่องจากกลัวว่าจะแนบภาพหรืออะไรที่ไม่เหมาะสม
นางพนิดา กล่าวอีกว่า เหตุการณ์นี้ที่มีบุคคลปริศนานำซีดีมาสอดประตูถึงห้องตน ในสถานการณ์เช่นนี้ตนเชื่อว่าเป็นการข่มขู่ไม่ให้ตนพูดหรือติดใจเอาความในเรื่องการเสียชีวิตของลูกสาวตน อย่างแน่นอน ก่อนหน้านี้ ไม่เคยมีเหตุการณ์แบบนี้มาก่อน พอตนมาเสียลูกสาวไปแล้วพยายามติดตามคดีก็มาเกิดเหตุการณ์แบบนี้ขึ้น
ส่วนเรื่องที่เจ้าหน้าที่ตำรวจให้ประกันตัวคนขับเรือทั้งสองรายไปนั้น แม้ว่าตนจะได้ไม่ได้คัดค้านในเรื่องนี้ แต่ก็แปลกใจอยู่เหมือนกันที่เจ้าหน้าที่อนุญาตให้คนขับเรือทั้งสองรายประกันตัวออกไปในวงเงินเพียงคนละ 2 แสนบาท

"กระติก" ผู้จัดการส่วนตัว "แตงโม" แจงไทม์ไลน์บนเรือ เผยเหตุไม่ได้แจ้งคุณแม่
แม่ย้ำ "กระติก" ทำร้ายทั้งร่างกาย และจิตใจ “แตงโม” หอบหลักฐานลับให้ ตร.
พบแล้วร่าง "แตงโม นิดา" กลางแม่น้ำเจ้าพระยา กู้ภัยยันเสื้อผ้าตรงกับตอนเกิดเหตุ
ประวัติ "แตงโม นิดา" สาวเก่งมากความสามารถ มากผลงานน่าจดจำในวงการบันเทิง
รวมละครดังของ "แตงโม นิดา" บทนางเอกก็ปัง บทนางร้ายก็แซ่บ
เปิดชีวิต "แตงโม นิดา" 37 ปีบนโลกที่ต้องสู้ -กว่า 20 ปีบนโลกมายา วันนี้เธอพักชั่วนิรันดร์แล้ว

