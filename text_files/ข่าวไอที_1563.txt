iPad mini รุ่น Cellular เริ่มจำหน่ายบ้างแล้วใน iStudio บางสาขา (อัพเดท: รอเปิดขายพร้อมกัน 7 ธ.ค.)[6-ธันวาคม-2555]  อัพเดทข่าว iPad mini (ไอแพด มินิ) กันหน่อยเช้านี้ เมื่อล่าสุดนั้นได้มีการอัพเดทข่าวจากเว็บไซต์ siampod.com ว่า iPad mini รุ่น Cellular เริ่มวางจำหน่ายใน iStudio ในบางสาขาแล้ว ส่วนค่ายมือถือคาดว่าจะเริ่มจำหน่ายในวันที่ 7 ธ.ค. นี้

ที่มาของภาพประกอบ: gsmarena.com
สำหรับ iPad mini (ไอแพด มินิ) รุ่น Cellular ตอนนี้เท่าที่ตรวจสอบคือสินค้ามาถึงร้านและเริ่มจำหน่ายบ้างแล้วแบบเงียบ ๆ ใน iStudio บางสาขาตั้งแต่วันนี้ โดยจำนวนเครื่อง iPad mini (ไอแพด มินิ) รุ่น Cellular ที่เข้ามาถึง iStudio ถือว่าน้อยมาก ๆ โดยการเปิดจำหน่ายแบบไม่พร้อมกันนี้อยู่ที่ว่า iStudio เครือไหนได้ของมาแล้วและพร้อมก็เปิดจำหน่ายได้เลย  ส่วนพรุ่งนี้ (5 ธ.ค.) iStudio บางเครือก็จะเริ่มจำหน่าย iPad mini รุ่น Cellular และ iPad (4th Generation) รุ่น Cellular เป็นวันแรก และในวันศุกร์ที่ 7 ธ.ค. คาดว่าค่ายมือถือจะเร่ิมจำหน่าย iPad mini รุ่น Cellular เป็นทางการ

ที่มาของภาพประกอบ: gsmarena.com
นอกเหนือจาก iPad mini (ไอแพด มินิ) (Cellular) ที่เริ่มจำหน่ายบ้างแล้วในวันนี้ เครื่องคอมพิวเตอร์ iMac รุ่นใหม่จะเริ่มจำหน่ายเป็นทางการในวันที่ 5 ธ.ค. ใน iStudio และ iBeat โดยจะเริ่มจำหน่ายรุ่นหน้าจอ 21.5 นิ้วก่อน ส่วนหน้าจอขนาด 27 นิ้วยังไม่มีกำหนดวางจำหน่ายส่วนใน store.apple.com/th ยังไม่เปิดให้กดสั่งซื้อ  iPad mini (Cellular) และ iPad (4th Generation) รุ่น Cellular แต่อย่างใดสำหรับใครที่กำลังตัดสินใจซื้อ iPad mini อ่านรีวิวก่อนไปเจอตัวจริงได้ที่นี่ : รีวิว – iPad mini อัพเดท : 5 ธ.ค. 2012 เวลา 13.05 น.ได้รับแจ้งมาว่าตอนนี้ iStudio บางร้านที่เปิดจำหน่ายก่อนถูกสั่งห้ามจำหน่ายแล้ว และให้รอเปิดจำหน่ายพร้อมกันในวันศุกร์ที่ 7 ธ.ค. นี้ราคา : iPad mini รุ่น Wi-Fi

    16GB – 11,200 บาท
    32GB – 14,200 บาท
    64GB – 17,200 บาท

รุ่น Wi-Fi + Cellular

    16GB – 15,200 บาท
    32GB – 18,200 บาท
    64GB – 21,200 บาท

ขอบคุณเนื้อหา และภาพประกอบ: www.siampod.com
