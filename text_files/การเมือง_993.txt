เมื่อวันที่ 8 กรกฎาคม นายแทนคุณ จิตต์อิสระ อดีต ส.ส.กทม. พรรคประชาธิปัตย์ กล่าวถึงกรณีที่มีภาพปรากฎว่าไปนวดหลังให้ นายสมบัติ บุญงามอนงค์ หรือ บก.ลายจุด อย่างสนิทสนมใกล้ชิด ว่า เป็นการทำกิจกรรมในช่วงที่ตนเข้าเรียนหลักสูตรเสริมสร้างสังคมสันติสุข ของสถาบันพระปกเกล้า (4ส.6) โดยตนได้เข้าเรียนหลักสูตรนี้มาประมาณหลายเดือนแล้ว
ภาพที่ปรากฏ ตนต้องขอชี้แจงว่าเป็นการทำกิจกรรมอบรมให้เกิดความเข้าใจของแต่ละฝ่ายมากขึ้น แต่จุดยื่นของแต่ละฝ่ายก็ยังชัดเจนเหมือนเดิม สิ่งที่ทำร่วมกันคือเพื่อต้องการให้สังคมดีขึ้น ไม่อยากให้มองว่าบุคคลที่มีความคิดเห็นต่างกันจะอยู่ร่วมกันในสังคมไม่ได้