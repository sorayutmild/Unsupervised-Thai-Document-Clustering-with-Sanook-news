จากกรณี นายสิระ เจนจาคะ ส.ส.กทม.พรรคพลังประชารัฐ ท้า นายธนัตถ์ ธนากิจอำนวย หรือ ไฮโซลูกนัท โดยนายสิระมีข้อสังสัยว่าตาบอดจริงหรือไม่ ไม่เชื่อว่าตาบอด พร้อมมีการท้าทาย และนัดวางเงินเดิมพัน 1 ล้านบาท หากพิสูจน์ได้ว่า ลูกนัทตาบอดจริง ด้านไฮโซลูกนัทท้ากลับว่า หากพิสูจน์ว่าตนตาไม่บอด จะจ่ายให้เลย 10 ล้านบาท 
กระทั่งในวันนี้ (30 สิงหาคม) สิระ และ ไฮโซลูกนัท ได้มีการนัดหมายมาพบกันที่ บ้านทรงไทย หลักสี่ ถนนแจ้งวัฒนะ ของนายสิระ ซึ่งได้นำเงินสด 1 ล้าน มารอตั้งแต่ 11.00 น. ขณะที่ลูกนัท ได้นำเช็คเงินสดสั่งจ่าย นายสิระ จำนวน 10 ล้านบาทมาเช่นกัน
แต่เมื่อนายธนัตถ์ เดินทางมาถึง พร้อมวางเช็ค 10 ล้านบาท นายสิระกลับออกอาการโมโหรุนแรง พร้อมกับระบุว่า ตนไม่ใช่เพื่อนเล่น ให้โมฆะทั้งหมด ถ้าทำแบบนี้ให้ไปสนามเด็กเล่น ตนเป็น ส.ส. ตนรักษาคำพูด แต่แบบนี้ตนคงไม่เล่นด้วย ก่อนจะเดินออกจากการแถลงไป
ด้านลูกนัทกล่าวว่า เช็คดังกล่าวออกมาจากธนาคารจริง เอาไปขึ้นเงินสดได้จริง ไม่เข้าใจว่ามีปัญหาที่ตรงไหน แต่ถ้านายสิระจะไม่รับก็คงไม่เป็นไร 
นายสิระจึงเดินกลับมา พร้อมประกาศว่า เช็คแบบนี้มูลค่าใบละเท่าไหร่ทราบหรือไม่ มูลค่าใบละแค่ 10 บาท จะเอามาแลกกับเงิน 1 ล้านได้อย่างไร ตนไม่ใช่เพื่อนเล่น และยังขู่อีกว่า หากมีลูกนัทมีพฤติกรรมหมิ่นสถาบันฯ ให้ระวังตาอีกข้างด้วย 
ตอนท้ายของการแถลงข่าวนายธนัตถ์ ได้ฉีดเช็คเงินสดดังกล่าวทิ้ง เนื่องจากนายสิระ ไม่ยอมรับเช็คดังกล่าว พร้อมยืนยันว่า เช็คดังกล่าวสามารถขึ้นเงินได้จริง
 
 