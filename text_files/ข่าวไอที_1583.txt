ทดสอบสัญญาณ iPhone 4 ภาคสนาม
ทันทีที่ iPhone 4 วาง ขายในสหรัฐอเมริกาภายใต้เครือข่ายสัญญาณโทรศัพท์เคลื่อนที่ AT&T ซึ่งเป็นผู้ให้บริการเพียงรายเดียวที่มีสิทธิ์ขาย iPhone 4 เรียกได้ว่า iPhone 4 ที่ อยู่ในอเมริกาใช้งานได้บนเครือข่าย AT&T เท่านั้น เมื่อถึงคราวที่มีลูกค้า iPhone 4 มีเสียงตอบกลับมาที่แอปเปิ้ลและ AT&T ว่าเมื่อจับ iPhone 4  ด้วยมือซ้ายแล้วสัญญาณลดลง ซึ่งเป็นที่ฮือฮาในหมู่นักเล่นอินเตอร์เน็ตมาสักพักใหญ่ๆแล้วนะครับ ซึ่งทางแอปเปิ้ลก็ออกมาแถลงการณ์ไป ซึ่งนั่นเป็นกรณีที่เกิดขึ้นกับ iPhone 4 บนเครือข่ายสัญญาณ AT&T ครับ

ประเด็นที่แฟนๆ iPhone และแอปเปิ้ลกำลังเกิดข้อสงสัยก็คือ กรณีสัญญาณลดที่เกิดขึ้นกับ iPhone 4 + AT&T จะเกิดขึ้นกับ iPhone 4 ที่จะมาวางขายในประเทศไทยเราหรือไม่ ด้วย  iPhone 4 + TrueMove ซึ่งน่าจะเป็นผู้ให้บริการรายหลักในการขาย iPhone เช่นเดิมจากปีที่แล้ว และ iPhone 4 + Dtac, AIS จะมีปัญหาสัญญาณลดลงจากการจับด้วยมือซ้าย หรือไม่TechmoBlog.com ได้นำเอาเครื่อง iPhone 4 มาทดสอบด้วยการจับด้วยมือซ้ายครับ (ต้องเรียนตามตรงว่าเป็นวิธีการจับที่ไม่คุ้นมือเท่าไหร่ สำหรับผู้ชายมือใหญ่แบบผมที่จะจับโทรศัพท์ในลักษณะนี้ขณะพูดคุย)การทดสอบจับด้วยมือซ้าย ในเขตเมือง (สามย่าน สยาม มาบุญครอง และโซนลาดพร้าว)จากการทดสอบในบริเวณสยาม หน้าห้างพารากอน การจับด้วยมือซ้ายไม่สามารถทำให้ขีดสัญญาณของ iPhone 4 ลดลงครับ แต่เมื่อขยับไปกินกาแฟในร้านชื่อดังโซนนั้น การทดสอบเริ่มเปลี่ยนแปลงไปครับ iPhone 4 เริ่มมีขีดสัญญาณลดลงบ้าง(1 ขีด)ในบางเครือข่ายครับ เมื่อผมลองทดสอบย้ายมุมไปร้านอื่นๆ ก็พบลักษณะคล้ายๆกันคือ บางจุดจะเป็นจุดที่สัญญาณ iPhone 4 ของบางเครือข่ายลดลง(ด้วยการจับด้วยมือซ้าย) ซึ่งต้องบอกว่าเป็นกันทุกเครือข่ายนะครับ ซึ่งถ้าเป็นโซนกลางเมือง จะมีจุดเหล่านี้น้อยมากๆครับ จำเป็นต้องเดินหา(แบบหาเรื่องกันเลยทีเดียว) ผมได้ลองถ่ายวีดีโอทดสอบการจับ iPhone 4 ด้วยมือซ้ายในโซนรัชดา มาให้ดูครับการทดสอบการจับด้วยมือซ้าย บนเส้นทางรถไฟฟ้า BTS และ รถไฟฟ้าใต้ดิน MRTผมลองทดสอบจับ iPhone 4 ด้วยมือซ้ายขณะเดินทางบนรถไฟฟ้า BTS ตลอดสาย ไม่มีการลดลงของสัญญาณแต่อย่างใดครับ ซึ่งก็ไม่น่าแปลกใจนักนะครับ เพราะตลอดเส้นทางของ BTS แต่ละเครือข่ายเค้าได้วางเสาส่งสัญญาณโทรศัพท์เคลื่อนที่กันอย่างหนา แน่นอยู่แล้ว แต่ในสำหรับ MRT ที่ซึ่งมีปัญหาเรื่องสัญญาณโทรศัพท์อยู่แต่เดิม เมื่อนำ iPhone 4 มาจับให้แน่นด้วยมือซ้ายก็จะพบสัญญาณที่ลดลงครับ แต่ก็ไม่ได้เกิดขึ้นทุกครั้งที่ลองจับนะครับ อาจจะเป็นความไม่แน่นอนของจุดที่เคลื่อนที่ระหว่างโดยสารครับการทดสอบการจับด้วยมือซ้าย บนพื้นที่เสี่ยงต่อการอับสัญญาณ เช่น บันไดหนีไฟ คอนโดชั้นสูงๆในโซนชานเมือง ลิฟท์เมื่อเราทราบกันแล้วว่าการลดลงของสัญญาณมันมีผลจากความครอบคลุมของเครือข่าย ผมจึงลองนำ iPhone 4 ไป ทดสอบตามจุดเสี่ยงต่อการอับสัญญาณ เริ่มต้นที่ บันไดหนีไฟ ผลทดสอบปรากฏว่า iPhone 4 ได้รับผลกระทบจากการจับด้วยมือซ้ายในบางพื้นที่เท่านั้นครับ ซึ่งในจุดนั้นจะเป็นจุดอ่อนของแต่ละเครือข่ายอยู่แต่เดิม  เช่น บางคอนโดที่อยู่ชั้นสูงในโซนชานเมือง ที่เคยมีปัญหาเรื่องความชัดเจนของสัญญาณอยู่แต่เดิม การจับโทรศัพท์ iPhone 4 ให้แน่นด้วยมือซ้าย ก็จะเกิดการลดลงของสัญญาณครับ
