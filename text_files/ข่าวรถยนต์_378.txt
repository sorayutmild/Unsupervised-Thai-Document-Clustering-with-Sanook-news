     Toyota YARIS และ ATIV รุ่นปรับปรุงใหม่ปี 2022 ปรับโฉมเน้นความหรูยิ่งขึ้น มีให้เลือก 3 รุ่นมาตรฐาน ได้แก่ Entry, Sport และ Sport Premium เพิ่มทางเลือกด้วยชุดแต่ง X-Urban สไตล์ครอสโอเวอร์ เคาะราคาจำหน่าย 539,000 - 684,000 บาท

     Toyota YARIS 2022 และ ATIV 2022 ใหม่ ถูกออกแบบเน้นความสปอร์ตพรีเมียมยิ่งขึ้น ประกอบด้วย กระจังหน้าส่วนบนสีดำเงา, กรอบไฟตัดหมอกดีไซน์ใหม่, สเกิร์ตข้าง, สเกิร์ตท้าย, สปอยเลอร์หลัง และล้ออัลลอยสีทูโทนดีไซน์ใหม่ขนาด 15 นิ้ว ขณะที่ห้องโดยสารเพิ่มเติมด้วยพวงมาลัยหุ้มวัสดุหนัง Soft-touch ชนิดนุ่มพิเศษ และสามารถเลือกภายในห้องโดยสารสีทูโทน (สีแดง Terra Rossa สลับสีดำ) ในรุ่น Sport Premium ได้

นอกเหนือจาก 3 รุ่นมาตรฐานแล้ว ในรุ่น Yaris ยังมีรุ่นพิเศษ Sport X และ Sport Premium X โดยทั้ง 2 รุ่นจะถูกตกแต่งภายในห้องโดยสารด้วยเบาะนั่งสีทูโทน (สีแดง Terra Rossa สลับสีดำ) พร้อมเดินด้ายลายพิเศษ และพวงมาลัยหุ้มหนังนุ่มพิเศษสีทูโทน (สีแดง Terra Rossa สลับสีดำ) ตกแต่งด้วยด้ายสีเทา เสริมด้วยแผงประตูและกล่องเก็บของคอนโซลกลางตกแต่งด้วยด้ายสีเทา

     ทั้งนี้ ลูกค้ายังสามารถเลือกตกแต่ง Yaris รุ่นแฮทช์แบ็ก 5 ประตู ในสไตล์ครอสโอเวอร์ด้วยชุดแต่ง X-URBAN (เฉพาะรุ่น Sport X และ Sport Premium X) ที่ประกอบด้วยชุดแต่งภายนอกรอบคัน, ล้ออัลลอยขนาด 16 นิ้ว, โช๊คอัพและสปริงแบบยกสูงทั้งด้านหน้าและด้านหลัง ในราคาเพิ่มเติมอยู่ที่ 44,600 บาท

ราคาจำหน่าย Toyota Yaris 2022 และ ATIV 2022 รุ่นปรับปรุงใหม่
Toyota Yaris 2022

Entry ราคา 549,000 บาท
Sport ราคา 609,000 บาท
Sport X ราคา 614,000 บาท
Sport Premium ราคา 679,000 บาท
Sport Premium X ราคา 684,000 บาท
Sport Premium (Two-Tone) ราคา 684,000 บาท

Toyota ATIV 2022

Entry ราคา 539,000 บาท
Sport ราคา 599,000 บาท
Sport Premium ราคา 674,000 บาท
Sport Premium (Two-Tone) ราคา 679,000 บาท

 