
“เอาผัวไปเทิร์น” เพลงฮิตที่แจ้งเกิดให้กับนักร้องสาวหมอลำโคโยตี้สุดแซ่บ “ลำยอง หนองหินห่าว” และหลายคนยังบอกว่าเธอมีสไตล์และหน้าตาคล้ายกับนักร้องรุ่นพี่ หญิงลี ศรีจุมพล เอามากๆ ด้วย ซึ่งก่อนหน้านี้ไม่นาน ก็เพิ่งเป็นข่าวดังเพราะโดนโจรงัดบ้านหลังเก่า  
และล่าสุดลำยอง เพิ่งจะซื้อบ้านและขึ้นบ้านใหม่ไปเป็นที่เรียบร้อยแล้วด้วย เรียกว่าตอนนี้เธอดี๊ดี เพราะนอกจากงานที่กำลังรุ่งแล้ว ความรักก็ยังเริ่ด กับเส้นทางความรักไร้พรมแดน ที่เธอออกมาเปิดใจว่ามีเศรษฐีจีนมาตกหลุมรักเธอ เพราะชอบในความกตัญญูที่ลำยองมีต่อพ่อแม่  และทำงานสู้ชีวิต หลังจากที่รู้จักกันเพียง 4 เดือน และลำยองยังเปิดใจแบบตรงๆ ว่า เศรษฐีหนุ่มคนดังกล่าวนี่แหละ ก็โอนเงินให้เธอซื้อบ้านราคาหลังกว่า 10 ล้านบาทให้ พร้อมกับเงินก้อนโตที่บอกว่าให้ไว้ใช้รายปีอีกต่างหาก และยังมีรถ BMW รวมถึงกระเป๋าแบรนด์เนมราคาใบละหลายแสนอีก ชีวิตดีจนน่าอิจฉาจริงๆ 

รูปภาพจากอินสตาแกรม @ lamyong_gmmgold