Lineage2 Revolution เจาะลึกข้อมูลตัวละคร ทุกคลาส ทุกเผ่า
- เจาะลึกข้อมูลของแต่ละเผ่า และแต่ละคลาสแบบจุใจ  - พร้อมปล่อยวิดีโอไกด์ล่าสุด แนะนำเผ่าและคลาสต่าง ๆ แบบละเอียด - ชมคลิปวิดีโอลงทะเบียนล่วงหน้า ให้เสียงภาษาไทยโดยพระเอกหนุ่มชื่อดัง ชาคริต แย้มนาม- พร้อมเปิดให้บริการอย่างเป็นทางการ วันพุธ ที่ 14 มิ.ย. นี้  Lineage2 Revolution                  เน็ตมาร์เบิ้ลเกมส์ ประกาศถึงสุดยอดเกมมือถือ MMORPG ฟอร์มยักษ์ระดับโลกที่ทุกคนรอคอย อย่าง Lineage2 Revolution ว่าได้เปิดเผยข้อมูลของตัวละครแต่ละเผ่า แต่ละคลาส เพื่อเป็นประโยชน์แก่ผู้เล่น โดยในแต่ละเผ่านั้นจะมีลักษณะเฉพาะแตกต่างกันออกไป ทั้งมนุษย์, เอลฟ์, ดาร์คเอลฟ์ และคนแคระ ผู้เล่นสามารถเลือกเล่นได้ตามความชอบ ทั้ง 4 เผ่านี้จะแบ่งย่อยลงไปอีกเผ่าละ 3 คลาส ได้แก่ นักรบ, โร้ค และเมจ ซึ่งจะมีอาวุธประจำกาย และสไตล์การต่อสู้ที่แตกต่างกันออกไปตามแต่ละอาชีพ โดยตัวเกมพร้อมเปิดให้บริการอย่างเป็นทางการ 14 มิ.ย. นี้ ทั้งบนระบบแอนดรอยด์และ iOS หลังจากได้รับความสนใจจากผู้เล่นไทยเป็นจำนวนมากที่ตั้งตารออย่างใจจดใจจ่อ   เผ่ามนุษย์ เนื่องจากค่าสเตตัสของมนุษย์นั้นค่อนข้างมีความสมดุล มีลักษณะเด่นที่ตายยาก มนุษย์จึงเป็นเผ่าที่สามารถเก็บเลเวลได้อย่างรวดเร็ว และมีประสิทธิภาพอย่างมากในการฟาร์ม ผู้เล่นสามารถเลือกคลาสที่เหมาะสมกับสไตล์ของตัวเองมากที่สุด โดยคลาสของเผ่ามนุษย์จะประกอบไปด้วย
Lineage2 Revolution
คลาสนักรบ: มี 2 ซับคลาส ได้แก่ พาลาดิน สุดยอดตัวแทงค์ที่มาพร้อมกับดาบและโล่อันแข็งแกร่ง, วอร์ลอร์ด นักรบสายหอก ที่ทำการโจมตีระยะไกลได้ดี และสามารถเอาตัวรอดได้อย่างสบาย ๆ แม้ถูกรุม
Lineage2 Revolution
คลาสโร้ค: เทรเชอร์ ฮันเตอร์ มีพลังโจมตีขั้นพื้นฐานที่สูงมาก รวมถึงมีความว่องไวในการใช้มีดสั้น, ตาเหยี่ยว หรือ ฮอว์กอาย เผ่าที่สามารถเข้าโจมตีฝ่ายตรงข้ามจากระยะไกลได้แบบสบาย ๆ โดยใช้อาวุธธนู ทั้งยังโจมตีศัตรูแบบตัวเดียวได้อย่างแม่นยำอีกด้วย
Lineage2 Revolution
คลาสเมจ: จะมี ซอร์เซอเรอร์ ผู้เชี่ยวชาญในการเล่นแร่แปรธาตุที่สามารถสร้างพลังเวทมนตร์จากธาตุต่าง ๆ เพื่อปราบศัตรู, บิชอป บาทหลวงที่โดดเด่นด้านพลังการรักษา ทั้งยังมีบัฟป้องกันที่หลากหลายอีกด้วย
Lineage2 Revolution
 
เอลฟ์ เอลฟ์นั้นโดดเด่นด้านการเคลื่อนที่ที่ว่องไว และมีความเร็วในการโจมตีสูง นอกจากรูปร่างหน้าตาที่สดสวยแล้ว ยังโดดเด่นด้านการโจมตีระยะไกล ซึ่งมีประสิทธิภาพในการต่อสู้แบบทีม โดยคลาสของเผ่าเอลฟ์ประกอบด้วย
Lineage2 Revolution
คลาสนักรบ: เทมเพิล ไนท์ เป็นสายแทงค์ที่เหมาะกับการเล่น PVP มาก โดยเฉพาะโล่ศักดิ์สิทธิ์อันทรงประสิทธิภาพนั้น จะช่วยให้การตั้งรับศัตรูเป็นไปอย่างง่ายดาย ทั้งยังมีสกิลช่วยเพิ่มความเร็วในการเคลื่อนที่เพื่อลดจุดด้อยของตัวเองด้วย, ซอร์ด ซิงเกอร์ นักรบที่มีความชำนาญในการโจมตีระยะกลาง สามารถเลือกได้เลยว่าจะใช้หอกหรือดาบคู่เป็นอาวุธประจำกาย
Lineage2 Revolution
คลาสโร้ค: เพลน วอล์คเกอร์ ผู้ชำนาญการใช้มีดสั้น โดยหนึ่งในสกิลเด็ดของซับคลาสนี้ คือ สกิลดาบเฮอร์ริเคน ที่สามารถทำดาเมจได้สูงมาก, ซิลเวอร์ เรนเจอร์ นักธนูสาวที่เด่นเรื่องการโจมตีแบบคริติคอล ทั้งยังสามารถฆ่าศัตรูในระยะไกลได้อย่างง่ายดาย
Lineage2 Revolution
คลาสเมจ: สเปล ซิงเกอร์ นักร่ายเวทย์สายน้ำแข็ง โดยหนึ่งในสกิลอันโดดเด่นของซับคลาสนี้ คือสกิลที่สามารถแช่แข็งหมู่ศัตรูได้อย่างทรงพลานุภาพ, และ เอลเดอร์ ผู้ปกป้องที่มีสกิลสายซัพพอร์ตสมาชิกในปาร์ตี้ได้เป็นอย่างดี และสามารถคุ้มครองเพื่อน ๆ จากเหล่ามอนสเตอร์ ด้วยการร่ายเวทย์อันทรงพลัง
Lineage2 Revolution
 
ดาร์คเอลฟ์ ดาร์คเอลฟ์นั้นถือเป็นนักสู้สายมืดโดยแท้จริง ที่มีทั้งพลังโจมตีที่สูงและความเร็วเป็นเลิศ ผู้เล่นจะได้สนุกเร้าใจไปกับการทำดาเมจที่สูงที่สุดในบรรดาทั้ง 4 เผ่า สำหรับใครที่ชื่นชอบการเล่น PVP เผ่านี้คือคำตอบ แต่เนื่องจากดาร์คเอลฟ์นั้นมีเลือดต่ำที่สุด จึงทำให้เสี่ยงต่อการตายหากเล่นไม่ชำนาญ หรือเวลาเล่นโหมดอัตโนมัติก็อาจจะพลาดท่าได้ง่าย ๆ ดังนั้น ผู้ที่เลือกเล่นเผ่านี้จึงจำเป็นต้องมีทักษะในการบังคับและควบคุมที่สูงตามไปด้วย อีกทั้ง การเปลี่ยนคลาสก็ถือเป็นอีกทางหนึ่งที่จะช่วยพัฒนาตัวละครให้เก่งขึ้น
Lineage2 Revolution
คลาสนักรบ: เบลด แดนเซอร์ นักรบที่มีความพลิ้นไหวและมีความเร็วในการเคลื่อนที่สูงมาก ทั้งยังทำดาเมจได้สูง สามารถล้มศัตรูได้ในการโจมตีเพียงครั้งเดียว ผู้เล่นสามารถเลือกได้อย่างอิสระเลยว่าจะใช้ดาบคู่หรือหอกเป็นอาวุธประจำตัว, และ ซิลเลียน ไนท์ นักรบที่มาพร้อมดาบคู่ใจและโล่อันแข็งแกร่ง ซับคลาสนี้ถือว่ามีเลือดสูงที่สุดของเผ่า
Lineage2 Revolution
คลาสโร้ค: อะบิส วอล์คเกอร์ ใช้มีดสั้นในการโจมตีศัตรูและสามารถทำดาเมจได้สูง และมีสกิลเด็ดที่ทำให้ศัตรูเลือดไหลไม่หยุด, แฟนธอม เรนเจอร์ ที่ถึงแม้จะมีการเคลื่อนไหวที่ช้า แต่ก็สามารถทำดาเมจในการโจมตีระยะไกลได้อย่างน่าประทับใจ และสำหรับผู้ที่ชื่นชอบวิถีแห่งสไนเปอร์ ซับคลาสนี้คือคำตอบ
Lineage2 Revolution
คลาสเมจ: สเปล ฮาวเลอร์ นักเล่นแร่แปรธาตุสายดาร์คที่แท้จริง ที่มีทั้งความว่องไวและพลังโจมตีเวทย์สูง แต่มีเลือดต่ำ, ซิลเลียน เอลเดอร์ นักสู้สายสนับสนุนที่คอยซัพพอร์ตสมาชิกปาร์ตี้หรือสมาชิกแคลน ซึ่งเหมาะกับการเล่นเพื่อช่วยทีมมากกว่าเล่นเดี่ยว ๆ
Lineage2 Revolution
 
คนแคระ คนแคระนั้นถือเป็นเผ่าที่มีเลือดสูงสุดในบรรดาทั้ง 4 เผ่า ถึงแม้จะมีรูปร่างหน้าตาน่ารัก แต่หลังจากเปลี่ยนคลาสแล้ว ความสามารถเฉพาะตัวจะเริ่มเผยออกมา คนแคระนั้นมีพลังโจมตีที่สูงแต่เคลื่อนที่ช้า แต่ถึงกระนั้นก็ยังมีสกิลที่ช่วยเพิ่มความเร็วในการเคลื่อนที่ เช่น การกระโดด ซึ่งจะช่วยให้คนแคระสามารถเก็บเลเวลและลงดันเจี้ยนได้สบายยิ่งขึ้น
Lineage2 Revolution
คลาสนักรบ: จะมี 2 ซับคลาสให้เลือก คือ การ์เดี้ยน ถือเป็นซับคลาสที่ตายยากพอสมควร มีสกิลซัพพอร์ตการป้องกันเป็นเลิศและมีค่า HP สูง ใช้ดาบและโล่เป็นอาวุธ, และ สเลเยอร์ นักรบดาบคู่ที่สามารถเข้าประชิดศัตรูได้อย่างรวดเร็วที่สุดในบรรดาทุกซับคลาสของคนแคระ ทั้งยังสามารถโจมตีให้ศัตรูตายได้ในดาบเดียวอีกด้วย
Lineage2 Revolution
คลาสโร้ค: จะมี สกาเวนเจอร์ ผู้มีความสามารถในการต่อสู้เป็นเลิศและหลากหลาย ที่สามารถซัพพอร์ตสมาชิกปาร์ตี้หรือสมาชิกแคลน และสามารถลดความแม่นยำของศัตรูได้ด้วย, ส่วน วอร์ เรนเจอร์ นั้นจะมีพลังโจมตีค่อนข้างต่ำ แต่มีอัตราการโจมตีถี่ สามารถโจมตีในระยะไกลด้วยธนูคู่ใจ และมีความชำนาญในการวางกับดัก
Lineage2 Revolution
คลาสเมจ: ควอเรล วิซาร์ด มีพลังป้องกันที่สูง และมีค่า HP สูง สามารถโจมตีทั้งระยะไกลและระยะประชิดได้ดีพอ ๆ กัน ซึ่งถือเป็นประโยชน์อย่างมากเวลาฟาร์ม, และ เสจ ถือเป็นซับคลาสที่สามารถท่องโลกของโอเพ่นฟีลด์ได้อย่างไร้กังวล เพราะมีความสามารถที่รอบด้าน ทั้งสกิลฮีล มีบัฟและดีบัฟเสริม รวมถึงสกิลที่สนับสนุนการต่อสู้ด้วย
Lineage2 Revolution
 
นอกจากนี้ เน็ตมาร์เบิ้ลยังเปิดเผยถึงข้อมูลการเลือกตัวละครเผ่าต่าง ๆ และคลาสต่าง ๆ ของ Lineage2 Revolution ให้ดูเข้าใจง่ายยิ่งขึ้นในรูปแบบวิดีโอ

โดยตัวเกมเปิดให้ลงทะเบียนล่วงหน้าแล้วที่เว็บไซต์ (http://lineage2-revolution.com/th) พิเศษสุด ๆ กับวิดีโอโปรโมตลงทะเบียนล่วงหน้าพากย์ไทย ซึ่งให้เสียงภาษาไทยโดยพระเอกหนุ่มมากความสามารถ ชาคริต แย้มนาม

ผู้ที่ทำการลงทะเบียนล่วงหน้าเรียบร้อยแล้วจะได้รับอาเดนาสูงสุดถึง 150,000 ชิ้น และ ไดอาแดงกว่า 1,500 ชิ้น ทันทีหลังเกมเปิดให้เล่น สามารถติดตามข่าวสารและข้อมูลเพิ่มเติมได้ที่ official Facebook page (https://www.facebook.com/L2RevolutionOfficialTH)