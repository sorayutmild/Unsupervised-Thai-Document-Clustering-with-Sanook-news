นายพานทองแท้ ชินวัตร บุตรชาย พ.ต.ท.ทักษิณ ชินวัตร อดีตนายกรัฐมนตรี โพสต์เฟสบุ๊กส่วนตัว ระบุ ยังอยู่ในงานวันเกิดของ พ.ต.ท.ทักษิณ แต่ต้องรีบโพสต์รูปก่อนที่จะขึ้นวันใหม่ พร้อมแสดงความคิดเห็นว่า งานวันเกิดของ พ.ต.ท.ทักษิณ ปีนี้ ทำให้เหมือนมี "ไทยทาวน์" แห่งใหม่ที่เกาะฮ่องกง เพราะมีคนไทยมารวมตัวกันกว่า 500 คน แต่ต่างจากไทยทาวน์ในประเทศอื่น ที่เป็นการรวมตัวของคนไทยที่อาศัยอยู่ในประเทศไทยถึง 99.8% และมีเพียง 1 คนเท่านั้น ที่ไม่สามารถกลับไปอาศัยอยู่ที่ประเทศไทยได้ พร้อมตั้งคำถามว่า เหตุใด อดีตนายกฯ ที่มีประชาชนสนับสนุนมากที่สุดในประวัติศาสตร์ หลังถูกปฏิวัติกลับถูกบุคคลที่เป็นปฏิปักษ์ มาเป็นกรรมการตรวจสอบฯ ปั้นเรื่องจนมีความผิด จนไม่สามารถเข้าประเทศได้ เปรียบเหมือนคนที่ได้วีซ่า ที่ทุกประเทศยินดีต้อนรับ แต่ไม่สามารถเข้าประเทศของตนเองได้ จึงไม่รู้ว่าเมื่อไหร่จะได้ไฟเขียวเรื่องวีซ่ากลับเข้าบ้านเกิดเมืองนอน พร้อมเผยว่า วันเกิดบิดาในปีหน้าขอจัดพร้อมหน้าพร้อมตาที่เมืองไทยจะได้หรือไม่
นอกจากนี้ นายพานทองแท้ ยังได้โพสต์รูปครอบครัว ที่มีตนเอง พ.ต.ท.ทักษิณ นางสาวแพทองธาร ชินวัตร นางพินทองทา คุณากรวงศ์ รวมถึง นายณัฐพงศ์ คุณากรวงศ์ และ หญิงปริศนาสูงวัย รวมอยู่ด้วย แต่ภาพดังกล่าวกลับไม่พบ คุณหญิงพจมาน ณ ป้อมเพชร อดีตคู่สมรส พ.ต.ท.ทักษิณ มาร่วมงานแต่อย่างใด
ขอบคุณภาพจากอินสตาแกรม แพทองธาร ชินวัตร พินทองทา และ ณัฐพงศ์ คุณากรวง