iPhone 5 รู้หรือไม่ เขาบอกว่าต้นทุนอะไหล่โคตรถูกแค่ 8,000 บาทนิดๆเท่านั้น!
iPhone 5
iPhone 5
แม้ว่า iPhone 5 จะเปิดตัวทางการในเดือนกันยายนนี้ด้วยราคาสุดโอเวอร์อลังการสักเพียงใด (เครื่องหิ้วยังไงก็ 35,000+ แหงๆ) ทว่าสาวก Apple ทั้งหลายก็ยังจะตามเสพย์อยู่เหมือนเดิมมิเสื่อมคลาย อย่างไรก็ตามเชื่อหรือไม่ครับว่าต้นทุนของชิ้นส่วนอะไหล่ภายในเครื่อง iPhone 5 ทั้งหมดนั้นมีราคารวมกันโคตะระถูกเพียงแค่ 8,000 กว่าบาทเท่านั้นเอง! โดยรายละเอียดดังกล่าวได้รับการเปิดเผยโดยเว็บไซต์ Bloomberg Industries Estimates ที่ได้จัดการคาดการณ์สเปคคร่าวๆของ iPhone 5 ก่อนจะนำราคาของชิ้นส่วนอะไหล่ทั้งหมดมานับรวมกันจนออกมาเป็นตัวเลขสุดช็อคดังกล่าว ซึ่ง Bloomberg คาดการณ์ว่า iPhone 5 จะเลือกใช้งานชิปเซ็ต Apple A5 แบบ Dual Core ตัวเดียวกับใน iPad 2, 512MB RAM และความจุภายในเครื่องที่ 16GB ซึ่งจากที่คำนวณสะระตะคร่าวๆแล้วพบว่าอะไหล่ iPhone 5 มีราคารวมกันทั้งสิ้นเบ็ดเสร็จราว $270 (8,100 บาท) ด้วยกัน
iPhone 5
iPhone 5
ทั้งนี้หาก Apple ปักราคาขาย iPhone 5 รุ่นความจุ 16GB เครื่องดังกล่าวเอาไว้ที่ $620 (18,600 บาท) นั่นก็จะหมายความว่า Apple ฟันกำไรเหนาะๆจากการ iPhone 5 หนึ่งเครื่องถึงเกือบๆ 56.4% เลยทีเดียว อย่างไรก็ตามตัวเลขดังกล่าวนั้นก็ยังไม่นับรวมค่าประกอบเครื่องและงบโปรโมตที่จะใช้ไปกับ iPhone 5 ด้วย เช่นเดียวกับสเปคบางส่วนที่อาจจะมีการเปลี่ยนแปลงในอนาคตไม่ว่าจะเป็น RAM หรือความจุที่จะเพิ่มมากขึ้นเป็นต้นสำหรับก่อนหน้านี้ iPhone 4 ก็เคยได้รับการประเมินในลักษณะคล้ายๆกันซึ่งผลก็ออกมาว่าตัวเครื่องมีค่าใช้จ่ายในส่วนของอะไหล่ภายในเครื่องอยู่ที่ $188 (5,640 บาท) เท่านั้นเอง ขณะที่ iPhone 5 ได้รับการคาดการณ์ว่าจะมีการเปลี่ยนแปลงในด้านคุณสมบัติหลายประการทั้งเซนเซอร์กล้องความละเอียด 8 ลานพิกเซลจาก Sony, หน้าจอที่จะใหญ่ขึ้นรวมถึงความจุภายในเครื่องที่อาจจะเพิ่มขึ้นสูงสุดเป็น 64GB ด้วย
บทความโดย: ekk TechXciteที่มา: 9to5mac