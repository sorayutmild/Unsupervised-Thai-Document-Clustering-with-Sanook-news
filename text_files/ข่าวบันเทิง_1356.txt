แอน จักรพงษ์ เปิดใจแบบหมดเปลือกเลิก คลินท์ บอนแดด นายแบบสุดหล่อให้กลับประเทศไปแล้ว เหตุรับไม่ไหวหึงหวงอารมณ์ทางเพศสูง
ต้องบอกว่าฮอตสุดๆ ในนาทีนี้เลยสำหรับ แอน จักรพงษ์ สตรีข้ามเพศพันล้านที่รวยเป็นเศรษฐีหุ้นติดอันดับ 3 ของโลก ธุรกิจก็ปังสุดๆ ส่วนในเรื่องของความรักโลกสดใสเป็นสีชมพูมีหนุ่มๆ ห้อมล้อมคอยเอาใจถึง 4 คนด้วยกันดีกรีความหล่อนั้นนายแบบมีชื่อเสียงทุกคน 
 ล่าสุด แอน จักรพงษ์ ได้มาอออก รายการแฉ ทางช่อง GMM 25 ที่มี มดดำ, น็อต วรฤทธิ์ เป็นพิธีกร โดยได้เปิดเผยถึงเรื่องราวความรักในตอนนี้เหลือหนุ่มๆ คนรู้ใจเพียง 3 คนเท่านั้น เพราะอดีตหวานใจดีกรีนายแบบ คลินท์ บอนแดด ซึงเป็นหนุ่มที่ถูกลือว่าแย่งมาจากนางงามจักรวาล โดยเธอบอกว่าได้ให้กลับประเทศไปแล้ว พร้อมกับเผยสาเหตุว่ามีเรื่องของการหึงหวง ไม่ทำงาน และรับที่ไม่ได้สุดๆ กับอารมณ์ทางเพศสูง   
"สาเหตุหลักๆ เกิดจากเรื่องของการหึงหวงมากเกินเหตุ คือเราบอกตั้งแต่ต้นแล้วว่ามี 4 คนที่เป็นออดิชั่น เพราะฉะนั้นเราไม่ได้ถูกเป็นเจ้าของโดยใคร บนเตียงคือเป็นเรื่องเซ็กซ์ทั้งหมดเลย เขากลับไปตั้งแต่ 1 ธันวาคมแล้ว ก่อนหน้านี่ไม่ได้เปิดเพราะเรากำลังเปิดตัวธุรกิจเราก็อยากให้มีแต่เรื่องดีๆ ทุกคนที่อยู่คือเขาทำงานด้วยร่วมงานกับเรา"
"แต่ที่เขาไม่ได้ร่วมงานกับเราต่อเพราะเขาขี้เกียจ เมาตลอดเวลาและเขามีปัญหากับน้องชายเขา แต่เขาอยู่กันละบ้าน ตอนนี้น้องชาย (เคิร์ก บอนแดด) เขาให้อยู่ แต่พี่ชายไม่ให้กลับมาแล้ว เขาหึงน้องชายเขาเอง และอีกเรื่องที่รับไม่ไหวคือมีอารมณ์ทางเพศสูงมาก ตอนเลิกเขาได้เงินล้านกลับบ้าน ที่เลิกเพราะเขาไม่ทำงาน"
เป็นอันว่าเคลียร์ไม่ปล่อยให้สงสัยกันนานจากโพสต์ในไอจีสู่การเปิดใจแบบตรงไปตรงมาของ แอน จักรพงษ์ ฟังเต็มๆ ไปเลยจ้า รายการแฉ

เปิดชีวิต "แอน จักรพงษ์" สตรีข้ามเพศที่รวยติดอันดับ 3 ของโลก เผยโฉมคนรู้ใจสุดหล่อ
