One Life เกมเอาชีวิตรอดของแท้ ตายแล้วตายเลย กลับมาเล่นอีกไม่ได้
One Life
เชื่อว่าผู้อ่านหลายคนคงผ่านประสบการณ์เกมเอาชีวิตรอดมาไม่น้อย  เท่าที่เคยเล่นกันคือเมื่อเราตายแล้วก็สามารถเกิดกลับมาเล่นใหม่ได้  แต่สำหรับเกม One Life เป็นอะไรที่แตกต่างกว่ามาก  ตามชื่อเกมกันเลยคือตายแล้วตายเลย  ผู้เล่นจะไม่สามารถกลับมาเล่นเกมนี้ใหม่ได้อีก ท้าท้ายพอไหม?  ลองดูฟีเจอร์ของเกมด้านล่างนี้ครับ
One Life

ฮาร์ดคอสุดๆเมื่อตัวละครในเกมเราตาย คุณจะไม่สามารถเล่นเกมนี้ได้อีก
ความคลาสสิคแบบในเกมเอาชีวิตรอด ไม่ใช่แค่การหาอาหารหรือน้ำ แต่การต้องต่อสู้กับสภาพแวดล้อมอันโหดร้ายก็กดดันไม่แพ้กัน
อิสระของผู้เล่น เมื่อผู้เล่นคนอื่นเสร็จเรา ตัวเราสามารถเลือกได้  ไม่ว่าจะเป็นการฆ่า การจับเป็นเชลย หรือไว้ชีวิตพวกเขาก็สามารถทำได้
ระบบแชทด้วยเสียงแบบสดๆ งานนี้ได้ยินผู้เล่นคนอื่นร้องโหยหวนขอชีวิต หรือไม่ก็ด่าพ่อล้อแม่กันแน่นอน
เมื่อกำจัดศัตรูได้ก็สามารถเอาข้าวของของศัตรูมาได้ทั้งหมด
สร้างแก๊งด้วยการรวมกลุ่มกับเพื่อนของเรา จากนั้นก็ตามล่าผู้เล่นคนอื่นกันต่อ
รถบรรทุกที่ตัวเราสามารถอัพเกรดได้ เป็นฐานทัพได้ ซึ่งมีให้เลือกมากมายว่าจะยัดอะไรลงไป
ระบบสร้างสิ่งของด้วยทุกสิ่งอย่างที่มันสามรถทำให้เรารอดชีวิต
โลกอันกว้างใหญ่ สถานที่หลากหลาย แต่ละแห่งจะส่งผลต่อรูปแบบเกมเพลย์ด้วย
เกมมีโหมดที่สามารถเล่นคนเดียว หรือเล่นกับเพื่อนได้ ไม่มีอะไรมาจำกัดตัวเลือกของเรา
AI แสนฉลาด ภายในเกมมีเหล่าผู้ติดเชื้อที่มีความสามารถหลากหลายแบบที่คอยจะมากระชากชีวิตผู้เล่น

One Life
ไม่แน่ใจเหมือนกันว่าไอเดียของเกม One Life มันจะเป็นไอเดียที่ดีหรือไม่ แต่เป็นอะไรที่สุดโต่งพอสมควร เพราะตัวเกมมีราคาในช่วงสั่งซื้อล่วงหน้าอยู่ที่ $9.99 แต่ตัวเกมนำเสนอตายแล้วไม่สามารถกลับมาเล่นใหม่ได้นั่นอาจฟังดูเป็นเรื่องโหดร้ายพอสมควร ในขณะนี้เกมได้เปิดให้โหวตบน Steam Greenlight ใครสนใจสามารถเข้าไปร่วมโหวตได้ครับ ส่วนกำหนดการปล่อยยังไม่ได้เผยออกมา
