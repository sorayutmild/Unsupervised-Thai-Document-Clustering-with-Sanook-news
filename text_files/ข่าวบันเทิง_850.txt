หลังมีข่าวมือที่สามเขย่าให้ขาเตียงสั่นคลอนมาเป็นระลอก สำหรับคู่รักหวาน "ตั๊ก บงกช คงมาลัย" และสามีสุดที่รัก "เจ้าสัวบุญชัย เบญจรงคกุล" ซึ่งทั้งคู่ก็ออกมาสยบข่าวด้วยการโชว์คลิปที่ตั๊กเอ่ยปากถามสามีว่านอกใจหรือเปล่า? ซึ่งคำตอบของเจ้าสัวก็คือ "เมียสวยเซ็กซี่ขนาดนี้ มีแต่คนอิจฉาพี่ทั้งประเทศ" เป็นการการันตีเลยว่าคู่นี้เค้าหวานกันจริงๆ
ล่าสุด ในอินสตาแกรมของ ตั๊ก บงกช มีการโพสต์ภาพคู่ของตนเองและสามี แบบแนบชิดสุดๆ พร้อมข้อความว่า "เค้าเพิ่งรู้ว่ามีคนสร้างเรื่องขึ้นมา ให้เรามากมาย ตั๊กรักพี่ พี่ไม่เคยทำอะไร ตั๊กพึ่งรู้ว่าพี่ไม่เคยทำ รักนะ"  และ "จูบหน่อย ซื้อกระเป๋า Louis vuitton ให้เรา2ใบ รู้ใจเรา ไอ้เราก็คิดมากพึ่งมารู้ความจริงว่าที่รักถูกจัดฉาก เค้ารู้สึกผิดขอโทษน้า" 
ซึ่งอาจจะมีต้นเหตุมาจากข่าวลือเรื่องมือที่สามนั่นเองที่ทำให้สาวตั๊ก เกิดน้อยใจสงสัยขึ้นมา ซึ่งภาพต่อมาสาวตั๊กก็โพสต์โชว์กระเป๋าที่สามีซื้อให้พร้อมข้อความว่า "ขอบคุณค่ะสามีปล.รักเธอมาก มากจนไม่สนอะไรทั้งนั้น"
สรุปได้ว่าก่อนหน้านี้อาจมีปัญหาไม่เข้าใจอะไรกันบ้าง แต่ตอนนี้เคลียร์เรียบร้อยและกลับมาหวานยิ่งกว่าเดิม เรียกได้ว่าเป็นอีกคู่รักที่น่าอิจฉาจริงๆ