10 อันดับ มือถือที่ดีที่สุดในโลกปี 2012
เว็บ GSMArena เป็นเว็บเสนอข้อมูลและสเปกของโทรศัพท์มือถือออกมาให้เราได้รู้ข้อมูลความเคลื่อนไหวกันตลอดช่วงปี 2012 ที่ผ่านมา (หากเปรียบเว็บบ้านเราก็คงเหมือนกับการเสนอข่าวสารของทาง Thaimobilecenter.com)

และในช่งหนึ่งปีที่ผ่านมีนั้นกระแสโทรศัพท์มือถือในรูปแบบหน้าจอสัมผัส หรือ ทัชสกรีนโฟน ได้รับความนิยมกันอย่างแพร่หลาย เหมาะสำหรับใช้งานด้านความบันเทิง และอินเตอร์เน็ต เกิดเป็นกระแสแฟชั่นโฟนขึ้นมาใหม่ aจนค่ายมือถือต่างๆ ต้องผลิตมือถือหน้าจอสัมผัสออกมาแข่งขันกันหลายรุ่นโดยเฉพาะ 2 ค่ายใหญ่อย่าง Samsung และ Apple ที่ขยันส่งโทรศัพท์มือถือออกมาชนกันตลอดเวลา ไม่ว่าจะเป็นการปล่อย iPhone 5 ออกมาชนกับ Samsung Galaxy S3
ลองมาดูกันกครับว่า 10 รุ่นของโทรศัพท์มือถือที่ทาง GSMArena จัดให้เป็นโทรศัพท์มือถือยอดนิยมของปี 2012 นั้นจะใช่ตามที่แฟนๆชาว Sanook! Hitech คิดไว้หรือไม่?
Samsung I9300 Galaxy S III สุดยอดแอนดรอยด์โฟนตัวล่าสุด

Samsung I9300 Galaxy S3 - เปิดตัวอย่างเป็นทางการ ที่กรุงลอนดอน ประเทศอังกฤษ เมื่อวันที่ 3 พฤษภาคม 2555 ที่ผ่านมา กับ Samsung Galaxy S III (Samsung Galaxy S 3) รหัส I9300 ที่ถือว่า เป็นน้องใหม่ และเรือธงตัวใหม่ในตระกูล Galaxy S ที่จะมาแทนที่รุ่นเก่าอย่าง Samsung Galaxy S II ที่สามารถสร้างยอดจำหน่ายในหลายประเทศทั่วโลกนั่นเองซึ่งสเปคของ Samsung Galaxy S III (Samsung Galaxy S 3) นั้น ถือว่า ได้นำสุดยอดเทคโนโลยีที่ยิ่งใหญ่ที่สุดบนโลกโทรศัพท์มือถือ มาไว้ในเครื่องนี้เลยก็ว่าได้ นั่นก็คือ ระบบประมวลผลแบบ Quad-core Processor และจอแสดงผลระดับ HD Super AMOLED นั่นเอง ก่อนจะเริ่มการ พรีวิว Samsung Galaxy S III (Samsung Galaxy S 3) (Samsung Galaxy S III Preview) เรามาดูคุณสมบัติ หรือสเปคของ Samsung Galaxy S III (Samsung Galaxy S 3) แบบคร่าวๆ กันก่อนครับ
[พรีวิว] Samsung Galaxy S 3 (III) I9300 สุดยอดแอนดรอยด์โฟนตัวล่าสุด
Sony Xperia S สมาร์ทโฟนตัวแรงแบบ Dual Core

Sony Xperia S - โซนี่มาร์ทโฟนแบบ dual-core ระหว่างประเทศบางฝ่าย 10.1 ล้านฮิต "Sony Xperia S" ด้วยรูปลักษณ์การดีไซน์ที่หรูหรา ตามแบบฉบับ Sony และอัดสเปคมาแบบเต็มพิกัด ด้วยซีพียูแบบดูอัลคอร์ 1.5GHz แรม 1 GB ขับเคลื่อนด้วยระบบปฏิบัติการ Android 2.3 Gingerbread พร้อม UI แบบใหม่ของ TimeScape UI และสามารถอัพเป็น Android 4.0 Ice Cream Sandwich ในอนาคต หน้าจอสัมผัส Reality Display และ Mobile Bravia Engine ขนาด 4.3 นิ้ว ความละเอียด 1280 x 720 พิกเซล พร้อมด้วยกล้องหลัง 12 ล้านพิกเซล สามารถเปิดพร้อมถ่ายได้ใน 1.5 วินาที พร้อมเซนเซอร์ Exmor-R พร้อมถ่ายวิดีโอระดับ 1080p, กล้องหน้า 1.3 ล้านพิกเซล
HTC One X เข้าสู่ความแรงแห่งโลกควอดคอร์

One X - นั้นนับเป็นแอนดรอยด์ควอดคอร์ที่เปิดตัวมาเป็นลำดับ 2 ต่อจาก LG แต่กลับชิงตัดหน้า วางขายก่อนจนได้ ด้วยราคาค่าตัวโหดเอาเรื่องถึง 21,900 บาท แลกกับจอภาพ HD 4.7 นิ้ว ระบบปฏิบัติการแอนดรอยด์ 4.0 ICS ติดกล้องหลัก 8 ล้านพิกเซล อัดวิดีโอ Full HD พร้อมระบบเสียงสุดทรงพลังจาก Beats รองรับเครือข่าย 3G ทุกคลื่นในไทย ดีไซน์ก็ยังคงเป็นยูนิบอดี้ วัสดุเกรดดีตามสไตล์ HTC
 Review : รีวิว HTC One X+ สมาร์ทโฟนระดับท็อป 
Nokia 808 PureView การกลับมาของ Symbian กับมือถือที่ถ่ายรูป

Nokia 808 PureView - ซึ่งเป็น สมาร์ทโฟน ที่ทำงานอยู่บนระบบปฏิบัติการ Nokia Belle โดยจุดขายที่สำคัญที่สุดของ Nokia 808 PureView นั่นก็คือเรื่องของกล้องดิจิตอล ซึ่งมีเซ็นเซอร์ที่ละเอียดที่สุดในโลกถึง 41 ล้านพิกเซล ที่มาพร้อมพร้อมเทคโนโลยี PureView Pro และความสามารถด้านการถ่ายภาพระดับไฮเอนท์มากมาย เรียกได้ว่าเป็นกล้องติดมือถือที่ยอดเยี่ยมที่สุดในตลาดขณะนี้ ส่วนการใช้งานจะเป็นอย่างไร ติดตามรีวิวกันได้ครับ
Nokia 808 PureView Review
Apple iPhone 5



เมื่อช่วงคืนวันที่ 12 กันยายน ที่ผ่านมาตามเวลาในประเทศไทย ในที่สุด เราก็ได้ทราบกันไปแล้วนะครับว่า iPhone รุ่นล่าสุด หรือ iPhone 5 นั้น มีอะไรที่เปลี่ยนแปลงไปบ้าง ไม่ว่าจะเป็นทางด้านดีไซน์ หรือแม้แต่ฟังก์ชั่นต่างๆของตัวเครื่อง ทาง Apple ก็ได้มีการงัดออกมาโชว์กันอย่างเต็มที่ แต่สำหรับใครที่พลาดการรายงานสด หรือพลาดการติดตามอัพเดต ข่าวสารในช่วงค่ำคืนที่ผ่านมา ก็ไม่เป็นไรครับ ทีมงาน Thaimobilecenter ได้มีการรวบรวมเอา ข้อมูลทั้งหมด ที่เกี่ยวข้องกับ iPhone 5 มาไว้ให้อ่านกันแบบรวดเดียวจบ ซึ่ง iPhone 5 จะมีอะไรเปลี่ยนแปลงไปบ้างนั้น ลองมาชมกันเลยดีกว่าครับ


ข้อมูลเกี่ยวกับ ดีไซน์ และ วัสดุ ที่ใช้บน iPhone 5

สำหรับ iPhone 5 นั้นมีการเปลี่ยนแปลง ทางด้าน ดีไซน์ ในหลายๆส่วน ไม่ว่าจะเป็นรูปทรงของตัวเครื่องที่ดูยาวขึ้น เนื่องจากเปลี่ยนมาใช้หน้าจอแบบ Wide-Screen ขนาด 4 นิ้ว รวมถึงมีการย้ายตำแหน่ง ช่องเสียบหูฟัง และ ปรับเปลี่ยน พอร์ต เชื่อมต่อคอมพิวเตอร์ และชาร์จไฟให้มีขนาดเล็กลงอีกด้วย เราลองมาดูกันครับว่า แต่ละส่วนนั้น มีการเปลี่ยนแปลงไปอย่างไรบ้าง
>>> สรุปข้อมูล สเปค และดีไซน์ iPhone 5 และคุณสมบัติ ต่างๆ ของตัวเครื่อง
>>>พรีวิว ไอโฟน 5 (iPhone 5 preview) : บทความพรีวิว iphone5 แบบน้ำจิ้ม ก่อนจำหน่ายจริงในไทย 
>>>Hardware Review: iPhone 5 
Samsung Galaxy Note II N7100

 ข่าวดีสำหรับผู้ที่ใช้งาน Samsung Galaxy Note II (Note 2) ครับ เมื่อมีรายงานว่า Samsung ได้ปล่อยอัพเดท Android 4.1.2 Jelly Bean ให้กับผู้ใช้งาน Samsung Galaxy Note II (Note 2) โมเดล GT-N7100 เป็นที่เรียบร้อยแล้ว โดยมีคุณสมบัติใหม่เพิ่มขึ้นมามากมาย ดังนี้ครับ
- Notification Panel สามารถปรับแต่งได้ - แถบปรับความสว่างของจอภาพ สามารถปิดใช้งานได้ - Multi-View สามารถปิดการใช้งานได้ - ปรับปรุงเบราเซอร์ ให้ทำงานดีขึ้นกว่าแต่ก่อน - Status Bar เปลี่ยนจากสีเทา เป็นสีดำ - เพิ่มเอฟเฟกซ์ New Ink สำหรับหน้า Lockscreen
>>>Samsung Galaxy Note II (Galaxy Note 2) Video Review   
Samsung Galaxy Y DUOS แอนดรอยด์ 2 ซิม

 Samsung Galaxy Y DUOS - ที่เรารู้จักกันดีในหมู่วัยรุ่น สมาร์ทโฟนรุ่นเล็กราคาถูกแต่ความสามารถครบครัน ซึ่งวันนี้ซัมซุงจับระบบสองซิมการ์ดลงบน Samsung Galaxy Y และปรับปรุงอินเตอร์เฟส และรูปร่างอีกเล็กน้อยให้ใช้งานกับระบบสองซิมการ์ดได้ เพราะเราสามารถใช้ sim internet หนึ่ง sim ส่วนอีก sim ก็เป็นเบอร์หลักเอาไว้โทรเข้าออก
Sony Xperia U

Sony Xperia U มาพร้อมกับขนาด 3.5 นิ้ว พร้อมกล้อง 5 ล้านพิกเซล รัน Android 2.3 (Gingerbread) สำหรับใครที่กำลังมองหา สมาร์ทโฟน Dual-core ที่มีขนาดกระทัดรัด อยู่ในตอนนี้ล่ะก็ ลองมาชม สมาร์ทโฟนจาก Sony รุ่นนี้กันก่อนครับกับ Sony Xperia U ที่นอกจาก หน่วยประมวลผลจะเป็นแบบ Dual-core แล้ว ยังมาพร้อมกับ เทคโนโลยีการแสดงผลแบบ Sony Mobile BRAVIA Engine เทคโนโลยีเฉพาะสำหรับ สมาร์ทโฟน Sony เท่านั้น ซึ่งนอกจากนี้ ตัวเครื่องยังมาพร้อมกับกล้อง ที่มีความละเอียด 5 ล้านพิกเซล และ ระบบโฟกัสภาพอัตโนมัติ ที่จะช่วยให้การถ่ายภาพนั้นเป็นไปอย่างง่ายดาย และได้ภาพที่คมชัด สีสันสวยงามอีกด้วย และเพื่อไม่ให้เป็นการเสียเวลาครับ เรามาชมรายละเอียดในส่วนต่างๆ ของรุ่นนี้กันได้เลยครับ
Nokia Asha 311 มือถือระบบสัมผัสราคาเบาๆ

Nokia Asha 311 - ฟีเจอร์โฟนที่โดดเด่นที่สุดในตระกูล Asha เพราะรองรับการใช้งานระบบ 3G HSDPA 7.2 Mbps ซึ่งรองรับเครือข่าย 3G (850/900/1800/1900/2100 MHz) ทั้ง 3 ค่ายในประเทศไทย ตัวเครื่องมีสีให้เลือก 4 สี ได้แก่ สีชมพู, สีฟ้า, สีเทาและสีทอง
Samsung Galaxy Ace Plus S7500

น้องร่วมสายพันธุ์เดียวกันคือ Cooper เพราะจริงๆแล้ว Cooper นี่เป็นชื่อที่เรียกกันในบ้านเรา ส่วนเมืองนอกเค้าเรียก Ace กันหมด  ตอนนี้พอจะออกตัวที่มาแทน Cooper เมืองนอกบอกว่าต้องใช้ชื่อ Ace ให้เหมือนๆ กัน มันเลยกลายเป็น Samsung Galaxy Ace Plus นั่นเองครับ รวมๆ แล้วถือเป็นรุ่น minor change มากๆ เพราะแทบจะไม่มีอะไรใหม่ที่โดดเด่นเท่าไหร่นัก
หมายเหตุ: ข้อมูลทั้งหมดเกี่ยวกับ สมาร์ทโฟนที่ทางทีมงาน Sanook! Hitech ได้นำมาเสนอด้านบนทั้งหมดนั้น เป็นข้อมูลที่ได้รับการอ้างอิงจาก Database (ฐานข้อมูล) ของทาง GSMArena.com โดยทางวัดผลจากยอดคลิ๊กทั้งหมดของผู้อ่านในแต่ละรุ่นของสมาร์ทโฟนในปี 2012 ที่ผ่านมา!!
ที่มา: GSMArena, thaimobilecenter, droidsans