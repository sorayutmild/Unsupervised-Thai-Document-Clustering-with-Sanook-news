กลายเป็นประเด็นในแวดวงกำปั้นโลกสำหรับเกมการชกของ ชาร์ลี เอ็ดเวิร์ดส์ นักชกชาวอังกฤษเจ้าของแชมป์รุ่นฟลายเวท สภามวยโลก (WBC) ที่ขึ้นสังเวียนพบกับ ฮูลิโอ ซีซ่าร์ มาร์ติเนซ ผู้ท้าชิงชาวเม็กซิกัน ที่โอทู อารีน่า, สหราชอาณาจักร เมื่อช่วงเช้าวันอาทิตย์ที่ 1 กันยายน ที่ผ่านมา โดยเกมการชกเป็นไปอย่างสนุก แต่แล้วในช่วงยกที่ 3 ฮูลิโอ ซีซ่าร์ มาร์ติเนซ ผู้ท้าชิงได้โอกาสรัวหมัดชุดใส่เข้าที่ใบหน้า และลำตัวจนแชมป์โลกจนทรุดลงไปนั่งกับพื้น แต่แทนที่ กำปั้นจังโก้ จะหยุดกลับอัดหมัดซ้ายเข้าชายโครงซ้ำไปอีกครั้งทำให้ ชาร์ลี เอ็ดเวิร์ดส์ ลงไปนอนกองที่พื้นด้วยความเจ็บปวด ซึ่ง มาร์ค ไลเซ่น กรรมการบนเวทีก็นับยาวถึง 10 พร้อมทั้งชูมือให้ มาร์ติเนซ เป็นฝ่ายชนะน็อกไปในยกที่ 3 กระชากเข็มขัดแชมป์โลกไปครองได้แบบเหนือความคาดหมายแต่แล้วเพียงในระยะเวลาไม่นาน มัวริซิโอ สุไลมาน ประธานใหญ่ของสภามวยโลกที่อยู่ในสนามแข่งขันและได้ดูเทปการชกย้อนหลัง ก็เดินขึ้นมาบนเวทีพร้อมทั้งประกาศให้ไฟต์นี้เป็นโมฆะ และให้คืนเข็มขัดแชมป์แก่ ชาร์ลี เอ็ดเวิร์ดส์ โดยจะให้มีการรีแมตช์ไฟต์นี้อีกครั้งด้าน เอ็ดดี้ เฮิร์น โปรโมเตอร์ใหญ่แห่งแมตช์รูม บ็อกซิ่ง โปรโมชั่น กล่าวถึงเรื่องนี้ว่า "หมัดสุดท้ายมันเป็นมากกว่าหมัดตามน้ำ มันเป็นหมัดที่ปล่อยออกมาช้าเป็นสัปดาห์ และท่านประธานทำถูกแล้วที่ตัดสินใจยกเลิกผลการตัดสินดังกล่าว"