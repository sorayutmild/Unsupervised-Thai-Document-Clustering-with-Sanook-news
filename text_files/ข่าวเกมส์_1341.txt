The Sims 4
มีข่าวสารมาอัพเดทให้กับชาวซิมส์เกี่ยวกับ The Sims 4 ยุคใหม่ของชาวซิมส์กำลังจะกลายเป็นจริงแล้ว หลังจากที่ทาง Maxis เปิดตัวเว็บไซต์ The Sims 4 ไปเมื่อช่วงเดือนพฤษภาคม 2013 ที่ผ่านมา ก็ยังไม่มีข่าวสารอะไรเป็นชิ้นเป็นอันให้ทราบกันเลย นอกจากบอกว่า The Sims 4 จะมาในปี 2014 เท่านั้น หลังจากนั้น Maxis ก็จัดการปล่อย Expansion เสริมเพื่อปิดท้ายให้กับทาง The Sims 3 และจะได้หันมาพัฒนา The Sims 4 ได้เต็มตัว ซึ่งตอนนี้ตัวเสริม The Sims 3 ก็ออกมาใกล้จะครบหมดแล้ว ทาง Maxis ก็ได้โอกาสนี้เผยข้อมูลและภาพแรก The Sims 4 มาให้เราได้ทราบกันเป็นครั้งแรก
Maxis คุยโวในภาคนี้ไว้ว่า คุณจะได้พบกับเกมส์จำลองการสร้างชีวิต ที่เหมือนกับชีวิตจริงๆยิ่งกว่าทุกภาคที่ผ่านมา โดยเริ่มต้นตั้งแต่การสร้างชาวซิมส์กันเลย คุณสามารถที่จะสร้างตัวละครได้ตามแบบที่คุณต้องการ ไม่ว่าจะเป็นลักษณะภายนอก ไปจนถึงนิสัยใจคอ ที่มีให้เลือกอย่างอิสระมากกว่าภาคเก่าๆ ซึ่งชาวซิมส์ที่คุณสร้างมานั้นก็จะมีเอกลักษณ์เฉพาะตัวในแบบคุณเอง ซึ่งผลลัพท์ที่คุณสร้างชาวซิมส์มานั้นก็จะส่งผลต่อเรื่องราว เหตุการณ์และอื่นๆ ที่คุณจะต้องลุ้นว่ามันจะออกมาแบบไหน โดยคุณสามารถเลือก design tools สร้างซิมส์ของคุณได้หมดไม่ว่าจะหน้าตา ท่าทาง ลักษณะการเดิน แรงบันดาลใจ ความคิด นิสัย และแม้แต่ความสัมพันธ์กับคนอื่นๆ จากนั้นก็เลือกสถานที่อยู่อาศัยที่คุณจะสร้างบ้าน และดำเนินชีวิตในแบบที่คุณต้องการได้เลย
ในการเล่น The Sims 4 จะไม่เหมือนภาคที่ผ่านมา ตัวเลือกแต่ละอย่างที่คุณตัดสินใจจะมีผลต่อการดำเนินชีวิตของซิมส์คุณ ซึ่งคุณจะเจอเนื้อเรื่องที่แตกต่างกันไปเวลาคุณเลือกเส้นทางชีวิตครั้งหนึ่ง ทำให้เกมส์เหมือนกับชีวิตจริงๆมากขึ้นนั่นเอง นอกจากนี้กราฟฟิกของเกมส์ก็ได้พัฒนาขึ้น มีทั้งระบบฟิสิกส์และ Emotion เพิ่มความนึกคิดเป็นตัวของตัวเองให้ชาวซิมส์
สรุป Features ใหม่ของ The Sims 4

New Sims สร้างชาวซิมส์ที่มีความฉลาด เป็นตัวของตัวเอง และแสดงออกทางอารมณ์ได้มากกว่าที่ผ่านมา
Intelligence ชาวซิมส์แต่ละคนจะแสดงออกอย่างเป็นธรรมชาติมากกว่าที่ผ่านมา มันจะไม่ใช่หุ่นยนต์ที่มีพฤติกรรมคล้ายกันหมดอีกต่อไป แต่มีท่าทางและนิสัยเป็นตัวของตัวเอง อย่างท่าเดินจะต่างกัน ความชอบต่างกัน แล้วแต่ว่าคุณจะเลือกมาแบบไหน
Emotional Depth ภาคนี้ซิมส์จะมีความรู้สึกและอารมณ์เป็นของตัวเอง ระดับอารมณ์ของซิมส์จะส่งผลต่อซิมส์คนอื่นๆ ไม่ว่าจะเป็นการพูดคุย เหตุการณ์ และอื่นๆ แม้แต่เสื้อผ้าและเครื่องใช้ที่คุณเลือกก็ส่งผลต่ออารมณ์ของซิมส์ได้ และระบบอารมณ์นี้เองที่จะทำให้เรื่องราวของเกมส์หลากหลายขึ้น
New Creative Tools ฟังค์ชั่นการสร้างใหม่มากมาย ทำให้คุณสนุกกับการสร้างมากขึ้น มีความอิสระในการสร้างบ้านหรือต่อเติมบ้านมากกว่าเดิม
Vibrant Neighborhoods พบกับเหล่าเพื่อนบ้านที่มีชีวิตชีวา ขึ้นกับทำเลที่ตั้งบ้านของคุณ ซึ่งเพื่อนบ้านจะส่งผลต่อสีสันการใช้ชีวิตซิมส์คุณอย่างยิ่ง
Rich Rewards ตัวเกมส์จะมีเป้าหมายต่างๆให้ซิมส์ของคุณได้ทำเพื่อให้สำเร็จตามเป้าหมายที่กำหนด หากทำได้ก็จะมีรางวัลให้ และได้ปลดล็อค achievements
Share Your Creations ฟีเจอร์แชร์การเล่นของคุณไปยังโซเชี่ยลเน็ตเวิร์คเช่น Facebook หรืออื่นๆ ทุกครั้งที่คุณสร้างตัวละคร สร้างบ้าน หรือทำอะไรสำเร็จต่างๆ

The Sims 4
The Sims 4
The Sims 4

