จะเกิดขึ้นจริงได้เหรอไม่สำหรับดีลนี้ เมื่อล่าสุด "ผีแดง" แมนเชสเตอร์ ยูไนเต็ด ยักษ์ใหญ่พรีเมียร์ลีก อังกฤษ ตกเป็นข่าวว่า เตรียมที่จะยื่นข้อเสนอให้กับทาง "ราชันชุดขาว" เรอัล มาดริด มหาอำนาจลูกหนังลา ลีกา สเปน พิจารณาถึงโอกาสความเป็นไปได้มากน้อยแค่ไหนตามรายงานข่าวระบุว่าทางถิ่นโอลด์ แทร็ฟฟอร์ด จะส่ง ดาบิด เด เคอา ผู้รักษาประตูมือหนึ่งของทีมชาวสเปน วัย 27 ปี ซึ่งเป็นเป้าหมายเสริมทัพของชุดขาวมาตลอด สลับขั้วแลกเปลี่ยนผู้เล่นกันโดยตรงกับ คริสเตียโน่ โรนัลโด้ ซุปตาร์ชื่อก้องโลกวัย 32 ปี ให้หวนกลับคืนสู่เก่าอีกคำรบสำหรับ เด เคอา ตกเป็นข่าวกับเรอัล มาดริด มาตลอด 2-3 ปีหลังสุดว่ายักษ์ใหญ่จากสเปนอยากได้ตัวไปเฝ้าเสา ส่วนโรนัลโด้เองก็มีข่าวออกมาว่าปัจจุบันไม่มีความสุขในรั้วซานติอาโก้ เบร์นาบิว อีกต่อไปแล้ว
