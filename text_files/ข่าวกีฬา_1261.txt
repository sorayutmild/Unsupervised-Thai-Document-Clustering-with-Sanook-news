ทีมวอลเลย์บอลสาวทีมชาติไทย มีสิทธิลุ้นไปแข่งขันกีฬาโอลิมปิก เกมส์ 2016 หลัง องค์กรต่อต้านการใช้สารต้องห้ามโลก (วาด้า) เรียกร้องให้ ไอโอซี ถอดนักกีฬาของ รัสเซีย ทุกชนิดออกจากการแข่งขันองค์การต่อต้านการใช้สารต้องห้ามโลก (วาด้า) ได้เรียกร้องไปทาง คณะกรรมการโอลิมปิกสากล หรือ ไอโอซี ให้มีการลงโทษ รัสเซีย ด้วยการห้ามเข้าร่วมการแข่งขันกีฬาโอลิมปิก เกมส์ 2016 ที่ประเทศบราซิล รวมถึงทัวร์นาเมนต์อื่นๆต่อจากนี้ หลังมีการเปิดเผยว่านักกีฬารัสเซียหลายราย จงใจใช้สารกระตุ้นระหว่างการแข่งขันที่ผ่านมา แถมยังได้รับการสนับสนุนจากองค์กรกีฬาในประเทศอีกด้วยซึ่งหากทาง คณะกรรมการโอลิมปิกสากล มีการแบนนักกีฬาของรัสเซีย จริง ก็จะทำให้หลายชนิดกีฬา จำต้องมีการขยับให้นักกีฬาชาติอื่นๆได้สิทธิ์เข้าแข่งขันแทน ซึ่งกีฬาที่ส่งผลต่อประเทศไทยโดยตรงก็คือ วอลเลย์บอลหญิงทีมชาติไทย ที่มีโอกาสจะได้ไปแข่งขันแทน หากมีการแบนเกิดขึ้นจริงด้าน ร.ท.ชาญฤทธิ์ วงษ์ประเสริฐ นายกกิตติมศักดิ์ สมาคมกีฬาวอลเลย์บอลแห่งประเทศไทย เปิดเผยว่า ความคิดเห็นส่วนตัวมองว่าถ้า รัสเซีย ถูกตัดสิทธิ์ไม่ได้ไปแข่งขันจริง ทีมชาติไทยของเรามีโอกาสสูงที่จะได้ไปแทน
เนื่องจากได้อันดับ 5 ในการคัดเลือกที่ผ่านมา และ สหพันธ์วอลเลย์บอลนานาชาติ (เอฟไอวีบี) ไม่น่าจะให้สิทธิทีมในโซนยุโรปเพิ่มเติม แต่น่าจะให้สิทธิกับทีมในรอบคัดเลือกระดับโลกมากกว่า อย่างไรก็ตามต้องรอให้ไอโอซีมีผลประชุมสิ้นสุดออกมาก่อน