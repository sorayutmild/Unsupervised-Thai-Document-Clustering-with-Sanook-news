สอนวิธียืนยันสิทธิคนละครึ่งเฟส 4 บนแอปฯ เป๋าตัง เพื่อรับ 1,200 บาท เฉพาะคนเก่าที่เคยร่วมคนละครึ่งเฟส 3 จำนวน 27.98 ล้านคน
วันที่ 1 ก.พ. 65 เป็นวันแรกที่กระทรวงการคลังจะเปิดให้ผู้ที่เคยใช้สิทธิคนละครึ่งเฟส 3 จำนวน 27.98 ล้านคน เข้าไปยืนยันสิทธิคนละครึ่งเฟส 4 เพื่้อขอรับสิทธิ 1,200 บาท เพื่อการใช้จ่ายผ่านแอปพลิเคชั่นเป๋าตัง โดยรัฐบาลจะสนับสนุนค่าใช้จ่าย 50% หรือสูงสุดวันละ 150 บาท หากในแต่ละวันเกิดใช้ไม่หมด ระบบจะคืนสิทธิที่ไม่ได้ใช้ทบยอดรวมของผู้ได้รับสิทธิและจะคำนวณสิทธิใหม่ให้ในเวลา 06.00 น. ของทุกวัน โดยสามารถใช้สิทธิได้ตั้งแต่เวลา 06.00-23.00 น. กับร้านค้าที่ร่วมโครงการ
สำหรับการลงทะเบียนคนละครึ่งเฟส 4 จะแบ่งออกเป็น 2 ช่องทาง


ลงทะเบียนคนละครึ่งเฟส 4 ผ่านแอปพลิเคชั่นเป๋าตัง โดยคลิกที่ Banner


ลงทะเบียนผ่านเว็บไซต์ www.คนละครึ่ง.com
*ส่วนคนเก่าที่เคยได้สิทธิคนละครึ่งเฟส 3 จำนวน 27.98 ล้านคน หากต้องการร่วมคนละครึ่งเฟส 4 กดยืนยันตัวตนผ่านแอปฯ เป๋าตัง โดยไม่ต้องลงทะเบียนใหม่


วิธียืนยันสิทธิคนละครึ่งเฟส 4 ผ่านแอปเป๋าตัง มีดังนี้


เข้าแอปพลิเคชั่นเป๋าตัง กด G-Wallet


กด Banner คนละครึ่ง


กดยอมรับเงื่อนไข-รับสิทธิ


แสดงผลการรับสิทธิสำเร็จ


วิธียืนยันตัวตนผ่านแอปพลิเคชั่นเป๋าตัง

เลือก "สมัครใช้และบริการ"
ยินยอม การจัดการข้อมูล ยืนยันตัวตน
เตรียมถ่ายบัตรประชาชน
ถ่ายบัตรประชาชน
กรอกข้อมูลบัตรประชาชน
กรอกข้อมูลอื่นๆ เพิ่มเติม
กรอกข้อมูล CDD
เลือกวิธีการยืนยันตัวตนด้วยแอปฯ Krungthai NEXT หรือสแกนใบหน้า


กรณียืนยันตัวตนด้วย Krungthai NEXT

เข้าสู่ Krungthai NEXT
ระบุ PIN Krungthai NEXT
กดปุ่มดำเนินการบนแอปฯ เป๋าตัง
กรอกรหัส OTP* (*OTP จะถูกส่งไปที่เบอร์โทรศัพท์ที่ผูกกับ Krungthai NEXT)
ตรวจสอบและยืนยันข้อมูล
เมื่อสมัครสำเร็จ การ์ดวอลเล็ตจะค้างหน้า "กำลังตรวจสอบข้อมูล" เลือก "ตรวจสอบสถานะล่าสุด" เพื่อดูผลการสมัคร
หน้าจอเมื่อสมัคร G-Wallet สำเร็จกดไปที่หน้าหลัก
หน้าจอใช้สิทธิโครงการภาครัฐ


กรณียืนยันตัวตนด้วย การสแกนใบหน้า

ยืนยันตัวตนด้วยการสแกนใบหน้า
ตรวจสอบและยืนยันข้อมูล
เมื่อสมัครสำเร็จ การ์ดวอลเล็ตจะค้างหน้า "กำลังตรวจสอบข้อมูล" เลือก "ตรวจสอบสถานะล่าสุด" เพื่อดูผลการสมัคร
หน้าจอเมื่อสมัคร G-Wallet สำเร็จกดไปที่หน้าหลัก
หน้าจอใช้สิทธิโครงการภาครัฐ


กรณียืนยันตัวตนไม่ผ่าน (สามารถนำบัตรประชาชนไปยืนยันตัวตนที่ตู้เอทีเอ็ม ที่มีเมนู "ยืนยันตัวตน" ของธนาคารกรุงไทย)

สแกนใบหน้าเพื่อยืนยันตัวตน
ถือค้างไว้เพื่อสแกนใบหน้ายืนยันตัวตน
ค้นหาจุดบริการยืนยันตัวตนใกล้คุณ
เลือกเมนู “ยืนยันตัวตน” (ไม่ต้องใช้บัตร ATM)
รับรองในการ Dip Chip เพื่อทำการพิสูจน์ตัวตน
ยินยอมให้ เก็บรวบรวม ใช้ และเปิดเผยข้อมูลส่วนบุคคลเพื่อการพิสูจน์ตัวตน
เสียบบัตรประชาชน ในช่องยืนยันตัวตน / Confirm ID โดยหันด้านที่มีชิปขึ้น *ห้ามเสียบบัตรประชาชนในช่องเสียบบัตร ATM
รอระบบตรวจสอบข้อมูลเพื่อยืนยันตัวตนของท่าน
เมื่อระบบตรวจสอบเสร็จนำบัตรประชาชนออก และดำเนินการต่อบนแอปฯ เป๋าตัง



คนละครึ่งเฟส 4 ครม. เคาะแจกคนละ 1,200 บาท ใช้สิทธิถึง 30 เม.ย. นี้
กางไทม์ไลน์ "คนละครึ่งเฟส 4" คนเก่า-คนใหม่ ลงทะเบียน และใช้สิทธิวันไหน?
