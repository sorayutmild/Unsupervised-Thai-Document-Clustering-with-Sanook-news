"โยชิคาซึ โนโนมูระ" ประธานสโมสรคอนซาโดเล่ ซัปโปโร ได้พูดถึงฟอร์มการเล่นนัดแรกของ "ชนาธิป สรงกระสินธ์" เพลย์เมกเกอร์ทีมชาติไทยในฟุตบอลถ้วยลูวาน คัพ นัดบุกพ่ายเซเรโซ่ โอซาก้า 0-1 เมื่อวานนี้ว่า"การที่ทีมลงเล่นภายใต้ความกดดันแบบมีสกอร์ตามหลังในเกมที่ผ่านมา และ เจ ก็ลงไปเล่นในสนามครึ่งหลัง ทำได้ดีขนาดนั้นถือว่าไม่ธรรมดา ทั้งการใช้ความเร็ว จังหวะจ่ายบอล ผมติดตามฟอร์มการเล่นมาตลอด ทั้งที่ เอสซีจี เมืองทอง ยูไนเต็ด และ ทีมชาติไทย""การลงสนามในเกมแรกของเขา ก็ทำได้เหมือนที่เคยทำได้ที่ไทยเลย ผมเชื่อว่าเขาสามารถเล่นในระดับเจลีกได้สบายแน่นอน" ท่านประธานร่ายยาวนอกจากนี้ ยังมีรายงานว่า คอนซาโดเล่ ซัปโปโร เตรียมธงชาติไทยไว้แจกให้กับแฟนบอลในสนาม สำหรับเกมนัดแรกของเลกสองของฤดูกาล 2017 จำนวน 35,000 ชิ้น เพื่อเป็นการแสดงสัญลักษณ์ต้อนรับดาวเตะช้างศึกอย่างเป็นทางการอีกครั้งด้วยสำหรับ คอนซาโดเล่ ซัปโปโร มีคิวเปิดสนามในศึกเจลีก เลกสอง ที่ ซัปโปโร โดม ต้อนรับการมาเยือนของ อุราวะ เร้ด ไดมอนส์ ทีมอันดับที่ 8 ของตาราง ในวันที่ 29 ก.ค.60 เวลา 12.00 น. ตามเวลาประเทศไทย