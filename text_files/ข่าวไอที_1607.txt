กลายเป็นคนดังชั่วข้ามคืนหลังมีข่าวหลุดออกมาว่า อีลอน มัสก์ มหาเศรษฐีอันดับ 1 ได้เป็นคุณพ่อลูกแฝดอีกครั้ง และแม่ของเด็กที่เป็นข่าวคือ Shivon Zilis ผู้บริหารนิวราลิงค์ บริษัทสตาร์ทอัปในเครือของเขาเอง


ใครก็อิจฉา “Elon Musk” หลังมีข่าวออกเดทกับ “Natasha Bassett” นักแสดงสาวสวยหวานใจคนล่าสุด


ข้อมูลดังกล่าวหลุดออกมาหลัง Business Insider รายงานว่า Musk วัย 51 ปี และ Zilis วัย 36 ปี ได้ยื่นคำร้องเพื่อเปลี่ยนชื่อฝาแฝดเพื่อ "มีนามสกุลของบิดาและมีนามสกุลของมารดาเป็นส่วนหนึ่งของชื่อกลาง" ของฝาแฝด
 
สำหรับ Zilis เองนั้นเธองได้ดำรงตำแหน่ง ผู้อำนวยการฝ่ายปฏิบัติการและโครงการพิเศษของ Neuralink ได้รับการขนานนามว่าเป็น "ผู้นำทางความคิด" ในโลกของการเรียนรู้ของเครื่องและ AI และประสบความสำเร็จอย่างน่าประทับใจเมื่ออายุ 36 ปี
จากข้อมูลคร่าวๆ ที่สื่อต่างประเทศพากันนำเสนอข่าวเกี่ยวกับ Shivon Zilis ว่าเธอยังเป็นหนึ่งในกรรมการบริหารของ Open AI บริษัทวิจัยปัญญาประดิษฐ์ที่ มัสก์ ร่วมก่ออีกด้วย นอกจากนี้ในวงกรมีการเผยว่า Zilis เป็น "ดาวรุ่งพุ่งแรงในอาณาจักรของ Musk" และเธอถูกวางตัวให้เป็นผู้บริหาร Twitter ในอนาคต หาก Musk เป็นเจ้าของบริษัทโซเชียลมีเดียอย่างสมบูรณ์
 
ทางด้านการศึกษา Zilis ได้รับปริญญาตรีด้านเศรษฐศาสตร์และปรัชญาในปี 2008 จาก Yale นอกจากนี้เธอยังเล่นเป็นผู้รักษาประตูให้กับทีมฮ็อกกี้น้ำแข็งหญิงอีกด้วย ตามข้อมูลใน Lifeboat Network เธอเริ่มงานในตำแหน่ง Senior Strategist ที่ IBM ในปี 2008 และดำเนินต่อไปในปี 2011 ในตำแหน่ง Chief Adventurer ที่ Bloomberg Ventures
โดย Zilis ได้พบกับ Musk ผ่านการทำงานของเธอที่ OpenAI ซึ่งเป็นองค์กรไม่แสวงผลกำไรด้านปัญญาประดิษฐ์ที่เขาร่วมก่อตั้งในปี 2015 ซึ่งเธอทำงานเป็นผู้อำนวยการโครงการชั่วคราวที่ Tesla แต่ปัจจุบันทำงานเป็นผู้อำนวยการฝ่ายปฏิบัติการและโครงการพิเศษของ Neuralink ซึ่งเป็นบริษัทด้านเทคโนโลยีประสาทที่พัฒนาส่วนต่อประสานระหว่างสมองกับเครื่องจักรโดย Musk ก่อตั้งร่วม (ปัจจุบัน Musk เป็นซีอีโอร่วมของ Neuralink)
 
ตามรายงานได้อ้างว่าเธอได้ให้ทายาทฝาแฝดกับ Elon Musk อย่างเงียบๆ ในเดือนพฤศจิกายนปีที่แล้ว ตามเอกสารของศาลที่ได้รับจากคนวงใน Zilis และ Musk ได้ต้อนรับฝาแฝดหลายสัปดาห์ก่อนที่มหาเศรษฐีเทสลาจะต้อนรับลูกคนที่สอง ลูกสาว Exa Dark Sideræl Musk กับ Grimes อดีตแฟนสาวของเขาในช่วงเดือนธันวาคมปีที่แล้ว หลังจากมีเจ้าหนู X AE A-XII วัย 2 ขวบพี่ชาย
 
แต่ว่า Zilis และ Musk ยังไม่ได้แสดงความเห็นต่อสาธารณะเกี่ยวกับความสัมพันธ์หรือลูกๆ ของพวกเขา แต่ที่แน่ๆ การมีลูกเยอะๆ เป็นไอเดียที่ อีลอน มัสก์ เคยออกมาพูดก่อนหน้านี้เท่ากับตอนนี้ อีลอน มัสก์ มีลูกไปทั้งหมด 9 คนด้วยกันจากภรรยา 3 คนของเขา ได้แก่ Griffin, Vivian Jenna, Kai, Saxon และ Damian กับ ภรรยาเก่า Justin Wilson โดยมีเจ้าหนู X AE A-XII วัย 2 ขวบและน้องสาว Exa Dark Sideræl Musk ที่เกิดจาก Grimes อดีตแฟนสาว และเจ้าหนูฝาแฝด Zilis
และล่าสุด Musk มีข่าวอีกครั้งว่าตอนนี้เขากำลังออกเดทกับนักแสดงสาว “Natasha Bassett” จาก Britney Ever After นักแสดงชาวออสเตรเลียตามรายงานของ Hollywood Life (หล่อและรวยทำอะไรก็ไม่ผิด)