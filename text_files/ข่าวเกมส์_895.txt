มีคนซื้อแล้ว! เกมกว่าหมื่นเกม พร้อมตำแหน่งจากกินเนสเวิลด์เรคคอร์ด
Michael Thomasson
จากข่าวเมื่อครั้งที่แล้ว Michael Thomasson หนุ่มนักสะสมเกมจากอเมริกา ประกาศขายเกมทั้งหมดที่เขาสะสมมากว่าหมื่นเกม โดยให้เหตุผลเพื่อครอบครัวในอนาคต   ที่ต้องการพื้นที่ว่างในบ้านสำหรับลูกๆของเขา โดยทาง Michael   ได้ขายเกมทั้งหมดของเขา 10,607 เกม โดยการประมูล   ซึ่งผลการประมูลจบลงที่ราคา $750,250 US หรือประมาณเกือบ 25 ล้านบาท   (ใช้อัตรา $1 = 33 บาท) ซึ่งเป็นเงินที่เยอะมาก   เมื่อเทียบกับมูลค่าเกมแต่ละเกมแล้ว สูงถึงเกมละ $68 US เลยทีเดียว   แพงกว่าเกมใหม่ๆในสมัยนี้ที่ราคา $49.99 US ซะอีก





ในการประมูลครั้ง นี้ ก็มีบรรดาเกมเมอร์จำนวนมากเข้ามาร่วม Bid  ลงเงินประมูลกันเล่นๆด้วย  โดยมีทั้งลงเงิน $1 และ $10 ด้วย  แถมยังมีเจ้าของโปรเจคกล้อง VR Oculus  Rift อย่าง Palmer Luckey มาร่วม  Bid ด้วยถึงสองรอบ แต่เขาลงเงินไปไม่ถึง  100,000 เลย  ซึ่งผู้ที่ประมูลชนะนี้ไม่เปิดเผยตัวว่าเป็นใคร   แต่ก็ตกลงจะซื้อเกมทั้งหมดแล้ว แถมนอกจากซอฟท์แวร์เกมกว่าหมื่นเกม   ก็ยังมีเครื่องเกมอีกเพียบ ประกอบด้วย 3DO, Action Max, AGP X-System,   Atari 5200, Atari 7800, Atari Jaguar,  Atari Jaguar CD, Atari Lynx,  Buzztime, Captain Power, Game Boy Advance  e-Reader, Neo-Geo Pocket  Color, Nintendo Virtual Boy, NUON, Sega CD,  Sega Saturn, Sega  Dreamcast, Tapwave Zodiac, Tiger Game.Com,  Turbo-Grafx-16 CD และ  Turbo-Grafx-16 Super CD
และยังมีรายชื่อ อุปกรณ์เสริมสำหรับเล่นเกมอีกมากมาย  เอาเป็นว่าอย่าให้ลงรายชื่อเลย  เดี๋ยวจะยาวกว่านี้  สามารถดูรายชื่อเต็มๆได้ที่เว็บไซต์อ้างอิงด้านล่าง