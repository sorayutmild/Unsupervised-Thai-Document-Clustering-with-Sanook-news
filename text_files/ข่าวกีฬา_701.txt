เกิดเรื่องอื้อฉาวในศึกเอเชี่ยนเกมส์ครั้งที่ 16 เมื่อ หยาง ชู-ชุน นักเทควันโด้สาวไต้หวัน ถูกตรวจพบว่าแอบติดตั้งเซ็นเซอร์เพิ่มเติมที่ถุงเท้า เลยโดนปรับแพ้ทันทีเหตุการณ์ดังกล่าวเกิดขึ้นในเกม รอบก่อนรองชนะเลิศ ของรุ่น 49 กิโลกรัม หญิง ซึ่งเป็นการพบกันระหว่าง  หยาง ชู-ชุน เจ้าของแชมป์เอเชีย พบกับ  วู ทิ เฮา สาวจากเวียดนามขณะที่การแข่งขันดำเนินอยู่ในยกแรก ทางฝั่ง หยาง ชู-ชุน ทำคะแนนทิ้งห่างสาวเวียดนาม 9-0 ผู้ตัดสินได้สั่งยุติการแข่งขัน และทำการพิจารณาอยู่นานหลายนาที  ก่อนออกมาตัดสินว่าสาวไต้หวันถูกจับแพ้โดยระบุว่า ในถุงเท้าของหยางมีเซนเซอร์ตรวจจับคะแนนเพิ่มขึ้นมาอีก 1 ตัวที่บริเวณส้นเท้า จากปกติมี 2 ตัวที่ฝ่าเท้าและหลังเท้า ส่งผลให้สาวเวียดนามได้ผ่านเข้ารอบต่อไปแบบงงๆ โดยที่  หยาง ชู-ชุน ถึงกับร้องไห้กลางสังเวียนอีกด้วยหลังจากเกิดเหตุการณ์อื้อฉาวดังกล่าวทาง หยาง และ โค้ชของเธอ เตรียมจะยื่นเรื่องประท้วงฝ่ายจัดการแข่งขันที่ตัดสิทธิ์เธอออกจากการแข่งขันขณะที่ทางประธานสหพันธ์เทควันโด้นานาชาติ ก็ออกมายืนยันว่า คณะกรรมการจัดการแข่งขันตัดสินถูกต้องตามกติกาแล้ว
 








