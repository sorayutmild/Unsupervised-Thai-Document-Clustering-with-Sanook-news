ช่วงเทศกาลกินเจเขาว่าเป็นช่วงล้างท้อง ดีท็อกซ์ร่างกายให้คลีน ให้สะอาดเอี่ยมจากการทานเนื้อสัตว์มานาน เหมือนใช้ผักล้างความคาวของเนื้อสัตว์อะไรแบบนั้น แต่ก็ใช่ว่าทุกคนจะเลือกกินอาหารเจที่มีนคลีน มันสะอาด และดีต่อสุขภาพจริงๆ Sanook! Health ขอออกตัวเตือนสาวๆ หนุ่มๆ หรือคุณพ่อคุณแม่ทั้งหลายเลยว่า ถ้ายังกินอาหารเจเหล่านี้ต่อไปอีกนานๆ ล่ะก็ มีหวังโรคภัยถามหาแน่นอน
อาหารทำร้ายร่างกายที่ว่า ก็คือ อาหารที่มีไขมัน และโซเดียมสูงนั่นเองค่ะ มันจะทำอะไรเราได้บ้างงั้นเหรอ? ไล่อ่านชื่อโรคแต่ละชื่อดูสิ
- กระดูกพรุน- ไตวายเรื้อรัง- โรคหัวใจ- ความดันโลหิตสูง- ไขมันในเลือดสูง- มะเร็งกระเพาะอาหาร- หอบหืด- นิ่วในถุงน้ำดี- ฯลฯ
อาหารเจที่ควรหลีกเลี่ยง หรือลดการบริโภคให้ได้มากที่สุด มีอะไรบ้าง- ผักกาดดอง และผักอื่นๆ ดอง ไม่ว่าจะดองเค็ม หรือดองหวาน- กาน่าฉ่าย- เต้าหู้ยี้- ผงชูรส- อาหารเจกระป๋องทั้งหลายแหล่- ซาลาเปา ขนมปังปรุงรสต่าง และอาหารอื่นๆ ที่ใส่ผงฟู- อาหารแปรรูปทุกอย่าง เช่น ไส้กรอกเจ แฮมเจ (ไม่เจก็มีโซเดียมเยอะ) ผลไม้อบแห้ง- เครื่องปรุง และผงปรุงรสต่างๆ เช่น ซอสหอยนางรมเจ ซอสพริก ซอสมะเขือเทศ ซีอิ้ว- มันฝรั่งทอดกรอบ และขนมกรุบกรอบบางชนิด- บะหมี่กึ่งสำเร็จรูป- สุดท้าย เกลือ
บางอย่างเลี่ยงได้ก็เลี่ยง แต่หากบางอย่างจำเป็นต้องทาน หรือต้องใส่ เพื่อเพิ่มรสชาติให้อาหาร อย่างเช่น เครื่องปรุงรสต่างๆ ควรบริโภคแต่น้อย อย่าปรุงรสจัดเกินไป หรือเลือกเครื่องปรุงที่ระบุไว้ว่า “โซเดียมต่ำ” แทนค่ะ
ขอขอบคุณข้อมูลบางส่วนจาก whatdidsheeat.com 