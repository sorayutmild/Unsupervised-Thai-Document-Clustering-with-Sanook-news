ก่อนอื่นลองตรวจดูกันว่าคุณมีรูเล็กๆขนาดเท่ารอยเข็มเจาะบริเวณบนรูหูเยื้องไปทางขมับหรือเปล่าสำหรับเรื่องนี้เป็นประเด็นที่สื่ออังกฤษ (เว็บไซต์ metro.co.uk) กำลังให้ความสนใจเป็นอย่างมากโดยรูที่อยู่บริเวณเหนือรูหูใกล้ขมับนั้นมี 1 รูและอาจเป็นไปได้ว่ารอบบริเวณรูที่ว่านี้อาจบุ๋มลงไปก็ได้พบว่า 1% ของประชากรอังกฤษจะมีรูที่กล่าวมานี้ ส่วนสำหรับประชากรญี่ปุ่นนั้นคิดเป็นเกือบ 10% จากตำนานเทพเจ้าของชาวเอธิโอเปียเชื่อกันว่าผู้ใดมีรูนี้ปรากฏอยู่จะเป็นผู้ที่มีโชคจึงถือว่าเป็นสิ่งที่น่ายินดีอย่างยิ่ง
 
ตามเอกสารจากหอสมุดแพทยสภาแห่งชาติอเมริกัน กล่าวว่าเริ่มมีการนำเสนองานวิจัยเกี่ยวกับรูบริเวณหูที่ว่านี้เป็นครั้งแรกในปี 1864 โดยนักวิทยาศาสตร์ด้าน evolutionary biology นามว่า Neil Shubin ได้อธิบายเอาไว้ว่า “มนุษย์นั้นเป็นสิ่งมีชีวิตจากทะเล ซึ่งพัฒนามาจากสัตว์ประเภทปลา และร่องรอยที่ยังหลงเหลืออยู่ก็ดูได้จากรูที่ว่ามานี้”
สาเหตุของอาการนี้
มีการตรวจสอบแล้วว่ามีส่วนเกี่ยวข้องกับการสืบทอดทางพันธุกรรม แต่ก็ไม่ใช่สิ่งผิดปกติที่ต้องวิตกกังวลอะไร หากเกิดปัญหาติดเชื้อเป็นหนองขึ้นก็สามารถรักษาได้ด้วยยาปฏิชีวนะโรคนี้ในศัพท์ทางการแพทย์เรียกว่า fistula auris congenita โดยการที่มีลักษณะแบบนี้มาตั้งแต่กำเนิดถือเป็นสัดส่วน 1 ต่อ 50 มีข้อมูลระบุว่าสาเหตุอาจจะมาจากในระหว่างช่วงเป็นตัวอ่อนในครรภ์ หูซึ่งเป็นอวัยวะรับเสียงมีการพัฒนาที่ผิดปกติบางอย่างซึ่งไม่ทราบสาเหตุ ทำให้เกิดรูเล็กนั้นขึ้น โดยมีทั้งผู้ที่มีรูเล็กๆนี้ข้างใดข้างหนึ่งของหู หรือทั้งสองข้างก็ได้
ทั้งเรื่องตำแหน่งและความลึกของรูซึ่งอาจมีรูปร่างคล้ายกับถุงบรรจุบางอย่าง ลักษณะเหล่านั้นแตกต่างกันไปตามแต่ละบุคลล เนื่องจากเป็นจุดที่เกิดเหงื่อไหลเข้าไปง่ายทั้งเหตุจากการสัมผัสผมบ่อย และถ้าเกิดการสะสมของขี้ไคลต่างๆขึ้น จะเกิดสารคัดหลั่งสีขาวซึ่งมีกลิ่นคล้ายชีสไหลออกมา ทั้งนี้หากมีเชื้อราปะปนเข้าไปจนก่อให้เกิดอาการติดเชื้อขึ้นละก็จำเป็นต้องรักษาด้วยยาปฏิชีวนะเท่านั้น
นอกจากนี้แล้ว เนื่องจากมีกรณีที่เกิดการติดเชื้อบ่อยครั้ง จึงมีการลงความเห็นว่าควรกำจัดรูนี้ทิ้งเสีย อย่างไรก็ตามในกรณีดังกล่าวจะมีการพิจารณาเรื่องการผ่าตัดต่อไป เนื่องด้วยทั้งเรื่องของลักษณะของมันที่รูปร่างคล้ายถุงบรรจุบางอย่าง ทั้งเรื่องของตำแหน่งและความลึก ล้วนแล้วต่อทำให้การผ่าตัดทำได้ยากทั้งสิ้นเพื่อหลีกเลี่ยงไม่ให้เกิดกรณีดังกล่าว ในผู้ที่พบว่าตนมีลักษณะรูบริเวณหูดังกล่าว จึงควรใส่ใจความสะอาดบริเวณขมับและบริเวณรอบๆรูดังกล่าวเป็นอย่างยิ่ง