ถือเป็นภาพความประทับใจที่เกิดขึ้นหลังจบเกมที่ ทีมชาติไทย เป็นฝ่ายแพ้ให้กับ ทีมชาติสหรัฐอเมริกา ในการแข่งขัน วอลเลย์บอลหญิง เนชั่นส์ ลีก 2022 สัปดาห์ที่สอง ที่เมืองเกซอน ซิตี้ ประเทศฟิลิปปินส์ เมื่อวันอาทิตย์ที่ 19 มิถุนายน ที่ผ่านมาผลการแข่งขันอย่างที่แฟนๆ ทราบกันไปก่อนหน้านี้แล้วว่า "ลูกยางสาวไทย" เป็นฝ่ายออกนำก่อน 1-0 เซต แต่สุดท้ายแพ้ไป 1-3 เซต ด้วยสกอร์ 25-17, 13-25, 23-25 และ 18-25 โดยตลอดทั้งเกม สาวไทย พยายามสู้แบบสุดตัว ซึ่งก็สร้างความกดดัน และสร้างปัญหาให้กับ ทีมสาวมะกัน ได้พอสมควรซึ่งแม้เกมนี้ "ทัพนักตบลูกยางสาวไทย" จะเป็นฝ่ายแพ้แต่ก็ถือว่าได้รับเสียงปรบมือจากแฟนๆ เจ้าถิ่น รวมทั้งคู่แข่งอย่าง สหรัฐอเมริกา ทีมอันดับ 1 ของโลก ที่ยืนเข้าแถวปรบมือให้กับสาวไทยหลังจบเกม งานนี้ทำเอาสาวๆ ถึงกับยิ้มไม่หุบพร้อมทั้งยกมือไหว้ขอบคุณโดยในรายการเนชั่นส์ ลีก 2022 สัปดาห์ที่สอง "ทัพลูกยางสาวไทย" ต้องประสบปัญหามีผู้เล่นถูกตรวจพบว่าติดโควิด-19 ทำให้ทางสมาคมวอลเลย์บอลไทย ต้องติดต่อไปยัง สหพันธ์วอลเลย์บอลนานาชาติ (FIVB) เพื่อทำเรื่องขอเรียกตัวนักกีฬาเข้ามาช่วยทีมเพิ่มในการแข่งขัน ทำให้นานาชาติก็แสดงความเห็นใจเมื่อต้องลงเล่นในสภาพที่ไม่ฟูลทีมแต่ก็ยังสู้ในทุกเกมสำหรับ วอลเลย์บอลหญิง เนชั่นส์ ลีก 2022 จะหยุดพัก 1 สัปดาห์ ก่อนแข่งขันในช่วงสัปดาห์ที่สาม ที่กรุงโซเฟีย ประเทศบัลแกเรีย ช่วงระหว่างวันที่ 29 มิถุนายน - 3 กรกฎาคม นี้