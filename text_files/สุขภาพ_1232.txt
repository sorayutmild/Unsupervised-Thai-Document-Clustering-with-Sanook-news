เชื่อว่าในชีวิตของคุณต้องเคยประสบพบเจอคนที่เรารู้สึกว่ามาจากดางดวงอื่น กล่าวคือคนที่เราเข้าถึงไม่ได้ รู้สึกว่าเขาพูดไม่รู้เรื่อง สื่อสารกันไม่เข้าใจ พูดแปลกๆ ฟังไม่ออก และไม่เข้าใจในสิ่งที่เขาพูด จนยากที่จะบอกได้ว่าเขาคนนั้นแค่เป็นคนแปลกๆ หรือมีความผิดปกติทางสมองหรือไม่ Sanook! Health จะมาบอกอาการทั่วไปของคนประเภทนี้ ทำความเข้าใจเพวกเขาให้มากขึ้น รวมถึงคนที่กำลังประสบปัญหานี้อยู่ ให้ลองหาทางแก้กันดูค่ะ
อาการทั่วไปของคนที่พูดไม่รู้เรื่อง- ถามอย่าง ตอบอย่าง เช่น “เมื่อกี้ฝนตกเหรอ” อาจจะตอบว่า “ไม่เป็นไร มีร่ม” เป็นต้น คือเป็นเรื่องเดียวกัน แต่ตอบไม่ตรงคำถาม- พูดสลับคำ สลับประโยค หรือพูดย่อเสียจนฟังไม่รู้เรื่อง เช่น อาจจะละประธานหรือกรรมไป จนทำให้เราไม่เข้าใจว่า ใคร ทำอะไร ที่ไหนกันแน่- พูดออกมากลางเรื่อง เหมือนส่วนประโยคตอนต้นจะหาย มีแต่ประโยคหลังๆ หลุดออกมาจากปาก ทำให้ไม่เข้าใจว่าเนื้อเรื่องเต็มๆ เป็นอย่างไร- พูดเร็ว พูดไว และรูปประโยคที่พูดไม่สมบูรณ์- ผลลัพธ์หรือบทสรุปของเรื่องเล่าอาจจะออกมาก่อนการปูเรื่องให้ฟัง- เปลี่ยนเรื่องคุยเร็วจนตามไม่ทันกระบวนการคิดของคนที่มีปัญหาในการสื่อสาร- สมองคิดรวดเร็วเกินไป จนข้ามช็อต แล้วสมองไปไวกว่าปาก จึงทำให้ตอบไม่ตรงคำถาม เพราะคิดคำตอบล่วงหน้าไปแล้ว เช่น ถามว่า “เมื่อกี้ฝนตกเหรอ” คำตอบจริงๆ คือ “ตก” แต่สมองคิดไปถึงช็อตว่า ฝนตกนะ แต่ไม่เป็นไร ไม่มีปัญหา เพราะเอาร่มมาด้วย จึงตอบไปแค่ “ไม่เป็นไร เอาร่มมา”- ด้วยความที่สมองคิดเร็ว จับรายละเอียดเก็บมาคิดวนๆ มากๆ จึงทำให้ไม่สามารถคิดคำพูดได้ทันตามสมอง เช่น จะเล่าจาก 1>2>3>4 ปากกำลังเล่า 1 อยู่ แต่พอสมองคิดไปถึง 3 แล้ว เลยข้ามไปพูด 3 แล้วพอรู้สึกว่ายังไม่ได้พูด 2 เลยวกกลับมาเล่า 2 อีกที
พูดไม่รู้เรื่อง อาการผิดปกติทางสมอง หรือแค่เป็นคนแปลกๆ?เราจะไม่มีทางทราบได้เลยจนกว่าจะพบแพทย์ และลองคุย หรือทำแบบทดสอบที่แพทย์ให้เพื่อวัดผลการทำงานของสมองอีกที วิธีพัฒนาทักษะการพูด การสื่อสารให้คนเข้าใจมากยิ่งขึ้น1. พูดให้ช้าลง ก่อนพูดออกไปลองเรียบเรียงประโยคก่อนค่อยพูด อาจฟังดูเสียเวลา แต่เพื่อการฝึกฝนต้องลองทำ2. หากจะเล่าอะไรยาวๆ และมีรายละเอียดปลีกย่อยเยอะ ลองจดและเรียบเรียงลำดับเหตุการณ์ลงในกระดาษก่อน แล้วค่อยๆ พูดตามที่จดไว้ เพื่อฝึกการพูด การเล่าเรื่องให้ถูกลำดับ3. ก่อนตอบคำถามคนอื่น ลองทวนคำถามของคนๆ นั้นอีกครั้ง เพื่อตรวจทานอีกครั้งว่าเขาถามอะไรกันแน่4. ลองตอบคำถามสั้นๆ ไม่ต้องลงรายละเอียดมาก เพื่อฝึกไม่ให้ข้ามในสิ่งที่จะพูด แล้วไปลงแต่รายละเอียดแทน5. หัดพิมพ์ในสิ่งที่จะพูดทั้งหมด ตรวจทานว่าอ่านแล้วเข้าใจหรือไม่ และฝึกพูดจากสิ่งที่พิมพ์บ่อยๆนอกจากควรหมั่นสังเกตตัวเอง และถามไถ่เพื่อนรอบข้างแล้ว หากมีปัญหามาจนถึงขั้นรบกวนการใช้ชีวิต การทำงาน แนะนำให้ปรึกษาแพทย์เฉพาะทาง เพื่อรับการรักษาอย่างถูกต้องค่ะ จริงๆ แล้วคุณอาจไม่ได้เป็นโรคอะไรร้ายแรง แต่อาจต้องลองจัดระเบียบในสมองใหม่ เพื่อการสื่อสารกับคนในสังคมให้เข้าใจได้ง่ายยิ่งขึ้น อย่างไรคนรอบข้างก็ควรเป็นกำลังใจให้เขา มากกว่ามองว่าเขาเป็นคนแปลกประหลาด หรือเลิกคบเขาเสียก่อนนะคะขอขอบคุณ Pantip.com กระทู้หมายเลข 32175689