วันนี้ Sanook! Hitech จะพาเพื่อนๆ มารู้จักกับ Flying Face หรือเกมกะพริบตา ซึ่งเป็นฟิลเตอร์ใน Instagram ใครไม่อยากตกเทรนด์ ตามมาดูวิธีการเล่นกันได้เลยจ้า
ก่อนเริ่มเล่นเกมเราต้องเข้าไปเช็คใน Instagram เวอร์ชั่นล่าสุดของเราก่อนว่าปัจจุบันมีฟิลเตอร์เกมกะพริบตาแล้วหรือยัง ซึ่งส่วนใหญ่แล้วจะไม่มีกันนะ ดังนั้นเราต้องเข้าไปโหลดฟิลเตอร์ดังกล่าวเพิ่มเข้ามาก่อน

ซึ่งเพื่อนๆ สามารถคลิกเพิ่มฟิลเตอร์ใหม่ได้ที่นี่ www.instagram.com (สามารถทำตามขั้นตอนในภาพที่ทีมงานแนบมาได้เลยครับ) หรือจะไปคลิกลิงก์จากใน Instagram Story ของเพื่อนๆ ที่เล่นเกมนี้ก็ได้ และยังมีอีกช่องทางในการดึงฟิลเตอร์ มาเล่นคือคุณต้องหาชื่อ dvoshansky แล้วกดติดตาม (Follow) ที่บัญชี  Dvoshansky ตัวฟิลเตอร์ก็จะเพิ่มเข้ามา

หลังจากนั้นเราจะเห็นว่าตัวของฟิลเตอร์เกมจะเพิ่มเข้ามาใน Instagram Story ตามภาพประกอบด้านล่าง ให้เราทำการแตะที่ไอคอนรูปหน้ายิ้มในวงกลมสีแดงเพื่อเริ่มเล่นเกม

ความน่ารักของเกมคือขั้นตอนการเล่นที่เราต้องใช้พลังงานการกะพริบตาเพื่อให้ผ่านในแต่ละด่านให้ได้... และมันยากมากๆ พูดเลย

นอกจากนี้เรายังสามารถชวนเพื่อนมาเล่นแข่งกันได้ด้วยเพิ่มความสนุกไปอีกแบบ

ใครชนะสามารถแชร์คลิปขึ้นไปยัง IG Story ได้อีกด้วย ใครยังไม่มีฟิลเตอร์นี้ ลองโหลดมาเล่นกันได้เลย
 