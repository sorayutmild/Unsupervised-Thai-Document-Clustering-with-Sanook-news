เป็นคู่แม่ลูกคนดังที่น่ารักมากๆ สำหรับคู่ของ แอฟ-ทักษอร ภักดิ์สุขเจริญ และลูกสาว น้องปีใหม่ เด็กหญิงเอวาริณ เตชะณรงค์ จะเห็นว่าแม่ลูกควงกันออกงานกันบ่อยครั้งไม่ว่าจะเป็นงานโชว์เดินแบบหรือจะเป็นงานถ่ายแบบภาพนิ่งซึ่งแต่ละครั้งสร้างรอยยิ้มสร้างความฮือฮาได้ไม่น้อยเลยทีเดียว เรียกว่ามีแฟนคลับติดตามอย่างเหนียวแน่นหนึบมาก  
และก่อนจะเปิดเทอมของ น้องปีใหม่ เพื่อเป็นการเตรียมความพร้อมให้สมองได้ปลอดโปร่งรวมถึงคุณแม่ก็จะได้พักผ่อนแบบชิวๆ ด้วยเช่นกัน ทั้งหมดทุกคนในครอบครัวพร้อมด้วยคุณตาและคุณยายจับมือแทคทีมเหินฟ้าไปเที่ยวอย่างครื้นเครงที่ ประเทศสหรัฐอเมริกา
IG: aff_taksaornแม่ลูกผูกพันน่ารักมาก
บอกเลยว่าทริปนี้ แม่แอฟ และ น้องปีใหม่ สวยมากจริงๆ โดยเฉพาะตอนไปเที่ยวหาดมาลิบู เราก็จะได้เห็นคอสตูมอันแสนหวานของทั้งคู่
IG: aff_taksaornแม่แอฟ น้องปีใหม่ และคุณยาย ครื้นเครงหาดมาลิบู
ใครอยากเห็นชุดว่ายน้ำของ แม่แอฟ ต้องขยี้ตารัวๆ เลยทีเดียวเพราะไม่มีนะจ๊ะ แม่แต่งชุดกระโปรงยาวหวานๆ แบบสไตล์แม่แอฟตัวจริง และ น้องปีใหม่ ก็เช่นกันจ้า และการไปอเมริกาของ น้องปีใหม่ ครั้งนี้ แม่แอฟ ได้เล่าไว้ว่าลูกสาวได้ชื่อใหม่กลับบ้านมาด้วย "คุณครูที่โรงเรียนบอกว่า ลูกสาวมาแจ้งคุณครูว่า หนูเปลี่ยนชื่อแล้วนะคะ เป็น "Shakira The Cheetah" คือปีตั้งเองเลยค่ะ หลังจากไปอเมริกาเราเรียกกัน "Ava" มาจาก เอวาริณ เพราะต่างชาติฟังง่ายกว่า แต่ช่วงหลังอินกับเสือชีตาห์มาก บอกไม่เอาแล้ว หนูจะชื่อ Shakira The Cheetah"

น่ารักจังเลยจ้า