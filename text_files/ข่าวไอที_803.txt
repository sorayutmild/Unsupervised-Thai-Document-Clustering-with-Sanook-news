      ทุกวันนี้ต้องยอมรับว่าการซื้อมือถือใช้งานนั้นง่ายกว่าสมัยก่อนมา และมีหลากหลายช่องทางให้เลือกทั้งหน้าร้านเองหรือออนไลน์ คราวนี้ Sanook! Hitech จะพามาวิเคราะห์กันว่า

     ถ้าจะต้องซื้อมือถือเครื่องใหม่แกะกล่องออกจากร้านจริง ๆ นั้น ระหว่าง ร้านตู้ที่แสนสะดวก เดินไปที่ไหนก็มี กับ ตามศูนย์ผู้ให้บริการเครือข่าย ที่บางครั้งหายากแต่มีโปรโมชั่นที่คาดไม่ถึง และ ร้านจำหน่ายที่เป็น Brand Shop โดยตรงแบบไหนจะน่าไว้ใจที่สุดและคุ้มค่าที่สุด มาดูกันเลย
"ร้านตู้"
     เราจะมาเริ่มวิเคราะห์จากร้านตู้กันก่อน เพราะ ใกล้ตัวใครหลาย ๆ คนที่สุด เนื่องจากเดินไปที่ไหนก็เจอ และบางร้านมีขายทั้งเครื่องศูนย์ และ เครื่องหิ้วเช่นกัน ความเสี่ยงที่จะเกิดขึ้นคือ ถ้าเลือกร้านไม่ดีคุณอาจจะได้เครื่องที่ไม่มีคุณภาพ หรือ หลุด QC นั่นเอง และมือถือบางรุ่นที่จำหน่ายจะไม่มีเครื่องตามร้านตู้ อย่างไรก็ดีข้อดีคือ เมื่อเครื่องมีปัญหาคุณสามารถกลับไปให้ร้านสามารถดูแลเบื้องต้นได้ และคุณสามารถต่อรองเครื่องได้ ในบางกรณีเช่นจ่ายเงินสด คำแนะนำของทีมงาน Sanook! Hitech ถ้าจำเป็นจะต้องซื้อมือถือตามร้านตู้ ถามเรื่องการรับประกันและเงื่อนไขให้เรียบร้อยก่อนจ่ายเงินไป ไม่ว่าจะเป็นร้านเล็กหรือใหญ่จะดีที่สุด
"ศูนย์ผู้ให้บริการ"
      การเปรียบเทียบต่อมาซื้อมือถือผ่านศูนย์ผู้ให้บริการ ไม่ว่าจะเป็น True Dtac หรือ AIS คุณจะพบข้อดีคือ ถ้าคุณต้องการซื้อพร้อมเปลี่ยนโปรโมชั่นให้เหมาะสมกับการใช้งานนั้นสามารถทำ ได้ทันที และอาจจะมีส่วนลดค่าเครื่องลงได้ ส่วนมากจากเป็นการซื้อพร้อมโปรโมชั่น การผ่อนค่าเครื่องเครื่องสามารถทำได้ ส่วนข้อเสียนั้น เมื่อเครื่องมีปัญหาคุณจะต้องกลับมาที่ศูนย์บริการ เพื่อให้เช็คก่อนเบื้องต้น ซึ่งกรณีเฉพาะ iPhone ส่วน ถ้าเป็นเครื่องอื่น ๆ ไม่จำเป็น สามารถเข้าศูนย์บริการของแต่ละ Brand ได้ทันที
"Brand Shop"
      และสุดท้ายร้านกลุ่มที่เรียกว่า Brand Shop ตัวอย่างเช่นร้านของ Huawei OPPO Samsung และ Vivo ที่เปิดแยกกับร้านขายมือถือทั่วไป ข้อดีของร้านเหล่านี้คือ เมื่อคุณสงสัยกับตัวสินค้า คุณสามารถสอบถามพนักงานถามได้โดยไม่ต้องกังวลว่าพวกเขาเหล่านั้นจะตอบไม่ได้ เพราะส่วนใหญ่จะถูกฝึกมาเพื่อตอบคำถามลูกค้าอยู่แล้ว และอุปกรณ์เสริมนั้น มีเพียบในร้าน Brand Shop ทั้งหลาย
      การชำระเงินนั้นเหมือนกับ Operator หรือร้านตู้ใหญ่ ๆ ที่สามารถรับได้ทั้งเงินสดและ ผ่อนกับบัตรเครดิต และอีกข้อดีที่ปฏิเสธไม่ลงคือ การเช็คเครื่องที่เรียกว่า เชียวชาญกว่าร้านตู้ และเปิดให้ลองเล่นตัวเครื่องจริงก่อนซื้อ และให้เล่นตัวเครื่องที่ขายให้เราก่อนออกจากร้านได้อีกด้วย
      แต่ข้อเสียก็มีเช่นกันคือ ส่วนลดจะต้องเป็นไปตามโปรโมชั่นของแต่ละ Brand ส่วนมากจะไม่มี Operator มาร่วมจัดโปรสักเท่าไหร่ ยกเว้นบางร้านที่เป็น Brand Shop สาขาใหญ่ ที่จะมี และการวางสินค้าจะไวกว่าร้านตู้ ดังนั้น ถ้ารุ่นเก่าเกินไป จะไม่สามารถหาซื้อได้ในร้าน Brand Shop

สุดท้ายแล้ว ไม่ว่าคุณจะซื้อร้านตู้, Operator หรือ Brand Shop สิ่งสำคัญที่สุดคือ อย่าลืมตรวจสอบตัวเครื่องหลังจากการซื้อทุกครั้งและควรเล่นและลองโทรเพื่อ ทดสอบตัวเครื่องเบื้องต้นด้วย จะทำให้คุณมีความสุขและสนุกกับมือถือเครื่องใหม่ที่ซื้อมาด้วยเงินหลักพันไป จนถึงหลักหมื่นได้อย่างสบายใจครับ