สน.บางซื่อ แถลงข่าวจับกุม นายไตรรัตน์ หรือเจ หรือไก่ จันทร์แก้ว อายุ 28 ปี พร้อมของกลางโทรศัพท์มือถือ 3 เครื่อง เงินสด 450 บาท ภาพถ่ายผู้หญิงอายุประมาณ 15-20 ปี จำนวนหนึ่ง
สืบเนื่องจาก ฝ่ายสืบสวนได้รับแจ้งจาก น.ส.บี (นามสมมติ) อายุ 20 ปี อาชีพพริตตี้ ว่า เมื่อวันที่ 3 ตุลาคม ที่ผ่านมา น.ส.ซี (นามสมมติ) อายุ 20 ปี เพื่อนสาวอาชีพเดียวกัน ได้ถูกนายไตรรัตน์ หลอกให้ไปถ่ายชุดชั้นในเพื่อลงในนิตยสารชื่อดังในต่างประเทศที่โรงแรม 45 ซอยพหลโยธิน 11 โดยจะให้เงินค่าถ่ายแบบจำนวน 100,000 บาท น.ส.ซี หลงเชื่อ  เดินทางไปหาแล้วยอมถ่ายแบบให้ แต่สุดท้ายกลับถูกนายไตรรัตน์ ขโมยทรัพย์สินเป็นโทรศัพท์มือถือ และเงินสดอีกจำนวนหนึ่งหลบหนีไป
ต่อมานายไตรรัตน์ ได้โทรศัพท์มาหา น.ส.บี เพื่อจะหลอกให้ไปถ่ายแบบลักษณะเดียวกันอีกคน แต่น.ส.บี รู้เรื่องจาก น.ส.ซี ก่อนแล้ว จึงรีบแจ้งให้ตำรวจทราบและเข้าจับกุมได้ในที่สุด
ซึ่ง นายไตรรัตน์ เผยว่าได้ใช้วิธีหลอกเหยื่อเป็นช่างภาพของนิตยสารชื่อดังในต่างประเทศ กำลังมองหานางแบบเพื่อถ่ายแบบชุดชั้นในไปลงในหนังสือ ทำให้เหยื่อที่อยากได้งานและเป็นนางแบบหลงเชื่อหลายสิบราย บางรายถึงขั้นยอมมีอะไรด้วย เพียงเพื่อหวังจะได้เป็นนางแบบในนิตยสารชื่อดัง
สอบสวนนาย นายไตรรัตน์ หรือไก่ สารภาพว่ามีอาชีพขายปลาสวยงาม จนระยะหลังขาดทุนไม่มีเงินใช้ จึงหาวิธีหลอกเหยื่อสาว โดยการเข้าไปดูในเวปไซด์พริตตี้ หรือเวปไซไลน์ ที่จะมีผู้หญิงหรือพริตตี้หน้าตาดีเข้าไปโพสต์หางาน หรือรับถ่ายแบบไว้เป็นจำนวนมาก  จากนั้นก็จะก็อปปี้อีเมล์แล้วเข้าไปคุยกับเหยื่อในโปรแกรมเอ็มเอสเอ็น เมื่อเหยื่อยอมคุยด้วยจะทำตีสนิทแล้วหลอกว่าเป็นช่างภาพของนิตยสารชื่อดังในต่างประเทศ มีงานถ่ายแบบได้เงินดี สุดท้ายจึงปลดทรัพย์ดังกล่าว 
 