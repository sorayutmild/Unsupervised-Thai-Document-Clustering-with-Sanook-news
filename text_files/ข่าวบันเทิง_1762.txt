
ขึ้นชื่อเรื่องความแสบมาแต่ไหนแต่ไร สำหรับ น้องออก้า ด.ช.นครา ศิลาชัย ลูกคนที่ 2 ของ เปิ้ล นาคร - จูน กษมา อีกหนึ่งลูกดาราขวัญใจชาวโซเชียล ที่มีวีรกรรมและความเฮี้ยวชวนให้พ่อแม่ปวดหมองอยู่บ่อยๆ แต่ก็มีความสามารถหลายอย่างที่มากกว่าเด็กทั่วไป อาทิ การขี่เจ็ตสกี ที่เก่งกว่าผู้ใหญ่หลายคนเสียอีก
ล่าสุด พ่อเปิ้ล โพสต์ภาพลูกชายอายุ 6 ขวบเศษ กำลังทำกิจกรรมร่วมกับเพื่อนๆ ที่โรงเรียน พร้อมข้อความชวนฮา เมื่อครูที่โรงเรียนเรียกตนไปพบและแจ้งผลการเรียนลูก
"กับเพื่อนก้าก็สุด.....ล่าสุดครูเรียกผู้ปกครองเข้าพบส่วนตัว (เอาแล้วกู) ครูบอกว่าผลคะแนนออก้าออกมาคือ คะแนนเต็ม 20 ออก้าทำได้ 2 คะแนน!!!......ลูกใครวะ!!!"
งานนี้แฟนคลับออก้าเข้ามาขำในความแสบกันเกรียวกราว พร้อมทั้งให้กำลังใจพ่อเปิ้ลกันมากมาย
สงสัยตอนนี้ออก้าจะเน้นกิจกรรมเป็นหลัก เรื่องผลการเรียนค่อยๆ ปรับกันไปเนอะพ่อเปิ้ล