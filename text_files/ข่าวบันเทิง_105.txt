ถึงแม้รักที่ผ่านมาจะไม่ค่อยราบรื่นทำให้ต้องตัดสินใจเซ็นใบหย่า ยุติความสัมพันธ์กับอดีตสามีไป แต่ใช่ว่าชีวิตต่อจากนั้นจะต้องพังทลายลงด้วย เพราะนับวันผู้หญิงสมัยนี้ไม่เคยแคร์กับอดีตความหลัง ขอหันหน้าหาความสวย ความสดใส ความเปล่งประกาย และเพิ่มออร่าของความแซ่บให้ยิ่งเพิ่มทวีคูณขึ้นเพื่อท้าความโสดที่ได้เจออีกครั้ง
สังเกตได้จากเหล่าบรรดาซุป'ตาร์ คนดังในวงการบันเทิงไทยเรา อาทิ มาช่า วัฒนพานิช, เจนี่ เทียนโพธิ์สุวรรณ, ลูกตาล ชโลมจิต, หมู พิมพ์ผกา เป็นต้น ที่ต่อให้หัวใจต้องห่างรัก แต่ยังไม่ขอทิ้งการดูแลร่างกายของตัวเองลงแม้แต่นิดเดียว ตรงกันข้าม ยิ่งต้องดูแล เพิ่มความสดใสให้กับตัวเองมากขึ้นด้วยซ้ำ
วันนี้ทีมงาน sanook!news จึงได้รวบรวมภาพมาฝาก ต้องบอกเลยว่าเห็นเหล่าบรรดาหม้ายสาวยังมีความฮอต ความสดใสที่ลดวัยสุดๆ แบบนี้แล้ว ไม่แปลกใจเลยว่าทำไมหนุ่มๆ ถึงยังคงได้ตามขายขนมจีบไม่เว้นแต่ละวัน