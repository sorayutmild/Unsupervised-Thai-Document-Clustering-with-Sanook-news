เรื่องเล่าความประทับใจของ ปอ ทฤษฎี จากคนที่เคยทำงานด้วย มีความรับผิดชอบอย่างเต็มร้อย จอดรถทิ้งไว้นั่งมอเตอร์ไซค์มางาน ทีมงานรู้ว่าเขากำลังมีปัญหาคาดทะเลาะกับแฟน แต่เก็บทุกอย่างได้อย่างหมดสิ้นและทำงานด้วยมืออาชีพตัวจริง  
ซึ่งเรื่องราวดังกล่าวมาจากบุคคลที่เคยทำงานด้วยและเจ้าตัวได้โพสต์ความประทับใจไว้บนเฟซบุ๊คที่ใช้ชื่อว่า Kritsanah Boonyapattaro เป็นความประทับใจที่เขาอยากให้ทุกคนได้รับรู้เกี่ยวกับพระเอกตัวจริง ปอ ทฤษฎี  มีข้อความดังนี้  
เรื่องเล่าถึงปอ...
ครั้งหนึ่งวันนั้น..เราจัดงานมอบความสุขให้บ้านบางแคโดยปริญสิริเราโทรเช็คกับปอ ว่าถึงไหนแล้ว น้องบอก "ผมสายแน่ๆ"เราเริ่มกังวลเพราะเวลาพักของคุณตายายที่บ้านบางแคมีเป็นรอบห้านาทีถัดมา พระเอกก็มาถึงในสภาพหัวยุ่ง..ปอนั่งมอเตอร์ไซค์มา และจอดรถไว้ข้างทาง ที่สำคัญ...ลืมกุญแจรถไว้ในรถ เราพยายามหาทางช่วยแต่ปอบอกไม่เป็นไร ไม่หายหรอกครับ..เราอึ้งไป ปอบอกไม่เป็นไรจริงๆพี่ แล้วปอก็โทรตามแฟนให้ไปเอารถเรารู้ว่าเขาทะเลาะกัน แต่ไม่มีสีหน้าใดๆแสดงให้บั่นทอนกับงานวันนั้นปอตั้งใจดูแลคุณตาคุณยายเต็มที่ คุณตาในภาพอยากร้องเพลงนกเขาคูรักคู่กับปอปอหัวเราะร่วน แล้วบอกว่าได้ครับภาพที่เห็นคือ คุณตาขึ้นก่อน..โน่นแนะนกเขาคู..เป็นท่อนผู้ชายเราก็ขำ ว่าปอจะทำไง...สุดท้ายพระเอกแถวหน้า ดัดเสียงตัวเองเป็นเสียงผู้หญิงแล้วร้องนกเขาคูรักคู่กับคุณตาไปจนจบเพลง..ท้ายงาน.. ปอร่วมบริจาคเงินค่าตัวให้บ้านพักคนชราและสัญญาว่าจะมาอีก...ทำงานดี มีน้ำใจ เต็มที่กับงาน 
ขอให้ปอไปสู่สวรรค์ครับ
ต้องบอกว่า ปอ ทฤษฎี เขาคือพระเอกตัวจริงทั้งในจอและนอกจอ วันนี้เขาจากไปแล้วแต่ชื่อของเขายังจะถูกจดจำไปอีกนานแสนนาน 
ด้วยรักและอาลัยอย่างสุดซึ้ง 
เครดิตภาพและข้อมูลจากเฟซบุ๊ค Kritsanah Boonyapattaro