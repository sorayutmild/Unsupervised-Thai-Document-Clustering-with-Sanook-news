Review: Dark Souls II
Dark Souls II
 
กลับมาอีกครั้งกับซีรีย์ Soul เกมในตำนานที่หลายท่านน่าจะรู้จักกันดี แต่ถ้าสำหรับใครที่ยังไม่รู้จักผมจะนิยามคำสั้นๆให้ง่ายๆว่า "เตรียมตัวตายหลายๆรอบ" สำหรับใครที่ไม่เถื่อนพอหรือเป็นผู้เล่นใหม่มีร้องกันแน่นอน แต่ถ้าเล่นจนเป็นแบบผมบอกได้เลยว่า "ตายจนชิน" "ตายจนไม่รู้จะตายยังไงแล้ว" แล้วหลังจากตายบ่อยๆจนรู้เทคนิคก็จะจับทางมันได้เองครับ สำหรับเกมนี้บอกได้เลยว่าไม่ยากมากเท่าไหร่ แต่ถ้าพลาดแม้แต่นิดเดียวก็เตรียมตัวเกิดใหม่ได้เลยครับ
Dark Souls II
เนื้อเรื่องคือเราติดคำสาปเป็น Undead (คนไม่มีวันตาย) ซึ่งไม่ใช่เรื่องดีแน่นอน เพราะการเป็นคนที่ไม่ตายแล้วได้ดูดโซลไปเรื่อยๆ ความทรงจำกับสติจะค่อยๆหายไปจนกลายเป็น Hollow ร่างกายเปล่า ๆ เน่าเปื่อย ไม่มีความคิดความรู้สึกจะทำอะไร ซึ่งผู้เล่นจะต้องหาทางแก้คำสาปให้ได้ โดยการเดินทางมาที่ดินแดน Drangleic ที่มีโซลมากมายเพื่อเพิ่มโอกาสความเป็นมนุษย์กลับคืนมา
Dark Souls II
ด้านกราฟฟิกสำหรับซีรียส์ Souls ไม่ได้ดีมากอยู่แล้ว แต่สำหรับบางฉากอลังการมากจริงๆ ซึ่งภาคนี้ได้เปลี่ยน Art direction ใหม่ด้วยซึ่งความแตกต่างที่ว่านี้ขึ้นอยู่กับคนชอบจริงๆสำหรับผมชอบมาก (ความเห็นส่วนตัว) ในภาคนี้จะมีการลดคุณภาพเทกเจอร์กับจำนวนโพลิก้อนลง แสงเงานี่ก็เปลี่ยนวิธีแสดงผลใหม่ ทำให้เวอร์ชั่นPS3 และ Xbox360 แสดงผลเกมได้ที่ 30-40 เฟรมขึ้นไป เล่นได้ลื่นมากกกก
Dark Souls II
การเล่าเนื้อเรื่องหรือตำนานต่างๆตามฉบับของซีรีย์ ยังคงมีเอกลักษณ์เดิมๆอยู่ครับ จะไม่ปล่อยมาเต็มในภาคเดียวแต่จะมาทีเรื่อยๆ ผู้เล่นต้องจินตนาการเอาเอง ซึ่งผู้เล่นต้องอ่านแต่ละบรรทัดและปะติดปะต่อเอาเอง ซึ่งเป็นการเล่าเรื่องแบบมีเสนห์มากกกกกกก ซึ่งส่วนตัวผมชอบฟังเวลาตัวละครพูดมาก น้ำเสียงอารมณ์ความรู้สึกแสดงออกมาได้อย่างดีเยี่ยม โดยที่บางคำก็ฟังไม่รู้เรื่องเหมือนกัน T T
Dark Souls II
ตัวเกมคือ Action RPG แบบปกติครับ ไล่ฟันศัตรู เก็บเลเวล ตีอาวุธ สำรวจ เก็บของ แก้ปริศนา หาทางลับ สู้บอส เรียบง่ายเหมือนทั่วไป แต่!!!!! กดพลาดทีเดียวก็ เกิดใหม่ได้เลยครับ T T หลบไม่ทันกันไม่ทัน ป้าบ ! ศัตรูตีตาย เดินเพลินๆ อุ๊ยลื่น ! ตกเหวตาย .... นิ่งเป็นดับ ขยับเป็นตายครับ T T แต่สำหรับบางคนอาจจะชินมาตั้งแต่ Demon's Souls หรือ Dark Souls ภาคแรกแล้ว อาจจะตายไม่บ่อยเท่า แต่แน่นอนจุดเด่นเกมนี้ต้องตายครับบบ ตายเท่านั้นตายๆๆๆๆๆๆ แถมตายแล้วตัวเราจะค่อย ๆ กลายเป็นศพเน่าๆ MAX HP ค่อยๆลดลงจนเหลือ 50% มันช่างโหดร้ายยิ่งนัก ....
นอกจากงานศิลป์แล้วกลไกของเกมก็ถูกเปลี่ยนไปนิดหน่อยด้วย โดยผู้พัฒนาเกมบอกมาก่อนเกมจะออกคือ "ยากขึ้น" และ "Ai ศัตรูฉลาดขึ้น" ส่วนที่ชัดเจนที่สุดก็คือ เวลากลิ้งหลบของเราจะต้องเป๊ะมากขึ้น จังหวะต้องแม่นมาก ซึ่งภาคนี้ต้องกลิ้งเป๊ะกว่าเดิม วิ่งๆ หลบๆ เป๊ะมากๆ ส่วน AI ที่ฉลาดขึ้นนี่ไม่มีอะไรซับซ้อนมากเท่าไหร่ หนึ่งคือตามผู้เล่นที่วิ่งหนีไปไกลขึ้น พอล้มแล้วไม่ถอย เข้ามารุมยำต่อเลย แล้วก็หลอกให้เดินตกเหวเองไม่ได้แล้ว ต้องผลักเอา ก็เท่านี้ครับ
อีกส่วนคือแผนที่ของเกม จากการเชื่อมต่อกันเป็นวงกลมแบบมีทางเชื่อมกันหมด ในภาคนี้เปลี่ยนเป็นค่อยๆขยายดินแดนออกไปกว้างๆ ประมาณว่าเล่นกันทั้งเกาะเลยครับ แล้วเชื่อมกันด้วยจุดวาป (จุดเซฟ) อีกส่วนที่ถือว่าใจดีกับผู้เล่นใหม่มากๆคือ ศัตรูสามารถ"หมด"ได้ครับ สูญพันธุ์ไปเลยไม่เกิดอีก
Dark Souls II
ความสนุกขั้นเทพ สู้บอสทีก็ตุ๊มๆต่อมๆแพ้ทีก็ร้องไห้เสียใจ ทำไมเราช่างโดนมันแกล้งได้เยี่ยงนี้ โดนทีเดียวตาย แล้วบอสจะเยอะไปไหนมาพร้อมกันหลายๆตัวอีก แต่พอชนะปุ๊ปแทบปิดซอยบ้านฉลองรางวัลผู้เล่นดีเด่นกันเลยทีเดียว และเล่นอย่างเซียนนี่มันช่างตอบแทนคุ้มค่าจริงๆครับ ส่วนตัวแล้วคนรีวิวเองก็เป็นสายชอบสำรวจนู่นนี่แก้ปริศนาหาทางลับด้วย ซึ่งสำหรับภาคนี้ไม่ผิดหวังเลยครับ สนุกมากจริงๆ
Dark Souls II

ข้อดี
 
- มีปริศนาเยอะขึ้น
 
- เพิ่มความลื่นไหลในการเล่นทั้ง PS3และXbox ได้เป็นอย่างดี
 
- กราฟฟิกสวยงามสมจริง
 
- เนื้อเรื่องดำเนินได้ดีน่าสนใจมาก
 
- เสียงพากย์และซาวด์สื่อถึงความรู้สึกออกมาได้เป็นอย่างดี
ข้อเสีย
 
- ระบบตัวเกมหลักค่อนข้างยากพอสมควรสำหรับผู้เล่นใหม่
ให้คะแนน 9/10
9 คะแนนสำหรับเกมอื่นไม่ได้ง่ายๆนะจะบอกให้ เกมเขาดีจริงๆ ถึงแม้ว่าความยากมันอาจจะไม่เหมาะกับผู้เล่นหลายๆคน แต่คนเรามันก็ไม่ได้แซบกับอาหารบางชนิดเหมือนกันทุกคนครับ ขอบอกเลยว่าเกมนี้ดุเด็ดเผ็ดมันสำหรับคอเกมเมอร์ขาเถื่อนมากครับ ตายกันสนุกเลย !!!!
 