น้องมะลิ สวมชุดกระโปรงสีขาวเป็นนางฟ้าตัวน้อยส่งพ่อปอ ทฤษฎี ครั้งสุดท้าย ในพิธีพระราชทานเพลิงศพ
พิธีพระราชทานเพลิงศพ ปอ ทฤษฎี ณ เมรุวัดกลาง (พระอารามหลวง) อ.เมือง จังหวัดบุรีรัมย์ บรรยากาศประชาชนร่วมไว้อาลัยพระเอกแสนดีกันอย่างเนืองแน่นและยังคงเดินทางมาอย่างต่อเนื่อง
และเมื่อเวลา 11.12 น. น้องมะลิ ด.ญ.พาขวัญ สหวงษ์ ลูกสาววัย 2 ขวบ ของพระเอกหนุ่ม "ปอ ทฤษฎี สหวงษ์" ได้เดินทางมายังวัดกลางพระอารามหลวง โดยสวมชุดกระโปรงสีขาวและมัดผมสามจุก เป็นนางฟ้าตัวน้อยที่จะมาส่งพ่อปอขึ้นสู่สรวงสวรรค์ ซึ่งเด็กน้อยยังคงวิ่งเล่นอย่างไร้เดียงสา
แม้วันนี้จะไม่มี ปอ ทฤษฎี คุณงามความดีและชื่อของ "ปอ ทฤษฎี สหวงษ์" จะตราตรึงในหัวใจคนที่รักเขาตลอดไป
ด้วยรักและอาลัยอย่างสุดซึ้ง 