
ถือเป็นอีกหนึ่งเรื่องราวดีๆ ของวงการบันเทิง เพราะเมื่อช่วงเย็นวันนี้ (20 พ.ย.) ณ ห้องอินฟินิตี้ โรงแรม พูลแมน คิง เพาเวอร์ ซ.รางน้ำ กรุงเทพฯ นักแสดงสาวชื่อดัง "แพท ณปภา ตันตระกูล" จูงมือแฟนหนุ่มนักบิด "เบนซ์ อัครกิตติ์ วรโรจน์เจริญเดช" หรือ "เบนซ์ เรซซิ่ง" เข้าพิธียกน้ำชา ตามประเพณีจีน และร่วมรับประทานอาหาร โดยพิธีจัดเล็กๆ อบอุ่นเรียบง่าย มีเพียงคนในครอบครัวของทั้งสองฝ่าย และเพื่อนในวงการบันเทิงมาร่วมเป็นสักขีพยาน
อาทิ ดีเจต้นหอม ศกุนตลา, ดีเจบุ๊คโกะ ธนัชพันธ์,ไอซ์ พิชพงศ์, นุ้ย เชิญยิ้ม, ตั๊ก ศิริพร, ซาร่า นลิน, วีที วิทวัส สุนทรวิเนตร์ ฯลฯ
ซึ่งผู้สื่อข่าวรายงานว่า แพท ณปภา กำลังตั้งครรภ์ลูกชาย วัย 6 เดือนกว่า โดยคุณสามีอย่างหนุ่มเบนซ์ได้ตั้งชื่อไว้รอว่า "น้องเรซซิ่ง" ซึ่งจะมีกำหนดคลอดในเดือนกุมภาพันธ์ปีหน้า
ทีมข่าวบันเทิง Sanook! News ขอแสดงความยินดีกับทั้งคู่ด้วยนะคะ