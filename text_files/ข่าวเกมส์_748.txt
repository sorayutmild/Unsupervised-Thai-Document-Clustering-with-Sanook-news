10 อันดับเกมยอดฮิตประจำเดือนสิงหาคม 2015 จาก Youtube.
10 อันดับเกมยอดฮิตประจำเดือนสิงหาคม 2015 จาก Youtube
พบกันอีกครั้งกับการจัดอันดับ 10 เกมส์ที่คนสนใจมากที่สุดประจำเดือน ล่าสุดนี่ก็คือเดือนสิงหาคม 2015 หรือเดือนที่เพิ่งผ่านมานี้เอง ถ้าถามว่าเกมไหนที่มาแรงสุดตอนนี้ก็คงหนีไม่พ้น Metal Gear Solid V แต่น่าเสียดายที่เมทัลเกียร์เพิ่งออกวันที่ 1 กันยายน ก็เลยพลาดตำแหน่งแชมป์ในเดือน 8 ไป แล้วแชมป์เดือน 8 จริงคือเกมอะไร ลองมาดูกัน
 
อันดับ 10 World of Warcraft
เรียกกันสั้นว่า WoW (ไม่ใช่สถานที่ฟิตเนสนะ) เกม MMO ของ Blizzard ที่ช่วงนี้มาแรงอีกครั้ง จากข่าวว่ามี Expansion ตัวใหม่ Legion นั่นเอง

 
อันดับ 9 H1Z1
เกมออนไลน์แนวยิงซอมบี้จากโซนี่ ที่ได้รับความนิยมติด Top 10 ของ Steam ก็ยังคงได้รับความนิยมมากใน Youtube เหมือนกัน

 
อันดับ 8 Gear of War
โหด หัวหลุด เลือดสาด กับเกมยิง TPS ยอดฮิตของ Xbox360 ที่ตอนนี้เอามามัดรวมภาค ขายลงเครื่อง Xbox one กันอีกรอบ

 
อันดับ 7 Super Mario Maker
เกมมาริโอแบบที่ให้ผู้เล่นสร้างฉากกันได้เอง ครีเอทกันได้เต็มที่ เลยได้รับความนิยมมากช่วงนี้

 
อันดับ 6 Metal Gear Solid V: The Phantom Pain
แม้ว่าในเดือน 8 เกมจะยังไม่ออกมาให้เล่น แต่กระแสก็มาแรงจนทำให้ติดอันดับ 6 กับเขาด้วย

 
อันดับ 5 Superhot
เกมยิง FPS กราฟิกเหลี่ยมๆแบบง่ายๆ แต่กลับได้รับความนิยมสูง เพราะจุดเด่นที่ระบบการเล่นแบบ Time Move When You Move ก็คือศัตรูจะขยับต่อเมื่อเราขยับนั่นเอง

 
อันดับ 4 Pac-Man 256
สุดยอดเกมเก่าแก่ ที่นำมาทำลงมือถือฉลองครบรอบ 35 ปี โดยเอามุกฉากที่ 256 ที่เป็นฉากบั๊กมาทำเป็นอุปสรรคในเกมนี้ให้เล่นกันแบบฮาๆ และได้รับความนิยมอย่างไม่น่าเชื่อ

 
อันดับ 3 Madden NFL 16
เกมอเมริกันฟุตบอลที่คนอเมริกันเขาติดกันงอมแงม ส่วนไทยเราก็ปล่อยมันผ่านไป

 
อันดับ 2 Call of Duty Black Ops III
ถึงจะมีเสียงบ่นเสียงด่าเยอะ แต่ถึงอย่างนั้นซีรี่ส์ Call of Duty Black Ops III ก็ยังเป็นเกมยิงที่ได้รับความนิยมมากสุดอยู่ดี

 
อันดับ 1 Until Dawn
เกมหมัดเด็ดส่งท้ายปี 2015 ของโซนี่ แนวเอาตัวรอดสยองขวัญจากฆาตกรโรคจิต จุดหมายของเกมก็ตามชื่อเลย เอาตัวรอดให้ได้จนกว่าจะถึงรุ่งเช้า จุดเด่นอีกอย่างของเกมคือ เล่นสนุกได้หลายๆรอบ เพื่อค้นหาปริศนาทั้งหมดของเกม (เห็นว่ามีฉากจบเป็นร้อยแบบ) แต่จะหัวใจวายก่อนรึเปล่า อันนี้เราไม่รับประกัน
