วันศุกร์ที่ 11 พฤศจิกายน  2011 ถือเป็นวันดีและเป็นฤกษ์หมั้นของ พงศ์-ณัฐพงศ์ คุณากรวงศ์ กับ เอม พินทองทา ชินวัตร ลูกสาวสุดที่รักของอดีตนายกฯ พ.ต.ท.ทักษิณ ชินวัตร -คุณหญิงพจมาน  ณ ป้อมเพชร งานหมั้นจัดที่โรงแรม สวิส โฮเต็ล ปาร์ค นายเลิศ  จากเดิมที่กำหนดจัดงานที่บ้านจันทร์ส่องหล้า ย่านจรัญสนิทวงศ์ แต่ได้ถูกน้ำท่วมไปแล้วจึงได้ย้ายสถานที่จัดงานดังกล่าว
โดยฤกษ์หมั้นจะมีขึ้นในเวลา 11.00 น. ซึ่งพิธีหมั้นดังกล่าวจัดเป็นการภายในที่มีเพียงญาติผู้ใหญ่ที่สนิทและคนในครอบครัวของทั้งสองครอบครัวเท่านั้น 
อนึ่ง ภายในงานก่อนพิธีหมั้น โอ๊ค พานทองแท้ พี่ชาย และ อุ๊งอิ๊ง  แพรทองธาร น้องสาว ทำหน้าที่เป็นผู้กั้นประตูเงินประตูทอง
ส่วนการจัดงานฉลองสมรสในวันที่ 12 ธ.ค.นี้ ที่โรงแรมพลาซ่า แอทธินี
ทีมข่าวสนุก! ขอแสดงความยินดีกับคู่บ่าวสาวด้วย
ภาพจาก @oak_ptt
 
คลิกอ่าน>>> เปิดประวัติว่าที่ลูกเขยทักษิณ พงศ์ ณัฐพงศ์ คุณากรวงศ์