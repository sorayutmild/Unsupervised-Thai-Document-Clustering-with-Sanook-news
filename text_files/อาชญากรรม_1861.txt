(26 เม.ย. 62) เวลา 13.30 น. เจ้าหน้าพัฒนาสังคมและความมั่นคงของมนุษย์ พร้อมด้วยเจ้าหน้าที่ฝ่ายปกครอง อ.พนมสารคาม ทหารชุดประสานงานและรักษาความสงบประจำ อ.พนมสารคาม จ.ฉะเชิงเทรา ได้นำกำลังบุกเข้าทำการจับกุมตัว นายวินัย อายุ 61 ปี
หลังได้รับการร้องเรียนจากชาวบ้าน ซ.เกาะบุญนาค ผ่านมาทางอาจารย์ในโรงเรียนมัธยมแห่งหนึ่งใน อ.พนมสารคาม ว่า ผู้เป็นบิดามีพฤติกรรมในลักษณะกระทำการอนาจารบุตรสาว ซึ่งกำลังเรียนอยู่ระดับชั้นมัธยมศึกษาปีที่ 6 วัย 17 ปี มานานกว่า 4 ปีแล้ว ก่อนที่จะทำการควบคุมตัวนำส่ง ร.ต.อ.สุริยันต์ แก้วพิฑูลย์ พนักงานสอบสวน สภ.พนมสารคาม ให้ทำการสอบสวนดำเนินคดีตามกฎหมาย
จากการสอบสวนเบื้องต้น นายวินัย ได้ให้การยอมรับสารภาพว่า ได้กระทำการอนาจารข่มขืนบุตรสาวของตนเองมานานถึงกว่า 4 ปีจริง เริ่มตั้งแต่เมื่อปี 2558 จนมาถูกเจ้าหน้าที่หลายฝ่ายร่วมกันบุกเข้ามาจับกุมตัวดังกล่าว โดยเจ้าหน้าที่ได้ตั้งข้อกล่าวหาว่า "ข่มขืนกระชำทำเราเด็กซึ่งมิใช่ภรรยาหรือสามีของตนโดยเด็กจะยินยอมหรือไม่ก็ตาม" ตามประมวลกฎหมายอาญามาตรา 276 ,277  
จากข้อมูลทราบว่า หากลูกสาวขัดขืนก็จะถูกทำร้ายร่างกาย เบื้องต้นเจ้าหน้าที่ควบคุมตัวและนำผู้เสียหายไปตรวจร่างกาย ขณะเดียวกันขณะที่เจ้าหน้าที่บุกเข้าทำการตรวจค้นจับกุมภายในบ้านพักนั้น ยังพบแผ่น ซีดี แผ่น ดีวีดี ภาพวีดีโอในเมมโมรี่การ์ด สื่อลามกอนาจารอยู่ภายในบ้านพักเป็นจำนวนมาก จึงได้เก็บรวบรวมไว้เป็นหลักฐานในการสอบสวนดำเนินคดีต่อผู้กระทำผิดรายนี้ต่อไป