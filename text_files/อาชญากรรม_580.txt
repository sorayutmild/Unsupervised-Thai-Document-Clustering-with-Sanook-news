สยอง รถปอร์เช่ป้ายแดง ซิ่งชนร่างสาว ขาด 2 ท่อน หัวกระเด็นติดรถ กลางเมืองปทุมธานี ก่อนชิ่งหนี ตำรวจเร่งสกัดตามล่า
เจ้าหน้าที่ตำรวจ สภ.ปทุมธานี รับแจ้งเกิดอุบัติเหตุ รถเก๋งชน คนข้ามถนนเสียชีวิตบริเวณ ถนนสาย 345 จ.ปทุมธานีและทิ้งรถไว้บริเวณลานจอดรถโรงเบียร์เยอรมัน จ.ปทุมธานี
โดยเหตุการณ์ดังกล่าวเกิดขึ้น ขณะที่ รถเก๋งยี่ห้อ ปอร์เช่ หมายเลขทะเบียน ง 1350 กรุงเทพมหานคร ป้ายแดงซึ่งเป็นรถสปอร์ตหรูขับมาด้วยความเร็วสูง จากนั้นได้พุ่งชนร่างหญิงที่เดินข้ามถนนจนร่างปลิวกระเด็นศพขาดออกจากกันเป็น 2 ท่อน โดยชิ้นส่วนผู้ตายท่อนล่าง ได้หลุดมาตกค้างที่เกาะกลางถนน ขณะที่ส่วนหัวของผู้ตายได้กระเด็นตกเข้าไปในรถ บริเวณที่เบาะด้านข้างคนขับ จากนั้นรถคันก่อเหตุก็นำเข้าจอดที่ลานจอดรถ โรงเบียร์เยอรมันก่อนคนขับรถจะหลบหนีไป ท่ามกลางสายตาประชาชนที่มองเห็นภาพสยองขวัญ ซึ่งขณะนี้พนักงานสอบสวนอยู่ระหว่างการตรวจสอบและติดตามคนขับรถคันดังกล่าว
อย่างไรก็ตาม มีรายงานว่าประชาชนเห็นคนขับรถที่ก่อเหตุเป็นนักศึกษาชายไม่ทราบสถาบัน ได้มาจอดรถและมีรถเก๋งตามมารับหลบหนีไป
 