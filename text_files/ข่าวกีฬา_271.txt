ถือเป็นงานแต่งงานที่ได้รับความสนใจไปทั่วโลกสำหรับงานวิวาห์ของ บรู๊คลิน ลูกชายคนโตของตระกูลเบ็คแฮม กับ นิโคล่า เพลท์ซ นักแสดงสาว ที่ที่จัดขึ้นในบริเวณคฤหาสน์ของครอบครัวฝ่ายหญิง ใน ปาล์มบีช, รัฐฟลอริดา ด้วยความดังของทั้งคู่บวกกับการที่ทั้งสองครอบครัวมีหน้ามีตาในสังคม ทำให้งานถูกจัดออกมาอย่างสุดยิ่งใหญ่ และหรูหราที่สุดในรอบหลายปีในเมืองมะกัน โดยมีการเปิดเผยค่าจัดงานว่าสูงถึง 3.6 ล้านเหรียญ (ประมาณ 120 ล้านบาท) เลยทีเดียว อย่างไรก็ตามมีรายงานจากสื่อต่างประเทศหลายสำนักว่าก่อนวันสำคัญของทั้งคู่จะเกิดขึ้น ทั้งสองครอบครัวได้มีการนัดเจรจา และตกลงเงื่อนไขพิเศษที่ได้รับการยินยอมจากทั้งสองฝ่ายว่าหากในอนาคตมีการหย่าร้างเกิดขึ้น ทั้งคู่จะไม่มีการแตะต้องทรัพย์สินของแต่ละฝ่าย ซึ่งก็คือจะไม่ต้องแบ่งทรัพย์สินให้อีกฝ่ายนั่นเองซึ่งทั้ง บรู๊คลิน เบ็คแฮม และ นิโคล่า เพลท์ซ แฟนสาวได้ลงนามเซ็นสัญญากันเป็นที่เรียบร้อย โดยทางฝั่งของตระกูลเบ็คแฮม มีทรัพย์สินมูลค่า 450 ล้านเหรียญ (ประมาณ 15,000 ล้านบาท) ขณะที่ เนลสัน เพลท์ซ นักธุรกิจอภิมหาเศรษฐีชาวอเมริกัน พ่อของฝ่ายหญิง มีทรัพย์สินมูลค่า 1.7 พันล้านเหรียญ (ประมาณ 57,000 ล้านบาท) สำหรับ ลูกชายคนโตวัย 23 ปี ของ เดวิด เบ็คแฮม ได้รับการจับตามองจากสื่อในบ้านเกิดไม่แพ้ผู้พ่อ ยิ่งกับกระแสเรื่องที่เจ้าตัวคบหาอยู่กับ นิโคล่า เพลท์ซ ดาราสาววัย 27 ปี ยิ่งทำให้ได้รับการจับตามองเป็นพิเศษจากบรรดาสื่อทั่วโลกโดยทั้งคู่พบรักกันเมื่อปลายปี 2019 ก่อนที่จะย้ายเข้ามาอยู่ด้วยกันในอพาร์ทเมนต์สุดหรู ที่มหานครนิวยอร์ค และประกาศหมั้นกันไปเมื่อเดือนกรกฎาคมปี 2020 ซึ่งที่ผ่านมาทั้งคู่มีแผนที่จะจูงมือแฟนสาวเข้าพิธีแต่งงานในมหาวิหารเซนต์พอล ในกรุงลอนดอน ประเทศอังกฤษ แต่ก็มาติดปัญหาเรื่องโควิด-19 ทำให้ท้ายสุดจูงมือกันเข้าพิธีวิวาห์ที่คฤหาสน์ของฝ่ายหญิงแทน
 • นิโคลา เพลท์ซ ทายาทมหาเศรษฐี ลูกสาว "เนลสัน เพลท์ซ" ผู้มีทรัพย์สินมโหฬาร• "Nicola Peltz" เจ้าสาวของ Brooklyn Beckham ในชุดแต่งงานสวยหรู ดูแพงมาก