ทวิตเตอร์ของ สกายนิวส์ สถานีโทรทัศน์ในอังกฤษ ระบุว่า ตำรวจไทยกำลังพิจารณาว่าจะดำเนินคดีกับ นายเอกพล จันทะวงษ์ หรือ โค้ชเอก วัย 25 ปี หรือไม่ หลังจากพาเด็กๆ เข้าไปติดถ้ำนานถึง 10 วัน

อย่างไรก็ตาม ขณะนี้เจ้าหน้าที่กำลังให้ความสำคัญกับการนำตัวนักฟุตบอลเยาวชน และโค้ชคนนี้ ออกมาจากถ้ำให้ได้ก่อน แต่เนื่องจากปริมาณน้ำในถ้ำที่ยังเป็นอุปสรรคต่อการนำตัวออกมา คาดว่าอาจใช้เวลาหลายวัน หรือกินเวลานานถึง 4 เดือน ซึ่งเป็นช่วงหมดฤดูฝนเลยก็ได้
 
 