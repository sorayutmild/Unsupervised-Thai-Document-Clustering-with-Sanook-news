เช็คเงินประกันสังคม ง่ายนิดเดียว
อยากรู้ข้อมูลการเงินในประกันสังคม ทำไม่ยากกับ 9 ขั้นตอนที่จะช่วยให้คุณวางแผนการเงินสำหรับการเกษียณอายุในส่วนของเงินประกันสังคมได้แบบสบายๆ
กำลังจะผ่านสัปดาห์แรกของเดือน ตุลาคมแล้ว สำหรับข้าราชการจำนวนมากที่เกษียณอายุบางท่านอาจจะปรับตัวได้ยากอยู่บ้าง แต่คงจะผ่านไปได้ด้วยดี  ส่วนบรรดาลูกจ้างพนักงานบริษัทต่างๆ ก็ว่ากันไปตามวาระ อาจจะมีทยอยเกษียณอายุกันไปตามนโยบายของบริษัท  ไม่คงที่ตายตัวชัดเจนเหมือนข้าราชการที่แน่นอน ที่ 55 - 60 ปี
ดังนั้นการวางแผนตรวจสอบความมั่นคงทางการเงินเพื่อใช้ชีวิตหลังเกษียณจึงเป็นเรื่องสำคัญ  เราจึงต้องหมั่นตรวจเช็คเงินออมเงินสะสมของเราให้ดี  ซึ่งการเป็นสมาชิกหรือเป็นผู้ประกันตนของกองทุนประกันสังคม ซึ่งให้ความคุ้มครองทั้งในเรื่องการดูแลการรักษาพยาบาลระหว่างที่เป็นสมาชิก  ตลอดจนการเก็บออมไว้ใช้หลังเกษีณ โดยที่หลายคนอาจจะยังไม่ทราบว่า ที่ผ่านมาเงินเดือนที่เราถูกหักทุกเดือนๆ เพื่อเข้ากองทุนประกันสังคมนั้น ณ ปัจจุบันเรามีเงินอะไรเท่าไรแล้ว   
ดังนั้น การตรวจสอบ ข้อมูลเงินประกันสังคม จะสามารถช่วยทำให้เราคลายข้อสงสัยเหล่านี้ไปได้  และรู้หรือไม่ว่า เราสามารถตรวจสอบข้อมูลเงินประกันสังคมได้โดยการเข้าไปดูที่เว็บไซต์ www.sso.go.th
วันนี้เราจะแนะนำวิธีการโดยสอบเงินประกันสังคมผ่านเว็บไซต์ www.sso.go.th อย่างง่ายๆดังนี้

เข้าไปยังเว็บไซต์สำนักงานประกันสังคม ที่ www.sso.go.th หลังจากนั้นให้เราคลิกปุ่ม Login ที่มุมขวามือบนเพื่อที่จะเข้าสู่ระบบหรือสมัครสมาชิกก่อนสำหรับคนที่ยังไม่ได้เป็นสมาชิก
เมื่อเราคลิกที่คำว่า สมัครสมาชิก แล้ว ทางเว็บไซต์จะขึ้นให้เราทำการกรอกข้อมูลส่วนตัวของเรา ซึ่งต้องกรอกข้อมูลของตัวเองให้ถูกต้อง โดยทางเว็บไซต์มีคำแนะนำในการกรอกข้อมูลให้ด้วย
เมื่อกรอกข้อมูลส่วนตัวเรียบร้อยแล้ว ระบบจะส่งข้อมูลไปยังอีเมล์ที่เราได้ระบุใส่ลงไป หลังจากที่เราได้รับอีเมล์แล้ว ให้เราทำการกดยืนยันโดยที่ต้องทำภายใน 24 ชั่วโมง
หลังจากที่เราทำการกดยืนยันตัวตนในอีเมล์แล้ว ทางเว็บก็จะขึ้นหน้าจอให้เราใส่รหัสผ่านเพื่อเข้าใช้งาน
ไปที่เมนูที่เขียนไว้ว่า ตรวจสอบข้อมูล หลังจากนั้นให้เลือกเมาส์ลงมาแล้วเลือกที่คำว่า สำหรับผู้ประกันตน เพื่อที่จะดูข้อมูลต่างๆของตัวเรา
หลังจากนั้นเราจะเข้ามาที่หน้าข้อมูลที่เราสามารถตรวจสอบได้ โดยให้เราเลือกตรงคำว่า ข้อมูลการส่งเงินสมทบ
ในส่วนนี้ ข้อมูลต่างๆกจะปรากฏเป็นจำนวนมาก โดยจะแสดงถึงจำนวนเงินที่เราทำการส่งเข้าไปในแต่ละเดือน และในส่วนนี้ก็ยังได้ถูกแย่งเป็น 3 ส่วนคือ เจ็บป่วย ชราภาพ ว่างงาน ซึ่งทางเราเองก็สามารถตรวจสอบในแต่ละส่วนได้
หากเรายังต้องการดูข้อมูลอื่นๆ ก็สามารถทำได้โดยคลิกที่ สำหรับผู้ประกันตนอีกครั้ง
การตรวจสอบในส่วนของเงินชราภาพ หากอยากรู้ข้อมูลว่า เราจะได้เงินชราภาพเท่าไหร่ หากออกจากงาน ให้เราทำการคลิกที่คำว่า การคำนวณเงินสงเคราะห์ชราภาพ หลังจากนั้นข้อมูลต่างๆจะปรากฎขึ้นมา ให้เราได้วางแผนเกษียณตัวเองได้

ทั้งหมดนี้คือ วิธีการตรวจสอบข้อมูลการเงินของเราในกองทุนประกันสังคมอย่างง่ายๆ ที่ทุกคนสามารถทำได้  ลองศึกษาและวางแผนกันได้ตั้งแต่วันนี้นะครับ
 