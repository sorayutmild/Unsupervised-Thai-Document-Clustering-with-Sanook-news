ยลโฉม พีช สิตมน ภรรยาติ๊ก เจษฎาภรณ์ ที่ไม่ค่อยออกสื่อ หลังเป็น 1 ในกองทัพเพื่อนเจ้าสาวงานหมั้นชมพู่ น็อต
แม้จะเป็นภรรยาของพระเอกชื่อดังอย่าง "ติ๊ก เจษฎาภรณ์ ผลดี" แต่ดูเหมือนแฟนๆ จะไม่ค่อยได้เห็นภาพของ "พีช สิตมน" ออกสื่อเท่าไหร่ แม้จะแต่งงานกันไปเมื่อวันที่ 9 ก.ค. 2552 ดูเหมือนว่าครั้งล่าสุดที่ได้เห็นเจ้าตัวคือ เมื่อนักข่าวบันเทิงได้ยลโฉม น้องเต็นท์ ลูกชายหัวแก้วหัวแหวน เป็นครั้งแรก เมื่อวันที่ 19 ม.ค. 2557 หลังจากคลอดเมื่อวันที่ 16 ม.ค.2557
ล่าสุด พีช สิตมน ภรรยาติ๊ก เจษฏาภรณ์ ปรากฏตัวอีกครั้งในงานหมั้นของเพื่อนสนิท นางเอกสาว "ชมพู่ อารยา" กับ "น็อต วิศรุต" โดยเป็น 1 ในกองทัพเพื่อนเจ้าสาว ซึ่งหลายคนที่ได้เห็นภาพถึงกับทึ่ง เพราะเจ้าตัวยังสวยไม่เปลี่ยน
ขอขอบคุณภาพจาก อินสตาแกรม @aimeemorakot, เฟซบุ๊ก NARAKORN PHOTOGRAPHY