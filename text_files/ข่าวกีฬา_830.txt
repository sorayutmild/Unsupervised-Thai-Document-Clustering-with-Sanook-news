ย้อนไปชม "คีแรน" คีริน ตันติเวทย์ หนุ่มลูกครึ่งไทย-สหรัฐอเมริกา นักศึกษาม. ฮาวาร์ด ที่เป็นตัวแทนทีมชาติไทย ลงแข่งขันวิ่ง 10,000 ม. ในซีเกมส์ 2019 ครั้งที่ 30 ที่เมืองคลาร์ก ประเทศฟิลิปปินส์ เมื่อวันเสาร์ที่ 7 ธันวาคม ที่ผ่านมาโดยในระยะ 10,000 ม. นี้ อากัส ปราโยโก้ นักวิ่งจากอินโดนีเซีย ดีกรีแชมป์เก่าถือเป็นตัวเต็งตั้งแต่ก่อนแข่งขัน เพราะมีดีกรีเป็นถึงแชมป์มาราธอนในบ้านเกิด อย่างไรก็ตาม ในการแข่งขันปรากฎว่า คีริน ตันติเวทย์ วิ่งเกาะกลุ่มผู้นำก่อนที่จะโชว์สปีดเหลือเชื่อในช่วงรอบสุดท้าย ทิ้งห่างนักวิ่งทุกคนเข้าเส้นชัยแบบหน้าตาเฉยด้วยเวลา 30:19.28 นาที คว้าเหรียญทองมาครองได้สำเร็จส่วน อากัส ปราโยโก้ แชมป์เก่าจากอินโดนีเซีย คว้าเหรียญเงิน ด้วยเวลา 30:22.13 นาที และ เหรียญทองแดง  เหวียน วาน ไหล จากเวียดนาม 30:29.73 นาที ซึ่งเหรียญทองในระยะนี้ถือเป็น เหรียญทองแรกในรอบ 12 ปีนัับตั้งแต่ บุญถึง ศรีสังข์ เคยทำได้ในซีเกมส์ ครั้งที่ 24 ที่นครราชสีมา เมื่อปี 2007
