ผู้ใช้อินเทอร์เน็ตโพสต์แสดงเห็นต่อการประชุมร่วมของรัฐสภาในวันนี้ (19 มิ.ย.) จนทำให้แฮชแท็ก #ประชุมสภา ถูกพูดถึงมากเป็นอันดับต้นๆ ในเว็บไซต์ทวิตเตอร์ในไทย โดยชาวเน็ตหลายคนประหลาดใจว่าการประชุมจบลงภายในเวลาเพียง 17 นาที 

การประชุมที่จบลงอย่างรวดเร็วนี้ ทำให้เกิดข้อเปรียบเทียบกับคำพูดที่นายชวน หลีกภัย ประธานรัฐสภา เคยกล่าวไว้ว่า จะใช้หอประชุม บมจ. ทีโอที ที่เช่าเพื่อเป็นรัฐสภาชั่วคราว ให้คุ้มค่า
>> ส.ส.นัดประชุมทุกพุธ-พฤหัสฯ "ชวน" คาด ก.ค. นี้ได้ใช้สภาใหม่ ตอนนี้ใช้ที่เดิมให้คุ้ม!
 
นอกจากนี้ ผู้ใช้อินเทอร์เน็ตบางคน ยังโจมตีที่ ส.ส. ของพรรคการเมืองบางพรรคไม่ได้เข้าประชุม อย่างเช่น ความเห็นนี้ ที่มองว่า ส.ส. แต่ละคนได้รับเลือกจากประชาชนเข้าไปทำหน้าที่แล้ว แต่กลับไม่มาประชุม ทำให้ประเทศไทยก้าวหน้าไปอย่างยากลำบาก

การประชุมร่วมของรัฐสภาในวันนี้ (19 มิ.ย.) เป็นการประชุมร่วมครั้งที่ 2 แล้ว หลังจากที่เคยประชุมร่วมกันเพื่อเลือกนายกรัฐมนตรีเมื่อวันที่ 5 มิ.ย. ที่ผ่านมา ส่วนการประชุมครั้งนี้มีขึ้นเพื่อเลือกตั้งคณะกรรมการยกร่างข้อบังคับของรัฐสภา เพื่อใช้เป็นกฎเกณฑ์ในการประชุมร่วมของสมาชิกสภาผู้แทนราษฎร (ส.ส.) และสมาชิกวุฒิสภา (ส.ว.) ในอนาคต