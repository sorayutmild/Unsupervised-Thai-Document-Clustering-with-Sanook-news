(E3 2014) Dead Island 2 เกาะขยาดหาดสยองภาคใหม่
Dead Island 2
Deep Silver ประกาศ Dead Island 2 เกมส์ยิงซอมบี้ภาคใหม่ในงาน E3 2014 ที่ผ่านมา ครั้งนี้กำหนดให้ชายหาดของเกาะแถบแคลิฟอร์เนียที่เป็นสถานที่จัดงาน E3 กำลังจะกลายเป็นเกาะสยองของเหล่าซอมบี้แล้ว แถมมาในแบบอลังการกว่าเก่า เพราะกำหนดทำลงแพรตฟอร์มยุคใหม่ PC, PS4 และ XB One เท่านั้น





หลังจากเหตุการณ์ซอมบี้สุกสยองที่เกาะ Banoi ในภาคแรกจากนั้นไม่กี่เดือนต่อมา ซอมบี้ก็เริ่มแพร่กระจายออกไปมากขึ้น ทำให้ทางการของสหรัฐฯต้องเขามาควบคุมสถานการณ์ ซึ่งฉากของ Dead Island 2 ก็จะเป็นเกาะและชายหาดของแคลิฟอร์เนีย จากชายหาดสุดสวยก็กลายเป็นหาดสยองเต็มไปด้วยเลือดและซอมบี้ในพริบตา
ฟีเจอร์ใหม่ของ Dead Island 2 อย่างแรกเลยก็คือเน้นกราฟิกของเกมที่สวยงามอลังการขึ้นด้วยเอนจิ้น Unreal 4 เพราะฉะนั้นจึงเลือกที่จะทำลงเครื่องเกมรุ่นใหม่เท่านั้น และฉากของเกมก็จะเป็น Open World ที่จะใหญ่มากขึ้นกว่าภาคแรกเยอะ โดยแทบจะยกเมืองแคลิฟอร์เนียมาไว้ในเกมกันเลย มีตั้งแต่สะพาน Golden Gate ไปจนถึงชายหาด Venice Beach ชื่อดัง ตามมาด้วยฟีเจอร์การสร้างอาวุธและอุปกรณ์ใหม่ๆ ที่ไม่มีในภาคแรก เพิ่มมาอีกหลายอย่างในภาคนี้ รวมถึงระบบเกมเพลย์ ที่เป็นสไตล์การเล่นต่างๆ ว่าจะเน้นการเล่นแบบบุกลุยแบบดิบเถื่อน หรือเน้นย่องๆลอบฆ่า และระบบการเล่น Multiplayer แบบใหม่ที่เพิ่มขึ้นจากภาคเก่าด้วย