จะซื้อ  iPhone 5 ดีไหม หรือไม่เปลี่ยน?
iPhone 5 - แม้แอปเปิ้ล (Apple) จะเริ่มให้สั่งจองไอโฟน 5 (iPhone 5) ในวันสองวันนี้แล้วก็ตาม แต่ประเด็นที่น่าสนใจคือ ก่อนที่เราจะตัดสินใจ คิดกันก่อนสักหน่อยดีไหม? ว่าเราต้องการอะไรกันแน่ อยากได้ iPhone 5 หรือไม่ค่อยชอบ iPhone 4S แล้วล่ะ เหตุผล หรืออารมณ์ ที่อยู่เบื้องหลังการตัดสินใจ เพื่อให้คุณผู้อ่านเว็บไซต์ arip ได้มีข้อมูลเบื้องต้นประกอบการตัดสินใจ ลองมาดูกันว่า การใช้ของเดิม หรือเปลี่ยนของใหม่ มันมีข้อดี หรือข้อด้อยอย่างไร? 
ไม่ว่าคุณผู้อ่านจะอยากได้ iPhone 5 หรือไม่ก็ตาม แต่ทาง Apple ทำนายตัวเลขยอดขายของตนเองออกมาแล้ว โดยทางบริษัทคาดว่า จะสามารถขาย iPhone 5 ได้มากถึง 48.2 ล้านเครื่องภายในเดือนธันวาคม 2012 กลับมาที่เรื่องของเรากันต่อดีกว่า โดยขอเริ้มต้นกันที่ข้อดี หรือจุดเด่นของประโยชน์ที่จะได้รับจาก iPhone 5 กันก่อน ว่ามันมีดีอะไรบ้าง?  



iPhone 5
หน้าจอใหญ่ขึ้น แม้ การกระโดดจากจอ 3.5 นิ้วไปเป็น 4 นิ้วจะไม่ได้เป็นการเพิ่มขนาดที่มากมายนัก ในขณะทีเทียบกับคู่แข่งอย่าง Samsung Galaxy S3 จอใหญ่ถึง 4.8 นิ้ว แต่การเพิ่มหน้าจอให้ใหญ่ขึ้นของ iPhone 5 ทำให้มันมีพื้นที่แสดงผลเพิ่มสำหรับ "ไอคอน" ของแอพฯ บนหน้าจอโฮม ตลอดจนการที่นักพัฒนาสามารถเพิ่มออปชันสำหรับการเข้าถึง ฟังก์ชันต่างๆ ของแอพฯ และการเล่นภาพยนตร์ HD ที่สามารถเล่นได้เต็มจอ ไม่ต้องมีขอบดำให้เสียพื้นที่โดยเปล่าประโยชน์ เรียกว่า เต็มจอ เต็มตา ยังไงยังงั้น
4G LTE เอ่อ...อันนี้เป็นข้อดีสำหรับ iPhone 5 ทีใช้นอกประเทศไทย - -" อย่างไรก็ตาม ด้วยเทคโนโลยี 4G LTE ผู้ใช้ iPhone 5 จะพบกับการโหลดข้อมูลที่เร็วเท่าๆ กับการใช้เคเบิ้ลโมเด็ม ซึ่งจะว่าไปแล้ว Apple เป็นผู้ผลิตสมาร์ทโฟนรายหลักๆ ที่แทบจะเป็นเจ้่าสุดท้ายที่เข้าร่วมใช้เทคโนโลยีนี้กับ iPhone ถึงจะมาช้า แต่มาชัวร์
อายุการใช้งานแบตเตอรี่ จากข้อดีข้อที่ แล้ว การใช้ 4G LTE มีแนวโน้มว่า มันทำให้แบตฯ หมดเร็ว แต่ Apple ก็แก้ปัญหานี้แล้วด้วยการทำให้แบตฯ ของ iPhone 5 มีอายุการใช้งานได้นานกว่ารุ่นก่อนหน้านี้ อย่างไรก็ตาม มีรายงานข่าวว่า การบริหารจัดการแบตฯ ของ iPhone 5 ที่ดีขึ้น ท่างบริษัทได้ตัดสินใจลดฟีเจอร์บางอย่างลงไปด้วย แต่นั่นไม่ได้ทำให้ผู้ใช้รู้สึกว่าไอโฟน 5 มีประสิทธิภาพน้อยลงแต่อย่างใด
ลดการใช้กระจก ใคร ที่มักจะทำให้ iPhone มีอันต้องโดนกระแทกที่หน้าจอ และด้านหลัง จนรู้สึกพะวงไปหมด หรือไม่ก็เต็มไปด้วยรอยนิ้วมือทั้งด้านหน้า และหลัง แม้กระจกทั้งสองด้านจะทำให้ iPhone 4 ดูสวยขึนก็ตาม แต่สำหรับ iPhone 5 จะมีแต่กระจกหน้าเท่านั้น เพราะด้านหลังเป็นอะลูมิเนียม 
บางเบากว่าเดิม เมื่อรวมความรู้สึกในการได้ถือ iPhone 5 ที่บาง และเบากว่าเดิม ประกอบกับหน้าจอทีใหญ่ขึ้น และสว่างยิ่งขึ้น แถมยังแบตเตอรี่ใช้ได้นานขึ้นไปอีก มันทำให้คุณรู้สึกว่า ความบางเบาของ iPhone 5 มีค่า และความหมายกว่านั้นจริงๆ
โพรเซสเซอร์ทีทำงานเร็วขึ้น iPhone 5 จะมาพร้อมกับชิป A6 ทีทำให้คุณสามารถใช้งานสมาร์ทโฟนได้อย่างเต็มที่ทั้งเรื่องของการเล่นเกมส์ ที่กราฟิกลื่นไหล หรือการสตรีมมิ่งภาพยนตร์ที่ทำให้ดูแล้วไม่สะดุด ตลอดจนการเล่นแอพฯ ต่างๆ ที่รวดเร็วทันใจตั้งแต่โหลดจนรันแอพฯ นัั้น แหล่งข่าวอ้างว่า A6 ใน iPhone 5 ทำงานเร็วกว่า A5 ใน iPhone 4S ถึงสองเท่า!!!

iPhone 5
พูดถึงข้อดีกันมาเยอะแล้ว มาดูข้อด้อย หรือข้อควรพิจารณากันบ้างดีกว่าว่า เราควรจะอัพเกรด iPhone 4/4S ไปเป็น iPhone 5 กันดีไหม? 
iOS 6 บนไอโฟนเครื่องเก่าก็ OK นะ เทคโนโลยี ใหม่ๆ ที่แอปเปิ้ลแนะนำในการปิดตัว iPhone 5 ไม่ว่าจะเป็น GPS แบบ turn-by-turn, แผนที่ 3D, Passbook สำหรับตั๋ว และบัตรของขวัญ หรือแม้แต่ Siri ที่เก่งขึ้น มันมีอยู่ใน iOS ที่อัพเกรดได้ฟรีบน iPhone 4S โดยจะเริ่มเปิดให้อัพเกรดได้ตั้งแต่วันที่ 19 กันยายน ศกนี้เป็นต้นไป บางทีคุณอาจจะได้ใช้ iPhone 4S ที่เก่งไม่แพ้ iPhone 5 ก็ได้นะครับ
กล้องทีไม่ได้ดีกว่าเดิมแบบก้าวกระโดด แม้ ว่าภาพที่ถ่ายด้วยกล้อง iPhone 5 จะดูดีกว่าในที่มึด อีกทั้งยังสามารถถ่ายในโหมดพานอรามาได้ แต่ต้องยอมรับว่า โดยรวมกล้องของ iPhone 5 ไม่ได้มีอะไรที่พัฒนากว่ารุ่นปัจจุบันมากนัก มันแค่ลดขนาดชิ้นส่วนของกล้อง ลง แต่ความละเอียดยังคง 8M เท่ากับ iPhone 4S เพราะฉะนันหากตัดสินใจเลือก iPhone 5 เพราะมันมีกล้องที่เก่งกว่า อาจจะไม่เป็นประเด็นมากนัก
ดีไซน์ไม่โดดเด่น สำหรับ คนที่ชื่นชอบความเป็นแฟชั่นของไอโฟน หากมองในมุมกลับ iPhone 4/4S ที่ใช้กระจกครอบทั้งด้านหน้า และหลัง แม้จะมีจุดอ่อนอยู่บ้างแต่มันดูสวยกว่า iPhone 5 ที่ด้านหลังเป็นอะลูมิเนียมจนทำให้นึกถึงรุ่นแรกๆ ของไอโฟน 
อย่าลืม Android และ Windows Phone สำหรับ ข้อนี้ไม่ได้จะบอกว่า ใครดีกว่าใคร แต่ต้องยอมรับว่า คุณสมบัติหลายๆ อย่างใน iPhone วันนี้ดูเหมือนจะตามหลังสมาร์ทโฟน Android และ Windows Phone แม้น iPhone 5 จะถือว่า ฉลาดที่สุดในบรรดาไอโฟนทุกรุ่นก็ตาม แต่ด้วยคุณสมบัติต่างๆ ตั้งแต่ภายนอกไปจนถึงสเป็กภายใน มันยังเป็นรองสมาร์ทโฟนของ Android และ Windows Phone อยู่มิใช่น้อย ทางเลือกของการอัพเกรด อาจจะเปลี่ยนเป็นการย้ายแพลตฟอร์มก็ไม่เลว เพราะคุณอาจจะได้สิ่งที่เหนือกว่าในหลายๆ ด้าน 

iPhone 5
นอก จากข้อด้อย และข้อพิจารณาในการเลือกที่จะซื้อ หรืออัพเกรดไปใช้ iPhone 5 ข้างต้นนี้แล้ว เรื่องของ 4G LTE ก็เป็นอีกประการหนึ่งที่สำหรับบ้านเราคงไม่ต้องพูดถึง หวังว่า ข้อมูลพื้นฐานเหล่านี้ คงพอจะช่วยให้คุณผู้อ่านนำไปใช้ในการตัดสินใจได้บ้างนะครับ