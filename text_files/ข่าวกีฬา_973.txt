"บัวขาว บัญชาเมฆ" ยอดนักมวยชาวไทย ออกอาวุธแม่ไม้มวยไทยได้อย่างสุดมันส์ เอาชนะคะแนน ข่ง หลิง เฟย นักมวยจีนเจ้าถิ่นอย่างเอกฉันท์ ในศึกคุนหลุน ไฟต์ เมื่อช่วงบ่ายวันอาทิตย์ที่ 20 มี.ค. ที่ผ่านมาศึกดวลกำปั้นรายการ คุนหลุน ไฟต์ ที่เมืองตงกวน มณฑลกวางตุ้ง ประเทศจีน คู่เอกของรายการ บัวขาว บัญชาเมฆ พบ ข่ง หลิงเฟย นักชกเลือดมังกร ในรุ่นพิกัด 70 กิโลกรัม ภายใต้กติกาคิก บ็อกซิ่ง ห้ามใช้ศอกผลการแข่งขันปรากฏว่า "ดำดอทคอม" ออกอาวุธได้ชัดเจนกว่า ไล่ทำคะแนนได้จะแจ้ง ครบ 3 ยกกรรมการให้ บัวขาว ชนะคะแนน หลิง เฟย อย่างเป็นเอกฉันท์ 29-28, 30-28, 30-27ทั้งนี้ หลังจบการชก ทางเพจ Banchamek Gym ได้โพสต์รูปบัวขาวขณะถือถ้วยรางวัล พร้อมข้อความประกอบว่า
"ขอบคุณที่ตามเชียร์ครับ 2 วันที่เเอดมินไม่กล้าเล่าให้แฟนๆฟังครับ วันที่สื่อจีนมาถามว่า บัวขาว ปราบนักมวยจีนบนแผ่นดินจีนมา 11 คน ถึงคราวนี้คนที่ 12 จะเป็นอาถรรพ์ แพ้เเน่ๆ สื่อในที่นี่พูดกันขรม แต่บัวขาวบอกไม่ถือครับ ได้อีกหลายคนเลย สู้ๆ"