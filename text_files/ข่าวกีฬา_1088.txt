"อูลี สติลิเก" เฮดโค้ชโสมขาว กล่าวหลังที่เกาหลีใต้เอาชนะไทย 1-0 ในแมตช์อุ่นเครื่อง ว่า "ถ้าวัดกันเฉพาะแท็คติก คิดว่าผลเสมอน่าจะเหมาะกับทั้งสองฝ่าย เพราะทีมชาติไทยเองก็เล่นได้อย่างสูสี""แต่ถ้าหากมองถึงการสร้างสรรค์โอกาส ก็เหมาะสมแล้วที่เกาหลีใต้เป็นฝ่ายชนะ เพราะเข้าทำได้มากกว่า" "เกมนี้มีข้อจำกัดมาก ทั้งเรื่องการเดินทาง สภาพอากาศ บวกกับการลองผู้เล่นหน้าใหม่ ทำให้รูปเกมยังไม่ดี แต่ก็ถือว่าเป็นการเตรียมสำหรับรอบต่อไป"“ทีมชาติไทยชุดนี้เป็นทีมที่ดี สามารถเก็บบอลได้ และมีจุดแข็งที่ความคิดสร้างสรรค์ สามารถต่อบอลกันได้เป็นเอกลักษณ์เฉพาะตัว"นอกจากนี้กุนซือจอมเฮี้ยบกุนซือชาวเยอรมัน ยังระบุด้วยว่า แฟนบอลไทยในสนามวันนี้น่าทึ่งมาก "วันนี้จุดแข็งของไทยอีกหนึ่งสิ่งคือ พวกเขามีแฟนบอลที่เชียร์อย่างมีพลัง ร้องเพลงกันตลอด 90 นาที และจุดนี้แหละจะเป็นกำลังสำคัญที่ดีเยี่ยมให้กับทีม" 


