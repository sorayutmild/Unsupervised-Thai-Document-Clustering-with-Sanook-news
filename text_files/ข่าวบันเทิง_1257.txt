ไม่จบง่ายๆ สำหรับกระแสข่าวลือที่แพร่สะพัดไปทั่ว แม้มาดาม "เจนี่ เทียนโพธิ์สุวรรณ์ อัศวเหม" จะควงแขนสามี "เอ๋ ชนม์สวัสดิ์" ออกมาแถลงข่าวคู่พร้อมจดทะเบียนสมรสไปเรียบร้อยแล้วตั้งแต่เมื่อวันที่ 8 ส.ค.ที่ผ่านมาที่บ้านอัศวเหม เมืองปากน้ำ
ล่าสุด ข่าวลือที่แพร่ไปทั่วก็เห็นจะเป็นยอดตัวเลขที่ระบุว่าเป็น "ค่าจ้างหย่า" ที่ "ตู่ นันทิดา แก้วบัวสาย" ได้รับจากการหย่า และค่าสินสอดทองหมั้นของมาดามคนใหม่ของบ้านอัศวเหม ที่ใครเห็นยอดตัวเลขก็ต้องตาโตทุกราย โดยมีใจความสรุปได้ดังนี้
>>> เจนี่ มี 2 สัญชาติ ไทย และ อเมริกัน เอ๋ ชนมสวัสดิ์ จดทะเบียนกับ เจนี่ เพื่อเอาสัญชาติ อเมริกันจากเจนี่ แล้วจะถ่ายสัญชาติอเมริกันไปให้พ่อที่หนีคดีอยู่ โดย ตู่ นันทิดา ยินยอมเพื่อผลประโยชน์สามี ... ผลประโยชน์ต่างตอบแทน
>>> สิ่งที่ตู่ นันทิดาได้จากการเลิกกะเอ๋ คือ รายได้บ่อน 30 % , คฤหาสน์ที่นิวยอร์ค 1 หลัง , เครื่องบิน 1 ลำ , รถสปอร์ต 8 คัน , ที่ดินใน 3 จังหวัดในอีสาน 2,300 ไร่
>>> เจนี่ ได้สินสอด 150 ล้าน แหวน 8 กะรัต
ขอย้ำว่านี่เป็นเพียงข่าวลือเท่านั้น ส่วนจะเป็นเรื่องจริงหรือไม่ไม่มีใครรู้ แต่จากวันแถลงข่าวต่อหน้ากองทัพสื่อมวลชน "เอ๋ ชนม์สวัสดิ์" ก็ประกาศชัดแล้วว่าการจดทะเบียนสมรสครั้งแรกในชีวิตของเขา เป็นเรื่องความรักล้วนๆ และสินสอดที่เจนี่ได้รับซึ่งออกจากปากของผู้ชายคนนี้คือ "ทั้งชีวิตของพี่"