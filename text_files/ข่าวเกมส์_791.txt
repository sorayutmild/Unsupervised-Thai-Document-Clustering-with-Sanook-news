iPhone5 และ new iPod Touch ตัวใหม่กำหนดขายกันวันที่ 21 กันยายนนี้ ซึ่งก็เหลืออีกไม่กี่วันกันแล้ว และด้วยประสิทธิภาพของฮาร์ดแวร์ใหม่ของ iPhone5 ทำให้กลายเป็นเครื่องสมาร์ตโฟนที่รันภาพเกมส์ได้สวยงามที่สุด ในบรรดาเครื่องสมาร์ตโฟนอื่นๆไปแล้วในตอนนี้ ทำให้บรรดาค่ายเกมส์ต่างๆที่จะทำเกมส์ลง iPhone5 หลังจากนี้จะมีการปรับคุณภาพกราิฟิกของเกมส์ ให้สวยงามขึ้นรองรับ iPhone 5 ได้ด้วย และเกมส์แรกที่จะทำมารองรับก็คือเกมส์ Lili สาวน้อยผจญภัยในเกาะมหัศจรรย์ ที่สร้างจากเอนจิ้น Unreal Engine 3 ของค่าย BitMonster ที่จะออกพร้อมกับ iPhone5 และ new iPod Touch วันที่ 21 กันยายน 2012 ซึ่งทำออกมารองรับ new iPod Touch Line ด้วย
 





เกมส์ Lili เป็นเกมส์ผจญภัยกึ่งๆ RPG ในเกาะที่เต็มไปด้วยสิ่งมีชีวิตประหลาด ของทีม BitMonster ทั้งแปดคนซึ่งเป็นอดีตทีมงานของ Epic Game (ผู้สร้าง Infinity Blade) พวกเขาเล็งเห็นว่าเกมบน iOS ที่ผ่านมายังไม่มีเกมไหนที่มีกราฟิกสวยๆ โดยใช้ภาพโทนการ์ตูนสีสันสดใสบ้างเลย จึงได้นำ เอนจิ้น Unreal 3 มาสร้างเกม Lili นี้ขึ้นมา ให้สามารถเล่นกันได้ทุกเพศทุกวัน ไม่เหมือนเกมส์อย่าง Infinity Blade และ Dark Meadow ที่เหมาะกับผู้ใหญ่มากกว่า
 
ระบบการเล่นของเกม Lili จะเป็นแนว 3D adventure/RPG การผจญภัยของสาวน้อย Lili บนเกาะเทพพิศวง  island of Geos ซึ่งคล้ายๆกับนิทานเรื่อง Alice In Wonderland  ต่างกันตรงที่เกมนี้ สาวน้อย Lili เป็นนักสำรวจ ที่มาสำรวจเกาะแห่งนี้ด้วยตัวเอง  และได้พบกับสิ่งมีชีวิตประหลาดๆมากมาย อย่างพวกมนุษย์ต้นไม้และอื่นๆ  แต่เธอไม่รู้หรอกว่า กำลังจะมีเรื่องเลวร้ายเกิดขึ้น  และผู้เล่นจะต้องช่วยเหลือ Lili ให้รอดพ้นไปให้ได้  เกม Lili กำหนดลงใน iOS เท่านั้น
 
 
Lili
ภาพจากงาน Apple press conference โดย Lili จะเป็นหนึ่งในเกมส์ที่รองรับฟังค์ชั่นใหม่ๆของ iOS ด้วย
Lee Perry กล่าวเพิ่มเติมเกี่ยวกับเกมส์ Lili ว่าเป็นเกมส์ที่มีกราฟิกระดับสูงจาก Unreal Engine 3 จึงห่วงว่าฮาร์ดแวร์เดิมๆอาจจะแสดงภาพของเกมส์ได้ไม่เต็มที่ แต่เมื่อเขาได้ฮาร์ดแวร์ใหม่ๆอย่าง iPhone 5 และ new iPod Touch จึงรับประกันได้ว่า เครื่องใหม่เหล่านี้จะแสดงภาพเกมส์ของพวกเขาได้สวยอย่างที่ควรเป็นแน่นอน
 
ข้อมูลอ้างอิงจาก

http://www.joystiq.com/2012/09/14/lili-hops-to-ios-on-september-21-supports-new-ipod-touch/
