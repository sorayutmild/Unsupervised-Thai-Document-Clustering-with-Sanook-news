เครดิตบูโร ตรวจเครดิตบูโร เป็นคำที่หลายคนคุ้นเคยกันดี แต่จะมีกี่คนที่เข้าใจว่ามีความสำคัญเกี่ยวกับการขอสินเชื่อ Sanook! Money ได้รวมรวบข้อมูลเกี่ยวกับความหมายของเครดิตบูโร และความสำคัญมาฝากกัน
เครดิตบูโรคืออะไร?
เครดิตบูโร หรือ บริษัทข้อมูลเครดิต (National Credit Bureau) คือ บริษัทที่รวบรวมข้อมูลเครดิตจากสถาบันการเงินหลายแห่ง ที่เป็นสมาชิกของเครดิตบูโร มาประมวลผลเป็นข้อมูลเครดิต โดยสถาบันการเงินที่เป็นสมาชิกสามารถเรียกตรวจเครดิตบูโรได้ เพื่อใช้เป็นตัวตัดสินใจอนุมัติสินเชื่อ
เครดิตบูโรเก็บข้อมูลอะไรบ้าง?
ข้อมูลที่เครดิตบูโรเก็บมี 2 ส่วน

ข้อมูลส่วนตัว เช่น ชื่อ-นามสกุล ที่อยู่ วันเกิด สถานภาพ อาชีพ เป็นต้น โดยเครดิตบูโรไม่สามารถเก็บข้อมูลอื่นๆ ที่เกี่ยวกับบุคคลได้ เช่น คดีทางอาญา
ประวัติการขอสินเชื่อ การได้รับอนุมัติสินเชื่อ ประวัติการชำระสินเชื่อย้อนหลังไม่เกิน 36 เดือน นอกจากนี้ “สินเชื่อ” ตามกฎหมายเครดิตบูโร ยังรวมถึงสินเชื่อบ้าน สินเชื่อรถ สินเชื่อเงินสด การเช่าซื้อรถยนต์ ประวัติการค้ำประกัน การซื้อขายหลักทรัพย์ โดยข้อมูลเครดิตบูโรจะแสดงเฉพาะหนี้สินเท่านั้น

ตัวเลขที่อยู่ในรายงานมีหมายถึงอะไร?
ในรายงานข้อมูลเครดิตบูโรระบุ สถานะบัญชีเป็นตัวเลขที่แตกต่างกันออกไป ดังนี้

10 ปกติ แปลว่าบัญชีนี้มีการชำระสินเชื่อตามปกติ จ่ายครบ จ่ายตรงตามเงื่อนไข ไม่มียอดค้างชำระหรือค้างชำระไม่เกิน 30 วัน
11 ปิดบัญชี แปลว่า สินเชื่อบัญชีนี้มีการปิดบัญชีเรียบร้อยแล้ว ไม่มีหนี้ค้าง
12 พักชำระหนี้ ตามนโยบายรัฐ แปลว่า ที่ผ่านมาเคยมียอดค้างชำระ แต่ตอนนี้เข้าโครงการพักชำระหนี้ตามนโยบายรัฐ จึงทำให้สถานะไม่เป็นการค้างชำระ
20 หนี้ค้างชำระเกิน 90 วัน แปลว่า เคยค้างชำระในอดีต และปัจจุบันก็ยังค้างอยู่ เป็นสถานะที่เป็นผลลบต่อผู้เป็นลูกหนี้เจ้าของบัญชีนี้

 
ตรวจเครดิตบูโรได้ที่ไหน ?
หากต้องการตรวจเครดิตบูโร ควรพกบัตรประชาชนนำไปตรวจสอบและรับผลได้ที่จุดบริการต่างๆ ดังนี้
 
บริการตรวจเครดิตบูโร กรุงเทพฯ และปริมณฑล  แบบรอรับได้เลย 
(ค่าบริการ 100 บาท) ภายใน 15 นาที ในวันจันทร์ – วันศุกร์ (ใช้บัตรประชาชนของตนเอง)
1. ธนาคารอาคารสงเคราะห์ (ธอส.) อาคาร 2 ชั้น 2   

ทุกวันจันทร์ – ศุกร์ 09.00 – 16.30 น.หยุดวันนักขัตฤกษ์ 
บริการตรวจเครดิตบูโร บุคคลธรรมดา (ของตนเอง) , บุคคลธรรมดา (มอบอำนาจ) , นิติบุคคล , นิติบุคคล (มอบอำนาจ) และ ชาวต่างชาติ

2. อาคารเพิร์ล แบงก์ค็อก ชั้น 3 (โซนธนาคาร) 

ทุกวันจันทร์ – ศุกร์ 09.00 – 18.00 น.หยุดวันนักขัตฤกษ์
บริการตรวจบุคคลธรรมดา (ของตนเอง) , บุคคลธรรมดา (มอบอำนาจ) และ ชาวต่างชาติ

3. สถานีรถไฟฟ้า BTS ศาลาแดง (ภายในสถานี) 

ทุกวันจันทร์ – ศุกร์ 09.00 – 18.00 น.
บริการตรวจบุคคลธรรมดา (ของตนเอง) , บุคคลธรรมดา (มอบอำนาจ) และ ชาวต่างชาติ

 
เปิดบริการตรวจเครดิตบูโร ทุกวัน วันจันทร์ – วันอาทิตย์ (ใช้บัตรประชาชนของตนเอง)
1. สถานีรถไฟฟ้า BTS อนุสาวรีย์ชัยสมรภูมิ (ภายในสถานี)

ทุกวันจันทร์ – อาทิตย์ 09.00 – 18.00 น.
บริการตรวจบุคคลธรรมดา (ของตนเอง) , บุคคลธรรมดา (มอบอำนาจ) และ ชาวต่างชาติ

2. ห้างเจ-เวนิว (นวนคร) ชั้น 3 ติดประกันสังคม

ทุกวันจันทร์ – อาทิตย์ 09.00 – 18.00 น.
บริการบุคคลธรรมดา (ของตนเอง) , บุคคลธรรมดา (มอบอำนาจ) และ ชาวต่างชาติ (เฉพาะวันจันทร์-ศุกร์)

 
เปิดบริการตรวจเครดิตบูโร วันเสาร์ – วันอาทิตย์ (ใช้บัตรประชาชนของตนเอง)
1. CITI 

(บริการเฉพาะ เสาร์-อาทิตย์ เวลา 11.00 – 18.00 น.)
เดอะมอลล์ บางกะปิ, เดอะมอลล์ งามวงศ์วาน, ศูนย์การค้าเมกา บางนา

2. UOB 

(บริการเฉพาะ เสาร์-อาทิตย์ เวลา 11.00 – 18.00 น.)
สาขาเซ็นทรัลพลาซา เวสต์เกต บางใหญ่ , เดอะมอลล์ ท่าพระ

เฉพาะรายการลูกค้าบุคคลธรรมดา ยื่นตรวจของตนเองเท่านั้น (ไม่รับกรณีมอบอำนาจ)
  
กรุงเทพฯ และต่างจังหวัด บริการตรวจเครดิตบูโร (E-Credit report) รับผ่านทางอีเมล 
เข้าโมบายแอป “Krungthai Next” (ค่าบริการ 150 บาท) ภายใน 3 วันทำการ
 
กรุงเทพฯ และต่างจังหวัด แบบส่งกลับไปทางไปรษณีย์ (ค่าบริการ 150 บาท) ภายใน 7 วันทำการ
1. เคาน์เตอร์ธนาคาร (ทุกสาขา) 

แจ้งเจ้าหน้าที่ ที่เคาน์เตอร์ พร้อมยื่นบัตรประชาชนของตนเอง

2. ใช้บัตร ATM 

มีบัตรของธนาคารไหน ใช้ตู้ ATM ธนาคารนั้น เช่น กรุงไทย, ไทยพาณิชย์
ทำรายการผ่านหน้าจอ (เมนู ตรวจเครดิตบูโร)

3. ใช้โทรศัพท์มือถือ

ทำรายการผ่านธนาคาร บนโทรศัพท์มือถือ  สำหรับผู้ที่ลงทะเบียน ธนาคารมือถือกรุงไทย, ธนชาต

4. ใช้บริการธนาคารออนไลน์

โดยมีบัญชีธนาคาร หรือทำรายการผ่านเว็บไซต์ ธนาคารกรุงศรีอยุธยา, กรุงไทย

5. ที่ทำการไปรษณีย์ 

ตรวจสอบสาขาไปรษณีย์ที่ให้บริการ
ฟรี… ตรวจเครดิตบูโร แบบสรุป ณ ที่ทำการไปรษณีย์ (เฉพาะสาขาที่ให้บริการ)
สอบถามเพิ่มเติม THP Contact Center โทร.1545 หรือ www.thailandpost.co.th
