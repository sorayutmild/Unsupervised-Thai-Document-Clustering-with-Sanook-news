เกมส์ iPhone iPad
The Federal Trade Commission หรือ กรรมาธิการสมาพันธ์การค้าของประเทศสหรัฐอเมริกา ประกาศให้ทาง Apple ผู้ให้บริการสมาร์ทโฟนและแท็บเล็ต iPhone และ iPad รุ่นต่างๆต้องคืนเงินจำนวนกว่า $32.5 ล้าน (เกือบหนึ่งพันล้านบาท) ให้กับลูกค้าที่เป็นพ่อแม่หรือผู้ปกครองของเด็กๆ ที่แอบกดเงินซื้อ in-app purchases ในเกมส์ต่างๆในระบบ iOS โดยที่ไม่ได้ยินยอมจากพ่อแม่ผู้ปกครอง โดยจำนวนเงิน  $32.5 ล้าน นั้นเป็นเพียงเงินค่าซื้อ in-app purchases ที่ต้องจ่ายคืนให้กับลูกค้าทั้งหมดขั้นต่ำ ไม่ได้รวมค่าปรับเพิ่มเติมแต่อย่างใด
อย่างไรก็ตามเมื่อช่วงปีที่ผ่านมาทาง Apple เคยมีข้อเสนอแก้ปัญหานี้ ด้วยการยิมยอมที่จะคืนเงินให้ลูกค้า ที่มีลูกแอบกดเงินซื้อของในเกมไปครั้งหนึ่งแล้ว โดยครั้งนั้นทาง Apple มีข้อตกลงทางกฎหมายว่าจะยอมคืนเงินให้หากลูกค้ายื่นร้องเรียนมาก่อนเวลากำหนดหลังลูกๆกดเงินซื้อของในเกมไป แต่ว่าเพื่อป้องกันปัญหาที่จะเกิดขึนอยู่บ่อยๆ ทางกรรมาธิการสมาพันธ์การค้า ได้ส่งสารฉบับหนึ่งเรียกร้องให้ทาง Apple ปรับระบบ iOS ในการซื้อ Mobile Apps ให้มีระบบการสั่งซื้อยุ่งยากและต้องยืนยันโดยเจ้าของเครื่องทุกครั้งก่อน จึงจะสามารถซื้อ Mobile Apps ต่างๆได้ เพื่อแก้ปัญหาเด็กแอบกดซื้อของในเกมไปจำนวนมาก หลังจากมีการยื่นร้องเรียนจากพ่อแม่ของเด็กมายาวเป็นหางว่าวในปีที่แล้ว
กรรมาธิการสมาพันธ์การค้า กำหนดให้ทาง Apple ต้องคืนเงินให้กับลูกค้าที่มีปัญหาดังกล่าว ภายในวันที่ 31 มีนาคม 2014 และนอกจากนี้แล้วจะต้องใส่ระบบยืนยันการซื้อ Mobile Apps จากเจ้าของเครื่องทุกครั้ง (โดยให้ใส่รหัสบัตรหรืออื่นๆก็ว่าไป) และจะต้องมีระบบทำให้ลูกค้ามีตัวเลือกที่จะยกเลิกการซื้อได้ด้วย ซึ่งที่ผ่านมานั้นระบบการกดซื้อ Mobile Apps ใน iOS ของ Apple นั้นทำได้ง่ายเกินไป และไม่สามารถยกเลิกได้ จึงเป็นจุดที่ทำให้กรรมาธิการสมาพันธ์การค้ายื่นฟ้องได้ เพื่อปกป้องสิทธิของผู้บริโภคนั่นเอง 
