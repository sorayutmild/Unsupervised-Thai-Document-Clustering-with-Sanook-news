โอ๊ค พานทองแท้ ชินวัตร เจ้าตัวได้โพสต์ข้อความในเฟซบุ๊คส่วนตัว Oak Panthongtae Shinawatra โดยระบุว่า "ใบเตย อาร์สยาม" มาร้องเพลงให้พ่อฟังจริง แต่ไม่รู้ว่ามีการให้ค่าจ้างเท่าไหร่ 
"...มันแน่นอก ก็ยกออก 19กันยา นี่มันอะไร กับพ่อผมนักฟระ?..."
7ปีที่แล้วอยู่ ๆ19กันยา ก็เอารถถังมาวิ่งในกรุงเทพฯ ปฏิวัติคุณพ่อผม ผมก็ว่าแรงแล้ว มาปีนี้ยังไม่ทันพ้นวันที่ 18 ดี มาแรงกว่าเก่า น้องใบเตย Rสยาม ไม่รู้แน่นอกเรื่องไร อยู่ ๆ ก็มาทิ้งบอมบ์ใส่คุณพ่อผมซะแร้ว
7ปีที่ผ่านมา ในช่วงปีแรกๆหลังจากปฏิวัติ ต้องยอมรับว่าคุณพ่อผมคิดถึงบ้านครับ เวลาคุณพ่อมาพำนักอยู่ใกล้ๆประเทศไทย เช่นฮ่องกงหรือสิงคโปร์ถ้าเป็นวันศุกร์เสาร์อาทิตย์ คนมักจะไปเยี่ยมหลายร้อยคน แต่ละคนที่ไปเยี่ยม มักจะนำของฝากติดไม้ติดมือไปด้วยเสมอ มากที่สุดเห็นจะเป็นอาหารเหนือ และอาหารจากภาคต่างๆของไทยที่ผู้ไปเยี่ยม เคยทราบว่าพ่อชอบทานก็จะแพ็คมาให้ และก็มีบางคนที่เมื่อถึงเทศกาลวันสำคัญ หลังอาหารก็จะชวนคุณพ่อผมร้องคาราโอเกะ พอหาเพลงไทยร้องกันไม่ได้เข้า หลังๆก็หิ้วฮาร์ดดิสที่บรรจุคาราโอเกะเพลงไทยไปด้วยเลย
(คุณพ่อผมมักจะเป็นกันเอง และร่วมสนุกกับพี่น้องคนไทยที่มาเยี่ยมเยียนเสมอ เหมือนกับตอนที่พี่น้องประชาชน ไปร่วมรดน้ำดำหัวคุณพ่อผมที่กัมพูชา 5-6หมื่นคน และร่วมร้องเพลง Let it be ช่างแม่มัน บนเวทีด้วยกัน แบบที่เราเห็นในข่าวทีวีนั่นแหละครับ)
คนที่ไปเยี่ยมคุณพ่อผม ก็มีทั้งคนที่ร้องเพลงเพราะ และบางคนก็ร้องไม่เป็นครับ เวลาถูกเชิญให้ร้องก็ไม่ร้อง หรือร้องไม่ได้เรื่อง หลังๆคนที่ไปช่วงเทศกาล ถ้ามีใครที่รู้จักนักร้อง ที่คิวว่างอยู่ไม่ได้ติดงานอะไร ก็มักจะชวนไปด้วย เช่นเดียวกับน้องใบเตยนี่แหละครับ
น้องใบเตยรู้จักกับน้องชายของคนที่ไปเยี่ยมคุณพ่อผมครับ พี่ชวนน้องมา น้องเลยชวนใบเตยมาด้วย ใบเตยเคยมาร้องเพลงคาราโอเกะ ในงานที่คุณพ่อผมอยู่ด้วย 2 ครั้ง แถว ๆ ฮ่องกง, สิงคโปร์ นี่แหละ ครั้งสุดท้ายที่มาก็ ปี 2 ปีมาแล้ว เขาบอกว่าชวนมาเที่ยวเลยพามาร้องเพลงด้วย แต่จะมีการให้เงินค่าร้องเพลง หรือคนพามาจะพาไปช้อปปิ้งหรือไม่นั้น ทั้งผมและพ่อไม่อาจรู้ได้ครับ น้องเขามาร้องเพลงสักพักก็กลับไป ครอบครัวผมทั้งคุณแม่และน้องสาวผมทั้ง 2 คน ก็ทราบและเข้าใจดี และทั้ง 2 ครั้งที่น้องใบเตยมาตัวผมเองก็อยู่ด้วยทุกครั้งครับ
สมัยที่ใบเตยมานั้น ยังไม่มีหรอกครับ เพลงแน่นอก-ยกออก ไรเนี่ย การแต่งตัวของน้องก็แตกต่างจากปัจจุบันเยอะ ไม่มีลุ๊คเซ็กซี่ ๆ แบบในปัจจุบันนี้หรอก ไม่เชื่อลองดูรูปตอนน้องใบเตยร้องเพลงแรกๆดูได้ ตอนเจอผมตอนนั้นก็แต่งตัวเรียบร้อยโคดๆครับ ผมยังไม่ค่อยได้คุยอะไรด้วยเลย ลองมาตอนกำลังฮ๊อทๆนี่สิ พานทองแท้ จะร้องนำให้ดัง ๆ เลย
"...มันแน่นอก ก็ยกออก ให้แบกเอาไว้ นานไป เดี๋ยวใจถลอกมันแน่นอก ต้องยกออก เรื่องใหญ่อย่างงี้ บังยังไง ก็ยิ่งกระฉอก..."
ปล. 1. น้องใบเตยเขาก็ทำงานของเขาครับ หวังว่าการไปร้องเพลง2ครั้งนี้ จะไม่ทำให้พวกสลิ่มใจแคบตามไปราวีน้องเขา แบบหลาย ๆ เหตุการณ์ที่ผ่านมานะครับ2. เขียนเรื่อง7ปีของการปฏิวัติค้างอยู่ มาเจอประเด็นฮ๊อทๆแบบนี้ ก็ขอลัดคิวลงไปก่อนครับ เดี๋ยวบ่ายต้นๆจะลงเรื่องครบรอบ 19กันยา อีกทีครับ ขอบคุณครับ