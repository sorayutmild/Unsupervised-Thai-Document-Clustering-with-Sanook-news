     Toyota C-HR เตรียมเปิดตัวเวอร์ชั่นจำหน่ายจริงลงตลาดสหรัฐฯ ภายใต้แบรนด์ 'Scion' ที่งานดีทรอยต์มอเตอร์โชว์ 2016 จัดขึ้นในเดือนมกราคมที่จะถึงนี้

     หลังจากที่โตโยต้าตระเวนเดินสายเปิดตัว C-HR Concept ต้นแบบรถยนต์ครอสโอเวอร์ดีไซน์โฉบเฉี่ยวตามงานมอเตอร์โชว์สำคัญต่างๆ ล่าสุดมีข้อมูลว่าโตโยต้ากำลังจะเปิดตัว C-HR เวอร์ชั่นจำหน่ายจริงในสหรัฐฯ ในอีกไม่กี่วันนี้ โดยทำตลาดภายใต้แบรนด์ลูกอย่าง Scion สำหรับทวีปอเมริกาเหนือโดยเฉพาะ
     C-HR เวอร์ชั่นจำหน่ายจริง จะมีให้เลือกทั้งเครื่องยนต์เบนซินเทอร์โบชาร์จ และเครื่องยนต์ไฮบริด โดยใช้แพล็ตฟอร์ม TNGA แบบเดียวกับ Prius เจเนอเรชั่นใหม่
 

     ขุมพลังไฮบริดจะเป็นบล็อกเดียวกับ Prius คือ เครื่องยนต์เบนซิน 1.8 ลิตร ทำงานคู่กับมอเตอร์ไฟฟ้า แต่ลดกำลังสูงสุดลงเหลือ 121 แรงม้า ส่วนเวอร์ชั่นเครื่องยนต์เบนซินเป็นแบบ 3 สูบ 1.2 ลิตร ที่ยกมาจาก Auris ให้กำลังสูงสุด 114 แรงม้า
     C-HR ใหม่ มีกำหนดวางจำหน่ายภายใต้แบรนด์ Toyota ในทวีปยุโรปตั้งแต่กลางปี 2016 เป็นต้นไป โดยจะกลายเป็นคู่แข่งสำคัญของ Honda HR-V และ Nissan Juke ในปัจจุบัน


     จะสวยขนาดไหนต้องติดตามดูให้ดี

     ที่มา Car and Driver
 
