      หลังจาที่สายสืบออกมาเผยสเปค iPhone 6s ต่าง ๆ มากมาย และตอนนี้ก็มีข่าวหลุดออกมายืนยันว่า iPhone 6s จะมีกล้อง 12 ล้านพิกเซล ซึ่งเดิมที่มีเพียง 8 ล้านพิกเซล ตั้งแต่สมัย iPhone 4S
      กล้องหลังแบบใหม่นี้จะทำงานร่วมกับชิป A9 เพื่อประมวลผลให้ภาพดูสวย สดใสมากที่สุด นอกจากนี้แอปเปิลยังตัดสินใจใส่ฟีเจอร์ถ่ายวิดีโอความละเอียดระดับ 4K มาให้ใน iPhone 6s อีกด้วย เพื่อต่อสู้มือถือเรือธงต่าง ๆ ในตลาด และยกระดับประสบการณ์การใช้งานให้ตอบรับกับหน้าจอของ iMac 5K Retina Display ที่เคยเปิดตัวไป
      นอกจากนี้ยังพบโค้ดใน iOS 9 (Beta) ว่า iPhone 6s จะมีกล้องหน้าที่ดีขึ้น โดยจะสามารถถ่ายภาพ Slow-mo ที่ความละเอียด 720p, ถ่ายภาพ Panorama จากกล้องหน้าได้ เพื่อให้สามารถ Selfie ได้อย่างง่ายดาย และอาจจะมาพร้อม LED แฟลช เพื่อให้หน้าของเราสวยใส ลด Noise

      ส่วนสเปคอื่น ๆ ของ iPhone 6s ที่หลุดออกมาคือ หน้าจอแบบ Force Touch, สีใหม่ทองกุหลาบ, แรม 2GB, กล้อง 12 ล้าน, วัสดุใหม่ที่แข็งแรงกว่าเดิม รวมถึงขนาดความจุน่าจะเริ่มที่ 32 GB และเปิดตัววันที่ 9 กันยายนนี้แน่นอน !!
ที่มา – 9to5Mac
สนับสนุนเนื้อหา:  www.macthai.com