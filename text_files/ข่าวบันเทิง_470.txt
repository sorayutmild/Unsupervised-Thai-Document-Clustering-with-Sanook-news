เป็นกระแสวิพากษ์จารณ์มาพักใหญ่เรื่องการเลี้ยงลูกของพิธีกรข่าวคนดัง ไก่ มีสุข หลังโพสต์คลิปและภาพป้อนแฮมเบอร์เกอร์ให้ลูกสาว "น้องนามรูป" ก็มีคนโพสต์ติงว่าไม่เหมาะสม ที่จะให้เด็กอายุ 4 เดือนรับประทานอาหารจังก์ฟู้ดแบบนั้น ล่าสุดสาวไก่และสามี ประกาศปิดแฟนเพจเฟซบุ๊กน้องนามรูป โดยให้เหตุผลว่า "ไม่ค่อยได้เล่น" พร้อมทั้งขออภัยหากมีอะไรขัดเคืองใจหลายๆคน
"ต้องขออภัย พี่ๆ น้องๆ เพื่อนๆ ในแฟนเพจด้วยนะคะ .. โดยส่วนใหญ่ไก่ไม่ค่อยเล่นเฟซบุ๊ก แต่หากโพสต์ภาพหรือคลิปขัดเคืองใจแฟนๆ ไก่ขออภัยด้วย หรือ ที่แฟนๆติงมาเรื่องที่เขียนตอบจาก"นะคะ " เป็น"นะค่ะ" .. กราบขออภัยแทนสามีด้วยนะคะ ..หากมีอะไรต่างๆที่ไก่อาจสร้างความรำคาญใจและขัดเคืองมากกว่านี้จากเพจนี้ต้องขอโทษจากใจจริงๆ .. ตอนนี้ไก่คุยกับสามีและขอแจ้งปิดเพจเรียบร้อยแล้ว อีก 14 วัน มีผลนะคะ .. แจ้งบอกกันเพราะเกรงใจคนที่กด like ให้น้องขอบคุณที่เข้าใจและรักน้องรักครอบครัวเรามาตลอดค่ะ @@ พี่ไก่ มีสุข ค่ะ"