                ใครจะคิดว่าในงานที่เซี่ยงไฮ้ มอเตอร์โชว์ นอกจากจะมีรถยนต์มากมาย แล้ว การเปิดตัวรถยนต์ใหม่ที่มีมากมายหลายรุ่นทั้งในกระแสและนอกกระแส ยังสร้างความน่าสนใจ  โดยเฉพาะค่ายรถยนต์  Toyota  ที่ปรับเปลี่ยนแล้วดันเผยว่าที่รุนใหม่ที่คาดว่าจะมาทำตลาดบ้านเราในไตรมาส 3 ปีนี้ หรือจะว่าไปมันคือว่าที่อีโค่คาร์นั่นเอง 
                Toyota Yaris  ใหม่ ในเวอร์ชั่นจีน นับว่าเป็นคำตอบที่น่าสนใจ เมื่อต่อข้อคำถามว่า อีโค่คาร์บ้านเราจะเป็นเช่น ไร หลังจากที่มีการยืนยันในระดับหนึ่งแล้วว่ารถยนต์อีโค่คาร์บ้านเรา น่าจะใช้ชื่อว่า Toyota Yaris  ซึ่งหมายความถึงการใช้ชื่อที่เหมือนกัน แต่อาจจะแตกต่างจากที่เราคิดก็ได้
Toyota Yaris อีโค่คาร์
                ว่าที่ยาริส เป็นคำถามที่เฝ้ากันมานาน และในที่สุดในจีนเราก็ได้ คำตอบมากขึ้น เมื่อมีการเผยว่าที่รถใหม่ในนาม Toyota Yaris แต่มันไม่เหมือนจากที่เราเคยเห็นมา แม้จะใช้ชื่อเดียวกันก็ตามที
                Toyota Yaris  โฉมใหม่โดยรวมไม่ได้เหมือนอย่างที่เรา เข้าใจเมื่อเทียบกับตัวรถที่มีการเปิดตัว มาแล้วในหลายตลาด แม้จะมีเค้าโครงอยู่บ้างแต่ทั้งหมดนี้ต่างออกไป ด้วยขนาดที่ใหญ่กว่า เบื้องต้นมันมีความยาวมากถึง 3,915  ม.ม. กว้าง 1,695  ม.ม. แม้จะยังไม่มีความสูง แต่ว่าที่รุ่นใหม่นี้ จะมาพร้อมฐานล้อยาว 2,460  ม.ม. ส่วนการออกแบบก็ยังคงความสปอร์ต แต่ปรับไปเป็นการออกแบบที่ให้ความไม่น่าเบื่อลดคมสันลงจากที่เราเคยเห็นมา  
Toyota Yaris อีโค่คาร์
                ในห้องโดยสารยังไม่มีรายละเอียดออกมามากมายนัก แต่ก็น่าจะมีความเป็นไปได้สูงที่มันจะใช้ชุดห้องโดยสารเดียวกับ  Toyota Vios 2013  ใหม่ที่เพิ่งเปิดตัวครั้งแรกอย่างเป็นทางการในประเทศไทย ซึ่งเป้นความเป็นไปได้มากที่สุดในรถรุ่นนี้
                ขณะที่ตัวเครื่องยนต์กลไกเองในตลาดจีน จัดเครื่องยนต์ขนาด 1.6  ลิตร มาให้พร้อมระบบเกียร์อัตโนมัติ 4 จังหวะ ขณะที่บ้านเรามีความเป็นไปได้สูงที่จะใช้เครื่องยนต์ขนาด 1.2 ลิตร ครบสูตรด้วยชุดเกียร์  CVT  แต่ก็มีความเป็นไปได้สำหรับเครื่องยนต์ขนาด 1.3  ลิตร ซึ่งในตลาดโลกมีการพัฒนาเครื่องขนาด 1.33 ลิตร พร้อมเทคโนโลยี Dual VVt-i ในการตอบสนอง
            สำหรับบ้านเรา ตามการเปิดเผยของ Toyota  รถยนต์อีโค่คาร์รุ่นใหม่ ซึ่งก็หมายถึง  Toyota Yaris Eco car จะเปิดตัวอย่างเป็นทางการในไตรมาส 3 ปีนี้  ส่วนจะเป็นคันนี้หรือไม่นั้นคงต้องรอลุ้นกัน 
 