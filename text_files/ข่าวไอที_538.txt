เทคนิคจับผิด “รูปเก่าเล่าใหม่ปั่นกระแสการเมืองเดือด” !!
ช่วงนี้กระแสการเมืองในบ้านเรายังคงร้อนระอุขึ้นเรื่อยๆขัดกับสภาพอากาศที่เริ่มเข้าสู่ฤดูหนาวแล้ว ยิ่งเทคโนโลยีการสื่อสารมันสะดวกมากขึ้นเท่าไหร่ การกระจายข่าวสารผิดๆก็ง่ายมากขึ้นเท่านั้น ส่งผลให้อุณหภูมิความร้อนแรงทางการเมืองทวีคูณ บางข่าวอาจถูกส่งต่อด้วยความเข้าใจผิดจริงๆ

แต่หลายครั้งที่มีผู้ไม่หวังดีจงใจเสี้ยมให้คนไทยตีกันเองด้วยการขุดเอารูปเก่าจากเหตุการณ์ชุมนุมเมื่อครั้งอดีตมาใช้ใหม่ หรือบางครั้งนำรูปจากข่าวประเทศอื่นมาเนียนเป็นเหตุการณ์ในบ้านเราก็มี ...แล้วเราจะทำอย่างไรดีเพื่อจะไม่ตกเป็นเหยื่อของผู้ไม่หวังดีเหล่านั้น?
วันนี้แอดมินจะขอนำเสนอวิธีการเช็ครูปภาพบนอินเตอร์เน็ทว่าเป็นรูปใหม่สดๆซิงๆหรือขุดเอารูปเก่ามาเล่าใหม่ผ่านเว็บไซต์ http://images.google.com/ ค่ะ

เมื่อเปิดเว็บไซต์แล้วให้เรากด Search by image ตามรูปค่ะ

เมื่อกดแล้วจะโผล่หน้าต่างดังรูป ซึ่งเราสามารถเลือกได้ว่าจะค้นหารูปด้วยการก๊อป URL มาแปะ (Paste image URL) หรืออัพโหลดรูปที่มีอยู่ในเครื่องเราเพื่อค้นหาค่ะ (Upload an image) ถ้าเราเลือกเอา URL มาแปะ พอแปะเสร็จให้กด Search by image อีกทีเพื่อค้นหา แต่ถ้าเลือกอัพโหลดรูปจากเครื่อง พอเลือกไฟล์อัพโหลดเสร็จ เว็บจะแสดงผลการค้นหาให้เราเลย

จากรูป จะเห็นว่า Google จะแสดงผลการค้นหาให้เราดูว่ารูปภาพที่เราค้นหาเคยไปโผล่ในเว็บอะไรมาก่อนบ้าง ซึ่งเราสามารถไล่ดูวันที่เปรียบเทียบได้ว่ารูปที่กำลังส่งต่อมานั้นเป็นรูปจากข่าวเก่าหรือเปล่าค่ะ
หวังว่าทิปส์นี้จะเป็นประโยชน์ต่อทุกคนในสถานการณ์ช่วงนี้นะคะ อย่าลืมตั้งสติในการเสพข่าว ไม่ใช้อารมณ์ จะได้ไม่ตกเป็นเหยื่อของผู้ไม่หวังดีต่อประเทศชาติค่ะ