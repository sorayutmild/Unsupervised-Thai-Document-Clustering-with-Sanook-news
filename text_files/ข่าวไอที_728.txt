       กำลังกลายเป็นประเด็นร้อนอยู่ในตอนนี้สำหรับกรณีของปัญหาเครื่อง iPhone สีลอก จนทำให้หลายๆ คนถามหาถึงคุณภาพของมือถือราคาสูงอย่างไอโฟน

       จากกรณีสมาชิกหนึ่งในเว็บไซต์ Pantip ได้ออกมาตั้งกระทู้ถามถึงปัญหา iPhone 6s ที่เขาคิดว่าไอโฟนสีลอกเอง โดยเจ้าของกระทู้ได้ให้รายละเอียดว่า....iPhone 6s สี rose gold ของใครลอกเองบ้างครับ       iphone 6s สี rose gold ของใครลอกเองบ้างครับ ของผมมันลอกเองคือปรกติจะใช้แบบเคสซิลิโคนขอบนิ่ม ที่เป็นยาง tpu ใสๆอย่างเดียวไม่เคยซื้อแบบเคสแข็งมาใส่เลยแม้แต่อันเดียว 
       พอวันนี้แกะมาเปลี่ยนซิม ไปเห็นเข้า shock สิครับ ลอกได้ไง ใส่เคสยางใสตั้งแต่วันที่ซื้อ แล้วการเก็บของผมคือเก็บใส่กระเป๋าสะพายข้าง ไม่เคยยัดเข้ากระเป๋ากางเกงยีนส์อไรเลย
       ยังงงอยู่เลยว่ามันลอกตามในภาพได้ไง รู้สึกแย่ครับคุณภาพ แอปเปิ้ลเลยคิดไปว่ามันพ่นสีมาไม่ดีหรือป่าวหว่า ได้แต่ทำใจทำอะไรไม่ได้แล้ว หรือใครพอมีวิธีให้รอยมันจางลงบ้างครับ ที่เขียนมารับรองจริงทุกอย่างครับ
       นอกจากนี้นั้นหลังจากที่กระทู้ดังกล่าวได้ถูกโพสขึ้นไป ยังมีสมาชิกอีกหลายคนออกมาแสดงความคิดเห็นและยังมีบางคนออกมาบอกว่าตัวเครื่อง iPhone 6s ของตนเองก็เกิดปัญหาดังกล่าวเช่นกัน
       อย่างสมาชิกหมายเลข 1626693 ก็ออกมาโพสแสดงความคิดเห็นว่า >> สีทองผมก็เป็นครับเหมือนกันเลย แต่ไม่เยอะขนาดนั้น
       สมาชิกหมายเลข 2800462 โพสแสดงความคิดเห็นว่า >> ใครใช้ 6s แนะนำให้ถอดเคสออก สังเกตุทุกมุมทุกด้านเลยนะครับ เคสใส่นิ่มที่ผมใส่ยังขนาดนี้ ใครใส่เคสแข็งต้องระวังขึ้นนะครับ
       ด้านสมาชิกหมายเลข 2751894  ก็ออกมาอัพเดทเช่นกันครับว่า >> ของผมก็เป็นครับ แต่ว่าเป็นนิดเดียวตรงก้น มันเริ่ม ลอกจาก รูน็อตตรงก้นก่อนครับ ตอนแรกเป็นรูเดียวผมไม่ได้คิดอะไร แต่พอเริ่มมีรูที่สองผมก็คิดว่า มันไม่ใช่ละยังไม่เคยทำตกเลยมันเป็นแบบนี้ ได้ยังไง เลยลองโทรไปถาม แอปเปิ้ลสโตร ( พอดีสั่งเอาในเว็บ ) คุยไปคุยมาเค้าก็ถามนู้นถามนี้ สุดท้ายเค้าก็ให้เปลี่ยนเครื่อง ใหม่ได้เพราะอยู่ในประกันเปลี่ยนเครื่อง 14 วัน ผมว่ามันเป็นเฉพาะ สี โรสโกลแน่นอน
       กรณีที่เกิดขึ้นแบบนี้นั้นต่างประเทศก็มีให้เห็นเช่นกันครับ เพราะมีผู้ใช้รายหนึ่งได้เข้าไปโพสข้อความบนเว็บบอร์ดของ MacRumors ว่าตนก็เจอกรณีแบบนี้เช่นกัน

     หมายเหตุ จากความคิดเห็นของทีม Sanook! Hitech นั้นการเลือกเคสใส่ของ iPhone 6s นั้นก็มีผลต่อความเสียหายไม่ว่าจะเป็นสีลอกหรือโดนขูด ขึ้นอยู่กับวัสดุของเคสเป็นสำคัญ ถ้าคมมากก็ส่งผลทันทีเช่นเดียวกันครับ

ขอบคุณที่มา: pantip.com/topic/34509521, forums.macrumors.com
