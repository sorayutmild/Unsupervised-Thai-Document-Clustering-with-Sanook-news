ไม่รู้งานนี้นักแสดงสาวทรงโต "อุ้ม ลักขณา" ไปเจอใครใส่ร้ายป้ายสีมาว่า "กว่าจะสวยได้อย่างทุกวันนี้ต้องเข้าคลินิกศัลยกรรมแทบจะทั้งหน้า!!" เจ้าตัวถึงได้จัดแถลงการณ์แบบเฉพาะกิจ ผ่านอินสตาแกรมพร้อมกับเล่าเรื่องราวความสวยผ่านภาพประกอบให้ได้เห็นแบบชัดเจนไปเลยว่าที่ผ่านมานั้นเธอทำอะไรกับหน้ามาบ้าง ซึ่งสาวอุ้มเองก็ได้ออกมายอมรับว่า ตนเองนั้นเคยทำศัลยกรรมจริงแต่ก็มีแค่ "จมูก กับ จัดฟัน" เท่านั้น ไม่ได้ผ่านมีดหมอมาทั้งหน้าอย่างที่มีคนเม้าท์กันแน่นอน!!
"ทุกคนดูจะตกใจกับรูปเยาว์วัยของอุ้มนะคะ คือเป็นคนเปิดเผยและไม่อายในสิ่งที่ตัวเองเป็นอยู่แล้ว
รูปที่ 1 นั่นตั้งแต่ม.4 ค่ะ เด็กมากตัวดำขี้เหร่ดั้งแหมบฟันเหยินยังไม่คิดเลยว่าจะมาถึงจุดนี้ได้ พอเข้าวงการมาสิ่งที่ทำอย่างแรกคือจมูกค่ะ ยอมรับว่าทำและสวยด้วยเพราะมันธรรมชาติมากและจมูกมันสำคัญนะคะดั้งแหมบเข้ากล้องแล้วไม่สวยตามที่เห็น
รูปที่ 2 ทำจมูกละตอนนั้นน่าจะอายุสัก 20ต้นๆ แต่ยังไม่จัดฟันฟันเหยินเว่อร์ฟันออกปากค่ะ.
รูปที่ 3 กำลังจัดฟันแต่จัดแบบด้านในค่ะยังไม่เข้าที่ดี แต่ก็ดีกว่าตอนเหยินมากรูปนี้ก็เกือบจะ 3 ปี ละค่ะ
รูปที่ 4 คือปัจจุบันค่ะเหมือนคนละคนกับรูปแรก แต่สาบานได้ว่าไม่ได้ทำอย่างอื่นค่ะ ไม่ได้ ทำตา ไม่ได้ทำคาง ไม่ได้ทำปาก ไม่ได้เหลาหน้า โบท็อกไม่ได้หน้าเล็กอยู่แล้วโบแล้วเป็นผี. ทำแค่จมูกกะจัดฟัน ชัดเจน! ฟันธงไม่ได้ยันฮีทั้งหน้านะคะ #ตรงไปตรงมาชัดเจนไม่แอ๊บค่า"
ชี้แจงได้ เคลียร์จัด ชัดเจนแบบนี้ เอารางวัลชนะเลิศไปเลยจ้า สาวอุ้ม!!