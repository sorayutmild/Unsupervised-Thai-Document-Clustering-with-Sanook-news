สวัสดีเพื่อน ๆ ชาว RoV  ที่น่ารักทุกคนและผู้ติดตาม Esports ทุก ๆ ท่านบอกได้เลยว่า หัวข้อนี้ไม่ใช่เป็นแค่การพาดหัวอย่างแน่นอน แต่เรื่องราวนี้ค่อนข้างเป็นประเด็นที่ร้อนแรงในปัจจุบัน เกี่ยวกับการแข่งขันใน Road to AWC 2021 เพื่อชิงตั๋วไป Tournament นานาชาติ AWC 2021 ที่กำลังจะจัดขึ้นในเร็ว ๆ นี้โดยประเด็นที่เกิดขึ้นนั้น จะเป็นประเด็นระหว่างทีม Dtac Talon Esports และ Buriram United Esports เราไปรับชมกันครับ ว่าเรื่องราวต่าง ๆ นั้นมีที่มาที่ไปอย่างไร

Munez หนึ่งในโค้ช Buriram ออกโรง

 Match เจ้าปัญหาพร้อมกับการถล่มของผู้ชม (ผู้พากย์ยัง..งง) (ชั่วโมงที่ 2.23 นาที)

สรุปประเด็นที่เกิดขึ้น
โดยในเกมที่ 5 ระหว่างการแข่งขัน Road to AWC 2021 นั้นได้เกิดประเด็นที่เป็นกระแสวิพากษ์วิจารณ์อย่างหนัก จากเหตุที่ทาง Buriram United นั้นได้ทำผิดกฎกติกาในการแข่ง ด้วยประเด็นที่ว่าเลือกตัว Hero ซ้ำซึ่งแฟน ๆ ต่างวิพากษ์วิจารณ์ว่ามันไม่ควรจะเป็นเรื่องที่เกิดขึ้น กับทีมที่มีความเป็นมืออาชีพ และเป็นทีมใหญ่ขนาดนี้อย่าง Buriram United โดยตัวละครที่เป็นประเด็นนั้นก็คือ Veres ที่ถูกเลือกใช้งานไปแล้วในเกมที่ 1 แต่ทาง Buriram United นั้นได้กลับเลือกใช้ Veres อีกครั้งในเกมที่ 5 ขณะที่โดน Dtac Talon Esport นำไป 3-1 เกมซึ่งผิดกฎ Global Ban Pick (ห้ามใช้ตัวซ้ำระหว่างการแข่งขันในคู่นั้น ๆ)

เรื่องราวที่ทวีความร้อนแรง
แฟน ๆ ได้วิพากษ์วิจารณ์ รวมถึงทางคุณ Tony ที่เป็นหัวหน้าทีมของ Dtac Talon Esports ได้ออกมาเปิดเผยว่า การทำแบบนี้นั้นเป็นความพยายาม ในการตัดความได้เปรียบที่ Dtac Talon Esports ได้สร้างขึ้น ในช่วงการ Draft โดยความได้เปรียบนั้นอยู่ที่ทาง Dtac Talon Esports แต่ต้องถูกพักการแข่งขันเป็นการชั่วคราว ด้วยการที่ Buriram United นั้นทำผิดกฎ ในช่วงเวลานี้เหล่าผู้ชมก็บ่นกันเกรียวกราว

บทลงโทษที่เบาเกินไป
ทางฝ่ายกรรมการนั้น ก็ไม่ได้นิ่งนอนใจ ได้เกิดการประชุมหารือกับเรื่องราวเกิดขึ้น ซึ่งคุณ Tony กัปตันฝั่ง Dtac Talon Esports ได้บอกว่านี่คือช่องว่างของกฎที่ขาดหายไป และมันจะเปิดโอกาสให้ฝ่ายที่เสียเปรียบ ใช้พฤติกรรมแบบนี้อีก เพื่อยื้อเวลาในการคิดหรือเพื่อขัดจังหวะการเล่นของฝั่งตรงข้าม ในกรณีที่ตัวเองเป็นฝ่ายเสียเปรียบ และอาจจะทำให้เกิดพฤติกรรมเลียนแบบ ในรูปแบบนี้ได้อีก โดยการเลือก Hero ซ้ำจนทำให้การแข่งขันนั้นหยุดลงไป เพราะไม่มีบทลงโทษที่รุนแรงและชัดเจนกว่านี้

พฤติกรรมแบบนี้ ไม่ได้เจอครั้งแรก
คุณ Tony เผยมันเป็น Trick แน่ เขาเคยเจอเหตุการณ์ที่แย่ขนาดที่ว่า ต้องหยุดเกมไปถึง 2 ชั่วโมงกับการเจอเหตุการณ์ในลักษณะนี้ และเขายังถูก Rematch อีกด้วย แต่ในกรณีของ Buriram United นั้นไม่ใช่ Tony บอกว่า Hero ที่ทางฝั่ง Dtac Talon ได้ Draft มา Buriram United ได้เห็นแผนทั้งหมดแล้ว เขาจะไม่ยอม Rematch อย่างแน่นอนในขณะที่ Dtac Talon Esports นั้นกำลังได้เปรียบและทำตามกฎกติกา

ข้อเสนอกรรมการเป็นอย่างที่ Tony คาด
Tony กับโค้ชคุยไว้แล้วว่าจะต้องเจอเหตุการณ์กรรมการขอ Rematch แน่และจะต้องขอเริ่ม Draft Hero ใหม่แน่ กรรมการเสนอว่าจะให้สิทธิ์ในการ Ban เพิ่มอีก 3 ตัวแต่ขอ Rematch (เป๊ะอย่างที่คาดการณ์ไว้) ให้กับทางฝั่ง Buriram ซึ่ง Dtac Talon ไม่ยอมอย่างเด็ดขาด แต่เขาก็ไม่ได้ต้องการปรับให้ Buriram United แพ้แต่อย่างใดเขาแค่ต้องการความเท่าเทียม โดยให้ Buriram United บอกมาว่าจะใช้ตัวอะไรแทน Veres เจ้าปัญหาและให้ Ban Hero ตามปกติ แต่ยังไงก็ตาม Tony ก็บอกว่า Buriram ได้มีเวลาคิดเยอะกว่าก่อนหน้านี้แน่ ๆ ซึ่งเขาถือว่ามันเป็น Trick ที่ไม่ดีสักเท่าไหร่ สามารถตามไปดู Tony พูดเพิ่มเติมได้ตามภาพครับ