เฉลย! ตัวละครปริศนาในเกม Dragon Ball Xenoverse
Dragon Ball Xenoverse
Dragon Ball Xenoverse เกมส์จากการ์ตูนสุดอมตะ ที่เป็นภาคใหม่ทำลงเครื่อง PS4 และ Xbox one โดยมีฟีเจอร์แปลกๆอยู่อย่างหนึ่ง นั่นก็คือตัวละครใหม่ปริศนาที่ไม่เผลยว่าเขาเป็นใครมาจากไหน รู้แต่เพียงว่าเขามาจากอนาคต หน้าเหมือนโกฮัง แต่ใส่ชุดแคปซูลคอร์ปอร์เรชั่น ทำเอาแฟนการ์ตูนดรากอนบอลงงกันหมด ว่าตกลงมันเป็นใครกันแน่ บ้างก็เดาว่าลูกโกฮัง ว่าก็เดาว่าลูกทรังค์ ซึ่งล่าสุดทาง Bandai ได้ออกมาเฉลยให้ทราบกันแล้ว
สรุปแล้วตัวละครปริศนามันก็คือตัวละครของผู้เล่นนั่นเอง เป็นระบบที่จะให้ผู้เล่นสร้างตัวละครได้อย่างอิสระ เพื่อมาเป็นส่วนหนึ่งของประวัติศาสตร์ดรากอนบอล โดยตัวผู้เล่นจะร่วมมือกับทรังค์ตอนโตเพื่อเดินทางไปแก้ไขประวัติศาสตร์ดรากอนบอลในอดีต ตามที่ผู้เล่นต้องการ ซึ่งตัวละครที่ผู้เล่นสร้างได้นั้นจะมีทั้งชาวโลก ชาวไซย่า ชาวมาจิน และชาวดาวนาเม็ก เหมือนกับตอนที่สร้างตัวละครในเกม Dragon Ball Online ที่ปิดให้บริการไปแล้วแบบเด๊ะๆเลย เป็นโหมดใหม่ที่ชื่อว่า Hero Mode มีเนื้อหาการเล่นคล้ายๆกับ Dragon Ball Online มาก
Dragon Ball Xenoverse
หลังจากสร้างตัละครเรียบร้อยแล้ว ผู้เล่นจะได้พบกับทรังค์ ซึ่งเป็นเหมือนตัวละครสอนการต่อสู้ให้เราในโลกของโหมดเกมนี้ ผู้เล่นจะต้องผ่านการทดสอบของทรังค์ก่อนเพื่อดูว่ามีฝีมือพอจะไปแก้ไขเรื่องราวในอดีตหรือไม่ โดยการทดสอบก็เป็นเหมือนโหมดฝึกสอนการเล่นไปในตัว เมื่อผ่านการทดสอบแล้ว ผู้เล่นได้ไปโผล่ยังเมืองแห่งกาลเวลา ที่เรียกว่า Toki Toki City (โทคิแปลว่าเวลา) ในเมืองนี้จะให้ผู้เล่นได้เลือกว่าจะเดินทางย้อนเวลาไปแก้ไขเหตุการณ์ตอนไหนต่อไป
Dragon Ball Xenoverse