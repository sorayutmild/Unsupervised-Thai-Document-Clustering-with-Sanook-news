หลังจากที่เกม RoV มีการปล่อยคลิปตัวละครแครี่ตัวใหม่ที่ชื่อ Eland่’orr ออกมาไม่นาน ตัวละครดังกล่าวก็ถูกอัปเดตเข้าสู่เซิร์ฟเวอร์เบต้าเวียดนามให้ได้ทดสอบเล่นกันแล้ว
ก่อนอื่นเราไปทำความรู้จักกับแครี่สุดพริ้วคนนี้กันก่อน Eland’orr เป็นฮีโร่ สายแครี่/แอสซาซิน การโจมตีของเขาจะเป็นการโจมตีสายกายภาพระยะไกล ซึ่งตัวเขาเองมีสกิลถึง 6 สกิล เป็นตัวละครที่มีความคล่องตัวสูงมาก ข้อดีหลัก ๆ คือ การเคลื่อนไหวเพื่อไล่ล่าหรือหลบหลีกศัตรูที่แครี่ตัวอื่น ๆ ทำไม่ได้ หากคุณเป็นผู้ที่ชื่นชอบการเล่นแครี่
หากคุณยังลังเลอยู่ว่าจะซื้อเขาดีหรือไม่ มาลองดูแนวทาง,วิธีการเล่น, เคล็ดลับ, รูน, ไอเทม และเทคนิคของ Eland’orr กันว่า แครี่ตัวใหม่ที่เพิ่งถูกเพิ่มเข้ามาในเกมนี้เหมาะกับสไตล์ของคุณหรือไม่
ตำแหน่งหน้าที่ของ ELAND’ORR
Eland’orr เป็นตัวละครสายแครี่ที่มีความคล่องตัวสูงมาก (Mobility) สกิลทุกสกิลของเขาสามารถบลิ๊งค์เคลื่อนที่ไปยังจุดที่กำหนดได้ จึงทำให้เมื่อเข้าทีมไฟท์หรือยืนเลน Eland’orr จะถูกแอสซาซินทีมตรงข้ามเข้ามาล้วงฆ่าได้ยากมาก จึงสามารถจ่ายดาเมจในทีมไฟท์ได้ต่อเนื่อง
ตำแหน่งที่เหมาะสำหรับ Eland’orr คือ เลนมังกรหรือ ป่า เพราะมีความสามารถในการสร้างความเสียหายได้อย่างรวดเร็ว หน้าที่หลัก ๆ ของ Eland’orr คือ การช่วยแก๊งค์เลนข้างเพื่อกดดันผู้เล่นเลนข้างของทีมศัตรู เมื่อสามารถกดดันจนทำลายป้อมเลนดังกล่าวได้แล้วจะกลับเข้าทีมไฟท์เพื่อทำหน้าที่เป็นตัวดาเมจหลักให้กับทีมต่อไป

รูปแบบการโจมตีและสกิลของ Eland’orr
การโจมตีของ Eland’orr นั้นจะเป็นการโจมตีแบบกายภาพจากระยะไกล
สกิลติดตัว: การโจมตีปกติจะทำให้เกิดสัญลักษณ์ผีเสื้อขึ้นบนหัวของเป้าหมาย หากครบ 3 สัญลักษณ์ จะทำการโจมตีเพิ่มเติมอีกครั้งหนึ่ง และระเบิดสร้างความเสียหายแก่ศัตรูบริเวณรอบ ๆ นอกจากนี้เมื่อใช้สกิลใดก็ตาม Eland’orr จะได้โจมตีปกติเพิ่มเติมอีก 1 ครั้งด้วยในการโจมตีครั้งต่อไป และ Eland’orr จะสามารถปล่อยผีเสื้อออกได้เพียง 1 ตัวเท่านั้น ไม่สามารถปล่อย 2 ตัวพร้อมกันได้ ทำให้เมื่อ้สกิลอะไรก็ตามเสร็จ สกิลอื่นจะไม่ปล่อยผีเสื้ออกมาในตอนที่มีผีเสื้อออยู่

สกิลที่หนึ่ง: จะเป็นสกิลที่ใช้สำหรับบลิ๊งค์เคลื่อนที่ไปยังทิศทางที่กำหนด เมื่อกดใช้จะสร้างสัญลักษณ์ผีเสื้อทิ้งไว้ในจุดที่เริ่มบลิ๊งค์ เมื่อกดใช้อีกครั้ง Eland’orr จะบลิ๊งค์กลับมายังจุดที่วางผีเสื้อไว้

คำแนะนำและข้อควรระวัง :  เมื่อจะใช้สกิลนี้เพื่อไล่ล่าทำดาเมจควรวางสัญลักษณ์ผีเสื้อไว้ในจุดที่ปลอดภัย เช่น ในพุ่มหน้า ในป้อมฝั่งเรา หรือหลังทีมไฟท์ เพื่อที่เวลาบลิ๊งค์กลับมาที่จุดเดิมจะได้ไม่ถูกรอฆ่านั่นเอง
สกิลที่สอง : จะเป็นสกิลที่ใช้สร้างดาเมจและเคลื่อนที่ได้ เมื่อกดใช้ Eland’orr จะปล่อยผีเสื้อออกไปหมุนรอบตัวเป็นวงกว้าง เมื่อศัตรูโดนผีเสื้อจะสร้างความเสียหายเวทย์ และ Eland’orr ยังสามารถบลิ๊งค์ไปยังจุดที่ผีเสื้อบินอยู่ได้อีกด้วย

คำแนะนำและข้อควรระวัง : สกิลที่สองนี้จะต้องใช้ต่อจากการใช้สกิลที่หนึ่งเสมอเพราะเมื่อกดใช้สกิลสองเพื่อบลิ๊งค์เข้าไปทำดาเมจแล้ว จะได้มีสกิลที่หนึ่งคอยบลิ๊งค์ออกจากทีมไฟท์ คอยสังเกตการใช้สกิล CC จับของศัตรูให้หมดก่อนค่อยใช้สกิลสองคลุกวงไฟท์
สกิลอัลติเมท : จะเป็นสกิลที่ใช้สร้าง CC ในทิศทางที่กำหนดโดยการปล่อยผีเสื้อออกไปยังทิศทางที่กำหนดเมื่อศัตรูโดนผีเสื้อจะกระเด็นถอยไปตามทิศทางของสกิล และ Eland’orr ยังสามารถบลิ๊งค์ไปยังจุดที่ผีเสื้อเคลื่อนที่ได้เช่นเดียวกับสกิลที่สอง

คำแนะนำและข้อควรระวัง :  ไม่ควรใช้สกิลนี้เป็นสกิลเปิดไฟท์สกิลแรก จะใช้เป็นสกิลแรกต่อเมื่อโดนล้วงหรือถูกเข้าประชิดตัวจริง ๆ เท่านั้น เพื่อผลักศัตรูให้เสียจังหวะแล้วค่อยใช้สกิลสองและสกิลหนึ่งเพื่อทำดาเมจสวนกลับทันทีอย่างรวดเร็ว
คอมโบสกิลของ Eland’orr
คอมโบกดเลน : เริ่มจากใช้สกิล 1 บลิ๊งค์เข้าไปหาศัตรู โจมตีปกติ ตามด้วยสกิล 2 แล้วโจมตีปกติ จากนั้นใช้สกิล 2 อีกครั้งเพื่อบลิ๊งค์เปลี่ยนตำแหน่ง โจมตีปกติ แล้วรีบบลิ๊งค์หนีออกมาด้วยสกิล 1 ทันที การคอมโบนี้จะทำดาเมจด้วยการระเบิดของสัญลักษณ์ผีเสื้อได้ถึง 2 ครั้งเลยทีเดียว

คอมโบเมื่อเข้าทีมไฟท์หรือเข้าแก๊งค์ : การใช้คอมโบสกิลชุดนี้สามารถใช้ได้หลายโอกาสแต่จุดประสงค์หลักของการคอมโบนี้คือ การฆ่า อย่างรวดเร็ว เริ่มต้นจากการใช้สกิล 1 วางผีเสื้อในจุดปลอดภัยก่อนพุ่งตัวเข้าหาศัตรู จากนั้นกดใช้สกิล 2 เพื่อทำดาเมจรอบ ๆ เมื่อผีเสื้อของสกิล 2 ลอยอยู่ใกล้ศัตรู รีบกดบลิ๊งค์สกิล 2 แล้วตามด้วยสกิล 3 ผลักศัตรูกลับมาให้เสียตำแหน่งการยืน รีบจบคอมโบสกิลด้วยการกดใช้สกิล 1 บลิ๊งค์ถอยออกมายืนทำดาเมจนอกวงไฟท์

คำแนะนำและข้อควรระวัง : เนื่องจากสกิลของ Eland’orr มีหลายสกิลและต้องอาศัยจังหวะในการกดใช้สกิลควบคู่กับการกดโจมตีปกติไปด้วยเพื่อให้เกิดดาเมจสูงสุด ดังนั้นช่วงรอยต่อการใช้สกิลทุกครั้งอย่าลืมโจมตีปกติก่อนใช้สกิลถัดไปเสมอ
ไอเทมของ Eland’orr

ไอเทมสำหรับการยืนเลน

ไอเทมชิ้นแรกของ Eland’orr คือ War Boots เพื่อเพิ่มความเร็วในการโจมตีปกติ ในช่วงยืนเลนต้นเกมยิ่ง Eland’orr ทำดาเมจจากสัญลักษณ์ได้บ่อยยิ่งได้เปรียบ
ไอเทมชิ้นที่ 2 คือ Broken Spears เพิ่มเจาะเกราะให้กับการโจมตีปกติ เพื่อเป็นการรีดดาเมจสูงสุดให้กับ Eland’orr นั่นเอง
ไอเทมชิ้นที่ 3 คือ Frost Cape ขาดไม่ได้สำหรับไอเทมชิ้นนี้ เพราะแครี่เป็นตัวละที่ที่บอบบางอยู่แล้ว ดังนั้นจึงควรเพิ่มเกราะให้ตนเองในขณะยืนเลน จะทำให้ไม่บางจนเกินไปและด้วยสกิลของไอเทมชิ้นนี้จะช่วยลดจุดอ่อนของ Eland’orr ที่มีสกิล CC น้อย ทำให้ไล่ฆ่าแครี่ หรือ เมจได้ดียิ่งขึ้น
ไอเทมชิ้นที่ 4 คือ Claves Sancti ตัวละครสายแครี่นั้นจะเน้นการโจมตีปกติอย่างต่อเนื่อง ไม่ค่อยมีสกิลโจมตีที่รุนแรงดังนั้นหากยิ่งติดคริติคอลได้แรง ยิ่งเพิ่มโอกาสการฆ่าศัตรูได้รวดเร็วยิ่งขึ้น
ไอเทมชิ้นที่ 5 คือ Fafnir’s Talon ที่ช่วยเพิ่มการโจมตีปกติตามเปอร์เซ็นต์ของเลือดศัตรู ไอเทมชิ้นนี้ไว้สำหรับโจมตีใส่ตัวแทงค์เลือดเยอะ ๆ ของทีมตรงข้ามได้ดีมาก
ไอเทมชิ้นสุดท้าย คือ Blade Eternity ถึง Eland’orr จะเป็นแครี่ที่เคลื่อนไหวได้รวดเร็วแต่ตัวก็ยังบอบบางอยู่ ดังนั้นไอเทมชิ้นนี้จะช่วยให้คุณมีโอกาสรอดในบางจังหวะที่เล่นพลาดให้เกิดขึ้นมาใหม่ได้

รูนของ Eland’orr ควรใช้


Rage x8
Awake x 2
Spirit x10
Dragon’s Claw x10

ซึ่งใช้รูนเหมือนสายแครี่ทั่วไป โดยใส่ Rage เพิ่มคริติคอลและ Awake ห้อยท้ายเพื่อเพิ่มความเร็วโจมตีเริ่มต้นไว้บ้าง ในช่วงต้นเกมการยืนเลนจะได้กดดันคู่ต่อสู้ง่ายกว่า ต่อมาเป็น Dragon’s Claw เพื่อเจาะเกราะศัตรูสร้างดาเมจได้เต็มที่ และสุดท้ายใช้เป็น Spirit เพื่อเพิ่มความรวดเร็วในการเข้าออกไฟท์ขึ้นไปอีกนั่นเอง
Challenge Spell ของ Eland’orr
Spell หลัก ๆ ที่ Eland’orr ควรหยิบมาคือ Execute เพราะทำให้สร้างความเสียหายเพิ่มขึ้น หลังจากใช้จนครบคอมโบจะทำให้มีโอกาสฆ่าผู้อื่นได้ดียิ่งขึ้น

Punish ใช้ในตำแหน่งเพื่อฟาร์มป่าเพราะยิ่งเลเวล 4 ได้ไว Eland’orr สามารถออกไปแก็งค์ช่วยเพื่อนได้รวดเร็ว ด้วยสกิลติดตัวที่สร้างสัญลักษณ์เพิ่มการโจมตีใส่ศัตรูจึงทำให้ได้เปรียบ เมื่อเข้าป่า

จุดแข็งของ Eland’orr

-มีสกิลที่ทำให้ศัตรูติดสัญลักษณ์จึงสร้างดาเมจต่อเนื่องได้ดี
-เมื่อใช้สกิลจะเพิ่มการโจมตีปกติอีก 1 ครั้ง ทำให้เกิดสัญลักษณ์จนครบได้รวดเร็ว
– เก็บเลเวลและฆ่ามินเนียนในเลนได้เร็วเพราะการสร้างความเสียวหายจากสัญลักษณ์เป็นแบบบริเวรรอบ ๆ หลายเป้าหมาย
– มีความคล่องตัวที่สูงมาก โอกาสที่จะหนีหรือตามศัตรู ทำได้ไม่ยาก

จุดอ่อนของ Eland’orr

– Eland’orr เป็นแครี่ที่เน้นสร้างความเสียหายด้วยการโจมตีปกติเป็นหลัก จึงไม่มีสกิลที่ทำความเสียหายได้รุนแรงภายในชุดเดียว
– สกิลมีระยะค่อนข้างใกล้ ทำให้ถ้าไม่พริ้วจริง ก็โดนจับตายได้ง่าย ๆ
– มีสกิล CC เพียงสกิลเดียว
– สกิลที่เยอะและต้องเข้าใจจังหวะของการใช้สกิลมากพอสมควรทำให้ผู้เล่นใหม่ อาจจะไม่ชินกับการเล่น Eland’orr


Gameplay ของ Eland’orr
Eland’orr รีวิวโดย Garren Gamer

Eland’orr ป่ารีวิวโดย Trải Nghiệm Game

สรุป
Eland’orr เป็นตัวละครที่มีความคล่องตัวสูง ถูกล้วง ถูกดักฆ่ายาก แต่ก็เป็นแครี่ที่เล่นยากเพราะมีสกิลเยอะ ต้องอาศัยความเข้าใจและคุ้นชินในการเล่นสูง จึงไม่เหมาะสำหรับผู้เล่นมือใหม่
แต่ถ้าคุณเป็นผู้เล่นที่ถนัดเล่นตัวละครจำพวกที่มีการเคลื่อนไหวสูง ๆ มาอย่างชำนาญแล้ว คุณจะเล่น Eland’orr ได้สนุกมาก เพราะสามารถทำเกมได้ไว เดินเกมดักฆ่าผู้เล่นได้ด้วยตนเอง จึงคาดว่าจะเป็นตัวละครแครี่ที่ถูกหยิบขึ้นมาใช้ในการแข่งขันระดับสูงจากเหล่าโปรเพลย์เยอร์ในอนาคตอย่างแน่นอน
 