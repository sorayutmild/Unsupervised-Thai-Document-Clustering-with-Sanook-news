เป็นที่เข้าใจกันดีว่า กิจกรรมหลายอย่างในประเทศจีนต้องอยู่ภายใต้การควบคุมของรัฐบาล อันเนื่องมาจากระบอบการปกครองแบบคอมมิวนิสต์ ดังนั้น การดำรงชีวิตของประชาชนจึงขาดความเสรีในการแสดงความคิด ความสร้างสรรค์ จนนำไปสู่การประท้วงและต่อต้านรัฐบาลการทำงานของรัฐบาลจีนจากประชาชนรุ่นใหม่ตามที่เห็นในสื่อต่างๆเช่นเดียวกับกรณีของ เผิง ฉ่วย นักเทนนิสหญิงชาวจีนวัย 35 ปี อดีตมือวางอันดับ 1 ของโลกประเภทหญิงคู่และเจ้าของแชมป์แกรนด์สแลม 2 สมัย ที่ตัดสินใจออกมาโพสต์ผ่าน เว่ยป๋อ (Weibo) สังคมออนไลน์ของจีนว่า เมื่อหลายปีก่อนเธอถูก จาง เกาลี่ อดีตรองนายกรัฐมนตรีจีนระหว่างปี 2013-2018 คุกคามและบังคับให้มีเพศสัมพันธ์มาเกือบ 1 ทศวรรษโดยเธอได้เผยในโพสต์ว่า "ฉันรู้ว่าสำหรับคนที่มีชื่อเสียงแบบคุณ รองนายกรัฐมนตรี จาง เกาลี่ คุณบอกว่าคุณไม่กลัว แต่ถึงแม้ฉันจะเหมือนไข่กระทบหิน หรือแมลงเม่าบินเข้ากองไฟที่ทำลายตัวเอง ฉันจะบอกความจริงเกี่ยวกับคุณ คุณเคยชวนฉันไปเยี่ยมบ้านเพื่อเล่นเทนนิสด้วยกันเมื่อประมาณ 9 ปีที่แล้ว เพียงแค่เราเจอกันครั้งแรก คุณก็บังคับให้ฉันมีเพศสัมพันธ์ร่วมกัน""ฉันไม่มีหลักฐาน และเป็นไปไม่ได้เลยที่จะทิ้งหลักฐานใดๆไว้ คุณกลัวเสมอว่าฉันจะนำบางอย่าง เช่น เครื่องบันทึกเทป ไปบันทึกหลักฐาน หรืออะไรก็ตาม มันไม่มีการบันทึกเสียง ไม่มีการบันทึกวิดีโอ มันมีแต่ประสบการณ์ที่บิดเบี้ยวของฉัน แต่ทุกอย่างคือเรื่องจริง"อย่างไรก็ตาม เพียงแค่ 30 นาทีโพสต์นี้ก็ได้ถูกกำจัดออกจาก เว่ยป๋อ นอกจากนี้ คำค้นหาชื่อ เผิง ฉ่วย จากเดิมที่มี 7 ล้านในเสิร์ชเอนจินก็เหลือเพียง 700 อีกทั้งคำค้นหาว่า "เทนนิส" ก็ถูกระงับชั่วคราวอีกด้วย แต่ในส่วนบัญชีเว่ยป๋อของ เผิง ฉ่วย ที่มีผู้ติดตามประมาณ 570,000 คน ยังคงอยู่ แต่ถูกปิดฟังก์ชันแสดงความคิด โดยโพสต์ที่เหลือของเธอหลังเดือนมกราคม 2020 ได้ถูกระงับการมองเห็นจากโพสต์ของ เผิง ฉ่วย ทำให้เกิดกระแส #MeToo ที่เป็นการแสดงเชิงสัญลักษณ์ของกลุ่มเฟมินิสต์ในจีนได้พุ่งขึ้นสูง แต่ก็ถูกรัฐบาลตามไล่ลบอยู่ดี ซึ่งเป็นที่ทราบกันดีว่าการเล่นอินเทอร์เน็ตของชาวจีนมักถูกสอดส่องจากคนของรัฐบาล โดยเฉพาะประเด็นอ่อนไหว เช่น การเมือง, ต่างประเทศ, ศาสนา และผู้มีอำนาจเคอร์รี อัลเลน นักข่าว BBC จากศูนย์ข่าวประเทศจีนได้เผยว่า ศาลจีนไม่ค่อยรับพิจารณาคดีทางเพศ และจีนเพิ่งจะผ่านกฎหมายที่กำหนดการล่วงละเมิดทางเพศอย่างชัดเจนเมื่อไม่นานมานี้จากการออกมาประกาศของ เผิง ฉ่วย ทำให้ข่าวลือที่ว่าเธอได้แอบมีความสัมพันธ์ลับกับ จาง เกาลี่ อดีตรองนายกรัฐมนตรีจีนวัย 75 ปีก่อนหน้านี้เป็นเรื่องจริงขึ้นมา โดยแหล่งข่าวในจีนได้เผยว่าทั้งคู่รู้จักกันครั้งแรกตอนที่ จาง เกาลี่ เข้ามารับตำแหน่งหัวหน้าพรรคสาขาเมืองเทียนจิน เมื่อปี 2007-2012 ก่อนที่เข้าจะก้าวขึ้นไปเป็นรองนายกรัฐมนตรีจีนก่อนเกษียณในปี 2018สำหรับ เผิง ฉ่วย เป็นนักกีฬาชาวจีนคนแรกที่ได้รับอนุญาตจากรัฐบาลให้เธอฝึกฝนและเดินทางด้วยตัวเองโดยไม่ผ่านการควบคุม และมอบส่วนแบ่งรายได้จากการแข่งให้รัฐบาลน้อยกว่านักกีฬาคนอื่นๆ ซึ่งปัจจุบัน เผิง ฉ่วย ในวัย 35 รั้งมือวางอันดับ 127 ของโลก
