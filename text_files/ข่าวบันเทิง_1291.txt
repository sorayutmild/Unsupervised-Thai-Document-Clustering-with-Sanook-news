ต้องขอแสดงความยินดีกับดาราสาว "นุ๊ก สุทธิดา" ที่ถือฤกษ์ดีเข้าพิธีวิวาห์ตามศาสนาอิสลาม กับแฟนหนุ่มรุ่นน้อง "มาฮัมมัด ฮากีม บิน อาซาฮา" ที่จัดขึ้นที่บ้านเกิดของฝ่ายชาย ประเทศมาเลเซีย บรรยากาศเป็นไปอย่างชื่นมื่น ท่ามกลางแขกผู้ใหญ่ของทั้งสองฝ่าย รวมทั้งเพื่อนสนิทของสาวนุ๊ก ก็ลงทุนบินไปร่วมงานด้วย
สำหรับ สาวนุ๊ก ที่แต่งกายในชุดนิกะห์ พร้อมผ้าลูกไม้สุดหรูหรา บรรจงปักแบบละเอียดยิบด้วยเพชรเนื้องาม ชุดประยุกต์ระหว่างไทย-มาเลเซีย ผลงานจาก ฟินาเล่ เวดดิ้ง สตูดิโอ ก่อนจะเข้าพิธีแต่งงานตามหลักทาศาสนาอิสลาม และร่วมพิธีเสด็จจากราชินีรัฐ
นอกจากนี้ น้องปิ๊ปโป้ และ น้องปาแปง ลูกชายของสาวนุ๊ก ยังทำหน้าที่ถือแหวนเข้ามาในพิธี ที่อบอวลไปด้วยความรักและความอบอุ่นเป็นอย่างมาก
ทั้งนี้ หลังจากเสร็จสิ้นพิธีครั้งนี้แล้ว สาวนุ๊กและแฟนสาว ฮากีม จะเดินทางกลับมาประเทศไทย โดยทั้งคู่ตัดสินใจใช้ชีวิตคู่ที่เมืองไทย โดยฝ่ายชายย้ายมาสร้างครอบครัวที่นี่ โดยจะแวะเวียนไปมาระหว่างไทย-มาเลเซีย ทางทีมข่าวบันเทิง Sanook! News ขอแสดงความยินดีกับทั้งคู่ด้วยนะคะ
ขอบคุณภาพจากอินสตาแกรม @nook_suttida @hakimspleesh @koryserum @armkornkan @iaum @finaleweddingstudio