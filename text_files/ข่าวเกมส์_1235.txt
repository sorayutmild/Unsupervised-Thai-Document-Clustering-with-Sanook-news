ยาอี นินเทนโด
ซวยซ้ำซวยซ้อนจริงๆ สำหรับปู่นินเทนโด ค่ายเกมส์ยักษ์ใหญ่ของญี่ปุ่นในช่วงนี้ นอกจากจะขาดทุน หุ้นตก ความเชื่อมั่นในตลาดตกฮวบฮาบแล้ว ยังมีข่าวสร้างชื่อเสียให้กับนินเทนโดออกมาอีก นั่นก็คือทาง BEWSD (Belgian Early Warning System on Drugs) สำนักงานเตือนภัยยาเสพติดของเบลเยี่ยม ได้ออกมาเตือนให้ระวังอันตรายของยาเสพติดชนิดใหม่ ที่กำลังระบาดในเบลเยี่ยม นั่นก็คือยาที่มีชื่อว่า Nintendo  ซึ่งคนร้ายที่ผลิตยาเสพติดชนิดนี้ออกมาขายไม่รู้มันคิดอย่างไรถึงตั้งชื่อนี้ งานนี้ถ้าปู่นินรู้เข้าคงปวดหัวเพิ่มขึ้นอีก
งานเสพติด Nintendo เป็นยาเสพติดประเภท XTC หรือเรียกภาษาบ้านเราว่า ยาอี ยาเลิฟ นั่นเอง เพราะ XTC เป็นตัวย่อของคำว่า Ecstasy เป็นยาเสพติดที่มักขายและเสพกันตามสถานบันเทิงต่างๆ เพราะเชื่อว่ามีคุณสมบัติเพิ่มอารมณ์ทางเพศ ตามชื่อของมัน แต่ยา Nintendo มันอันตรายกว่ายาอีทั่วไป เพราะทางสำนักงานเตือนภัยยาเสพติดของเบลเยี่ยมแจ้งว่า มันเป็นยาอีที่มีสาร MDMA มากเกินขนาด ซึ่งอาจจะทำให้ผู้เสพเสียชีวิตได้ในทันที โดยเฉพาะผู้เสพที่เป็นเด็กอายุต่ำกว่า 14 ปี
ยาอี นินเทนโด
คาดกันว่ายาตัวนี้อาจส่งมาจากจีน เช่นเดียวกับยาตัวก่อนๆ ที่เคยนำมาขายในกรุงบรัสเซลส์ เมืองหลวงของเบลเยี่ยม โดยที่ผ่านมาก็เคยมียาชื่อแปลกๆอย่าง Mitsubishi, Superman, Li-Ion และ Butterfly มาแล้ว ดังนั้นคราวนี้ Nintendo ที่เป็นยี่ห้อเครื่องเกมดังจะโดนบ้าง ก็เลยไม่แปลกอะไร เพราะฉะนั้นปู่นินไม่ต้องสนใจปัญหานี้หรอก ไปสนใจเรื่องการแก้ไขวิกฤตในบริษัทเกมส์ก่อนดีกว่า
จริงๆแล้วยาอี Nintendo นี้มีแอบขายกันมาตั้งแต่เดือนสิงหาคม ปี 2013 แล้ว แต่เพิ่งจะมีข่าวออกมา ซึ่งเคยมีไดอารี่ของผู้ที่เคยเสพเจ้ายา Nintendo ตัวนี้เล่าว่า มันตื่นเต้นยิ่งกว่าเล่นเกม Mario Kart ซะอีก ฮ่าๆๆ อย่างไรก็ตาม ยาเสพติดมีอันตราย และผิดกฎหมายด้วย ไม่ควรลองด้วยประการทั้งปวงครับ