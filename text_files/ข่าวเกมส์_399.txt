Top 5 เกมออนไลน์มือถือมาแรงในเอเชีย
Top 5 เกมออนไลน์มือถือมาแรงในเอเชีย
วันนี้ทาง Sanook! Game เราจะพาไปดู 5 อันดับเกมออนไลน์ในมือถือ ที่กำลังได้รับความนิยมเล่นในในเอเชีย ว่าประเทศต้นตำรับผู้ผลิตเกมออนไลน์อย่างเกาหลีใต้ จีน และญี่ปุ่น เขากำลังนิยมเล่นเกมออนไลน์มือถือเกมไหนกันมากที่สุดในช่วงนี้ ซึ่งส่วนมากล้วนแต่เป็นเกมออนไลน์มือถือที่พัฒนาต่อยอดมาจากเกมออนไลน์ของ PC แทบทั้งสิ้น
ดังนั้นเราก็เลยได้รวบรวม 5 เกมออนไลน์มือถือใหม่มาแรงที่เพิ่งออกมา และกำลังได้รับความนิยมในตลาดเกมมือถือของเอเชียมา 5 เกมคือ
 
1. Taichi Panda 3
ผลงานเกมออนไลน์มือถือล่าสุดที่สร้างขึ้นจากเอนจิ้น Flexi 3 engine ของบริษัท Snail Game จากประเทศจีน เอนจิ้นตัวนี้นับว่าเป็นเอนจิ้นเกมมือถือที่สร้างภาพเกมได้สวยงามมากตัวหนึ่ง ที่เคยสร้างเกมดังๆอย่าง Age of Wushu, และ Lineage 2 มาแล้ว ทำให้ Taichi Panda 3 มีกราฟิกที่สวยขึ้นกว่าภาคเก่ามาก ตัวเกมเพิ่งเปิดให้เล่นช่วง Open Beta ในจีน และติดอันดับท็อปอย่างรวดเร็ว สามารถเลือกเล่นได้ทั้งแบบเล่นคนเดียวหรือเล่นเป็นปาร์ตี้ 3, 5, 10 คน หรือมากกว่านั้น


 
2. Mabinogi Heroes: Eternity
หรือที่หลายคนรู้จักกันในชื่อ Vindictus เป็นเกมออนไลน์ซีรี่ส์ดังอีกตัวของ Nexon ที่ทาง Tiancity ของจีนซื้อลิขสิทธิ์มาพะฒนาทำลงมือถือ เพิ่งเปิดให้เล่น Open Beta ในจีนไปเมื่อวันที่ 19 พฤษภาคม 2017 ที่ผ่านมา และติดอันดับท็อปเกมมือถือของจีนอย่างรวดเร็วอีกเช่นกัน จากจุดเด่นของเกมที่ระบบการตกแต่งตัวละคร สามารถเลือก customization ตัวละครได้หลากหลาย แถมชุดแฟชั่นในเกมก็เน้นไปที่ชุดสวยหล่อ และเซ็กซี่จนเกือบจะเป็นเกม 18+ กันเลย รวมถึงยังได้อารมณ์เกมแบบเดิมๆของ Mabinogi Heroes อยู่แม้จะทำลงมือถือ

 
3. Rappelz Mobile
เกมออนไลน์มือถือที่กำลังได้รับความสนใจอย่างมากจากเกาหลีใต้และญี่ปุ่น พัฒนาโดย Gala Lab เกาหลีใต้ ซึ่งเป็นบริษัทลูกของ Gala Inc ของญี่ปุ่น Rappelz Mobile สร้างมาจากเกมออนไลน์ Rappelz ของญี่ปุ่นแต่มีเนื้อเรื่องต่างกัน โดย Rappelz Mobile จะย้อนอดีตไปยังยุคหลายปีก่อนเหตุการณ์ในภาค PC จุดขายของเกมนี้ก็อยู่ที่ มันเป็นเกมออนไลน์มือถือที่ผู้เล่นสามารถเชื่อมต่อกับจอภาพ VR ให้ผู้เล่นเหมือนได้เข้าไปมีบทบาทในโลกของเกมจริงๆ
Top 5 เกมออนไลน์มือถือมาแรงในเอเชีย
 
4. Lineage M
ในขณะที่ไทยกำลังจะเปิด Lineage 2 Revolution ให้เล่นกัน ที่เกาหลีใต้ก็กำลังจะเปิด Lineage M ของมือถืออีกตัว คราวนี้เป็นของ Nexon ที่ซื้อลิขสิทธิ์เกม Lineage ภาคแรกของ NCsoft มาทำมือถือ โดยเป็นเกม Lineage มือถือที่ยังอิงจาก Lineage ภาคแรกของเวอร์ชั่น PC ทำให้เป็นที่นิยมในเกาหลีใต้อย่างมาก เพราะคนเกาหลีใต้นิยมเล่น Lineage ภาคแรกกันมากกว่าภาค 2 เอาง่ายๆแค่ช่วงเปิด Pre Order ตัวละคร ก็มีคนเข้าจองกันแล้วกว่า 4 ล้านคน


 
5. Dragon Oath
เกมออนไลน์มือถือจากจีน(อีกแล้ว) ที่กำลังมาแรงอีกตัว โดยสร้างจากเกมออไลน์ของ PC ชื่อเดียวกัน แต่คนไทยเห็นชื่อเกมนี้แล้วคงไม่รู้จักกัน แต่ถ้าบอกว่าเป็นเกม 8 เทพอสูรมังกรฟ้า ก็คงน่าจะรู้จักกันดี เกมนี้เปิดให้เล่นในจีนทั้ง iOS และ Android เมื่อวันที่ 18 พฤษภาคม 2017 ที่ผ่านมา และก็ติดอันดับอย่างง่ายดาย เพราะฐานแฟนๆเกมของนิยายกิมย้งก็เยอะเป็นทุนเดิมนั่นเอง
Top 5 เกมออนไลน์มือถือมาแรงในเอเชีย
 
Source:

http://news.mmosite.com/content/2017-05-22/five_most_anticipated_mobile_games_adopted_from_our_favorite_mmorpgs_1.shtml
