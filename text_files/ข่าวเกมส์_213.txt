Real Racing 3
Apple ประกาศเปิดตัว iPhone 5 กันไปตามคาดเมื่อค่ำคืนที่ผ่านมา ด้วยตัวเครื่องที่ดีไซน์ให้บางและเบาลง แต่ประสิทธิภาพการใช้งานที่หนักแน่นมากขึ้น โดยเฉพาะในเรื่องของฮาร์ดแวร์นั้น iPhone 5 ได้เปลี่ยนมาใช้ CPU โปรเซสเซอร์รุ่น A6 แบบ Quad-core ที่มีขนาดเล็กลงจาก 45nm เหลือเพียง 32nm เท่านั้น นอกจากจะประมวลผลได้เร็วกว่า A5 ของ iPhone 4s ถึงสองเท่าแล้ว ก็ยังช่วยประหยัดการใช้พลังงานอีกต่างหาก และด้วยพลังของ CPU A6 นี้เอง ทำให้ iPhone 5 กลายเป็นเครื่องสมาร์ทโฟน ที่เล่นเกมกราฟิกภาพสวยงามได้มากที่สุดในขณะนี้ และภาพเกมที่รันได้ก็มีความสวยงามใกล้เคียงเครื่องคอนโซลยุคนี้ อย่าง PS3 และ Xbox360 เข้าไปทุกที ดังตัวอย่างเกม Real Racing 3 ที่ทาง EA นำภาพกราฟิกที่รันบน iPhone 5 ออกมาให้ชมกัน
 





ซึ่งเดิมทีนั้นเกม Real Racing 3 ของ EA ก็ประกาศลง iOS ทุกเครื่องอยู่แล้ว ทั้ง iPhone และ iPad ซึ่งภาพที่เคยโชว์ออกมาก็สวยงามในระดับหนึ่ง แต่เมื่อทาง EA ทำภาพกราิฟิกแบบที่มาใช้รันบน iPhone 5 โดยเฉพาะ ก็ทำให้ได้ภาพสวยขึ้นอย่างชัดเจน และมันกำลังจะเป็นเกมแข่งรถที่สวยที่สุดบนสมาร์ทโฟนอีกด้วย
มารอดูกันต่อว่า Infinity Blade ภาคใหม่ถ้ามาเล่นบน iPhone 5 จะได้ภาพระดับไหน
 
Real Racing 3
 
ข้อมูลอ้างอิงจาก

http://kotaku.com/5942792/this-is-not-an-xbox-360-game-its-an-iphone-game-serious
http://live.theverge.com/apple-iphone-5-live-blog/
