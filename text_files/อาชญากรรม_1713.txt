ผู้สื่อข่าวรายงานว่า (25 พ.ย.) เมื่อเวลา 17.40 น. เกิดอุบัติเหตุรถยนต์ตกจากลานจอดรถ ห้างสรรพสินค้าชื่อดัง ย่านบางกะปิ มีรถเก๋งฮอนด้า ซีวิค สีเงิน ทะเบียน ศง 5323 กทม. ตกจากลานจอดรถชั้น 3A ลงมาข้างล่าง ในสภาพล้อชี้ฟ้า จากการตรวจสอบรถพบว่าเกียร์อยู่ในตำแหน่งตัว D ภายในรถพบร่างของ น.ส.ศุภาภร เวียงนาค อายุ 45 ปี ตัวแทนประกันชีวิตติดอยู่ในซากรถ
จากการสอบถามเจ้าหน้าที่ตำรวจ เปิดเผยว่า เหตุดังกล่าวเบื้องต้นเกิดจากอุบัติเหตุรถชนกันบนอาคารจอดรถ โดยเกิดจากรถฮอนด้า ซีวิค ขับมาจากชั้น 3B ได้พุ่งชนกับรถยี่ห้อ เล็กซัส เลขทะเบียน ญฒ 4403 กทม. ที่มาจากชั้น 3A จากนั้นรถเล็กซัสได้เสียหลักพุ่งชนกับรถยนต์อีก 2 คันบนอาคารจอดรถ จนได้รับความเสียหาย ส่วนรถยนต์ฮอนด้า ซีวิค ได้เสียหลักพุ่งชนกำแพง และตกลงมาด้านล่างอาคารของอาคาร ส่งผลให้ น.ส.ศุภาภร ผู้ขับขี่เสียชีวิตในที่เกิดเหตุ
ทั้งนี้ ตำรวจได้กั้นพื้นที่และให้เจ้าหน้าที่กองพิสูจน์หลักฐานเข้าตรวจสอบอย่างละเอียดเพิ่มเติม พร้อมนำร่างผู้เสียชีวิตออกจากซากรถ