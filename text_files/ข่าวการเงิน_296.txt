ในปัจจุบัน เงินประกันสังคมนั้นเป็นสิ่งที่มีความสำคัญไม่น้อยเลยล่ะที่เราไม่ควรมองข้าม และก็ไม่ควรที่จะละเลยมัน เพราะว่าเงินประกันสังคมนี้ จะเป็นสิ่งหนึ่งที่ช่วยดูแลเกี่ยวกับสภาพทางการเงินให้กับเราเมื่อถึงเวลาที่เรานั้นไม่สามารถทำงานได้  หรือว่ากรณีบางอย่างที่ไม่สมารถทำงานได้ ไม่ว่าจะเป็นทั้งป่วย ลาคลอด ทุพพลภาพ และอื่นๆจนรวมไปถึงไม่สามารถทำงานได้เพราะความชราภาพ โดยผลตอบแทนที่เราจะได้รับจากเงินประกันสังคมนั้น จะมากหรือน้อยก็ขึ้นอยู่กับระยะเวลาการทำงานนะ แต่ไม่ว่าอย่างไรก็ตาม เคยสงสัยกันบ้างหรือเปล่าล่ะว่าเงินประกันสังคมที่เราจ่ายไปในทุกๆเดือนนั้น เป็นยังไงและไปถึงไหนแล้ว

การตรวจสอบข้อมูลเงินประกันสังคมจะสามารถช่วยทำให้เราคลายข้อสงสัยได้ดีเลยทีเดียว ซึ่งเราสามารถตรวจสอบข้อมูลเงินประกันสังคมได้โดยการเข้าไปดูที่เว็บไซต์ www.sso.go.th และเรามีวิธีการสมัครสมาชิกและตรวจสอบเงินประกันสังคมอย่างง่ายๆดังนี้

เข้าไปยังเว็บไซต์สำนักงานประกันสังคม หรือเข้าไปที่ www.sso.go.th หลังจากนั้นให้เราคลิกปุ่ม Login ที่มุมขวามือบนเพื่อที่จะเข้าสู่ระบบหรือสมัครสมาชิกสำหรับคนที่ยังไม่ได้เป็นสมาชิก
เมื่อเราทำการคลิกที่คำว่า สมัครสมาชิก แล้ว ทางเว็บไซต์จะขึ้นให้เราทำการกรอกข้อมูลของตัวเองให้ถูกต้อง และสำหรับใครที่ไม่มั่นใจหรือกลัวทำไม่เป็น ทางเว็บไซต์ก็ได้มีคำแนะนำในการกรอกอยู่นะ
เมื่อเราทำการกรอกข้อมูลส่วนตัวเรียบร้อยแล้ว ระบบจะส่งข้อมูลไปยังอีเมล์ที่เราได้ระบุใส่ลงไป ซึ่งในขั้นตอนนี้อาจจะใช้ระยะเวลาสักนิดและต้องรู้จักสังเกตไม่น้อย เพราะว่าบางครั้งเจ้าอีเมล์ยืนยันตัวตนที่ทางเว็บไซต์ได้ส่งให้เรานั้น อาจจะไม่ได้อยู่ตรงกล่องขาเข้า แต่จะกลับไปอยู่ในกล่องเมล์ขยะแทนก็ได้
หลังจากที่เราได้รับอีเมล์แล้ว ให้เราทำการกดยืนยันโดยที่ต้องทำภายใน 24 ชั่วโมง
หลังจากที่เราทำการกดยืนยันตัวตนในอีเมล์แล้ว ทางเว็บก็จะขึ้นหน้าจอให้เราใส่รหัสผ่านเพื่อเข้าใช้งาน
ให้พยายามหาเมนูที่เขียนไว้ว่า ตรวจสอบข้อมูล หลังจากนั้นให้เลือกเมาส์ลงมาแล้วเลือกที่คำว่า สำหรับผู้ประกันตน เพื่อที่จะดูข้อมูลต่างๆของตัวเราเองนะ
หลังจากนั้นเราจะเข้ามาที่หน้าข้อมูลที่เราสามารถตรวจสอบได้ โดยให้เราเลือกตรงคำว่า ข้อมูลการส่งเงินสมทบ
ในส่วนนี้ ข้อมูลต่างๆกจะถูกแสดงและปรากฏเป็นจำนวนมาก โดยจะแสดงถึงจำนวนเงินที่เราทำการส่งเข้าไปในแต่ละเดือน และในส่วนนี้ก็ยังได้ถูกแย่งเป็น 3 ส่วนคือ เจ็บป่วย ชราภาพ ว่างงาน ซึ่งทางเราเองก็สามารถตรวจสอบได้นะ
หากเราต้องการดูข้อมูลอื่นๆ ก็ทำการคลิกที่ สำหรับผู้ประกันตน
ถ้าหากใครที่อยากรู้ข้อมูลว่า เราจะได้เงินชราภาพเท่าไหร่ถ้าเราออกจากงาน ให้เราทำการคลิกที่คำว่า การคำนวณเงินสงเคราะห์ชราภาพ นะ
หลังจากนั้นแล้ว ก็จะขึ้นข้อมูลต่างๆขึ้นมา ให้เราได้วางแผนเกษียณตัวเองกันอย่างเต็มที่เลยนะ

จากวิธีที่กล่าวมาข้างต้น จะเห็นได้ว่าตรวจสอบข้อมูลเงินประกันสังคมสามารถทำได้ไม่ยากเลย และข้อมูลที่แสดงขึ้นมานั้น มีความละเอียดและก็เป็นประโยชน์ต่อตัวบุคคลไม่น้อยเลยล่ะ เพราะว่านอกจากจะแสดงว่าตัวบุคคลนั้นได้จ่ายค่าเบี้ยประกันไปเท่าไหร่แล้ว ยังขึ้นเงินส่วนสมทบที่ทางนายจ้างจ่ายให้เราในกรณีที่เราทำงานเกิน 12 เดือนอีกด้วย
และที่สำคัญ ทางเว็บไซต์เองก็ยังมีการคำนวณผลประโยชน์ที่เราจะได้รับออกมาให้เรานั้น ดูเข้าใจง่าย ไม่ซับซ้อนไม่ยุ่งยาก ซึ่งเราจะเห็นได้ว่าเงินที่เราจ่ายไปนั้น แลดูเล็กน้อยไปเลยเมื่อเทียบกับจำนวนปริมาณเงินที่เราจะได้กลับคืนมาหลังจากเกษียณ
ในส่วนของการตรวจสอบ เราสามารถตรวจสอบข้อมูลเงินประกันสังคมตอนไหนก็ได้ และเงินสงเคราะห์ชราภาพในส่วนนี้ เราจะได้ก็ต่อเมื่อ มีอายุมากกว่า55 ปีและต้องเลิกจ่ายเงินประกันสังคมหรือพูดง่ายๆก็คือลาออกจากงานนั่นเอง โดยต้องรีบติดต่อขอรับเงินประกันสงเคราะห์ชราภาพทันทีภายใน 1 ปีหลังจากที่ออกจากงาน ไม่อย่างนั้นแล้ว เงินต่างๆที่เราวางแผนไว้หลังจากที่ตรวจสอบข้อมูลเงินประกันสังคม ก็จะหายเข้าไปอยู่ในกองกลางแทนและก็ไม่สามารถดำเนินเรื่องของเงินประกันสงเคราะห์ได้อีกแล้วนะ 
ถ้าหากที่ใครจ่ายเงินประกันสังคมไม่ถึง 180 เดือน หรือ 15 ปี เวลาตอนที่ทำการตรวจสอบข้อมูลเงินประกันสังคมและตอนที่ขอรับเงินคืน ก็จะได้เป็นเงินก้อนหรือที่เราเรียกว่าบำเหน็จ แต่ถ้าหากใครที่ทำงานแล้วจ่ายเงินประกันสังคมมากกว่า 180 เดือน ก็จะได้รับเงินตอบแทนอยู่ในรูปแบบของบำนาญหรือในรูปแบบของเงินเดือนแทน
 เราจะเห็นได้ว่าเงินประกันสังคมนั้น ให้ผลตอบแทนได้มากกว่าที่เราคิด อีกทั้งเรายังสามารถตรวจสอบข้อมูลเงินประกันสังคมย้อนหลังได้อีกด้วยว่าเราได้ทำการจ่ายไปเท่าไหร่แล้ว เพื่อความโปร่งใสของกองทุนและเพื่อช่วยให้การวางแผนการลงทุนหรือการวางแผนการเงิน สามารถเป็นไปได้ง่ายและราบรื่นขึ้นมากอีกด้วย และสำหรับใครที่คิดจะมองข้ามเงินในส่วนนี้ไปหรือคิดที่จะละเลยไม่สนใจ ต้องบอกว่าพลาดอย่างมากเลยล่ะ เพราะว่าเงินในส่วนนี้ก็คล้ายๆกับแหล่งออมเงินให้ของเราและด้วยระยะเวลาการส่งที่นาน ก็ทำให้เงินออมที่เรามีนั้น มีจำนวนไม่น้อยเลยล่ะ

สนับสนุนเนื้อหาโดย MoneyHub