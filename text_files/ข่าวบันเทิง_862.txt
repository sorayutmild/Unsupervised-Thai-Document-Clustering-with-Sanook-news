ชมพู่ อารยา ยังคงสง่างามบนพรมแดงเทศกาลหนังเมืองคานส์ ประเทศฝรั่งเศส ได้รับเกียรติเป็นวันที่สองในการร่วมเป็นแบรนด์แอมบาสเดอร์ จาก ลอรีอัล ปารีส เมคอัพ ดีไซน์เนอร์ ประเทศไทย
วันนี้ (20 พ.ค.) "ชมพู่ อารยา" ปรากฏตัวพร้อมกับชุดจาก Giambattista Valli พร้อมกับเครื่องประดับของ Chopard ยังคงได้รับเสียงชื่นชมจากบรรดาชาวเน็ตคนไทยและทั่วโลก พร้อมกับปิดฉากโชว์ความสวยบนพรมแดงในปีนี้ได้อย่างเจิดจรัส สมการรอคอย
ก่อนหน้านี้ เมื่อวานนี้ (19 พ.ค.) สาวชมพู่ ได้ปรากฏตัวครั้งแรกต่อหน้าสื่อมวลชนที่เมืองคานส์ พร้อมกับชุดโอต์ กูตูร์ จาก Ashi Studio ที่ได้รับเสียงชื่นชมจากนักวิจารณ์แฟชั่นทั่วโลก
ขอบคุณภาพจากอินสตาแกรม @hwanjeabjeab @chomismaterialgirl