มีข่าวดีมาเซอร์ไพรส์ให้ได้แสดงความยินดีกันรัวๆ สำหรับนักแสดงหนุ่ม แต๊งค์-พงศกร มหาเปารยะ และแฟนสาวนอกวงการอย่าง  พลอย ไพรินทร์ ที่ล่าสุด หนุ่มแต๊งค์ ได้เผยข่าวดีจดทะเบียนสมรสกับแฟนสาวเป็นที่เรียบร้อยแล้ว แถมข่าวเซอร์ไพรส์อีกหนึ่งเรื่อง คือ ตอนนี้ฝ่ายหญิงตั้งครรภ์ได้ 2 เดือนกว่าๆ เตรียมเป็นคุณพ่อคุณแม่ป้ายแดงกันแล้ว
โดยล่าสุด แต๊งค์ ได้โพสต์ภาพทะเบียนสมรสลงในอินสตาแกรม @thankpm พร้อมกับข้อความว่า " สามี ภรรยา .. #จดก่อนแต่งทีหลัง #covid19 #ขอบคุณทุกคำอวยพรนะครับ" 
และทางฝั่งภรรยาอย่าง พลอย ก็ได้โพสต์ภาพอัลตร้าซาวด์ลูกน้อยในครรภ์ พร้อมด้วยข้อความน่ารักว่า "We made a wish and you came true. 
 ตอนนี้มีเจ้าก้อนความรักของคุณพ่อแต๊งค์กับคุณแม่พลอยอยู่ในพุงน้อยๆ อายุ 10 สัปดาห์แล้วนะ .. กินเก่งๆ โตไวๆ แล้วอีกเจ็ดเดือนออกมาเจอหน้ากันนะเจ้าตัวเล็ก"
sanook.com ขอแสดงความยินดีกับข่าวดีของทั้งคู่ด้วยจ้า
