หน้าแตกสิ! สเปนขโมยคลิปไทยไปใช้ คิดว่าเป็นคนญี่ปุ่น
Japan Festa in Bangkok 2013
ปกติแล้วการนำคอนเท้นต์ ไม่ว่าจะเป็นเนื้อหา ภาพ วีดีโอ มาใช้โดยที่ไม่ได้รับอนุญาตจากเจ้าของก็นับว่าเป็นเรื่องที่ผิดมารยาทและไม่ควรทำอยู่แล้ว โดยเฉพาะอย่างยิ่งกับคนที่ทำงานด้านสื่อต่างๆด้วย ล่าสุดก็มีดราม่ามาจากทางยุโรป เมื่อมีคนจับได้ว่าสื่อรายการโทรทัศน์รายการหนึ่งขโมยคลิปมาใช้โดยที่ไม่ได้ขออนุญาตจากเจ้าของ ซ้ำร้ายที่หนักกว่านั้นคือ คลิปที่โดนขโมยไปใช้เป็นคลิปงานคอสเพลย์ของคนไทยด้วย แถมรายการดังกล่าวนำไปใช้โดยอ้างว่าเป็นงานคอสเพลย์ของญี่ปุ่นอีกต่างหาก งานนี้นอกจากจะหน้าแตกแล้วยังโดนด่าเละเทะด้วย
เรื่องทั้งหมดเกิดจากรายการทีวี Telecinco 5 ของสเปนซึ่งรายการดังกล่าวเป็นรายการที่นำเสนอวัฒนธรรม แฟชั่น และการท่องเที่ยวประเทศญี่ปุ่น ซึ่งรายการนี้ได้มีนำคลิปการแต่งคอสเพลย์ของญี่ปุ่นมาเสนอในรายการ และยังใช้ในการโปรโมทหนังสือ Tokyo Adorned ซึ่งตอนแรกคนดูก็ดูเหมือนจะเนียนคิดว่าเป็นงานแต่งคอสเพลย์ที่ญี่ปุ่นจริงๆ แต่สุดท้ายก็มีคนจับผิดได้ว่า งานคอสเพลย์ที่อยู่ในคลิปรายการนี้ไม่ได้เป็นงานที่ถ่ายทำในประเทศญี่ปุ่น แต่เป็นคลิปงานคอสเพลย์ในประเทศไทย ที่ทางรายการ Telecinco 5 นำไปใช้โดยไม่ขออนุญาตจากเจ้าของคลิป ที่ร้ายหนักกว่าคือไม่ให้เครดิตอะไรเลยด้วย แถมแอบอ้างว่าถ่ายที่ญี่ปุ่นอีกต่างหาก
โดยคลิปดังกล่าวเป็นของคุณ NaThalang ซึ่งสามารถดูตัวต้นฉบับได้ที่คลิปด้านล่าง





ถ่ายจากงาน Japan Festa in Bangkok 2013 ที่ Central World เมื่อปีที่ผ่านมา
โดยตอนนี้ทางเจ้าของคลิปก็ทราบแล้วว่า ทางรายการของสเปนได้ขโมยคลิปเอาไปใช้แล้วด้วย ซึ่งทางรายการของสเปนอ้างว่าคิดว่าเป็นคลิปของญี่ปุ่น เพราะหน้าตาคนแต่งคอสเพลย์เหมือนคนญี่ปุ่น