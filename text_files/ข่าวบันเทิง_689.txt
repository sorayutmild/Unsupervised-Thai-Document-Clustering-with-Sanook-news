
ห่างหายไปจากหน้าข่าวบันเทิงมาสักพัก ล่าสุดคู่รักคู่ฉาวอย่าง "เอมมี่ อมลวรรณ" กับ "ฮาเวิร์ด หวัง" ก็กลับมาเป็นกระแสในโลกโซเชียลอีกครั้ง หลังถูกวิพากษ์วิจารณ์อย่างหนัก กับการใช้เฟซบุ๊กไลฟ์ครั้งล่าสุด เป็นอิริยาบถส่วนตัวที่ทั้งคู่ได้มีโอกาสได้อยู่ด้วยกันภายในห้องนอน
สาวเอมี่ ที่ได้ทำการถ่ายทอดสดผ่านทางเฟซบุ๊กตัวเอง ระหว่างที่กำลังนอนอยู่บนเตียง สวมใส่ชุดหวาบหวิว ข้างๆ เป็น หนุ่มฮาเวิร์ด ที่สวมเพียงกางเกงชั้นในเพียงตัวเดียว ไลฟ์โชว์แฟนคลับผ่านทางเฟซบุ๊ก พร้อมกับตอบคำถามแฟนๆ เรื่อยๆ พร้อมกับบอกว่า "ไม่ต้องอิจฉานะคะ นานๆ ทีจะได้อยู่กับแฟน"
สำหรับคลิปดังกล่าวกลายเป็นที่วิจารณ์เป็นอย่างมาก เนื่องจากมีเนื้อบางส่วนมีช็อตนัวเนีย ลูบไล้ และหวาบหวิว อีกทั้งแฟนคลับส่งเสียงเชียร์ให้ทั้งคู่มีเพศสัมพันธ์ผ่านการถ่ายทอดสดด้วย กระทั่งมีช็อตหนึ่ง สาวเอมมี่ ได้กระชากกางเกงชั้นในของแฟนหนุ่มลง เผยให้เห็นบั้นท้ายเปลือยเปล่า พร้อมกับอ้อนแฟนๆ ว่า ถ้าอยากเห็นอีกต้องกดไลค์เยอะๆ แม้ว่าฝ่ายหนุ่มฮาเวิร์ดจะพยายามให้แฟนสาวเลิกไลฟ์ลงเฟซบุ๊กอยู่ตลอดเวลา
อย่างไรก็ตาม หลังจากคลิปวิดีโอถ่ายทอดสด ความยาวเกือบ 15 นาที ถูกเผยแพร่ออกไป ปรากฏว่ามีกระแสวิพากษ์วิจารณ์ไปต่างๆ นานา หลายคนมองว่าเป็นการไลฟ์ที่ไร้สาระ ไม่มีประโยชน์ และตำหนิถึงพฤติกรรมของทั้งคู่ บางคนเห็นว่าเข้าข่ายอนาจารหรือไม่ หรืออาจจะเกี่ยวกับความผิด พ.ร.บ.คอมพิวเตอร์ หรือเปล่า