"สะใจสุด ๆ สมควรโดนมานานและ อุตส่าห์ออกสื่อไปนานแล้วนะ ว่านครปฐมมือปืนเยอะ ยังไม่ฟังอีก สะใจสาตตตต" นี่คือข้อความที่นักเตะนครปฐมรายหนึ่งโพสต์ในเฟซบุ๊ก ส่วนตัวจนโดนชาวเน็ตรุมถล่มแหลก!เฉลิมศักดิ์  แก้วสุขแท้  กองหลัง "หมูป่า" นครปฐม ไม่สำนึก หลังโพสต์ ตอบโต้แฟนบอลทางเฟซบุ๊ก ลั่นตนเองไม่ผิดแถมขู่แฟนบอล "เตือนไปแล้วนครปฐมมือปืนเยอะ" ขณะที่ประธานสโมสรออกมายอมรับ ผ่านสถานีโทรทัศน์ ชายที่พกปืนในข่าวต้องการยุติเหตุการณ์วุ่นวายด้วยการชักปืนขู่ และตนเองรู้จักชายคนดังกล่าวจริงนักเตะนครปฐม เอฟซี กร่างสุด ๆ ในโลกไซเบอร์ หลังโพสต์ข้อความส่วนตัวผ่าน www.facebook.com ประกาศยืนยันตนเองและเพื่อนร่วมทีมไม่ผิด และเหตุการณ์ที่เกิดขึ้นทั้งหมด เป็นเพราะผู้ตัดสินไม่เป็นธรรม ขณะที่ประธานสโมสรฟุตบอลนครปฐม เอฟซี ยอมรับชายที่ชักปืนขู่ในภาพข่าว เป็นคนรู้จักของตนเอง แต่ที่ชักปืน เพราะต้องการยุติเหตุการณ์เหตุการณ์วุ่นวายในเกม เพลย์ออฟ เพื่อหาทีมเลื่อนชั้นสู่ ฟุตบอลไทยพรีเมียร์ ลีก ระหว่าง นครปฐม เอฟซี และ ศรีสะเกษ-เมืองไทยเอฟซี ที่ สนามกีฬามหาวิทยาลัยเกษตรศาสตร์ วิทยาเขตกำแพงแสน จ. นครปฐม ซึ่งผลการแข่งขัน เสมอกันไป 0-0หลังจบเกมดังกล่าว ได้มีนักฟุตบอลในทีม "หมูป่าเขี้ยวตัน" นครปฐม เอฟซี รายหนึ่ง ได้โพสต์ข้อความเหตุการณ์ดังกล่าวลงใน เฟซบุ๊ก ซึ่งส่วนใหญ่เป็นการถกเถียงกับแฟนบอลผ่านทางหน้าเว็บไซต์ดัง โดยยืนยันว่า ตนเองรู้สึกสะใจกับเหตุการณ์ดังกล่าว และคิดว่า "เปาอ้น" อภิสิทธิ์ อ้นรักษ์ ผู้ตัดสินในเกมดังกล่าว สมควรถูกสั่งสอนแล้วนอกจากนี้ ในเฟซบุ๊กส่วนตัว ของนักเตะรายนี้ นั้น ยังได้โพสต์ทำนองข่มขู่แฟนบอลรวมทั้งผู้ตัดสินว่า "สะใจสุด ๆ สมควรโดนมานานและ อุตส่าออกสื่อไปนานแล้วนะ ว่านครปฐมมือปืนเยอะ ...... ยังไม่ฟังอีก สะจัยสาตตตต" และข้อความในลักษณะที่ว่าตนเอง ไม่รู้สึกต่อเหตุการณ์แต่อย่างใด และถ้าหากว่าตนเองถูกลงโทษ ก็จะย้ายทีมสำหรับนักเตะที่ตกเป็นข่าวดังกล่าวนั้น เป็นอดีตนักเตะของทีมพาณิชยการราชดำเนิน ก่อนที่จะขึ้นชั้นเป็นกัปตันทีมชาติไทย ชุดยู-19 ก่อนที่จะย้ายไปร่วมทีม บีอีซี เทโร แต่ไม่ได้รับโอกาสมากนัก หลังจากนั้นก็ได้ย้ายไปร่วมทีม จุฬา ยูไนเต็ด และ นครปฐม ยูไนเต็ด ซึ่งในปัจจุบัน เป็นนักเตะทีมชาติไทย ชุดปรี โอลิมปิก 2012ขณะที่ประธานสโมสรฟุตบอล "หมูป่าเขี้ยวตัน" นครปฐม เอฟซี ได้ให้สัมภาษณ์ยอมรับว่า ชายในภาพข่าวที่ยกปืน นั้น เป็นคนรู้จักของตนเองจริงๆ แต่ที่ทำไป เพราะต้องการที่จะยุติเหตุการณ์ความวุ่นวาย ที่เกิดขึ้นเท่านั้น ไม่ได้มีเจตนาทำร้ายผู้ตัดสินด้าน "บิ๊กย้อย" พล.ต.ท.วรพงษ์ ชิวปรีชา รองผู้บัญชาการตำรวจแห่งชาติ ซึ่งดำรงตำแหน่ง สภากรรมการสมาคมฟุตบอลแห่งประเทศ ไทย และ อุปนายกฝ่ายจัดการแข่งขัน ได้ออกมาเผยผ่านสถานีโทรทัศน์ว่า ในตอนนี้ เจ้าหน้าที่ตำรวจ ยังไม่รู้ว่าชายที่ชักปืนขู่ ในเหตุการณ์ วุ่นวาย ดังกล่าว เป็นใคร
 
 