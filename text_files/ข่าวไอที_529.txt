แนะนำ 7 มือถือราคาไม่เกิน 5,000 บาท ที่คุ้มค่าน่าซื้อมากที่สุด ณ ชั่วโมงนี้ พร้อมตอบโจทย์การใช้งานในฟังก์ชันพื้นฐานอย่างครบครัน แบรนด์ไหนดี รุ่นไหนเด่น เราคัดมาให้ท่านแล้ว! 
แม้ว่าจะเข้าสู่ช่วงปี 2017 มาได้เพียงเดือนกว่าๆ เท่านั้น แต่แบรนด์สมาร์ทโฟนชื่อดังแต่ละแบรนด์ก็ส่งสมาร์ทโฟนรุ่นใหม่เข้าสู่ตลาดกันอย่างต่อเนื่อง 
โดยเฉพาะสมาร์ทโฟนระดับกลางที่กำลังได้รับความสนใจจากผู้เป็นอย่างมาก เพราะผู้ใช้บางกลุ่มก็ต้องการใช้งานสมาร์ทโฟนราคาประหยัดที่มีฟังก์ชันพื้นฐานแบบครอบคลุม และครบครันในทุกการใช้งาน ทำให้ตลาดของกลุ่มสมาร์ทโฟนระดับกลางมีขนาดใหญ่ขึ้นเรื่อยๆ
ดังนั้นทางทีมงาน Thaimobilecenter จึงทำการคัดเลือก 7 สมาร์ทโฟนในราคาไม่เกิน 5,000 บาท มาให้ได้ชมกัน (อัปเดตข้อมูลล่าสุด ณ วันที่ 10 กุมภาพันธ์ 2560) เพื่อเป็นแนวทางสำหรับผู้ใช้เบื้องต้นที่ต้องการสมาร์ทโฟนดีๆ สักหนึ่งเครื่องพร้อมตอบโจย์การใช้งานฟังก์ชันพื้นฐานอย่างครบครัน ซึ่งจะมีสมาร์ทโฟนรุ่นเด่นจากแบรนด์ใดบ้างนั้น เชิญติดตามชมไปพร้อมกันได้เลยค่ะ
 ASTON Idea 3 Plus จอ 6 นิ้ว ราคาวางจำหน่าย 4,990 บาท

แม้ว่าจะเข้ามาทำตลาดสมาร์ทโฟนในประเทศไทยได้ไม่นาน แต่แบรนด์สมาร์ทโฟน ASTON ก็เริ่มเป็นที่รู้จักในหมู่ผู้ใช้สมาร์ทโฟนระดับกลางมากขึ้นเรื่อยๆ ด้วยดีไซน์ตัวครื่องที่เป็นเอกลักษณ์, คุณสมบัติตัวเครื่องที่ครอบคลุมทุกการใช้งาน และราคาที่เข้าถึงได้ง่าย ซึ่งสมาร์ทโฟนรุ่นล่าสุดอย่าง ASTON Idea 3 Plus ที่มีจุดเด่นในเรื่องหน้าจอแสดงผลขนาดใหญ่ถึง 6 นิ้ว ก็เป็นอีกตัวเลือกหนึ่งที่น่าสนใจเช่นเดียวกัน โดย ASTON Idea 3 Plus มีราคาวางจำหน่ายอยู่ที่ 4,990 บาท และมาพร้อมคุณสมบัติตัวเครื่องเบื้องต้น ดังนี้  - หน้าจอแสดงผลแบบ IPS LCD ขนาด 6 นิ้ว ความละเอียด 720x1280 พิกเซล - ชิปเซ็ตประมวลผล MediaTek Helio MT6735 ซึ่งมีความเร็วในการประมวลผลสูงสุด 1.3GHz - หน่วยความจำแรม (RAM) ขนาด 2GB - หน่วยความจำภายในขนาด 16GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 16 ล้านพิกเซล พร้อมไฟแฟลชแบบ LED - กล้องด้านหน้าความละเอียด 13 ล้านพิกเซล - รองรับการใช้งานอินเทอร์เน็ตความเร็วสูงบนเครือข่าย 4G LTE - รองรับการใช้งาน 2 ซิมการ์ด (Dual-SIM) - เซ็นเซอร์สแกนลายนิ้วมือ (Fingerprint Scanner) - ทำงานอยู่บนระบบปฏิบัติการ Android 6.0 Marshmallow  รายละเอียดเพิ่มเติมเกี่ยวกับ ASTON Idea 3 Plus
 Vivo Y51 ราคาวางจำหน่าย 4,990 บาท

Vivo Y51 เป็นสมาร์ทโฟนระดับกลางที่เปิดตัวมาได้สักระยะแล้ว แต่คุณสมบัติตัวเครื่องของ Vivo Y51 ยังคงครอบคลุมทุกการใช้งาน และตอบสนองต่อความต้องการของผู้ใช้ได้อย่างดีเยี่ยม โดย Vivo Y51 มาพร้อมคุณสมบัติตัวเครื่องเบื้องต้น ดังนี้  - ตัวเครื่องมีขนาด 143.8x71.7x7.52 มิลลิเมตร และมีน้ำหนัก 157 กรัม - หน้าจอแสดงผลขนาด 5 นิ้ว ความละเอียดระดับ qHD (950x540 พิกเซล) - หน่วยประมวลผลชิปเซ็ต Quad-Core Qualcomm Snapdragon 410 ซึ่งมีความเร็วในการประมวลผล 1.2 GHz - หน่วยประมวลผลกราฟิก (GPU) Adreno 306 - หน่วยความจำแรม (RAM) ขนาด 2 GB - หน่วยความจำภายในขนาด 16 GB และสามารถเพิ่มหน่วยความจำภายนอกแบบ microSD ได้สูงสุด 128 GB - กล้องดิจิทัลด้านหลังความละเอียด 8 ล้านพิกเซล พร้อมไฟแฟลชแบบ LED - กล้องดิจิทัลด้านหน้าความละเอียด 5 ล้านพิกเซล - แบตเตอรี่ขนาด 2350 mAh - ระบบปฏิบัติการ Android 5.0.2 Lollipop - รองรับการใช้งานบนเครือข่าย 4G LTE - รองรับการใช้งาน 2 ซิมการ์ด (Dual SIM)
สรุปคุณสมบัติโดยละเอียดของ Vivo Y51  นอกจากนี้ Vivo Y51 ยังวางจำหน่ายภายในงาน Thailand Mobile Expo 2017 ในราคา 4,990 บาท ด้วยเข่นกัน แต่ผู้ซื้อจะได้รับฟรี ลำโพงมาสคอต Vivo และของแถมระดับพรีเมียมกว่า 20 รายการด้วย สามารถติดตามรายละเอียดเกี่ยวกับสมาร์ทโฟน Vivo ในงาน TME 2017 ได้ที่บทความด้านล่างนี้  Vivo V5 Plus ยอดมือถือเซลฟี่กล้องคู่นำทัพโปรแรงเพียง 9,990 บาท พร้อมจัดหนักของสมนาคุณกว่า 20 รายการ ในงาน TME 2017 เริ่มแล้ววันนี้! 
 OPPO A37 ราคาวางจำหน่าย 5,290 บาท

OPPO A37 อีกหนึ่งสมาร์ทโฟนในที่น่าสนใจ แม้ว่าจะมีราคาวางจำหน่ายสูงเกินงบประมาณที่ตั้งไว้มาเล็กน้อย แต่ก็แลกมาด้วยคุณสมบัติตัวเครื่องที่โดดเด่นกว่ารุ่นอื่นๆ โดย OPPO A37 มีรูปลักษณ์การดีไซน์ตัวเครื่องโค้งมนที่ผลิตจากวัสดุประเภทโลหะสุดพรีเมียม พร้อมคุณสมบัติ และฟีเจอร์การทำงานที่ครบครันในทุกองค์ประกอบดังนี้
- ตัวเครื่องมีขนาด 143.1x71x7.68 มิลลิเมตร และมีน้ำหนัก 136 กรัม - หน้าจอแสดงผลแบบ IPS LCD ขนาด 5 นิ้ว ความละเอียดระดับ HD 720p (720x1280 พิกเซล) พร้อมครอบทับด้วยกระจกขอบโค้ง 2.5D และ Gorilla Glass 4 - ชิปเซ็ตประมวลผล Quad-Core Qualcomm Snapdragon 410 ซึ่งมีความเร็วในการประมวลผล 1.2 GHz - หน่วยประมวลผลกราฟิก (GPU) Adreno 306 - หน่วยความจำแรม (RAM) ขนาด 2GB - หน่วยความจำภายใน (ROM) ขนาด 16GB ซึ่งรองรับการเพิ่มหน่วยความจำภายนอกแบบ microSD สูงสุดที่ขนาด 128GB - กล้องดิจิทัลด้านหลังความละเอียด 8 ล้านพิกเซล พร้อมพิกเซลขนาด 1.4 ไมครอน, เซ็นเซอร์รับภาพขนาด 1/3.2 นิ้ว, ไฟแฟลช LED และมีขนาดรูรับแสงกว้างสูงสุดที่ F/2.2 พร้อมฟังก์ชัน Ultra HD ถ่ายภาพความละเอียดสูงถึง 24 ล้านพิกเซล - กล้องดิจิทัลด้านหน้าความละเอียด 5 ล้านพิกเซล และมีขนาดรูรับแสงกว้างสูงสุดที่ F/2.4 พร้อมโหมดการถ่ายภาพ Beautify 4.0 - แบตเตอรี่ขนาด 2630 mAh  - ทำงานอยู่บนระบบปฏิบัติการ Android 5.1 Lollipop ซึ่งถูกครอบทับด้วย ColorOS 3.0 - รองรับการใช้งาน 2 ซิมการ์ด (Dual SIM) - รองรับการใช้งานบนเครือข่าย 4G LTE - รองรับการเชื่อมต่อ Wi-Fi 802.11 b/g/n และ Bluetooth 4.0
สรุปคุณสมบัติตัวเครื่องโดยละเอียดของ OPPO A37
สำหรับ OPPO A37 ที่วางจำหน่ายภายในงาน Thailand Mobile Expo 2017 จะวางจำหน่ายในราคา 5,290 บาท พร้อมรับของแถมทันทีอีก 5 ต่อ ได้แก่ สิทธิ์ลุ้นรับ OPPO Mirror 5, หมอนรองคอ, กระเป๋า, พวงกุญแจ และแหวนมือถือ นอกจากนี้ยังได้รับประกันจอแตกจาก CSC รวมถึงตุ๊กตาหมี และ CSC SET 9 ชิ้น ด้วย รายละเอียดเพิ่มเติมเกี่ยวกับโปรโมชั่น OPPO ในงาน TME 2017 สามารถติดตามได้ที่บทความด้านล่างนี้
OPPO จัดเต็มของแถมคุ้มค่า 5 ต่อ! ที่งาน TME 2017 นำทัพโดย F1s และ F1 Plus ยอดสมาร์ทโฟนเซลฟี่ ที่หั่นราคาใหม่เหลือเริ่มเพียง 8,990 บาท!
 
Huawei Y6II ราคาวางจำหน่าย 4,990 บาท

Huawei Y6II สมาร์ทโฟนประหยัดใหม่ล่าสุดจากตระกูล Y Series บนการดีไซน์สุดพรีเมียม พร้อมเด่นด้านการถ่ายเซลฟี่ (Selfie) โดยมีคุณสมบัติตัวเครื่องที่น่าสนใจดังต่อไปนี้
- หน้าจอแสดงผลแบบ IPS LCD ขนาด 5.5 นิ้ว ความละเอียดระดับ HD 720p (720x1280 พิกเซล)  - ชิปเซ็ตประมวลผล Octa-Core Kirin 620 ซึ่งมีความเร็วในการประมวลผล 1.2 GHz - หน่วยประมวลผลกราฟิก (GPU) Mali-450 MP4 - หน่วยความจำแรม (RAM) ขนาด 2GB - หน่วยความจำภายใน (ROM) ขนาด 16GB พร้อมรองรับการ์ดหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 8 ล้านพิกเซล - แบตเตอรี่ความจุ 3000 mAh - ทำงานอยู่บนระบบปฏิบัติการ Android 6.0 Marshmallow - รองรับการใช้งานบนเครือข่าย 4G LTE - รองรับการใช้งาน 2 ซิมการ์ด (Dual-SIM)
สรุปคุณสมบัติโดยละเอียดของ Huawei Y6II รีวิว (Review) Huawei Y6ii
 
ZTE Blade V7 Lite ราคาวางจำหน่าย 4,990 บาท

ZTE Blade V7 Lite สมาร์ทโฟนน้องเล็กรุ่นใหม่ ที่มาพร้อมกับเซ็นเซอร์สแกนลายนิ้วมือ และ Android 6.0 Marshmallow ในราคาวางจำหน่ายเพียง 4,990 บาท ซึ่งคุณสมบัติตัวเครื่องเบื้องต้นของ ZTE Blade V7 Lite มีดังนี้  - หน้าจอแสดงผลแบบ IPS LCD ขนาด 5 นิ้ว ความละเอียดระดับ HD 720p (720x1280 พิกเซล) - ชิปเซ็ตประมวลผล Quad-Core MediaTek MT6735P ซึ่งมีความเร็วในการประมวลผล 1.0 GHz - หน่วยความจำแรม (RAM) ขนาด 2GB - หน่วยความจำภายใน (ROM) ขนาด 16GB พร้อมรองรับการ์ดหน่วยความจำภายนอกแบบ microSD สูงสุดที่ขนาด 32GB - กล้องดิจิทัลด้านหลังความละเอียด 13 ล้านพิกเซล - กล้องดิจิทัลด้านหน้าความละเอียด 8 ล้านพิกเซล - รองรับการใช้งานอินเทอร์เน็ตความเร็วสูงบนเครือข่าย 4G LTE - รองรับการใช้งาน 2 ซิมการ์ด (Dual-SIM) - รองรับการใช้งานเซ็นเซอร์สแกนลายนิ้วมือ (Fingerprint Scanner) - แบตเตอรี่ความจุ 2500 mAh - ทำงานอยู่บนระบบปฏิบัติการ Android 6.0 Marshsmallow  สรุปคุณสมบัติโดยละเอียดของ ZTE Blade V7 Lite รีวิว ZTE Blade V7 Lite
 
Lenovo Vibe K5 ราคา 4,990 บาท

Lenovo Vibe K5 มาพร้อมดีไซน์ตัวเครื่องโค้งมนสุดพรีเมียม ด้วยการผลิตจากวัสดุประเภทโลหะทั้งเครื่อง และโดดเด่นด้วยระบบเสียงประสิทธิภาพทรงพลังด้วยลำโพงคู่แบบสเตอริโอ ระบบ Dolby ATMOS เพื่อให้ได้เสียงที่คมชัดสมจริง ซึ่งมีคุณสมบัติที่น่าสนใจดังต่อไปนี้
- หน้าจอแสดงผลขนาด 5 นิ้ว ความละเอียดระดับ HD 720p (720x1280 พิกเซล) - ชิปเซ็ตประมวลผล Octa-Core Qualcomm Snapdragon 415 ซึ่งมีความเร็วในการประมวลผล 1.4 GHz - หน่วยความจำแรม (RAM) ขนาด 2GB - หน่วยความจำภายใน (ROM) ขนาด 16GB พร้อมรองรับหน่วยความจำภายนอกแบบ microSD ได้สูงสุดที่ขนาด 32GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 5 ล้านพิกเซล - แบตเตอรี่ความจุ 2750 mAh - ทำงานอยู่บนระบบปฏิบัติการ Android 5.1 Lollipop - รองรับการใช้งานบนเครือข่าย 4G LTE - รองรับการใช้งาน 2 ซิมการ์ด (Dual-SIM) - รองรับระบบเสียงแบบ Dolby Atmos
สรุปคุณสมบัติโดยละเอียดของ Lenovo Vibe K5
 
Flash Plus 2 ราคาวางจำหน่าย 4,990 บาท

Flash Plus 2 อีกหนึ่งสมาร์ทโฟนราคาประหยัดที่มาพร้อมกับคุณสมบัติตัวเครื่องแบบสุดคุ้ม ด้วยความโดดเด่นในการทำงานด้านต่างๆ ไม่ว่าจะเป็น หน้าจอความละเอียดสูงระดับ Full HD 1080p, เซ็นเซอร์สแกนลายนิ้วมือ หรือระบบปฏิบัติการ Android 6.0 Marshmallow โดยคุณสมบัติตัวเครื่องเบื้องต้นของ Flash Plus 2 มีดังนี้  - จอแสดงผลขนาด 5.5 นิ้ว ความละเอียดระดับ Full HD 1080p (1080x1920 พิกเซล) พร้อมกระจกหน้าจอป้องกันรอยขีดข่วน - ชิปเซ็ตประมวลผล MediaTek Helio P10 - หน่วยความจำแรม (RAM) ขนาด 2GB  - หน่วยความจำภายใน (ROM) ขนาด 16GB พร้อมรองรับการ์ดหน่วยความจำภายนอกแบบ microSD สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมเซ็นเซอร์รับภาพแบบ OV13853, โครงสร้างแบบ 5 ชิ้นเลนส์ และขนาดรูรับแสงกว้างสูงสุดที่ F/2.0 - กล้องดิจิทัลด้านหน้าความละเอียด 5 ล้านพิกเซล พร้อมขนาดรูรับแสงกว้างสูงสุดที่ F/2.2 - รองรับการใช้งานเซ็นเซอร์สแกนลายนิ้วมือ (Fingerprint Scanner) - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตความเร็วสูงบนเครือข่าย 4G LTE - แบตเตอรี่ความจุ 3000 mAh รองรับ Fast Charging - ทำงานอยู่บนระบบปฏิบัติการ Android 6.0 Marshmallow  สรุปคุณสมบัติโดยละเอียดของ Flash Plus 2 รีวิว (Review) Flash Plus 2
เป็นอย่างไรกันบ้างคะกับ สมาร์ทโฟนสุดคุ้มในราคาไม่เกิน 5,000 บาท ที่คุ้มค่าน่าซื้อมากที่สุด ณ ชั่วโมงนี้ จะเห็นได้ว่าสมาร์ทโฟนแต่ละรุ่นจะมีคุณสมบัติตัวเครื่องที่ใกล้เคียงกัน แต่จุดเด่นหลักๆ ก็จะแตกต่างออกไปตามการใช้งาน 
โดยสมาร์ทโฟนในระดับราคาไม่เกิน 5,000 บาท ทุกรุ่นข้างต้นนี้สามารถตอบโจทย์การใช้งานได้ในทุกๆ ด้านอย่างแน่นอน ซึ่งท่านใดที่กำลังมองหาสมาร์ทโฟนราคากลางๆ ที่มีคุณสมบัติตัวเครื่องครอบคลุมทุกการใช้งานก็สามารถเก็บไว้เป็นตัวเลือกในการตัดสินใจได้นะคะ สำหรับวันนี้ทางทีมงานต้องขอลาไปก่อน แล้วพบกันได้ใหม่ในบทความหน้า สวัสดีค่ะ
 
 