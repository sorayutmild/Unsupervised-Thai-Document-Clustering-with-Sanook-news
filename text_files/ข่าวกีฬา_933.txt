หวานผ่านสื่อเลยทีเดียว สำหรับ "ซาร่า" นุศรา ต้อมคำ มือเซตคนเก่งของทีมวอลเลย์บอลสาวไทย ที่ทำเอาเหล่าบรรดาแฟนคลับฮือฮากันยกใหญ่หลังจากที่เธอโพสต์รูปคู่กับชายหนุ่มนิรนามลงในอินสตาแกรมส่วนตัว (nootsara13) ซึ่งเป็นภาพที่ ซาร่า แลบลิ้นเล่นกล้องในขณะที่กำลังนั่งพิงชายหนุ่มรายนี้อยู่โดยสาวซาร่า เขียนข้อความบรรยายภาพด้วยว่า "Such a beautiful day (เป็นวันที่สวยงาม) #happy #love"ซึ่งหลังจากซาร่าอัพลงไอจีแล้ว ปรากฎว่าแฟนๆแห่กดไล้ก์กันเป็นจำนวนมากและหลายๆ คนพากันแสดงความคิดเห็นหลากหลาย

เช่น ผู้ใช้ชื่อ yuei_smith บอกว่า "วรั๊ยยยย วั๊ยย...อยู่ๆ ก็เปิดตัว"iamchay555 "เปิดตัวแย้ววว น่ารักอ่ะ"ookpoo "#อกหักหนักมากกกกก #ร้องไห้แพพพพพ"plyamart40 "อร๊ายยยยังงัยเนี้ย..งงจัง"แต่ในที่สุดทุกคนก็กระจ่างว่าชายหนุ่มปริศนาผู้นี้คือใครเมื่อ "วรรณา บัวแก้ว" ตัวรับอิสระจอมเก๋าทีมชาติไทย มาคอมเม้นเฉลยให้แฟนคลับได้ทราบว่าหนุ่มในรูปไม่ใช่ใครที่ไหน แต่เป็นน้องชายของเธอนั่นเอง ด้วยข้อความที่ว่าBuakaewwwww "หน้าเข้มแท้น้องชายฉัน 555" ส่วนนุศราก็คอมเม้นตอบกลับว่า "มันน่า...เนอะ"โดยชายหนุ่มผู้โชคดีคนนี้มีชื่อเล่นว่า "ต๋ง" เป็นน้องชายของ วรรณา บัวแก้ว นักวอลเลย์บอลสาวรุ่นพี่ และทั้งคู่คบหาดูใจกันมาเป็นเวลานานแล้ว เพียงแต่ไม่ค่อยออกสื่อร่วมกันมากนักนั่นเอง

เครดิตภาพจาก IG (nootsara13)
>>>คลิ๊กที่นี่เพื่อชมภาพทั้งหมด<<<