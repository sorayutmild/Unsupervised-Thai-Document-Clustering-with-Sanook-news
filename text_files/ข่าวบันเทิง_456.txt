เพิ่งจะปล่อยภาพพรีเวดดิ้งสุดอลังไป สำหรับนักแสดงสาว "แองจี้ เฮสติ้ง" กับภาพสุดสวีทกับว่าที่เจ้าบ่าวนักธุรกิจเศรษฐีบ่อน้ำมัน จากประเทศคูเวต หลังจากบ่มรักมานานกว่า 9 ปี โดยฝ่ายชายนั้นบอกว่าทุ่มงบไม่อั้น ตั้งแต่เรื่องชุดเจ้าสาวที่นอกจากจะตัดหลายชุดและงบประมาณเต็มที่ไม่มีลิมิต ให้สมกับฐานะเจ้าบ่าว
ล่าสุด (25 ก.ย.) งานหมั้นของทั้งคู่ได้เริ่มขึ้นแล้ว ณ ศาลาริมน้ำ โรงแรมแมนดาริน โอเรียนเต็ล กรุงเทพ โดยเป็นพีธีแบบประเพณีไทยๆ ไปก่อน ส่วนเจ้าสาวลูกครึ่งอย่างแองจี้ที่สวยหวานมาในชุดไทย สไบสีทองด้านในสีชมพู พร้อมแก๊งเพื่อนเจ้าสาว เจ้าบ่าวมากมาย รวมถึงเพื่อนในวงการบันเทิง อาทิเช่น ปอ ภัคพร,เอส กันตพงศ์ นี่แค่เริ่มต้นยังสวยอลังการขนาดนี้ รอดูชุดต่อไปและพิธีในประเพณีทางด้านฝ่ายชายอีกด้วย ต้องค่อยๆ เพิ่มความอลังการแน่ๆ ค่ะ
ขอแสดงความยินดีด้วยนะคะ กับความรักของทั้งคู่ที่ยาวนานและมั่นคงจนได้มีงานแต่งงานกันในที่สุด

เครดิตภาพ IG: s_kantapong, angiehastings, angiehastings, miss.toey, por_pakaporn, rainforestthewedding