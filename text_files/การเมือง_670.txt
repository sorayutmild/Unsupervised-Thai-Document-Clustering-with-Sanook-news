เอม พิณทองทา ชินวัตร พา ณัฐพงษ์ คุณากรวงศ์ คู่หมั้น มาร่วมให้กำลังใจพร้อมบริจาคสิ่งของช่วยผู้ประสบภัยน้ำท่วมที่ ศปภ.ดอนเมือง
      ผู้สื่อข่าวรายงานว่า เมื่อเวลา 10.50 น.(16 ต.ค.)ที่ศูนย์ ศปภ.ดอนเมือง น.ส.พิณทองทา ชินวัตร บุตรสาว พ.ต.ท.ทักษิณ ชินวัตร อดีตนายกรัฐมนตรี พร้อมด้วย นายณัฐพงษ์ คุณากรวงศ์ คู่หมั้น ได้เดินทางมาร่วมเป็นจิตอาสาช่วยบรรจุสิ่งของเพื่อไปช่วยผู้ประสบภัยน้ำท่วม พร้อมกันนี้ ได้นำไก่ทอด และไส้กรอกของสหฟาร์ม มาแจกจ่ายให้เจ้าหน้าที่และประชาชนที่เข้ามาร่วมบรรจุสิ่งของ พร้อมนำเสื้อชูชีพจำนวน 40 ตัว และไฟฉาย 400 กระบอก มามอบให้ น.ส.ยิ่งลักษณ์ ชินวัตร นายกรัฐมนตรี และจะทยอยนำเสื้อชูชีพมามอบให้อีกด้วย 
ขอขอบคุณภาพจากเฟซบุ๊ค Yingluck Shinawatra

 