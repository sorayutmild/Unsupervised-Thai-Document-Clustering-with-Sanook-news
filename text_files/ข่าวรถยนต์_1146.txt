     Toyota C-HR Concept เวอร์ชั่น 5 ประตูใหม่ล่าสุด ถูกเปิดตัวต่อสาธารณชนเป็นครั้งแรกที่งาน Frankfurt Motor Show 2015 จัดขึ้นที่ประเทศเยอรมนี เมื่อวันที่ 15 กันยายนที่ผ่านมา

     Toyota C-HR เวอร์ชั่น 5 ประตูมีดีไซน์ต่างจากรุ่น 3 ประตู ที่เคยเปิดตัวไปเมื่อปลายปี 2014 เล็กน้อย แต่ยังคงไว้ซึ่งคอนเซ็พท์การออกแบบ 'Keen Look' ที่เน้นเส้นสายให้ดูมีมิติรอบคัน เน้นดีไซน์ให้ดูใกล้เคียงกับความเป็นจริงมากขึ้น มาพร้อมตัวถังสีเทาใหม่ และหลังคากระจกสีดำ
     โตโยต้า ซี-เอชอาร์ คอนเซ็พท์ ใหม่ ถูกพัฒนาขึ้นภายใต้แพล็ตฟอร์ม 'TNGA - Toyota New Global Architecture' ที่พบได้ใน 'Prius' โฉมใหม่ล่าสุดเช่นกัน ซึ่งแพล็ตฟอร์มดังกล่าวเน้นประสิทธิภาพการทรงตัวและการขับขี่ที่สะดวกสบายมากยิ่งขึ้น พร้อมระบบขับเคลื่อนแบบไฮบริดที่ออกแบบให้มีขนาดเล็กลง แต่ให้ความประหยัดมากขึ้น
 

     ขณะที่เวอร์ชั่นจำหน่ายจริงนั้น มีลุ้นว่าจะถูกเปิดตัวในงานมอเตอร์โชว์กรุงเจนีวา ประเทศสวิตเซอร์แลนด์ จัดขึ้นในเดือนมีนาคม 2016 ที่จะถึงนี้
 
 