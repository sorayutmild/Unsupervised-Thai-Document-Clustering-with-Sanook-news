ยิ่งลักษณ์ ตัดพ้อรับรู้สึกน้อยใจ ไม่ได้พูดประชาชนคิดไปเองเรื่องของแพง ไม่ขอพูดปรับครม.เวลานี้ เร่งแก้ปัญหาให้ประชาชนก่อน จี้ทำร้านธงฟ้าลดค่าแผง(7 พ.ค.) ผู้สื่อข่าวรายงานว่า น.ส.ยิ่งลักษณ์ ชินวัตร นายกรัฐมนตรี ได้กล่าวขณะสำรวจราคาสินค้าในตลาดพิชัย เทศบาลปากเกร็ด จ.นนทบุรี ว่า ยังไม่ขอพูดถึงการปรับคณะรัฐมนตรีในขณะนี้ แต่ขอแก้ปัญหาราคาสินค้าแพง เพื่อช่วยเหลือประชาชนก่อน โดยได้สั่งการให้ กระทรวงพาณิชย์ ตั้งร้านอาหารธงฟ้าราคาประหยัด เพื่อลดค่าครองชีพให้กับประชาชน พร้อมทั้งจะมีการจัดหาสถานที่ ให้การขายสินค้าโดยไม่คิดค่าแผงทั่วทั้งสี่มุมเมือง และให้ประชาชนมาลงทะเบียนช่วง 2 เดือนนี้ เพื่อลดต้นทุนในการขายและเป็นการช่วยเหลือกรณีสินค้าราคาสูง ได้อีกทางหนึ่งด้วย
โดยนายกรัฐมนตรี ได้ตัดพ้อว่าน้อยใจ และมีอาการตาแดง พร้อมกับชี้แจงว่า ตนไม่ได้พูดว่า ประชาชนคิดไปเองว่า ราคาสินค้าแพง แต่เนื่องจากการขนส่งและสินค้าในช่วงฤดูกาล จึงทำให้รู้สึกว่าของแพงเท่านั้น