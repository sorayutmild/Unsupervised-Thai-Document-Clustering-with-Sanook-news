ตำรวจนำหมายจับเข้าจับกุม 'รุ้ง ปนัสยา' ที่ห้องพักของโรงแรมแห่งหนึ่ง พร้อมควบคุมตัวไปสอบสวนที่ตชด.ภาค 1
ภายหลัง ปนัสยา สิทธิจิรวัฒนกุล หรือ รุ้ง แกนนำแนวร่วมธรรมศาสตร์และการชุมนุม อ่านแถลงการณ์คณะราษฎร เรื่อง จุดยืนต่อการสลายการชุมนุมวันที่ 15 ต.ค. 2563 จากกรณีการสลายการชุมนุม ในเช้าวันที่ 15 ต.ค. 2563
ล่าสุด ทวิตเตอร์ TLHR / ศูนย์ทนายความเพื่อสิทธิมนุษยชน รายงานว่า เมื่อเวลา 08.30 น. ที่โรงแรมแห่งหนึ่ง ถนนข้าวสาร เจ้าหน้าที่ตำรวจได้แสดงหมายจับปนัสยา กับเพื่อนนักศึกษามหาวิทยาลัยธรรมศาสตร์ อีก 1 คน โดยมีการแสดงหมายจับของศาล ในการชุมนุมธรรมศาสตร์จะไม่ทน 
ทั้งนี้ มีรายงานว่า ปนัสยาไม่ยินยอมให้ตำรวจพาตัวไปและแสดงออกด้วยการนอนลงกับพื้นก่อนตำรวจจะคุมตัวไปสอบสวนในที่สุด




