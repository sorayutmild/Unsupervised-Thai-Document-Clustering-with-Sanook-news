หลายคนอาจจะไม่ทราบ หรือไม่คุ้นเคยกับ “ต่อมไร้ท่อ” ว่ามันอยู่ในส่วนใดของร่างกาย ทำหน้าที่อะไร จริงๆ แล้วมีอวัยวะหลายส่วนที่อยู่ในเครือข่ายของต่อมไร้ท่อ ซึ่งหากเกิดความผิดปกติของส่วนใดส่วนหนึ่ง ก็อาจกระทบกับการทำงานของอวัยวะส่วนนั้น หรืออาจจะกระทบไปทั้งร่างกายเลยก็เป็นได้
 
ต่อมไร้ท่อ อยู่ที่ไหนของร่างกาย?
ต่อมไร้ท่อกระจายอยู่ไปทั่วร่างกาย ได้แก่ สมองส่วนไฮโปธาลามัส ต่อมไพเนียล ต่อมใต้สมอง ต่อมไทรอยด์ ต่อมพาราไทรอยด์/ต่อมเคียง ไทรอยด์ (ควบคุมการทำงานของแคลเซียม) ต่อมไทมัส (ดูแลระบบภูมิคุ้มกันโรค) ต่อมหมวกไต ตับอ่อน รังไข่ และอัณฑะ
 
 
ต่อมไร้ท่อ มีหน้าที่อะไร?
ต่อมไร้ท่อเหล่านี้จะทำงานร่วมกัน เพื่อสร้างฮอร์โมนต่างๆ และควบคุมการทำงานทุกชนิดของร่างกาย  รวมไปถึงการสืบพันธุ์ ตั้งครรภ์ และการเจริญเติบโตของทารกในครรภ์ด้วย
 
10 โรคร้ายที่เกิดจาก “ต่อมไร้ท่อ” ทำงานผิดปกติ
1. โรคเบาหวาน 
- เกิดจากการทำงานผิดปกติของเซลล์ต่อมไร้ท่อของตับอ่อน
 
2. โรคพีซีโอเอส
หรือกลุ่มอาการที่รังไข่มีถุงน้ำหลายใบ ประจำเดือนมาผิดปกติ ไม่สม่ำเสมอ หรือมากเกินไป
- เกิดจากการทำงานผิดปกติของเซลล์ต่อมไร้ท่อของรังไข่
 
3. ภาวะนกเขาไม่ขัน
- เกิดจากการทำงานผิดปกติของเซลล์ต่อมไร้ท่อในอัณฑะ
 
4. ต่อมไทรอยด์เป็นพิษ
- เกิดจากการทำงานผิดปกติของเซลล์ต่อมไร้ท่อในต่อมไทรอยด์
 
5. โรคอ้วน
- อาจเกิดจากการทำงานผิดปกติของเซลล์ต่อมไร้ท่อในต่อมหมวกไต หรือต่อมใต้สมอง
 
6. โรคเนื้องอกในสมอง
- เกิดจากการทำงานผิดปกติของเซลล์ต่อมไร้ท่อในต่อมหมวกไต หรือต่อมไต้สมอง
 
7. โรคมะเร็งในตับอ่อน
- เกิดจากการทำงานผิดปกติของเซลล์ต่อมไร้ท่อในตับอ่อน
 
8. โรคออโต้อิมมูน หรือโรคภูมิต้านตัวเอง
- เกิดจากการทำงานผิดปกติของเซลล์ต่อมไร้ท่อในต่อมไทรอยด์
 
9. โรคมะเร็งต่อมไทรอยด์
- เกิดจากการทำงานผิดปกติของเซลล์ต่อมไร้ท่อในต่อมไทรอยด์
 
10. โรคเนื้องอกตับอ่อน
- เกิดจากการทำงานผิดปกติของเซลล์ต่อมไร้ท่อในตับอ่อน
 
คำแนะนำ
เมื่อมีความผิดปกติของร่างกายส่วนใดส่วนหนึ่ง ให้รีบพบแพทย์ เพราะการตรวจหาความผิดปกติของต่อมไร้ท่อ ต้องให้แพทย์ผู้เชี่ยวชาญเป็นผู้ตรวจเท่านั้น นอกจากนี้โรคที่เกิดจากต่อมไร้ท่อมักเป็นโรคเรื้อรัง ที่อาจจะไม่สามารถรักษาให้หายขาดภายในช่วงเวลาสั้นๆ ดังนั้นการพบแพทย์ตามเสลาจึงเป็นสิ่งสำคัญสำหรับผู้ป่วยค่ะ