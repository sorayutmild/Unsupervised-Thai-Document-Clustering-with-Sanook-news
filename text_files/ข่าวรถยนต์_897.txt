     จากกรณีที่ 'ไอซ์ ปรีชญา' ดาราสาวจากภาพยนตร์ดัง ATM เออรัก เออเร่อ วัย 23 ปี ได้ประสบอุบัติเหตุรถมินิ รุ่นคูเปอร์ สีเทาดำ หมายเลขทะเบียน ฌฆ 5212 ชนท้ายรถบรรทุกน้ำแข็ง บริเวณถนนรัชดาภิเษก จนดาราวสาวได้รับบาดเจ็บ

     สาเหตุสำคัญที่ทำให้อุบัติเหตุดังกล่าว ทำให้เป็นอันตรายต่อน้องไอซ์ เนื่องจากรถมินิของเธอ ชนเข้ากับรถบรรทุกซึ่งมีตำแหน่งการชนสูงกว่า ทำให้ส่วนท้ายของรถบรรทุกกระแทกเข้ากับเสาเอ (A-pillar) ของรถมินิ ซึ่งไม่ได้มีหน้าที่รองรับแรงกระแทกโดยตรง ทำให้ท้ายรถบรรทุกสามารถล้ำเข้าไปยังห้องโดยสาร จนเกิดอันตรายต่อผู้ขับขี่
     ในขณะที่กันชนหน้ารถซึ่งเป็นส่วนรองรับการกระแทกโดยตรง กลับไม่ได้รับความเสียหายเลย ประกอบกับเธอออกมายอมรับว่า ไม่ได้สวมเข็มขัดนิรภัย ทำให้ดาราสาวถึงกับหวิดเสียโฉมเลยทีเดียว
     แม้อุบัติเหตุอาจเลี่ยงไม่ได้ แต่ผู้ขับขี่ต้องปลอดภัยไว้ก่อนด้วยการรัดเข็มขัดนิรภัยเสมอ
 
ขอบคุณภาพจาก เดลินิวส์ และ Sanook News