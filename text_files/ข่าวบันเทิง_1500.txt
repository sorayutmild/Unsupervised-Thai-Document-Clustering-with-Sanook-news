เป็นคุณพ่อคุณแม่มือใหม่ ที่เลี้ยงลูกได้เก่งมาก สำหรับ หมอโอ๊ค สมิทธิ์ และคุณแม่สุดแซ่บ โอปอล์ ปาณิสรา รวมถึงมีภาพของลูกน้อยฝาแฝด น้องอลิน ลูกสาว และ น้องอรัญ ลูกชาย มาให้แฟนๆ ได้ดูความน่ารัก และพัฒนาการการเติบโตกันอยู่เรื่อยๆ
ล่าสุดคุณพ่ออย่างหมอโอ๊ค ที่ยอมลงทุนทำเพื่อลูกน้อย ที่บอกว่า "เดือนนี้ตั้งใจลดเวลาออกตรวจลง เป็นการตัดสินใจที่คุ้มค่าที่สุดในช่วงนี้ครับ" และนับวัน น้องอลิน และน้องอรัญ ก็ยิ่งเหมือนพ่อกับแม่มากๆ ลูกสาวเหมือนแม่โอปอล์ ทั้งการแต่งตัวที่จัดเต็มตั้งแต่เด็ก รวมถึงนิสัยที่ดูจะเปรี้ยวตามคุณแม่ด้วย ส่วนลูกชาย น้องอรัญ หน้าตาก็หล่อได้พ่อขึ้นทุกวัน
ภาพความอบอุ่นของครอบครัว "อารยะสกุล" โดยเฉพาะหมอโอ๊คเป็นคุณพ่อที่เลี้ยงลูกเก่งมากๆ ไม่แพ้ภรรยาเลยค่ะ
ขอขอบคุณรูปภาพจากอินสตาแกรม oak_smith, opalpanisara