ข่าวประยุทธ จันทร์โอชา นายกคนที่ 29
(21 ส.ค.) หลังจากที่คณะกรรมาธิการสามัญประสานงานสภานิติบัญญัติแห่งชาติ หรือ วิป สนช. เห็นชอบให้นำหลักเกณฑ์การเลือกนายกรัฐมนตรี ที่ยกร่างข้อบังคับการประชุมสนช.เสนอมาใช้บังคับและใช้กับการสรรหาบุคคลที่มีความเหมาะสมดำรงตำแหน่งนายกรัฐมนตรีเป็นงานแรก โดยสาระสำคัญนั้น สอดคล้องกับรัฐธรรมนูญฉบับชั่วคราว ปี 2557 และรัฐธรรมนูญ ปี 2550 โดยผู้ที่ถูกเสนอชื่อต้องได้รับการรับรองไม่น้อยกว่า 1 ใน 5 ของสมาชิกที่มีอยู่ 
ผู้ที่จะเสนอชื่อบุคคลเข้ารับการสรรหาเป็นนายกรัฐมนตรีจะต้องตรวจสอบคุณสมบัติและได้รับการทาบทามมาแล้ว ดังนั้นผู้ที่ถูกเสนอชื่อจึงไม่จำเป็นต้องอยู่ในที่ประชุมและไม่มีเหตุให้ต้องแสดงวิสัยทัศน์ โดยผู้ที่ถูกเสนอชื่อจะต้องได้รับเสียงสนับสนุนเกินกึ่งหนึ่งของสมาชิกทั้งหมด หรือ 99 เสียง โดยใช้วิธีขานรายชื่อในการลงคะแนน
ล่าสุดที่ประชุมได้ลงมติเป็นเอกฉันท์ด้วย 191 เสียงสมาชิกสนช. เลือก "พล.อ.ประยุทธ์ จันทร์โอชา" นั่งเก้าอี้นายกรัฐมนตรีคนที่ 29 ของประเทศไทย 
ประวัติของ พล.อ.ประยุทธ์ จันทร์โอชา
พล.อ. ประยุทธ์ จันทร์โอชา เกิดเมื่อวันที่ 21 มีนาคม พ.ศ. 2497 ที่จังหวัดนครราชสีมา เป็นบุตรชายของ พ.อ. (พิเศษ) ประพัฒน์ กับเข็มเพชร จันทร์โอชา มีชื่อเล่นว่า "ตู่" สื่อมวลชนนิยมเรียกว่า "บิ๊กตู่" เป็นบุตรชายคนโตจากพี่น้องทั้งหมดสี่คน[2] หนึ่งในน้องชายคือ พล.ท. ปรีชา จันทร์โอชา แม่ทัพภาคที่ 3
สำเร็จการศึกษาชั้นประถมศึกษาปีที่ 7 จากโรงเรียนสหะกิจวิทยา จังหวัดลพบุรี ต่อมาได้ศึกษาต่อชั้นมัธยมศึกษาปีที่ 1 ที่โรงเรียนพิบูลวิทยาลัยในจังหวัดเดียวกัน แต่เรียนได้เพียงปีเดียวก็ลาออกเนื่องด้วยบิดาเป็นนายทหารจำต้องโยกย้ายไปในหลายจังหวัด เขาจึงเข้าศึกษาที่โรงเรียนวัดนวลนรดิศ กรุงเทพมหานคร จนจบชั้นมัธยมศึกษาปีที่ 3[ภายหลังได้เข้าเรียนเป็นนักเรียนเตรียมทหารรุ่นที่ 12 (ตท.12) และเป็นนักเรียนนายร้อยพระจุลจอมเกล้า รุ่น 23
อุปนิสัยที่เงียบขรึม ด้วยความที่เป็นพี่ชายคนโตจึงต้องทำตัวเป็นพี่ที่ดี ในวัยเยาว์เขาเป็นคนเรียนเก่งมีความถนัดและความชอบในวิชาคณิตศาสตร์, ภาษาอังกฤษ และวิทยาศาสตร์ จากการสนับสนุนของบิดามารดา
ชีวิตส่วนตัวสมรสกับ รศ.นราพร จันทร์โอชา อดีตอาจารย์ประจำสถาบันภาษา จุฬาลงกรณ์มหาวิทยาลัย
บทบาททางการเมืองรัฐประหารในประเทศไทย พ.ศ. 2557
พล.อ. ประยุทธ์ เป็นผู้อำนวยการรักษาความสงบเรียบร้อย (ผอ.รส.) ในการประกาศกฏอัยการศึกทั่วราชอาณาจักร เมื่อวันที่ 20 พฤษภาคม พ.ศ. 2557 และรัฐประหาร ในนามคณะรักษาความสงบแห่งชาติ (คสช.) เมื่อวันที่ 22 พฤษภาคม พ.ศ. 2557 หลังการหารือกับตัวแทน 7 ฝ่ายไม่เป็นผล 
>>> ย้อนดู ด.ช. ประยุทธ์ จันทร์โอชา เมื่อปี 2512
(ข้อมูลจากวิกิพีเดีย)