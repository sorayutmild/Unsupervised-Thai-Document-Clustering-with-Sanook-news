ผู้สื่อข่าวรายงานว่า (17 มี.ค.) สภ.หัวหิน จ.ประจวบคีรีขันธ์ แถลงข่าวจับกุมนายวัลลภ บุญเกิด อายุ 30 ปี ในข้อหาข่มขืนกระทำชำเราผู้อื่นโดยขู่เข็ญใช้กำลังประทุษร้ายชิงทรัพย์และลักทรัพย์ในยามวิกาล โดยเหตุเกิดเมื่อวันที่ 10 มี.ค.ที่ผ่านมา คนร้ายได้ใช้มีดปลายแหลมจี้บังคับ น.ส.ดาว (นามสมมุติ) อายุ 16 ปี นักเรียนชั้น ม.5 โรงเรียนแห่งหนึ่ง ขณะยืนคุยโทรศัพท์อยู่หน้าบ้านพักในเขตเทศบาลเมืองหัวหิน เข้าไปในห้องนอนขู่ฆ่าหากส่งเสียงร้อง ก่อนลงมือข่มขืนจนสำเร็จความใคร่ โดยที่แม่ของเด็กนอนอยู่อีกห้องหนึ่งใกล้กัน หลังเสร็จกิจแล้วคนร้ายได้ใช้ผ้าปิดตา น.ส.ดาว ก่อนหยิบเอาโน๊ตบุ๊คละโทรศัพท์มือถือของเหยื่อ และขี่รถจยย.ซูซูกิ รุ่นสเตป สีขาวดำ ทะเบียน ขพพ 764 นครสวรรค์ ที่เจ้าของแจ้งหายไปหลบหนีไป
ทั้งนี้ เจ้าหน้าที่ตำรวจตามจับกุมผู้ต้องหาได้ ขณะหลบหนีไปอยู่ที่บ้านภรรยาเก่า ใน อ.สวี จ.ชุมพร จึงตามไปจับกุมตัวคนร้ายนำมาสอบสวน คนร้ายให้การรับสารภาพว่าเคยติดคุกมาแล้ว 5 ปี หลังพ้นโทษก็มารับจ้างเก็บกาแฟ วันเกิดเหตุขี่ จยย.ที่ตัวเองขโมยมาเห็นเหยื่อคนเดียว และเกิดอารมณ์ทางเพศ จึงใช้มีดบังคับข่มขืนจนสำเร็จความใคร่ ก่อนจะหลบหนีและมาถูกจับกุมได้ดังกล่าว