ทำเอาแฟนๆ คู่นี้ได้ลุ้นอีกแล้ว หลังจากที่เพิ่งแต่งงานกันไปไม่นาน สำหรับคู่ของ ดีเจแมน-พัฒนพล กุญชร ณ อยุธยา กับนักร้องสาวสั้นเสมอหู ใบเตย สุธีวัน หรือ ใบเตย อาร์สยาม เพราะสามีอย่างดีเจแมน ที่เพิ่งออกมาโพสต์ข้อความถึงใบเตยว่า "ช่วงนี้ภรรยา ผม หงุดหงิดทั้งวันเลย5555" จนหลายคนคิดว่าหรือคู่นี้จะมีข่าวดีนั้น
ล่าสุดดูเหมือนจะยิ่งตอกย้ำข่าวดีเรื่องนี้ไปอีก เมื่อคุณแม่ลูกสองอย่าง ลิเดีย ศรัณย์รัชต์ ได้ออกมาโพสต์รูปตอนท้องน้องเดมี่ และบอกว่าท้องไม่ลายเพราะทาครีม และมีใบเตยที่เข้าไปคอมเมนต์ว่า “ส่งมานะคะ ครีมมาส์ก” ส่วนลิเดียก็ตอบกลับว่า “จัดไป”
ทำเอาแฟนๆ เดากันใหญ่ว่าใบเตยจะมีข่าวดีแน่ๆ แต่เท่าที่ส่องตอนนี้ท้องใบเตยก็ยังมองไม่ออกว่ากำลังท้องอยู่หรือไม่ และยังมีที่แฟนๆ ที่เห็นและเข้าไปคอมเมนต์ถามรูปที่ใบเตยขึ้นร้องเพลงบนเวทีว่า “พี่มีน้องหรือยังคะ ดูพี่เต้นเบาๆ”
เอาเป็นว่าต้องรอลุ้นกันต่อไปกับคู่นี้ ไม่แน่ทั้งคู่อาจจะรอให้ครบ 3 เดือนก่อนแล้วค่อยประกาศ ยิ่งหมอดูทักว่ามีลูกคลอดปีหน้าจะรวยจะเฮง งานนี้ ใบเตย-ดีเจแมน ก็คงไม่พลาดแล้ว

>> ท้องแล้ว? "ดีเจแมน" เผยอาการ "ใบเตย อาร์สยาม" ที่ทำให้แฟนๆ ลุ้นรอฟังข่าวดี
>> แซ่บทะลุผ้า "ใบเตย อาร์สยาม" กับชุดซีทรูบางเบาท้าลมหนาวใน Wonderfruit 2019
>> เปิดภาพ คฤหาสน์รัก "ใบเตย-ดีเจแมน" หรูหราอลังการทุกซอกทุกมุม
