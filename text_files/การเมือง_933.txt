ผู้สื่อข่าวรายงานว่า (4 ก.ค.) เกิดเหตุมีชายกระโดดสะพานแขวนพระราม 9 ลงมาในแม่น้ำเจ้าพระยา โดยพยานที่เห็นเหตุการณ์ เล่าว่า มีชายอายุกลางคน จอดรถวอลโว่ สีน้ำตาล หมายเลข ทะเบียน 4ว-3345 กทม. ซึ่งเมื่อเข้าตรวจสอบรถดังกล่าวพบว่า เป็นรถของนายปาน พึ่งสุจริต รองเลขาธิการพรรคมาตุภูมิ ขณะนี้เจ้าหน้าที่กู้ภัยกำลังงมหาร่างของนายปาน ซึ่งยังหาไม่เจอ เพราะกระแสน้ำเชี่ยวมาก
ด้าน พลเอกสนธิ บุญญรัตกลิน หัวหน้าพรรคมาตุภูมิ กล่าวว่า บอกว่ายังไม่ทราบข่าวเรื่องนายปาน พึ่งสุจริต กระโดน้ำฆ่าตัวตาย แต่ยอมรับว่านายปานมีปัญหาเรื่องสุขภาพหลายอย่าง และเพิ่งได้เจอกันเมื่อไม่นานพบว่าปกติดี