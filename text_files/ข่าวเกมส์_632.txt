Genshin Impact เกมแนวผจญภัยสไตล์ Openworld ตัวล่าสุดจากค่าย miHoYo ที่มีการเปิดให้บริการอย่างเป็นทางการเมื่อวันที่ 28 กันยายน ที่ผ่านมาในเวอร์ชั่น Global แล้วความพิเศษของเกมนี้ก็คือตัวเกมจะรองรับภาษาไทยด้วยนั่นเอง ทำให้การเข้าถึงเนื้อหาต่างๆ ก็เป็นไปได้อย่างง่ายดาย แต่ถึงแม้ว่ามีภาษาไทยภายในเกมก็จะมีบางเควสที่เป็นเนื้อหาแนว Puzzle ปริศนาที่จะไม่มีตัวนำทางต้องอ่านแล้วหาตำแหน่งกันเอาเอง ดังนั้นวันนี้เราหยิบเอาเควสที่คิดว่าจะต้องใช้เวลาในการหานานมาแนะนำเพื่อนๆ อย่าง The Tri-Seal & The Treasure At The Sword Cemetery หรือเควสสุสานดาบ ที่อยู่ใน Dadaupa Gorge เมื่อเราเดินผ่านจะเห็นเป็นดาบอยู่เต็มพื้นพร้อมกับมีม่านพลัง 3 ชั้นที่ป้องกันหีบสมบัติอยู่ เดียว Sanook Game จะมาสอนวิธีปลดล็อกกัน

ก่อนอื่นเมื่อเรารับเควสจาก NPC ที่อยู่ด้านข้างของสุสานดาบที่มีชื่อว่า Dr. Livingstone เธอเป็นนักผจญภัยเช่นเดียวกัน ซึ่งเธอจะพูดถึงเรื่องราวและปริศนาของสุสานดาบว่าจะมีชนเผ่าคอยปกป้องผนึกทั้งสามเอาไว้ โดยจะมีตำแหน่งที่แตกต่างกันออกไปซึ่งเราจะต้องเดินทางไปปลดผนึกเหล่านั้นทำให้ม่านพลังที่ป้องกันสมบัติของหีบใน สุสานดาบปลดออกมา แล้วภายในนั้นจะมีสมบัติอยู่แน่นอนว่าตัวเอกของเราจะต้องทำการหาผนึกเหล่านั้นแน่นอน

โดยที่ผนึกจะตั้งอยู่ตามสถานที่ต่างๆ ที่ Dr. Livingstone เธอได้บอกไว้ เมื่อเราฆ่ามอนสเตอร์ที่คุ้มกันผนึกออกหมดแล้วก็จะต้องใช้สกิลจากธาตุต่างๆ ในการปลดล็อกในส่วนนี้คงไม่ต้องอธิบายแล้วว่า ทำอย่างไรเพราะมันเป็นพื้นฐานที่ตัวเกม Genshin Impact ได้มีการสอนเบื้องต้นไว้อยู่แล้ว นอกจากนั้นเมื่อเราปราบมอนสเตอร์ได้หมดจะมีกล่องพิเศษเป็นของรางวัลในแต่ละโซนที่เราไปด้วย 

จากคำบอกเล่าของ Dr. Livingstone ที่เป็นบทสนทนาซึ่งจะบอกถึงตำแหน่งต่างๆ ที่จะพูดเป็นทิศของ Dadaupa Gorge โดยทางเราได้มีการมาร์คจุดตำแหน่งไว้แล้วว่ามีตรงไหนบ้าง ดังนั้นเพื่อนๆ แค่เดินเข้าไปตามจุดที่บอกก็จะเห็นเสาร์หินอยู่แล้วก็ใช้ธาตุต่างๆ ที่กำหนดไว้ในการปลดล็อก บอกเลยว่าไม่ยากแต่ก็ต้องมีเลเวลในระดับหนึ่งนะเพราะถ้ามาทำเควสนี้ตั้งแต่แรกๆ อาจจะเหนื่อยหน่อยเพราะมอนสเตอร์ก็มีจำนวนมากแล้วบางอันมีเวลาจำกัดในการจัดการศัตรูด้วย

โดยที่ของรางวัลที่มอบให้จะเป็นชิ้นส่วนในการสร้างอาวุธระดับ 4 ดาว 1 ชิ้นและที่สำคัญก็คืออาร์ติแฟกต์สีม่วงที่ช่วงต้นเกมบอกเลยว่าหายากมากดังนั้นถ้าเรามีใช้ก่อนก็จะช่วยในการผจญภัยได้เป็นอย่างมากดังนั้นห้ามพลาดทำเควสนี้อย่างเด็ดขาดนะ