มาตรการเยียวยาเกษตรกรครัวเรือนละ 15,000 บาท ตามมาตรการช่วยเหลือของรัฐบาล รัฐมนตรีว่าการกระทรวงเกษตรและสหกรณ์ โพสต์ข้อความพร้อมภาพกราฟฟิกตอบคำถาม บอกเลยกระจ่างมาก
จากมาตรการเยียวยาเกษตรกรในช่วงโควิด-19 ของรัฐบาล ที่จะให้ ธ.ก.ส. โอนเงินเยียวยา 5,000 บาท เป็นเวลา 3 เดือน (พ.ค.-ก.ค.) ให้ผู้ที่ขึ้นทะเบียนเกษตรกร 10 ล้านคน เริ่มทยอยโอนเงินล็อตแรก 15 พ.ค. นี้นั้น เชื่อว่าก็ยังมีเกษตรกรบางรายมีข้อสงสัยว่าต้องทำอย่างไรถึงจะเป็น 1 ใน 10 ล้านคนที่มีสิทธิ์ได้รับเงินเยียวยา หรือหากไม่ได้ขึ้นทะเบียนมาก่อนยังจะได้รับสิทธิ์ทันหรือเปล่า Sanook Money มีคำตอบดีๆ จากรัฐมนตรีว่าการกระทรวงเกษตรและสหกรณ์มาฝากกัน
เพจเฟซบุ๊ก นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ โพสต์ข้อความเกี่ยวกับคำถามยอดฮิตที่มีเกษตรกรถามเข้ามาเกี่ยวกับมาตรการเยียวยาเกษตรกร ครัวเรือนละ 15,000 บาท โดยมีรายละเอียดดังนี้

คำถาม: ใครมีสิทธิ์ได้รับเงินเยียวยาเกษตรกร 15,000 บ้าง?
คำตอบ: เกษตรกรทุกกลุ่ม พืช ประมง และปศุสัตว์ ที่ขึ้นทะเบียนเป็นเกษตรกร กับหน่วยงานนั้นๆ และได้ปรับปรุงทะเบียนปี 62/63

คำถาม: สิ่งที่ต้องทำสำหรับเกษตรกรเพื่อได้รับสิทธิ์เงินเยียวยา มีอะไรบ้าง?
คำตอบ: เกษตรกรทุกราย ให้ไปเช็กรายชื่อที่ติดประกาศของหมูบ้าน เกษตรกรที่ขึ้นทะเบียน และปรับปรุงทะเบียนเกษตรกร ปี 2562/63 หากพบรายชื่อในประกาศแล้ว ให้รอกระทรวงการคลังพิจารณาจ่ายเงินผ่านธนาคาร ธ.ก.ส. หรือธนาคารอื่นใดก็ได้ สามารถตรวจสอบได้ที่ www.เยียวยาเกษตรกร.com

คำถาม: เกษตรกรที่ขึ้นทะเบียนและปรับปรุงทะเบียนเกษตรกรก่อนปี 2562 แต่ไม่ได้แจ้งปรับปรุงทะเบียนเกษตรกรต้องทำอย่างไรบ้าง?
คำตอบ: สำหรับเกษตรกรที่ขึ้นทะเบียนเกษตรกรไว้ก่อนปี 2562 และยังทำการเกษตรอยู่ แต่ไม่ได้มาปรับปรุงทะเบียนเกษตรกร ให้ทำตามขั้นตอนดังนี้

ให้ไปตรวจสอบรายชื่อที่ติดประกาศภายในหมู่บ้าน (ตามที่ตั้งแปลงปลูก)
หากพบรายชื่อในประกาศแล้ว ขอให้รีบแจ้งปรับปรุงทะเบียนเกษตรกร กับผู้นำชุมชน หรืออาสาสมัครเกษตรหมู่บ้าน (อกม.) หรือที่สำนักงานเกษตรอำเภอที่ตั้งแปลงปลูกภายในวันที่ 15 พ.ค. 63


คำถาม: เกษตรกรรายใหม่ ที่ยังไม่เคยขึ้นทะเบียนเกษตรกรมาก่อน จะมีรายชื่อในประกาศหรือไม่? และจะต้องทำอย่างไรบ้าง?
คำตอบ: สำหรับเกษตรกรรายใหม่ที่ยังไม่เคยขึ้นทะเบียนเกษตรกรมาก่อนจะไม่มีรายชื่อในประกาศ จะต้องทำตามขั้นตอนดังนี้

เมื่อมีการปลูกพืชแล้ว 15 วันตามเกณฑ์ ให้รีบติดต่อขึ้นทะเบียนเกษตรกร สามารถขอเอกสาร ทบก.01 จากผู้นำชุมชน หรือ อกม. หรือเกษตรอำเภอ
ยื่นแบบฟอร์ม ทบก.01 พร้อมแนบหลักฐานที่กำหนด ส่งให้ผู้นำชุมชนหรือ อกม. หรือเกษตรอำเภอ ภายในวันที่ 15 พ.ค. 63 จากนั้นเจ้าหน้าที่จะดำเนินการลงไปตรวจสอบแปลงของท่าน


คำถาม: หน่วยงานใดที่รับขึ้นทะเบียนเกษตรกรได้บ้าง?
คำตอบ:
เกษตรกรปลูกพืช ขึ้นทะเบียน/ปรับปรุงทะเบียนเกษตรกรที่สำนักงานเกษตรอำเภอ เช็กสถานะการขึ้นทะเบียน http//farmer.doae.go.thเกษตรกรทำประมง ขึ้่นทะเบียนที่สำนักงานประมงอำเภอ/จังหวัด สอบถามโทร 02-104-9444เกษตรกรเลี้ยงสัตว์ ขึ้นทะเบียนที่สำนักงานปศุสัตว์อำเถอ/จังหวัด เช็กสถานะการขึ้นทะเบียน Line official @ddldthailand

คำแนะนำเพิ่มขึ้น: ควรไปปรับปรุงทะเบียนเกษตรกรทุกรอบการผลิต


อ่านเรื่อง เงินเยียวยาเกษตรกร ต่อที่นี่


เอาให้ชัด! เงินเยียวยาเกษตรกร 15,000 บาท ใครได้-ไม่ได้


ตรวจสอบสถานะเกษตรกร รอรับ 15,000 บาท แบบง่ายๆ ได้ที่นี่


ลงทะเบียนเกษตรกร ผ่านแอปฯ Farmbook เข้าถึงมาตรการเยียวยาของรัฐ รอรับเงิน 15,000 บาท


ครอบครัวเกษตรกร รับเงินเยียวยา 5,000 บาท จาก "เราไม่ทิ้งกัน-เยียวยาเกษตรกร"

