ในวันที่อากาศร้อนๆ แบบนี้ ขอนำเสนออีกไอเดียธุรกิจสุดเจ๋ง ที่ใครๆก็กินได้ "เฉาก๊วยเฮฮา" ธุรกิจที่สร้างรายได้ไม่น้อย
ลองมาทำความรู้จักกับ "วงศ์สถิตย์ อนันตกฤตยาธร" ชายหนุ่มนักเรียนนอก ที่มีดีกรีจบทางด้านบริหารธุรกิจด้านการตลาดจากประเทศสหรัฐอเมริกา
ที่หันมาสร้างธุรกิจของตัวเอง หลังจากที่ตัดสินใจลาออกจากการเป็นมนุษย์เงินเดือน และหันมาปั้นแบรนด์ของตัวเอง
ครั้งแรกที่เริ่มขายเฉาก๊วย เขาไม่ได้คิดที่จะจริงจัง เพียงแค่ต้องการมีขนมหวาน ขายในร้านอาหารของคุณแม่เท่านั้น
สุดท้ายก็มาลงตัวที่ "เฉาก๊วย" เพราะทานง่าย เก็บไว้ได้นาน ซึ่งก็ได้รับการตอบรับจากลูกค้าเป็นอย่างดี จึงคิดที่จะขยายกิจการต่อไป
ด้วยความที่ชื่อจำง่าย รูปลักษณ์ดูดี รถเข็นดูโดดเด่นกว่าร้านทั่วไป และใช้ถ้วยกระดาษที่แสดงถึงความรักโลก ที่สำคัญราคาไม่แพง และที่ขาดไม่ได้
คือ เฉาก๊วยมีความ หนึบมาก เหนียวนุ่ม รสชาติน้ำเชื่อมที่ไม่ซ้ำใคร และน้ำตาลแดงจะเป็นก้อนเล็กๆ เคี้ยวกรุบๆ เหมือนเคี้ยว ก้อนคาราเมล นอกจากนี้ยังมีแปะก๊วย, พุทราจีน และ วุ้นมะพร้าวเป็นเครื่องเคียง จึงทำให้ "เฉาก๊วยเฮฮา" ได้รับความนิยมเพิ่มขึ้นเรื่อยๆ
จนในปัจจุบัน ธุรกิจ "เฉาก๊วยเฮฮา" ได้ขยายจนเติบโต โดยมีการเปิดขายแฟรนไชส์ ในราคาที่ไม่แพง ไม่ว่าจะไปที่ไหน อาจจะคุ้นตากับแบรนด์นี้ กับเฉาก๊วยเฮฮา ขนมหวานที่ทานได้ทุกฤดูกาล
 
ขอบคุณภาพ : ejobeasy

 
