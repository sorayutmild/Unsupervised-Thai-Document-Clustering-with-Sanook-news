ทำเอาหลายคนอดเป็นห่วงไม่ได้ ว่าเกิดอะไรขึ้นกับคู่นี้ เมื่อจู่ๆ นิวนิว เอวเด้ง หรือ ชไมพร บุญไสย์ แฟนสาวของหนุ่ม เติ้ล ธนพล ได้ออกมาโพสต์เฟซบุ๊ก ประกาศว่าคงไม่ได้ดูแลหนุ่มเติ้ลแล้ว พร้อมร่ายยาวถึงสาเหตุที่เกิดขึ้น หลังฝ่ายชายกลับไปใช้ชีวิตแบบเดิม อวยพรขอให้พี่มีความสุขกับหน้าตู้เย็นของพี่นั่งอยู่เป็นปีๆ
ทั้งที่ก่อนหน้านี้ เติ้ล-นิวนิว ก็หวานกันมากและดูแลกันดีมาก หลังจากที่เติ้ลป่วยทั้งสุขภาพกายและใจ โดยนิวนิวได้โพสต์ข้อความไว้ตามนี้ก่อนที่จะลบออกไปในเวลาต่อมา 
"วันนี้นิวนิวต้องขอโทษพ่อแม่ของพี่เติ้ลและเอฟซีพี่เติ้ล ที่ฝากให้นิวนิวดูแลเค้า นิวนิวคงทำได้แค่ เท่านี้จริงๆ นิวนิวเคยคุยกับพี่เติ้ลเมื่อเกือบปีที่แล้วที่แกไม่ยอมออกไปไหนเลย นั่งอยู่แต่หน้าตู้เย็นเป็นปีๆ 
นิวนิวได้บอกกับพี่เติ้ลว่า จับมือไปด้วยกันหนูไหม หนูไม่อยากเห็นพี่ต้องอยู่แบบนี้ ถ้าวันนึงพี่ไม่โอเค พี่กลับมาตรงนี้ก็ได้นะหนูจะมาส่ง (ตรงหน้าตู้เย็นที่พี่นั่งมาเป็นปีๆ)
รู้ไหมก่อนโควิดเราได้ไปเที่ยวกันแทบทุกที่ หนูพยายามทำให้พี่กลับมาเป็นคนปกติ ที่ใช้ชีวิตได้ปกติ มันอาจมีบางครั้งที่มันยากมาก ที่หนูต้องใช้ความเข้าใจ และ ความใจเย็นที่จะอยู่กับโรคที่พี่เป็นอยู่ หนูเฝ้ามองพี่และสังเกตุอาการของพี่ตลอด วันที่พี่เข้าโรงพยาบาลเกือบตาย หนูก็คิดว่าถ้าพี่ตายหนูก็คงจะอยู่ไม่ได้จนพี่เลิกกินเหล้า กินยารักษาอาการที่ป่วยทางสุขภาพและทางจิตใจ ไบโพล่า, ซึมเศร้า, toxic people หนูดีใจที่พี่อาการดีขึ้นเรื่อยๆ เราก็พากันไปทำนู้นทำนี่ด้วยกัน ให้เหมือนคนปกติ
หนูก็คิดว่าเราก็มีความสุขมากๆ เลยเนอะ พี่ไม่เคยทำให้หนูเสียใจเลย พี่ก็ดูแลหนูแบบที่พี่ไม่เคยทำให้ใครมาก่อน หนูก็ดีใจนะพี่รู้ไหม หนูต้องสังเกตุอาการของโรค และใช้ความอดทน กับบางครั้งที่โรคพี่กำเริบ ซึ่งพี่อาจจะไม่รู้ตัว (แต่หนูไม่เคยโกรธพี่เลย)
จนมาวันนี้วันที่หนูได้มาเห็นพี่นั่งไม่มีสติอยู่หน้าตู้เย็น เสียใจ และหนูก็ยังรักและหวังดีกับพี่เสมอ และยังอยากอยู่ดูแลพี่ไปจนแก่เฒ่า หนูก็ยืนยันคำเดิมนะ พี่หันหลังมาก็จะเจอหนูอยู่ตรงนี้ขอให้พี่มีความสุขกับหน้าตู้เย็นของพี่นะ หนูแม่งโคตรโกรธเลยที่พี่เมาอีก ดูแลตัวเองบ้างนะ รักตัวเองบ้างนะ อย่ากินยาเยอะนะ ออกจากบ้านมาเจอผู้คนมาใช้ชีวิตบ้างนะ รักพี่นะ"
ซึ่งทางด้านของหนุ่ม เติ้ล ธนพล ก็ได้โพสต์ข้อวามผ่านเฟซบุ๊กเช่นกันว่า "ขอพูดในมุมของผมบ้างนะครับ ผมขอขอบคุณพี่น้องของผมทุกท่าน ขอไม่ใช้คำว่าแฟนคลับนะครับเพราะเราอยู่ด้วยกันมานาน มากกกกก จนรู้ว่าอะไรเป็นอะไร ทั้งความสุข ความทุกข์ และสิ่งที่พี่ๆน้องๆผมคอยดูแลและให้กำลังใจผมมาตลอด มันจึงทำให้รู้ว่าอะไรเป็นอะไรสรุปเลยแล้วกันนะ การทำความดี ไม่ได้สร้างภายในวันเดียว แล้วก็ไม่ต้องจำเป็นประกาศให้ โลกรู้"

