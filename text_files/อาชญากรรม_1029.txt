(8 เม.ย.62) พันตำรวจโท ผดุงศักดิ์ ไชโย พนักงานสอบสวน สภ.ห้างฉัตรจ.ลำปาง นำกำลังตำรวจชุดสืบสวน เข้าไปตรวจสอบบริเวณบ้านหลังหนึ่ง พื้นที่ ต.ปงยางคก อ.ห้างฉัตร จ.ลำปาง หลังจากรับแจ้งว่า มีเหตุข่มขืนเด็กหญิงอายุ 6 ขวบ จนอวัยวะเพศฉีกขาด
เมื่อเจ้าหน้าที่ไปถึงและไปตรวจสอบที่เกิดเหตุ พบว่ามีประชาชนและชาวบ้านกำลังจับกลุ่มวิพากษ์วิจารณ์ บริเวณศาลาที่พักกลางหมู่บ้านเป็นจำนวนมาก เมื่อไปตรวจสอบพบผู้ต้องหาชายวัย 57 ปี นั่งรอมอบตัวอยู่หน้าบ้านของตนเอง ซึ่งมีบ้านอยู่ใกล้กับเด็กหญิงผู้เสียหาย ห่างกันประมาณ 20 เมตร และมีศักดิ์เป็นลุงของเด็กหญิง โดยเป็นญาติห่างๆ กัน 
ตำรวจก็ได้เข้าสอบปากคำทางญาติผู้เสียหาย ทั้งพ่อเด็กและญาติของเด็ก ก่อนหน้านี้ทางญาติของเด็กเกิดความสงสัย เพราะว่าเด็กบ่นปวดอวัยวะเพศบ่อยครั้ง เวลาเข้าห้องไปปัสสาวะจะปวดแสบ ทีแรกทางญาติคิดว่าเด็กเป็นแผลอักเสบ อาจจะหกล้มเลยไม่ได้คิดอะไรมากซื้อยามาทาให้ แต่ระยะหลังยังพบว่ามีเลือดไหลและที่อวัยเพศมีแผลฉีกขาด ทางญาติจึงเค้นถามความจริงจนทราบว่าลุงข่มขืนกระทำชำเรามาตลอด เป็นเหตุให้เจ็บอวัยวะเพศดังกล่าว
ทางตำรวจได้สอบสวนชายคนดังกล่าวแล้ว ก็รับสารภาพจริงว่าล่วงเกินเด็กมาประมาณ 5 ครั้งแล้ว ในบ้านของตนเอง ในห้องนอน หลังเด็กเข้ามาเล่นบ้านตนเองบ่อยครั้งในระยะหลายเดือนที่ผ่านมา อ้างว่าสมยอมเอง ถอดกางเกงให้ทุกครั้ง และพร้อมจะยอมชดใช้กรรมในคุก เพราะว่าที่ผ่านมาตนเองเลิกกับภรรยา 10 ปีก็เกิดความเหงา และตนเองทำงานอยู่โรงงานไม้แห่งหนึ่ง ใน อ.ห้างฉัตร และเห็นเด็กมีหน้าตาดีและน่ารักน่าเอ็นดู จนมาเกิดเรื่องดังกล่าว
ซึ่งหลังเกิดเหตุแล้วตำรวจ ได้ควบคุมตัวชายคนดังกล่าวไปดำเนินคดีที่โรงพัก สภ. ห้างฉัตร ต่อไป ส่วนเด็กนั้นก่อนหน้านี้ได้ถูกส่งตัวไปตรวจร่างกายที่โรงพยาบาลห้างฉัตรลำปางแล้ว มีรายงานว่าพบร่องรอยอวัยวะเพศฉีกขาดดังกล่าว ซึ่งอย่างไรก็ตามทางตำรวจ จะได้สอบสวนและดำเนินคดีกับชายคนดังกล่าวต่อไป