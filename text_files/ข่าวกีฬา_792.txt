ตลอดหลายเดือนที่ "เจ้ามุ้ย" ธีรศิลป์ แดงดา หัวหอกเบอร์ 1 ของเมืองไทย โบยบินไปสัมผัสชีวิตลูกหนังที่แผ่นดินสเปน กับทีมอัลเมเรีย ความยากลำบาก ที่กลายมาเป็นเป็นเครื่องหมายคำถาม "ตัวเท่าฝาบ้าน" ที่ถามว่า "ภาษาที่นั่น มันโคตรสำคัญเลยนะ กับเกมฟุตบอล แล้วมุ้ยจะไหวเหรอ?"! นั่นคือ...สิ่งที่กองหน้าจากค่าย เอสซีจี เมืองทองฯ ต้องเผชิญแบบเลี่ยงไม่ได้ ในการค้าแข้งยังฟุตบอลลีกระดับ ลา ลีกา ที่อุดมไปด้วยผู้เล่นมือพระกาฬ ที่มีภาษาสเปน ใช้ในการสื่อสาร"เดอะมุ้ย" สร้างประวัติศาสตร์หน้าใหม่ให้กับ ชาวไทย รวมถึงชาวอาเซียน ด้วยการเป็นผู้เล่นไทยคนแรกที่ได้ลงเล่นในฟุตบอลลีกสูงสุดของประเทศสเปน
น่าเสียดาย ที่เขาไม่สามารถเบิกสกอร์แรกในเกมลีกได้ แต่อย่างน้อย 1 ประตู ในเกมโกปา เดล เรย์ ก็ทำให้เขากลายเป็นนักเตะประวัติศาสตร์ชาติไทยไปแล้วความเปลี่ยนเปลงหลัง การโดนเด้งพ้นจากตำแหน่ง ของ  "ฟรานซิสโก้ โรดริเกวซ" และ การมาของนายคนใหม่ที่ชื่อ "ฆวน อิกนาซิโอ มาร์ติเนซ"  อาจทำให้สถานการณ์ของมุ้ยดูยากขึ้นหนักกว่าเดิมโอกาสในการมีชื่อติดเป็น 1 ใน 18 นักเตะที่จะได้เล่นเกมลีก ค่อยๆจากไปทีละนิด จนสุดท้ายเขา โดนหั่นชื่อทิ้งจากเกมลีกในบัดดลแต่จุดหนึ่งที่หลายคนคิดเหมือนกันคือ "สโมสรอัลเมเรีย" คือทีมที่ต้องพูดตรงๆว่า "นี่คือทีมที่ยากเหลือเกิน หากจะอยู่รอดได้ในลีกสูงสุด" เรื่องตัวผู้เล่น และ สภาพการเงินของทีมคงไม่ต้องพูดถึง เพราะสู้ทีมชั้นนำได้อยู่แล้ว แต่ไอ้บรรดาแข้งที่มีอยู่นี่ซิ มันเล่นกันสนุกอยู่คนเดียวจริงๆ ผับผ่าซิ! ใครก็ตาม ที่มีโอกาสได้ดูฟอร์มของสโมสรนี้ จะรู้เลยว่า การเล่นด้วยรูปแบบการเล่นเช่นนี้ มันยากจริงๆ ที่จะอยู่รอดได้ในลีกสุดแกร่งอย่าง ลา ลีกา  
ผู้เล่นของอัลเมเรีย แต่ละคน หนักไปทางเล่นเพื่อตัวเอง มากกว่าที่จะเล่นเพื่อทีม.....ลูกควรส่งกลับยิง ลูกควรยิงกลับส่ง มีให้เห็นอยู่เนืองๆ ทั้งเกม  พอถึงเกมใดที่ "ธีรศิลป์" อยู่ในสนามร่วมกับบบรรดาแข้งเหล่านี้ ดูเหมือนเขายังออกลูกเกรงใจเพื่อนร่วมทีม จนบางครั้ง ธีรศิลป์ แทบสูญเสียการเป็นสไตล์ของตัวเองเอาละ นั่นก็อาจเป็นเพราะ สภาพแวดล้อม และความแข่งแกร่งของคู่แข่ง รวมถึงตัวเจ้ามุ้ยเอง ยังก้าวผ่านจุดนี้ไปไม่ได้ สิ่งที่แฟนบอลชาวไทย ที่ตามเชียร์ และเอาใจช่วยเจ้ามุ้ย หวั่นเกรงมากที่สุดก็เดินทางมาถึง ช่วงสัปดาห์ที่ผ่านมา ข่าวลือหนาหู ถึงการเตรียมเก็บกระเป๋ากลับเมืองไทย ถาโถมผ่านสื่อทั้งที่สเปน และ เมืองไทย ในที่สุดกองหน้าที่ดีที่สุดของเมืองไทย ก็ประกาศชัดเจนว่า เขายกเลิกสัญญากับอัลเมเรีย และเตรียมเดินทางกลับเมืองไทยภายในสิ้นเดือนนี้!!ถามว่า...."เดอะมุ้ยไทยแลนด์" ล้มเหลวกับการไปครั้งนี้หรือไม่?ผมบอกเลยว่า "ไม่"!!!!  มันจะมีสักกี่คนที่ทำได้แบบมุ้ย เสียงคนค่อนแคะ ว่าที่ได้ไปเพราะมีทีมอย่างเอสซีจีหนุนหลัง ไม่งั้นก็ไม่ได้ไปเล่นที่โน่นหรอก! อันนี้ฟังแล้วมันเจ็บปวดแทนมุ้ยนะครับ...แหม....แหม....หากวัดกันด้วยเรื่องฝีเท้า และ สไตล์การเล่นของเขา ดูยังไงในอาเซียน มุ้ยก็คือกองหน้าเบอร์ 1 นะครับ
การได้ออกไปโลดเแล่นในลีกที่ได้ขึ้นชื่อว่าเป็น "เบอร์ 1 ของโลก มันฟลุ๊คเหรอ?"  การไปค้าแข้งครั้งนี้ มันไม่มีอะไรจะเสียเหมือนอย่างที่เจ้าตัวบอกไว้ตั้งแต่ก่อนไปแล้วครับ การหอบเอาประสบการณ์ที่เลอค่า บนแผ่นดินสเปนครั้งนี้ มันหาได้ง่ายๆซะที่ใหนละ ตอนนี้ การกลับบ้านของมุ้ย ผมหวังใจเป็นอย่างยิ่งว่า มุ้ยจะกลับมาเป็น "มุ้ยคนเดิม"  กลับมาเล่นฟุตบอลอย่างมีชีวิตชีวา ไร้ซึ่งแรงกดดัน นำประสบการณ์ที่เขาได้รับที่นั่น มาปรับใช้ให้เกิดประโยชน์สูงสุดกับตัวเอง และสุดท้าย เพื่อที่เขาจะได้ก้าวไปหาความสำเร็จ ไปพร้อมๆ กับ ทีมชาติไทยของเราไงละครับสู้ต่อไปนะ.....เดอะมุ้ย
เรื่องโดย บ.ส้มซิ่ง   
 