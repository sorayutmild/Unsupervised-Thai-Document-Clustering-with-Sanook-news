แชร์ว่อนเน็ต ธนาคารที่จังหวัดเชียงใหม่ ปฏิเสธไม่รับฝากเงินจากเด็ก5 ขวบที่นำเหรียญ ซึ่งอดออมเพื่อเปิดบัญชีเงินฝากครั้งแรก อ้าง ตู้เซฟเต็มให้ไปฝากธนาคารอื่น

เกิดเหตุการณ์ที่ มีการแชร์กันในสังคมออนไลน์ เฟซบุ๊ก อย่างมาก เมื่อแม่ลูกคู่หนึ่ง ได้ไปเปิดบัญชีกับธนาคารดังแห่งหนึ่งในจังหวัดเชียงใหม่  โดย สองแม่ลูกนำเงินที่เป็นเหรียญที่ เด็กน้อยเก็บออมไว้เพื่อจะเปิดบัญชีเงินฝากครั้งแรก จำนวน 7000 บาท แต่กลับถูกปฏิเสธจากเจ้าหน้าที่ของธนาคารโดยอ้างว่า เซฟของธนาคารเต็มและให้ไปเปิดบัญชีกับธนาคารข้างๆแทน โดยผู้ที่โพสต์ลงรายละเอียดดังนี้

เหรียญ6600บาทที่ลูกสาวหยอดกระปุกกับแบงก์400 ที่คุณแม่เติมให้เป็น7000 เราอุตส่าห์ช่วยกัน3คนพ่อ แม่ ลูก นับใส่ถุงแล้วพาลูกไปฝากธนาคาร..........เชียงใหม่แต่ถูกปฏิเสธหน้าหงายเงิบออกมาบอกว่าตู้เซฟเต็มไม่มีที่เก็บให้เอาไปธนาคาร.......ที่อยู่ติดกัน เราหน้าแตกไม่เท่าไรคะ แต่สงสารลูก เขาภูมิใจมากที่จะได้ฝากเงินครั้งแรก มีสมุดบัญชีเล่มแรก น้องกลับถูกปฏิเสธออกมา น้อง 5 ขวบถามแม่ว่า "ทำไม่เขาไม่รับเงินหนูค่ะ" เด็กน้อยทำหน้าเหมือนจะร้องให้ คุณแม่เลยได้แต่ปลอบน้องว่า "พี่เขาไม่ว่างค่ะลูก" ก็เลยพาลูกกลับบ้านก่อน ไม่อยากให้ลูกผิดหวังซ้ำสอง

 
 ความคืบหน้าล่าสุด ทางธนาคารไทยพาณิชย์ชี้แจงผ่านเฟซบุ๊ก SCB Thailand แล้ว โดยระบุว่า
 "จากกรณีที่มีข่าว SCB สาขาบิ๊กซี หางดง 2 ปฏิเสธรับฝากเหรียญนั้น โดยเมื่อลูกค้าได้โพสต์ข้อความใน Facebook ส่วนตัวเมื่อวันที่ 25 ก.ค. ทาง SCB ก็ไม่ได้นิ่งนอนใจ ได้เข้าไปขออภัยและสอบถามข้อมูลเพิ่มเติมในวันเดียวกันนั้นเลย เพื่อที่จะได้แก้ไขข้อบกพร่องในการบริการอย่างเต็มที่ นอกจากนี้ ผู้จัดการสาขายังได้ติดต่อเข้าพบเพื่อขออภัยลูกค้า และสร้างความเข้าใจอันดีกับลูกค้าและครอบครัวเป็นที่เรียบร้อยแล้วค่ะ"
 "ธนาคารมีความเสียใจกับเหตุการณ์ที่เกิดขึ้นและได้ดำเนินการตักเตือนพนักงานตามระเบียบของธนาคาร พร้อมกับกำชับพนักงานทุกสาขาให้รักษามาตรฐานการให้บริการตามระเบียบของธนาคารอย่างเคร่งครัดค่ะ"
 
 