วันนี้ (17 มี.ค.) เมื่อเวลาประมาณ 14.30 น. ที่ผ่านมา พล.อ.ประยุทธ์ จันทร์โอชา นายกรัมนตรีและรัฐมนตรีว่าการกระทรวงกลาโหม แถลงผลการประชุมคณะรัฐมนตรี (ครม.) ในวันนี้ว่า 
ที่ประชุมมีมติเห็นชอบให้สถานบริการในเขตกรุงเทพมหานครและปริมณฑลหยุดบริการเป็นเวลา 14 วัน ตั้งแต่ 18-31 มีนาคมนี้ ซึ่งรวมถึง โรงภาพยนตร์ สถานบันเทิง ผับ บาร์ ร้านนวดแผนไทย ร้านนวดแผนโบราณ ที่เป็นร้านที่เข้ากฎหมายว่าด้วยสถานบริการให้ปิดทั้งหมด รวมทั้งโรงเรียน สถานศึกษา และสถานที่ที่มีคนไปรวมกลุ่มกันเป็นจำนวนมาก
นอกจากนี้ ยังมีการออกคำสั่งห้ามข้าราชการเดินทางไปต่างประเทศ งดกิจกรรมเคลื่อนย้ายคนข้ามจังหวัด ส่งเสริมให้หน่วยงานของรัฐทำงานที่บ้าน และมาตรการรวมทั้งสิ้น 6 ด้าน ซึ่งรายละเอียดต่างๆ sanook.com อยู่ระหว่างกำลังติดตาม และจะรายงานให้ทราบเพิ่มเติมทันที