ลือ!! กรอบ iPhone 5 ใกล้เคียงของจริงมากที่สุด
เช้าวันนี้ขอเปิดตัวด้วยข่าวการหลุดครั้งใหญ่ของชิ้นส่วน iPhone 5 กันหน่อย เพราะช่วงนี้รู้สึกว่าจะหลุดออกมาบ่อยมาก สำหรับข่าวแรกที่หลุดออกมานั้นเป็นภาพหลุดของ iPhone 5 ในส่วนของกรอบ

ที่หลุดออกมาจาก 2 สำนักข่าวต่างประเทศด้วยกันครับ คือ จาก 9to5mac และ จาก engadget สองสำนักข่าวนี้รายงานข่าวที่ตรงกันครับว่า ภาพหลุดนี้ เป็นกรอบของและตัวเครื่อง iPhone 5 ที่ค่อนข้างชัดเจน

ซึ่งมีลักษณะตามข่าวที่ปล่อยออกมาคราวก่อนหน้า คือ มีจอที่ใหญ่ขึ้นน่าจะประมาณ 4 นิ้ว, มีปุ่ม Home ,มีพอร์ตเชื่อมต่อแบบใหม่ที่เล็กลง(ด็อคกิ้ง), มีลำโพงที่ใหญ่ขึ้น และมีรูปทรงที่สูงขึ้นจาก iPhone 4S ด้วยครับ กรอบด้านหลังมีการประกอบมาจากอลูมิเนียม มีรูกล้องและแฟรช LED และมีการย้าย Headphone Jack มาไว้ด้านล่างด้วยครับ

ซึ่งตัว iPhone 5 ที่หลุดออกมาเป็นข่าวเช้านี้นั้นมีทั้งรุ่นสีดำและสีขาว ส่วนกำหนดการเปิดตัวนั้น ทางทีมงาน Sanook! Hitech ก็ยังมันใจว่ามันจะมาช่วงเดือนกันยายนอย่างแน่นอน