
     ฮอนด้าแอคเซส เอเชีย แอนด์ โอเชียเนียจ โชว์อุปกรณ์ตกแต่ง “โมดูโล่” เต็มรูปแบบที่ งานบางกอกอินเตอร์เนชั่นแนล ออโต ซาลอน 2013 ซึ่งจัดขึ้นในวันที่ 20- 30 มิ.ย.นี้ สามารถทำให้ลูกค้าได้ชมและสัมผัสชุดแต่งโมดูโล่แบบเต็มรูปแบบ โดยฮอนด้าขนผลงานชุดแต่งรถยนต์ต้นแบบใหม่ล่าสุดในฮอนด้าทั้งซีอาร์วี แจ๊ซ ซีวิค แอคคอร์ด บริโอ้ และ บริโอ้ อเมซ บนพื้นที่ถึง 500 ตารางเมตร มาโชว์       นายฮาจิเมะ ฟุรุยะ ประธานบริษัท ฮอนด้าแอคเซส เอเชีย แอนด์ โอเชียเนีย จำกัด ผู้ผลิตและจำหน่ายชุดแต่งรถยนต์ภายใต้แบรนด์ “โมดูโล่” เปิดเผยถึงการเข้าร่วมมหกรรมแสดงสินค้านวัตกรรมใหม่ของอุปกรณ์ชุดตกแต่งรถยนต์ฮอนด้าภายใต้แบรนด์โมดูโล่ซึ่งเป็นผู้ผลิตอุปกรณ์ตกแต่งแท้อย่างเป็นทางการรายเดียวของฮอนด้าภายในงานบางกอก อินเตอร์เนชั่นแนล ออโต ซาลอน 2013 งานที่รวบรวมอุปกรณ์แต่งรถยนต์ยิ่งใหญ่ที่สุดในภูมิภาคอาเซียน โดยงานจัดขึ้นถึง 11 วัน ตั้งแต่วันที่ 20- 30 มิถุนายน 2556 ณ เมืองทองธานี งานนี้ฮอนด้า โมดูโล่ ได้รวบรวมชุดแต่งรถยนต์ไว้มากมาย โดยอุปกรณ์แต่งรถยนต์ของโมดูโล่มีความพิเศษเนื่องจากเป็นชุดแต่งรถยนต์มาตรฐานฮอนด้าที่มีทีมนักออกแบบและวิศวกรฮอนด้าควบคุมการออกแบบและผลิตโดยคำนึงถึงคุณภาพประโยชน์ใช้สอย และสไตล์ที่โฉบเฉี่ยวลงตัวกับรถยนต์ฮอนด้า ภายในงานนี้มีการนำเสนอรถยนต์ฮอนด้า 6 รุ่น 6 คันที่ตกแต่งโดยอุปกรณ์ตกแต่งรถยนต์แท้โมดูโล่ซึ่งได้คุณภาพตามมาตรฐานฮอนด้า โดยหัวใจหลักคือความต้องการสร้างความตระหนักถึงคุณค่าของชุดแต่งรถยนต์แท้ภายใต้คุณภาพของฮอนด้าทั้งนี้ภายในงานมีการนำเสนอชุดแต่งรถยนต์ต้นแบบ2รุ่น ที่นำมาให้สัมผัสครั้งแรกกับชุดแต่งใหม่ในรถยนต์ฮอนด้า ซีอาร์วี รุ่นอาร์เอ็ม-วี (RM-V) และฮอนด้า แจ๊ส รุ่นอาร์เอ็ม-ซีร์ทู(RM-Z2) นอกจากนี้ยังมีอุปกรณ์ตกแต่งรถยนต์ฮอนด้าที่หลากหลายเพื่อสร้างแรงบันดาลใจในการตกแต่งรถยนต์อีก 4 รุ่น ที่มาจัดแสดงภายในงานทั้งฮอนด้าซีวิค แอคคอร์ด บริโอ้และ บริโอ้ อเมซ
รถแต่ง “โมดูโล่” สวยๆ 
 