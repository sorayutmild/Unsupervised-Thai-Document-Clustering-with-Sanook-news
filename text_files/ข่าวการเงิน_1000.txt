แมนนี่ ปาเกียว โชว์ความเก๋าโค่น คีธ เธอร์แมน แชมป์โลกชาวสหรัฐอเมริกาได้อย่างสบายๆ แถมกวาดเงินกลับบ้านได้มากถึง 20 ล้านเหรียญ หรือราว 615 ล้านบาท
จบไปแล้วสำหรับศึกกำปั้นโลกเดิมพันเข็มขัดแชมป์สมาคมมวยโลก (WBA) รุ่นเวลเตอร์เวต ระหว่าง แมนนี่ ปาเกียว กับ คีธ เธอร์แมน ที่ประเทศสหรัฐอเมริกา
>> PPTV ยิงสดวันนี้! "ปาเกียว VS เธอร์แมน" เดิมพันเข็มขัดแชมป์ WBA
>> พี่ยังไม่แก่! "ปาเกียว" โชว์เก๋าต้อน "เธอร์แมน" กระชากแชมป์โลกสำเร็จ
โดยผลการแข่งขั้นศึกกำปั้นโลก WBA ในครั้งนี้ ตกเป็นของ แมนนี่ ปาเกียว นักชกวัย 40 ปี ชาวฟิลิปปินส์ ที่โชว์ความเก๋าโค่น คีธ เธอร์แมน แชมป์โลกชาวสหรัฐอเมริกา และกระชากเข็มขัด WBA กลับบ้านไปได้ในที่สุด 
แม้ ปาเกียว จะสอยเข็มขัด WBA กลับบ้านแล้ว ปาเกียว ยังสอยค่าตัวกลับบ้านไปมากถึง 9 หลักเลยนะ ทราบหรือไม่ว่าศึกกำปั้นในครั้งนี้ "ปาเกียว" และ "เธอร์แมน" ได้ค่าตัวจากการแข่งขันในศึกครั้งนี้ไปเท่าไหร่กันบ้าง Sanook! Money มีข้อมูลดีๆ มาฝากกัน
ข้อมูลจาก Forbes เปิดเผยว่า แมนนี่ ปาเกียว ได้รับการการันตีค่าตัวราว 10 ล้านเหรียญ หรือราว 307,960,000 บาท ในขณะที่ คีธ เธอร์แมน คู่ชกชาวสหรัฐฯ ได้ค่าตัวที่ราว 2.5 ล้านเหรียญ หรือราว 76,990,000 บาท
อย่างไรก็ตาม ทั้งคู่อาจจะได้มากกว่านั้น โดยเชื่อว่า แมนนี่ ปาเกียว จะได้ค่าตัวกลับบ้านไปมากกว่า 20 ล้านเหรียญ หรือราว 615,920,000 บาท ซึ่งเป็นตัวเงินที่ได้เพิ่มเปอร์เซ็นต์การขายตั๋ว รวมถึงค่าลิขสิทธิ์ด้วย 
ขณะที่ คีธ เธอร์แมน จะได้ค่าตัวกลับบ้านไป 8 ล้านเหรียญ หรือราว 246,368,000 บาท