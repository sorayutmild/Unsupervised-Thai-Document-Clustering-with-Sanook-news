กำลังเป็นประเด็นร้อนที่มีการพูดถึงกันมากที่สุดในตอนนี้ สำหรับกรณีของการเข้า ทลายแก๊งเครื่องสำอาง-อาหารเสริม “เมจิกสกิน” เงินหมุนเวียนกว่า 100 ล้าน เมื่อช่วงต้นอาทิตย์ที่ผ่านมา และทำให้หลายๆ องค์กรออกมาพูดถึงเรื่องนี้ ในหลายๆ มุมไม่ว่าจะเป็นเรื่องของการขอใบอนุญาต อย. ความปลอดภัยที่แท้จริง รวมไปถึงการที่เหล่า ดารา-เน็ตไอดอล แจงโยงปม "เมจิกสกิน" ที่โดนหมายเรียก
ดังนั้นจึงพูดได้ว่ายุคนี้คือยุคแห่งการดูแลตัวเอง เราจะให้ใครมาเอารัดเอาเปรียบไม่ได้ อย่าไปหลงเชื่อคำโฆษณาของสินค้าหรือบริการ ต้องศึกษาเงื่อนไขรายละเอียดของตัวสินค้าให้ดีเสียก่อนฉะนั้นเราจึงต้องปกป้องสิทธิ์ของตัวเองให้ดี โดยเริ่มจากการใส่ใจรายละเอียดรอบตัวให้มากขึ้น หรือช่วยชี้แนะคนอื่นก็ถือเป็นการเริ่มต้นดูแลสิทธิของตนเองได้ง่ายๆ
วันนี้มีงาน Sanook! Hitech มีวิธีตรวจสอบหมายเลข อย. ออนไลน์ มาแนะนำกัน 
 โดยให้เข้าไปที่  http://porta.fda.moph.go.th 

พิมพ์ข้อมูลลงในช่องค้นหา ตามตัวอย่างที่ทางเว็บไชต์ได้แนะนำ
ตัวอย่างในการค้นหา

ผลิตภัณฑ์อาหาร เลขใบสำคัญ 10-3-XXXXX-X-XXXX หรือ ค้นหาด้วยชื่อ "ขนมแสนอร่อย"
ผลิตภัณฑ์ยา เลขใบสำคัญ 1A1/59 หรือ ค้นหาด้วยชื่อ "พาราเซตามอล"
ผลิตภัณฑ์วัตุอันตราย เลขใบสำคัญ 1/59 หรือ ค้นหาด้วยชื่อ "ยาฉีดปลวก"
ผลิตภัณฑ์เครื่องสำอาง 10-X-XXXXXXX หรือ ค้นหาด้วยชื่อ "แป้งแป้ง"
ผลิตภัณฑ์ยาเสพติด 23 10/47 หรือ ค้นหาด้วยชื่อ "ทรานส์"
ผลิตภัณฑ์เครื่องมือแพทย์ ผ.1/59 หรือ ค้นหาด้วยชื่อ "เครื่องบดกระดูก"

ตัวอย่างการค้นหาของผลิตภัณฑ์ ที่ได้ผ่าน อย.

หรือหากใครใจร้อนจะลอง สายด่วนเบอร์โทรตรวจสอบ อย . 1556 เบอร์นี้ก็ได้ รวดเร็ว ทันใจ ไม่แพ้กัน
ดังนั้นหากคุณเป็นคนหนึ่งที่ชอบการช้อปปิ้งออนไลน์ ก็อย่าลืมตรวจสอบความถูกต้องสักนิดก่อนตัดสินใจซื้อเพื่อความปลอดภัยของตัวคนเอง และการได้ของที่มีคุณภาพและปลอดภัย