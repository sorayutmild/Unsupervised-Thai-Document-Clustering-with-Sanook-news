Galaxy S4
หลังจากที่เคยวัดความแรงของ CPU Exynos 5 Octacore (8 คอร์) ในเครื่อง  Samsung Galaxy S4 ที่กำลังจะวางจำหน่ายในประเทศไทย (วันที่ 3 พฤษภานี้)  ด้วยแอพพลิเคชั่น Benchmark ยอดฮิต Antutu สำหรับสมาร์ทโฟนกันไปแล้ว  ซึ่งก็ได้คะแนนออกมาน่าประทับใจทีเดียว (จากภาพด้านบน)  คราวนี้ก็ได้เวลามาทดสอบด้วยตัวเกมจริงๆ บ้างว่า CPU 8  คอร์แบบสลับการทำงานนั้นจะทำงานได้เต็มประสิทธิภาพมากแค่ไหน  เล่นแล้วลื่นรึเปล่า? โดยตัวเกมที่เลือกมาทดสอบนั้นก็มีอยู่ 4 เกมด้วยกันคือ Real Racing 3  จากค่าย EA, Dungeon Hunter 4 จากค่าย Gameloft, SHADOWGUN DeadZone  จากค่าย Madfinger และ Dragon Ball Z Tap Battle จาก ฺBandai Namco ตามมาดูกันได้เลย
 

Real Racing 3 เปิดเกมได้ปกติวีดีโอต้นเกมก็ดูได้ไหลลื่นไม่มีปัญหา  จากนั้นก็เข้าสู่ตัวเกมจัดการปรับมุมกล้องต่างๆ แล้วก็เริ่มซิ่ง  ซึ่งรอบแรกก็ผ่านไปได้ด้วยดีแม้จะมีอาการแลคหรือกระตุกบ้างเวลาที่วิ่งบนดิน ที่มีฝุ่น แต่พอกลับมาวิ่งบนถนนภาพก็จะสมูทขึ้นอย่างเห็นได้ชัด  พอเริ่มวิ่งรอบที่สองตัวเกมก็ออกอาการค้างไปซะดื้อๆ จนทำให้ต้อง Restart  เครื่องใหม่กันเลยทีเดียว
 

Galaxy S4
Galaxy S4
Galaxy S4
Galaxy S4
 
Dungeon Hunter 4 เข้าเกมมาสร้างตัวละครได้ตามปกติ เดินหน้าฟาดฟันศัตรูไปได้อย่างเนียนๆ  ท่าไม้ตายต่างๆ ก็ใช้ได้อย่างไม่มีปัญหา แต่พอเจอฉากที่โดนรุมเยอะๆ  ก็ออกอาการเด้งหลุดจากเกมทันที พอทดสอบอีกครั้งถึงจะไม่เด้งที่จุดเดิม  ก็กลับไปเด้งฉากศัตรูเยอะๆ ฉากอื่นแทน ต้องเข้าเกมกันอยู่หลายรอบเหมือนกัน
Galaxy S4
Galaxy S4
Galaxy S4
Galaxy S4
 
SHADOWGUN: DeadZone เกมยิงสะบั้นหั่นแหลกกราฟฟิคสวยด้วยเอนจิ้น Unity3D  เกมนี้เล่นได้ลื่นไม่มีปัญหา วิ่งเข้าชนกันได้อย่างเนียนๆ  หมุนมุมกล้องก็ทำได้ทันใจสมูทดีทีเดียว  จุดที่เป็นปัญหาจะอยู่ตอนที่มีการยิงกระหน่ำกันเยอะ  พอวิ่งเข้าไปร่วมแจมแล้วจะเกิดอาการแลคทันที ซึ่งก็อาจจะเป็นที่ Server  หรือสัญญาณเน็ตด้วย เพราะเกมนี้เป็นแบบเล่นออนไลน์นั่นเอง
Galaxy S4
Galaxy S4
Galaxy S4
Galaxy S4
 
Dragon Ball Z – Tap Battle จริงๆ เกมนี้ก็ไม่ได้มีกราฟฟิคหนักหน่วงอะไรมาก เป็นความชอบของคนทดสอบล้วนๆ  เพราะกำลังมันส์ติดลมบนกับเกมนี้นั่นเอง  ซึ่งทดสอบแล้วก็ไม่ติดปัญหาอะไรเล่นได้ลื่นกันแบบสุดๆ  สามารถสนุกกับการยิงพลังคลื่นเต่าได้อย่างเมามันส์  หรือต่อคอมโบยิงพลังออกนอกโลกก็ทำได้อย่างไม่มีปัญหา
Galaxy S4
Galaxy S4
Galaxy S4
Galaxy S4
ต้องบอกก่อนว่าการทำงานของ CPU Exynos 5 Octacore (8 คอร์) ใน Samsung  Galaxy S4 ที่วางจำหน่ายในไทยนั้น จะแบ่งการทำงานออกเป็นสองส่วนได้แก่  Quadcore Cortex-A15 ความเร็ว 1.6GHz  สำหรับงานที่ต้องการการประมวลผลสูงรวมถึงการเล่นเกม และ Quadcore Cortex-A7  ความเร็ว 1.2GHz สำหรับใช้สำหรับงานทั่วๆ ไปเพื่อการประหยัดพลังงาน  ซึ่งก็แน่นอนว่าสามารถใช้งานตัวเครื่องได้นานขึ้นอย่างแน่นอน  แต่สำหรับการประมวลผลหนักๆ ก็ยังคงเป็นเพียง Quadcore  จึงทำให้ไม่รู้สึกแตกต่างจากรุ่นที่ใช้ CPU Quadcore อื่นๆ มากนัก
การทดสอบนี้เป็นเพียงการทดสอบเบื้องต้นจากการเล่นเกมเท่านั้น  หากมีการอัพเดท Software  ใหม่หรืออัพเดทเวอร์ชั่นของตัวเกมก็อาจจะแก้ปัญหาต่างๆ เหล่านี้ไปได้  แต่ก็ต้องหลังจากที่ตัวเครื่อง Samsung Galaxy S4  ออกวางจำหน่ายอย่างเป็นทางการไปแล้วจึงจะทราบผลกัน  โดยรวมยังคงสามารถนำมาเล่นเกมได้ไม่แตกต่างจากสมาร์ทโฟน Android รุ่นอื่น  แต่ถ้านำมาเล่นนานๆ ก็ซดแบตฯได้เหมือนกันนะ
ที่มา – mintflashfly
 
สนับสนุนเนื้อหาโดย
MINTFLASHFLY
