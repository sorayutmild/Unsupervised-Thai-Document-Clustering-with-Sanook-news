ช่วงนี้จะได้ยินคำว่า “น้ำมันมะพร้าว” กันบ่อยมากขึ้น แล้วยิ่งส่วนมากจะเป็นผลิตภัณฑ์ที่ใช้กับผิวกาย ไม่ว่าจะเป็นสบู่ ครีมบำรุง แชมพูสระผม เป็นต้น ล้วนมีน้ำมันมะพร้าวเป็นส่วนประกอบหลักทั้งสิ้น นั่นก็หมายความว่า น้ำมันมะพร้าวนั้นต้องมีคุณสมบัติเกี่ยวกับการบำรุงผิวพรรณ และการให้ผิวหนังเรามีสุขภาพที่ดี อย่างนั้นแล้วเรามาเจาะลึกกันหน่อยดีกว่าค่ะ ว่าน้ำมันมะพร้าวเนี่ย จะมีประโยชน์อะไรบ้าง ?
ฆ่าเชื้อโรคที่ทำอันตรายต่อผิวหนัง
เพราะน้ำมันมะพร้าว มีกรดลอริก ซึ่งเป็นกรดไขมันชนิดเดียวกันกับที่อยู่ใต้ผิวหนัง คอยช่วยฆ่าเชื้อโรคที่ทำให้เกิดโรคผิวหนัง สิว ฝ้า กระ หูด
ต่อต้านการเติมออกซิเจน
น้ำมันมะพร้าว มีสารต่อต้านการเติมออกซิเจน หรือ แอนตีออกซิแดนต์ ซึ่งช่วยต่อต้านการเติมออกซิเจนสาเหตุของการเกิดอนุมูลอิสระ ที่เป็นสาเหตุของการเหี่ยวย่นของผิวหนัง จึงช่วยปกป้องผิวหนังจากการทำลายของแสงแดดได้ดี
กระตุ้นให้เซลล์ที่ตายแล้วหลุดลอกออกและเกิดเซลล์ใหม่
น้ำมันมะพร้าวเป็นสารธรรมชาติ ที่ช่วยให้เซลล์ที่ตายแล้วหลุดลอกออกจากผิวหนังที่ดีที่สุด หากผิวหนังไม่สามารถลอกเซลล์ที่ตายแล้วออกไป เซลล์ที่เกิดใหม่ จะเกิดบนเซลล์ที่ตายแล้ว ทำให้ผิวหนังหยาบกระด้างและแตก น้ำมันมะพร้าวจะช่วยให้เซลล์ที่ตายแล้วหลุดออกไปและกระตุ้นให้เกิดเซลล์ใหม่ ทำให้ผิวดูอ่อนวัย ปราศจากรอยเหี่ยวย่น และอาการชราภาพก่อนวัย
ผิวนุ่ม ชุ่ม เนียน
น้ำมันมะพร้าวแทรกซึมเข้าไปใต้ผิวหนังอย่างรวดเร็ว ทำหน้าที่เป็นสารเพิ่มความชุ่มชื้นให้แก่ผิวหนังอย่างดี เพราะน้ำมันมะพร้าว เป็นสารตัวเดียวกันกับน้ำมันธรรมชาติที่มีอยู่ในต่อมขุมขนใต้ผิวหนัง
ป้องกันและรักษา ฝ้า กระ จุด หรือรอยบุ๋ม
น้ำมันมะพร้าวมีกรดลอริกซึ่งจะเปลี่ยนเป็นโมโนลอริน ซึ่งเป็นสารฆ่าเชื้อโรคที่เป็นสาเหตุของฝ้า กระ หรือจุดต่างๆ อีกทั้งยังมีสารต่อต้านอนุมูลอิสระ ที่ทำให้เกิดความเสียหายแก่ผิวหนัง
ป้องกันและรักษาโรคผิวหนัง ผื่นคัน
น้ำมันมะพร้าวช่วยรักษาโรคที่เกิดจากเชื้อโรคผิวหนัง เช่น โรคสะเก็ดเงิน โรคผิวหนังอักเสบ และโรคผิวหนังติดเชื้ออื่นๆ
ป้องกันและรักษาการเกิดอาการไหม้เกรียมเพราะถูกแสงแดด
น้ำมันมะพร้าวช่วยป้องกันการอักเสบหรือไหม้เกรียมของผิวหนัง เนื่องจากถูกแสงแดดเป็นเวลานาน เราสามารถใช้น้ำมันมะพร้าวเป็นยากันแดดได้ดี อีกทั้งยังไม่เหนียวเหนอะหนะเหมือนครีมกันแดดส่วนมาก
ป้องกันริมฝีปากแตก
น้ำมันมะพร้าวทำหน้าที่เป็นยาทากันริมฝีปากแตกได้ดี เพราะช่วยเพิ่มความชุ่มชื้นให้แก่ริมฝีปาก
รักษาพิษจากแมลงสัตว์กัดต่อย
โดยการนำน้ำมันมะพร้าวมาถูบริเวณที่เป็นผื่นแดง ไม่นานผื่นแดงนั้นก็จะหายไป พร้อมทั้งอาการคันหรือปวดแสบปวดร้อนจากพิษแมลง ก็จะดีขึ้น
ป้องกันและรักษาโรคมะเร็งผิวหนัง
นอกจากจะทำให้ผิวหนังดูอ่อนวัยแล้ว น้ำมันมะพร้าวซึ่งถูกดูดซึมเข้าไปในผิวหนังได้ง่าย เพราะมีโมเลกุลขนาดเล็ก ยังช่วยสร้างความแข็งแรงให้แก่เซลล์ผิวหนัง ทั้งผิวด้านนอกและส่วนลึก จึงช่วยต่อต้านการเกิดอนุมูลอิสระได้ อันส่งผลให้สามารถป้องกันการเกิดโรคมะเร็งผิวหนังได้เป็นอย่างดี