(6 ก.ย.) พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ (คสช.) กล่าวปาฐกถาพิเศษ เรื่อง "ผลงานความก้าวหน้าของรัฐบาลในการปฏิรูปการแก้ทุจริตคอร์รัปชัน" เนื่องในงานวันต่อต้านคอร์รัปชัน ประจำปี 2558 ณ ห้องบางกอกคอนเวนชั่นเซ็นเตอร์ ชั้น 22 โรงแรมเซ็นทารา แกรนด์ เซ็นทรัลเวิลด์
โดยระบุตอนหนึ่งว่า การทุจริตที่เกิดขึ้น มี 3 ส่วนคือ รัฐบาล ราชการ และเอกชน ซึ่งรัฐบาล คณะทำงานมาวันนี้ รัฐบาลเอาใจใส่ในการปราบปราม ถ้าไม่กวดขัน แต่ต้องเอาสู่ระบบกระบวนการยุติธรรม ตนไม่ได้ไล่ล่า แต่ต้องเอาเข้าสู่กระบวนการ แม้มีอำนาจมากมาย แต่ไม่ไปทับกระบวนการยุติธรรม
พล.อ.ประยุทธ์ยังกล่าวว่า ต้องติดอาวุธทางความคิดให้ประชาชน ที่ผ่านมาอันดับความโปร่งใสของรัฐบาลในรอบ 6 ปี ก็อยู่อันดับล่างๆ แต่มาดีขึ้นในรัฐบาลนี้ เราต้องสร้างเครือข่าย มีคณะทำงานขับเคลื่อน 3 ป. คือ ปลูกฝัง ป้องกัน เปิดโปง อย่าแก้ไขปัญหาเดิมด้วยสร้างปัญหาใหม่ เราทำงานตามระบบ การมาว่าข้าราชการทำงานช้าคนทำงานก็เสียกำลังใจ
ผู้สื่อข่าวรายงานว่า ตอนหนึ่งภายหลังจากนายกรัฐมนตรีถามว่ามีใครจะถามอะไรไหม ได้มีนักเรียนชั้น ม.5 โรงเรียนชื่อดังแห่งหนึ่งยกมือจะถามพร้อมชูป้าย แต่ถูกเจ้าหน้าที่รักษาความปลอดภัยได้เข้าคุมตัวเชิญออกไปด้านนอกห้องที่นายกฯปาฐกถาพิเศษ

