คณะกรรมการป้องกันและปราบปรามการทุจริตแห่งชาติ (ป.ป.ช.)  มีมติอายัด บ้านและที่ดิน "สุพจน์ ทรัพย์ล้อม" ตามที่อนุกรรมการสอบ กรณีร่ำรวยผิดปกติเสนอ
สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ว่า ที่ประชุมใหญ่กรรมการ ป.ป.ช. มีมติเอกฉันท์ อายัดทรัยพ์สินของ นายสุพจน์ ทรัพย์ล้อม ปลัดกระทรวงคมนาคม ช่วยราชการสำนักนายกรัฐมนตรี ประกอบด้วย บ้าน 3 หลัง และที่ดิน 7 แปลง ตามคณะอนุกรรมการสอบสวนกรณี นายสุพจน์ ร่ำรวยผิดปกติ ได้เสนอต่อที่ประชุมใหญ่
ทั้งนี้ มติดังกล่าวเกิดขึ้นหลังจากที่คณะอนุกรรมการตรวจสอบความร่ำรวยผิดปกติ ของนายสุพจน์ ทรัพย์ล้อม ปลัดกระทรวงคมนาคม พบว่า นายสุพจน์ โอนย้ายทรัพย์สินดังกล่าวให้บุตรสาวและบุตรเขย เมื่อวันที่ 15, 19 ม.ค.ที่ผ่านมา โดยที่ประชุมเห็นว่า การดำเนินการดังกล่าว ถือเป็นการทำนิติกรรมที่เกิดขึ้นระหว่างการพิจารณาคดี อาจทำให้เกิดช่องทางที่ไม่ชอบด้วยกฎหมาย จึงมีเหตุเร่งด่วนที่ต้องเสนอให้ที่ประชุม ป.ป.ช. มีมติให้ระงับการกระทำดังกล่าวไว้ และป.ป.ช. เห็นชอบให้ทำหนังสือให้นายสุพจน์ ชี้แจงกรณีเงิน 18 ล้านบาท ให้แล้วเสร็จก่อน ส่วนประเด็นการชี้แจงกรณีที่ถูกอายัดทรัพย์สินให้ดำเนินการในภายหลัง