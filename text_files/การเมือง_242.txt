"อาจารย์มงคล รอดเที่ยงธรรม" หรือที่รู้จักกันดี ในชื่อ "หมอดู ไฮโซ" อ.มงคล ได้ทำการเปิดไพ่ทาโร่ต์ ทำนายดวงชะตาบ้านเมืองในช่วงนี้ จนถึงปี 2557 
โดยสรุปแล้ว ไพ่ทาโรต์ บอกว่า มีการเปลี่ยนแปลง มีปัญหาเกิดขึ้น อาจมีการยุบสภา ในปี 2557 สิ่งเก่าๆ คนเก่าๆ จะกลับมา ปัญหาหนักต่างๆ ตกอยู่ที่ผู้หญิง แต่ก็มีปัญหาทะเลาะเบาะแว้งกันของคนในประเทศ 2 พรรคการเมืองใหญ่ ยังคงครองอำนาจ กุมฐานมวลชนของตัวเอง ซึ่งคนที่เหนื่อยที่สุด คือประชาชน และจะปลง ก่อนทำใจกันได้เอง แต่โชคดีที่ยังมีไพ่สังฆราช นั่นหมายความว่า มีสิ่งศักดิ์สิทธิ์ มีคนดีๆ เป็นผู้มีบารมีคุ้มครองประเทศอยู่ ความรุนแรงที่จะเกิดขึ้น จึงเป็นไปได้แค่ความฉิวเฉียด ถ้าไม่มีบุคคลๆนี้ ประเทศจะแย่ โดย บุคคลๆ นี้เป็นคนที่สูงศักดิ์ เป็นที่เคารพสักการะของคนทั้งประเทศ ยึดเหนี่ยวจิตใจ
และเมื่อให้ลองเปิดไพ่ทาโร่ต์ ทำนายดวงชะตา ของน.ส.ยิ่งลักษณ์ ชินวัตร ก็ปรากฏว่า ได้ไพ่หกถ้วย ซึ่งนั่นหมายถึง มีการเปลี่ยนแปลง มีเกณฑ์ดวงที่จะตัดสินใจยุบสภาฯได้ นอกจากนี้ ยังขึ้นไพ่ 10 ดาบ ไพ่สี่ถ้วย แสดงให้เห็นถึงความเบื่อหน่าย ความละเหี่ยใจ แต่ถือว่า ในชะตานี้ มีคนคอยช่วยเหลือสนับสนุนอยู่ เพราะขึ้นไพ่หนึ่งเหรียญ มีคนเยียวยาจิตใจ แม้จะทรมานกับการทำงานอยู่ ในการรับภาระตัดสินใจต่างๆ มีปัญหาสารพัดขณะที่เมื่อเทียบกับดวงของนายอภิสิทธิ์ เวชชาชีวะ หัวหน้าพรรคประชาธิปัตย์ ในฐานะผู้นำฝ่ายค้าน ซึ่งขึ้นไพ่อัศวินดาบ นั่นหมายถึงการสู้ยิบตา การต่อสู้ทุกอย่างสู้มาตลอด แต่ยังหนักใจ ต้องใช้เวลา ทุกอย่างยังไม่ได้ดั่งใจคิด
ส่วนดวงชะตาของ พ.ต.ท.ทักษิณ ชินวัตร อดีตนายกรัฐมนตรี ภาพรวมของการเปิดไพ่ ยังพบว่า มีดวงชะตาที่เข้มแข็ง แต่มีเกณฑ์การใช้เงินจ่ายสิ่งต่างๆอยู่ตลอด รวมถึงไพ่ยังแสดงให้เห็นถึงการหวงแหนต่อสิ่งที่กอดรัด ไม่ยอมปล่อยและมีความเหนื่อยใจ คอตก แม้จะดวงดี แต่ก็มีปัญหาเข้ามาให้แก้ไขตลอด การใช้ชีวิตก็ยังต้องอยู่ไม่เป็นที่ไปตลอด
ปิดท้ายที่ ดวงตามไพ่ของ สุเทพ เทือกสุบรรณ แกนนำม็อบประชาชนที่ต่อต้านระบอบทักษิณ ขณะนี้ ที่ปรากฏชัดขึ้นไพ่แห่งความชัยชนะ ความสำเร็จปรากฎขึ้นมา โดยยังมีไพ่ความรัก ซึ่งนั่นแปลว่า อาจเป็นความรักจากมวลชนหมู่มาก ทั้งยังปรากฎไพ่ที่เห็นว่า มีกลุ่มคนรวย กลุ่มนายทุนให้การสนับสนุนการต่างๆ ให้สำเร็จ ซึ่งดวงนี้ ตามไพ่เด่นชัด โดยรวม อ.มงคล เปิดไพ่สรุปภาพรวมทั้งประเทศของไทยในปี 2557 ทำนายว่า คนไทยต้องขยันขึ้น ในการทำอาชีพเพื่อให้ได้มีเงิน บุคคลที่เป็นผู้หญิงยังมีอำนาจ มีบทบาทเหมือนเดิม แต่ต้องฝ่าฝัน ต้องเหนื่อยอีก พวกสินค้าอาหาร การเกษตร ยังคงมาอันดับหนึ่ง สิ่งแก้ไขต้องหาเงินเยอะขึ้น ถึงจะเป็นหนี้ ก็ยังหาเงินได้ คนระดับล่างๆพนักงานมีการเลิกจ้างงาน  นอกจากนี้ ไพ่ยังบอกอีกว่า คนไทยจะโกอินเตอร์ โดยเฉพาะพวกที่ทำธุรกิจต่างๆ จะมีการขยับขยายกิจการไปลงทุนยังต่างประเทศ โดยเฉพาะประเทศเพื่อนบ้านเพราะฉะนั้นคนไทยต้องแข็งขัน ต้องแอ๊คทีฟ  ส่วนดวงข่าวร้าย มีการเจ็บป่วยของผู้หลักผู้ใหญ่ในบ้านเมือง ช่วงเดือน เมษายน ,กรกฎาคม-สิงหาคม มีดวงการสูญเสีย บุคคลระดับนักการเมือง หรือมีปัญหาการเจ็บป่วย
ด้านภัยพิบัติธรรมชาติก็มีอิทธิพลทำให้ผู้คนเกิดความกลัว กังวล สับสน อย่างเช่น พวกพายุ,แผ่นดินไหว หรือไฟไหม้ แต่ ไม่มีไพ่น้ำท่วมขึ้นมา ซึ่งเป็นช่วง เม.ย. ก.ค. ส.ค. แต่ไม่มาก ไม่มีความสูญเสียมาก แค่ตื่นตกใจ