สวัสดีเพื่อน ๆ ชาว RoV ที่น่ารักและผู้ติดตาม Esports ทุก ๆ ท่านไม่นานมานี้ทางสโมสร Evos Esports ที่พึ่งมีประเด็นมาไม่นาน ก็ได้รับข่าวร้ายอีกข่าวหนึ่ง หรือจะเป็นเรื่องเฮฮาดี (ผมว่าข่าวร้ายนะ) ที่นักแข่งที่มีคนติดตามมากที่สุดคนหนึ่งอย่าง "วาน้อย" Dark Slayer Lane ที่มีความสามารถเฉพาะตัวสูงคนหนึ่ง และยังเป็นผู้เล่นที่เก่งกาจ จนมีทางแฟนคลับติดตามเป็นจำนวนมาก ภายใต้สังกัด Evos Esports ได้หมดสัญญาลงในฐานะ Brand Ambassador

แต่เรื่องที่ไม่ได้คาดฝันก็เกิดขึ้น เมื่อการโพสต์ของ EVOS Esports Thailand กลายเป็นเรื่องโอละพ่อ !! เมื่อแฟน ๆ ที่กำลังซึ้งกับการประกาศอำลาวาน้อยอยู่..ถึงต้องกลับสะดุด และต้องกลายเป็นการกลั้นขำแทน กับการอำลาที่ผิดฝาผิดตัวไปหน่อย เมื่อสิ่งที่พวกเขาอ่านนั้น แทนที่จะเป็นวาน้อย กลับเป็น "กิตงาย" อดีต Brand Ambassador ผู้ซึ่งไปจาก Evos นานมากแล้ว 555 หรือจะเป็นการอำลาอีกครั้ง จากความคิดถึงจากใจจริงของ EVOS Esports Thailand ก็เป็นได้ 55


ยัง ๆ ขอแก้อีกทีเป็น แสนดี

โดยแฟน ๆ ก็มีการพูดคุยกัน ทั้งในด้านตำหนิ และเป็นที่จิกกัดกันอย่างสนุกสนาน แต่แล้วเรื่องแทนที่จะจบ อย่างเรียบร้อย EVOS Esports Thailand ได้ทำการปรับแก้จากชื่อ "กิตงาย" ไปเป็น "แสนดี" อีกยิ่งทำให้เป็นแฟนเฮฮาหนักขึ้นไปอีก เมื่อคนที่จากไปเป็นวาน้อยไม่ใช่แสนดี แสนดีเองถึงกับงง 555 โดยทางแฟน ๆ ก็ได้บอกกับทาง EVOS Esports Thailand ว่าไม่ต้องรีบค่อย ๆ พิมพ์จะ Copy วางก็ตรวจงานกันหน่อย

ซึ่งถือว่าเป็นการจิกกัดแบบฉบับแฟน ๆ Evos ซึ่งเพื่อน ๆ สามารถดูได้จากการพูดคุยของพวกเขาที่ผมได้เอามาให้เพื่อน ๆ ได้รับชมกัน แฟน ๆ ถึงกับบอกว่างานเศร้าไม่เน้น เน้นฮาอย่างเดียวเลย ก็ขอเป็นกำลังใจให้กับ EVOS Esports Thailand ครับคนเราผิดพลาดกันได้
