     สำนักข่าวของประเทศญี่ปุ่นเผยตัวเลขยอดจอง Honda Vezel รถครอสโอเวอร์คู่แข่ง Nissan Juke กวาดไปแล้วกว่า 24,900 คันนับตั้งแต่วันเปิดตัวที่ 19 ธันวาคมปีที่แล้ว

     ในประเทศญี่ปุ่นทำตลาด Vezel จำนวน 3 รุ่นได้แก่ Vezel X เป็นเครื่องยนต์แบบธรรมดา, Vezel Hybrid X ใช้เครื่องยนต์แบบไฮบริด และ Vezel Hybrid X.L ที่เป็นเครื่องยนต์แบบไฮบริดพร้อมระบบขับเคลื่อนสี่ล้อ
     Honda Vezel ใช้เครื่องยนต์ i-VTEC ขนาด 1.5 ลิตร ขณะที่เวอร์ชั่นไฮบริดมีการเพิ่มระบบ i-DCD ขึ้นมา ซึ่งใช้ในการผสานพลังงานระหว่างเครื่องยนต์ มอเตอร์ไฟฟ้า และเกียร์อัตโนมัติแบบ Dual-clutch 7 สปีดเข้าไว้ด้วยกัน
 

     ปัจจุบัน Vezel ยังคงมีจำหน่ายเฉพาะในประเทศญี่ปุ่นเท่านั้น โดยคาดว่าจะเริ่มจำหน่ายในประเทศสหรัฐฯและยุโรปได้ตั้งแต่ช่วงกลางปีเป็นต้นไป
     ส่วนในประเทศไทยยังไม่มีข้อมูลว่าจะเข้ามาจำหน่ายหรือไม่ แต่ด้วยความสำเร็จเกินคาดของคู่แข่งอย่าง Nissan Juke คงทำให้ฮอนด้าเริ่มสนใจตลาดนี้มากขึ้น
 
(ขอบคุณเนื้อหาจาก indianautoblog.com)