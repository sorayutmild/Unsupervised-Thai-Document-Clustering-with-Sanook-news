ผู้สื่อข่าวรายงานว่า (12 มี.ค.) เมื่อเวลา 16.00 น. พ.ต.อ.กิติภพ ชมภูนุช ผกก.สภ.ท่าอากาศยานสุวรรณมิ รับแจ้งเหตุ มีชายชาวต่างชาติกระโดดจากทางเชื่อมต่อระหว่าง อาคารผู้โดยสารขาออก ท่าอากาศยานสุวรรณภูมิ ชั้น 3 และอาคารจอดรถลงมากระแทกพื้นเสียชีวิต
ที่เกิดเหตุบริเวณประตู 7 เจ้าหน้าที่พบเพียงกองเลือด ส่วนผู้เสียชีวิตทราบชื่อ นายมิคาเอล วอเตอร์ อายุ 45 ปี เจ้าหน้าที่หน่วยกู้ภัยท่าอากาศยานสุวรรณภูมิ ได้นำส่งสถาบันนิติเวชแล้ว
จากการตรวจสอบกล้องวงจรปิด ซึ่งสามารถบันทึกภาพเหตุการณ์เอาไว้ได้ พบผู้เสียชีวิตเดินลากกระเป๋ามาถึงจุดเกิดเหตุ ก่อนจะกระโดดลงมากระแทกพื้นด้านล่างเสียชีวิต
อย่างไรก็ตาม เจ้าหน้าที่จะได้ทำการสอบสวนข้อเท็จจริงอีกครั้ง และประสานเจ้าหน้าที่สถานทูตเพื่อติดต่อญาติผู้เสียชีวิตต่อไป