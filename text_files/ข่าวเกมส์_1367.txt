Flappy Bird
Flappy Bird อีกหนึ่งเกมที่เป็นกระแสดังในช่วงข้ามคืนจากนักพัฒนาเกมหนุ่มชาวเวียดนามชื่อว่า Dong Nguyen แต่สุดท้ายสิ่งที่ทำให้เหล่านักเล่นเกมหลายคนงุนงงก็คือเหตุใดเขาจึงถอดเกมออกจากหน้าร้านค้าอย่าง App Store และ Google Play ทั้งที่เกม Flappy Bird สร้างรายได้ให้เขาถึง $50,000 ต่อวัน!จากโฆษณาที่โผล่ภายในเกม คิดเป็นเงินไทยคร่าวๆคือ 1,600,000 กว่าบาท ….ย้ำว่า ‘ต่อวัน’ จากยอดดาวน์โหลด 50 ล้านครั้งสำหรับคนที่ไม่ทราบว่าเกมนี้คืออะไร Flappy Bird คือเกมเล่นบนมือถือที่มีหลักการง่ายๆคือการแตะที่หน้าจอมือถือให้นกมันบินขึ้นโดยไม่ให้ชนท่อประปาเขียวที่ขวางวิสัยการบินของนก จุดเด่นเลยก็คือการที่มันเล่นยากแต่คนดันติดหนึบพยายามทำคะแนนให้สูงที่สุด ชนิดที่ว่าเล่นกันทั้งวันทั้งคืนก็มีจริงแล้ว Nguyen เขาไม่เปิดเผยสาเหตุที่แท้จริงหรอกครับ เพียงแต่หากย้อนกลับไปดู Twitter ตั้งแต่เดือน เมษายน 2013 ที่เขากำลังเริ่มพัฒนาเกมและไล่มาเรื่อยๆก็จะถึงบ้างอ้อเองว่าเหตุใดเขาจึงถอดเกมออกจากหน้าร้านค้า เกมถูกเริ่มพัฒนาในเช้าวันที่ 6 ของเดือน เมษายน โดยเขาได้ไอเดียสำหรับการทำเกมFlappy Bird  
ในวันที่ 29 เมษายน เกมใหม่ของเขาได้ถือกำเนิดขึ้นในชื่อ Flap Flap โดยใช้เวลาเพียง 2 วันก็ได้วางขายแล้ว
Flappy Bird 
Flappy Bird
 
นกสีเหลืองของเขามีนามว่า Faby
Flappy Bird

เมื่อ Flap Flap ถือกำเนิด Nguyen สามารถทำคะแนนได้ 44 แต้ม นั่นก็เป็นเหตุผลว่าทำไมคนที่เล่น Flappy Bird เมื่อได้คะแนนที่ 40 แต้มจะได้ Platinum badge
Flappy BirdFlappy Bird
 
Nguyen ได้เปลี่ยนชื่อเกมจาก Flap Flap เป็นชื่อ Flappy Bird เหตุเพราะชื่อดั้งเดิมนี้มีแอพอื่นที่ใช้ชื่อนี้อยู่แล้ว เพียงแต่ดูเหมือนว่าเขาจะไม่ค่อยชอบชื่อใหม่นี้สักเท่าไรนัก
Flappy BirdFlappy Bird 

เมื่อเกมเริ่มเป็นที่รู้จักก็เริ่มมีคำหยิบมาบอกต่อ หยิบมารีวิว จากนั้นก็เริ่มดาวน์โหลดมากขึ้นเรื่อยๆ
Flappy Bird 

เกมของเขาได้ดังชนิดที่ว่าเป็นกระแสไวรัล แถมเขาไม่ได้ไปลงโฆษณาอะไรด้วย เพราะก่อนหน้านี้เขาเองก็เคยบอกว่าไม่มีปัญญาไปลงโฆษณาอยู่แล้ว
Flappy Bird 

คนก็เริ่มมาทักว่าโฆษณามันน่าจะปิดได้นะ มันจะทำเงินเงินมากเกินไปละ, Nguyen ก็ตอบกลับมาว่าเขาไม่คิดว่าโฆษณามันจะเห็นเด่นชัดอะไร เงินที่ได้มันก็ดี ที่เป็นอยู่มันก็ดีอยู่แล้วในตอนนี้ …แต่ล่าสุดทาง The Verge ได้เผยออกมาว่ารายได้เฉลี่ยต่อวันจากค่าโฆษณาของเขาคือ $50,000 ต่อวันน่ะนะ
Flappy Bird 

จากนั้นก็เริ่มมีคนทวิตถึงเขาโดยบอกว่าเกม Flappy Bird เนี่ยมันทำลายชีวิตฉัน! เล่นมันทั้งวันเลย ….ก็ออกแนวแซวเล่นน่ะครับ ,ทาง Nguyen ก็ตอบกลับไปว่ามันเป็นแค่เกม เขาไม่ได้ทำเกมมาเพื่อทำลายชีวิตผู้คนหรอกนะ
Flappy Bird 
จากนั้นก็เริ่มมีความเห็นออกแนวไม่ชอบในตัว Nguyen 
Flappy Bird 

ในวันที่ 28 มกราคม 2014 กระแสเกมเริ่มแรงขึ้นเรื่อยๆเริ่มมีคนออกมาบอกว่าเกมมันทำลายชีวิตฉัน เพราะเอ็งคนเดียวเลย
 Flappy Bird

ด้วยการที่เกมดังติดลมบนก็เลยมีอีเมล์มากมายถล่มทลายหาเขา ซึ่งเขาเองก็ไม่สามารถตอบได้ทุกอีเมล์ด้วยสิ
Flappy Bird 

เริ่มมีกระแสว่าเกมเขาน่ะไปเลียนแบบขโมยความคิดเกมชาวบ้านมานะ , Nguyen ก็คิดว่าเขาได้ขโมยไอเดียมาแต่เขาไม่ได้ขโมยงานมาตัดแปะหรอกนะ
Flappy Bird 

เริ่มมีนักลงทุนเข้ามาติดต่อทางอีเมล์เพื่อให้ Nguyen ไปร่วมงาน แต่เขาเองก็ไม่ได้สนใจและบอกว่าเขาไม่ได้เป็นนักธุรกิจหรือนายทุน
 Flappy BirdFlappy Bird
เริ่มมีสื่อหลายเจ้าสนใจอยากได้ Nguyen ไปสัมภาษณ์ แต่เขานั้นต้องการที่จะอยู่แบบสงบสุขแทน
Flappy Bird 

ผู้คนเริ่มมีการเรียกร้องให้เขาออกตัวอัพเดตเกมและลงแพลตฟอร์มอื่นๆแต่เขาก็ตอบกลับมาว่าเขานั้นพยายามอย่างนักที่จะทำมันแต่มันเป็นสิ่งที่อยู่เหนือการควบคุมของเขา
Flappy BirdFlappy Bird
 
Nguyen เน้นย้ำว่ามันเป็นแค่เกมเล็กๆ เขาเคยคิดที่จะปรับปรุงมันอยู่แต่เขาสนใจที่จะทำภาคต่อของเกมมากกว่า
 Flappy BirdFlappy Bird
 
เขาเริ่มรู้สึกไม่พอใจโดยได้โพสข้อความว่า ‘ผมสามารถพูดได้ว่าเกม Flappy Bird ประสบความสำเร็จสำหรับผม แต่มันก็ทำลายชีวิตผมไปด้วย ฉะนั้นในตอนนี้ผมเกลียดมันแล้วล่ะ’ นอกจากนั้นแล้วยังเสริมด้วยว่าเกมมันไม่ได้ผิดอะไรหรอกเพียงแต่คนมันเล่นกันเกินขนาดเท่านั้น
Flappy Bird Flappy Bird
 
เริ่มมีความคิดเห็นแนะนำว่าลองหาพวก PR มาช่วยงานสิ, ทางด้าน Nguyen ได้ตอบว่าเขานั้นไม่ต้องการ การที่มี PR หมายความว่าเขานั้นจะไม่ได้เป็นนักพัฒนาเกมอินดี้อีกต่อไปแล้วน่ะสิ
Flappy Bird 

ในวันที่ 8 กุมภาพันธ์ 2014 เขาก็ได้ประกาศออกมาว่าจะถอดเกม Flappy Bird ออกจากหน้าร้านค้าโดยไม่ได้เป็นเพราะด้านกฏหมายอะไรทั้งสิ้น เขาแค่ทนไม่ไหวที่จะให้มีเกมนี้ต่อไปแล้วล่ะ ส่วนเรื่องการพัฒนาเกมเขาก็ยังคงทำต่อไปเรื่อยๆ
Flappy Bird
สรุปเลยก็คืออาจเป็นเพราะความเป็นศิลปินในตัวสูงมากๆจนทำให้เขารู้สึกว่าชีวิตถูกรบกวนมากเกินไปแล้วเพราะเกมที่เขาเองก็ไม่คิดว่ามันจะดังอะไรขนาดนี้ Nguyen ก็คงต้องการโลกส่วนตัวของเขาเพื่อทำในสิ่งที่เขาต้องการและเบื่อที่มีคนไปโวยวายว่าเกมมันทำลายชีวิตฉันนะ ถึงแม้บางข้อความจะออกแนวล้อเล่นก็ตามที …ที่แน่ๆคือรายได้ของเขาในหนึ่งวันมากกว่าผมทำงานทั้งปีเสียอีก lol———————————————————————————————ด้านล่างนี้เป็นอัพเดตเล็กน้อยเนื่องจาก Dong Nguyen ได้ให้สัมภาษณ์กับทาง Forbes ถึงสาเหตุที่เขาถอดเกมออกจากหน้าร้านค้าโดยให้เหตุผลสั้นๆคือ“Flappy Bird ถูกออกแบบมาให้เล่นกันแบบไม่กี่นาทีเวลาที่คุณว่าง แต่สิ่งที่เกิดขึ้นไปแล้วตอนนี้คือเกม Flappy Bird กลายมาเป็นสิ่งเสพติด ผมคิดว่าเกมมันจะกลายมามีปัญหา เพื่อที่จะแก้ไขปัญหาเหล่านี้ทางที่ดีที่สุดก็คือการถอด Flappy Bird ออกจากหน้าร้านไปตลอดกาล”ส่วนคำถามที่ว่าเขาได้เงิน $50,000 ต่อวันจริงไหม? ทางด้าน Nguyen ได้ออกมาตอบว่า เขาไม่สามารถบอกเป็นตัวเลขได้ แต่ตัวเลขที่ว่าก็เยอะพอสมควรครับ