“อกหักมาเหรอ ดื่มน้ำใบบัวบกสิ” ประโยคนี้อาจจะเคยได้ยินกันมาบ้างตามบทละคร หรือในหมู่เพื่อนของเราเมื่อหลายปีก่อน แต่นอกจากใบบัวบกจะช่วยแก้ช้ำใจ เอ้ย ช้ำในแล้ว ยังมีสรรพคุณดีๆ ที่ไม่ต้องรอให้อกหักก่อนถึงจะกินได้ด้วย
ประโยชน์ของใบบัวบก

แก้อาการช้ำใน ลดอาการอักเสบ
เสริมสร้าง และกระตุ้นการสร้างคอลาเจน และอิลาสติกให้ผิวหนังเปล่งปลั่ง
บำรุง และรักษาดวงตา และสายตา เพราะใบบัวบกมีวิตามินเอสูง
บำรุงประสาท และสมอง เพิ่มความสามารถในการจำ ลดความเสี่ยงอัลไซเมอร์ หรือสมองเสื่อม
ลดความเครียด และคลายความกังวลได้
แก้อาการปวด เวียนศีรษะ
บรรเทาอาการเจ็บคอ ร้อนใน กระหายน้ำ
ลดระดับน้ำตาลในเลือด
รักษาโรคความดันโลหิตสูง
บำรุงโลหิต รักษาภาวะโลหิตจาง

วิธีทำน้ำใบบัวบกดื่มเองที่บ้าน

นำใบบัวบกทั้งต้นมาล้างน้ำให้สะอาด
หั่นต้น และใบบัวบกเป็นท่อนๆ ราว 2-3 ท่อน
นำใบบัวบกมาปั่นรวมกับน้ำเปล่า โดยใส่น้ำเปล่าลงไปให้ท่วมใบบัวบก
กรองเอาแต่น้ำมาดื่ม อาจปรุงรสด้วยน้ำผึ้งได้เล็กน้อยเพื่อลดความขม

วิธีดื่มน้ำใบบัวบกที่กระทรวงสาธารณสุขแนะนำ
ดื่มครั้งละ 120-200 มิลลิลิตร วันละ 3 ครั้ง หลังอาหาร อาจดื่มน้ำกว่านี้ได้