     หลังจาก Mazda2 2015 เจเนอเรชั่นใหม่ ถูกเปิดตัวอย่างเป็นทางการไปเรียบร้อยที่ประเทศญี่ปุ่น เราจึงพลาดไม่ได้ ที่จะนำ 'Honda Jazz 2014' ใหม่ที่กำลังขายดิบขายดีอยู่ในขณะนี้ มาเทียบรูปลักษณ์ความสวยงามทั้งภายนอก-ภายใน กับว่าที่คู่แข่งหน้าใหม่ ลองมาดูกันว่าจะแตกต่างกันอย่างไรบ้าง

 
     ทั้งนี้ Mazda2 (หรือ Demio) เวอร์ชั่นญี่ปุ่นนั้น อาจมีรายละเอียดปลีกย่อยแตกต่างออกไปจากเวอร์ชั่นที่จะเข้ามาจำหน่ายในบ้านเรา ดังนั้นจึงอาจดูเป็นแนวทางไว้ก่อน เผื่อว่าใครกำลังลังเลรถยนต์ 2 รุ่นนี้อยู่ครับ
     ด้านหน้า

All-new Mazda 2 ใหม่ โดดเด่นด้วยกระจังหน้าทรงเอกลักษณ์ของมาสด้ารุ่นใหม่ๆ พร้อมไฟหน้าแบบโปรเจคเตอร์ ล้อมรอบด้วยไฟ LED ขณะที่ด้านหน้าของ Honda Jazz โดยรวมก็ให้ความสปอร์ตไม่แพ้กัน
     ด้านหน้าแบบเฉียง

 
     ด้านท้าย

     Mazda2 ใหม่ ใช้ไฟท้ายทรงคล้ายกับที่พบใน CX-5 และ Mazda3 แยกไฟถอยหลังไว้บริเวณฝากระโปรง ดีไซน์โดยรวมดูเรียบๆคล้ายกับที่พบในรุ่นเดิม ส่วน Honda Jazz ใช้ไฟท้ายทรงตั้งพร้อมแผงทับทิมสีแดง ช่วยเพิ่มมิติตัวรถ
 
     ด้านท้ายแบบเฉียง

 
 
     ด้านข้าง

     Mazda2 เน้นกระโปรงหน้าที่ยาวกว่าชัดเจน ให้อารมณ์สปอร์ต ด้านท้ายออกแบบให้ลาดโค้ง ขณะที่ Honda Jazz ออกแนวอ้วนป้อมด้วยกระโปรงหน้าสั้น และประตูหลังที่ตั้งตรงกว่า ช่วยเพิ่มพื้นที่ห้องโดยสารภายใน
 
     แผงคอนโซล

     ดีไซน์ภายในของ Mazda2 ดูเรียบง่ายกว่าชัดเจน แต่ก็โดดเด่นด้วยจอแสดงผลแบบ Standalone พร้อมช่องแอร์แบบวงกลมล้อมครอบด้วยอลูมิเนียมขัดเงา ส่วน Honda Jazz ดูมีรายละเอียดเยอะกว่า ออกแบบให้ดูล้ำสมัย
 
     แผงหน้าปัทม์

     Mazda2 ใช้หน้าปัทม์แบบดิจิตอลเกือบทั้งหมด (ยกเว้นมาตรวัดรอบ) พร้อม Head-up Display ส่วน Honda Jazz ใช้แผงหน้าปัทม์ทรงกลม ดูเรียบง่าย สบายตา
 
     สวิตช์ควบคุมระบบปรับอากาศ

     ทั้งคู่ใช้ระบบปรับอากาศอัตโนมัติ ขณะที่ Mazda2 ยังคงเป็นแบบปุ่มหมุน 3 อัน ส่วน Honda Jazz เป็นแบบสัมผัสพร้อมจอแสดงผล
 
     จอแสดงผล

     Mazda2 ใช้หน้าจอแบบ Standalone ควบคุมด้วยปุ่มแบบหมุนขนาดใหญ่บริเวณข้างเบรคมือ ขณะที่เครื่องเสียงของ Honda Jazz เป็นแบบสัมผัส รวมปุ่มควบคุมไว้ในยูนิตเดียวกัน
 

ปุ่มควบคุมจอแสดงผล Mazda2
     ห้องโดยสารภายใน

     Mazda2 เวอร์ชั่นญี่ปุ่นมีห้องโดยสารภายในแบบทูโทนมาให้เลือก พร้อมที่รองศีรษะสำหรับผู้โดยสารกลางด้านหลัง ส่วน Honda Jazz เน้นโทนห้องโดยสารภายในสีดำ
 
     เป็นอย่างไรบ้างครับ เห็นแบบนี้แล้ว ใครคิดว่ารุ่นไหนสวยกว่ากันบ้าง?
