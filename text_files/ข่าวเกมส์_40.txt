แม้จะกล้าๆกลัวๆแต่ก็มีแรงจูงใจให้เล่นต่อไป ซึ่งเป็นเสน่ห์อย่างหนึ่งของเกมส์แนวสยองขวัญ แนวเกมส์ที่มีคนชอบเล่นไม่น้อย แต่ก็มีคนไม่ชอบเล่นอยู่มากเหมือนกัน อันเนื่องมาจากเป็นแนวเกมส์ที่ต้องใช้ความกล้าในการหยิบมาเล่นพอสมควร ทว่าหากได้ลองเล่นเกมส์ดีๆสักเกมส์แล้วล่ะก็ อาจจะติดเกมส์แนวนี้จนเลิกยากทีเดียว โดยเฉพาะบรรดาผู้ชื่นชอบเรื่องหลอนๆ โดยทั่วไปแล้วถ้าเราคิดถึงเกมส์สยองขวัญสักเกมส์ คุณก็อาจจะคิดไปถึงเกมส์คอนโซล ไม่ก็เกมส์พีซี แต่จริงๆแล้วในสมาร์ทโฟน iOS เองก็มีเกมส์สยองขวัญที่น่าสนใจไม่แพ้กันเลย ใครที่กำลังมองหาเกมส์ผีๆ หรือเกมส์หลอนๆใน iOS เรามี 10 เกมส์ที่อยากจะแนะนำ
10. Dead Runner โดย Distinctive Wireless Inc.
เกมส์วิ่งหนี! หนีอะไรล่ะ? อันนี้ไม่มีใครทราบได้ แต่คุณต้องหนี ไม่งั้นจะถูกตัวปริศนาที่ไล่ตามคุณอยู่ฆ่าเอาได้ คุณจะต้องวิ่งหนีไปท่ามกลางป่าที่เต็มไปด้วยต้นไม้รก พร้อมกับเพลงและเสียงประกอบสุดหลอน และสิ่งที่จะกดดันคุณอีกอย่างคือการบังคับเกมส์นี้ใช้วิธีเอียงเครื่องในการหลบหลีกสิ่งกีดขวาง และเมื่อคุณเล่นเกมนี้ไปนานๆเข้า ความหลอนยิ่งเพิ่มขึ้น เพราะคุณจะวิ่งหนีเร็วขึ้น ต้นไม้ก็เยอะขึ้น สุดท้ายคุณจะทนความหลอนไม่ไหวและชนต้นไม้ตาย
เกมส์ผี
ดาวน์โหลดได้ที่ https://itunes.apple.com/us/app/dead-runner/id386176717?mt=8
9. N.Y. Zombies โดย Foursaken Media
ซอมบี้แห่งนครนิวยอร์ก เกมส์ยิงผีสุดมันส์ที่ตอนนี้มีทำออกมาถึง 2 ภาคให้เล่นกันแล้ว ภาคสองภาพสวยกว่าภาคแรกเยอะทีเดียว แนวการเล่นเป็นแบบ Survival First person Shooter คล้ายๆพวก Left 4 Dead แต่เกมส์นี้ไม่เน้นบู๊แหลก เน้นการเอาตัวรอดมากกว่า อาวุธเกมส์นี้ก็มีค่อนข้างจำกัด หลักๆก็มีมีดและปืนพกที่รีโหลดช้าเท่านั้น จึงต้องอาศัยการหนีเอาตัวรอด โดยการใช้สิ่งกีดขวางสกัดกั้นผี หรืออาศัยฉากช่วย ผีเกมส์นี้ออกมาเรื่อยๆและเยอะมาก ถ้าไปบู๊แหลกกลางดงคงไม่ไหวแน่
เกมส์ผี
ดาวน์โหลดได้ที่ https://itunes.apple.com/us/app/n.y.zombies-2/id534558776?mt=8
8. Silent Hill: The Escape โดย Konami Digital Entertainment
เกมส์สยองขวัญที่ได้รับความนิยมอันดับต้นๆของเกมส์คอนโซล พอลง iOS ก็ยังคงน่ากลัว แต่เปลี่ยนแนวการเล่นไปเยอะ กลายเป็นแบบ First person แทน โดยใช้จอสัมผัสเวลาเล่น บรรยากาศของฉากก็ยังคงมืด วังเวง ตามแบบฉบับไซเลนท์ฮิล สถานที่ก็คือโรงพยาบาลร้างฉากยอดนิยม ผู้เล่นเป็นใคร มาทำอะไรที่โรงพยาบาลร้างนี้ได้อย่างไรมิทราบได้ รู้แต่ว่าคุณต้องหาทางออกไปจากโรงพยาบาลวงกต ที่เต็มไปด้วยผีนางพยาบาลให้จงได้ โดยมีอาวุธปืนลูกโม่ที่มีกระสุนจำกัดเป็นอาวุธ
เกมส์ผี
ดาวน์โหลดได้ที่ https://itunes.apple.com/us/app/silent-hill-the-escape-us/id300626088?mt=8
7. Dark Meadow: The Pact โดย Phosphor Games
เกมส์สยองขึ้นชื่อของ iOS เลยสำหรับเกมส์นี้ เพราะสร้างด้วยเอนจิ้น Unreal 3 สำหรับมือถือ ภาพที่ได้จึงสวยงามกว่าเกมส์มือถือในปีเดียวกัน ภารกิจของคุณก็ง่ายๆ เพียงแค่หาทางหนีเอาตัวรอดจากโรงพยาบาลสุดหลอน ที่เต็มไปด้วยผีและปีศาจให้ได้ พูดง่ายแต่ทำยาก เพราะโรงพยาบาลมันกว้างใหญ่มาก แถมผีในเกมส์นี้ก็ไม่ได้โง่ๆเหมือนเกมส์อื่นๆ อาวุธที่คุณใช้สู้มีเพียงอาวุธแนวโบราณๆอย่างธนูหน้าไม้ โดยตัวเกมส์จะตัดเข้าสู่ฉากต่อสู้ทันทีเมื่อคุณเจอผี และต้องกำจัดมันให้ได้ ซึ่งหากคุณใช้หน้าไม้ยิงมันไม่ตาย ก็ต้องสู้กับมันด้วยดาบต่อ โดยต้องสู้ให้ชนะเท่านั้นไม่งั้นก็ไม่ได้ไปต่อ แถมปริศนาในเกมส์ก็ใช่ย่อย แต่สิ่งที่ผมงงมากกว่านั้นคือ ตัวละครในเกมส์นี้มันเอาเงิน Gold ไปใช้อัพเกรดอาวุธกับใคร ในเมื่อมันเดินในโรงพยาบาลนี้คนเดียว
เกมส์ผี
ดาวน์โหลดได้ที่ https://itunes.apple.com/us/app/dark-meadow-the-pact/id511192872?mt=8
6. Hysteria Project 2 โดย Bulkypix
เกมส์สยองแนว First person อีกเช่นเคย เกมนี้คุณจะถูกพี่โม่งปริศนาจับตัวมาไว้ในโรงพยาบาลแห่งหนึ่ง และคุณจะต้องหาทางหนีออกไปให้ได้ แต่มันไม่ง่ายอย่างนั้น เพราะดูเหมือนคุณจะโดนยาอะไรบางอย่างเข้าไปทำให้เกิดอาการจิตหลอน ฉากในเกมส์จึงดูสั่นๆ แถมเวลาตัวละครเดินก็เดินเป๋ไปเป๋มา แต่ก็ยังพอจะมีสติอยู่บ้าง และนอกจากคุณจะต้องสู้กับอาการจิตหลอนแล้ว ยังจะต้องหาทางหนีเอาตัวรอดจากพี่โม่ง ที่มาพร้อมขวานขนาดใหญ่ ที่มันจะมาใช้จามหัวกบาลคุณ แถมโรงพยาบาลบ้าแห่งนี้ มันก็เต็มไปด้วยกับดักอีกต่างหาก โรงพยาบาลแน่เหรอเนี่ย เหมือนคุกมากกว่า เกมส์นี้นอกจาก iOS แล้วก็มีใน PSP และ PS3 ด้วยนะ
เกมส์ผี
ดาวน์โหลดได้ที่ https://itunes.apple.com/us/app/hysteria-project-2/id408378691?mt=8
5. Fallen EP-1 โดย 7th Sense s.r.l.
สำหรับเกมส์นี้เรียกว่าหน้าตาคล้ายๆกับ Resident Evil ภาคแรกๆเลยก็ว่าได้ มุมกล้องต่างๆคล้ายกัน ต่างกันที่ระบบการควบคุมที่ดูเป็นแอคชั่นมากกว่า คราวนี้ไม่ใช่ให้หนีออกจากโรงพยาบาล แต่เป็นหนีออกจากเรือนจำ อุปปสรรคของคุณไม่ใช่ผู้คุม แต่เป็นมอนสเตอร์ต่างๆ ที่ไม่รู้มันมาจากไหน และมันจะโผล่มาแทบทุกครั้งที่คุณเข้าสู่โซนฉากใหม่ อาวุธของคุณก็หรูมาก ไม้กระบองหรือท่อเหล็ก
เกมส์ผี
4. Soul โดย Kydos Studio
เกมส์จากค่ายอินดี้ ที่ดูๆก็เหมือนเกมส์อินดี้ทั่วๆไป แต่มันไม่ธรรมดา วิธีเล่นเกมส์นี้คือให้คุณลากพาวิญญาณเร่รอนหาทางออกไปสู่สุคติให้ได้ โดยห้ามชนกับสิ่งกีดขวางระหว่างทาง แต่ในระหว่างที่คุณกำลังนำทางวิญญาณไปสู่สุคตินั้น คุณอาจจะเจอกับฉากสุดหลอน หรือเหตุการณ์สุดระทึกที่คุณไม่คาดคิดมาก่อนได้ ถ้าคนขวัญไม่ดีอาจจะตกใจจนขว้าง iPhone เจ๊งกันเลยทีเดียว ต้องระวังให้ดี
เกมส์ผี
ดาวน์โหลดได้ที่ https://itunes.apple.com/th/app/soul/id357933708?mt=8
3. Prisoner 84 โดย Gaz West
ยังคงเป็นมุกเดิมๆครับสำหรับเกมส์นี้ คือให้คุณหนีออกมาจากเรือนจำสุดสยอง (ไม่หนีจากโรงพยาบาล ไม่ก็หนีออกจากคุก มีมุกอยู่แค่นี้แหละเกมส์สยองขวัญ) ประเด็นหลักๆของเกมส์นี้ไม่ได้อยู่ที่ว่าคุณทำอิท่าไหนถึงมาอยู่ในเรือนจำ แต่ไม่รู้ทำไมพวกนักโทษในเรือนจำ ดูเหมือนเป็นขาดสติ และจ้องจะฆ่าคุณ พวกผู้คุมก็ดูเหมือนจะกลายเป็นบ้าไปเหมือนกันหมดด้วย ไม่มีใครช่วยคุณได้นอกจากคุณช่วยตัวเอง หาทางหนีออกจากเรือนจำสุดพิลึกนี้ให้จงได้ กราฟฟิกเกมนี้ไม่ค่อยสวยแต่ว่าหลอนใช้ได้
เกมส์ผี
ดาวน์โหลดได้ที่ https://itunes.apple.com/th/app/prisoner-84/id380980096?mt=8
2. Resident Evil 4 โดย Capcom
คงไม่ต้องบรรยายกันมากสำหรับเกมส์นี้ การต่อสู้ที่ทั้งหลอนและระทึกของ Leon S. Kenedy ที่แฟนๆ RE ยกให้เป็นภาคที่สนุกที่สุดภาคหนึ่ง แม้ว่ากราฟฟิกจะดรอปลงเมื่อพอร์ทมาลง iOS แต่ความมันส์ยังคงไม่น้อยลงเท่าไหร่ คุณจะต้องเอาตัวรอดจากปรสิท พรากัส หลากรูปแบบที่ทั้งน่าเกลียดและสยองในเกมส์นี้
เกมส์ผี
ดาวน์โหลดได้ที่ https://itunes.apple.com/th/app/resident-evil-4-platinum/id322523436?mt=8
1. Dead Space โดย Electronic Arts, Inc.
จากความหลอน ความสยอง ความน่าเกลียด ความอัปลักษณ์ และฉากตายอันสุดสยองแบบต่างๆในเกมส์ ก็เอาอันดับ 1 ไปเลยกับเกมส์ที่หลอนที่สุดของ iOS แม้ว่าซีรี่ย์นี้จะออกมาบน PC ถึง 3 ภาคแล้ว แต่แฟนๆก็ยกให้ภาคแรกเป็นภาคที่น่ากลัวที่สุดแล้ว ซึ่งเมื่อพอร์ทมา iOS ก็ยังคงพกพาความหลอนมาไม่เปลียนแปลง ต่างกันก็แค่กราฟฟิกกับระบบการเล่นนิดหน่อยเท่านั้น จุดที่ทำให้คุณผู้เล่นตกใจแทบฉี่ราดก็ยังคงมีเหมือนเดิม
เกมส์ผี
ดาวน์โหลดได้ที่ https://itunes.apple.com/us/app/dead-space/id396018321?mt=8
 