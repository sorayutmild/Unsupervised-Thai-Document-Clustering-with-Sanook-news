

     ยังคงเป็นคำถามที่ผู้ใช้งานสมาร์ทโฟนหลายๆ ท่าน ต่างสงสัยว่า การชาร์จแบตเตอรี่สมาร์ทโฟนทิ้งไว้ข้ามคืน จะเป็นอันตรายต่อตัวเครื่องหรือไม่? จะส่งผลทำให้แบตเตอรี่เสื่อมเร็วกว่าเดิมหรือเปล่า? 
     วันนี้ ทีมงาน techmoblog.com จะมาไขข้อข้องใจนี้กันนะครับ คำตอบของคำถามเหล่านี้ ในบางครั้งก็ให้ข้อมูลต่างกัน จนทำให้ผู้ใช้เกิดความสับสนว่า แบบไหนคือวิธีการที่ถูกต้องกันแน่ บางส่วนมักจะบอกว่าการชาร์จแบตเตอรี่ข้ามคืนอาจจะส่งผลต่ออายุการใช้งานของ แบตเตอรี่ในระยะยาว ในขณะที่บางส่วนบอกว่าการชาร์จข้ามคืนไม่ส่งผลแต่อย่างใด 
     จากข้อมูลยืนยัน ณ ปัจจุบันเราสามารถสรุปได้ว่า การชาร์จมือถือข้ามคืนนั้นไม่ได้เป็นสาเหตุโดยตรงที่จะทำให้แบตเตอรี่เสื่อมสภาพเร็วกว่าปกติมากนัก      ในส่วนของเหตุผลที่มีการเชื่อว่าเมื่อชาร์จมือถือเต็มแล้วทำการชาร์จต่อ จะก่อให้เกิดความร้อนและเกิดการ over charging นั้นไม่เป็นความจริงเพราะสมาร์ทโฟนเองมีวงจรในการตัดกระแสไฟเมื่อมีการชาร์จ เต็ม 100% เพื่อป้องกันปัญหานี้อยู่แล้ว 
     อย่างไรก็ดีถึงแม้ว่าการชาร์จข้ามคืนจะไม่ได้ส่งผลโดยตรงต่อการเสื่อมของแบตเตอรี่ แต่ก็ไม่ได้หมายความว่าจะไม่มีผลทางอ้อมหากเราชาร์จไม่ถูกวิธี สิ่งที่คุณไม่ควรทำเมื่อจำเป็นต้องมีการชาร์จแบตเตอรี่ข้ามคืนนั้นมีอะไรบ้าง เราสรุปมาให้อ่านกันดังนี้ครับ  
     1. ไม่ควรใส่เคสทิ้งไว้หากต้องการชาร์จแบตเตอรี่ข้ามคืน
     ความร้อนเป็นสาเหตุสำคัญที่ส่งผลต่อการเสื่อมอายุของแบตเตอรี่ แบตเตอรี่แบบ Lithium-ion ที่ใช้ในสมาร์ทโฟนนั้นมักจะเสื่อมอายุไวกว่าปกติ ถ้าหากเจอความร้อน หรืออยู่ในอุณหภูมิที่สูงอยู่ตลอดเวลา 
     การใส่เคสมือถือไว้ขณะที่ทำการชาร์จส่งผลต่อการระบายความร้อนจากตัวเครื่อง ทำได้ไม่ดี ดังนั้น เราควรถอดเคสก่อนที่จะชาร์จทิ้งไว้ทั้งคืนทุกครั้ง เพื่อให้ตัวเครื่องสามารถระบายความร้อนได้และส่งผลให้แบตเตอรี่มีอายุการใช้งานที่ยาวนานมากขึ้น
      2. หลีกเลี่ยงการใช้ที่ชาร์จของปลอม หรือที่ชาร์จที่ไม่ได้มาตรฐาน
     อุปกรณ์สำหรับชาร์จแบตเตอรี่สมาร์ทโฟน นับว่า เป็นปัจจัยสำคัญเป็นอย่างมากทั้งต่อตัวแบตเตอรี่และตัวสมาร์ทโฟนเอง เพราะเป็นอุปกรณ์ที่ทำงานกับแบตเตอรี่โดยตรง ผู้ใช้สมาร์ทโฟน ควรจะใช้อุปกรณ์ชาร์จ ทั้งสายชาร์จ และ Adapter ที่ให้มาจากผู้ผลิตสมาร์ทโฟน 
     แต่ในกรณีที่จำเป็นต้องใช้อุปกรณ์เสริมจากผู้ผลิตรายอื่น ก็ควรใช้ผลิตภัณฑ์จากผู้ผลิตที่ได้มาตรฐาน และน่าเชื่อถือ นอกจากเรื่องของการส่งผลเสียต่อแบตเตอรี่เองแล้ว อุปกรณ์ปลอมยังมีปัญหาเรื่องความปลอดภัยของผู้ใช้ด้วย อุปกรณ์อิเล็กทรอนิกส์ทุกชนิดจะมีมาตรฐานด้านความปลอดภัยในการผลิต โดยเฉพาะอุปกรณ์ที่เกี่ยวข้องกับแบตเตอรี่ ยิ่งจำเป็นต้องให้ความสำคัญมากกว่าปกติ

ที่ชาร์จของแท้ (ซ้าย) vs ที่ชาร์จของปลอม (ขวา) (1)ที่ชาร์จของแท้ (ซ้าย) vs ที่ชาร์จของปลอม (ขวา) (2) ที่ชาร์จของแท้ (ซ้าย) vs ที่ชาร์จของปลอม (ขวา)ข้อมูลจาก http://www.righto.com/2014/05/a-look-inside-ipad-chargers-pricey.html 
     ที่ชาร์จของแท้ และที่ชาร์จของปลอมนั้น ถ้าหากมองที่รูปลักษณ์ภายนอก อาจจะมองไม่เห็นความแตกต่างมากนัก แต่หากดูวงจรภายในแล้วจะเห็นว่ามีความแตกต่างกันอยู่มาก จากรูปที่ (1)(2) จะเห็นได้ว่า ที่ชาร์จ iPad ของแท้ (ซ้าย) และที่ชาร์จ iPad ของปลอม (ขวา) มีดีไซน์ที่เหมือนกัน แต่ถ้ามองส่วนประกอบด้านใน จะเห็นได้ว่า ของแท้ และ ของปลอม มีความแตกต่างกันอย่างเห็นได้ชัด ซึ่งที่ชาร์จของแท้ (ซ้าย) จะมีส่วนประกอบแน่นหนา และมีบาร์โค้ดระบุอย่างชัดเจน ส่วนที่ชาร์จของปลอม (ขวา) ส่วนประกอบภายในจะไม่แน่นหนาเท่าของแท้ และดูเก่า แน่นอนว่า ความปลอดภัยระหว่าง ที่ชาร์จของแท้ และของปลอม จะแตกต่างกัน โดยที่ชาร์จของแท้ สายไฟต่างๆ จะถูกหุ้มด้วยฉนวนอย่างแน่นหนา อย่างเช่น สายไฟแรงสูง จะหุ้มด้วยฉนวนสีเหลือง และมีพลาสติกกั้นระหว่างชิ้นส่วนแต่ละชิ้น เพื่อไม่ให้สัมผัสกันโดยตรง ส่วนที่ชาร์จของปลอม แม้จะมีฉนวนหุ้มเหมือนกัน แต่มีเพียงเล็กน้อย นอกจากนั้น ที่ชาร์จของแท้ มีวงจรที่ซับซ้อนกว่าของปลอม โดยช่องว่างระหว่างกระแสไฟฟ้าแรงดันสูง และแรงดันต่ำ ในที่ชาร์จของแท้ จะห่างกันถึง 4 มิลลิเมตร ในขณะที่ของปลอม จะห่างกันแค่ 0.6 มิลลิเมตรเท่านั้น จึงมีโอกาสที่กระแสไฟฟ้าแรงดันต่ำและสูง จะปะทะกัน และเกิดการระเบิดขึ้นได้     การชาร์จแบตเตอรี่ข้ามคืนโดยใช้อุปกรณ์ที่ไม่ได้มาตรฐาน นอกจากจะก่อให้เกิดอันตรายต่อแบตเตอรี่แล้ว ยังอาจจะก่อให้เกิดความเสียหายต่อชีวิตและทรัพย์สินของผู้ใช้เองอีกด้วย อุบัติเหตุอาจจะเกิดขึ้นระหว่างที่ผู้ใช้นอนหลับอยู่โดยชาร์จทิ้งไว้ซึ่งจะ ยากต่อการสังเกตุหากเกิดความผิดปกติขึ้นระหว่างทำการชาร์จ ดังนั้นเพื่อความปลอดภัยจึงควรใช้อุปกรณ์ที่ได้มาตรฐานรับรองจากผู้ผลิตที่ มีความน่าเชื่อถือเป็นการดีที่สุด
 3. ไม่ควรชาร์จสมาร์ทโฟนใกล้ที่นอน
     การชาร์จมือถือใกล้ที่นอนแม้จะไม่ได้ส่งผลต่อตัวแบตเตอรี่เองก็ตาม แต่ผลจากการวิจัยระบุว่า การวาง (หรือชาร์จ) สมาร์ทโฟนไว้ใกล้หัวนอน จะส่งผลรบกวนการนอนของคนได้จากรังสีที่แผ่ออกมาจากตัวเครื่อง ซึ่งการนอนใกล้สมาร์ทโฟนนั้น จะมีการดูดซับรังสีที่แผ่ออกมาได้ง่ายขึ้น และส่งผลต่อวัฏจักรการนอนหลับของมนุษย์เราซึ่งจะส่งผลให้เมื่อตื่นนอนขึ้น ตอนเช้า อาจจะมีอาการหงุดหงิดง่าย หรือไม่มีสมาธิ ได้เช่นกัน

     นอกจากการชาร์จสมาร์ทโฟนหรือการวางไว้ใกล้ที่นอนจะส่งผลต่อการนอนหลับของ เราแล้ว การเล่นสมาร์ทโฟนก่อนนอน ก็จะทำให้เรานอนหลับได้ไม่เต็มอิ่ม เนื่องจากหน้าจอแสงสีฟ้าบนสมาร์ทโฟนนั้น ส่งผลต่อการสร้างฮอร์โมนเมลาโทนิน 
     ซึ่งเป็นฮอร์โมนในการควบคุมการหลับและการตื่น โดยแสงสว่าง จะเป็นตัวการยับยั้งการสร้างฮอร์โมนดังกล่าวนั่นเอง ด้วยเหตุนี้ จึงได้มีการแนะนำว่า ควรจะหยุดเล่นสมาร์ทโฟนก่อนนอนซัก 1-2 ชั่วโมง เพื่อทำให้ร่างกายสามารถนอนหลับได้เต็มอิ่ม และตื่นขึ้นมาอย่างสดชื่นในตอนเช้านั่นเองสรุปส่งท้าย เราควรชาร์จสมาร์ทโฟนทิ้งไว้ทั้งคืนก่อนนอนหรือไม่ ?     จากข้อมูลข้างต้น สามารถบอกได้ว่า การชาร์จโทรศัพท์มือถือทิ้งไว้ทั้งคืน ถึงจะไม่ก่อให้เกิดผลเสียต่อตัวสมาร์ทโฟนอย่างชัดเจน เนื่องจากสมาร์ทโฟนมีการตัดวงจรกระแสไฟฟ้า เมื่อมีการชาร์จจนเต็มอยู่แล้ว แต่อย่างไรก็ดีผู้ใช้ควรจะต้องรับทราบไว้ด้วยว่า วิธีการชาร์จแบตมือถือทิ้งไว้ทั้งคืนที่ดีที่สุด ก็คือ การถอดเคสขณะชาร์จ เนื่องจากตัวเครื่องจะไม่เกิดความร้อนสูงที่ส่งผลกระทบต่ออายุการใช้งานของแบตเตอรี่นั่นเอง     นอกจากนี้ การชาร์จที่ช่วยถนอมอายุการใช้งานแบตเตอรีที่ดีที่สุด มีผลการทดลองออกมาว่า การชาร์จแบตเตอรี่ให้อยู่ระหว่าง 50-80% และการชาร์จแบตเตอรี่บ่อยๆ จะ ช่วยถนอมแบตเตอรี่ได้ดีกว่าการชาร์จจาก 0-100% ในครั้งเดียว เนื่องจากการชาร์จบ่อยๆจะทำให้ประจุอิออน ทำงานได้อย่างมีประสิทธิภาพมากที่สุด และช่วยยืดอายุของแบตเตอรี่ได้นั่นเอง     อย่างไรก็ดี ปัจจัยที่สำคัญสำหรับการชาร์จแบตเตอรี่ ไม่ว่าจะเป็นการชาร์จแบบข้ามคืน หรือการชาร์จแบบปกติ นั่นก็คือ ควรจะใช้ที่ชาร์จของแท้ หลีก เลี่ยงการใช้ที่ชาร์จของปลอมอย่างเด็ดขาด นอกจากระบบความปลอดภัยที่อาจไม่ได้มาตรฐานแล้ว อุปกรณ์ปลอมจะมีการส่งกระแสไฟอย่างไม่สม่ำเสมอ 
     ซึ่งจะส่งผลกระทบต่อสมาร์ทโฟน รวมไปถึงตัวผู้ใช้ได้ ดังที่เห็นได้จากข่าว มือถือระเบิด เพราะใช้ที่ชาร์จแบตของปลอมในช่วงเวลาที่ผ่านมา (สาเหตุอาจจะเกิดได้จากการใช้อุปกรณ์ที่ไม่ผ่านมาตรฐานอื่นๆ ด้วยเช่นกัน)     สรุปแล้วการชาร์จมือถือทิ้งไว้ข้ามคืน ไม่มีผลเสียต่อตัวสมาร์ทโฟน แต่สิ่งที่ผู้ใช้จะต้องหลีกเลี่ยงและไม่ควรทำ เมื่อจำเป็นจะต้องชาร์จแบตข้ามคืน นั่นก็คือ     1) ไม่ควรใส่เคสขณะทำการชาร์จ เพราะตัวเครื่องจะไม่สามารถระบายความร้อนได้ ส่งผลให้แบตเตอรี่มีอุณหภูมิสูงขึ้นและเสื่อมเร็วขึ้น
     2) ควรใช้ที่ชาร์จแบตเตอรี่ของแท้ ไม่ว่าจะเป็นการชาร์จแบบข้ามคืน หรือชาร์จแบบปกติ การใช้ที่ชาร์จของแท้ ถือว่า เป็นวิธีที่ปลอดภัยที่สุด ทั้งต่อตัวผู้ใช้เอง และสมาร์ทโฟนด้วย
     3) จริงอยู่ที่การชาร์จแบตข้ามคืน อาจจะไม่มีผลเสียต่อแบตเตอรี่และสมาร์ทโฟนมากนัก ถ้าหากมีการถอดเคสก่อนชาร์จ แต่เพื่อถนอมให้แบตเตอรี่ให้ใช้นานได้มากขึ้นกว่าเดิม การชาร์จแบตเตอรี่ระหว่างวันหรือชาร์จอยู่เสมอ จะช่วยยืดอายุแบตเตอรี่ได้นานยิ่งขึ้น      มีความคิดเห็นอย่างไรต่อบทความนี้สามารถแสดงความคิดเห็นได้ที่คอมเมนต์ด้านล่างนะครับ :)
แปลและเรียบเรียงโดย : digitaltrends.com , righto.com , hostdime.com
สนับสนุนเนื้อหา: www.techmoblog.com 


