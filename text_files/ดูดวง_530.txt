พระตรีมูรติ แปลว่า รูปสาม ความหมายคือ รูป 3 องค์ของเทวะหรือธรรมชาติที่ทรงอำนาจ คือ อัคนี (ไฟ) วายุ (ลม) และสุริยะ (ดวงอาทิตย์) เรียกอีกอย่าง เทพทัตตาเตรยะ ซึ่งเป็น การรวมพลังของเทพเจ้าทั้งสามได้แก่ พระพรหม พระอิศวร (ศิวะ) และพระวิษณุ (นารายณ์) เป็นหนึ่งเดียว
อาจเปรียบได้ว่า พระตรีมูรติ มีพลังของเทพเจ้าทั้งสามในรูปเดียว คือ
- การสร้างโลก (สฤษฏิ) เป็นพลังของพระพรหม- รักษาโลก (สถิติ) เป็นพลังของพระวิษณุ (นารายณ์)- และทำลายโลก (ประลัย) เป็นพลังของพระอิศวร (ศิวะ)
 

 
เมื่อพลังทั้ง 3 มารวมกัน จึงเท่ากับการแสดงพลังอันยิ่งใหญ่ของพระเป็นเจ้าในสรรพสิ่ง
ดังนั้น เทวะทั้ง 3 จึงเปรียบเสมือนเป็นสัญลักษณ์แห่งพลังทางธรรมชาติ พลังสร้าง พลังบำรุง พลังทำลาย ซึ่งพลังทั้งสามนี้มักจะทำเป็นเครื่องหมายศักดิ์สิทธิ์ว่า ''โอม'' สำหรับคำสวดบูชาเทพตรีมูรติที่คนทั่วโลกรู้จักกันดี คือ
คำว่า ''โอม'' มาจาก ''มะ'' แทนองค์พรหม ''อะ'' แทนองค์วิษณุ ''อุ'' แทนองค์ศิวะ เพราะฉะนั้นการเอ่ยคำว่า ''โอม'' จึงเท่ากับเป็นการเอ่ยนามของเทพทั้ง 3 ซึ่งเชื่อกันว่า จะทำให้ได้รับพรอันประเสริฐจากเทพเจ้า นี่จึงเป็นที่มาของ คนส่วนใหญ่ซึ่งเชื่อกันว่า หากบูชา "พระตรีมูรติ" จะมีความหมายที่แสดงถึงความอุดมสมบูรณ์ทั้งในชีวิต ความรัก และการงาน
เรื่องร่ำลือถึงความศักดิ์สิทธิ์ของพระตรีมูรติ
กล่าวว่า ในสมัยสงครามโลกครั้งที่ 2 วังเพ็ชรบูรณ์ได้รอดพ้นความเสียหายมาได้อย่างปาฏิหาริย์ ทั้งๆ ที่ ช่วงนั้น เกิดสงครามและมีการทิ้งระเบิดลงที่ กรุงเทพฯ ซึ่งชิ้นส่วนของระเบิด ตกลงมาบริเวณวังเพ็ชรบูรณ์ แต่ปรากฏว่า ระเบิดนั้นกลับด้าน และมิได้ทำความเสียหายใดๆให้แก่วังเพ็ชรบูรณ์เลย สร้างความฉงนสงสัยระคนแปลกใจให้กับหลายคนมาก ราวกับว่าเกิดปาฏิหารย์อย่างไงอย่างงั้น
 
พระตรีมูรติ
การบูชา พระตรีมูรติ เพื่อขอพรความรัก
ตามจริงแล้ว เครื่องบูชาควรจะเป็นดอกกุหลาบสีแดง 9 ดอก เนื่องจากเป็นสัญลักษณ์แห่งความรัก หรืออีกนัยหนึ่งคือเป็นสัญลักษณ์ของโลกียะ ความเป็นมงคลและพลังชีวิต หรือจะเป็นพวงมาลัยดอกกุหลาบ 1 พวง ก็ได้ พร้อมกันนี้ต้องมีธูปสีแดงอีกจำนวน 9 ดอก และเทียนสีแดง 1 เล่ม หรือ1 คู่ก็ได้
ซึ่งหากเป็นเทียน 1 คู่นั้น กรณีสำหรับผู้ที่มีคู่อยู่แล้ว จะถือเคล็ดด้วยการต้องประกบให้เทียนทั้ง 2 เล่ม แนบชิดกัน เพื่อความแนบแน่นในชีวิตรัก แต่หากใครยังไม่มีคู่ อาจสื่อความหมายไปที่ว่า เพื่อไม้ให้ชีวิตรักโดดเดี่ยว มีคู่โดยเร็วไว
และหากคำอธิษฐานที่ขอไปนั้น สัมฤทธิ์ผล ก็จะต้องมีการถวายเเครื่องบรรณาการ เปรียบเสมือนเป็นการขอบคุณ โดยสิ่งที่นิยมนำมาเป็นของถวาย ได้แก่ มะพร้าว น้ำอ้อย นมสด หรือของหวานชนิดใดก็ได้ แต่สิ่งต้องห้ามเด็ดขาด คือ อาหารคาวทั้งหลาย
 
พระตรีมูรติ
 
เคล็ดลับ! การขอพรจากพระตรีมูรติให้ได้ผลมากที่สุด 
ตามคำบอกกล่าวของผู้มีประสบการณ์และเคยสมหวังกับการตั้งจิตอธิษฐานนั้น อย่างที่ทราบแล้ว คือ ต้องเป็นวันพฤหัสบดี เวลา 21.30 น. แต่หากใครไม่สะดวก จะมาไหว้กันวันอื่นก็ย่อมได้ เมื่อจุดธูป และเทียนเสร็จแล้ว ก่อนอื่นให้นำเทียนไปปักไว้ตรงที่ๆ เขาจัดไว้ให้
จากนั้น ก็มานั่งบริเวณด้านหน้าเทวารูป พนมมือพร้อมธูปและดอกกุหลาบ หรือพวงมาลัย จากนั้นก็ท่องตามบทสวด และอธิษฐานถึงความรัก หรือเรื่องอื่นใดที่ตนปรารถนา ซึ่งต้องตั้งคำอธิษฐานให้ชัดเจนในเรื่องใดเรื่องหนึ่งเท่านั้น ถึงจะได้ผล เมื่ออธิษฐานขอพระเสร็จ ให้เดินไปปักธูป ตรงกระถางด้านหน้า และค่อยนำดอกไม้ หรือพวงมาลัยไปวาง
การขอพรจากพระตรีมูรตินั้น ไม่จำเป็นต้องขอเรื่องความรักอย่างเดียวเท่านั้น แต่ไม่ว่าจะเป็นเรื่อง การงาน ครอบครัว เงินทอง หรือแม้กระทั่งสุขภาพร่างกาย องค์ท่าน ก็สามารถบันดาลให้ได้ แต่คงจะต้องสงวนไว้ให้แก่ผู้ที่ตั้งใจจริงเท่านั้น จะขอขอให้ร่ำรวยด้วยการไปคดโกงคนอื่นเขามา หรือสิ่งใดที่เป็นการสร้างความเดือดร้อนให้กับผู้อื่น ท่านคงจะไม่พิสมัยเท่าใดนัก และบางทีสิ่งชั่วร่ายที่แอบแฝงอยู่ในจิดใจอาจกลับมาสนองคืนตัวให้ต้องร้อนลุ่มก็เป็นได้

>>>บทสวดขอพรพระตรีมูรติ+ความเชื่อเกี่ยวกับพระตรีมูรติ คลิก!
>>>อ่านเรื่องดวงความรักอื่นๆ ต่อ คลิก!
 
ขอบคุณข้อมูลและภาพประกอบจาก www.amulet.in.th , wikipedia
 