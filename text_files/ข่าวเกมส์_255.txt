8 สัญญาณเตือน บ่งบอกว่าคุณแก่เกินวัยเล่นเกม
8 สัญญาณเตือน บ่งบอกว่าคุณแก่เกินวัยเล่นเกม
เชื่อว่ามีเกมเมอร์หลายๆท่านที่อายุก็น่าจะเกินเลข 3 เลข 4 หรืออาจจะเล่น 5 กันแล้ว แต่ก็ยังเล่นที่จะเล่นเกมอยู่ นั่นเป็นเพราะความรักความชอบที่เรามีให้กับการเล่นเกม มันทำให้เรายังรู้สึกอยากที่จะเล่นมันอยู่ แม้ว่าอายุสังขารจะเริ่มเคาะประตูบอกว่า "ไม่ไหวแล้วเลิกเล่นเหอะ" ก็ตามที ซึ่งเมื่อก่อนตอนที่ยังเป็นเด็กๆหรือตอนวัยรุ่นอายุน้อยๆนั้น เราเคยสนุกสนานกับการเล่นเกมทั้งวันทั้งคืน จนโดนคุณพ่อคุณแม่ด่า พอมาวันนี้ไม่มีใครมาดุด่าเราได้แล้ว แต่เรากลับไม่สามารถเล่นเกมเป็นเวลานานแบบสมัยเด็กได้แล้ว มันเพราะอะไรล่ะ ลองมาดู 8 สัญญาณที่บ่งบอกว่าคุณเริ่มแก่เกินวัยเล่นเกมกันดูสิ
 
1. นั่งเล่นเกมนานไม่ได้ รู้สึกปวดนู่นปวดนี่ (ปวดหลัง ปวดเอว ปวดขา ฯลฯ)
เนื่องจากอายุที่มากขึ้น สังขารก็เริ่มโรยรา โดนเฉพาะหลัง คนเราเมื่ออายุมากขึ้นเวลานั่งเล่นเกมหรือนั่งทำอะไรนานๆ ก็มักจะมีอาการปวดหลังมารบกวนเป็นเรื่องปกติ การเล่นเกมนั้นส่วนมากเรามักจะนั่งเล่นเป็นท่าที่ใช้บ่อยสุด โดยเฉพาะเกมเมอร์ PC ที่ต้องนั่งหน้าจอคอม แต่ถ้าเล่นเกมเครื่องอื่นๆอย่างคอนโซล หรือเกมพกกา มือถือ ก็จะสามารถนอนเล่น หรือเล่นด้วยอิริยาบถอื่นๆ นอกเหนือจากการนั่งอยู่กับที่นานได้ ซึ่งตัวผู้เขียนเอง ช่วงหลังๆก็แทบไม่ได้เล่นเกมคอมฯแล้ว เพราะนั่งหน้าจอนานๆไม่ไหว เลยนอนเล่นเกมพกพา เกมมือถือซะส่วนมาก
8 สัญญาณเตือน บ่งบอกว่าคุณแก่เกินวัยเล่นเกม
ปวดหลัง ปวดเอว ปวดขา นั่งนานไปหน่อย
 
2. พยายามเล่นเกมข้ามคืน >> แต่หลับก่อน
พออายุมากขึ้น ร่างกายก็จะไม่สามารถทนต่อความล้าจากการอดหลับอดนอนได้มากนัก เป็นผลให้ไม่สามารถที่จะเล่นข้ามคืนโต้รุ่งได้เหมือนสมัยเด็กๆ โดยถ้าคุณอายุเกิน 30 ไปแล้ว คุณจะเล่นดึกเต็มที่ก็ได้ราวๆ ตี 3 เท่านั้นแหละ ยกเว้นว่าถ้าคุณนอนกลางวันมาทั้งวันแล้ว นั่นแหละคุณถึงจะเล่นโต้รุ่งได้ แต่ก็ไม่ดีต่อสุขภาพหรอกนะ
8 สัญญาณเตือน บ่งบอกว่าคุณแก่เกินวัยเล่นเกม
ผลลัพธ์ หลังจากลองเล่นเกมโต้รุ่งตอนแก่
 
3. เริ่มคิดว่าเกมที่ซื้อมาแล้วเล่นไม่คุ้ม
ในสมัยเด็กนั้น เรามีเงินไม่เยอะมาก เลยทำให้ไม่ค่อยมีเกมเล่นมากเท่าไหร่ เกมที่ซื้อมาก็มักจะเล่นอย่างคุ้มค่า เล่นจนจบมันซะหลายรอบ บางเกมอาจเล่นจบถึง 10 รอบก็มี แต่พอโตขึ้น มีงานมีเงินมากขึ้น สามารถหยิบเงินจ่ายซื่อเกมที่อยากเล่นได้ทันทีโดยไม่ลังเล แต่ว่าพอหลังจากซื้อมาแล้ว ความอยากเล่นกลับลดลงเรื่อยๆ บางเกมเล่นยังไม่ทันจบก็เลิกเล่นกลางคัน ดองไว้ไม่ได้เล่นต่อ สุดท้ายก็ลืมไปแล้วว่าเคยมีเกมนี้ให้เล่นอยู่ในบ้าน
8 สัญญาณเตือน บ่งบอกว่าคุณแก่เกินวัยเล่นเกม
พอมีเงิน ก็ซื้อเกมได้เยอะ แต่สุดท้ายดองเค็ม
 
4. ไม่มีเวลาว่างจะเล่นเกม
โตขึ้น ความรับผิดชอบก็มากขึ้น ไหนจะงาน ไหนจะภาระ ไหนจะเลี้ยงลูก ไหนจะเลี้ยงภรรยา ไหนจะธุระทางสังคม ทำให้มีเวลาว่างน้อยลงเรื่อยๆ จนไม่ว่างจะมานั่งเล่นเกมเหมือนเมื่อก่อนได้แล้ว แม้คุณอยากจะหาเวลามานั่งเล่นมันแค่ไหน แต่สุดท้ายเพราะภาระต่างๆเหล่านั้นทำให้คุณออกห่างและคิดถึงการเล่นเกมน้อยลงไปเรื่อยๆ และสุดท้ายก็เลิกเล่นไปเลย
8 สัญญาณเตือน บ่งบอกว่าคุณแก่เกินวัยเล่นเกม
ภาพนี้ไม่ต้องบรรยายเพิ่มเติม
 
5. รู้สึกปลงกับการไปเล่นเกมแข่งกับพวกเด็กๆที่มีเวลาเล่นเยอะกว่า
การเล่นเกมสมัยนี้ โดยเฉพาะเกมออนไลน์ เวลาในการเล่นเป็นสิ่งสำคัญ ยิ่งมีเวลาเล่นมากก็ทำให้ยิ่งเล่นเก่งขึ้น ตรงข้ามกับคนมีเวลาเล่นน้อย ก็ไม่ค่อยมีเงิน ไม่มีทักษะ ไม่มีของดีๆใส่ และมักโดนเด็กที่มีเวลาเล่นเยอะกว่าหยามว่า อ่อน นู้บ ถ้าเป็นเมื่อก่อนสมัยเด็กด้วยกัน โดนด่าแบบนี้ก็จะของขึ้น พยายามแข่งอย่างไม่ยอมแพ้ แต่พอแก่ไปก็เริ่มนั่งปลงและคิดว่าเราจะไปแข่งกับพวกเด็กๆมันทำไม เราโตแล้ว ทำไมต้องไปแข่งไร้สาระกับเด็กเกรียนๆที่มีเวลานั่งเล่นเกมทั้งวันทั้งคืนด้วย
8 สัญญาณเตือน บ่งบอกว่าคุณแก่เกินวัยเล่นเกม
เกมแพ้ คนไม่แพ้เว้ย เจอกันนอกเกมไหมสลัด!
 
6. รู้สึกว่าพวกเล่นเกมเก่งๆ ที่แข่ง E-Sport มันก็แค่เด็ก
คุณเริ่มมีความคิดแบบผู้ใหญ่หัวโบราณ ซึ่งต่างจากความคิดเมื่อตอนคุณเป็นเด็ก โดยตอนเด็กเวลาเห็นใครเล่นเกมเก่งๆไปแข่งระดับโลกก็รู้สึกน่าชื่นชม แต่พอแก่ตัวคุณเริ่มรู้สึกว่าพวกที่ไปแข่งเกมมันก็มีแต่เด็กๆอายุน้อย ที่มีเวลาเล่นเกมเยอะเท่านั้นแหละ ในขณะที่พวกวัยที่อายุเท่าคุณเขาไม่แข่งเกมอะไรกันแล้ว
8 สัญญาณเตือน บ่งบอกว่าคุณแก่เกินวัยเล่นเกม

7. มีความคิดว่าการ Farming ในเกมมันน่าเบื่อ เอาเวลาไปทำงานหาเงินจริงดีกว่า
เพื่อที่จะทำให้ตัวละครในเกมของเราเก่งขึ้น การ Farm เป็นสิ่งสำคัญ ที่จะทำให้คุณมีเงิน มีของ มีประสบการณ์ ที่จะนำไปใช้อัพเกรดตัวละครได้ แต่ว่ามันเป็นส่วนที่น่าเบื่อที่สุดในการเล่นเกมเลยล่ะ ตอนเด็กๆคุณอาจจะมีความพยายามในการฟาร์มโดยที่ไม่เบื่อ แต่พอโตขึ้น คุณเริ่มเบื่อกับการฟาร์ม และคิดว่าตูทำอะไรอยู่ฟะ เอาเวลาไปทำงานหาเงินจริงดีกว่าไหม
8 สัญญาณเตือน บ่งบอกว่าคุณแก่เกินวัยเล่นเกม
เอาเวลาฟาร์มเกม ไปหาเงินจริงดีกว่า
 
8. คุณเริ่มคิดว่า ทำไมคุณถึงยังเล่นเกมอยู่
เคยมีคำกล่าวไว้ว่า การเล่นเกมออนไลน์ก็เหมือนการใช้ชีวิตในโลกจริงๆ เพราะมีสังคม มีการใช้ชีวิต และอื่นๆ เหมือนคุณได้เข้าไปใช้ชีวิตอยู่อีกโลกหนึ่ง ยิ่งถ้าเป็นแบบการ์ตูน Sword Art Online ยิ่งเหมือน แต่ว่าอย่างไรก็ตามมันก็ต่างจากโลกจริงอยู่ดี เกมออนไลน์คุณสามารถหยุดเล่นเมื่อไหร่ก็ได้ แต่ชีวิตจริงคุณหยุดไม่ได้ และไม่มีตัวช่วยต่างๆเหมือนในเกม คุณจึงเริ่มคิดว่าเราเล่นเกมไปเผื่ออะไร เอาเวลาไปจริงจังกับชีวิตดีกว่า
8 สัญญาณเตือน บ่งบอกว่าคุณแก่เกินวัยเล่นเกม
หนุ่มออสเตรเลียคนนี้ ขายเกมที่สะสมมาทั้งชีวิต เพื่อหาเงินแต่งเมีย
 
สัญญาณข้อแรกๆ 1-4 นั้นเป็นอาการเล็กน้อยๆ ที่คุณยังสามารถที่จะเล่นเกมต่อไปได้ แม้จะอายุมากแล้วแต่ก็ยังมีใจรักจะเล่นเกมอยู่ แต่ถ้าคุณมีอาการแบบข้อ 5-8 หรือหลายๆข้อรวมกัน ผมว่ามันถึงเวลาแล้วที่คุณควรจะเลิกเล่นเกมดีกว่า เพราะต่อให้รักที่จะเล่นเกมแค่ไหน คุณก็จะไม่มีความสุขที่จะเล่นเกมอีกต่อไปแล้วล่ะ แต่ถ้าคุณยืนยันว่ารักที่จะเล่นเกมต่อไป ก็ไม่มีใครห้ามคุณได้