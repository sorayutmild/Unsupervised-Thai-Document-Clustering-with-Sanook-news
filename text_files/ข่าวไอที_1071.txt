วันนี้แล้วสินะที่ iPhone 7 เปิดขายอย่างเป็นทางการ นอกจากรายละเอียดด้านสเปคที่เฉือนกับคู่แข่งหลายเรื่อง แต่อีกสิ่งที่หลายคนสนใจคือ คุณภาพกล้องจะเป็นอย่างไรเมื่อเทียบกับคู่แข่ง คราวนี้ Sanook! Hitech ได้ทดลองการถ่ายภาพด้วย iPhone 7 เปรียบเทียบกับคู่แข่งโดยตรงคือ Samsung Galaxy S7 edge มาดูกันว่าภาพที่ออกมานั้นจะเป็นอย่างไร
ก่อนมาดูภาพนั้นเรามาดูสเปคของกล้อง ทั้ง 2 รุ่นสักหน่อยดีกว่า เริ่มจาก

Samsung Galaxy S7 edge มีกล้องหลังขนาด 12 ล้านพิกเซล พร้อมเทคโนโลยี Dual Pixel พร้อมรูรับแสง F1.7 พร้อมกับมีระบบกันสั่น OIS พร้อมกับ LED Flash 1 ดวง รองรับการถ่ายวีดีโอ 4K พร้อมกับ Time Lapse และ Slow Motion รวมถึง Panorama และยังสามารถถ่ายภาพแบบ Tracking Object ได้อีกด้วย
ส่วนกล้องหน้าขนาด 5 ล้านพิกเซล F1.7 พร้อมกับ Selfie Flash (แสดงผลจากหน้าจอ)

iPhone 7 มีกล้องหลังขนาด 12 ล้านพิกเซล พร้อมกับรูรับแสง F1.8 รองรับระบบกันสั่นที่เลนส์ OIS ชิ้นเลนส์ทั้งหมด 6 ชิ้น รองรับ HDR Auto ถ่ายวีดีโอความละเอียด 4K พร้อมกับถ่ายภาพ Time Lapse และ Slow Motion และ Panorama ความละเอียด 63 ล้านพิกเซล แต่สำหรับ iPhone 7 Plus จะได้กล้องตัวที่ 2 ที่มีระยะ Tele ที่ 56 มิลลิเมตร F2.8
ส่วนกล้องหน้าความละเอียด 7 ล้านพิกเซล F2.2 มี Retina Flash (แสดงผลจากหน้าจอ)
ภาพที่ 1
 
Samsung Galaxy S7 edge
 
iPhone 7
ภาพที่ 2
 
Samsung Galaxy S7 edge
 
iPhone 7
ภาพที่ 3
 
Samsung Galaxy S7 edge
 
iPhone 7
ภาพที่ 4
 
Samsung Galaxy S7 edge

iPhone 7
ภาพที่ 5
 
Samsung Galaxy S7 edge
 
iPhone 7
 
จาก 4 ภาพที่ออกมานั้นกลางวันไม่ต่างกันมา ซึ่งโทนสีที่ได้นั้นมีความใกล้เคียงกัน แต่เมื่อแสงน้อยนั้นด้วยรูรับแสงของ Galaxy S7 ที่รับได้มากกว่าถึง F1.7 ทำให้การถ่ายภาพกลางคืนได้ดีกว่า iPhone 7 แบบชัดเจน และอีกสิ่งที่ Samsung Galaxy S7 edge ทำได้ดีกว่าคือความเร็วโฟกัสและการถ่ายภาพ ที่เร็วกว่า iPhone 7 จนทำให้สัมผัสเรื่องการโฟกัสและชัตเตอร์แล้ว จ้าวความเร็วก็ยังคงเป็นของ Samsung ต่อไป

อย่างไรก็ดี โทนสีของ iPhone 7 จะเป็นธรรมชาติมากกว่า เมื่อเทียบกับ Samsung Galaxy S7 เล็กน้อย แต่สุดท้ายแล้วตัวไหนจะดีที่สุด คุณก็คงมีคำตอบอยู่ในใจเมื่อได้ดูจากภาพที่ปรากฏอยู่นี้แล้วล่ะครับ 
ครั้งหน้าจะมีการเปรียบเทียบกล้องกับรุ่นไหนอีกนั้นรอดูกันต่อไปครับ
