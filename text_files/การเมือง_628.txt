วันนี้ (18 มิ.ย.) โลกออนไลน์ได้มีการแชร์คลิปวิดิโอที่ชื่อว่า "ลบยากหน่อยนะครับ(...)โรส ผมใช้สีพ่นรถยนต์ 5555" โดยเป็นคลิปของชายคนหนึ่งที่เรียกตัวเองว่าดีเจเคน เดินทางไปที่บ้านพักหลังหนึ่งในกรุงลอนดอน เพื่อตามหา น.ส.ฉัตรวดี อมรพัฒน์ หรือ โรส อายุ 34 ปี ผู้ต้องหาที่ถูกออกหมายจับคดีหมิ่นสถาบันฯ โดยนำได้นำสีสเปย์ไปพ่อนรูปธงชาติไว้ที่หน้าประตูบ้านของ  น.ส.ฉัตรวดี 
อย่างไรก็ตามก่อนหน้านี้ในโลกออนไลน์ได้มีการแชร์ภาพและคลิปวิดิโอจากเฟซบุ๊กของคุณ Kae Kanyarat โดยเปิดเผยเหตุการณ์ขณะเดินทางไปที่บ้านพักหลังหนึ่งในกรุงลอนดอนเพื่อตามหา น.ส.ฉัตรวดี อมรพัฒน์ หรือ โรส อายุ 34 ปี ผู้ต้องหาที่ถูกออกหมายจับคดีหมิ่นสถาบันฯ โดยนำไข่สดไปด้วยหนึ่งแผง เมื่อไปถึงผู้ใช้เฟซบุ๊ก Kae Kanyara ได้ลงไปกดกริ่งที่บ้านของ น.ส.ฉัตรวดี แต่ไม่มีผู้ออกมาเปิดประตู ทั้งนี้ ผู้ใช้เฟซบุ๊ก Kae Kanyara ระบุว่า ได้ไปสอบถามเพื่อนบ้านของ น.ส.ฉัตรวดี ทราบว่า บ้านหลังดังกล่าว น.ส.ฉัตรวดี อาศัยอยู่กับสามีและลูก 2 คน