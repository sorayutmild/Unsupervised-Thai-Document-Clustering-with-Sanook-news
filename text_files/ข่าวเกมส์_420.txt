ในแต่ละเกมส์ เวลาเล่นมันก็มีการตายของตัวละครแบบต่างๆกันออกไป แล้วแต่ว่าเกมส์จะออกแบบมาแบบไหน บางเกมส์โดนอะไรๆก็ทีเดียวตาย โดนชนก็ตาย โดนกระทบไหล่ก็ตาย ตกจากที่สูงตาย ตกเหวตาย บางเกมส์ตัวละครอาจอึดหน่อยไม่ตายง่ายๆ โดนยิงแล้วไปหลบสักพักก็ฟื้นพลังมาใหม่ ถ้าไม่โดนอะไรแรงๆ ซึ่งเหล่านี้มันก็เป็นวิธีตายแบบธรรมดา ที่ผู้เล่นทั้งหลายก็ต้องมีพลาดพลั้งกันได้ ซึ่งไม่ทำให้เสียอารมณ์เท่าไหร่ แต่บางทีมันก็มีสาเหตุอื่นๆที่ทำให้เราตายหรือ Game Over ได้แบบน่าหงุดหงิดสุดๆ ซึ่งก็มีการสอบถามจากเกมเมอร์และนำมาจัดลำดับเป็น 10 อันดับการตายที่มันงี่เง่า น่าหงุดหงิด และเจ็บใจมากที่สุด 10 อันดับมาบอกให้ทราบกัน
Game Over
10. กระสุนหมด
หัวข้อนี้เป็นเรื่องโคตรเซ็งเวลาเล่นเกมส์ยิง FPS เลยครับ โดยเฉพาะเวลาที่เรายิงศัตรูจนมันจะตายห่านอยู่แล้ว แต่เจ้ากรรมกระสุนเราดันหมดซะก่อน ต้องรีโหลดหรือหากระสุนเพิ่ม และช่วงเวลานั้นก็โดนศัตรูยิงไส้แตกตายก่อนพอดี แหมมันช่างน่าเจ็บใจ้เจ็บใจ บางคนอาจมีไหวพริบเติมกระสุนก่อน หรือเปลี่ยนอาวุธแก้สถานการณ์เอาได้ แต่บางคนอาจเล่นไม่เก่ง เปลี่ยนอาวุธไม่ทันก็บรรลัยล่ะครับ และอีกอย่าง บางทีรีโหลดกระสุนอยู่ ศัตรูก็โผล่มาตอนกำลังรีโหลดพอดี แหม! ตั้งนานมันไม่มา มันมาตอนรีโหลดพอดีช่างแสนรู้จริงๆพับผ่าสิ!
Game Over
9. ภารกิจล้มเหลว
อีกสาเหตุที่ทำให้ Game Over แบบเซ็งๆบ่อยที่สุดเลยก็ว่าได้ ลำพังตัวตูก็เอาตัวรอดลำบากแล้ว ยังจะต้องมาพะวงกับภารกิจที่เกมส์มันใส่เพิ่มมาให้อีก ไม่ว่าจะเป็นต้องทำภารกิจทันเวลาบ้าง คุ้มกัน NPC บ้าง ซึ่งที่หงุดหงิดมากก็คือ ความฉลาดของ AI บางเกมส์มัน... โคตรฉลาดเลยครับพี่น้อง(ตูประชด) อย่างเกมส์ Resident Evil ที่หลังๆมักมี AI มาคู่กับตัวเอกเสมอๆ สั่งให้มันตามมาก็ไม่ค่อยจะตาม ไปสดกับซอมบี้บ่อยเหลือเกิน แถมมันตายตูก็ Game Over ด้วยอีก ไม่ใช่ความผิดตูเล้ย
Game Over
8. น้องแอบเล่นแล้วทำตาย
อันนี้สำหรับใครที่มีน้องชายน้องสาวอยู่ในครอบครัว แล้วมักจะแอบมาเล่นเกมส์ของคุณ ตอนที่คุณมีธุระ แล้วมันก็ทำตัวละครของคุณตาย ทำให้ต้องเริ่มเล่นเกมส์ใหม่ยาวมาก จะไปตบเกรียนน้องระบายอารมณ์ก็ใช่เรื่อง เดี๋ยวแม่จะด่าเราอีก อันนี้ก็เป็นเรื่องที่ต้องทำใจไปตามระเบียบครับ กรณีนี้ถ้าน้องมันเล่นเก่งก็โชคดีไป ถ้ามันเล่นไม่เก่ง ก็ต้องหาทางเลี่ยงไม่ให้มันเล่นครับ หรือไม่ก็สอนมันเล่น มันจะได้เล่นเก่งขึ้น
Game Over
7. เผลอเดินไปเขตศัตรูโหด
ข้อนี้ผมเชื่อว่าคนเล่นเกมส์แนว RPG ต้องเคยเจอแน่ครับ โดยเฉพาะกับพวกเกมส์ที่ Random ศัตรู เวลาไปยังแผนที่ใหม่ๆ ฉากใหม่ๆ เราก็ไม่รู้หรอกครับว่า เราจะสู้กับศัตรูแถวนั้นได้หรือไม่ กว่าจะรู้ตัวก็สายไปซะแล้ว สู้ก็ไม่ไหว จะหนีก็ไม่ได้ สุดท้ายโดนกระทืบตายหมดกอง Game Over เริ่มใหม่อย่างสุดเซ็ง ถ้าไม่ได้เซฟไว้ก่อนหน้านั้นด้วย ยิ่งโคตรเซ็งทวีคูณครับ วิธีแก้ ให้พยายามเซฟก่อนไปฟื้นที่ใหม่ๆเสมอๆ หรือไม่ก็เตรียมไอเทมช่วยทำให้เผ่นหนีไวให้พร้อมตลอดเวลา
Game Over
6. โดนฆ่าตายตอนกำลังสะใจ
เวลาเล่นเกมส์ยิงหรือเกมส์สู้กัน บางทีเรายิงศัตรูได้คนนึง เราก็มักจะเข้าไปขโมยปืนบ้าง พ่นสีบ้าง ขึ้นคร่อมหยามศพบ้าง เพื่อยั่วโมโหฝ่ายตรงข้าม แล้วช่วงที่กำลังทำเรื่องไร้สาระพวกนี้อยู่เนี่ย พอดีศัตรูอีกคนก็โผล่มายิงเราตายพอดี อันนี้โทษใครไม่ได้เลยครับ โทษความงี่เง่าของตัวเองสถานเดียว
Game Over
5. กดปุ่มผิด
ไม่ว่ามือเก๋าหรือมือใหม่ ใครๆก็เจอครับปัญหานี้ แต่มือใหม่อาจเจอบ่อยกว่า เวลาเล่นเกมส์ในช่วงที่กำลังคับขัน ก็มักจะเผลอไปกดปุ่มผิดคำสั่งทุกที จากโจมตีกลายเป็นใช้เวทมนตร์บ้าง หรือจะกดหลบ ดันไปกดโจมตีบ้าง เวลาคับขันมักทำให้สมาธิในการเล่นลดลงครับ อันนี้เป็นทุกคน กดผิดทีได้แต่นั่งเซ็ง และถ้าเป็นเกมส์แนวต่อสู้ แค่กดปุ่มผิดครั้งเดียว ก็อาจโดน 100 Hit Combo สวนกลับได้เหมือนกันครับ
Game Over
4. Creeper ! ลูกสมุนสุดแสบ
ถ้าเป็นเกมส์ Minecraft ก็จะหมายถึงเจ้า Creeper แท่งเขียวที่จะมาระเบิดบ้านและปราสาทของคุณสร้างความรำคาญ และบางทีมันมาแบบไม่รู้ตัวด้วย ถ้าเป็นเกมส์อื่นๆพวกลูกน้องลิ่วล้อมันมักจะมาเป็นป่วนเวลาสู้กับบอสบางตัวด้วยครับ เวลาสู้กับบอสก็ลำบากแล้ว ยังมีลิ่วล้อขัดแข้งขัดขาอีก บางทีโดนลูกน้องขัดขาแล้วบอสตบตาม ตายห่านกันบ่อยๆก็มี โดยเฉพาะเกมส์อย่าง Left 4 Dead และพวก Monster Hunter
Game Over
3. ดูจอผิด ดูตัวละครผิด
จริงๆสมัยนี้ไม่น่าจะมีปัญหาการตายจากข้อนี้แล้วนะครับ เพราะมันมักเกิดจากเวลาเล่น Co-Op แบบแบ่งจอเล่น ทำให้เผลอมองจอผิดตัวละครตาย แต่เดี๋ยวนี้เวลาเล่น Co-Op มักเป็นแบบออนไลน์ จอใครจอมันแล้ว ดังนั้นถ้าจะมองผิด ก็มักจะมองผิดตัวมากกว่า เวลาเล่นพวกเกมส์ที่ตัวละครมันเล็กๆ แบบมุมกล้องบุคคลที่ 3 อย่างเวลาเล่น Monster Hunter ผมมักมองสีไอคอนในแผนที่ผิดประจำ แม้มันจะไม่เป็นเหตุให้ตายก็เหอะ
Game Over
2. โดนหลอกให้ตกเหวตาย
ในเกมส์แบบ 2D Platformer นั้น บางฉาก มันจะให้เรากระโดดลงด้านล่างเพื่อไปฉากต่อไป โดยที่เราไม่รู้เลยว่าข้างล่างหลุมนั้น มันเหวหรือว่าฉากไปต่อ โดยเฉพาะเกมส์อย่าง Mario และ Rockman บาง Stage มันจะมีทั้งหลุมที่เป็นเหวและหลุมที่เป็นทางไปต่อในฉากเดียวกันอยู่ ถ้าไม่เคยเล่นมาก่อนก็พลาดท่าตกเหวตายได้ง่ายๆครับ อันนี้ต้องโทษคนทำเกมส์มันกวนอวัยวะเบื้องล่าง ส่วนถ้าเป็นเกมส์สมัยนี้ที่เป็น 3D อาจไม่มีปัญหาเรื่องหลุมพรางเท่าไหร่ แต่อาจมีปัญหามุมกล้องแทนครับ เพราะ 3D ทำให้อาจกะระยะกระโดดพลาดได้ง่ายๆ
Game Over
1. Quick Time Event
ระบบการเล่นที่น่ารำคาญมากที่สุดในยุคนี้ก็ว่าได้ ตูทราบครับว่าพวกคุณๆทำเกมส์อยากให้ฉากคัทซีนสมจริงเหมือนหนัง แต่ไอ้ Quick Time Event ที่พลาดแล้วตายหองในทีเดียวเนี่ย มันน่ารำคาญ ไม่ว่าใครหน้าใคร มีฝีมือเล่นแค่ไหนก็อาจพลาดท่าให้กับ Quick Time Event ได้หมดครับ หากสมาธิไม่นิ่งพอ หรือกดไม่ไว ก็จะทำให้ตายได้ทันที แถมกดพลาดทีมันไปเริ่มใหม่ตั้งแต่เลยครับ What The...! เกมส์บางเกมส์แสบสุดๆตรงที่ให้เราสู้กับบอสใหญ่ตั้งนาน พอสุดท้ายคือให้เรากด Quick Time Event เพื่อฆ่าบอส กดพลาดครั้งเดียว มันสวนเรากลับทีเดียวไปโผล่หน้าห้องบอสใหม่เลย -*-
ถ้าหากเจอเหตุการณ์สุดเซ็งจากเกมส์ต่างๆ ก็แชร์กันเพิ่มได้นะครับ  แนะนำว่าถ้าเซ็งมากก็หยุดเล่นไปสักวัน แล้วกลับมาเล่นเกมส์เดิมอีกทีวันอื่นภายหลังก็ได้
 