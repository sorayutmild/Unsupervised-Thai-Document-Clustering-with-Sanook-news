ใกล้จะได้เวลาที่เครื่อง PlayStation 4 (PS4) จะออกมาโชว์ผลงานให้ชาวโลกได้ประจักต์กันแล้ว ในวันที่ 15 พฤศจิกายน 2013 โดยจะวางขายที่อเมริกาเป็นแห่งแรก ส่วนในแถบเอเชียอย่าง ฮ่องกง และสิงคโปร์ ก็จะมีวางขายในวันที่ 17 พฤศจิกายน 2013 ซึ่งเกมเมอร์ไทยบางคนก็อาจจะสั่งจอง PS4 ไว้ล่วงหน้า เพื่อที่จะเล่นในวันแรก Day1 เป็นซูเนโอะไว้อวดเพื่อนๆต่อไป อันนี้ก็เป็นความชอบส่วนบุคคลห้ามกันไม่ได้ แต่ที่เราอยากจะบอกไว้อย่างหนึ่งก็คือ เครื่องล็อตแรกเนี่ยมันอาจจะยังมีปัญหาเยอะ โดยเฉพาะเรื่องความร้อนของเครื่อง เพราะเครื่องที่ผลิตพร้อมกันก็ใช่ว่าจะเหมือนกันทุกเครื่อง บางเครื่องดี แต่บางเครื่องก็ไม่ได้มาตรฐาน ใครซวยได้เครื่องไม่ดีก็แย่ไป โดยเฉพาะเรื่องปัญหาเครื่องร้อน ที่เป็นปัญหามาตั้งแต่สมัย PS3 แล้ว เนื่องจากสเปคเครื่องนั้นทำออกมาค่อนข้างแรง แต่ขนาดเครื่องนั้นไม่ได้ใหญ่เหมือนเคสคอมพิวเตอร์ ก็เลยอาจทำให้ระบายความร้อนไม่ดีพอ สุดท้ายพอเครื่องร้อนเกินก็จะเล่นต่อไม่ได้ ซึ่งปัญหานี้ ยังดูได้จากสัญญาณไฟที่เครื่องเป็นตัวบอก
PS4 XB1
PS3 มีไฟเหลืองมรณะ
PS4 XB1
XB360 ก็มีไฟแดงมรณะ
สมัย PS3 มีไฟเหลือง ส่วนเครื่อง XB360 ก็มีไฟแดง และแน่นอน PS4 ก็มีเหมือนกัน ซึ่งทางโซนี่ได่้ยืนยันผ่านทางคู่มือผู้ใช้แล้วที่ http://manuals.playstation.net/document/en/ps4/basic/partnames.html คราวนี้ไม่ใช่ไฟเหลืองแล้ว แต่เปลี่ยนมาเป็นไฟแดงแทน โดยหากสัญญาณไฟขึ้นสีแดงกระพริบล่ะก็ นั่นหมายความว่าเครื่อง PS4 ของคุณกำลังร้อนจัด ให้ปิดพักเครื่อง แล้วค่อยเล่นใหม่ภายหลัง แต่ถ้าหากยังไม่สามารถเล่นได้หลังจากนั้น ก็ส่งเข้าซ่อมได้เลย
ส่วนทางด้านเครื่อง Xbox One คู่แข่ง PS4 คราวนี้ก็จะไม่ให้ประวัติศาสตร์ซ้ำรอยเรื่องความร้อน จนมีสัญญาณไฟแดง Red Ring of Death อีกต่อไป โดยทางไมโครซอฟท์ไม่ได้ใช้ระบบสัญญาณเตือนเป็นไฟแดงแบบเก่าแล้ว แต่จะใช้ระบบเครื่องให้ทำงานช้าลง เพื่อลดความร้อนแทน ด้วยการให้ CPU หรือฮาร์ดแวร์ต่างๆลดประสิทธิภาพในการทำงานลงเพื่อลดความร้อน ซึ่งตรงนี้ถ้าเครื่อง Xbox One ทำงานช้าลง นั่นก็หมายความว่ามันกำลังร้อนเกินอยู่นั่นเอง แต่ถ้ามันเล่นไม่ได้แล้ว นั่นหมายถึงมันเจ๊งไปแล้วล่ะ เพราะมันไม่มีไฟเตือนอะไรแล้ว 5555+ ส่งซ่อมได้เลย
ตอนนี้ก็ทราบกันแล้วนะครับว่า เครื่องใหม่ทั้งสองเครื่อง ถ้าร้อนเกินไปจะส่งสัญญาณเตือนแบบไหน โดย PS4 เปลี่ยนจากไฟเหลืองเป็นไฟแดงกระพริบ ส่วน Xbox One อาจดูยากหน่อยเพราะเครื่องแค่ทำงานช้าลง ตรงนี้มันจะปกป้องตัวมันเองอยู่แล้ว แต่ถ้าผู้เล่นจะพักเครื่องด้วยก็จะดียิ่งขึ้น ดีกว่าปล่อยให้มันเจ๊งโดยที่เราไม่รู้ตัว
เจ้าสองเครื่องใหม่นี่ก็ยังมีระบบเตือนความร้อนอยู่ ใครคิดจะซื้อเล่นก็ระวังกันด้วย
PS4 XB1
 