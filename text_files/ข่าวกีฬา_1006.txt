ถือเป็นคู่รักนักกีฬาอีกคู่นึงในวงการ เมื่อ ฮาเมส โรดริเกวซ แข้งซุปตาร์ของราชันชุดขาว กระเตงลูกสาวไปชม ดาเนียล่า ออสปิน่า ภรรยาสาวลงแข่งวอลเลย์บอลลีกแดนกระทิงดุ ถึงขอบสนามดาเนียล่า ออสปิน่า วัย 22 ปี เป็นคู่ชีวิตของ ฮาเมส ดีกรีไม่ธรรมดาเมื่อเคยติดทีมชาติโคลอมเบีย ในประเภทวอลเล่ย์บอลชายหาดมาแล้วด้วยโดยดาวเตะชื่อดังใช้เวลาว่างพร้อม ซาโลเม่ ลูกสาววัยขวบครึ่ง หลังจากช่วยให้ เรอัล มาดริด ต้นสังกัดบุกไปเอาชนะ กอร์โดบ้า ในเกมลา ลีกา เมื่อคืนวันเสาร์ที่ 24 ม.ค. ที่ผ่านมา ไปชมศรีภรรยาที่ลงเล่นภายใต้สังกัดสโมสร เรอัล มาดริด วอลเล่ย์บอลหญิง เช่นกันอนึ่ง ดาเนียล่า ลงสนามโดยสวมเสื้อเบอร์ 10 เช่นเดียวกับ ฮาเมส และยังเป็นน้องสาวของ ดาบิด ออสปิน่า ผู้รักษาประตูมือหนึ่งทีมชาติโคลอมเบีย ที่ตอนนี้เล่นอยู่กับ อาร์เซน่อล ทีมดังในศึกพรีเมียร์ลีก อังกฤษ นั่นเอง