เทียบอัตราเงินเดือนยศ เรืออากาศโท ของสิงโต-สหรัฐต์ หิรัญญ์ธนภูวดล หรือ สิงโต เดอะสตาร์ หลังผันตัวจากวงการบันเทิงไปรับราชการทหารอย่างเต็มตัว
สิงโต เดอะสตาร์ หรือ สิงโต-สหรัฐต์ หิรัญญ์ธนภูวดล ถือเป็นอีกหนึ่งคนที่ผันตัวจากงานในวงการบันเทิงไปรับราชการทหารอย่างเต็มตัว ซึ่งล่าสุดเมื่อวันที่ 10 ก.ย. ที่ผ่านมา สิงโตได้เข้าพิธีประดับยศ "เรืออากาศโท" พร้อมกับขอบคุณทุกๆ คนที่ส่งกำลังใจมาให้ทุกช่องทาง

"สิงโต เดอะสตาร์" สง่าจัดเต็ม เข้าพิธีประดับยศ พร้อมแฮชแท็ก #เรืออากาศโทสหรัฐต์

ซึ่งก่อนหน้านี้เมื่อปี 2563 สิงโต เดอะสตาร์ ได้เรียนจบหลักสูตรนายทหารชั้นผู้บังคับหมวด และได้ติดยศเป็นทหารชั้นสัญญาบัตรอย่างเป็นทางการ ซึ่งประจำการอยู่ที่สถาบันเวชศาสตร์การบินกองทัพอากาศ แน่นอนว่าการเลื่อนยศทหารในแต่ละครั้งก็ส่งผลถึงอัตราเงินเดือนด้วยเช่นกัน อยากรู้มั้ยว่ายศเรืออากาศโทหากเทียบกับอัตราเงินเดือนแล้วจะได้เท่าไหร่ Sanook Money มีข้อมูลดีๆ มาฝากกัน

สุดเท่ "สิงโต เดอะสตาร์" เรียนจบติดยศทหารสัญญาบัตร สังกัดกองทัพอากาศ

ตามพระราชบัญญัติระเบียนข้าราชการทหาร (ฉบับที่ 10) พ.ศ. 2558 ระบุ นายทหารสัญญาบัตรยศร้อยตรี เรือตรี เรืออากาศตรี ถึงร้อยเอก เรือเอก เรืออากาศเอก ให้ได้รับเงินเดือนระดับ น.1

โดยอัตราบัญชีเงินเดือนข้าราชการทหาร ทหารกองประจำการ และนักเรียนในสังกัดกระทรวงกลาโหม ระบุว่า นายทหารสัญญาบัตรยศดังกล่าวจะได้รับเงินเดือนระดับ น.1 ซึ่งมีอัตราเงินเดือนที่แบ่งตามขั้นตั้งแต่ 6,470-38,750 บาท