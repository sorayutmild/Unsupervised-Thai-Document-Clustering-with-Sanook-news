ลุงหัวร้อนขับรถชนนายช่างโยธาซึ่งเป็นเพื่อนบ้านเสียชีวิต เข้ามอบตัวกับตำรวจแล้ว ด้าน พยานที่นั่งอยู่ในรถเผยคำพูดก่อนก่อเหตุ "หมั่นไส้เดี๋ยวจะชนให้ตาย" 
จากกรณี นายสุพรรณ อายุ 57 ปี เป็นนายช่างโยธาชำนาญงาน สำนักก่อสร้างทาง กรมทางหลวงชนบท ถูกนายไพบูลย์ อายุ 56 ปี เพื่อนบ้าน ขับรถชนเสียชีวิตภายในซอยบ้านตัวเอง ก่อนขับรถหลบหนีไปนั้น
ล่าสุด (27 ม.ค.) เมื่อเวลา 08.30 น. ที่ สภ.พระนครศรีอยุธยา นายไพบูลย์ พร้อมญาติ ได้เดินทางติดต่อเข้ามามอบตัวกับ พ.ต.อ ประเวศ ศรีนาค ผกก.สภ.พระนครศรีอยุธยา เบื้องต้น ผู้ต้องหาให้การภาคเสธ
ทั้งนี้ เจ้าหน้าที่ตำรวจได้คัดค้านการประกันตัว และจะนำตัวนายไพบูลย์ ส่งฟ้องศาลในวันพรุ่งนี้ (28 ม.ค.)
ด้าน รายการเรื่องเล่าเช้านี้ ช่อง 3 รายงานว่า ตำรวจกองพิสูจน์หลักฐานได้ภาพจากกล้องติดรถยนต์คันที่นายไพบูลย์ ขับก่อเหตุชนนายสุพรรณ์ ซึ่งเป็นหลักฐานสำคัญบันทึกทั้งภาพและเสียงของนายไพบูลย์ พูดก่อนจะขับรถพุ่งชน โดยเสียงในคลิปได้รับการเปิดเผยจากเจ้าหน้าที่ตำรวจว่า ฟังแล้วโหดเหี้ยมอย่างมาก

ขณะที่ 2 ตายาย ที่นั่งอยู่ภายในรถเก๋งคันเกิดเหตุ กับหลานอีก 2 คน โดย ยายที่นั่งอยู่ในรถ ให้ปากคำกับตำรวจว่า บุตรสาวเป็นเจ้าของรถเก๋งคันเกิดเหตุ ที่ผ่านมาได้ว่าจ้างนายไพบูลย์ จ่ายเงินรายเดือนให้เป็นคนขับรถรับส่งไปทำงานนานกว่า 1 ปี หลังเลิกงานก็จะไปขี่มอเตอร์ไซค์รับจ้าง
โดยเช้าวันเกิดเหตุบุตรสาวไม่ว่างต้องไปโรงพยาบาล จึงให้นายไพบูลย์ มาช่วยขับรถเพื่อส่งหลาน 2 คน ไปสนามฟุตบอลและโรงเรียน ซึ่งตนและคุณตาก็นั่งรถไปด้วย ก่อนก่อเหตุนายไพบูลย์ พูดว่าราวตากผ้าขวางทางถอยรถยาก
ตนจึงพูดว่าเดี๋ยวจะไปบอกให้ ไม่ทันได้ลงจากรถไปบอก นายไพบูลย์ ก็พูดว่า "หมั่นไส้เดี๋ยวจะชนให้ตายเลย" แล้วก็เกิดเหตุไม่คาดคิดขึ้น ตนตกใจมาก หลาน 2 คน ที่นั่งอยู่บนรถก็ร้องไห้
ระหว่างทางนายไพบูลย์ ได้ขับรถไปจอดบนสะพานคลองสวนพลู ห่างจากจุดเกิดเหตุประมาณ 1 กิโลเมตร ก่อนจะลงจากรถพูดว่า "ตาผมขอโทษนะ" แล้วก็โบกมือเรียกมอเตอร์ไซค์รับจ้างหลบหนีไป แต่ไม่ทราบว่าไปที่ใด
จากนั้นคุณตาก็ขับรถเก๋งคันดังกล่าวไปส่งหลานที่สนามฟุตบอลเยลโล่การ์ด และจอดรถทิ้งไว้ตรงนั้น เนื่องจากสภาพรถถูกชนได้รับความเสียหาย ยางล้อรถแตกไม่สามารถขับไปต่อได้ ก่อนจะเรียกเจ้าหน้าที่มาตรวจสอบ และให้โค้ชที่สอนฟุตบอลหลานไปดูนายช่างโยธาที่ถูกชนซึ่งทราบว่าเสียชีวิตแล้ว
>> แฉคลิปเพื่อนบ้านใจเหี้ยม ถอยรถตั้งลำ ก่อนเหยียบมิด พุ่งชนเหยื่อตายคาหน้าบ้าน (คลิป)>> ที่แท้ราวตากผ้าเป็นเหตุ! เพื่อนบ้านเหี้ยมถอยรถชนนายช่างโยธา ร่างกระเด็นดับคาซอยบ้าน>> ลูกเมียเพื่อนบ้านเหี้ยม มาร่วมงานศพนายช่างโยธา กราบขอโทษแทนทั้งน้ำตา