ภาพจากทวิตเตอร์ @WilwithoneL
(1 ก.พ.) ผู้สื่อข่าวรายงานว่า เกิดปะทะระหว่างกลุ่มเสื้อแดงปทุมธานี ที่นำโดยนายวุฒิพงศ์ กชธรรมคุณ หรือ โกตี๋ กับกลุ่ม กปปส. โดยเวลาประมาณ 15.50 น. มีเสียงดังคล้ายระเบิด 2 ครั้งที่แยกหลักสี่ด้านข้างห้างไอทีสแควร์ บริเวณที่เสื้อแดงรวมตัวอยู่ เบื้องต้นมีผู้บาดเจ็บ รวมทั้งนักข่าวด้วย คือนายจีระวัฒน์ สุขานนท์ ผู้สื่อข่าวหนังสือพิมพ์เดลินิวส์ นำตัวส่งรพ.วิภาวดี ได้รับบาดเจ็บที่ปากและจมูก
จากนั้นเกิดเสียงดังคล้ายระเบิดและปืน ยิงกันไปมาหลายครั้ง บริเวณห้างไอทีสแควร์ หลักสี่ รายงานล่าสุดมีผู้บาดเจ็บ 6 ราย
ทั้งนี้ ในเว็บไซต์ยูทูป worayuth srivoragij ได้โพสต์คลิปวิดีโอ เหตุการณ์ขณะ ชายชุดดำไม่ทราบฝ่ายกำลังใช้อาวุธปืน ไม่ทราบชนิด ยิงผ่านถุงปุ๋ยสีเขียว แต่ไม่ทราบรูปพรรณคนร้าย เนื่องจากใส่หมวกไหมพรมปิดบังใบหน้า
คลิปชายชุดดำไม่ทราบฝ่าย มีอาวุธปืน ยิงใส่??? ... ที่หลักสี่
