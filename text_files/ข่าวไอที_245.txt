สำหรับ Facebook แอปพลิเคชันด้านโซเชียลเน็ตเวิร์คยอดนิยมนั้น นอกเหนือจากการ โพสต์ข้อความ, อัปโหลดรูป, แชร์ Location หรือแชร์คลิปวีดีโอ และ Live แล้ว จริง ๆ แล้ว Facebook ยังมีฟีเจอร์ใช้งานอีกมากมาย ซึ่งบางอย่างผู้ใช้แทบจะไม่ทราบมาก่อนเลยด้วยซ้ำว่า Facebook ก็ทำได้ มาดูกันดีกว่าว่า 21 ฟีเจอร์ลับบน Facebook มีอะไรกันบ้าง
1. Inbox ลับ ๆ ที่ผู้ใช้ไม่เคยรู้เลยว่า มีคนส่งมา

สำหรับข้อความ Inbox บน Facebook นั้น จะเด้งแจ้งเตือนเฉพาะผู้ที่เป็นเพื่อนกับเราเท่านั้น แต่สำหรับคนอื่นที่ไม่ได้เป็นเพื่อนใน Facebook ที่ส่งข้อความเข้ามา ในบางครั้ง จะมีแจ้งเตือนเฉพาะตัวเลขว่า มีคนส่งข้อความเข้ามา หรืออาจจะไม่แจ้งเตือนใด ๆ เลย เนื่องจากข้อความเหล่านั้น อยู่ในส่วนที่เรียกว่า Message Requests นั่นเอง ซึ่งถ้าหากลองคลิกเข้าไปดู จะเห็นว่า ส่วนใหญ่จะเป็นข้อความประเภท spam แต่ถ้าหากตรวจสอบแล้วว่า เป็นข้อความที่ปลอดภัย หรือมาจากเพื่อนที่ยังไม่ได้ทำการ add friend ก็สามารถเพิ่มเข้าเป็นเพื่อนได้
 2. ตรวจสอบได้ว่า ใครกันที่พยายามล็อกอินเข้าใช้งาน Facebook ของเรา

อยากรู้ว่า ใครเข้ามาล็อกอิน Facebook ของเราบ้าง ไม่ยากเพียงแค่เข้าไปที่ Settings และเลือกเมนู Security ที่ด้านซ้าย ตรงส่วนที่เขียนว่า Where You're Logged In ก็จะเห็นรายละเอียดทั้งหมดเกี่ยวกับเข้าใช้งานบัญชี Facebook ทั้งอุปกรณ์ที่เข้าใช้งาน และสถานที่ที่เข้าใช้งาน ซึ่งถ้าหากพบว่า อันไหนไม่ใช่มาจากอุปกรณ์ของเราเอง สามารถคลิกไปได้ที่ End Activity ได้เลย
โดยวิธีนี้ เหมาะอย่างมากสำหรับคนที่ชอบไปใช้งานคอมพิวเตอร์ที่ร้านอินเทอร์เน็ตคาเฟ่ต์ หรือใช้งานบนอุปกรณ์อื่นที่ไม่ใช่ของตัวเอง แล้วเผลอลืม Log out ออก
 3. อีโมจิลับเพียบ

สำหรับอีโมจินั้น นอกเหนือจากที่จะมีให้ใช้บน Facebook หรือบนคีย์บอร์ดอีโมจิแล้ว การพิมพ์ข้อความก็สามารถเปลี่ยนเป็นอีโมจิได้ ยกตัวอย่างเช่น พิมพ์
 4. ส่งไฟล์ผ่าน Facebook

เดี๋ยวนี้การส่งไฟล์ต่าง ๆ นอกเหนือจากการส่งผ่านอีเมลแล้ว บน Facebook Messenger ยังสามารถส่งไฟล์ได้ด้วย เพียงแค่คลิกที่รูปคลิปหนีบกระดาษ แล้วเลือกไฟล์ที่ต้องการส่ง ส่วนผู้รับก็แค่คลิกลิงก์ได้รับ ก็สามารถดาวน์โหลดได้เลยเช่นกัน
 5. ใช้ Facebook ก็เขียนบล็อกได้
นอกเหนือจากการแชร์ข้อความเพียงไม่กี่คำ หรือรูปภาพแล้ว หลาย ๆ ท่านก็อยากมีบล็อกเป็นของตัวเอง สำหรับแชร์เรื่องราวต่าง ๆ ที่ประทับใจ ซึ่ง Facebook เอง ก็สามารถทำได้เช่นกัน กับฟีเจอร์ที่มีชื่อว่า Note ซึ่งมีลักษณะคล้ายกับ Facebook นั่นเอง แต่ไม่จำเป็นต้องมีความรู้เรื่อง code อะไรมาก แค่พิมพ์หรือใส่รูปลงไปก็พอ ด้วยการคลิกเข้าไปที่ https://www.facebook.com/notes และคลิกที่ Write a Note เพื่อเริ่มต้นเขียนโน้ต ถ้าหากยังเขียนไม่เสร็จ ก็สามารถ save as draft แล้วมาเขียนต่อวันหลังได้
 6. ย้อนดูโพสต์ระหว่างเรากับคนรัก

สำหรับใครที่อยากจะรู้ว่า ที่ผ่านมาตนเองกับคนรัก ไปทำอะไรที่ไหนมาบ้าง สามารถคลิกดูเรื่องราวในอดีตแบบย้อนหลังได้ง่าย ๆ ด้วยการเข้าไปที่ https://www.facebook.com/us แต่จะดูได้เฉพาะคนที่ตั้ง in relationship with เท่านั้น แต่ถ้าหากไม่ได้ตั้งเอาไว้ ต่อให้เป็นแฟนกัน ก็ดูย้อนหลังไม่ได้
 7. เซฟโพสต์ไว้อ่านทีหลัง

ในวัน ๆ หนึ่ง โพสต์หรือลิงก์ต่าง ๆ ในหน้า Feeds มีให้อ่านมากมายนับไม่ถ้วน ทั้งมาจากเพื่อนใน Facebook เอง รวมไปถึงจากเพจที่กด Like ไว้ด้วย ซึ่งในบางครั้งเจอเรื่องราวที่น่าสนใจ กะว่าจะเก็บไว้อ่านตอนว่าง แต่พอย้อนกลับมาอีกทีก็หาลิงก์นั้นไม่เจอเสียแล้ว แต่ไม่ใช่ปัญหาสำหรับ Facebook แต่อย่างใด ด้วยฟีเจอร์ Save for Later สำหรับเก็บไว้อ่านตอนว่าง เพียงแค่กดที่ปุ่มลูกศรมุมขวามือของโพสต์ที่จะต้องการบันทึก แล้วเลือก Save Link ซึ่งโพสต์ที่กดบันทึกไว้ จะอยู่ที่ Saved (เมนูด้านซ้าย) ส่วนในมือถือ ให้คลิกที่ปุ่มขีด 3 ขีด เพืออ่านโพสต์ที่บันทึกไว้ได้เช่นกัน
 8. ดาวน์โหลดข้อมูลทั้งหมดบน Facebook มาเก็บไว้

รู้หรือไม่ว่า ข้อความหรือรูปภาพต่าง ๆ ที่ถูกโพสต์บน Facebook สามารถดาวน์โหลดมาเก็บไว้ได้ ด้วยการเข้าไปที่ Settings > General ตรงด้านล่างจะมีคำว่า Download a copy of your Facebook data ให้คลิกเพื่อดาวน์โหลด แล้วทำตามขั้นตอนที่ปรากฏ
 9. สามารถเลือกให้ใครสามารถเข้ามาใช้งาน Facebook ได้ ในกรณีที่เจ้าของบัญชีเสียชีวิต

มีหลาย ๆ ท่านสงสัยว่า ในกรณีที่เจ้าของบัญชี Facebook เสียชีวิต สามารถทำอะไรกับ Facebook ของผู้เสียชีวิตได้บ้าง ซึ่งทาง Facebook เองจะมีฟังก์ชันให้เลือกคนสนิทในครอบครัว หรือเพื่อนสนิท สามารถเข้ามาใช้งานได้ ซึ่งสามารถใช้งานได้แทบทุกฟังก์ชัน ไม่ว่าจะเป็น การโพสต์ข้อความ, โพสต์รูป, เปลี่ยนรูปโปรไฟล์ เป็นต้น เพื่อให้ Facebook ของผู้ที่เสียชีวิตนั้น เป็นอนุสรณ์และให้บรรดาเพื่อนฝูงเข้ามาแสดงความอาลัยได้ ด้วยการเข้าไปที่ Settings > Security > Legacy Contact จากนั้นเลือกรายชื่อของเพื่อนหรือคนในครอบครัวได้
 10. เพิ่มความปลอดภัยอีกขั้น

ถึงแม้ว่า Facebook จะมีความปลอดภัยในระดับหนึ่ง แต่ก็ยังคงเห็นข่าวคราวเกี่ยวกับการแฮก Facebook ให้เห็นอย่างต่อเนื่องเช่นกัน อย่างไรก็ดี ผู้ใช้สามารถเพิ่มระบบป้องกันความปลอดภัยบน Facebook ให้หนาแน่นกว่าเดิมได้อีก โดยสามารถทำได้อีก 2 วิธีด้วยกัน ได้แก่
1) สร้างการล็อกอินชั้นที่ 2 ด้วยระบบ Log-in Approval โดยระบบจะส่งรหัสสำหรับการล็อกอินมาทางหมายเลขโทรศัพท์ที่ลงทะเบียนไว้ ซึ่งผู้ใช้สามารถเข้าไปตั้งค่าได้ที่ Settings > Security > Login Approvals จากนั้น ระบบจะส่งโค้ดมาเพื่อทดสอบว่า เบอร์โทรศัพท์ที่ลงทะเบียนไว้นั้น มีตัวตนจริงหรือไม่
2) สร้าง Trusted Contacts หรือรายชื่อเพื่อน/คนในครอบครัวที่ไว้ใจได้ ซึ่งบุคคลเหล่านี้จะสามารถช่วยยืนยันตัวตนของผู้ใช้ Facebook ได้ ในกรณีที่บัญชีโดนแฮก หรือลืมรหัสผ่าน ด้วยการเข้าไปตั้งค่าการใช้งานได้ที่ Settings > Security > Trusted Contacts โดยสามารถเลือกได้ 3-5 คน
 11. ปิดการแจ้งเตือน Facebook Live

ปัจจุบัน Facebook Live กลายเป็นฟีเจอร์ที่ได้รับความนิยมอย่างแพร่หลาย ซึ่งทุก ๆ ครั้งที่เพื่อนใน Facebook หรือแฟนเพจที่เราได้ไปกดไลค์ มีการ Live จะมีการแจ้งเตือนปรากฏขึ้นมา ซึ่งในบางครั้งก็น่ารำคาญไม่น้อย แต่เราสามารถปิดแจ้งเตือน Facebook ได้ ด้วยการเข้าไปที่การแจ้งเตือนของ Facebook Live นั้น ๆ จากนั้นให้เลือก Turn off notifications about live videos from... หรือเข้าไปที่ Facebook Live ณ ตอนนั้นเลย แล้วคลิกลูกศรขวาบน เพื่อปิดการแจ้งเตือน
 12. ปิดไม่ให้ Facebook ติดตามการใช้งานบนมือถือ
ปกติแล้ว Facebook จะมีการเก็บข้อมูลของผู้ใช้ตลอดเวลา ไม่ว่าจะเป็นการเข้าอ่านเว็บไซต์ และความสนใจต่าง ๆ เพื่อให้สามารถส่ง Target ในรูปแบบของโฆษณาได้ตรงกับความต้องการของผู้ใช้ได้ แต่ในกรณีที่ไม่ต้องการให้ Facebook ติดตามการใช้งานของเรา ให้เข้าไปตั้งค่าตามคำแนะนำในเว็บไซต์ Digital Advertising Alliance แต่จะต้องปิดโปรแกรม AdBlocker Plus เสียก่อน จึงจะใช้งานได้
 13. สร้างลิสต์ที่คุณสนใจ

เป็นฟีเจอร์ที่ผู้ใช้รู้จักกันน้อยมาก สำหรับ Interest Lists หรือการสร้างลิสต์ที่ผู้ใช้สนใจ โดยจะเป็นการจัดกลุ่มโพสต์ที่เราสนใจให้อยู่ในหมวดหมู่เดียวกัน เช่น อาหาร, สถานที่ท่องเที่ยว, แฟชั่น หรืออื่น ๆ และสามารถตั้งแสดงให้เห็นแบบส่วนตัว, เฉพาะกลุ่มเพื่อน หรือตั้งแบบสาธารณะได้ โดยเข้าไปที่เมนู Interests ที่อยู่ด้านซ้าย และคลิก more จากนั้นเลือก +Add Interests จากนั้นให้เลือกเรื่องราวที่เราสนใจ
 14. ปรับแต่งหน้า News Feed

หน้า News Feed ก็คือหน้า Home บน Facebook นั่นเอง ซึ่งในหน้านี้ จะประกอบด้วยเรื่องราวต่าง ๆ มากมาย และในบางครั้งมีเรื่องราวให้อ่านมากจนเกินไป ทำให้พลาดเรื่องดี ๆ ไปหลายอย่าง แต่ผู้ใช้สามารถปรับแต่งหน้า News Feed ของตัวเองได้ ด้วยการเข้าไปที่จุดไข่ปลา 3 จุดที่อยู่ด้านข้างเมนู News Feed แล้วคลิกที่ Edit Preferences จากนั้นคลิก Prioritize who to see first เพื่อจัดลำดับเรื่องราวของบุคคลที่เราอยากเห็นก่อน เพียงเท่านี้ โพสต์ของบุคคล ๆ นั้นก็จะปรากฏที่หน้าฟีดในลำดับแรก นอกจากนี้ ยังสามารถเลือก Unfollow people to hide their posts สำหรับปิดไม่ให้ปรากฏข้อความของคนที่เราไม่อยากเห็นได้
 15. ปิดโพสต์ต่าง ๆ ของแฟนเก่า

มีผู้ใช้งาน Facebook หลายท่านที่เลิกกันแล้ว แต่ก็ยังเป็นเพื่อนกันบน Facebook อยู่ ถ้าหากไม่อยากจะเห็นโพสต์หรือข้อความใด ๆ จากคนรักเก่าบน Facebook ก็สามารถทำได้เช่นกัน เพียงแค่ตั้งสถานะว่า "โสด (Single)" จากนั้น ทางระบบจะถามว่า จะให้ความสำคัญกับแฟนเก่าน้อยลงหรือไม่ เพียงเท่านี้ โพสต์ต่าง ๆ ของคนรักเก่าก็จะแสดงให้เห็นน้อยลงโดยไม่ต้องทำการ unfriend
 16. เช็คความสัมพันธ์ เพื่อนของเพื่อน

เมื่อเพื่อนของเราไปโพสต์ข้อความต่าง ๆ บนหน้า Timeline ของคนอื่น เราสามารถดูความสัมพันธ์ของเพื่อนเรา กับเพื่อนคนนั้นได้ ด้วยการเข้าไปหน้า Facebook ของคน ๆ นั้น แล้วคลิกที่ลูกศรเล็ก ๆ มุมบนขวา เลือก More Options > See Friendship
 17. ให้โฆษณาแสดงเฉพาะเรื่องที่เราสนใจ

หลาย ๆ ท่านมักจะเจอโฆษณาบน Facebook ในหน้าฟีดเต็มไปหมด ซึ่งมีทั้งโฆษณาที่เราสนใจและไม่สนใจ แต่ผู้ใช้สามารถปรับให้แสดงเฉพาะโฆษณาที่สนใจได้ ด้วยการเข้าไปตั้งค่าที่ Settings > Ads > Edit > Ads based on my preferences
 18. ส่งเงินผ่าน Facebook ก็ได้นะ

ผู้ใช้หลายท่านคงไม่ทราบว่า เราสามารถโอนเงินให้กันผ่านทาง Facebook ได้ ซึ่งฟีเจอร์นี้ ผูกไว้กับ Facebook Messenger นั่นเอง แต่จะต้องเข้าไปตั้งค่าการใช้งานก่อนที่ Settings > Payments และกรอกหมายเลขบัตร รอให้ระบบตรวจสอบว่าบัตรถูกต้อง ก็สามารถใช้งานได้ทันที ซึ่งผู้รับนั้น จะต้องตั้งค่าบัญชีบน Facebook ด้วยเช่นกัน
 19. Birthday Camera (เฉพาะบน iOS)

นอกเหนือจากฟีเจอร์แจ้งเตือนวันเกิดแล้ว บน Facebook ยังมีฟีเจอร์ Birthday Camera สำหรับถ่ายคลิปอวยพรวันเกิด พร้อมกับข้อความ Happy Birthday วิธีการใช้งานก็คือ ให้เข้าหน้าโปรไฟล์ของเพื่อนที่เกิดในวันนั้น แล้วคลิกเพื่อบันทึกวีดีโอได้เลย แต่ฟีเจอร์นี้ รองรับการใช้งานเฉพาะบน iOS เท่านั้น