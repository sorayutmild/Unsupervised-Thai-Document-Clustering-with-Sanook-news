
จากกรณีวันนี้ (24 ส.ค.) ตลกชื่อดัง "จั๊กกะบุ๋ม เชิญยิ้ม" ตั้งโต๊ะแถลงข่าว กรณีอดีตนักร้องเจ้าของเพลงฮิต "อิจฉา", "ใจปลาซิว" อย่าง "ศร ศรศักดิ์ สวนแก้ว" ได้นำหลักฐานเข้าลงบันทึกประจำวันกับเจ้าหน้าที่ตำรวจ สน.ท่าข้าม เมื่อวันที่ 19 ส.ค. ที่ผ่านมา โดยถูกตลกชื่อดัง โทรข่มขู่ทำร้ายร่างกายนับครั้งไม่ถ้วน รวมถึงโพสต์คลิปลงเฟซบุ๊กใช้ถ้อยคำด่าทอต่างๆ นานา
อ่านข่าวที่เกี่ยวข้อง : งานนี้แซ่บ!! จั๊กบุ๋ม งัดไม้เด็ดแบกเอกสารพร้อมคลิปเสียงแฉกลับ ศร ศรศักดิ์
ซึ่งก่อนการแถลงข่าว "ศร ศรศักดิ์" ได้เดินทางมาพร้อมโดยหญิงสาวรายหนึ่ง ชื่อ "ออม" ซึ่งเป็นเจ้าหนี้ของจั๊กกะบุ๋ม โดยหลังจบการแถลงข่าว คุณออม ได้เดินมาที่โต๊ะแถลงข่าว และโชว์หลักฐานการคุยไลน์ เพื่อนัดเคลียร์เรื่องหนี้กับตลกชื่อดัง ต่อหน้าสื่อมวลชน 
โดย คุณออม เปิดเผยว่า จั๊กกะบุ๋ม เบี้ยวจ่ายเงินคืนหลายครั้งนาน 6 เดือน วันนี้จั๊กกะบุ๋มได้มีการนัดตนมาที่สน. เพื่อเคลียร์เเต่จั๊กกะบุ๋มกลับไม่ไป ตนเองอยากได้เงินคืน หากไม่ให้จะฟ้องตามกฎหมาย 
ด้าน จั๊กกะบุ๋มให้เหตุผลว่าติดให้สัมภาษณ์สื่อมวลชน เวลาวางแพลนไว้แล้วแต่ทุกอย่างคลาดเคลื่อน พร้อมยืนยันไม่ยอมคืนเงินต่อหน้าสื่อ บอกให้เป็นไปตามกระบวนทางกฎหมาย เหตุเพราะทำให้ตนเสื่อมเสียชื่อเสียง 