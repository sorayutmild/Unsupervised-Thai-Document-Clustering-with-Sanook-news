ตอนนี้ผู้เล่นส่วนใหญ่เริ่มจะเดินทางมากันไกลพอสมควรแล้ว สำหรับเกมมือถือเบอร์แรงอย่าง Ragnarok M: Eternal Love สุดยอดเกมแนว MMORPG ระดับตำนานจากค่าย Gravity ที่ตอนนี้ก็เปิดได้ครึ่้งเดือนแล้ว ซึ่งเกมเมอร์ส่วนใหญ่ก็มีเลเวลที่เยอะกันพอสมควร ซึ่งก็มีเกมเมอร์ไม่น้อยที่เล่น 2 ไอดี ก็คือไอดีหลักจะเป็นตัวอาชีพที่ตัวเองชื่นชอบที่สุด ส่วนอีกไอดีก็จะเป็นพระหรือ Priest มาเป็นตัวรองไว้ใส่บัฟให้กับตัวหลักช่วยเพิ่มดาเมจ ความเร็วในการเคลื่อนที่ให้ สามารถจบมอนสเตอร์ได้ไวขึ้นรวมถึงวิ่งหามอนสเตอร์ได้ไว แล้ววันนี้เราจะพูดถึงเรื่องนี้กัน

ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็มเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มาตีตลาดในประเทศไทย แล้วครั้งนี้มาในรูปแบบมือถือทำให้เหล่าแฟนคลับเกมเมอร์ หลายๆคนต่างดีอกดีใจกันเพราะได้สัมผัสเกมที่แสนคิดในรูปแบบเกมโทรศัพท์มือถือในชื่อเกมว่า Ragnarok M: Eternal Love

โดยปกติแล้วการที่มีพระมาบัฟให้จะปาร์ตี้แล้วเดินติดตาม ปกติคนทั่วจะทำแบบนั้น แต่ความจริงแล้วการที่ทำแบบจะทำให้ค่าประสบการณ์ EXP และ JOB ถูกแบ่งออกเป็น 2 ส่วนจะทำให้ตัวหลักของเราเลเวลช้าลง ซึ่งนั้นไม่ใช้ความต้องการของเกมเมอร์บางกลุ่มดังนั้นมันจึงมีการเล่น Priest บัฟนอกตี้ ซึ่งหลายๆ คนอาจจะเคยเห็นและได้ยินมาบ้างแล้ว แต่หลายๆ คนอาจจะมีคำถาม ถ้าเราทำงี้เราก็ไม่สามารถบอทแล้วไปนอนหรือทำอย่างอื่นได้ดิ ต้องมาคอยนั่งเฝ้าเพื่อกดบัฟให้ ผมจะบอกว่าเดียวก่อนเรามีทริคเล็กๆ น้อยๆ มาสอนสำหรับการเล่น Priest บอทบัฟนอกตี้

ก่อนอื่นต้องจัดสกิลในช่องออโต้สกิล ก่อนโดยในนี้ห้ามมีสกิลดาเมจเด็ดขาด ให้สกิล Blessing และ Impositio Manus ซึ่งทั้ง 2 สกิลนี้จะสามารถบัฟให้กับคนอื่นได้แม้ไม่ได้อยู่ในปาร์ตี้ด้วยกันซึ่งต่างจากสกิลอื่นๆ อย่าง Gloria Magnificat หรือ Aspersio ที่จะใส่ได้เฉพาะคนในปาร์ตี้เท่านั้นดังนั้น ตรงออโต้จึง Set ได้แค่ 2 สกิลนี หรือเพื่อนๆ กลัวตัวละครเราตายก็ใส่ Heal เผื่อไว้ก็ได้แล้วแต่


หลังจากตั้งสกิลเรียบร้อยแล้วให้ตัวละคร Priest ล็อคหัวตัวละครหลักเอาไว้ จากนั้นก็ไปปล่อยในตำแหน่งที่อยู่ใกล้ ตัวละครหลักเรามากที่สุดแล้วหาจุดฟาร์มที่ตัวหลักของเราไม่เดินตีมั่ว หรือ เดินออกนอกหน้าจอของ Priest ในจุดนี้จะเป็นปัญหาของพวกอาชีพตีประชิดทั้งหมด ส่วนพวกตีระยะไกลจะไม่มีปัญหานี้

เมื่อเราได้ตำแหน่งแล้วให้เรากด ต่อสู้อัตโนมัติจากนั้นเลือก "ให้โจมตีมอนสเตอร์ทั้งหมด" แล้วจะมีข้อความแจ้งเตือนคุณมาที่บอกว่าคุณไม่มีสกิลโจมตีเลยนะ ไปใส่สกิลใหม่ให้เราเลือก มึนงงต่อเนื่อง จากนั้น Priest เราก็จะเริ่มบัฟทันที ( ที่เช็คอีกทีว่า Priest ล็อคเป้าหมายเป็นตัวละครหลักของเราหรือยัง )

ทีนี้ก็ปล่อยไปเรื่อยๆ ได้เลยเมื่อบัฟตัว Priest หมดจะทำการใช้บัฟแบบออโต้ทำให้ตัวละครที่เราล็อคหัวไว้ก็ได้บัฟด้วยนั่นเองนี้แหละคือวิธีการบอท Priest นอกตี้

แล้วส่วนสุดท้ายถือว่าสำคัญมากสำหรับคนที่ไม่ได้นั่งเฝ้าหน้าจอตลอดเวลาก็คือการเข้าไปที่ตั้งค่าของเกมแล้วเลือกหัวข้อตั้งค่าเกมจากนั้น ติ๊กที่โหมดประหยัดพลังงานออก เพื่อไม่ให้หน้าจอตัดรายละเอียดที่ไม่สำคัญออกเพื่อประหยัดพลังงาน เพราะถ้าโดนตัดไปการล็อคเป้าหมายของ Priest จะหายไปด้วย

ข้อดีและข้อเสียของการบอท Priest นอกตี้

ข้อดี คือตัวละครหลักของเราจะได้รับค่าประสบการณ์ และไอเทมที่ดรอปจากมอนสเตอร์เต็มๆ ไม่มีการแบ่งละหาร แล้วที่สำคัญคือได้บัฟที่เพิ่มดาวเมจความเร็วในการโจมตีที่ให้สามารถจบมอนสเตอร์ได้เร็วขึ้น
ข้อเสีย คือ การบอท Priest นอกตี้จะมีข้อจำกัดของระยะอยู่ซึ่งถ้าตัวละครหลักของเราไม่อยู่ภายในหน้าจอของ Priest จะไม่ทำการบัฟถึงตัวหลักนั่นเองดังนั้น จุดที่จะบอทต้องเป็นสถานที่ ไม่กว้างและตัวหลักของเราไม่เดินไปทั่วนั่นเอง
