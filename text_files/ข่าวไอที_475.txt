แม้ว่าอินเทอร์เน็ตมือถือในประเทศไทยจัดว่าเร็วแล้วสำหรับใครหลายคน แต่บางคนก็ยังเจอปัญหาว่าใช้งานแล้วยังไม่ทันใจ ซึ่งทีมงาน Sanook! Hitech มีวิธีทำให้อินเทอร์เน็ตในมือถือคุณเร็วและใช้งานได้ราบรื่นมาฝากกัน
ปิด Auto Update ของ Apps
เริ่มต้นจากการปิด Auto Update ของ Apps บนมือถือเพราะระหว่างที่นั้นอินเทอร์เน็ตมือถือจะช้าลง ได้ แนะนำว่าถ้าไม่อยากปิด ลองปรับเลือกเป็นอัปเดทเมื่อเชื่อมต่อ WiFi จะดีที่สุด
ปิดโปรแกรมบางตัวที่ไม่ได้ใช้งาน
โปรแกรม หรือ Apps บางตัวบนมือถือมักจะมีการใช้งาน Data อย่างต่อเนื่องดังนั้นการปิด หรือสั่งหยุดการทำงานก็มีส่วนทำให้นอกจากได้พื้นที่ของความจำคืนแล้ว ก็ยังมีส่วนทำให้อินเทอร์เน็ตเร็วขึ้น
ปิดเว็บที่เปิดค้างไว้ใน Browser
วิธีนี้นอกจากจะเป็นการไม่หน่วงความเร็วอินเทอร์เน็ตบนมือถือแล้ว ยังเป็นการเคลียร์พื้นที่ของ RAM ได้ดีเช่นกัน แต่ก่อนปิด หากเป็นเว็บไซต์ที่ชอบ อย่าลืมทำ Bookmark เอาไว้ เพื่อเวลาที่ต้องการเข้าจะได้ไม่ต้องค้นหาให้เสียเวลา
หมั่น Update Firmware บนมือถือของคุณให้ใหม่เสมอ
การ Update Firmware ของมือถืออยู่นอกจากจะมีฟีเจอร์ใหม่แล้ว อาจจะเป็นการแก้ปัญหาเรื่องของระบบรับสัญญาณทำให้มีส่วนทำให้อินเทอร์เน็ตนั้นเร็วมากขึ้นด้วยเช่นกัน
สุดท้ายแม้วิธีเหล่านี้จะช่วยให้ไม่มีอะไรมาขวางระหว่างการใช้งานอินเทอร์เน็ตบนมือถือระหว่างวันแล้ว แต่ก็ยังมีอีกเรื่องคือพื้นที่การให้บริการ และ เครื่องมือถือที่คุณใช้เองว่า รองรับอินเทอร์เน็ตบนมือถือรูปแบบไหนก็เป็นอีกตัวแปรที่ทำให้อินเทอร์เน็ตบนมือถือของคุณเร็วขึ้นหรือไม่ด้วยเช่นกันครับ