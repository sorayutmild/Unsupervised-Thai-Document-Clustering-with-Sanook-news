ผู้สื่อข่าวรายงานว่า (27 เม.ย.) เฟซบุ๊กคุณวาสนา นาน่วม ผู้สื่อข่าวสายทหาร ได้มีการโพสต์ข้อความผ่านเฟซบุุ๊ก ถึงกรณี พล.อ.สายหยุด เกิดผล อดีตผู้บัญชาการทหารสูงสุด ในฐานะประธานคณะรัฐบุรุษ เปิดเผยว่า พล.อ.เปรม ติณสูลานนท์ ประธานองคมนตรีและรัฐบุรุษ เห็นด้วยกับคณะรัฐบุรุษที่ขอพึ่งพระบารมีให้ประเทศพ้นวิกฤต โดยมีข้อความดังนี้
"ป๋าเปรม" แค่รับฟัง ไม่ได้รับปาก หรือเห็นด้วย / ทส.ป๋า เผยไม่อยากตอบโต้ "พล.อ.สายหยุด" ขอให้พิจารณาเอาเองว่า ป๋าจะพูดแบบนั้นหรือ ถามเป้าหมายรัฐบุคคล คืออะไร เชื่อ พล.อ.สายหยุด ห่วงชาติบ้านเมือง แต่อย่าโยง ป๋าเปรม เกี่ยว
พล.ท.พิศณุ พุทธวงศ์ นายทหารคนสนิทฯชี้แจงว่า พล.อ.เปรม ติณสูลานนท์ ประธานองคมนตรีและรัฐบุรุษ ได้รับทราบข่าว พล.อ.สายหยุด เกิดผล คณะรัฐบุคคล ให้สัมภาษณ์ เรื่องการเข้าพบแล้ว โดย พล อ.เปรม ไม่ได้บ่นอะไร นอกจากว่าเราแค่รับฟัง ยังไม่ได้รับปากอะไร
ทั้งนึ้ ก็ไม่อยากต้องชี้แจงแก้ข่าวอะไร เพราะจะกลายเป็นการตอบโต้ เพราะ พล.อ.สายหยุด ท่านก็เป็นผู้ใหญ่แล้ว
"แต่ก็ขอให้พิจารณากันเองว่า คณะรัฐบุคคล มีเป้าหมายใด เพราะมีการให้ข่าวที่พยายามดึง พล.อ.เปรม มาเกี่ยวข้องหลายครั้งแล้ว แต่ก็เข้าใจว่าท่านก็ห่วงชาติบ้านเมือง แล้วอาจพยายามคิดและพูดเพื่อให้เป็นอย่างที่หวัง"
พล.ท. พิศณุ กล่าวว่า การที่ พล.อ. เปรม เขิญ พล.อ. สายหยุด มาพบ เมื่อวันศุกร์ที่ผ่านมา ก็เพราะต้องการรับทราบแนวคิด และอยากรู้ว่าคณะบุคคลเป็นใครมีเป้าหมายอะไร แล้วส่วนตัวก็รู้จักเป็นเพื่อนกันอยู่แล้ว
"พล.อ.เปรม เป็นฝ่ายรับฟัง แล้วไม่ได้แสดงความเห็น ใดๆมากนัก เป็นฝ่ายถามและฟังไม่ได้ แสดงความเห็นด้วยหรือคัดค้าน แล้วก็ไม่ได้รับปาก ใดๆ โดยเฉพาะการให้คณะรัฐบุคคลร่างแผน หรือ คำกราบบังคมทูลใดๆ แต่เป็นเรื่องที่ พล อ สายหยุด พูดขึ้นมาเอง แต่ก็เข้าใจว่า ท่านด็ห่วงชาติบ้านเมือง เลยเสนอป๋าแบบนั้น แต่ป๋าไม่ได้เห็นด้วยแต่รับฟัง
"ลองพิจารณาดูว่า ป๋าท่านจะพูดว่า ผมจะทำหน้าที่รัฐบุรุษ หรือบอกให้ พล.อ.สายหยุด ร่างคำกราบบังคมทูลฯ เสนอมาให้ นอกเสียจากว่า พล.อ.สายหยุด จะพูดเสนอเอง แล้วก็ตีตวามเองว่า ป๋าเห็นด้วย และรับปากจะทำตามนั้น ป๋าพูดอย่างนั้นได้หรือไม่ลองพิจารณากันดู ผมขอชี้แจงแค่นี้ ไม่อยากตอบโต้ ผู้ใหญ่"
ขอขอบคุณข้อมูลจาก เฟซบุ๊ก Wassana Nanuam