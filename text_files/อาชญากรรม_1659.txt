วันนี้ (6 ต.ค.)  ศาลฏีกายืนยันคำพิพากษาจำคุก 50 ปี นายวรยศ บุญทองนุ่ม หรือ แพท อดีตนักร้องนำ พาวเวอร์แพท พร้อมกับปรับ 1 ล้านบาท คดีมียาเสพติดไว้ในครอบครองเพื่อเสพและจำหน่าย  
ย้อนเหตุการณ์มาถึงวันนี้เป็นเวลากว่า 7 ปีแล้วที่  แพท วรยศ บุญทองนุ่ม อดีตนักร้องวงพาวเวอร์แพท ที่เขาได้เข้าไปใช้ชีวิตอยู่ในแดน 4 เรือนจำคลองเปรม หลังจากที่โดนตำรวจจับกุมในข้อหา "ค้ายาเสพติด" 
เมื่อวันที่ 6 พ.ค.2547 นายวรยศ หรือ แพท บุญทองนุ่ม อายุ 23 ปี นักร้องนำวงพาวเวอร์แพท ถูกจับพร้อมด้วยของกลางคือยาอี จำนวน 3,000 เม็ด ,ยาเค จำนวน 4 ขวด ,กัญชา 1 ถุง โทรศัพท์มือถือ 2 เครื่อง ,นาฬิกาทอง 5 เรือน ,แหวงทอง 5 วง ,ต่างหูทอง 2 คู่ ,สร้อยคอทองคำ 1 เส้น ,สมุดบัญชีธนาคาร จำนวน 5 เล่ม ,บัตรเครดิต ,รถยนต์ยี่ห้อฮอนด้า รุ่นแอดคอร์ด สีทอง หมายเลขทะเบียนป้ายแดง ธ-7674 จำนวน 1 คัน และ รถยนต์ยี่ห้อ BMW รุ่น 318 I สีเทา หมายเลขทะเบียน 5 จ-1611 กทม.จำนวน 1 คัน 
จากการสืบสวนของเจ้าหน้าที่ตำรวจชุดจับกุมทราบว่า แพท นักร้องนำวงพาวเวอร์แพท ได้ร่วมมือกับชาวฮ่องกง ชื่อนาย ชุง คิง ฟุ เป็นเอเย่นต์ค้ายาอี และยาเครายใหญ่ โดยนำยาเสพติดมาจากต่างประเทศ ครั้งละจำนวนมาก และได้ลักลอบจำหน่ายยาอีและยาเคให้กับกลุ่มนักเที่ยวกลางคืน ผู้ค้ารายย่อย กลุ่มดารา นักร้อง นายแบบนางแบบ
เจ้าหน้าที่จึงได้ทำการล่อซื้อและสามารถจับกุมตัวนายวรยศ และนายชุง คิง ฟุ พร้อมด้วยยาอี 1,000 เม็ด ได้ที่บริเวณลานจอดรถหน้าอาคารชุด บดินทร์ สวีท โฮม 2 ถ.ลาดพร้าว ซ. 94 แขวงและเขตวังทองหลาง
 
 
 
 