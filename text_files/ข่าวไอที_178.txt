บางครั้งเราอาจจะพยายามติดต่อใครบางคน เพื่อพูดคุย โดยการโทรหา แต่ก็ไม่สามารถติดต่อได้ ซึ่งอาจจะเกิดจากการที่เบอร์โทรของเราถูกบล๊อค วันนี้ทีมงานมีวิธีการเช็คเบื้องต้น ว่าเบอร์โทรของเราถูกบล็อคหรือไม่
วิธีเช็คเบื้องต้น ว่าเบอร์โทรของเราถูกบล็อคหรือไม่
วิธีนี้ไม่ได้ยืนยัน 100% ว่าเบอร์ของเราถูกบล็อค แต่เป็นการบ่งบอกว่าเบอร์โทรของเรานั้นมีสัญญาณว่าจะถูกบล็อค
สัญญาณแรกคือ เมื่อเราโทรไปแล้ว โทรศัพท์จะเหมือนกับสายไม่ว่างตลอดเวลาหรือส่งสัญญาณว่าติดต่อไม่ได้ หากเราลองโทรหลายๆ ครั้ง ก็ยังติดต่อไปได้สักที ให้ลองใช้วิธีดังต่อไปนี้
ไปที่แอปข้อความ (Message) > ส่งข้อความ iMessage หรือข้อความปกติก็ได้

 
ให้สังเกตดูว่า ข้อความที่ส่งไปนั้นมีคำว่า “ส่งแล้ว” (Delivered) แสดงขี้นมาหรือไม่ ถ้าไม่แสดง อาจจะตีความหมายได้ว่า ผู้รับบล๊อคเบอร์โทรศัพท์ของเรา
ถึงแม้ว่าผู้รับจะเปิดโหมดห้ามรบกวนหรือปิดเครื่อง เราสามารถส่งข้อความได้ โดยจะมีคำว่า “ส่งแล้ว” (Delivered) แสดงให้เราทราบอยู่เสมอ
ขณะที่มีการบล๊อคเบอร์โทรอยู่ ผู้รับจะไม่ได้รับข้อความเลย จนกว่าจะยกเลิกการปิดกั้นเบอร์โทร หากมีการส่งข้อความไป ผู้รับก็จะเห็นเฉพาะข้อความที่เราส่งไปในขณะที่ไม่ได้บล็อคเบอร์โทรเท่านั้น

และนี่ก็เป็นการเช็คเบื้องต้นว่าเบอร์โทรของเราถูกบล็อคจากสายปลายทางหรือไม่ อาจจะไม่ได้แน่ชัดว่าเบอร์โทรถูกบล็อคจริงหรือไม่ แต่ก็เป็นสัญญาณที่สามารถตั้งข้อสันนิษฐานว่าเบอร์ของเรามีโอกาสถูกบล็อค