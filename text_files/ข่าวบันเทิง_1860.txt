เคยออกมาเปิดเผยกับสื่อแล้วว่า จะทำหน้าอกแน่นอน สำหรับ จ๊ะ นงผณี มหาดไทย หรือ จ๊ะ คันหู ซึ่งเจ้าตัวเผยว่าที่ตัดสินใจทำเพราะตัวเองไม่มีหน้าอกเลย ที่เห็นอยู่ก็คือซิลิโคนกับทิชชู่ยัดเข้าไป ซึ่งเมื่อวันที่ 11 ก.ค.ที่ผ่านมา เจ้าตัวก็ได้ขึ้นเขียงอัพไซส์สมความตั้งใจ โดยทำขนาด 350 cc เรียกว่าขนาดกำลังดีไม่ใหญ่จนเกินไป
หลังจากที่เผยภาพออกมา ก็มีเสียงวิจารณ์ไปต่างๆนานา บางคนไถ่ถามรายละเอียดเป็นความรู้ ล่าสุด จ๊ะ ได้เปิดเผยรายละเอียดการทำหน้าอกครั้งนี้ผ่านอินสตาแกรมแบบละเอียดยิบ และให้ข้อมูลเผื่อใครคิดจะทำแบบเธอด้วย ซึ่งเจ้าตัวยืนยันว่า การทำศัลยกรรมไม่ได้น่าเกลียด เพราะคนเราไม่สามารถเกิดมาสวยสมบูรณ์แบบทุกอย่างแน่นอน ในตัวเธอทำอะไรมาบ้างจะบอกทุกอย่าง เพราะไม่ชอบการโกหก
"มีคนถามมามากเลย ขอตอบค่ะ รายละเอียดเรื่องทำนมนะคะ นมหนูทำแบบธรรมชาติค่ะ ทรงกลม เนื้อทราย ของอเมริกาขนาด 350 cc รอบตัวหนู 32 แต่วัดตรงนม 34 คัพ c ค่ะ ที่ไม่เอาใหญ่เพราะต้องการแค่มี ไม่ต้องการให้ใหญ่เว่อร์ค่ะ หนูทำนมที่ BB คลีนิก สาขารังสิตค่ะ กับคุณหมอชื่อปวีณา บอกเลยหมอน่ารักมาก มือเบาแผลเล็กมากค่ะ หนูผ่าตัดตอน 15.00 น. วันที่ 11 ก.ค. เสร็จประมาณ 17.00 น. หนูก็เดินออกจากห้องผ่าตัดได้เลยค่ะ ของจ๊ะผ่าตัดใต้ฐานนม ใส่ซิลิโคนใต้กล้ามเนื้อค่ะ เพราะเป็นคนเนื้อน้อย นอนพักที่คลินิก 1 คืนค่ะ ก่อนไปผ่าตัดต้องตรวจสุขภาพก่อน อดน้ำอดอาหาร 7 ชั่วโมงค่ะ สำหรับหนูวันแรกที่หลังจากผ่าเจ็บมาก ๆ ค่ะ วันที่ 2 ถึงวันนี้จะแค่บวม ๆ และเจ็บนิดหน่อย ทุกอย่างมันอยู่ที่ใจนะคะ ถ้าอยากสวยก็ต้องทนค่ะ หลายคนถามเรื่องราคา เริ่มต้นที่ 59,000-80,000 ค่ะ แล้วแต่ความต้องการของแต่ละคน ลองหาข้อมูลในเน็ตและสอบถามนะคะ รับรองที่นี่ทำดีจริงค่ะ อยากให้ทุกคนสวยแบบไม่ผิดหวังเหมือนหนูค่ะ จบนะคะ ชัดเจนนะ หนูตอบคำถามหมดละนะ"
อยากรู้ไหม "จ๊ะ คันหู" ทำศัลยกรรมตรงไหนบ้าง