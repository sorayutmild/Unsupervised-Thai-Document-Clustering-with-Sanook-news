ต่างชาติงง? ประเทศไทยแบนเกม Tropico 5
Tropico 5
ตัวละครในเกม Tropico 5 ตัวซ้ายนั่นแหละ ต้นเหตุ
สถานการณ์บ้านเมืองในประเทศไทยขณะนี้ ไม่ว่าชาติไหนทั่วโลกก็ทราบกันหมดแล้วว่า ตอนนี้ทางกองทัพใช้กำลังยึดอำนาจในการบริหารประเทศไปเพื่อควบคุมสถานการณ์บ้านเมืองอยู่ แต่ก็มีอยู่สิ่งหนึ่งที่ทั่วโลกไม่เข้าใจก็คือ ทำไมรัฐบาลทหารของไทยตอนนี้ถึงได้แบน ห้ามจำหน่ายเกม Tropico 5 ในประเทศไทย ซึ่งจากการสอบถามไปยัง Kalypso Media ผู้ผลิตเกม Tropico 5 ก็ได้ให้เหตุผลมาว่า มันเป็นเกมที่ไม่เหมาะกับสถานการณ์ในประเทศไทยขณะนี้ จึงจำเป็นต้องยกเลิกการขายในประเทศไทย
Tropico 5
ทว่าหลายคนก็อาจจะยังงงอยู่ดีว่า มันไม่เหมาะตรงไหน ตัวเกมก็แค่เกมสร้างเมืองบนเกาะธรรมดาๆ ไม่มีเนื้อหาของเกมที่รุนแรง เลือดสาด หัวหลุด ระเบิดตูมตามอะไร ทำไมถึงโดนแบนได้ ไม่ใช่เกมเกรียนอย่าง Grand Theft Auto ซักหน่อย ใช่ครับเกมมันไม่มีเนื้อหารุนแรง แต่ว่ามันมีเนื้อหาการเมืองอยู่ก็เลยทำให้โดนแบนนั่นเอง เพราะในเกมนี้มันจะมีตัวละครตัวหนึ่ง ที่ผู้เล่นสามารถเลือกเล่นได้ มันเป็นผู้นำทางทหารที่มีนิสัยเผด็จการ ซึ่งหากผู้เล่นเลือกตัวละครตัวนี้ จะเลือกสร้างเมืองในแบบแนวซาดิสใช้กำลังทหารปกครองตามสไตล์เผด็จการได้ จึงเป็นสาเหตุหลักที่ทำให้รัฐบาลทหารของไทยแบนเกมนี้ เพราะเป็นภาพลักษณ์ที่ไม่ดีนั่นเอง
Tropico 5
ทาง Simon Hellwig ประธาน Kalypso Media ก็รู้สึกผิดหวังที่ตัวเกมถูกห้ามขายในไทยเพราะตัวละครทหารในเกม Tropico 5 เพียงตัวเดียว เพราะตอนขายภาคเก่าๆ Tropico 3 และ Tropico 4 ได้รับการตอบรับที่ดีจากไทย และทำยอดขายได้น่าพอใจ  มาตอนนี้ถึงจะโดนแบนไปก็ต้องยอมรับ เพราะเกมนี้มันเป็นเกมสร้างเมืองและบริหารเมืองที่มีเนื้อหาการเมืองอยู่มาก ถ้าบริหารไม่ดีก็โดนประชาชนประท้วง ทั้งนี้ขึ้นกับตัวละครที่เลือกเล่นด้วยว่าจะเลือกสร้างเมืองไปแนวไหน ถ้านักธุกรกิจก็สร้างเมืองแนวสถานบันเทิง ท่องเที่ยว ถ้าเลือกตัวละครหทาร ก็เลยกลายเป็นเมืองมหาอำนาจ สร้างกองทัพไป
เกม Tropico 5 วางจำหน่ายไปเมื่อวันที่ 23 พฤษภาคม 2014 ซึ่งเป็นช่วงหลังจากที่ไทยมีการรัฐประหารไม่นานนัก ก็เลยโดนห้ามขายในเวลาต่อมา
Tropico 5