(13 ก.พ.) ผู้สื่อข่าวรายงานว่า วันนี้โลกออนไลน์ได้มีการแชร์ภาพชายซึ่งมีหน้าตาคล้าย นายเอกภพ เหลือรา หรือ ตั้ง อาชีวะ นักโทษหนีคดีหมิ่นเบื้องสูง ตามหมายจับของสำนักงานตำรวจแห่งชาติ จากกรณีขึ้นเวทีเสื้อแดงที่สนามราชมังคลากีฬาสถาน เมื่อวันที่ 27 พ.ย. 56 ที่ผ่านมา ซึ่งในภาพถ่าย ตั้ง อาชีวะ ยืนอยู่ในทะเลกับผู้หญิงคนหนึ่งที่อยู่ในชุดว่ายน้ำ มีสีหน้ายิ้มแย้มแจ่มใส
อย่างไรก็ตามชาวเน็ตต่างเรียกร้องไปถึงหน่วยงานที่เกี่ยวข้องให้เร่งจับตัว ตั้ง อาชีวะ นักโทษหนีคดีหมิ่นเบื้องสูงมาดำเนินคดีให้ได้โดยเร็ว เพราะยังมีภาพหลุดการใช้ชีวิตอย่างหรูหราและมีความสุข เหมือนกับไม่ใช่ผู้ต้องหาที่กำลังหนีคดีแต่อย่างใด