จบลงเป็นที่เรียบร้อยแล้วสำหรับรายการ 10 fight 10 รายการที่พาคนดังมาต่อยมวยในเกมกีฬาและคู่สุดท้ายคือ เจ้าขุน-จักรภัทร วรรธนะสิน ลูกชายวัย 16 ปีของ เจ-เจตริน กับ ปิ่น-เก็จมณี วรรธนะสิน ปะทะกำปั้นกับพระเอกสุดหล่อ แบงค์-ธิติ มหาโยธารักษ์ วัย 22 ปี 
การดวลหมัดของทั้งคู่โดย เจ้าขุน อยู่ทีมดำ ส่วน แบงค์ อยู่ในทีมขาว เปิดศึกยกแรกต่างเดินหน้าแลกหมัดกันอย่างดุเดือดเรียกว่าสูสีทั้งรูปร่างและการปล่อยหมัดที่ต่างคนต่างไม่มีใครยอมใคร จนกระทั่งเดินหน้าสู่ยกที่สองที่ต้องบอกเลยว่าเป็นการแลกหมัดที่ไฟลุกมากๆ เจ้าขุน ปล่อยเต็มที่แบบไม่ยั้ง
ส่วน แบงค์ ก็ต่อยเข้าเป้าแบบรัวๆ จนสุดท้าย เจ้าขุน ไม่อาจต้านทานแรงหมัดได้ล้มลงไปกองกับพื้นเลยทีเดียว ผลคือ แบงค์ ธิติ ทีมขาวชนะน็อคไปแบบหืดขึ้นคอเหมือนกันคว้าเข็มขัดแชมป์ไปครองได้อย่างสวยงาม 
แต่งานนี้แอบมีดราม่าเบาๆ จนได้ แม้ เจ้าขุน จะโพสต์ไว้ตั้งแต่ก่อนเริ่มชกเป็นการดักดราม่าแล้วก็ตาม โดยบอกว่า ขุนไม่อยากชนะคะแนน ถ้าชนะน็อคได้ก็อยากจะเป็นอย่างนั้น เพราะไม่อยากให้พ่อเจเจอดราม่าเรื่องคะแนนนั่นเอง
IG: jjaokhunเจ้าขุน โพสต์ก่อนขึ้นเวทีชก

ดราม่าเบาๆ ที่ว่านั้นไม่ใช่ประเด็นเรื่องของคะแนนอย่างที่ เจ้าขุน เคยกังวล แต่เป็นเรื่องของการแย่งไมค์จากพิธีกร กันต์ กันตถาวร นั่นเอง จากภาพเหตุการณ์คือ เจ้าขุน พูดขอบคุณจบแล้วและได้ส่งไมค์คืนให้กับพิธีกร แต่เหมือนนึกขึ้นได้ว่าลืมขอบคุณกลุ่มเพื่อนๆ มือจึงไปคว้าไมค์จาก กันต์ แบบที่เจ้าตัวไม่ทันตั้งหลัก ในภาพได้เห็น เจ้าขุน ยกมือไหว้ทีหลัง แต่ซีนนี้คนดูที่เห็นแล้วอาจขัดใจไปนิดหน่อยจึงได้เข้ามาคอมเมนต์ที่อินสตาแกรมเจ้าขุนกันยกใหญ่  รวมถึงจังหวะที่ เจ้าขุน ชูนิ้วกลางด้วย เป็นซีนที่ไม่ประทับใจคนดูเป็นอย่างมากเช่นกัน
IG: jjaokhunดราม่าเบาๆ ในไอจี เจ้าขุน 
แต่ส่วนใหญ่ยังคงเป็นกำลังใจให้กับ เจ้าขุน เหมือนเดิม โดยเฉพาะสาวๆ ที่อยากจะขึ้นไปกอดไปซับน้ำตาปลอบโยนหนุ่มน้อยคนนี้เหลือเกิน เป็นกำลังใจให้นะคะสุดหล่อ
>>>ดูคลิปคลิกเลย
>>เจ้าขุน-แบงค์ ธิติ แลกหมัดดราม่าส่งท้าย ดันเรตติ้งเวิร์คพอยท์ดีเกินคาดครึ่งหลังปี 62