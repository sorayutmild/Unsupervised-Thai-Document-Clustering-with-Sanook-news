โดนประเด็นแซ่บๆ ให้ต้องเคลียร์กันอีกแล้ว สำหรับสาว "คิมเบอร์ลี่ แอน เทียมศิริ" ที่จู่ๆ ก็มีชื่อติดโผต้องสงสัยกรณี นางเอกอักษรย่อ ค. แอ๊บหรู แต่เบื้องหลังบริโภคแต่ของก๊อป!!
งานนี้ทำเอาเจ้าตัวถึงกับอึ้งกิมกี่ ก่อนออกปากท้าบรรดาแมงเม้าท์ผ่านสื่อแบบเบาๆ ว่า ถ้าไม่เชื่อก็สามารถมาเช็คบิลดูได้เลยจ้า...
ล่าสุดมีหนังสือเขียนแฉ นางเอก ค. ใช้ของเลียนแบบแบรนด์เนม หลายคนนึกถึงเรา ?"ใครคะ หนูเนี่ยนะใช้ของปลอม (ยิ้ม) ไม่มีทาง มาดูบิลได้เลยค่ะ เพราะถ้าของที่หนูใช้ของปลอมจริง ก็คงต้องเป็นของปลอมที่ราคาแพงมาก"
เรียกว่าท้าดูบิลกันเลย ถูกเหมารวมแบบนี้ ?"ได้เลยค่ะ มาดูบิลได้เลย (ยิ้ม)"
นอยด์ไหมที่คนมองว่านางเอก ค. หมายถึงเรา ?"ไม่ซีเรียสค่ะ เพียงแต่คิมไม่อยากให้คนคิดแบบนั้น เนื่องจากว่าของแต่ละชิ้นที่เราซื้อมาเราทำงานเหนื่อยมากกว่าจะเก็บเงินได้ เพราะฉะนั้นของมันไม่มีทางปลอมแน่นอน ยืนยันได้เลย"
ปกติเราก็ใช้แต่ของแบรนด์เนมของแท้อยู่แล้วใช่ไหม ?"เราไม่ควรใช้ของปลอมนะพี่ (หัวเราะ)"
ในข่าวเขาบอกว่าสาเหตุที่แฉเป็นเพราะนางเอกคนนั้นเหวี่ยงในกองถ่าย ที่ผ่านมาเราเคยเหวี่ยงไหม ?"ไม่มีนะคะ มีแต่คุยเล่นฮาเล่นอย่างเดียวเลย"
สรุปก็คือไม่คิดมากถูกคนเหมารวมแบบนี้ ?"ไม่เลยค่ะ"