ภรรยาของหนุ่มเคอรี่ที่เสียชีวิตจากเหตุทะเลาะวิวาทของวินจักรยานยนต์ ย่านอุดมสุข เปิดใจยอมรับว่า สามีคือชายเสื้อแดงที่อยู่ในคลิป กำลังช่วยรุมทำร้ายคู่อริ
จากกรณีเหตุทะเลาะวิวาทกันของวินรถจักรยานยนต์ปากซอยสุขุมวิท 103/1 อุดมสุข ส่งผลทำให้ นายวีรวัฒน์ อายุ 20 ปี พนักงานเคอรี่ ถูกกระสุนปืนลูกหลงยิงเข้าที่ศีรษะ แต่ปรากฏว่ามีการแชร์คลิปเหตุการณ์ดังกล่าวในมุมต่างๆ ที่ทำให้เกิดข้อสงสัยว่า ผู้เสียชีวิตน่าจะมีส่วนเกี่ยวข้องกับเหตุทะเลาะวิวาท ไม่น่าจะเป็นการถูกกระสุนลูกหลงเสียชีวิตตามที่เป็นข่าว
ล่าสุด น.ส.เฉลิมขวัญ​ ภรรยาของนายวีรวัฒน์ ผู้เสียชีวิต ได้เปิดเผยกับสำนักข่าวเวิร์คพอยท์ว่า ตนไม่ทราบถึงรายละเอียดของเหตุการณ์ที่เกิดขึ้น เพราะช่วงที่เกิดเหตุนั้นตนอยู่บ้าน มาเห็นอีกทีก็ตอนที่สามีถูกยิงได้รับบาดเจ็บและเสียชีวิตแล้ว สำหรับคลิปเหตุการณ์ที่ถูกแชร์กันอยู่ในโซเชียลมีเดีย ตนยอมรับว่าชายสวมเสื้อสีแดงและใช้อาวุธทำร้ายคู่กรณี ชายคนดังกล่าวก็คือสามีของตน
>> คลิปโผล่อีกมุม ชายคล้าย "หนุ่มเคอรี่" ง้างค้อนฟาดตีหัวหน้าวินอุดมสุข
นอกจากนี้ น.ส.เฉลิมขวัญ ยังกล่าวอีกว่า ข้อสังเกตเรื่องสีเสื้อที่ผู้เสียชีวิตสวมใส่นั้น ยอมรับว่ามีการเปลี่ยนเสื้อให้ โดยในตอนแรก นายวีรวัฒน์ สวมใส่เสื้อสีแดง แต่พอเกิดเหตุถูกยิงและกลับเข้าบ้าน จึงได้คว้าเสื้อที่อยู่ใกล้ที่สุดมาเปลี่ยนให้ ทำให้กลายเป็นสวมใส่เสื้อสีส้มในเวลาต่อมา โดยไม่ได้มีเจตนาจะเปลี่ยนเสื้อเพื่อหลบหนีความผิดแต่อย่างใด
ขณะที่ภาพถ่ายของนายวีรวัฒน์ที่พบว่ามีการสวมใส่เสื้อวินจักรยานยนต์ด้วยนั้น โดยปกติสามีจะรับงานเป็นพนักงานเดลิเวอรี่ส่งอาหาร แต่บางครั้งก็มาขับวินจักรยานยนต์รับจ้างด้วยเช่นกัน
ส่วนความคืบหน้าเรื่องคดีความ พล.ต.ท.สุทธิพงษ์ วงษ์ปิ่น ผบช.น. เปิดเผยว่า ภายหลังจากขอศาลออกหมายจับผู้ต้องหาไปแล้ว 3 ราย ขณะนี้อยู่ในระหว่างเตรียมขออำนาจศาลออกหมายจับเพิ่ม 4 ราย ซึ่งข้อหาจะแตกต่างกันไป และอยู่ระหว่างสอบพยานเพิ่มเติม เพื่อออกหมายจับผู้ที่เกี่ยวข้องเพิ่มมากกว่า 7 ราย
ส่วนกรณีที่จะออกหมายจับ นายประมุข และ นายจิรพงศ์ หรือไม่นั้น ยังไม่ถึงขั้นตอนการออกหมายจับ ยังอยู่ในฐานะพยาน ส่วนกรณีมีการแชร์คลิปวิดีโอแล้วปรากฏภาพผู้ตายขณะเกิดเหตุนั้น ตำรวจอยู่ระหว่างตรวจสอบเบื้องต้นไม่สามารถระบุได้ว่าใครเป็นคนกระทำ และเหตุเกิดในวันเวลาใด ขอเวลาเจ้าหน้าที่ในการทำงาน
>> ชาวเน็ตสงสัย เผยคลิปมุมสูงคล้าย "แม่หนุ่มเคอรี่" โผล่ใกล้วงวินจยย.ตีกัน>> คลิปเศร้า หนุ่มเคอรี่รับกระสุนแทนแม่ ซ้ำร้ายถูกกลุ่มวินจยย.ไล่กู้ภัยที่มาช่วย>> วินมอเตอร์ไซค์ตีกัน! ยกพวกปิดถนนสุขุมวิท 103 ชายโดนลูกหลงดับ 1 ราย (มีคลิป)>> เปิดคลิปอีกมุมเหตุวินจยย.ตีกัน หนุ่มเคอรี่โดนลูกหลงดับ-เมียท้องนั่งกอดศพร่ำไห้>> ตำรวจเปิดปูม 2 วินอุดมสุขเปิดศึก-ไล่ยิง ชนวนแค้นขัดแย้งมานาน 2 ปี>> ภรรยาหนุ่มเคอรี่ เหยื่อลูกหลงวินอุดมสุข โพสต์เศร้าหลังสามีเสียชีวิต>> ตำรวจรู้ตัววินหัวโจก ยกพวกถล่มคู่อริ จ่อออกหมายจับ-สั่งตามล่าหัวหน้าวิน