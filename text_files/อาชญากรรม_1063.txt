รถจักรยานยนต์เสียหลักล้ม ร่างหนุ่มคนขับกระเด็น ศีรษะหลุดออกจากบ่า เสียชีวิตคาสะพานลอยแยกคลองตัน ตำรวจอยู่ระหว่างการตรวจพิสูจน์
(27 ก.ค.) เมื่อช่วงเช้าที่ผ่านมา เจ้าหน้าที่ตำรวจ สน.คลองตัน พร้อมด้วยเจ้าหน้าที่อาสากู้ภัยร่วมด้วยช่วยกัน ได้ร่วมตรวจสอบและอำนวยความสะดวกการจารจร อุบัติเหตุบนสะพานลอยข้ามแยกคลองตัน จากการตรวจสอบในจุดเกิดเหตุเป็นลักษณะจักรยานยนต์ BMW s1000 สีเหลือง-ดำ เสียหลักพลิกคว่ำล้มเอง
เหตุดังกล่าวทำให้ให้มีผู้เสียชีวิตเป็นชาย 1 คน ตรวจสอบพบว่าสภาพศีรษะขาดออกร่างกาย นอนเสียชีวิตอยู่ในที่เกิดเหตุ บริเวณถนนเพชรบุรีฝั่งขาเข้า มุ่งหน้าถนนพัฒนาการ เจ้าหน้าที่ตำรวจร้อยเวรเจ้าของคดี พร้อมทีมแพทย์เวรอยู่ระหว่างการตรวจชันสูตร ขณะมูลนิธิป่อเต็กตึ้ง ได้นำร่างผู้เสียชีวิตส่งมอบสถาบันนิติเวช รพ.จุฬาฯ เร่งสืบหาสาเหตุของอุบัติเหตุครั้งนี้
ความคืบหน้าล่าสุด เจ้าหน้าที่ตำรวจทราบชื่อผู้เสียชีวิตคือ นายภัทร์นฤน พงษ์ธนานิกร อายุ 37 ปี ลูกชายของ นายประเสริฐ พงษ์ธนานิกร หรือ ดีเจระย้า เจ้าของค่ายเพลงรถไฟดนตรี และยังเป็นลูกพี่ลูกน้องกับนักแสดงสาว ไอซ์ ปรีชญา ด้วย
เบื้องต้นคาดว่า นายภัทร์นฤน น่าจะฝ่าฝืนขับขี่รถจักรยานยนต์ขึ้นสะพานลอยข้ามแยกมาด้วยความเร็วสูง โดยเส้นทางบนสะพานนั้นเป็นทางโค้ง คาดว่าน่าจะเสียหลักรถชนขอบสะพานและควบคุมไม่อยู่ ทำให้พลาดร่างชนอัดกับราวสะพาน ศีรษะกระแทกและหลุดออกจากบ่าดังกล่าว ขณะนี้อยู่ระหว่างประสานงานสืบสวนจากภาพวงจรปิดอยู่
>> เปิดราคาบิ๊กไบค์ BMW รุ่น S1000RR ราคาไม่ถึงหลักล้าน แต่สมรรถนะแรง
