แนะนำ 7 สมาร์ทโฟนราคาไม่เกิน 10,000 บาท รุ่นใหม่ล่าสุด และมาแรงที่สุด ประจำต้นเดือนกรกฎาคม แบรนด์ไหนดี รุ่นไหนเด่น เราสรุปมาให้ท่านแล้ว!
   เรียกได้ว่านอกจากจะมีการแข่งขันกันสำหรับสมาร์ทโฟนรุ่นเรือธงที่มาพร้อม ประสิทธิภาพการทำงานที่ดีที่สุดจากแต่ละแบรนด์ชั้นนำแล้ว ก็ยังมีการแข่งขันของสมาร์ทโฟนในราคาย่อมเยาด้วยเช่นกัน 
   ซึ่งจะเห็นได้ว่าในระยะหลังๆ มานี้ แต่ละแบรนด์ก็เริ่มหันมาผลิตสมาร์ทโฟนที่มาพร้อมประสิทธิภาพดีเยี่ยมในราคา กลางๆ กันมากขึ้น จึงถือเป็นโอกาสดีของผู้ใช้ทุกท่านที่สามารถทำการเลือกซื้อสมาร์ทโฟนได้ อย่างหลากหลายมากยิ่งขึ้น เพื่อให้สามารถตอบโจทย์การใช้งานตามไลฟ์สไตล์ และงบประมาณของแต่ละท่านได้มากที่สุด 
   ดังนั้นทางทีมงาน Thaimobilecenter จึงทำการรวบรวมสมาร์ทโฟนราคาไม่เกิน 10,000 บาท ที่ ได้รับความสนใจมากที่สุด ณ ชั่วโมงนี้มาให้ได้ชมกัน เพื่อเป็นแนวทางให้กับผู้ที่กำลังมองหาสมาร์ทโฟนประสิทธิภาพดี พร้อมตอบโจทย์การทำงานได้อย่างครบครัน ในราคาที่จับต้องได้ 

ซึ่งจะมีสมาร์ทโฟนรุ่นเด่นจากแบรนด์ใดบ้าง เชิญติดตามชมไปพร้อมกันได้เลยค่ะ  
Lenovo Vibe K5 Note ราคา 7,990 บาท
   Lenovo Vibe K5 Note สมาร์ทโฟนรุ่นต่อยอดมาจาก K4 Note ที่ได้รับการปรับเปลี่ยนดีไซน์ตัวเครื่องให้มีความโค้งมนมากขึ้น บนความแข็งแกร่งจากวัสดุประเภทโลหะสุดหรู พร้อมกับได้รับการอัปเกรดคุณสมบัติให้ดียิ่งขึ้นไปอีกขั้นด้วยเช่นกัน สำหรับคุณสมบัติในเบื้องต้นของ Lenovo Vibe K5 Note มีดังนี้


- หน้าจอแสดงผลแบบ IPS ขนาด 5.5 นิ้ว ความละเอียดระดับ Full HD 1080p (1080x1920 พิกเซล) - ชิปเซ็ตประมวลผล Octa-Core Mediatek Helio P10 ซึ่งมีความเร็วในการประมวลผล 1.8 GHz - หน่วยประมวลผลกราฟิก (GPU) Mali-T860 - หน่วยความจำแรม (RAM) ขนาด 3GB - หน่วยความจำภายใน (ROM) ขนาด 32GB ซึ่งสามารถเพิ่มหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลข LED และระบบการโฟกัสภาพแบบ PDAF (Phase Detection Autofocus) - กล้องดิจิทัลด้านหน้าความละเอียด 8 ล้านพิกเซล - แบตเตอรี่ความจุ 3500 mAh - ทำงานอยู่บนระบบปฏิบัติการ Android 5.1 Lollipop - เซ็นเซอร์สแกนลายนิ้วมือที่ด้านหลังของตัวเครื่อง - รองรับระบบสียง Dolby Atmos
 
ASUS ZenFone 2 Laser (ZE601KL) ราคา 8,990 บาท
   ASUS ZenFone 2 Laser (ZE601KL) ถือเป็นสมาร์ทโฟนจอยักษ์สุดคุ้มอีกรุ่นหนึ่งจากแบรนด์ชื่อดังอย่าง ASUS โดยมีความโดดเด่นในด้านการถ่ายภาพด้วยกล้องดิจิทัลความละเอียด 13 ล้านพิกเซล พร้อมระบบการโฟกัสภาพแบบ Laser Autofocus ที่เป็นชื่อรุ่นนั่นเอง ส่วนคุณสมบัติตัวเครื่องในด้านอื่นๆ มีดังนี้


- หน้าจอแสดงผลแบบ IPS LCD ขนาด 6 นิ้ว ความละเอียดระดับ Full HD 1080p (1080x1920 พิกเซล) พร้อมครอบทับด้วยกระจกป้องกันหน้าจอแบบ Gorilla Glass 4 - ชิปเซ็ตประมวลผล Quad-Core Snapdragon 616 - หน่วยความจำแรม (RAM) ขนาด 2GB และ 3GB - หน่วยความจำภายใน (ROM) ขนาด 16GB และ 32GB พร้อมรองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล พร้อมเทคโนโลยีโฟกัสภาพด้วยแสงเลเซอร์ (Laser Auto Focus) และไฟแฟลชแบบ LED - กล้องด้านหน้าความละเอียด 5 ล้านพิกเซล - รองรับการใช้งานอินเทอร์เน็ตบนเครือข่าย 4G LTE - รองรับการใช้งาน 2 ซิมการ์ด (Dual-SIM) - แบตเตอรี่ความจุ 3000 mAh - ทำงานอยู่บนระบบปฏิบัติการ Android 5.0 Lollipop
 
Huawei P9 Lite ราคา 8,990 บาท
   Huawei P9 Lite สมาร์ทโฟนน้องเล็กจากตระกูลเรือธงอย่าง P9 Series จากค่าย Huawei รุ่นใหม่ล่าสุด ที่มาพร้อมการดีไซน์ตัวเครื่องสุดหรูหรา พร้อมพกพาประสิทธิภาพการทำงานที่โดดเด่น ด้วยคุณสมบัติ และฟีเจอร์ที่พร้อมตอบโจทย์ทุกการใช้งานดังต่อไปนี้


- หน้าจอแสดงผลแบบ IPS LCD ขนาด 5.2 นิ้ว ความละเอียดระดับ Full HD 1080p (1080x1920 พิกเซล) - ชิปเซ็ตประมวลผล Octa-Core Kirin 650 ซึ่งมีความเร็วในการประมวลผล 2.0 GHz - หน่วยความจำแรม (RAM) ขนาด 2GB  - หน่วยความจำภายใน (ROM) ขนาด 16GB ซึ่งสามารถเพิ่มหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 8 ล้านพิกเซล - แบตเตอรี่ขนาด 3000 mAh - ทำงานอยู่บนระบบปฏิบัติการ Android 6.0 Marshmallow - เซ็นเซอร์สแกนลายนิ้วมือที่ด้านหลังของตัวเครื่อง
รายละเอียดเพิ่มเติมของ Huawei P9 Lite
 
OPPO F1 ราคา 7,990 บาท
   OPPO F1 อีกหนึ่งสมาร์ทโฟนที่มาพร้อมความโดดเด่นในด้านการถ่ายภาพ บนตัวเครื่องดีไซน์สวยหรูด้วยการผลิตจากวัสดุประเภทโลหะ พร้อมความบางเฉียบเพียงแค่ 7.25 มิลลิเมตรเท่านั้น ซึ่งมีฟีเจอร์ที่น่าสนใจดังนี้


- หน้าจอแสดงผลแบบ IPS ขนาด 5 นิ้ว ความละเอียดระดับ HD 720p (720x1280 พิกเซล : 294 ppi) พร้อมครอบทับด้วยกระจก Gorilla Glass 4 - ชิปเซ็ตประมวลผล Octa-Core Qualcomm Snapdragon 616 ซึ่งมีความเร็วในการประมวลผล 1.7 GHz - หน่วยประมวลผลกราฟิก (GPU) Adreno 405  - หน่วยความจำแรม (RAM) ขนาด 3GB - หน่วยความจำภายใน (ROM) ขนาด 16GB และสามารถเพิ่มหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED, ระบบโฟกัสแบบ Phase Detection Auto Focus (PDAF) และมีขนาดรูรับแสงกว้างสูงสุดที่ F/2.2 - กล้องดิจิทัลด้านหน้าความละเอียด 8 ล้านพิกเซล ซึ่งมีเซ็นเซอร์ขนาด 1/4 นิ้ว และมีขนาดรูรับแสงกว้างสูงสุดที่ F/2.0  - แบตเตอรี่ขนาด 2500 mAh - ทำงานอยู่บนระบบปฏิบัติการ Android 5.1 Lollipop  - รองรับการมช้งานบนเครือข่าย 4G LTE - รองรับการใช้งาน 2 ซิมการ์ด
รายละเอียดเพิ่มเติมของ OPPO F1 รีวิว (Review) OPPO F1
 
Sony Xperia XA ราคา 9,990 บาท
   Sony Xperia XA สมาร์ทโฟนรุ่นเล็กประจำตระกูล Xperia X ใหม่ล่าสุด มาพร้อมกับการดีไซน์รูปแบบใหม่ที่มีความโค้งมนมากยิ่งขึ้น โดยมีคุณสมบัติตัวเครื่องในเบื้องต้นดังนี้


- หน้าจอไร้ขอบแบบ IPS พร้อมเทคโนโลยี Mobile BRAVIA Engine 2 ขนาด 5 นิ้ว ความละเอียดระดับ HD 720p (720x1280 พิกเซล) - หน่วยประมวลผลใช้ชิปเซ็ต Octa-Core MediaTek Helio P10 (MT6755) - หน่วยความจำแรม (RAM) ขนาด 2GB - หน่วยความจำภายใน (ROM) ขนาด 16GB และสามารถเพิ่มหน่วยความจำภายนอกแบบ microSD ได้สูงสุดที่ขนาด 200GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED และระบบการโฟกัสภาพแบบ Hybrid Autofocus และเปิดใช้งานกล้องได้ภายในเวลาเพียง 0.6 วินาที - กล้องดิจิทัลด้านหน้าความละเอียด 8 ล้านพิกเซล พร้อมเลนส์มุมกว้าง - แบตเตอรี่ขนาด 2300 mAh - ทำงานอยู่บนระบบปฏิบัติการ Android 6.0 Marshmallow - รองรับการใช้งานบนเครือข่าย 4G LTE
รายละเอียดเพิ่มเติมของ Sony Xperia XA
 
Samsung Galaxy J7 Version 2 (2016) ราคา 8,900 บาท
   Samsung Galaxy J7 Version 2 (2016) สมาร์ทโฟนรุ่นอัปเกรดปี 2016 ตัวท็อปจากตระกูล Galaxy J Series หรือที่รู้จักกันในชื่อ Samsung Galaxy J7 (2016) ซึ่งมาพร้อมการดีไซน์กรอบด้านข้างตัวเครื่องที่ผลิตจากวัสดุประเภทโลหะ พร้อมลวดลายโลหะขัดลาย (Brushed Metal) ที่ด้านหลังของตัวเครื่อง และได้รับการอัปเกรดคุณสมบัติต่างๆ ให้ดียิ่งขึ้นไปอีกขั้นดังนี้


- หน้าจอแสดงผลแบบ Super AMOLED ขนาด 5.5 นิ้ว ความละเอียดระดับ HD 720p (720x1280 พิกเซล) - ชิปเซ็ตประมวลผล Octa-Core Exynos 7870 ซึ่งมีความเร็วในการประมวลผล 1.6 GHz - หน่วยความจำแรม (RAM) ขนาด 2GB - หน่วยความจำภายใน (ROM) ขนาด 16GB ซึ่งสามารถเพิ่มหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED และมีขนาดรูรับแสงกว้างสูงสุดที่ F/1.9 - กล้องดิจิทัลด้านหน้าความละเอียด 5 ล้านพิกเซล พร้อมไฟแฟลช LED ที่ด้านหน้า และมีขนาดรูรับแสงกว้างสูงสุดที่ F/1.9 - แบตเตอรี่ขนาด 3300 mAh - ทำงานอยู่บนระบบปฏิบัติการ Android 6.0.1 Marshmallow - รองรับการใช้งาน 2 ซิมการ์ด (Dual SIM)  - รองรับการใช้งานบนเครือข่าย 4G LTE - รองรับการเชื่อมต่อ Wi-Fi 802.11 b/g/n, Bluetooth 4.1 และ NFC
รายละเอียดเพิ่มเติมของ Samsung Galaxy J7 Version 2 (2016)
 
vivo V3 ราคา 8,990 บาท
   vivo V3 สมาร์ทโฟนที่มาพร้อมความโดดเด่นในด้านการถ่ายเซลฟี่ บนตัวเครื่องที่ผลิตจากวัสดุประเภทโลหะสุดหรู ซึ่งมีคุณสมบัติที่น่าสนใจดังต่อไปนี้


- หน้าจอแสดงผลแบบ IPS ขนาด 5 นิ้ว ความละเอียดระดับ HD 720p (720x1280 พิกเซล) - ชิปเซ็ตประมวลผล Octa-Core Qualcomm Snapdragon 616 - หน่วยประมวลผลกราฟิก (GPU) Adreno 405 - หน่วยความจำแรม (RAM) ขนาด 3GB - หน่วยความจำภายใน (ROM) ขนาด 32GB พร้อมรองรับหน่วยความจำภายนอกแบบ microSD ได้สูงสุดที่ขนาด 128GB - กล้องด้านหลังความละเอียด 13 ล้านพิกเซล - กล้องด้านหน้าความละเอียด 8 ล้านพิกเซล - แบตเตอรี่ความจุ 2550 mAh - ทำงานอยู่บนระบบปฏิบัติการ Android 5.1 Lollipop - เซ็นเซอร์สแกนลายนิ้วมือที่ด้านหลังของตัวเครื่อง - ชิปประมวลผลเสียง Hi-Fi AK4375 รองรับการแสดงผลเสียงระดับ Hi-Fi Audio - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตความเร็วสูงบนเครือข่าย 4G LTE
รายละเอียดเพิ่มเติมของ vivo V3 รีวิว (Review) vivo V3  
   เป็นอย่างไรกันบ้างคะ สำหรับสมาร์ทโฟนราคาไม่เกิน 10,000 บาท ที่ ทางทีมงานได้รวบรวมมาให้ได้ชมกัน จะเห็นได้ว่าแต่ละรุ่นล้วนแต่เป็นรุ่นไฮไลท์ใหม่ล่าสุดของแต่ละแบรนด์ มีความโดดเด่นที่แตกต่างกันออกไป และมาพร้อมกับฟีเจอร์ที่พร้อมตอบโจทย์การใช้งานได้ในทุกระดับ 
   ทั้งนี้จึงขึ้นอยู่กับตัวผู้ใช้เอง ว่ามีความชื่นชอบสมาร์ทโฟนรุ่นใดมากที่สุด ทั้งในด้านการดีไซน์ว่าสวยถูกใจขนาดไหน และฟีเจอร์ด้านในสามารถพร้อมตอบโจทย์การใช้งานของตนเองได้ครบถ้วนหรือไม่ 
   ซึ่งหากว่าได้ทดลองใช้งานในเบื้องต้น แล้วเกิดความพึงพอใจ ก็ถือได้ว่าสมาร์ทโฟนรุ่นนั้นคุ้มค่าแก่การจับจองเป็นเจ้าของแล้วค่ะ สำหรับวันนี้ทางทีมงานต้องขอลาไปก่อน พบกันใหม่ในบทความหน้า สวัสดีค่ะ
 
นำเสนอข่าวโดย : thaimobilecenter.com