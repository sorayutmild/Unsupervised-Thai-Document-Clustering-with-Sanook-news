เฟซบุ๊กแฟนเพจ ข่าวสำนักงานรัฐมนตรี ศธ. ออกมาชี้แจงแล้ว ปมภาพ "กนกวรรณ" รมช.ศธ. เจอชาวเน็ตแซวยับ ลุยน้ำท่วมทิพย์-ขาลอย 
จากกรณี เฟซบุ๊กแฟนเพจ ข่าวสำนักงานรัฐมนตรี ศธ. โพสต์ภาพและข่าวของ นางกนกวรรณ วิลาวัลย์ รัฐมนตรีช่วยว่าการกระทรวงศึกษาธิการ ลุยน้ำท่วม แต่ชาวเน็ตหลายคนตั้งข้อสังเกตว่าช่วงขาดูลอยๆ คล้ายภาพถูกตัดต่อ ก่อนที่โพสต์ดังกล่าวจะถูกโพสต์ภาพใหม่ กระทั่งลบโพสต์ออกไปเลยในเวลาต่อมานั้น

ชาวเน็ตขอแซว ภาพ "กนกวรรณ" รมช.ศธ.ลุยน้ำท่วมแต่ดูขาลอย บอก "โอ๊ะ" สมชื่อ

ล่าสุด เฟซบุ๊กแฟนเพจ ข่าวสำนักงานรัฐมนตรี ศธ. ได้ออกมาชี้แจงกรณีดังกล่าว ระบุว่า "จากกรณีที่เฟซบุ๊ก "เพจ ข่าวสำนักงานรัฐมนตรี ศธ." ได้มีการโพสต์ข่าว ครูโอ๊ะ ห่วง "โรงเรียนเอกชน" หลังพายุโซนร้อนถล่ม ทำให้ฝนตกหนักน้ำไหล่บ่าเข้าท่วม รร.กว่า 30 แห่ง ฝากช่วย ดูแลนักเรียน-นักศึกษา-ครู ยืดความปลอดภัยหลัก พร้อมเฝ้าระวังติดตามสถานการณ์ใกล้ชิด  ซึ่งในข่าวดังกล่าวได้มีการนำแฟ้มภาพปี 2563 ของ รมช.ศึกษาธิการ มาเผยแพร่ ทำให้เกิดการแสดงความคิดเห็นที่หลากหลาย
ในนามแอดมิน เพจข่าวสำนักงานรัฐมนตรี ศธ. ขอชี้แจงว่า การโพสต์แฟ้มภาพดังกล่าวไม่ได้ เกี่ยวข้องกับการตัดสินใจของ รมช.ศึกษาธิการ เนื่องจากเพจดังกล่าวเป็นของ สำนักงานรัฐมนตรี ศธ.
ซึ่งเมื่อ รมช.ศึกษาธิการ ทราบเรื่องที่เกิดขึ้นก็ไม่ใด้นิ่งนอนใจ ได้ประสานเข้ามายังแอดมินเพจทันที
ทางเพจเฟซบุ๊กข่าวสำนักงานรัฐมนตรี ศธ.ต้องขออภัยในเรื่องที่เกิดขึ้น และจะน้อมรับทุกข้อเสนอแนะ เพื่อนำมาปรับปรุงการดำเนินงานของเพจต่อไป ขอขอบคุณทุกความปรารถนาดีของทุกฝ่าย"
Facebook ข่าวสำนักงานรัฐมนตรี ศธ.