เพจเฟซบุ๊กไทยคู่ฟ้า โพสต์ข้อความถึงการจ่ายเงินชดเชยลูกจ้างผู้ประกันตนมาตรา 33 ของประกันสังคมที่ว่างงานจากเหตุสุดวิสัย โดยมีรายละเอียดดังนี้
เมื่อวานนี้ (20 เม.ย.) เป็นวันแรกที่สำนักงานประกันสังคมเริ่มจ่ายเงินให้กับผู้ประกันตนประกันสังคม มาตรา 33 ล็อตแรกที่ลงทะเบียนขอรับเงินทดแทนกรณีว่างงานเนื่องจากเหตุสุดวิสัย อัตรา 62% ของค่าจ้างรายวัน ไม่เกิน 90 วัน
ใครลงทะเบียนว่างงานประกันสังคมได้

ผู้ประกันตนที่ไม่ได้ทำงาน หรือนายจ้างไม่ให้ทำงาน กักตัว 14 วัน เนื่องจากสัมผัสหรือใกล้ชิดผู้ติดเชื้อโควิด-19
ผู้ประกันตนที่ไม่สามารถทำงานได้ และไม่ได้รับค่าจ้าง ทั้งที่นายจ้างหยุดประกอบกิจการเอง หรือหยุดประกอบกิจการตามคำสั่งของทางราชการ

ล่าสุด มีผู้ยื่นขอใช้สิทธิกว่า 800,000 ราย จากการตรวจสอบเบื้องต้นมีผู้ที่เข้าเกณฑ์ราว 400,000 ราย ส่วนที่เหลืออยู่ระหว่างการรับรองจากนายจ้าง โดยนายจ้างและผู้ประกันตนจะต้องให้ข้อมูลที่ตรงกัน
ผู้ประกันตนยื่นขอใช้สิทธิประกันสังคม 2 ช่องทาง ดังนี้
1.ยื่นผ่านเว็บไซต์สำนักงานประกันสังคม www.sso.go.th หัวข้อขอรับประโยชน์ทดแทนกรณีว่างงาน online
2.ยื่นด้วยวิธีปกติ โดยดาวน์โหลดแบบขอรับประโยชน์ทดแทนกรณีว่างงานในเว็บไซต์ www.sso.go.th และพิมพ์แบบออกมากรอกข้อมูล พร้อมแนบสำเนาหน้าบัญชีธนาคาร และจัดส่งเอกสารให้สำนักงานประกันสังคมทางไปรษณีย์ตอบรับ/โทรสาร/อีเมล/LINE ตามที่สำนักงานประกันสังคมในแต่ละพื้นที่กำหนด (https://www.sso.go.th/eform_news/assets/sso-contacts.pdf)
จากนั้นจะได้รับการแจ้งผลการตรวจสอบคุณสมบัติ หากไม่ได้รับสิทธิสามารถอุทธรณ์ได้ใน 30 วัน
ส่วนนายจ้างจะต้องกรอกแบบรับรองการปิดกิจการจากเหตุโควิด-19 ทางเว็บไซต์สำนักงานประกันสังคม www.sso.go.th หรือจะติดต่อสำนักงานประกันสังคมในพื้นที่ก็ได้


ลงทะเบียนรับเงินชดเชยว่างงาน สำหรับลูกจ้างที่เป็นผู้ประกันตนมาตรา 33


ประกันสังคม ตอบคำถามสุดฮิต แบบไหนถึงได้เงิน "ชดเชย" ว่างงานจากพิษโควิด-19


