สวัสดีเพื่อน ๆ ชาว RoV ที่น่ารักทุกคนและผู้ติดตาม Esports ทุก ๆ ท่านคงไม่มีใครไม่รู้จักทีมค้างคาว Valencia CF Esports ที่เป็นหนึ่งในทีมที่มีความก้าวหน้าสูงที่สุดใน Tournament ทีมหนึ่งเลย และแน่นอนว่าความสามารถของนักกีฬานั้นเป็นที่จับตามอง และมีผู้ชื่นชมเป็นอย่างมาก จนเป็นช่องทางให้มิจฉาชีพนั้นแอบอ้างตัวเอง เพื่อเข้ามาสวมรอยในการทำธุรกรรมที่ไม่ถูกต้อง

และมันกลายเป็นปัญหาขึ้นมาแล้วที่ทาง Valencia CF Esports ก็ไม่ได้นิ่งนอนใจกับปัญหาที่เกิดขึ้น แต่ออกโรงลุยเองเพื่อนำตัวคนผิดมารับบทลงโทษทางกฎหมาย ในกรณีที่มีบุคคลที่แอบอ้างนักกีฬาในสังกัด Valencia CF Esports อย่าง Piper ซึ่งกรณีเช่นนี้มักมีเกิดขึ้นบ่อยครั้ง

ทาง Sanook Game ก็ขอเป็นอีกช่องทางหนึ่งเพื่อช่วยให้เพื่อน ๆ ระวังย้ำเตือนถึงการแอบอ้าง ที่ใช้ชื่อนักกีฬาและเหล่าคนดัง ไปใช้ในการหาเงินเข้ากระเป๋าตัวเอง หรือทำพฤติกรรมอันไม่เหมาะสมจนทำให้ผู้ถูกแอบอ้างเสื่อมเสียชื่อเสียงอีกด้วย

ประกาศจากทีม Valencia CF Esports Thailand
 เนื่องจากในช่วงเวลาที่ผ่านมา ได้มีบุคคลแอบอ้างเป็นนักกีฬาโดยใช้ชื่อ " Piper " และได้สร้างความเข้าใจผิดให้กับคนจำนวนมาก ซึ่งส่งผลให้ทางนักกีฬาของทีม Valencia CF Esports Thailand เสื่อมเสียชื่อเสียง

ทางทีมขอแจ้งไว้ ณ ที่นี้ว่า ตอนนี้เราได้รวบรวมหลักฐานทั้งหมด และได้ดำเนินการตามกฎหมายเรียบร้อยแล้ว และขอแจ้งอีกครั้งว่า โปรดระวังบุคคลอื่นแอบอ้างโดยใช้ภาพหรือชื่อของนักกีฬาทีม Valencia CF Esports Thailand บนช่องทางหรือแพลตฟอร์มโซเชียลอื่น ๆ นอกเหนือจากช่องทางที่นักกีฬาได้แจ้งไว้

ถือว่าครั้งนี้ทาง Valencia CF Esports เอาจริงและมีมาตรการที่เฉียบขาดเอาเรื่องเลย เรื่องกฏหมายก็ต้องว่ากันไปครับ ยังอยู่ในขั้นตอนการติดตามดำเนินคดีกันอยู่ คงต้องรอการประกาศจากทาง Officail อีกทีครับ ถือว่าเป็นอุทาหรณ์ให้กับคนที่คิดจะทำความผิด ซึ่งปกติเราจะเห็นแอดมินเพจ Valencia CF Esports Thailand เป็นสายฮาถึงเวลาเป็นงานเป็นการก็โหดเหมือนกันนะนี่ >< ยังไงก็มาร่วมเป็นกำลังใจให้กับตัวแทนทีมไทยใน AIC 2021 ด้วยกันครับ