ขวัญภิรมย์ หลิน ฉายาเต้าเงินล้าน 37 นิ้ว ในตำนาน ที่วันนี้มาเคลียร์ใจเหตุหนีออกจากวงการบันเทิงเพราะโดนเหยียดตลอด 8 ปีในฐานะดาวโป๊ มีคนจ้างให้วิ่งแก้ผ้าแลกเงิน ผ่านทาง รายการคุยแซ่บ Show ทางช่องone31 ที่มี พีเค ปิยะวัฒน์ และ ชมพู่ ก่อนบ่าย เป็นพิธีกร พร้อมเผยชีวิตคุณแม่เลี้ยงเดี่ยวกับลูกชาย 2 คน และวันนี้เธอยังควงลูกชายคนเล็กเปิดตัวที่แรก และเผยวินาทีที่ลูกชายขอคบแฟนเป็นผู้ชาย ซึ่งไม่ว่าลูกชายจะเป็นเพศไหน ตัวเองก็รับได้  พี่อยู่นอกวงการมาเป็น 10 ปีแล้วเหรอ?
ขวัญภิรมย์ : "30 กว่าปีแล้วนะที่พี่ออกเลย พี่เข้าวงการตอนอายุ 19 ปี ตอนนี้ 50 กว่าแล้ว"  สมัยก่อนเขาบอกว่าเนี่ยเต้าเงินล้าน เป็นยังไงพี่?
ขวัญภิรมย์ : "สมัยก่อนมีผู้ชายเขาบอกว่าเป็นคนที่หน้าอกสวย เสร็จแล้วพี่เข้าวงการมาปุ๊บ ได้ไปทำประกันหน้าอก 1 ล้าน เขาก็เลยเรียกเต้าเงินล้าน ได้ฉายามาเพราะตรงนี้"  จริงเหรอ ขนาด 37 นิ้ว?
ขวัญภิรมย์ : "ตอนเด็กๆ วัยรุ่น คัพ D แล้วเป็นธรรมชาติไม่เคยทำ"  สมัยก่อนเรียกว่าเงินหาง่าย?
ขวัญภิรมย์ : "เงินหาง่าย เพราะยุคนั้นมีน้อยคนที่จะลุคมาเซ็กซี่ กล้าที่จะทำแบบนี้"  ในแต่ละเดือนได้เท่าไหร่จากการถ่ายแบบ ถ่ายโฆษณา?
ขวัญภิรมย์ : "ส่วนมากจะเป็นงานโชว์ตัวเยอะ เพราะมันดังทางเซ็กซี่ พวกผับ พวกบาร์ก็จะจ้างไป แต่ถ่ายแบบมันได้ไม่เยอะหรอก ได้แล้วแต่งาน ได้เป็นแสน หลายแสนแล้วแต่ว่าถ่ายอะไร แต่โชว์ตัวมีทุกคืน"  สมัยก่อนผู้ชายเข้ามาจีบเยอะไหม?
ขวัญภิรมย์ : "จีบเยอะ แต่พี่ก็มีแฟนเด็กนอกวงการตุนไว้แล้ว ก็เลยไม่ได้สนใจ"  แต่ก็มีพระเอกในวงการด้วย?
ขวัญภิรมย์ : "อันนั้นมาทีหลัง แรกๆ ตอนเข้าวงการ สักพักก็จะมีแฟนนอกวงการเป็นเด็กที่เราตุนไว้อยู่แล้ว แต่ก็มีคนเดียวนะ"  ถือว่าคบซ้อนกับพระเอกไหม?
ขวัญภิรมย์ : "ที่แรกที่ตุนไว้ เหมือนกำลังอยากจะเลิกพอดี เผอิญพี่ไปโชว์ตัวที่อเมริกาก็ไปเจอพระเอกคนนี้ แต่ตอนนั้นเขายังไม่เข้าวงการ แต่พอเขากลับมาเมืองไทยปุ๊บเขาก็มาเป็นพระเอกเลย ก็คบกัน ที่คบซ้อนนี่คือครั้งแรกในชีวิตเลย"  พระเอกที่คบมีคนทราบไหมว่าคือใคร?
ขวัญภิรมย์ : "ไม่มีคนรู้ แต่ว่าคนในวงการเวลาเราไปกองถ่ายเขาพอรู้ พอเห็นบ้าง"  ปกติคิดว่าตัวเองเจ้าชู้ไหม?
ขวัญภิรมย์ : "คิดว่าตัวเองไม่เจ้าชู้ เพราะว่าโดยปกติคบเป็นคนๆ เลย จะไม่ชอบคบซ้อน มีครั้งเดียวเลยที่คบซ้อน"  แล้วตอนนั้นแบ่งเวลายังไง?
ขวัญภิรมย์ : "นั่งทำงานอยู่ก็ไม่รู้หรอกว่าวันๆ ไปไหน เวลาก่อนจะเข้าบ้านก็คุยบาคนนี้ก่อน คุยให้เสร็จแล้วค่อยเข้าบ้าน เพราะเด็กอยู่ในบ้าน"  ตอนนั้นเหนื่อยไหม?
ขวัญภิรมย์ : "ไม่เหนื่อย สนุก พูดเล่น ก็เป็นแบบนี้ไม่กี่เดือน เพราะตัดสินใจแล้วว่าจะคบพระเอก พี่เลยเลิกดื้อๆ ทิ้งเฉยเลย เขาก็มาตามง้อ เจอที่ลิฟท์ ก็มายืนคุย เขาบอกกลับบ้านเราเถอะ เราก็บอกไม่ ตัดสินใจแล้ว"  เห็นว่าหนีออกจากบ้านเพื่อมาเข้าวงการ?
ขวัญภิรมย์ : "ไม่ใช่หนีออกจากบ้านมาเข้าวงการ ตัวขวัญเองหนีออกจากบ้าน เพราะทนความลำบากที่บ้านไม่ไหว ที่บ้านเป็นคนจีน พ่อขี้เหนียวจ้างลูกน้องน้อยมาก เสร็จทุกคนในบ้านต้องแบ่งงานกันหมด ต้องทำงานทุกคน แล้วงานไม่ใช่งานธรรมดา ทำฟาร์มหมู ฟาร์มไก่ มันต้องคุกคลีกับหมู กับไก่ งานมันมีตั้งแต่เช้าถึงค่ำ กว่าเราจะได้นอน กว่าจะได้พัก ไม่ใช่พี่ไม่ชอบ พี่ทนทำมากี่ปี พี่เหนื่อย ไม่ไหว จนอายุ 10 กว่า ตัดสินใจออกจากบ้าน หนีตามเพื่อนมากรุงเทพฯ พี่ไม่เคยออกจากตัวเชียงรายเลย"  ตอนนั้นพ่อว่าไง?
ขวัญภิรมย์ : "พ่อก็โกรธ พ่อแค่ให้ค่ารถมา ทุกวันนี้ไปคุยกับเขา เขาบอกว่าที่ให้แค่ค่ารถก็กะว่ามันไปไหนไม่รอดหรอก เดี๋ยวมันก็กลับมา แต่ปรากฎว่าไปจริงๆ"  ถ่ายแบบครั้งแรกร้องไห้เลยเหรอ?
ขวัญภิรมย์ : "ขวัญรับงานครั้งแรกเลยมันเป็นชุดว่ายน้ำ ถ่ายให้น่าจะเป็นของฮ่องกง แต่อันนี้มันต้องถ่ายโปสเตอร์หนัง มันต้องโป๊ เขาก็จะให้ตากล้องกับคนจัดไฟอยู่ในห้องกับเรา เขาก็เอาผ้ามาล้อมไว้ มันก็มีนอนถ่ายบ้างอะไรบ้าง ก็อาจจะมีโป๊ เสร็จแล้วทีนี้มีคนมาแอบดู เราก็เห็น คือเราเป็นคน มีความอายอยู่ ทำไมต้องมาแอบดูเหมือนเราไม่ใช่คน เรารู้ไม่มีความเป็นคนอยู่ในตัว อาย เลยร้องไห้"  สมัยก่อนเจอทั้งคำดูถูก คำเหยียบหยาม โดนบูลลี่ด้วยหรอ?
ขวัญภิรมย์ : "สมัยก่อนบูลลี่ก็แบบประมาณว่าไม่รู้ว่าบูลลี่หรือเปล่า แต่ความคิดพี่คือแบ่งชนชั้น ถ้าเขาเป็นนางเอกเขาก็จะไม่มองเราเลย เหมือนเราแค่ดาวโป๊ประมาณนั้น"  สมัยก่อนพี่โดนหยามศักดิ์ศรีความเป็นคนเลย?
ขวัญภิรมย์ : "พี่รู้สึกอย่างนั้น รู้สึกว่าพี่ด้อยค่า เพราะว่าคนจะมองว่านี่ขายแต่ความเซ็กซี่อย่างเดียว แต่พี่ก็สู้นะ พี่สู้อยู่นาน เพื่อให้คนเวลาเจอเราจะได้รู้ว่าเราเป็นคนยังไง"   แล้วทำไมตัดสินใจหันหลังออกจากวงการบันเทิง?
ขวัญภิรมย์ : "มันก็หลายอย่างรวม ไหนจะชีวิตส่วนตัวที่วุ่นวายอยู่ เสร็จแล้วทำงานเหนื่อยด้วย ถ่ายละคร โชว์ตัว บางทีถ่ายถึงตี4 แล้ว 6 โมงเช้า นัดกอง 7 วันแทบไม่ได้นอนเลย พี่ก็เลยมานั่งคิดว่าอุส่าห์หนีความเหนื่อยมา ทำไมมาเหนื่อยอย่างนี้ สรุปชีวิตเราต้องการอะไร คือยังเด็กด้วยแหละ คิดไม่เป็น"  เรียกว่าพี่ออกจากวงการไปสร้างครอบครัว ไปมีลูกได้ไหม?
ขวัญภิรมย์ : "ตอนนั้นอาจจะเป็นอกหักจากแฟนก่อน เลยออกจากวงการ พระเอกนั่นไง คือตัวพี่ทำพี่เอง เขามาคลุกคลีอยู่กับพี่ 24 ชม.ไม่กลับบ้านตัวเอง แม้กระทั่งแม่บอดว่าวันอาทิตย์กินข้าวด้วยกันนะ ก็ไม่ไป หลงติดกันหนึบเลย ตอนหลังลูกไม่ไปกินข้าวที่บ้านก็ทำปิ่นโตมาให้ที่คอนโดเรา เราก็เลยสงสาร รู้สึกผิด ก็หาเรื่องเลิกเขา หนีกลับบ้านเลย ก็หาเรื่องกลับบ้านเพื่อให้เขาห่างเรา ไม่งั้นเขาไม่ห่าง สงสารแม่ ความเป็นผู้หญิงเขาคงไม่อยากได้ดาวโป๊ไปเป็นสะใภ้เขา"  พี่ก็ไปเจอคนใหม่?
ขวัญภิรมย์ : "นานอยู่นะกว่าจะเจอ คือพี่เลิกกับพระเอกไปพี่ก็ไปมีครอบครัว มีลูก 1 คน สุดท้ายคือเจอพี่เบิร์ดแล้วก็มีลูกอีก 1 คน"  ลูกคนเล็กรักมากที่สุด ห่วงมากที่สุด?
ขวัญภิรมย์ : "เขาก็ตัวติดกับพี่ คลุกคลีกันตลอด"  เป็นครั้งแรกด้วยที่น้องต่อมาเปิดตัว ยอมรับว่าเป็น LGBT แม่ลูกอยู่ด้วยกันมีปัญหาไหม?
ขวัญภิรมย์ : "ไม่มี"
ต่อ : "ไม่มี อยู่ด้วยกันเหมือนเป็นเพื่อนกัน เป็นพี่ คุยได้ทุกเรื่องเลย พาไปช้อปปิ้งทุกอย่าง ตอนเด็กๆ ต่ออยากเป็นดีไซน์เนอร์ก็เลยชอบเรื่องพวกนี้"  น้องต่อรู้ตัวเองตั้งแต่ 4 ขวบ?
ต่อ : "ใช่ ตั้งแต่เบบี้เลย"  ตัดสินใจบอกคุณแม่ตอนไหน?
ต่อ : "ไม่ได้เหมือนกับบอก หนูไปเรื่อยๆ เหมือนมามี๊รู้อยู่แล้วตั้งแต่เด็กว่าเป็น เอาเดรสมามี๊มาใส่ มามี๊ก็คือตัดขาให้เรียบร้อย"  ตอนที่เขามาบอกแรกๆ เรามีคิดไหมว่าอยากได้ลูกชาย?
ขวัญภิรมย์ : "จริงๆ คากหวังว่าจะเหลือคนนึง เพราะว่าคนโตทีแรกแมนๆ แต่ตอนนี้ พอคนี้เป็นก็เฉยๆ ยอมรับได้แล้ว ทีแรกอยากได้ลูกสาว เขาออกมาดันเป็นลูกชาย"  น้องต่อกับพี่ชายคนโตน้องต้น คนละพ่อกัน น้องต้นขาหักด้วย?
ขวัญภิรมย์ : "นางขับรถบิ๊กไบค์แล้วก็ไปล้มขาหัก เมื่อ 2-3 ปีที่แล้ว ตอนนี้ก็ดามเหล็กอยู่ ทีแรกตอนเขาไปหัวหินกับเรา เขาก็พาแฟนผู้หญิงไปตลอด ไม่เคยรู้ อยู่ดีๆ วันนั้นขาหักก็เลยแบบไหนๆ ชีวิตคงไม่มีอะไรแย่ไปกว่านี้แล้วก็เลยบอกแม่เลยดีกว่า เขาก็เลยบอกว่า แม่ลูกมีอะไรจะบอก เรานึกในใจสงสัยทำผู้หญิงท้องแน่เลย ลึกๆ ในใจเราเป็นคนรักเด็ก ไม่เป็นไรคงได้เลี้ยงหลานสมใจ เขาบอกว่าลูกคบกับพี่ผู้ชายอยู่ เราก็คิดว่ารุ่นพี่ที่มหาวิทยาลัย"  แม่ช็อกไหม?
ขวัญภิรมย์ : "นิดๆ เพราะว่าคาดหวังไง เวลาไปห้างด้วยกันก็จะบอกว่าชุดนี้นะเดี๋ยวให้ลูกพี่ต้นใส่ คิดว่าเหลือสักคนก็ยังดี พอเขาบอกปุ๊บ วินาทีแรกอึ้งแป๊บ พอคิดได้ก็บอกเขาไม่เป็นไรลูก เป็นอะไรก็ได้ ขอแค่ลูกเป็นคนดีของสังคมก็พอ"
ติดตามชมรายการคุยแซ่บShow ทุกวันจันทร์-วันศุกร์ เวลา13.40-1430 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama