(23 ส.ค.) ผู้สื่อข่าวรายงานว่า โลกสังคมออนไลน์มีการแชร์รูป นายถาวร ตรีรัตน์ณรงค์ ส.ส.พรรคเพื่อไทย อยู่ในลักษณะกึ่งนั่งกึ่งนอนหลับคาเก้าอี้ ซึ่งในขณะเดียวกัน จ.ส.ต.ประสิทธิ์ ไชยศรีษะ ก็ได้ลุกขึ้นมา ใช้โทรศัพท์มือถือถ่ายรูปเอาไว้ ซึ่งพฤติกรรมดังกล่าวเกิดขึ้นระหว่างการประชุมสมาชิกสภาผู้แทนราษฎร หลังจากภาพนี้เผยแพร่ออกมา ก็ได้มีการวิพากษ์วิจารณ์อย่างหนัก เกี่ยวกับภาพลักษณ์ของสมาชิกสภาผู้แทนราษฎร และรัฐสภาของไทย ที่มีข่าวด้านลบออกมาอย่างต่อเนื่อง ซึ่งเป็นการทำลายความเชื่อมั่นในการบริหารจัดการประเทศ ทั้งจากประชาชนและนานาประเทศอย่างไรก็ตามก่อนหน้านี้ได้มีหลายกรณีที่เกิดขึ้นในสภาซึ่งก่อให้เกิดกระแสวิพากษ์วิจารณ์ในสังคมเช่น ส.ส.เล่นเกม,ดูภาพอนาจาร เป็นต้น