ทำเอาแฟนกำปั้นอึ้งกันเป็นแถวสำหรับ "มฤตยูดำ" ไมค์ ไทสัน อดีตกำปั้นแชมป์โลกรุ่นเฮฟวี่เวต 3 สถาบัน ที่ประกาศเตรียมหวนคืนสังเวียนอีกครั้งด้วยวัย 54 ปี ในไฟต์พิเศษที่จะพบกับ "ซูเปอร์แมน" รอย โจนส์ จูเนียร์ อดีตโคตรมวยแชมป์โลก 4 รุ่น กำปั้นวัย 51 ปี ที่เคยได้รับการยกย่องว่าดีที่สุดในโลกในช่วงยุค 90 จาก เดอะ ริงก์โดยล่าสุด อดีตราชากำปั้นโลกรุ่นยักษ์ อวดสภาพร่างกายสุดฟิตเต็มไปด้วยมัดกล้าม ก่อนการชกในอีก 10 วันข้างหน้า หลังฝึกหนักกับ ราฟาเอล คอร์เดโร่ โค้ชผู้เชี่ยวชาญในเรื่องของ MMA มาเรียกความฟิตเข้ายิมฝึกซ้อมฟิตร่างกายตั้งแต่เมื่อช่วงเดือนมีนาคม ที่ผ่านมาซึ่งผลลัพธ์ที่ได้ออกมาก็อย่างที่เห็นกันก็คือ เจ้าของแชมป์เฮฟวี่เวตที่อายุน้อยที่สุดตลอดกาล สามารถกลับมามีสภาพร่างกายที่ฟิตเต็มถังอีกครั้งได้อย่างเหลือเชื่อ และเชื่อเลยว่าเกมการชกจะออกมาสนุกแน่นอนสำหรับการชกพิเศษครั้งนี้จะมาในกติกามวยสากล กำหนกการชกแบบ 8 ยก ที่สเตเปิลส์ เซนเตอร์ ในลองแองเจลิส ประเทศสหรัฐอเมริกา ในวันที่ 28 พฤศจิกายน ที่จะถึงนี้ โดยมีวัตถุประสงค์คือหาเงินไปช่วยเหลือองค์กรการกุศล