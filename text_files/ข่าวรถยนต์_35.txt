            เปิดตัวอย่างเป็นทางการแล้วสำหรับรถมอเตอร์ไซค์ Honda  รุ่นใหม่ในปี  2013 ที่ครั้งนี้เป็นอีกครั้ง ที่มีการแนะนำรถมอเตอร์ไซค์ Global  model เข้าสู่ตลาด ที่จะวางจำหน่ายในตลาดโลกด้วยเช่นกัน และเราจะพาไปดูกันว่า 3  รุ่นที่ว่านี้ มีอะไรบ้าง ที่คุณอาจจะอยากได้มาเคียงกาย 
 
Honda MSX 125 
                เริ่มต้นปีการแนะนำออกสู่ตลาดในปีนี้ ทางค่าย Honda  ก็เริ่มในการกลับมาทวงบัลลังค์ โดยเฉพาะ กลุ่มรถมอเตอร์ไซค์ขนาดเล็กที่ได้รับความนิยมเพิ่มมากยิ่งขึ้นจากกลุ่มวัย รุ่นที่ต้องการความแตกต่างเร้าใจในการขับขี่และสะดวกด้วยเช่นกัน และนั่นเป็นที่มาของ  Honda MSX 125
                การแนะนำ  Honda MSX 125 นี้เป็นการกลับเข้าสู่ตลาดมอเตอร์ไซค์เล็อีกครั้งลังในปีที่ผ่านมา ทางค่าย Honda  มีการแนะนำสกูตเตอร์ที่ทันสมัยโดนใจใครหลายคน  Honda Zoomer X  และ ใน MSX125 ก็เป็นการเปลี่ยนความสบายสู่ความสปอร์ตที่เร้าใจและคล่องตัวในเมือง

                เครื่องยนต์  125  ซีซี  มาพร้อมกับสมรรถนะที่เหนือชั้นด้วยเทคโนโลยีหัวฉีด PGM-FI  ปลุกเร้าความสปอร์ตในเรือนร่างขนาดเล็กที่ออกแบบให้สปอร์ตทุกมุมมอง ตั้งแต่แรกเห็นภายใต้คอนเซปต์ "Clutching Adrenaline ปล่อยมันส์ออกมา"   ด้วยการให้เส้นสายการออกแบบที่โดนใจในความสปอร์ตแบบเต็มพิกัดมาพร้อมโคมไฟหน้าโปรเจ็คเตอร์ และไฟท้าย LED  รวมถึง ล้อแม็กอลูมิเนียมขนาด 12 นิ้ว ที่มาพร้อมยางหน้ากว้างพิเศษให้ความคล่องตัว
                แม้จะเล็กแต่ Honda MSX 125  อัดแน่นด้วยเทคโนโลยีจากรถใหญ่โดยเฉพาะระบบกันสะเทือนที่ไม่เป็นสองรองใคร ด้วยโช๊คหน้าแบบหัวกลับ และโช๊คเดี่ยวคล้ายสปอร์ตไบค์ชั้นนำในตลาด รวมถึงยังเสริมความมั่นใจด้วยดิสก์เบรก ทั้งทางด้านหน้าและด้านหลัง นอกจากนี้จุดเด่นที่สำคัญก็เป็นระบบคลัทช์มือให้ความมันส์เร้าใจเต็มพิกัดในทุกการขับขี่
                Honda MSX 125 พร้อมวางจำหน่ายแล้วตั้งแต่วันนี้โดยเปิดตัวด้วยราคา 66,000 บาท เท่านั้น มี 3 สีให้เลือก คือ แดง ,ดำ และ ขาว

Honda Forza 300
                เปลี่ยนจากอารมณ์สปอร์ตมาคันที่ 2 ในการแนะนำ แบบครั้งเดียว ด้วยสกู๊ตเตอร์ที่เน้นในอารมณ์หรู ที่แตกต่างกับ  Honda Forza 300 และ ถือเป็นครั้งแรกที่สกู๊ตเตอร์มีเครื่องยนต์ขนาดใหญ่กว่าที่วางจำหน่ายในตลาดปัจจุบัน
                Honda Forza 300  ถูกพัฒนาขึ้นภายใต้แนวคิดในการตอบสนองความสบายสูงสุดและดูดีที่สุดในตลากรถมอเตอร์แบบสกูตเตอร์ ภายใต้คอนเซปต์ "The Grand Voyage" ที่เน้นในการให้ความลงตัวในแบบที่แตกต่างจากที่มีในปัจจุบัน ดีไซน์เริม่ต้นด้วยการให้ความหรูรอบคัน ออกแบบลงตัวอย่างปราณีต ตั้งแต่ทางด้านน้า ที่มาพร้อมไฟหน้าคู่พร้อมไฟหรี่ ให้ความพริ้วไหว ด้วยการออกบบตามหลักอากาศพลศาสตร์ พร้อมไฟท้ายแบบบิวท์อินที่รับกับเส้นสายของตัวถังอย่างลงตัว

                ตรงหน้าคนขับ เหนือระดับกับแผงหน้าปัดที่ดูหรูหราแปลกตา และยังมาพร้อมกับครั้งแรก ที่แผงคอนโซลด้านหน้าเปิดปิดเพื่อเก็บของได้ทั้งด้านซ้ายและขวา พร้อมช่องจ่ายไฟสำรองสำหรับชาร์จอุปกรณ์อิเล็กทรอนิคส์ เบาะนั่งให้ความสบายสูงสุดด้วยขนาดใหญ่มาพร้อมกับพนักพิงหลังทั้งผู้ขับขี่และผู้ซ้อนท้าย โดยใต้เบาะยังถูกเป็นช่องเก็บสัมภาระขนาดใหญ่จุได้ถึง 62 ลิตร พร้อมใส่หมวกกันน็อคแบบเต็มใบพร้อมกันได้ถึง 2 ใบ โดยยังมาพร้อมไอเสียแบบสปอร์ตเสียงนุ่มทุ้มด้วยอุปกรณ์ดูดซับเสียง
                Honda Forza 300 มาพร้อมเครื่องยนต์ขนาดกลางครั้งแรกแนะนำด้วยขุมพลังขนาด 300 ซีซี ระบบหัวฉีด PGM-FI นับเป็นครั้งแรกที่รถในตระกูลนี้ได้รับการติดตั้งเครื่องยนต์ขนาดใหญ่พิเศษ ทำให้ทุกการเดินทางที่ยาวไกล กลายเป็นเรื่องที่ง่ายขึ้น โดยรถจะเริ่มวางจำหน่ายในเดือนกุมภาพันธ์

Honda CRF250M
                การกลับมาของรถวิบากในอีกสไตล์แต่งเพอื่อคนเมืองในแบบ Motard  ทำให้นี่คือฝาแฝดของ Honda CRF250Lที่มาพร้อม "โมตาร์ดเต็มขั้น...ลุยทุกพิกัดเมือง" ด้วยตัวถั้งแบบเดียวกับรถวิบากถูกจัดมาใหม่ในการตบแต่งด้วย ล้อสีพิเศษขนาด 17 นิ้ว ให้ความแปลกตา สวมทับยางทางเรียบหน้ากว้างที่ออกแบบให้เหมาะกับเมืองมากขึ้น

                ตัวรถให้ความสูงใหญ่ไม่เปลี่ยนแปลง มาพร้อมลายกราฟฟิกใหม่ และที่ขาดไม่ได้ก็เป็นเครื่องยนต์ที่ให้สมรรถนะการขับขี่เร้าใจขนาด  250 ซีซี  ที่พร้อมตอบสนองในความเร้าใจ และมั่นใจได้กับ โช๊คหัวกลับพร้อมระบบกันสะเทือนหลังแบบ Pro-Link รวมถึง ความมั่นใจด้วย ชุดดิสก์เบรคหน้า-หลังลายเวฟ
                Honda CRF250M  จะเริ่มวางจำหน่ายอย่างเป็นทางการในช่วงเดือนมีนาคมที่จะถึงนี้ โดยราคาจำหน่ายยังไม่มีการเปิดเผยอย่างเป็นทางการ
 
            เป็นอย่างไรกันบ้างกับ  3 รุ่นใหม่จากฮอนด้า ที่เน้นความแตกต่างตามความชอบของลูกค้ามากขึ้น ตามสไตล์ของแต่ละคน 
 