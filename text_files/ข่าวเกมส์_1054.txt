แน่นอนว่าเมื่อใกล้ถึงวันที่เกมจะถูกวางจำหน่ายแล้ว ทางทีมจัดจำหน่ายก็จะแห่โปรโมตด้วยวิดีโอ Launch Trailer ที่โชว์ฟุตเทจต่าง ๆ จากในเกมจริงเป็นครั้งสุดท้ายกัน แต่สำหรับ Elden Ring ทาง Bandai Namco South East Asia ก็ได้ทำโฆษณาฉบับไทยที่มีความยาว 4 นาทีออกมาโปรโมตเกม ซึ่งแน่นอนว่ามีคนไทยหลาย ๆ คนได้ดูกันเป็นที่เรียบร้อยกัน และแน่นอนว่าตัวโฆษณาก็ทำเอาหลาย ๆ คนเกาหัวกันไม่น้อยเลยทีเดียว

แต่เมื่อไม่กี่วันมานี้ โฆษณาฉบับไทยได้ถูกเผยแพร่ลงกลุ่มของแฟนเกมต่างชาติ และกลายเป็นที่ฮือฮากันจนเข้าตาสื่อเกมนอกชื่อดังอย่าง PCGamer ออกมากล่าวชมว่า “เป็นโฆษณาที่ทำออกมาได้ยอดเยี่ยมระดับ Masterpiece” กันเลยครับ…

อย่างไรก็ตาม หากเรามาดูในกลุ่มของแฟน ๆ ส่วนใหญ่ก็จะออกเสียงไปทางที่ต่างจาก PCGamer และเกาหัวงงไม่ต่างจากชาวไทยเลย แต่ก็มีบางส่วนที่ชอบโฆษณาจนร้องไห้น้ำตาตกกันเลยก็ว่าได้
ทั้งนี้ Elden Ring วางจำหน่ายให้กับ PS4, PS5, Xbox One, Xbox Series และ PC บน Steam แล้ววันนี้
 
 