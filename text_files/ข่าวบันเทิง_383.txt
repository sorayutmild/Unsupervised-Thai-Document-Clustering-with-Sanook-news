งานแต่ง ตั๊ก บงกช
บรรยากาศพิธีมงคลสมรส ตั๊ก บงกช คงมาลัย และ เจ้าสัวบุญชัย เบญจรงคกุล ที่โรงแรมแมนดาริน โอเรียนเต็ล กรุงเทพ ญาติฝ่ายเจ้าบ่าวเริ่มด้วยการตั้งขบวนขันหมาก ในเวลา 09.00 น. และเวลา 09.45 น. จะเป็นพิธีหลั่งน้ำพระพุทธมนต์และประสาทพร ก่อนจะออกมาให้สัมภาษณ์กับกองทัพสื่อมวลชนที่มารอทำข่าวอย่างคับคั่งในเวลา 12.00 น. ซึ่งผู้ใหญ่ฝั่งเจ้าบ่าวคือ ดร.ศรีภูมิ และ ม.ร.ว.วรรณาภรณ์ ศุขเนตร ผู้ใหญ่ฝั่งเจ้าสาว แม่เล็ก ธนาภา ชีพนุรัตน์
ทั้งนี้ สินสอดที่เจ้าสัวบุญชัยหอบมานั้น รายงานระบุว่า แหวนเพชรลายดอกบัว  1 กระรัต จำนวน 2 วง ราคาร่วมล้านบาทเศษ และเช็คเงินสดกว่า 100 ล้านบาท 
ส่วนบรรยากาศการรดน้ำสังข์ของ เจ้าสาวตั๊ก และ เจ้าบ่าวบุญชัย นั้นแตกต่างจากคู่อื่น ๆ ตรงที่ไม่มีสายสินญ์มงคลสวมศรีษะมีเพียงพวงมาลัยคลองข้อมือของทั้งคู่ 
สำหรับของชำร่วยนั้น เป็นเมล็ดพันธุ์ข้าวพื้นเมืองสายพันธุ์ 101 มอบให้แขกที่มาร่วมงาน และสมุดภาพวาดสำหรับสื่อมวลชน
ทีมข่าวบันเทิง Sanook! News ขอแสดงความยินดีด้วยค่ะ
 

ข่าวที่เกี่ยวข้อง- งดงาม ตระการตา ชุดแต่งงานสุดหรูของ ตั๊ก บงกช- อัลบั้ม : บรรยากาศงานแต่งตั๊ก บงกช- เนื้อหาทั้งหมด งานหมั้นตั๊ก บงกช - งานแต่ง ตั๊ก บงกช เจ้าสัวบุญชัย สุดชื่นมื่น!! สนุก! วีดีโอ รายการโต๊ะข่าวบันเทิง

ชมภาพบรรยากาศสด ๆ แห่ขันหมาก รดน้ำสังข์ งานแต่ง ตั๊ก บงกช          