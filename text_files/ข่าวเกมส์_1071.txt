เกมส์ออนไลน์
        สำหรับขาเกม mmorpg ผมเชื่อว่า 100% ของผู้เล่น ไม่ว่าจะเกมแนว mmorpg เกมไหนก็ตาม  ต้องเคยเล่นแล้วตัวละครถึงแก่การสูญสิ้น HP หมดหลอด หรือตายแล้วนั่นเอง  ซึ่งสาเหตุการตายของเหล่าเพื่อนฝูงมีอยู่หลายสาเหตุมากมาย  ไม่ว่าจะทั้งเพราะตนเองหรือเพราะเพื่อนร่วมทีมก็ตาม  บางสาเหตุอาจทำให้เกิดการทะเลาะเบาะแว้งกันเลยทีเดียว  วันนี้ผมก็เลยจะมาคุยกันชิลๆเรื่องสาเหตุต่างๆในการตายใน mmorpg  ว่ามีอะไรบ้างนั่นเองจ้า
เกมส์ออนไลน์
โดนมอนสเตอร์ตบตาย
        เป็นสาเหตุการตายพื้นฐานของ mmorpg เลยทีเดียว  ไม่ว่าจะตั้งแต่มอนสเตอร์กระจอกบ้านนอกคอกนา ยันมอนสเตอร์ระดับบอส  ทั้งเรื่องไปลองเทสต์แผนที่ใหม่ แผนที่เลเวลสูงแล้วสู้ไม่ไหว หนีไม่ทัน  โดนมอนเตะตาย  หรือแม้ว่าแค่วิ่งผ่านแล้วโดนฝูงมอนสเตอร์วิ่งไล่ตามรุมกระทืบตายคาที่ก็มี  ถ้าหากเป็นมอนสเตอร์ระดับบอสไฮโซๆก็คงจะตายกันเป็นปกติอยู่แล้ว  หรือแม้แต่มอนสเตอร์ในดันเจี้ยนแต่ละเกมที่โหดหินเป็นพิเศษก็ตามที  อย่างตัวผมเองที่โดนมอนสเตอร์ตบตายแล้วรู้สึกแย่สุดๆก็ตอนพาสาวๆไปเก็บเลเวล แล้วไปตีมอนสเตอร์อ่อนๆเพื่อแท๊งให้ แต่ดันลากเยอะเกิน  ตายโชว์คาหน้าสาวๆเลย T^T
เกมส์ออนไลน์
ตกที่สูงตาย
         เป็นการตายของตัวละครที่มักจะเกิดขึ้นหลายครั้งในเกมที่มีการเกิดความเสียหายในกรณีที่ตกที่สูง ซึ่งเกมใหม่ๆมักจะใช้กันมากขึ้นแล้ว  สาเหตุส่วนใหญ่มักจะเกิดจากการเดินขึ้นไปสำรวจพื้นที่หรือทำเควสต์ แล้วกระโดดพลาดตกมาตายบ้าง  หนีมอนสเตอร์หรือศัตรูมาจนถึงทางตันแล้วเสี่ยงโดดที่สูงตกตายบ้าง  หรือแม้แต่บางคนที่ถ่างตาเล่นแล้วเผลอสับปะหงกหลับแต่ดันกดปุ่มเดินค้างไว้ จนตัวละครวิ่งไปตกเหวตายแบบไม่รู้ตัวเลยก็มี ซึ่งหนึ่งในนั้นก็คือผมเอง TvT
เกมส์ออนไลน์
โดนหัวแดง PK ตาย
         เป็นการตายประเภทหนึ่งที่ก่อให้เกิดการทะเลาะเบาะแว้งมากที่สุดในอันดับต้นๆ เลยก็ว่าได้  เพราะว่าเป็นการตายของตัวละครที่เกิดมาจากผู้เล่นคนอื่นอีกคนหนึ่ง  ไม่ได้เกิดจาก NPC นั่นเองครับ ทำให้เกิดการไม่พอใจกันขึ้น  (ประมาณว่ามาตีทำไม เรายังไม่เคยทำอะไรให้นายเลย) ก็เลยเกิดการทะเลาะกัน  ซึ่งบางเกมจะมีการเปิดให้ PK กันแบบอิสระ  หรือการแบ่งเผ่าพันธุ์เมื่อเจอเผ่าตรงข้ามก็สามารถโจมตีได้เลยนั่นเอง  ซึ่งตัวผมเองในกรณีที่โดนตี PK แล้วเซ็งสุดก็คือ  อุตส่าห์ข้ามฝั่งมาวิ่งเควสต์ตั้งไกลแล้วทำมานานมาก จนเหลือไปคุย NPC  ก็จบเควสต์แล้ว แต่โดนอีกฝั่งตีตายหน้า NPC จะกลับมาอีกทีประตูก็ปิดแล้ว  เควสต์เลยโดนดองไปอีกนาน...
        เท่าที่ผมนึกออก(เคยตายในรูปแบบนี้)ก็มีประมาณนี้แหละ  ถ้าหากมีการเล่นเกมแล้วเกิดตัวละครตายจริงๆแล้วทำให้ผู้เล่นในโลกจริงเสีย ชีวิตตายตามไปด้วยแบบเรื่อง Sword Art Online  ก็คงจะเป็นเรื่องน่ากลัวไม่ใช่น้อยเลยนะเนี่ยะ   จริงๆผมแค่อยากมาถามเพื่อนๆกันดูว่าเพื่อนๆเคยเล่น mmorpg  แล้วตัวละครเคยตายในรูปแบบไหนที่เซ็ง หรือรู้สึกขำกันบ้าง  มาลองแชร์ลองคุยกันขำๆดูนะครับ :)
 
 


สนับสนุนเนื้อหา
โดย  Zatoshi


