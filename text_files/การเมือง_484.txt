(27 ธ.ค.) จากเหตุปะทะกันระหว่างกลุ่มผู้ชุมนุมและเจ้าหน้าที่ตำรวจ บริเวณสนามกีฬาไทย-ญี่ปุ่น ดินแดง เมื่อวานนี้ (26 ธ.ค.) เบื้องต้นพบว่ามีเจ้าหน้าที่ตำรวจเสียชีวิต 1 นาย และมีผู้ได้รับบาดเจ็บกว่าร้อยคน ล่าสุดมีรายงานระบุว่า พบผู้เสียชีวิตจากเหตุการณ์ดังกล่าวอีก 1 ราย เป็นผู้เข้าร่วมชุมนุม
ตามรายงานระบุว่า ผู้เสียชีวิตรายล่าสุดคือ นายวสุ สุฉันทบุตร ได้เสียชีวิตลงหลังจากที่ถูกกระสุนปืนยิงเข้าไปทะลุตับ ก่อนถูกนำเข้ารักษาตัวที่ไอซียู รพ.พระมงกุฎฯ ซึ่งเมื่อวานนี้มีการเผยแพร่ข้อความในโลกออนไลน์ขอรับบริจาคเลือดเพื่อช่วยชีวิตเป็นจำนวนมาก
โดยผู้เสียชีวิตคนดังกล่าว ได้โพสต์ในเฟสบุ๊กส่วนตัวที่ชื่อ "Wasu Suchantabut" ซึ่งเป็นข้อความสุดท้ายก่อนเผชิญเหตุปะทะจนเสียชีวิต โดยระบุว่า
"ขอให้พี่น้องทุกๆคนปลอดภัยนะครับ แม่_วางแผน เลือกที่ตั้ง พร้อมทั้งวางกำลังไว้ล่วงหน้าแล้ว เยี่ยมครับเดี๋ยววันนี้ผมจะรอดูพวกปากดี คีย์บอร์ดเทพ ทั้งหลายนะครับ"