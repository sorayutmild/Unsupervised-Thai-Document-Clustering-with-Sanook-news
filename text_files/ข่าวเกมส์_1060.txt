เกมส์
เกมส์ที่มีออกมาให้เล่นกันตั้งแต่อดีตถึงปัจจุบัน มันก็มีที่สมจริงบ้าง โอเวอร์บ้าง แล้วแต่เนื้อหาของเกมส์จะทำออกมาว่าต้องการเป็นแบบไหน ทว่าก็มีอย่างหนึ่งที่ดูจะโอเวอร์ตลอดในแทบทุกๆเกมส์ นั่นคือความสามารถในการบรรทุกสิ่งของในตัวละครเกมส์ โดยเฉพาะในเกมส์แนวผจญภัยและเกมส์ RPG ตัวละครจะพกของได้เวอร์เป็นพิเศษ อย่าง Final Fantasy พกไอเทมได้หลายร้อยชนิด ชนิดละ 99 ชิ้น ส่วน GTA ก็สามารถพกอาวุธได้เป็นสิบๆชนิด ไม่รู้ว่าไปเก็บเอาไว้ตรงไหน โดยเมื่อเรารวมเอาน้ำหนักของอาวุธทุกชนิดในเกมส์ GTA V มาคำนวนแล้ว เป็นน้ำหนักถึง 800 ปอนด์หรือประมาณ 363 กิโลกรัม แม้ว่าจะเป็นนำหนักที่มนุษย์สามารถพกได้ แต่ก็ไม่น่าจะเดินวิ่งได้อย่างคล่องแคล่วแบบในเกมส์แน่นอน ซึ่งในสถิติโลกเคยบันทึกน้ำหนักที่คนบรรทุกเดินสูงสุดไว้ที่ 551.5 กิโลกรัม แบกทีเดินแทบไม่ออกกันเลย
ไม่เพียงแค่ไอเทมหรืออาวุธเท่านั้น แต่พวกเงินและทอง ที่ตัวละครในเกมส์แบกๆไว้ มันก็มีน้ำหนกเกินกว่าที่มนุษย์จะรับได้เช่นกัน อย่างในเกมส์ MineCraft ที่พกทองทีละเยอะๆนั้นแทบเป็นไปไม่ได้ที่มนุษย์จะพกได้เลย เพราะทองมันหนักมาก และเพื่อเป็นการเปรียบเทียบความสามารถในการแบกน้ำหนักของมนุษย์ ก็เลยมีคลิปเปรียบเทียบออกมาเป็นแนววิชาการกันเลย ว่าตัวละครในเกมส์มันแบกของได้โอเวอร์แค่ไหน





แต่ก็ใช่ว่าทุกเกมส์จะแบกของได้เวอร์หมดเสมอไป บางเกมส์ก็แบกของได้จำกัดสมจริงก็มี อย่างเช่นเกมส์ยิง FPS บางเกมส์ก็พกปืนหรืออาวุธได้น้อย เกมส์ปลูกผักอย่าง Harvest Moon ภาค PS1 ก็บรรทุกของได้สูงสุดเพียง 8 ชิ้นเท่านั้นเมื่อซื้อเป้ขนาดใหญ่สุด อันนี้ก็ขึ้นอยู่กับเกมส์ว่าอยากทำมาแบบไหน เพราะบางทีการทำให้สมจริงมากเกินไป มันก็ดูยุ่งยากในการเล่น ทำให้ผู้เล่นเบื่อเอาได้นะ
ปิดท้ายกันด้วยภาพฮาๆ ประมาณว่าถ้าในเกมส์แบกของเยอะเวอร์ขนาดนั้น แล้วถ้าประมวลผลออกมาเป็นกราฟฟิกตอนแบกล่ะก็น่าจะอารมณ์ประมาณภาพพวกนี้แน่ๆ