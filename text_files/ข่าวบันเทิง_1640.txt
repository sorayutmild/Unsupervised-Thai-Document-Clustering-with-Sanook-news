หากย้อนกลับไปเมื่อราว 10 กว่าปีก่อน ทุกคนต้องรู้จัก 2 หนุ่ม 1 สาว ขาแดนซ์ นาม "บาซู (Bazoo)" ศิลปินกลุ่มอันดับต้นๆ แห่งยุคของค่ายอาร์เอส ซึ่งประกอบด้วย กำปั้น คริชณะ พาณิชย์พงส์, โจอี้ สุรเดช ทับทิมใส และ เด็บบี้ เดบาร่าห์ ซี ที่มีเพลงดังฮิตติดหูอย่าง โธ่เอ๊ย, รักน้องพร, ดื่มนมกันเถอะ, ผีฟ้าปาร์ตี้ หรือ ลำตัด 2001 เป็นต้น
ในวันนี้ของ เด็บบี้ บาซู ที่ย้ายไปใช้ชีวิตอยู่ที่อเมริกา แต่ยังคงเดินทางไปมาระหว่างประเทศไทย อีกทั้งกำลังเรียนต่อในปริญญาโทตามที่ตั้งใจไว้ ส่วน โจอี้ และ กำปั้น ยังทำงานอยู่ในวงการบันเทิง ถึงแม้ว่าสมาชิกแต่ละคน ต่างพากันแยกย้ายไปมีชีวิตส่วนตัว แต่ชื่อของ บาซู ยังคงเป็นที่จดจำในฐานะศิลปินกลุ่มเพลงแดนซ์ที่ตรึงตาใจ
และในปี 2555 นี้ ปีที่กระแสลมพัดหวนของเหล่าศิลปินในอดีตมาแรงสุดๆ คงต้องจับตาและรอคอยกันให้ดี พวกเขาทั้ง 3 อาจจะกลับมาสร้างเซอร์ไพร์สแฟนเพลงอีกครั้ง หลังจากห่างหายไปนานถึง 10 ปีเต็ม!
ขอบคุณภาพจากอินสตาแกรม เด็บบี้ และเฟซบุ๊ค Bazoo Thailand