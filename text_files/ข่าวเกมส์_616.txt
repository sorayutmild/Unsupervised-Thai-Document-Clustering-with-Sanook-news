แฮกเกอร์
เหตุการณ์นี้เกิดขึ้นที่ประเทศแคนาดา ตำรวจได้จับกุมหนูน้อยวัยเพียง 12 ปี มาขึ้นศาลข้อหาจารกรรมข้อมูลทางอินเตอร์เน็ทหรือแฮกเกอร์ ซึ่งหนูน้อยรายนี้ได้แฮกเว็บไซต์ทางรัฐบาลไปหลายเว็บ ทั้งเว็บของท้องถิ่นเองและเว็บไซต์ของประเทศอื่นๆด้วย ซึ่งทั้งหมดนั้นเขาทำไปเพราะถูกว่าจ้างจากกลุ่มแฮกเกอร์นิรนาม Anonymous ที่ให้เขาแฮกเว็บทางการต่างๆแล้วส่งข้อมูลไปให้ โดยมีของรางวัลเป็นวีดีโอเกมส์ แต่มิได้ระบุว่าเป็นเกมส์ประเภทไหนอย่างไร
จากข้อมูลของสื่อข่าว Toronto Sun กล่าวว่าเด็กคนนี้ได้แฮกเว็บไซต์ทางการไปหลายเว็บได้แก่เว็บสถาบันสุขภาพ Quebec เว็บรัฐบาลชิลี เว็บตำรวจของ Montreal และอื่นๆ รวมมูลค่าความเสียหายกว่า 60,000 เหรียญสหรัฐ จากการสอบปากคำเพิ่มได้ข้อมูลว่าหนูน้อยคนนี้ก็ไม่ได้ใช้วิธีแฮกยุ่งยากอะไรมากมาย ก็แค่ใช้วิธีถล่มเซิฟเวอร์ของเว็บนั้นๆแบบสามขั้นตอน คือฟลัดข้อมูลจนเซิฟล่มบ้าง ถล่มด้วยวิธี DDoS บ้าง จนสามารถทะลุระบบป้องกันเข้าไปดูฐานข้อมูลของเว็บไซต์นั้นๆได้
งานนี้ผู้ปกครองของหนูน้อยคนนี้ยืนยันว่าไม่ได้มีเอี่ยวเกี่ยวข้องกับการเมืองแน่นอน แต่ที่น่าตกใจก็คือหนูน้อย 12 ปีคนนี้ก่อคดีใหญ่ระดับชาติ เพียงเพื่อแลกเปลี่ยนกับวีดีโอเกมส์ของกลุ่ม Anonymous เท่านั้น ดูไม่คุ้มเอาเสียเลย