     Isuzu D-Max X-Series 2018 ใหม่ ถูกเปิดตัวอย่างเป็นทางการแล้วในไทย พร้อมชุดแต่งดีไซน์พิเศษรอบคัน เคาะราคาจำหน่ายเริ่มต้น 742,000 บาท

     Isuzu X-Series 1.9 Ddi BluePower 2018 ใหม่ มีให้เลือกทั้งหมด 5 รุ่นย่อย แบ่งเป็นรุ่น Hi-Lander จำนวน 3 รุ่น และ Speed จำนวน 2 รุ่น ได้แก่
รุ่น Hi-Lander
1.9 Ddi Blue Power 4 ประตู รุ่น Z DVD A/T1.9 Ddi Blue Power 4 ประตู รุ่น Z DVD1.9 Ddi Blue Power 2 ประตู รุ่น Z DVD
รุ่น Speed
1.9 Ddi Blue Power Cab 4    1.9 Ddi Blue Power 2 ประตู
     ในรุ่น Hi-Lander ถูกติดตั้งชุดแต่งดีไซน์สปอร์ต ประกอบด้วย กระจังหน้าสปอร์ต, สเกิร์ตหน้า, กันชนหน้าสีเทาดำตกแต่งด้วยเส้นสีแดง, สติกเกอร์คาดหน้า-หลัง และสัญลักษณ์ ISUZU สีแดง
     Isuzu D-Max X-Series Hi-Lander 2018 มาพร้อมชุดไฟตัดหมอกสีเดียวกับตัวรถพร้อมกรอบสีเทาดำ, สปอร์ตบาร์สีทูโทน, ไฟหน้าแบบ Bi-LED, เสาข้างประตูสีดำ Blackout Film, บันไดข้างดีไซน์ใหม่ และล้ออัลลอยสีทูโทนขนาด 18 นิ้ว (รุ่น 4 ประตู)

     ภายในห้องโดยสารตกแต่งด้วยสีดำ Piano Black Style พร้อมผิวสัมผัสแบบ Soft Touch ตกแต่งโครเมียมบริเวณช่องแอร์ พร้อมสัญลักษณ์ X-Series บริเวณคอนโซลหน้า ติดตั้งหน้าปัด Super Vision พร้อมหน้าจอ Color Display MID, พวงมาลัย Multifuntion หุ้มหนังเดินด้ายสีแดง, ระบบควบคุมความเร็วอัตโนมัติ Cruise Control, เครื่องเสียงหน้าจอสัมผัสขนาด 7 นิ้ว Isuzu Media Solution พร้อมระบบเสียง Isuzu Surround Sound System ด้วยลำโพง 8 จุดรอบคันในรุ่น 4 ประตู

     ขณะที่รุ่น Speed เน้นตกแต่งในสไตล์เรซซิ่ง มาพร้อมชุดแต่งประกกอบด้วยกระจังหน้า, สเกิร์ตรอบคัน, สติกเกอร์คาดหน้า-หลังพร้อมสัญลักษณ์ X, ตกแต่งภายนอกด้วยเส้น Red Line สีแดง, ไฟหน้า Bi-LED, เสาข้างประตู Blackout Film, ล้ออัลลอยสีเทาดำขนาด 16 นิ้ว

     ห้องโดยสารของรุ่น Speed ติดตั้งเบาะนั่งสีดำ-แดง พร้อมลวดลาย Honeycomb และสัญลักษณ์ X บริเวณเบาะคู่หน้า, แผงข้างประตูสีแดงลวดลาย Honeycomb, ตกแต่งห้องโดยสารด้วยสีดำ Black Piano Style, หน้าปัด Super Vision พร้อมหน้าจอ Color Display MID, พวงมาลัยมิลติฟังก์ชั่นหุ้มหนังเดินด้ายแดง, เครื่องเสียงพร้อมระบบ Bluetooth รองรับการโทรศัพท์และฟังเพลงจากมือถือ, ช่อง USB จำนวน 2 จุด ในรุ่น 4 ประตู และ 1 จุด ในรุ่น 2 ประตู พร้อมระบบเสียง Isuzu Surround Sound System ด้วยลำโพง 6 ตัว
     ตัวถังของรุ่น Hi-Lander มีให้เลือกทั้งหมด 2 สี ได้แก่ สีขาว Everest Pearl White และสีดำ Australian Coal Black ขณะที่รุ่น Speed มีให้เลือกทั้งหมด 3 สี ได้แก่ สีแดง Etna Mica Red, สีขาว Siberian White และสีดำ Australian Coal Black
 
ราคาจำหน่าย Isuzu D-Max 1.9 Ddi BluePower X-Series 2018 ใหม่ มีดังนี้
รุ่น Hi-Lander1.9 Ddi Blue Power 4 ประตู รุ่น Z DVD A/T ราคา 959,000 บาท1.9 Ddi Blue Power 4 ประตู รุ่น Z DVD ราคา 934,000 บาท1.9 Ddi Blue Power 2 ประตู รุ่น Z DVD ราคา 835,000 บาท
รุ่น Speed1.9 Ddi Blue Power Cab 4 ราคา 836,000 บาท1.9 Ddi Blue Power 2 ประตู ราคา 742,000 บาท
 