
เป็นเวลากว่า 16 ปีแล้ว ที่นางเอกสาว "เชอรี่ เข็มอัปสร สิริสุขะ" สูญเสียคุณแม่ไปด้วยโรคมะเร็ง ล่าสุด ในวันครบคล้ายวันเกิดของคุณแม่ เจ้าตัวก็ได้โพสต์ภาพคุณแม่ "เจ้านิรมิต สิริสุขะ" ที่ไม่ค่อยได้เห็นกันบ่อยนัก และหลายคนอาจยังไม่ทราบว่า ครอบครัวของสาวเชอรี่สืบเชื้อสายมาจากเจ้านายฝ่ายเหนือ ทางฝั่งคุณตาสืบเชื้อสายเจ้าผู้ครองนครน่านองค์ที่ 61 (ตระกูลมหาวงศนันท์) ส่วนคุณยายสืบเชื้อสายเจ้าผู้ครองนครน่านองค์ที่ 62 (ตระกูล ณ น่าน) นอกจากนี้ คุณแม่นิรมิตก็ยังเป็นอดีตส.ส.จังหวัดน่านหลายสมัยอีกด้วย เห็นภาพคุณแม่แล้วรู้เลยว่า เชอรี่ และพี่สาว ปูเป้ รามาวดี ได้ความสวยมาจากใคร 
แม้คุณแม่จะจากไปแล้ว แต่ความรัก ความทรงจำและคำสอนของคุณแม่ก็ยังอยู่กับลูกๆ เสมอ ปัจจุบันสาวเชอรี่ได้อุทิศตัวทำโครงการฟื้นฟูผืนป่าและธรรมชาติของ จ.น่าน ในฐานะคนน่านที่สำนึกรักบ้านเกิด แนวคิดของเธอน่าชื่นชมจริงๆ