มีข่าวดีมาแจ้งอีกคนแล้วจ้า...!! นางร้ายหน้าสวย "เนย โชติกา" ต้องเผชิญหน้ากับเหตุการณ์สุดเซอร์ไพร์สกลางปาร์ตี้งานวันเกิดอายุ 31 ปีของตัวเอง เพราะอยู่ๆ "อาร์ม" แฟนหนุ่มนักธุรกิจของสาวเนย โชว์โมเมนท์ประทับ คุกเข่าขอแต่งงานต่อหน้าเพื่อนๆ ในวงการบันเทิงที่ร่วมเป็นสักขีพยาน งานนี้...สาวเนยคงปฏิเสธไม่ได้ เซย์เยส! เรียกเสียงกรี๊ดให้แก๊งเพื่อนได้เป็นอย่างดี
สำหรับ เนย โชติกา เพิ่งจะเปิดตัวคบหากับหนุ่มคนนี้เมื่อปีที่แล้ว หลังจากที่คบหากันมาประมาณ 5 ปี กระทั่งในวันเกิดปีนี้ หลังจากบ่มความรักมา 6 ปีเต็ม ก็เตรียมลั่นระฆังวิวาห์คนต่อไป...
ทางทีมข่าวบันเทิง Sanook! News ต้องขอแสดงความยินดีด้วยนะคะ
ขอบคุณภาพจากอินสตาแกรม @nannpiyada @a_supachai1 @iamkratae @poppie0625 และ เฟซบุ๊ก Jakawin Photography