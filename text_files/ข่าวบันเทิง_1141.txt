ก่อนหน้านี้มีข่าวหย่าร้างกันระหว่างพระเอกรุ่นขวัญใจแฟนละคร หนุ่ม-ศรราม เทพพิทักษ์ และ ภรรยาสาว ติ๊ก กนิษฐรินทร์ แต่ทั้งคู่ได้ออกมาเผยว่าเป็นการหย่าเพื่อแก้เคล็ด แต่ล่าสุดก็ทำเอาแฟนๆ ช็อกอีกรอบ เมื่อพระเอกหนุ่มได้ออกมาโพสต์เรื่องราวการหย่าอีกครั้ง
โดยหนุ่มได้โพสต์ภาพ ใบสำคัญการหย่าของตนและติ๊กลงในอินสตาแกรม พร้อมกับระบุข้อความว่า "เนื่องจากในระยะ​ 2-3​ สัปดาห์​ที่ผ่านมามีบุคคล​มาตามหาคุณ​ติ้กที่บ้านและโทรศัพท์​มาหาผมหลายครั้ง​ ซึ่งผมเองก็ทำงานเกือบทุกวัน​ จึงขอความกรุณา​ผู้ใดก็ตามที่ได้ทำสัญญา​หรือ​ทำธุรกรรม​ทางด้านการเงินหรือด้านต่างๆ กับคุณ ​ติ้ก​ กนิษฐ์​รินทร์​ พัชร​ภักดี​โชติ ช่วยติดต่อ​กับคุณ​ติ้กโดยตรงและไม่ต้องมาที่บ้านผมกับลูก​ เพราะ​ผมกับลูก​ไม่ทราบเรื่องใดๆ ทั้งสิ้น​"
"เพราะสถานภาพของเราทั้งสองได้หย่าขาดกันอย่างเป็นทางการเรียบร้อยตามวัน​ เวลา​ ดังกล่าว​และคุณติ๊กก็ไม่ได้พักอาศัยอยู่ที่บ้านของผม​แล้ว​ เราสองคนต่างทำแค่หน้าที่​พ่อกับแม่ของวีจิตามข้อตกลง​ที่ระบุตามเอกสารที่ระบุไว้เท่านั้น​ ขอบพระคุณ​ครับ​ผม​ @mama.veeji​ @veeji_theappitak @sornramfanclub #STVeeji"
กลายเป็นเรื่องที่แฟนๆ เข้าไปไถ่ถามเรื่องราวที่เกิดขึ้นในอินสตาแกรมของเจ้าตัวเป็นจำนวนมาก
