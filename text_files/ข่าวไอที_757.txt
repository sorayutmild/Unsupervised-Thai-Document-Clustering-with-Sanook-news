ผลสำรวจชี้ เหตุผลที่ทำให้ผู้ใช้ iPhone เปลี่ยนมาใช้ Samsung Galaxy S6 เป็นเพราะ...?
     ecoATM บริษัทรันเทิร์นสมาร์ทโฟนเก่า ได้เผยผลสำรวจ ผู้ใช้สมาร์ทโฟน ที่มีอายุมากกว่า 18 ปี จำนวน 1,050 ราย ในหัวข้อ เหตุผลอะไรที่จะทำให้ผู้ใช้ iPhone เปลี่ยนมาใช้ Samsung Galaxy S6 ได้ ซึ่งผู้ทำการสำรวจ 22% เผยว่า ถ้าหาก Samsung Galaxy S6 เปิดตัวมาด้วยราคาที่ถูกกว่า ก็อาจจะเปลี่ยนใจมาใช้ก็ได้
Image Credit: Hallels
      แน่นอนว่าผลการสำรวจนี้ชี้ให้เห็นว่า ผู้ใช้ iPhone ส่วนใหญ่เปลี่ยนใจมาใช้แบรนด์อื่นได้ยากพอสมควร เนื่องจากผลการสำรวจจำนวน 26% เผยว่า จะไม่มีทางเปลี่ยนใจมาใช้ Samsung Galaxy S6 โดยเด็ดขาด แต่ถ้าหากตัดปัจจัยด้านราคาออกไป 
     สาเหตุที่จะทำให้ผู้ใช้ iPhone เปลี่ยนใจมาใช้ Samsung Galaxy S6 ก็คือ เรื่องของแบตเตอรี่ 21%, หน้าจอใหญ่กว่า 18% และอีก 3% จะเปลี่ยนมาใช้ Samsung Galaxy S6 ถ้าหากเซเลปที่ชื่นชอบ หันมาใช้ Samsung
รายละเอียดเพิ่มเติม : phonearena.com
สนับสนุนเนื้อหา: www.techmoblog.com


