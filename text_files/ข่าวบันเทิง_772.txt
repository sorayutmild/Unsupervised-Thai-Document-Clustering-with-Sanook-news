จีน่า จิดาภา คุณแม่คนสวยของ น้องเจด้า ประกาศอีก 3 เดือนเข้าพิธีวิวาห์ หลังหมั้นเป็นที่เรียบร้อย
จีน่า จิดาภา ณ ลำเลียง หลังครองตัวเป็นซิงเกิลมัมมานานจน "น้องเจด้า" โตเป็นสาวแถมมีความสวยไม่แพ้คุณแม่เลยทีเดียว
ล่าสุด จีน่า ประกาศข่าวดีผ่านอินสตาแกรมโดยบอกว่า "ครบรอบ 1 ปีของการหมั้นและกำลังจะเข้าพิธีวิวาห์ในอีก 3 เดือนข้างหน้า พร้อมกับโชว์ตัวว่าที่เจ้าบ่าวสามีในอนาคตนามว่า Mr.Matt ต้องบอกว่าเป็นหนุ่มใหญ่ที่ดูดีสุดๆ ไปเลย 
ซึ่งก่อนหน้านี้ จีน่า ได้ประกาศว่าตนเองหมั้นแล้วอย่างเป็นทางการด้วยโชว์แหวนเพชรเม็ดงาม  โดยเจ้าตัวได้โพสต์ถึงความรักครั้งนี้ว่าเป็นรักแท้และชีวิตตนเองมีความสุขมากๆ 
คาดว่า น้องเจด้า คงเปิดไฟเขียวให้กับรักครั้งใหม่ของคุณแม่อย่างเต็มที่ เพราะดูจากภาพแล้ว น้องเจด้า สนิทกลมเกลียวกับลุงแมทเป็นอย่างดี 
ทั้งนี้ หลังจากที่เพื่อนๆ ได้ทราบข่าวดีที่กำลังจะมีขึ้นในเร็วๆ นี้ต่างเข้ามาร่วมแสดงความยินดีเป็นอย่างมาก 
ทีมข่าว Sanook! News ขอแสดงความยินดีด้วยนะคะ