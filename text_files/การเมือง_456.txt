เมื่อวันที่ 8 มีนาคม นายอภิสิทธิ์ เวชชาชีวะ หัวหน้าพรรคประชาธิปัตย์เดินออกจากห้องพิจารณา 811 ด้วยสีหน้าปกติภายหลังไม่สามารถพูดคุยไกล่เกลี่ยกับ นายจตุพร พรหมพันธุ์ แกนนำกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. จากกรณีที่นายจตุพร ขึ้นเวทีปราศรัยกล่าวหาว่านายอภิสิทธิ์ สั่งฆ่าประชาชน เมื่อวันที่ 11 และ 17 ตุลาคม 2552
โดยนายอภิสิทธิ์ ระบุว่าการไกล่เกลี่ยระหว่างกัน ศาลได้เรียกทั้ง 2 พูดคุยโดยลำพัง ซึ่งนายจตุพรเสนอที่จะถอนคำพูดในลักษณะเดียวกับการประชุมสภา แต่ไม่ยอมรับว่าได้มีการกล่าวหานายอภิสิทธิ์ ว่าสั่งฆ่าประชาชนจริง และสำหรับตนคิดว่าคำพูดของนายจตุพร ร้ายแรงเกินกว่าที่จะยอมรับได้ จึงทำให้การไกล่เกลี่ยต้องกลับเข้าสู่กระบวนการสืบพยานจำเลยที่ นายจตุพร จะขึ้นเบิกความเพียงปากเดียว ขณะที่บรรยากาศก่อนการขึ้นไกลเกลี่ย นายจตุพร ได้ให้สัมภาษณ์กับสื่อมวลเกี่ยวกับเรื่องคดี แต่กลับมีการปะทะคารมกับ นางสาวสมจิตร นวเครือสุนทร ผู้สื่อข่าวทีวีช่อง7 เกี่ยวกับประเด็นที่นายจตุพร เคยแถลงต่อศาลก่อนหน้านี้ว่าจะถอนคำพูดในลักษณะเดียวกับการประชุมสภาผู้แทนราษฎร ซึ่งนายจตุพร ยืนยันว่าไม่ได้เป็นผู้แถลง แต่เป็นแนวทางที่ศาลให้แต่และฝ่ายไปหาวิธี มาพูดคุยประนีประนอมข้อพิพาท เนื่องจากเป็นคดีที่ยอมความกันได้
