RoV (Arena of Valor) เกม MOBA มือถือยอดฮิต ที่มีผู้เล่นหน้าใหม่ตลอดเวลา วันนี้ทาง Sanook! Game เลยขออาสาแนะนำข้อมูลเบื้องต้นที่สำคัญๆ ของ ตัวละครสายแทงค์ ซึ่งจะมีลูกผสมอีกต่างๆ นานา เช่น แทงค์/ไฟต์เตอร์, แทงค์/เมจ, แทงค์/ซัพพอร์ต เป็นต้น
ซึ่งบทบาทของตัวละครสายแทงค์ภายในเกม คือการเปิดไฟว์ หรือพยายามรับการโจมตีทั้งหมดของศัตรูฝ่ายตรงข้ามแทนเพื่อนร่วมทีม ไม่ว่าจะเล่นสไตล์ แทงค์จนตัวตาย(ไปสู่..วัลฮาลา) หรือ แทงค์จนเลือดหยดสุดท้าย แบบนี้คือความเข้มแข็งสุดท้าย..ที่ฉันจะแสดงต่อเธอ สุดท้ายแล้วเราควรถอยเพื่อเซฟตัวเองบ้างในบางจังหวะ แต่ทั้งหมดทั้งมวล ขึ้นอยู่กับความความถนัด และจังหวะของเกมด้วย
จุดหนึ่งที่สำคัญของสายแทงค์ ก็คือ การเป็นผู้นำในการเปิดไฟว์การต่อสู้ต่างๆ ภายในเกม ไม่ว่าจะเป็น การตีมังกรใหญ่ (Abyssal dragon) หรือ การตีคอง (Dark Slayer) โดยบทบาทแล้วควรเป็นหน้าที่ของสายแทงค์ ที่ต้องเป็นผู้นำในการตี เพราะพลังโจมตีของมังกรใหญ่ และคองนั้นสร้างความเสียหายมากพอที่จะสามารถฆ่าเพื่อนร่วมทีมของเราได้ (ตามเลเวลตัวละคร) และอีกนึงจุดที่สำคัญของสายแทงค์คือ การพลีชีพให้ถูกที่ถูกเวลา (ตายแทนตัวฟาร์มป่า หรือเมจที่แบกทีมตอนต้นเกม) โดยเฉพาะในจังหวะไฟว์การต่อสู้กับศัตรูฝ่ายตรงข้าม ที่สายแทงค์ต้องเข้าไปรับพลังโจมตีจากศัตรูให้ได้มากที่สุดเพื่อเพื่อนร่วมทีม
โดยตำแหน่งการยืนในแมพของตัวละครสายแทงค์ ที่ผู้เล่นในประเทศไทยนิยมเล่น คือ เลนคอง (Dark Slayer) ไม่ว่าจะอยู่ด้านบน หรือด้านล่างของแมพ ขอแค่คอง (Dark Slayer) อยู่ตรงนั้น หรืออาจจะโยกมายืนเลนมังกรใหญ่ (Abyssal dragon) ก็ได้แล้วแต่สไตล์การเล่น แต่เวลาที่มังกรใหญ่เกิดจะต้องอาศัยเพื่อนร่วมทีมในการช่วยกันตี เพราะพลังการโจมตีของแทงค์นั้นมีน้อย ส่วนมากจะเล่นแบบแทงค์เปิดแล้วให้ฟาร์มช่วยตี
 
โดยแทงค์ที่ได้รับความนิยม 3 อันดับแรก มีดังนี้
อันดับที่1 Maloch

ตัวพ่อของวงการสายแทงค์ Maloch ฮีโร่สายแทงค์ ที่มีจุดเด่นตรงที่ ตัวพ่อแกเปิดไฟว์การต่อสู้ได้ดีเอามากๆ เพราะมีสกิลอัลติเมท ที่เป็นการกระโดดใส่ศํตรู ยิ่งเกาะกลุ่มกันมายิ่งดี ทำให้ศัตรูที่อยู่ในวงสกิลนั้นเคลื่อนที่ช้าลง และ Maloch ยังสามารถดูดเลือดของศัตรูมาสร้างเกาะให้ตัวเอง ที่สำคัญพ่อแกฟันศัตรูทะลุเกราะด้วย
 
อันดับที่2 Max
ลูก Max เป็นฮีโร่ค์ที่มีรูปแบบการเล่นแตกต่างจากแทงค์ทั่วไป โดยจุดเด่นอยู่ตรงที่น้องแกสามารถเก็บตกฮีโร่ฝั่งตรงข้าม เพราะสกิลอัลติเมทของน้อง Max สามารถเปิดดูว่าฮีโร่ฝั่งตรงข้ามอยู่ไหนและมีเลือดเหลือเท่าไร แล้วก็เคลื่อนที่ด้วยการนั่งเรือบินไปเก็บปิดจ๊อบใส่ศัตรูได้ทันที  และน้องMaxยังมีสกิลก่อกวนศัตรู ที่ทำให้ศัตรูเหมือนโดนสตั้นชั่วขณะ พ่วงด้วยสกิลติดตัวที่ต่อยอะไรก็ติดไฟฟ้าไปซะหมด ไม่เว้นแม้กระทั่งป้อมปราการ
 
อันดับที่ 3 Xeniel
อาเฮียขี้เหนียว เอ๊ย..ไม่ใช่ ซีอิ๊ว เฮ้ย...Xeniel (ซีเหนียว)..ถะถะถูกแวว อาเฮียแก่เป็นฮีโร่สายแทงค์ที่มีความแตกต่างจากฮีโร่ 2 ตัวบน ตรงที่เฮียแกสามารถวาร์ปไปหาเพื่อนร่วมทีมได้ทันทีที่เพื่อนเรียกร้อง โดยไปหาเพื่อนอย่างเดียวไม่พอ เฮียแกยังฮีลให้เพื่อนร่วมทีมไปด้วย
 
จุดเด่น-จุดด้อยของตัวละครสายแทงค์
จุดเด่น

แข็งแกร่ง อึด ถึก ทนทาน และน่ารำคาญสำหรับฝ่ายตรงข้าม
โดยส่วนมากจะเป็นตัวละครที่ไม่ใช้คอมโบ จังหวะในการกดใช้สกิลไม่ซับซ้อน เล่นง่าย
เพื่อนร่วมทีมจะคิดถึงเราเสมอเวลาเราหาย ไปจากวงไฟว์ แทงค์ไปไหน ทำไมแทงค์ไม่มาไฟว์ววววว 555+

จุดด้อย

พลังโจมตีน้อย
ไม่ใช่ตัวที่สามารถพลิกเกมได้
เป็นฮีโร่ที่เคลียร์เวฟครีบช้า ทำให้ต้นเกมโดนฝั่งตรงข้ามกดเลนยับ ต้องเล่นอย่างระมัดระวัง

 
สรุปจากใจผู้เขียน
ตัวละครสายแทงค์นั้น เป็นตัวละครที่เล่นง่าย ง่ายด้วยการกดใช้สกิลที่ไม่ซับซ้อน และต่อให้พลาด ก็ยังมีความอึดถึกพอที่จะหนีรอดได้ในบางจังหวะ แต่ในความง่ายของการเล่นนั้น ตัวละครสายแทงค์ก็ส่งผลต่อรูปเกมทั้งหมด หากแทงค์เล่นดีเพื่อนร่วมทีมก็สบาย หากแทงค์เล่นไม่ดี ทีมก็พังได้ง่ายเช่นกัน เพราะ RoV นั้นเน้นการเล่นเป็นทีมมากๆ ไม่ว่าจะโหมดไหน (ยกเว้น 1v1)
 
เรื่องโดย Benz 90s