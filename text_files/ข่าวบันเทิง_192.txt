พลอย พลอยพรรณ ยืนยันผลตรวจ DNA จากโรงพยาบาลรามาธิบดี น้องพูม่า สืบสายพันธุ์ทางบิดาเดียวกันกับ น้องแพนเตอร์
 สำหรับซิงเกิ้ลมัมคนเก่ง พลอย พลอยพรรณ ภรรยาของนักร้องหนุ่มปากกว้าง ปีเตอร์ คอร์ป ไดเรนดัล หลังจากที่มีข่าวฉาวบ้านแตกออกมาก่อนหน้านี้ ล่าสุดเธอได้ออกมาเปิดใจพร้อมโชว์หลักฐานครั้งแรกในรายการบันเทิงพลาซ่า ถึงกรณีที่มีข่าวเม้าท์เสียหาย และยังค้างคาใจอีกหลายคน หลังจากมีเฟซบุ๊กแฟนเพจหนึ่ง กล่าวหาว่าพลอย เป็นชู้กับเพื่อนชายที่เป็นสจ๊วต และลูกชายคนเล็ก "น้องพูม่า" นั้น ไม่ใช่ลูกชายของเธอกับปีเตอร์
ซึ่งพลอยได้เปิดใจว่าเพื่อนชายคนดังกล่าว ไม่ใช่ชายแท้ แต่เป็นเพื่อนสาว พร้อมกับขอโชว์หลักฐานการตรวจผล DNA ซึ่งตรวจไว้นานแล้วตั้งแต่มีข่าวฉาวออกมา ซึ่งตอนนี้พลอยบอกว่ารู้ตัวคนทำแล้ว ว่าเป็นกลุ่มคนเล็กๆ ที่ไม่หวังดี แต่ต้องการหลักฐานมัดตัวจากตำรวจ ซึ่งเพจดังกล่าวได้ปิดตัวไปแล้ว แต่ก็ยังมีเห็นเข้าไปคอมเม้นท์ในอินสตาแกรมของปีเตอร์ด้วย
พร้อมกับเจ้าตัวได้โชว์หลักฐานการตรวจดีเอ็นเอ จากโรงพยาบาลรามาธิบดี ซึ่งถึงจะไม่ได้ตรวจจากคนเป็นพ่อโดยตรง แต่ก็สามารถยืนยันได้ว่า น้องแพนเตอร์และพูม่า เป็นพี่น้องกัน เป็นสายเลือดเดียวกัน มีพ่อคนเดียวกัน และด้วยความที่ปีเตอร์เหมือนคุณพ่อมาก น้องก็ต้องพูม่าก็ต้องใช่แน่นอน พร้อมชี้หลักฐานเอกสารชัดเจน โดยสรุปไว้ว่า
"เด็กชาย แพนเตอร์ คอร์ป ไดเรนดัล เด็กชายพูม่า คอร์ป ไดเรนดัล สืบสายพันธุ์ทางบิดาเดียวกัน"

