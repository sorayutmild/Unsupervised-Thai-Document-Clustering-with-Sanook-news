ไม่ใช่เรื่องเล็กๆเสียแล้ว สำหรับวอลเลย์บอล คัดเลือกโอลิมปิกคู่อื้อฉาว ระหว่าง ไทยพบญี่ปุ่น เมื่อวานนี้ ที่ฝ่ายหลังเป็นฝ่ายเอาชนะไปได้ 3-2 เซต แบบน่ากังขาแน่นอนว่าแฟนวอลเลย์บอลชาวไทยย่อมไม่พอใจกับการตัดสินที่ดูยังไงก็ไม่โปร่งใส รวมไปถึงกระแสจากแฟนวอลเลย์บอลทั้งโลกที่พากันวิพากษ์วิจารณ์ทั่วโซเชี่ยลเมื่อล่าสุด "อัลวิน หว่อง" ชายชาวฮ่องกง ได้ตั้งกระทู้ในเว็บไซต์ petitions24 อย่างจริงจัง เพื่อล่ารายชื่อกดดันสหพันธ์วอลเลย์บอลนานาชาติ หรือ FIVB ให้ออกมาตอบคำถามถึงสิ่งที่เกิดขึ้นเมื่อวาน ซึ่งรายละเอียดมีดังนี้..
----------------------------------------------------------
โปรดให้คำอธิบายที่ชอบธรรมว่า เพราะเหตุใด ทีมวอลเลย์บอลไทยต้องเสีย 2 คะแนนและไม่ได้รับอนุญาตให้เปลี่ยนตัว ในฐานะตัวแทนของแฟนวอลเลย์บอลไทย เราได้ชมเกมการแข่งขันวอลเลย์บอลระหว่างไทย vs ญี่ปุ่น ระหว่างเกมเรารู้สึกพอใจในความกระฉับกระเฉงและความมุ่งมั่นของทั้งสองทีม ซึ่งทำให้เกมนี้เป็นเกมที่สนุก จนกระทั่งเกมมาถึงในเซตสุดท้าย (เซตที่ 5) ผู้ตัดสินให้ใบเหลืองทีมไทย 2 ใบตอนที่..1. ตอนไทยนำอยู่ 12-6 โค้ชไทยพยายามกดปุ่มเปลี่ยนตัวผู้เล่น แต่ระบบไม่ทำงาน และผู้ตัดสินให้ใบแดง! (โค้ชตัดสินใจยืนยันการประท้วงกับผู้ตัดสินที่ 2)2. ผู้ตัดสินตัดคะแนนไทย 2 คะแนนขณะที่เสมอกันอยู่ที่ 13-13 นั่นทำให้ญี่ปุ่นขึ้นนำทันที 14-13 และกลายเป็นแมตช์พอยต์!เราเชื่อว่า สหพันธ์วอลเลย์บอลระหว่างประเทศ (เอฟไอวีบี) ควรมีความเป็นธรรม เราต้องการให้เอฟไอวีบีพิจารณาอีกครั้งถึงสิ่งที่คุณทำในครั้งนี้ ทุกคนยังมีข้อสงสัยเกี่ยวกับการตัดสินจากผู้ตัดสินท่านนี้
ท้ายที่สุด ทุกคนบนโลกไม่เฉพาะในประเทศไทย (แฟนวอลเลย์บอล) เคารพในเอฟไอวีบี และเราหวังว่าคุณจะพิจารณาและให้ความชัดเจนกับทุกๆคน ในอีกทางหนึ่ง เรารู้สึกอย่างเต็มที่ว่ามีใครบางคนขโมยชัยชนะซึ่งเราเรียกว่า “ความไม่ยุติธรรม!!”
----------------------------------------------------------
ล่าสุดได้มีผู้ร่วมลงชื่อกว่า 30,000 คนแล้ว โดยผู้สนใจสามารถร่วมลงชื่อได้ที่ http://www.petitions24.com/please_give_a_legit_explanation_why_team_thailand_lose_two_points
