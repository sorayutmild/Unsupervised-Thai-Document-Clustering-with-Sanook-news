อึ้ง...คนญี่ปุ่น (บางกลุ่ม) เผย ให้ iPhone มาใช้ฟรีๆ ยังขอคิดดูก่อน
กระแสของ iPhone นอกจากจะได้รับความนิยมไปทั่วโลกแล้ว ในบางประเทศที่มี บริษัทผู้ผลิตสมาร์ทโฟนระดับโลก อย่างเช่น เกาหลีใต้ หรือ ญี่ปุ่น iPhone เอง ยังได้รับความนิยมมากกว่า มือถือจากประเทศบ้านเกิด เสียอีก และผลการสำรวจล่าสุด ส่วนแบ่งการตลาดสมาร์ทโฟนในประเทศญี่ปุ่น พบว่า ส่วนแบ่งการตลาด iPhone เพิ่มขึ้น จากเดิม 25.5% เป็น 36.6% แล้ว อันดับสองเป็นของ Sharp 13% และ Sony 12.3% อยู่ในอันดับที่ 3

ส่วนสาเหตุที่ทำให้ ยอดขาย iPhone ในประเทศญี่ปุ่น เพิ่มขึ้น เป็นเพราะข้อตกลงระหว่าง Apple กับเครือข่าย NTT DoCoMo กับการวางจำหน่าย iPhone 5S และ iPhone 5C เมื่อปีที่ผ่านมานั่นเองครับ ซึ่งถ้าคิดเป็นจำนวนเครื่อง iPhone สามารถทำยอดขายในประเทศญี่ปุ่นได้ถึง 14.43 ล้านเครื่อง ในรอบปีที่ผ่านมา
โดยประเทศญี่ปุ่น ถือว่า เป็นประเทศชาตินิยมประเทศหนึ่ง ที่จะมีคนบางกลุ่ม ไม่ยอมใช้สินค้าจากต่างประเทศ ถึงขนาดกล่าวว่า ต่อให้ได้ iPhone มาฟรีๆ ก็ยังขอคิดดูก่อนกันเลยทีเดียวครับ
รายละเอียดเพิ่มเติม : cultofmac.com
สนับสนุนเนื้อหา: www.techmoblog.com