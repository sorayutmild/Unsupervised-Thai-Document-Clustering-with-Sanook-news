โครงสร้างกองอำนวยการรักษาความสงบเรียบร้อย (กอ.รส.) ที่มี พล.อ.ประยุทธ์ จันทร์โอชา ผู้บัญชาการทหารบก (ผบ.ทบ.)เป็นผู้อำนวยการรักษาความสงบเรียบร้อย โดยมี พล.อ.อุดมเดช สีตบุตร รอง ผบ.ทบ. เป็น รองผอ.รส. พล.อ.ฉัตรชัย สาลิกัลยะ และ พล.อ.ไพบูลย์ คุ้มฉายา ผช.ผบ.ทบ.เป็น ผช.ผอ.รส พล.อ.อักษรา เกิดผล เสนาธิการทหารบก เป็น เลขาฯ รส. กรมฝ่ายเสนาธิการร่วมเป็นคณะทำงานรวมทั้งมี ผบ.สส. ผบ.ทร.ผบ.ทอ.และ ผบ.ตร.เป็นที่ปรึกษา
ทั้งนี้ กอ.รส.จะมีการประชุมช่วงเช้า เวลาประมาณ 9.00 น. ที่ บก.กอ.รส.ภายใน ร.1 รอ.และ จะเปิดแถลงข่าวทุกวันหลังจากประชุมเสร็จ ที่ สโมสรทหารบก ถนนวิภาวดีรังสิต