การต่อใบขับขี่ในปัจจุบันจำเป็นต้องจองคิวล่วงหน้าก่อนเข้ารับบริการเท่านั้น เนื่องจากเป็นการดำเนินงานแบบ New Normal เพื่อลดความแออัดในสถานที่ โดย Sanook Auto ขอแนะนำขั้นตอนการ "จองคิวต่อใบขับขี่ออนไลน์" ด้วยตัวเองง่ายๆ ดังนี้
จองคิวต่อใบขับขี่ออนไลน์ ผ่านเว็บไซต์ dlt.go.th มีขั้นตอนง่ายๆ ดังนี้
เอกสารต่อใบขับขี่ ที่ต้องเตรียมมีดังนี้

บัตรประชาชนตัวจริง
ใบอนุญาตขับรถ (ถ้ามี)
ใบรับรองแพทย์อายุไม่เกิน 1 เดือน (ใช้ในกรณีขาดต่ออายุเกิน 1 ปี แต่ไม่เกิน 3 ปีเท่านั้น)


เอกสารต่อใบขับขี่ 2565 ใช้อะไรบ้าง และขั้นตอนการต่อใบขับขี่

ขั้นตอนการจองคิวต่อใบขับขี่ออนไลน์ มีดังนี้

การจองคิวต่อใบขับขี่ออนไลน์ เข้าไปยังเว็บไซต์ https://gecc.dlt.go.th
เลือกลงทะเบียนหรือเข้าสู่ระบบ (กรณีเคยลงทะเบียนไว้แล้ว)หน้าจอลงทะเบียน เว็บไซต์ dlt.go.th
เมื่อเข้าสู่ระบบแล้ว เลือกจังหวัด, สำนักงานที่สะดวก และเลือกประเภทการต่อใบขับขี่ ต่ออายุรถส่วนบุคคล 5 ปี เป็น 5 ปี (สามารถเลือก 1. อบรมที่สำนักงาน 2. อบรมที่สำนักงานกรณีขาดต่อเกิน 1 ปี แต่ไม่เกิน 5 ปี 3. อบรมผ่าน e-learning หรือ 4. เปลี่ยนชนิดชั่วคราว 2 ปี เป็น 5 ปี ที่สิ้นอายุไม่เกิน 1 ปีเท่านั้น)
เลือกช่องสีเขียวตามวันและเวลาที่สะดวก
เมื่อจองเสร็จจะขึ้นหน้า "ประวัติการจอง" ที่แสดงรหัสการจอง, วันและเวลาที่จอง, ประเภทงานที่เข้ารับการติดต่อ และสถานที่เข้ารับบริการ โดยสามารถกดยกเลิกได้ในกรณีต้องการเปลี่ยนวันจอง รวมถึงสามารถพิมพ์เอกสารการจองเพื่อเก็บไว้เป็นหลักฐานได้

     ทั้งนี้ ผู้เข้ารับบริการจำเป็นต้องเดินทางไปถึงสำนักงานขนส่งที่เลือกไว้ก่อนเวลาประมาณ 30 นาที โดยสวมหน้ากากอนามัยทุกครั้ง, แต่งกายให้สุภาพในวันนัด และห้ามใส่กางเกงขาสั้นหรือรองเท้าแตะ โดยเจ้าหน้าที่มีสิทธิ์ปฏิเสธการให้บริการในกรณีไม่ปฏิบัติตามข้อกำหนดดังกล่าว
นอกจากนี้ ยังสามารถจองคิวผ่านแอปพลิเคชัน DLT Smart Queue บนโทรศัพท์มือถือระบบ iOS หรือ Android ได้เช่นกัน โดยจำเป็นต้องจองล่วงหน้าก่อน 1 วันทุกครั้ง 
ปล. สำหรับผู้ที่ไม่เคยมีใบขับขี่มาก่อน กรมการขนทางบก เผยตั้งแต่วันที่ 5 ตุลาคม 2564 เปิดให้ลงทะเบียนจองคิว ทำใบขับขี่ใหม่ สำหรับผู้ที่ไม่เคยมีใบขับขี่มาก่อน ทางแอปพลิเคชัน DLT Smart Queue

“ใบขับขี่หมดอายุ” ช่วงกรมการขนส่งทางบกงดให้บริการ ไม่ต้องสอบข้อเขียน-ขับรถ


วิธีจองคิวต่อใบขับขี่ ด้วย แอปพลิเคชั่น DLT Smart Queue
