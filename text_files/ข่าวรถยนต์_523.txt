     Isuzu D-Max X-Series 2022 ใหม่ ปรับโฉมภายนอกสปอร์ตขึ้นอีกนิด เลือกได้ทั้งรุ่น Speed ตัวเตี้ย และ Hi-Lander ตัวยกสูง เคาะราคาจำหน่าย 728,000 - 984,000 บาท

     Isuzu D-Max X-Series รุ่นปี 2022 ใหม่ มาพร้อมกระจังหน้าแบบ Double Dimension สีดำ Glossy Black ตกแต่งด้วยแถบสีแดง Garnet Red แบบ 2 ชั้น พร้อมไฟท้ายสีโทนเข้ม ประดับด้วยสัญลักษณ์ “ISUZU” สีแดง และสัญลักษณ์ “X” ด้านข้างตัวรถ
     ในรุ่น Speed ตัวเตี้ยสามารถเลือกได้ทั้งแบบ 2 ประตู และ 4 ประตู ถูกติดตั้งอุปกรณ์มาตรฐาน เช่น ชุดสเกิร์ต X-Series รอบคัน, ไฟหน้า Bi-Beam LED Projector, ไฟตัดหมอกหน้า, ห้องโดยสารตกแต่งด้วยสีดำ-แดง, เครื่องเสียงหน้าจอสัมผัสขนาด 7 นิ้ว รองรับ Wireless Apple CarPlay และ Android Auto, กล้องมองภาพขณะถอยจอด, ถุงลมนิรภัยคู่หน้า, ระบบเบรก ABS/EBD และ BA, ระบบลดกำลังเครื่องยนต์เพื่อช่วยเบรก BOS และล้ออัลลอยสีดำ Glossy Black ขนาด 16 นิ้ว

     ขณะที่รุ่น Hi-Lander ยกสูงสามารถเลือกได้ทั้งตัวถังแบบ 2 ประตู และ 4 ประตูเช่นกัน ติดตั้งอุปกรณ์มาตรฐานเพิ่มเติมจากรุ่น Speed ได้แก่ กุญแจ Isuzu Genius Entry พร้อมปุ่ม Push Start, สปอร์ตบาร์พร้อมพื้นปูกระบะ, ชุดสเกิร์ต X-Series รอบคัน, ระบบ Cruise Control, ระบบควบคุมเสถียรภาพ ESC, ระบบป้องกันล้อหมุนฟรี TCS, ระบบช่วยออกตัวบนทางลาดชัน HSA, ระบบควบคุมความเร็วขณะลงทางลาดชัน HDC, ระบบล็อกประตูอัตโนมัติเมื่อกุญแจอยู่ห่างจากตัวรถ และล้ออัลลอยดีไซน์ใหม่สีดำ Glossy Black ขนาด 18 นิ้ว
     Isuzu D-Max X-Series 2022 ทุกรุ่นถูกติดตั้งเครื่องยนต์ดีเซล 1.9 ลิตร Ddi ให้กำลังสูงสุด 150 แรงม้า แรงบิดสูงสุด 350 นิวตัน-เมตร มีให้เลือกทั้งเกียร์ธรรมดา 6 สปีด และเกียร์อัตโนมัติ 6 สปีด พร้อม Rev Tronic (เฉพาะรุ่น Hi-Lander 4 ประตู)

     ตัวถังมีให้เลือกทั้งหมด 3 สี ได้แก่ สีขาว, สีดำ และสีขาวมุก (เฉพาะรุ่น Hi-Lander 4 ประตู)
ราคาจำหน่าย Isuzu D-Max X-Series 2022 ใหม่

1.9 L DA Speed 2 Doors ราคา 728,000 บาท
1.9 L DA Speed 4 Doors ราคา 819,000 บาท
1.9 Z Hi-Lander 2 Doors ราคา 843,000 บาท
1.9 Z Hi-Lander 4 Doors ราคา 942,000 บาท
1.9 Z 6AT Hi-Lander 4 Doors ราคา 977,000 บาท

หมายเหตุ: รุ่น Speed สีดำเพิ่มเงิน 7,000 บาท และรุ่น Hi-Lander สีขาวมุกเพิ่มเงิน 7,000 บาท