Transformers: Rise of the Dark Spark ภาคใหม่ชนหนังโรงภาค 4
Transformers: Rise of the Dark Spark
เป็นธรรมเนียมอีกเช่นเคยว่าถ้าปีไหนมีภาพยนตร์ดังกำลังจะเข้าฉาย ก็จะต้องมีเกมส์จากภาพยนตร์เรื่องเดียวกันทำออกมาโปรโมทควบคู่กันไปด้วย แต่สำหรับ Transformers: Rise of the Dark Spark เกมส์จากภาพยนตร์ Transformers 4 ที่มีกำหนดฉายในเดือนมิถุนายน 2014 นี้ เกมส์ที่สร้างขึ้นจะไม่ได้สร้างตามเวอร์ชั่นภาพยนตร์แบบตรงๆ แต่จะอิงเนื้อเรื่องคล้ายกันเท่านั้น ซึ่งจะเป็นการออกไปต่อสู้กันนอกโลกด้วย เป็นเนื้อหาเกี่ยวกับจักรวาลในฉบับภาพยนตร์ แนวเกมส์เป็นแบบแอคชั่นผจญภัย ซึ่งมีตัวละครให้เลือกเล่นกว่า 40 ตัว ทั้งฝ่ายออโต้บอทส์และดีเซฟติคอน
Transformers: Rise of the Dark Spark
เนื้อเรื่องของเกมส์ Transformers: Rise of the Dark Spark จะมีส่วนคล้ายภาพยนตร์ภาค Transformers 4 คือจะเน้นเนื้อเรื่องไปที่การตามหา Dark Spark เป็นวัตถุโบราณอันทรงพลังเทียบเท่า  Matrix of Leadership โดยทั้งสองฝ่ายออโต้บอทส์และดีเซฟติคอน จะต้องต่อสู้กันเพื่อแย่งเอาพลังของ Dark Spark มาครอบครอง ผู้เล่นสามารถเลือกฝ่ายไหนเล่นก็ได้อย่างอิสระ เนื้อเรื่องของทั้งสองฝ่ายจะแตกต่างกันด้วย
นอกจากโหมดเนื้อเรื่องแล้ว ก็ยังมีมินิเกมต่างๆให้เล่น มีการนำโหมด Multiplayer มาให้เล่นกันอีกครั้ง ทั้งโหมดต่อสู้กันเอง และโหมด Co-Op ช่วยกันเล่น 4 คนพร้อมกัน รวมไปถึงมีระบบเพิ่มเลเวลและอัพเกรดพัฒนาตัวละครที่เราเล่นอยู่ได้ด้วย โดยสามารถเลือกติดตั้งเกราะพลังป้องกันสูงๆ หรือเพิ่มปืนที่พลังโจมตีรุนแรงขึ้นได้ตามต้องการ
เกมส์ Transformers: Rise of the Dark Spark กำหนดลงเครื่อง PlayStation 4, Xbox One, PlayStation 3, Xbox 360, Wii U, PC, และ 3DS ภายในปี 2014




