     Mitsubishi Triton 2014 เจเนอเรชั่นใหม่ล่าสุด มีข่าวแว่วมาว่าจะเตรียมเปิดตัวแล้วภายในปีนี้แน่นอน 

     Mitsubishi Triton 2014 ใหม่ ถูกออกแบบใหม่หมดทั้งคัน เน้นความหรูหรายิ่งขึ้น ขณะที่เส้นสายตัวถังยังคงเน้นความโค้งมน ปราดเปรียว คล้ายกับที่พบในไทรทันโฉมปัจจุบันนั่นเอง ตัวถังมีการใช้วัสดุที่มีน้ำหนักเบาแต่ยังคงความแข็งแรง พร้อมล้ออัลลอยขนาด 16 และ 17 นิ้วให้เลือก
     เครื่องยนต์ของ มิตซูบิตชิ ไทรทัน ยังคงมีทั้งแบบดีเซลและเบนซินให้เลือก โดยคาดว่าจะยังคงมีเครื่องยนต์ดีเซลขนาด 2.5 ลิตร ไดเร็คอินเจคชั่น DI-D ที่ให้กำลังสูงสุด 178 แรงม้าให้เลือก แต่จะถูกปรับปรุงให้มีอัตราสิ้นเปลืองเชื้อเพลิงที่ดีขึ้น นอกจากนั้น ยังมีข่าวออกมาว่าจะมีเครื่องยนต์ขนาด 2.2 ลิตร เพิ่มมาอีกหนึ่งขนาด รวมไปถึงเวอร์ชั่นไฮบริดตามมาในภายหลัง ซึ่งขณะนี้ยังคงไม่มีรายละเอียดใดๆเกี่ยวกับเครื่องยนต์ดังกล่าว
 

     ส่วนระบบส่งกำลังใน Triton ใหม่ จะเป็นเกียร์อัตโนมัติ 5 สปีด และเกียร์ธรรมดาแบบ 6 สปีด
     Triton 2014 มีแผนจะเปิดตัวอย่างเป็นทางการภายในเดือนกันยายน 2014 นี้ 
 
 