เก่ง ลายพราง ถูก ตร.บก.น.2 รวบ หลังนำยาเสพติดเข้าในเรือนจำ น.1 จ่อแถลงอีกครั้ง
นายปัญญา ยิ้มอำไพ หรือ เก่งลายพราง อายุ 33 ปี ผู้ต้องหาตามหมายจับศาลอาญาที่ 872/2557 ลงวันที่ 17 พฤศภาคม 2557 ในข้อหามียาเสพติดให้โทษประเภทที่ 1(เมทแอมเฟตามีน หรือ ยาไอซ์) ไว้ในครอบครองเพื่อจำหน่ายโดยผิดกฎหมาย และร่วมกับพวก ซึ่งยังไม่ทราบว่าเป็นผู้ใด นำสิ่งของต้องห้าม (ยาเสพติด) เข้ามาในเรือนจำ โดยทางใดๆ อันฝ่าฝืนระเบียบข้อบังคับของเรือนจำ
ซึ่งเจ้าหน้าที่ตำรวจฝ่ายสืบสวนกองบังคับการตำรวจนครบาล 2 สามารถจับกุม นายปัญญา ได้ที่บ้านเลขที่ 79/54 หมู่บ้านพฤกษาวิลเลจ 21 ตำบลลาดสวาย อำเภอลำลูกกา จ.ปทุมธานี เมื่อช่วงเช้าที่ผ่านมา
และในเบื้องต้น นายปัญญา ยอมรับว่า ตนเองเป็นบุคคลตามหมายจับและภาพถ่ายประกอบหมายจับจริง ส่วนรายละเอียดของคดีจะมีการแถลงอีกครั้งในช่วงบ่ายของวันนี้ ที่กองบัญชาการตำรวจนครบาล
อย่างไรก็ตาม สำหรับ นายปัญญา มีชื่อเสียงและรับงานแสดงในวงการบันเทิง และโซเชียลมีเดีย และเพิ่งแต่งงานกับแฟนสาวไปเมื่อเดือนธันวาคม ปีที่ผ่านมา