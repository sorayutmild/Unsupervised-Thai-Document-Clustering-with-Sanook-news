     เรื่องของผู้ใช้ที่เปลี่ยนจากการใช้งานสมาร์ทโฟนอย่าง iPhone ไปเป็น Android(หรือสลับในทางกลับกัน) เป็นเรื่องที่อ่านกี่ทีก็มีการถกเถียงกันอย่างไม่จบสิ้นครับ 
     ล่าสุดทาง BGR ได้เอาเสียงจากผู้ใช้งานที่เปลี่ยนจาก iPhone 5c ไปเป็น Samsung Galaxy S6 ซึ่งได้โพสลงไปใน Droid Life มาฝากกันโดยผู้ใช้คนนั้นมีชื่อว่า Ron Offringa และใช้เวลาอยู่กับ Galaxy S6 2 อาทิตย์ด้วยกันครับ จะเป็นอย่างไรนั้นไปติดตามกันเลยครับ

     เมื่อดูทางด้านบวกแล้ว Offringa บอกเอาไว้ว่าเขารักหน้าจอของ S6 และงานประกอบทั้งหมดมากครับ โดยหากเทียบกับ iPhone 6 แล้วเชารู้สึกดีที่จะถือ S6 มากกว่าถึงแม้ว่า S6 จะให้ความรู้สึกบางไปนิดหน่อยก็ตาม 
     นอกไปจากนั้นกล้องของ S6 ยังให้ภาพที่มีคุณภาพที่ทำให้เขาเองต้องอึ้งไปซึ่งตัวของ Offringa บอกว่ากล้องของ S6 นั้นดีที่สุดในบรรดาสมาร์ทโฟนเท่าที่เขาเคยเห็นมาบนโลกนี้เลยครับ
     มีด้านบวกแล้วก็ต้องมีด้านลบครับ โดยทาง Offringa ได้บอกเอาไว้ว่า TouchWiz ยังคงเป็นปัญหาหลักของ S6 ครับ ถึงแม้ว่าทาง Samsung จะทำการปรับแต่งมาให้ TouchWiz ไหลลื่นกว่าเดิมอย่างมีนัยสำคัญแล้วก็ตาม แต่ปัญหาของ S6 นั้นก็มาจาก TouchWiz เต็มๆ ครับ 
     โดยเฉพาะอย่างยิ่งใน S6 ยังคงมีแอปพลิเคชันขยะที่ไม่ได้ใช้งานเยอะแยะไปหมด(Offringa ยกตัวอย่างเช่น S Voice) ซึ่งจุดนี้ถือได้ว่าเป็นปัญหาสำคัญเลยก็ว่าได้ครับ
     ในบทความต้นฉบับของ Offringa นั้นส่วนที่เป็นข้อเสียของ S6 ค่อนข้างที่จะเยอะอยู่พอสมควรครับไม่ว่าจะเป็นตัวเลือกของสีเครื่องที่มีให้ เลือกน้อย อายุการใช้งานแบตเตอรี่(ที่อยู่ได้ 12 - 13 ชั่วโมงต่อวัน) 
     และการที่ Samsung เปลี่ยนมาใช้การออกแบบที่ไม่สามารถทำการเปลี่ยนแบตเตอรี่ได้เองอีกต่อไปทำ ให้เขาเป็นห่วงอยู่ไม่น้อยครับ(ถึงแม้ว่าเขาจะยินดีกับเทคโนโลยีการชาร์จ เร็วที่สามารถชาร์จได้ถึง 50% - 60% ในเวลารวดเร็วก็ตาม)
     ท่านใดสนใจสามารถเข้าไปอ่านต้นฉบับของ Offringa ได้ที่ Droid Life เลยครับ
ที่มา : bgr


ขอบคุณเนื้อหา และภาพประกอบ



