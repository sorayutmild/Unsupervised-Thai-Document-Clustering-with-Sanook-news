ถือเป็นข่าวใหญ่ในแวดวงธุรกิจยานยนต์บ้านเราเมื่อ General Motors หรือ GM ออกมาประกาศยุติการผลิต และจำหน่ายรถยนต์ Chevrolet (เชฟโรเลต) ภายในสิ้นปี 2563 รวมถึงได้ตัดสินใจขายโรงงานผลิตรถยนต์ที่จังหวัดระยองให้กับกลุ่ม Great Wall Motors บริษัทผลิตยานยนต์จากจีน แต่สำหรับประเทศออสเตรเลีย และ นิวซีแลนด์ กำลังจะมีการเปิดตัว รถกระบะ Chevrolet Silverado 2020 ที่มีความไฮเทคมากขึ้นกว่าเดิมในเรื่องของความปลอดภัย

ช็อก! Chevrolet จะยุติการผลิตและไม่มีขายในไทยแล้ว
โปรฯ สุดเดือด! Chevrolet ล้างสต็อกรถ ลดราคาป้ายแดงสูงสุด 50 เปอร์เซ็นต์

เทคโนโลยีที่เรากล่าวถึงก็มีทั้งระบบเบรกฉุกเฉินอัตโนมัติ, ระบบการแจ้งเตือนจุดบอด และระบบแจ้งเตือนด้านหลัง ส่วนภายในห้องโดยสารของ Chevrolet Silverado 2020 จะมีจอแสดงผลแบบใหม่ที่คมชัดกว่าเดิม, ช่องเสียบ USB และอุปกรณ์อิเล็กทรอนิกส์, ซันรูฟที่ควบคุมการเปิดหรือปิดด้วยระบบไฟฟ้า, ที่นั่งด้านหน้ามีระบบระบายความร้อน และ เบาะหนังสีดำตัดกับสีน้ำตาล


สำหรับระบบขับเคลื่อนจะเป็นเครื่องยนต์ V8 ขนาด 6.2 ลิตร ให้กำลัง 420 แรงม้า แรงบิดสูงสุด 624 นิวตัน-เมตร ระบบขับเคลื่อน 4 ล้อ เกียร์อัตโนมัติ 10 สปีด และเพิ่มระบบกันสะเทือนแบบ HSV

ในส่วนของราคา Chevrolet Silverado 2020 ทางค่าย Chevrolet ยังไม่ได้มีการประกาศออกมาอย่างเป็นทางการ แต่เชื่อว่าน่าจะเคาะราคาขายในเร็วๆ นี้ เพราะกำหนดการเปิดตัวและให้ลูกค้าสั่งจองจะเริ่มในเดือนมีนาคมนี้แน่นอน
 