เกมส์ภาษา
ถ้าพูดถึงแนวเกมที่เหล่าเกมเมอร์นิยมเล่นกันอย่างมากๆ ก็คงจะหนีไม่พ้นเกมแนว RPG กันแน่นอน นอกจากเกมแนวนี้จะถูกพัฒนาในส่วนของเนื้อเรื่องภายในเกมได้อย่างเข้มข้นแล้ว ปัจจุบันก็ยังได้มีการพัฒนาระบบการเล่นให้น่าสนใจมากยิ่งขึ้น แฟนๆ RPG ส่วนใหญ่มักจะอ่านภาษาอังกฤษรวมถึงภาษาญี่ปุ่นกันรู้เรื่องอยู่แล้ว แต่เหล่าเกมเมอร์บางคนอาจจะอ่านภาษาไม่ค่อยออก เพราะบางเกมนั้นก็ใช่คำศัพท์ที่ยากซะเหลือเกิน รวมถึงบางเกมก็มีเฉพาะภาษาญี่ปุ่นเท่านั้น เล่นเอาปวดม้ามกันเลยทีเดียว และด้วยความที่อ่านไม่ออกนั่นเอง ก็ทำให้ไม่สามารถผ่านเนื้อเรื่องต่างๆ ได้ ดังนั้นจึงได้มีพฤติกรรมแปลกๆ ฮาๆ กันเกิดขึ้น จะมีอะไรบ้างนั้นเราไปดูกันเลย
เดินคุยกับ NPC เรียงตัว ไม่ผ่านก็ให้มันรู้ไปสิ
เกมออนไลน์สมัยใหม่นั้น ในด้านของเนื้อเรื่องก็มักจะไม่ได้เป็นเส้นตรงไปเรื่อยๆ เหมือนเกมสมัยก่อนอีกต่อไปแล้ว แน่นอนว่าผู้เล่นที่อ่านไม่ออกต้องพบกับความ "ตัน" แน่นอน และเมื่อตันแล้ว ที่พึ่งอย่างสุดท้ายนั่นก็คือ NPC นั่นเอง โดยจะทำการไล่ตะบี้ตะบันคุยมันทุกตัวไม่ว่าจะเป็นยามหน้าประตูเมืองไปจนถึง สุนัขข้างทาง รวมถึงตามบ้านเรือนต่างๆ นับว่าเป็นความพยายามที่สูงส่งจริงๆ
เกมส์ภาษา
คุยแล้วก็ไม่เห็นผ่านซักที เดินไถมันรอบแผนที่ละกัน เผื่อมันจะมีทางไป
หาทางเดินก็แล้ว เดินคุยกัย NPC ก็แล้ว แต่ยังไง๊ ยังไงมันก็ยังหาทางไปไปได้ซักที การทู่ซี้ขั้นสุดท้ายจึงบังเกิดขึ้น นั่นก็คือการเดินไถกำแพงต่างๆ ภายในแผนที่ เผื่อจะเจอทางไหนที่ตกสำรวจหรือทางลับ เพื่อที่จะกำเนินเนื้อเรื่องต่อไปได้ บางคนก็อาจจะเจอทางที่จะไปต่อ แต่บางคนก็ล่อซะจนสีข้างถลอกไปหมดแล้ว แต่ก็ยังหาทางไปไม่ได้ซักที ^ ^"
เกมส์ภาษา
ไอเทมอันไหนมีราคาแพงที่สุด ก็คือไอเทมที่ดีที่สุด
สำหรับผู้ที่อ่านไม่ออก แค่ชื่อไอเทมก็สร้างความปวดตับไปไม่ใช่น้อยแล้ว ยังต้องมาเจอคำบรรยายสรรพคุณอันยาวเฟื้อยอีกต่างหาก บ้างก็เดาถูกบ้าง ผิดบ้าง ดังนั้นจึงตัดสินใจกันด้วยราคาของไอเทม ก็ถูกส่วนหนึ่งที่ว่าไอเทมแพงๆ มักจะเป็นของดี แต่บางทีไอ้ของแพงเหล่านี้อาจจะไม่เกี่ยวกับตัวละครก็ได้หรือไม่ได้ใช้ ประโยชน์ก็ได้ กลายเป็นเสียตังฟรีๆ เด้อ
เกมส์ภาษา
สกิลไหนกิน MP สูงสุด หรือใช้ Skill Point สูงสุด แสดงว่าเป็นสกิลที่ดีที่สุด
สำหรับข้อนี้ก็เป็นตรรกกะแบบเดียวกับข้อที่แล้วนั่นเอง แต่เป็นในส่วนของสกิลแทน บางคนอาจจะเห็นว่า เฮ้ย สกิลนี้ใช้ mp, Skill Point ตั้งเยอะแหนะ มันต้องเจ๋งอย่างที่คิดแน่ๆ เลย สรุปแล้วพออัพไปแล้ว แป่วววววว ไม่ได้ตามที่ต้องการ  ทำเอาต้องไปโหลด Save ใหม่เลยทีเดียว
เกมส์ภาษา
ในเมื่ออ่านชื่อ NPC ไม่ออก ก็เรียกมันตามลักษณะภายนอกซะเลย
นี่เป็นปัญหาที่มักจะเกิดกับเกมที่เป็นภาษาที่ 3 อย่างเช่นภาษาญี่ปุ่น เมื่อเราไม่สามารถที่จะระบุชื่อได้แล้ว จึงจำเป็นต้องเรียกตามลักษณะภายนอก เช่น ไอ้เตี้ย, ไอ้ผมยาว, ไอ้ตุ๊ด, ไอ้อ้วน, ไอ้หัวเหม่ง เป็นต้น NPC บางตัวอาจจะมีหน้าตาคล้ายๆ กัน เนื่องจากทางผู้พัฒนาเกมขี้เกียจที่จะมานั่งออกแบบตัวละครใหม่ จึงทำให้ผู้เล่นต้องระบุรายละเอียดเพิ่มเข้าไปอีก เช่น ไอ้เตี้ยหน้าเมือง, ไอ้อ้วนหัวทอง, ไอ้แว่นขายของ หรือไอ้เหม่งหน้าดัน ก็ว่ากันไปตามนั้น ฮ่าๆๆ
เกมส์ภาษา
ไล่เข้าบ้านเรียงหลัง หวังจะเจอโรงแรมไว้พักผ่อน
เรียกว่าเป็นเสน่ห์ไปแล้ว สำหรับเกม RPG ที่ต้องมีโรงแรมไว้ให้ตัวละครไปพักผ่อนเติม HP, MP หลังจากไปลุยศึกหนักตามดันเจี้ยนต่างๆ แต่บังเอิ๊ญบังเอิญว่าอ่านไม่ออก เลยทำให้ไม่รู้ว่าเจ้าโรงแรมมันอยู่ส่วนใหนของ Mini Map ทำให้ต้องวิ่งเข้าบ้านกันยกใหญ่เพื่อหาว่าโรงแรมมันอยู่หลังไหน ยิ่งถ้าเกิดว่าเมืองที่เราอยู่มันใหญ่ ก็พาลจะปวดตับกัน แล้วจะยิ่งเซ็งเข้าไปอีก เมื่อรู้ว่าในเมืองนั้นไม่มีโรงแรม ฮ่าๆ
เกมส์ภาษา
มีตัวเลือกตอบคำถามให้เลือก เลือกข้อ 1 มันนี่แหละ เซฟที่สุดแล้ว
สำหรับเกม RPG บางเกมอาจจะมีการผสมผสานเกมแนว Simulation เข้าไปด้วย  โดยมักจะเป็นบทสนทนาระหว่างตัวละคร และมีตัวเลือกให้เราเลือกตอบ ในเมื่ออ่านไม่ออกก็เลยตอบข้อแรกไปเลยละกัน ซึ่งเจ้าคำตอบพวกนี้ มันก็มีผลกับฉากจบซะด้วย ทำเอาหลายคนต้องโหลดเซฟใหม่และจดคำตอบกันเลยทีเดียว
เกมส์ภาษา
บทสรุปทั่วสารทิศ ข้าจะต้องหามันมาอ่านให้จงได้
สำหรับผู้ที่เล่นยังไง๊ ยังไงมันก็ตันอยู่วันยังคํ่า แต่ก็อยากเล่นให้จบบริบูรณ์เพื่อดูฉากพระเอกนางเอกยืนจูบกันบนหน้าผาที่มี พระอาทิตย์กำลังขึ้นจากผิวนํ้าอะไรทำนองนั้น ก็เลยต้องไปเสาะแสวงตัวช่วยที่ดีที่สุด นั่นก็คือ บทสรุป นั่นเองฮ้าฟฟฟฟ ในสมัยก่อนอาจจะต้องออกไปตามแผงหนังสือต่างๆ เพื่อหาซื้อบทสรุปเกม บางเกมก็ไม่ยอมทำออกมาเนื่องจากเกมไม่ดัง (อันนี้ซวยไป) ส่วนบางเล่มนั้นก็ข้อมูลไม่ตรง ทำให้ผู้เล่นต้องไปงมเอาเองบางส่วน แต่ในสมัยนี้ก็สบายหน่อย เนื่องจากมีแฟนๆ เกมนั่งทำ Guide แล้วนำไปลงในเว็ปไซต์ต่างๆ ซึ่งก็จะมีหลากหลายเกมมากยิ่งขึ้นและมีการอัพเดตข้อมูลเรื่อยๆ แต่อย่างไรก็ตาม การเล่นเกมไปแล้วต้องสลับหันไปมองที่หน้าจอคอมบ้างนี่มันช่างปวดคอยิ่งนัก T T
เกมส์ภาษา
จะเห็นได้ว่าเรื่องของภาษานั้นมีความจำเป็นอย่างยิ่งเลยทีเดียว ในการที่จะเล่นเกม RPG ดังนั้นใครที่อยากเล่นเกม RPG ได้รู้เรื่องอย่างละเอียดก็หมั่นฝึกฝนทางด้านของภาษากันนะครับ ส่วนภาษาญี่ปุ่นนั้นผมเคยเขียนเกี่ยวกับตัวอักษร Hiragana และ Katakana รวมถึงคำศัพท์เบื้องต้นที่มักจะพบบ่อยในเกมไว้ เพื่อนๆ คนไหนสนใจก็ลองเข้าไปดูได้ที่  http://game.online-station.net/japanese-lesson/news ครับผม
 