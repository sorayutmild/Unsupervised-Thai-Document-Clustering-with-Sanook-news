สื่อเกาหลีใต้ เผยบทสัมภาษณ์กุนซือเกาหลีใต้ หยามแข้งไทย ที่ยังไม่เสียประตู นั่นเป็นเพราะเจอแต่ทีมอ่อน
"ยู จี โฮ" ผู้สื่อข่าวสำนักข่าว ยอนฮัป ของเกาหลีใต้ รายงานเมื่อวันที่ 29 กันยายนว่า การแข่งขันฟุตบอลชาย รอบรองชนะเลิศเอเชียนเกมส์ ครั้งที่ 17 ที่เกาหลีใต้ ระหว่าง เกาหลีใต้ กับ ไทย วันที่ 30 กันยายน (เวลา 18.00 น. ช่อง 3 ถ่ายทอดสด ) ทั้ง 2 ทีม มีสถิติยอดเยี่ยมเหมือนกัน นั่นคือการไม่เสียประตู ตลอดการเล่น 5 นัดที่ผ่านมา  "ลี กวาง จอง" หัวหน้าโค้ชเกาหลีใต้ กล่าวว่า "เกาหลีใต้จะจบสถิติไม่เสียประตูของทีมไทย แม้ว่าทีมไทยจะมีทักษะการเล่นและจัดระบบการเล่นที่ดี แต่เกาหลีใต้เล่นในบ้าน มีความมุ่งมั่นเป็นอย่างมากที่จะคว้าชัยชนะ เพราะเราไม่ได้เหรียญทองฟุตบอลชายในเอเชียนเกมส์ มาตั้งแต่ปี 1986""เกาหลีใต้จะเป็นคู่ต่อสู้ที่ยากที่สุดของไทยในอินชอน ไทยเจอกับทีมอ่อนอย่าง มัลดีฟส์ และ ติมอร์ เลสเต้ ในรอบแรก นั่นคือเหตุผลว่าทำไม? ไทยยังไม่เสียประตู แต่การเจอกับเกาหลีใต้จะเป็นคนละเรื่องแน่นอน"หัวหน้าโค้ชเกาหลีใต้ กล่าวต่อว่า "เกาหลีใต้จะบุกแหลก พวกเราเล่นในบ้าน ว่างเว้นจากการคว้าแชมป์มาเป็นเวลานาน ผู้เล่นเกาหลีใต้อาจประหม่าบ้างเล็กน้อย แต่ผมได้บอกกับพวกเขาให้สนุกกับเกมในสนาม และพยายามทำทุกอย่างเพื่อให้ทีมเข้าไปชิงเหรียญทองให้ได้"

ผลงาน 5 นัด ในอินชอนเกมส์ ของทั้ง 2 ทีมไทย (5 นัดยิงไป 15 ประตู)รอบแรกกลุ่ม อี- ชนะ มัลดีฟส์ 2-0- ชนะ ติมอร์ เลสเต้ 3-0 - ชนะ อินโดนีเซีย 6-0รอบ 16 ทีมสุดท้าย- ชนะ จีน 2-0รอบก่อนรองชนะเลิศ - ชนะ จอร์แดน 2-0
 เกาหลีใต้ (5 นัดยิงไป 10 ประตู)รอบแรก กลุ่ม เอ- ชนะ มาเลเซีย 3-0- ชนะ ซาอุดิอาระเบีย 1-0- ชนะ ลาว 2-0รอบ 16 ทีมสุดท้าย- ชนะ ฮ่องกง 3-0รอบก่อนรองชนะเลิศ - ชนะ ญี่ปุ่น  1-0
