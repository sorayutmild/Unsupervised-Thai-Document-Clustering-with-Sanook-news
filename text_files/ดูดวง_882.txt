อิทธิพลแห่งดวงดาวและลัคนาราศีเกิดของคุณนั้นทรงอิทธิพลอย่างมากต่อเส้นทางแห่งอาชีพการงานของคนทุกราศี ด้วยอิทธิพลของดวงดาวที่บางครั้งก็ช่วยเกื้อหนุนและส่งผลดีต่อตัวเจ้าชะตา แต่บางครั้งกลับกลายเป็นอุปสรรคที่เป็นตัวฉุดรั้งความก้าวหน้า
คงจะดีไม่น้อยหากเรารู้ล่วงหน้าได้ก่อนว่าสายงานใดที่คุณทำแล้วจะรุ่งเรือง ประสบความสำเร็จ และส่งเสริมให้การงานของคุณเจริญก้าวหน้า และถ้าคุณได้รู้ถึงแนวทางการเลือกสายอาชีพที่เหมาะกับอุปนิสัยของคนแต่ละราศี  ได้รู้ว่าช่วงไหนคุณจะมีโอกาสที่ดีในการเริ่มต้นธุรกิจใหม่หรือเมื่อไหร่โชคจะเข้าข้างคุณ ดวงเรื่องการงานของคุณจะเป็นอย่างไร หรืออะไรที่คุณทำแล้วจะรวย อย่าได้รอช้าเลือกราศีประจำตัวคุณแล้วไปดูคำทำนายกันเลย
 
ดวงการงานของชาวราศีสิงห์ เหมาะกับอาชีพแบบไหนกันนะ
ชาวสิงห์เกิดมาเพื่อเป็นผู้นำและมีพรสวรรค์ในการบริหารจัดการ ซึ่งนับเป็นสิ่งสำคัญอย่างยิ่งที่จะนำตัวเองไปอยู่ที่จุดนั้นให้ได้ ดังนั้นชาวสิงห์จึงมุ่งมั่นที่จะได้อยู่ในตำแหน่งผู้นำ ชาวสิงห์อยากที่จะรู้สึกเหมือนเป็นผู้ชนะ เพื่อที่จะได้รับการยอมรับจากคนอื่น ๆ บ่อยครั้งที่มีความปรารถนาอย่างแรงกล้ามากเกินไป หรือไม่ก็อย่างน้อยให้แลดูเหมือนเป็นคนมั่งคั่ง แต่ต้องไปพัวพันกับอะไรบางอย่างที่น่าสงสัย โหราศาสตร์เกี่ยวกับอาชีพการงานนี้จะช่วยเตือนชาวสิงห์เกี่ยวกับการกระทำที่ใจร้อนต่าง ๆ บอกหนทางที่ถูกต้องและสำคัญที่สุดในการประสบความสำเร็จในอาชีพการงาน
 
ทัศนคติของชาวสิงห์ในเรื่องการทำงาน
ชาวสิงห์นั้นเป็นบุคคลสาธารณะ ชอบที่จะเป็นคนที่ถูกจับตามอง เมื่อเวลาทำงาน ชาวสิงห์ก็จะเจิดจรัสเช่นเดียวกันกับชีวิตปกติประจำวัน ไม่มีใครจะมีอำนาจเหนือชาวสิงห์ไปได้หรอกเว้นแต่ชาวสิงห์เอง แม้ชาวสิงห์จะเป็นคนที่กล้าหาญและเด็ดขาดแต่ก็ปฏิบัติต่อผู้อื่นด้วยความใจดีอ่อนโยน ดังนั้นความสัมพันธ์ทางธุรกิจจึงพัฒนาได้อย่างราบรื่น สิ่งสำคัญคือเพื่อนร่วมงานไม่ได้มีความขัดแย้งใด ๆ กับชาวสิงห์
วิธีที่ดีที่สุดในการรับมือกับสถานการณ์ความขัดแย้งกับชาวสิงห์คือยกยอเข้าไว้ ชาวสิงห์นั้นสามารถทำงานด้านแรงงานได้หากรู้สึกว่าเป็นงานที่พวกเขามีความสำคัญ ฟันเฟืองซี่เล็ก ๆ สามารถแสดงศักยภาพได้ขนาดไหนน่ะเหรอ ?  ดูได้จากความขยันหมั่นเพียร ความกระตือรือร้น และความมุ่งมั่นยังไงล่ะ แม้ในตำแหน่งเจียมเนื้อเจียมตัวมากที่สุด ชาวสิงห์ก็ทำงานอย่างเต็มกำลัง แล้วก็มีอิสระในการกล้าคิดกล้าตัดสินใจเสียด้วย
ชาวสิงห์นั้นภูมิใจกับการที่ได้เกิดมาเพื่อปกครองผู้อื่น เพราะได้สัมผัสกับความภาคภูมิใจที่ได้แก้ไขปัญหาในสถานการณ์ที่ยากลำบาก ชาวสิงห์กล้าที่จะเข้าสู่สังเวียนการต่อสู้ ไม่กลัวการแข่งขัน มีพฤติกรรมที่มั่นใจมาก อาจจะดูเหมือนไม่ให้ความสำคัญกับพนักงานทุกคน แต่ปฏิบัติตนกับลูกน้องและผู้ใต้บังคับบัญชาอย่างสุภาพ และแบ่งมอบงานที่ได้รับมอบหมายได้อย่างชัดเจน
ผู้นำหัวร้อนอย่างชาวสิงห์นั้นอารมณ์ขึ้นได้ง่ายมาก ๆ สามารถไล่พนักงานที่เฉลียวฉลาดออกได้ภายในหนึ่งนาที บางทีเขาอาจจะรู้สึกเสียใจในการกระทำที่ขาดความยั้งคิดนี้ แต่ภายใต้อิทธิพลของอารมณ์เขาก็ไม่ได้เขียนรายงาน(ความผิดของ) ตัวเองหรอกนะ (แหะ ๆ) วิธีที่ง่ายและน่าสนใจที่สุดยามต้องทำงานร่วมกับผู้นำเช่นชาวสิงห์ก็คือการรับผิดชอบต่องานในหน้าที่ให้ดีและก็ให้เกียรติผู้นำให้มาก ๆ ไงล่ะ
ในส่วนของชาวสิงห์ที่ไม่ได้เป็นหัวหน้าก็มีจิตวิญญาณของความเป็นผู้นำอยู่ดีแม้ว่าจะอยู่ในตำแหน่งเล็ก ๆ ก็ตาม แบบรู้สึกว่าจำเป็นต้องสั่งการน่ะ พวกเขาจะพยายามเจ้ากี้เจ้าการเพื่อนร่วมงาน คอยให้คำแนะนำนี่นั่นโน่นอยู่ตลอด จริง ๆ ก็ไม่ถือว่าผิดอะไร ความกระตือรือร้นของชาวสิงห์นั้นมักตอบแทนเป็นผลประโยชน์มหาศาลเสมอ ในสถานการณ์ที่สำคัญหากใครสักคนยกย่องและให้ความสำคัญกับชาวสิงห์ล่ะก็นะ ชาวสิงห์ก็พร้อมที่จะทำเรื่องสำคัญนั้นให้คุณเลยเชียว
ชาวสิงห์นั้นถือเป็นผู้เชี่ยวชาญที่ดีชนิดที่ในบางครั้งก็หาใครมาแทนที่ไม่ได้เลยล่ะ เขาเป็นคนกระตือรือร้นและขยันหมั่นเพียร มีข้อมูลให้เยอะแยะเชียว การทำงานกับชาวสิงห์เป็นเรื่องที่ดี แต่เขาต้องรู้ว่าความพยายามของเขามีค่า ชาวสิงห์ต้องการการให้กำลังใจและการส่งเสริมผลงานมิฉะนั้นความสนใจในงานของเขาจะจางหายไปอย่างรวดเร็ว
 
ชาวสิงห์กับวิชาชีพ
ธรรมชาติได้มอบทักษะการบริหารจัดการที่ดีเยี่ยมให้แก่ชาวสิงห์ ดังนั้นพวกเขาจึงเลือกอาชีพที่เกี่ยวข้องกับการบริหารจัดการ แม้ว่าจะไม่ได้อยู่ในตำแหน่งสูงแต่ชาวสิงห์ก็ตระหนักถึงความทะเยอทะยานในด้านธุรกิจ ชาวสิงห์ไม่สามารถทำงานหนักได้ แม้ว่าจะเป็นงานอดิเรกหรืองานที่ชอบใด ๆ พวกเขาจะไม่ลงทุนลงแรงไปกับอะไรที่ไม่สามารถให้ผลตอบแทนได้หรอก บางครั้งขั้นตอนการทำมาหากินนั้นก็กลายเป็นความหมายในการดำรงชีวิต ชาวสิงห์ที่ทะเยอทะยานจะมีความกังวลแฝงอยู่ในงานการที่ตนทำ ทำให้ไม่ค่อยมีเวลาในการพยายามศึกษาหาความรู้เพิ่มเติมสักเท่าไหร่ ดังนั้นก็เลยไม่มีความชำนาญพิเศษในเรื่องใดโดยเฉพาะ
 
หนุ่มชาวราศีสิงห์
หลายคนเลือกที่จะรับใช้ชาติด้วยการเป็นทหาร ถ้าไม่ได้เป็นทหาร ก็พยายามจะเลือกงานที่ต้องตัดสินใจได้อย่างอิสระรวดเร็ว เช่น ผู้อำนวยการหรือผู้จัดการ ชาวสิงห์ชอบที่จะสื่อสารและให้คำแนะนำอย่างหนักแน่นเพื่อปกป้องความเชื่อมั่นของตนเอง ชาวสิงห์ส่วนใหญ่จะเป็นนักการเมืองและทนายความที่มีชื่อเสียง คนเจ้าอารมณ์รู้สึกว่าจำเป็นจะต้องแบ่งปันอารมณ์นี้แก่ผู้อื่น และแบ่งปันด้วยทักษะที่เป็นเลิศ สามารถเป็นนักแสดง ผู้กำกับ หรือนักเขียนที่ดีได้ หนุ่มสิงห์มักเลือกงานที่เกี่ยวข้องกับเทคโนโลยีเครื่องจักรกล หรือเกี่ยวกับการก่อสร้าง
 
สาวชาวราศีสิงห์
ผู้สดใสผู้ซึ่งดึงดูดความสนใจเสมอ สาว ๆ มักถูกโฉลกกับงานที่ต้องติดต่อสื่อสารกับผู้คน สาวสิงห์เป็นครูที่มีพรสวรรค์ และบางทีก็ไม่จำเป็นต้องสอนในสถาบันภาครัฐ อาจเป็นสถาบันเอกชนที่เด่นในเรื่องของกิจกรรม รวมถึงสถานอนุบาลและโรงเรียนเอกชนต่าง ๆ สาวสิงห์ที่ขยันขันแข็งจะพบว่าตัวเองทำงานอยู่ในส่วนของงานขาย ประสบความสำเร็จกับงานที่เป็นตัวแทนขาย สาวสิงห์ไม่ได้แยแสกับสิ่งที่สวยงามหรูหรามากนัก แต่จะสนใจเกี่ยวกับอุตสาหกรรมแฟชั่น ส่วนใหญ่มักจะเป็นนักออกแบบด้านเสื้อผ้าและเครื่องประดับที่มีพรสวรรค์ เรามักพบสาว ๆ ราศีสิงห์ได้ที่สายงานละครเวที เป็นนักแสดงหรือดารารายการโทรทัศน์ก็เหมาะสมอยู่นะ
 
ชาวสิงห์กับการงาน
ชาวราศีสิงห์นั้นมุ่งมั่นเพื่อชีวิตที่หรูหราเต็มไปด้วยความสุข ดังนั้นพวกเขาจึงฝันที่จะได้ทำงานในตำแหน่งสูง ๆ มีแค่เฉพาะตำแหน่งผู้บริหารหรือเจ้าของกิจการเท่านั้นแหละที่จะรับประกันสภาพคล่องทางการเงินที่ทำให้มีชีวิตที่ดีได้  ชาวสิงห์มีคุณสมบัติพร้อมทุกอย่างแล้วที่จะช่วยให้ประสบความสำเร็จในอาชีพการงาน ไม่ว่าจะเป็นประสบการณ์ ความมุ่งมั่น สติปัญญา หรือความทะเยอทะยาน แต่ก็ยังพยายามที่จะพิสูจน์ให้ผู้อื่นเห็นถึงความเหนือชั้นกว่า
จึงดูเหมือนเป็นคนอวดดี ซึ่งนั่นอาจนำไปสู่ปัญหาความขัดแย้งกับเพื่อนร่วมงานหรือผู้หลักผู้ใหญ่ได้ หากจะอบรมหรือสั่งสอนงานให้แก่ชาวสิงห์ผู้เย่อหยิ่งและทะนงตนนั้นอาจต้องเข้มงวดกวดขันสักหน่อยแต่ไม่ควรวิพากษ์วิจารณ์นะ ชาวสิงห์จำเป็นต้องยับยั้งอารมณ์ในการรับฟังคำแนะนำต่าง ๆ แล้วก็ไม่เหลิงไปกับคำสรรเสริญเยินยอที่เกินกว่าเหตุ หากทำได้ล่ะก็ ชาวสิงห์ควรต้องขอบคุณประสบการณ์และการเรียนรู้ที่ดีและเป็นประโยชน์ที่สามารถผลักดันให้ชาวสิงห์สามารถประสบความสำเร็จในอาชีพการงานได้เลยล่ะ
 
ชาวสิงห์กับธุรกิจ
ชาวสิงห์ผู้ภูมิใจในตัวเองไม่ชอบที่จะปฏิบัติตามคำสั่งใคร พวกเขาพยายามที่จะจัดการธุรกิจด้วยตัวเอง พวกเขามักจะเริ่มทำงานเป็นลูกน้องก่อน สั่งสมประสบการณ์จนกระทั่งเป็นเจ้าของธุรกิจเอง เป็นเรื่องที่จริงจังมากสำหรับชาวสิงห์ ดังนั้นพวกเขาจึงควบคุมทุกขั้นตอนการทำงานของพนักงาน ควบคุมชนิดที่ว่าไม่มีอิสระที่จะทำอะไรเลย หน้าที่หลักของลูกน้องคือทำตามที่ชาวสิงห์สั่งเท่านั้น
ชาวสิงห์มีความสัมพันธ์ที่ดีกับผู้คน ในทีมของเขาจะไม่มีการทะเลาะเบาะแว้งโต้เถียงกันเลย ทั้งยังมีสัมพันธภาพที่ดีกับหุ้นส่วน พยายามที่จะทำให้หุ้นส่วนพึงพอใจ แม้ว่าในช่วงเริ่มต้นทำธุรกิจใหม่ๆ จะแสดงให้เห็นว่าประสบความสำเร็จแล้วก็ตาม การย้ายออฟฟิศเข้าไปอยู่กลางเมืองเปรียบเสมือนการเติมเต็มธุรกิจด้วยรสนิยมที่แสนหรูหรา ภาพลักษณ์ภายนอกต้องดูโก้ ไม่ต้องคำนึงเรื่องค่าใช้จ่าย เน้นความอู้ฟู่เข้าไว้ โดยมั่นใจว่าจะได้รับผลตอบแทนที่ดีกลับมา ไม่ต้องกลัวอะไร ได้งานโครงการใหญ่ ๆ แน่นอน ธุรกิจที่จะประสบความสำเร็จจะเกี่ยวข้องกับงานขาย การตลาด การละคร อุตสาหกรรมภาพยนตร์ การศึกษา และการออกแบบ
 
ชาวสิงห์กับการเงิน
ชาวสิงห์ไม่เคยคุ้นชินกับความยินดีในสิ่งเล็ก ๆ น้อย ๆ หรอกนะ พวกเขาต้องได้สิ่งที่ดีที่สุดเสมอ ชาวสิงห์ซื้อสิ่งของที่มีราคาแพง พวกเขาถูกห้อมล้อมไปด้วยศิลปะอันทรงคุณค่า ซึ่งจัดว่าเป็นการฟุ่มเฟือยไม่รู้คุณค่าของเงินที่ใช้จ่ายไปสักเท่าไหร่ บ่อยครั้งทีเดียวที่ต้องกู้หนี้ยืมสินมา แถมยังจัดการแก้ปัญหาได้ไม่ดีเท่าที่ควรด้วย ชาวสิงห์ทำงานเยอะมาก หมุนงานหมุนเงินได้ดีทีเดียวจึงทำให้พอจะแก้ไขปัญหาด้านการเงินได้อยู่บ้าง การโหมงานทำให้พักผ่อนไม่เพียงพอ ยิ่งไปกว่านั้นจุดอ่อนนี้ทำให้ได้งานออกมาไม่มีคุณภาพเท่าไหร่ อย่างไรก็ให้อภัยชาวสิงห์หน่อยแล้วกัน
หนุ่มสิงห์ผู้ชอบช่วยเหลือผู้อื่นนั้นสามารถดูแลตัวเองได้ดี ทุ่มสุดตัวในการดูแลตัวเองเลยล่ะ โดยเฉพาะตนเองและบรรดาคนสนิท บางครั้งก็ทุ่มเทเวลามากไปกับวันว่าง ชาวสิงห์รักสนุกจะตาย แม้ว่าจริง ๆ แล้วควรจะตั้งใจทำงานหรือเก็บเงินไว้ไปทำธุรกิจมากกว่าก็ตาม ด้วยความประมาทเลินเล่อของชาวสิงห์นี่แหละที่นำไปสู่สถานการณ์ที่ยากลำบาก แต่ชาวสิงห์ก็ปรับตัวและหาทางออกได้เร็วพอตัวอยู่เหมือนกัน เช่น ไปหยิบยืมเงินชาวบ้านหรือไม่ก็เริ่มโครงการใหม่ ๆ อย่างเร่งด่วน สำหรับหนุ่มวัตถุนิยมอย่างหนุ่มสิงห์นี่ไม่ต้องเป็นห่วงเขาหรอกนะ ครอบครัวดูแลเขาอย่างดีอยู่แล้วล่ะ
สาวสิงห์ผู้สง่างามก็ไม่ค่อยจะประหยัดเงินสักเท่าไหร่ เงินก้อนสุดท้ายที่เหลือก็สามารถเอาไปใช้ในร้านเสริมสวยได้ เพราะโดยปกติแล้วมักจะได้งานในตำแหน่งบริหารจัดการ ดังนั้นความสวยคือเรื่องจำเป็น ยามที่เกิดสถานการณ์ลำบากทางการเงิน สาวสิงห์ไม่ยอมงอมืองอเท้าอยู่เฉย ๆ หรอก จะรีบหาทางหาเงินเชียวล่ะ บ่อยครั้งที่สาวสิงห์ใช้เสน่ห์ของตนเพื่อปิดจ็อบงานเจรจาค้าขาย สาวสิงห์ใช้ชีวิตเรียบง่าย ไม่ได้ใส่ใจกับเรื่องอะไรที่ดูยาก ๆ แม้ว่าสถานการณ์บางอย่างจะดูยุ่งยากเสียเหลือเกินแต่สาวสิงห์ก็แสดงท่าทีออกมาอย่างไม่ตื่นตระหนกนัก
 
ชาวสิงห์กับความเข้ากันได้ในหน้าที่การงาน
ชาวสิงห์ทรงเสน่ห์นั้นติดภาพลักษณ์ในที่สาธารณะมากเกินไป ในการแก้ปัญหาทางธุรกิจ คุณสมบัติที่มีอยู่ในบุคลิกลักษณะที่บ่งบอกถึงความเป็นตัวตนคือความทะเยอทะยาน ความทรงพลัง และอารมณ์ศิลป์ พวกเขาควรจะทุ่มเทเวลาให้มากขึ้นในการทำงานเพื่อฟังคำแนะนำจากคนที่ได้รับการเคารพนับถือ ยกตัวอย่างเช่น หากร่วมมือกับชาวพฤษภที่ไว้ใจได้จะได้ผลลัพธ์ที่ดี มีความเสี่ยงน้อยที่สุด ในการเป็นพันธมิตรกันเองระหว่างชาวสิงห์ด้วยกันนั้นมีงานที่น่าสนใจและน่าตื่นเต้นรออยู่ และแน่นอนว่าไม่มีความขัดแย้งอะไรที่รุนแรงเลย ชาวกันย์แสนขยันและชาวสิงห์แสนกระตือรือร้นนั้น จะร่วมกันบริหารจัดการธุรกิจให้ประสบผลสำเร็จได้เป็นอย่างดี แม้ว่าชาวกันย์จะต้องเหนื่อยนิดหน่อยกับความเจ้าอารมณ์ของชาวสิงห์ก็ตาม
ชาวสิงห์ควรหลีกเลี่ยงการลงขันปันหุ้นกับชาวพิจิก เขาจะพยายามหยุดชาวสิงห์เพื่อสอนสิ่งที่ควรจะเป็นในการดำเนินธุรกิจ ซึ่งแน่นอนว่าเป็นอะไรที่ชาวสิงห์รับไม่ได้ ชาวกรกฎผู้ท้อแท้ดูน่าเหนื่อยหน่ายเกินไปสำหรับชาวสิงห์ผู้มีชีวิตชีวา ความร่วมมือของชาวสิงห์กันเองนั้นประสบผลสำเร็จได้โดยที่พวกเขาจะต้องยอมรับซึ่งกันและกัน ยอมรับฟังความเห็นต่างของกันและกันได้ ชาวสิงห์และชาวมังกรแทนที่จะทำงานร่วมกันแล้วเป็นมิตรกัน กลับกลายเป็นการแข่งขันว่าใครจะเจ๋งกว่า ดังนั้นเลี่ยง ๆ กันไว้ดีกว่านะ