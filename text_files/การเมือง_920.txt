(29 มี.ค.) ผู้สื่อข่าวรายงานว่า พล.ท.ธีรชัย นาควานิช แม่ทัพภาคที่ 1 ไม่พอใจเป็นอย่างมากต่อการตัดต่อภาพ พล.อ.ประยุทธ์ จันทร์โอชา ผู้บัญชาการทหารบก ประกบคู่กับ น.ส.ยิ่งลักษณ์ ชินวัตร นายกรัฐมนตรี และนายสุเทพ เทือกสุบรรณ เลขาธิการ กปปส. ล้อเลียนละครเรื่อง สามีตีตรา ของหนังสือพิมพ์ฉบับหนึ่ง
โดย พล.ท.ธีรชัย ตำหนิว่าเป็นการกระทำที่ไม่เหมาะสมซ้ำสองของผู้ที่อ้างตัวเป็นสื่อมวลชน เพราะ พล.อ.ประยุทธ์ เป็นผู้ใหญ่ในบ้านเมือง เป็นผู้ดูแลเรื่องความมั่นคงของชาติ และเป็นที่เคารพรักของกำลังพลในกองทัพ ไม่ใช่จะอ้างว่า ผบ.ทบ.เป็นบุคคลสาธารณะ แล้วจะทำอย่างไรก็ได้