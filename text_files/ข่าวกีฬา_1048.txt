ทีมชาติไทย ทำดีที่สุดด้วยการเสมอกับ เกาหลีใต้ 0-0 ทั้งที่มีโอกาสจบสกอร์มากมาย 
สุดท้ายเลยได้แค่รองแชมป์ฟุตบอลคิงส์คัพ ครั้งที่ 43 โดยแชมป์ตกเป็นของ เกาหลีใต้ ที่มี 7 คะแนน จากการลงสนาม 3 นัด
วันนี้ลองมาดูคะแนนความสามารถนักเตะไทยกันดูครับ ว่าใครได้คะแนนเท่าไหร่กันบ้าง? กวินทร์ ธรรมสัจจานันท์ : แทบจะไม่มีงานหนักตลอดทั้งเกมสำหรับเจ้าตอง มีแค่ลูกเซฟจากลูกยิงในช่วงท้ายเกมเพียงครั้งเดียว ส่วนช่วงทดเจ็บที่ออกมาตัดเกมเกือบๆกลางสนาม ถือว่าเขาออกมาถูกที่ถูกเวลา  และต้องบอกว่า ทัวร์นาเม้นท์นี้ถือว่า เจ้าตองผลงานอยู่ในระดับพอใช้  คะแนน : 7/10พีระพัฒน์  โน๊ตชัยยา : เป็นอีกหนึ่งเกมที่เจ้าบาส เติมเกมแบบวันเวย์ เพราะทีมจากแดนกิมจิ มาเน้นรับ แต่สำหรับแฟนบอลแล้ว สิ่งที่อยากเห็นจากแบ็คซ้ายจากบีอีซีรายนี้ คือการหาจังหวะซัดจากนอกกรอบที่เป็นอาวุธเด็ดให้มากกว่านี้  ขณะที่ลูกเปิดจากริมเส้นต้องทำให้ใด้ดีกว่าเดิมให้ได้คะแนน : 7/10
ธนบูรณ์ เกษารักษ์  : ตอบโจทก์ได้เลย กับการกลับมาประสานงานกับคู่ขาอย่าง สุทธินันท์ เกมนี้เจ้าตั้ม อ่านเกมได้อย่างฉลาดเฉลียว ที่สำคัญไม่น่าเชื่อว่าเขาจะหยุด คิม ยุน กองหน้าร่างยักษ์ของเกาหลีใต้ได้อยู่หมัด  คะแนน : 9/10สุทธินันท์ พุกหอม :  เป็นเกมที่เจ้าเอ็ม กลับมาขันแนวรับได้อย่างเหนียวแน่น โดยเฉพาะอย่างยิ่งการตัดเกมโต้กลับของคู่แข่งในวันนี้ ถือว่าเขาช่วยทีมได้มากโข   คะแนน : 8/10อาทิตย์ ดาวสว่าง  :  ลงเล่นเป็นตัวจริงเกมแรกในทัวร์นาเม้นท์ แทนที่ของ นฤบดินทร์ แต่ "เจ้าแบ็ค"ที่อาศัยลูกหนักที่ตนถนัดเล่นงานผู้เล่นเกาหลีได้ดี แต่ที่ดีมากกว่านั้นคือ เราเห็นเขาเติมเกมบุกได้ตามที่โค้ชต้องการจากตัวเขาในเกมนี้ คะแนน : 8/10อดุล หละโสะ :  กัปตันตัวจริงเสียงจริง ถูกส่งลงมายืนในตำแหน่งของ สารัช อยู่เย็น ที่กรอบเป็นข้าวเกรียบ และเขาก็แสดงให้เห็นว่าตัวเขายังดีพอสำหรับทีมชาติ การไล่กวด ไล่แย่งบอล จากคู่แข่ง ทำให้รู้ได้เลยว่า ทีมชาติไทยต้องมีคนแบบนี้อยู่ในทีม คะแนน : 8/10ปกเกล้า อนันต์   :  เป็นอีกหนึ่งเกมที่มิดฟิลด์จากเพื่อนตำรวจ ทำผลงานเข้าตา แม้เกมนี้จะไม่มีชื่อเป็นผู้ทำประตู แต่ถือว่าการกลับมาสุ่ทีมชุดใหญ่ของเขาในครั้งนี้ เป็นคำตอบที่ถูกต้อง คะแนน : 7/10มงคล ทศไกร    :   เกมริมเส้นอาจจะไม่ได้เด่นอะไรมากมายสำหรับ มงคล ทศไกร ในเกมนี้ แต่ความขยันของเขา ก็สร้างประโยชน์ให้ทีมไม่น้อย  คะแนน : 6/10ชนาธิป สรงกระสินธ์   :  ดูจะเงียบๆไปหน่อยสำหรับ "เมสซี่เมืองไทย" ในครึ่งแรก นั่นอาจจะเป็นเพราะว่า ไม่มีพื้นที่หน้าปากประตูมากนัก เนื่องจากคู่แข่งเน้นเกมรับเป็นหลัก แต่ครึ่งหลัง การจ่ายบอลได้ทั้งสองเท้าของเจ้าเจ ก็เป็นอะไรที่ต้องบอกว่าแจ๋วสุดๆ  ขณะที่ความคล่องแคล่วของ ชนาธิป คืออาวุธชั้นเลิศของทีมชาติไทย ที่หามานานแล้วนักเตะแบบนี้ ลูกยิงเน้นๆสองดอกจากท้ายครึ่งหลัง น่าเสียดายจริงๆ ที่มันไม่เป็นประตู!  คะแนน : 9/10 เกริกฤทธิ์ ทวีกาญจน์  :  "เดอะก้อง" ยังเดินเกมได้ดี และมีโอกาสส่องเน้นๆ สองสามครั้ง และเขาน่าจะเป็นตัวริมเส้นฝั่งซ้ายที่ทีมชาติไทยหามานาน นอกจากนั้น การลงมาช่วยเกมรับ คือสิ่งที่เจ้าก้องไม่เคยละเลย และช่วยทีมไม่ให้เสียประตูหลายครั้งในเกมนี้  คะแนน : 8/10ภิญโญ อินพินิจ  :  หาโอกาสให้กับตัวเองได้ดีขึ้นจากเกมที่แล้ว เกมนี้ ภิญโญ  ทำผลงานได้ดี และมีโอกาสกดเน้นๆ หลายครั้ง แต่โดนปฏิเสธจากนายทวารของเกาหลีใต้ คะแนน : 7/10ผู้เล่นสำรอง :สารัช อยู่เย็น  : ถูกส่งลงสนามมาแทนที่ของ รุ่นพี่อย่าง อดุล และ "เจ้าตัง" ก็ทำผลงานได้ตามมาตรฐานของตังเอง       คะแนน : 7/10  ฐิติพันธ์ พ่วงจันทร์  :  หลังจากหายเจ็บและกลับมาติดทีมชาติ ดูเหมือน อะไรๆจะยังไม่เข้าทาง โดยเฉพาะความคล่องตัว คงต้องใช้เวลาสักพัก "เจ้านิว" น่าจะกลับมาเป็นคนเดิมได้ไม่ยาก   คะแนน : 6 /10 ประกิต ดีพร้อม   :  เข้ามาสร้างความวูบวาบให้ทีมได้พอสมควร น่าเสียดายที่ลูกฟรีคิกลูกถนัด แต่ยิงไม่ผ่านกำแพง คะแนน : 6/10
