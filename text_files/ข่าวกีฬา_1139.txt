กลายเป็นข่าวกระฉ่อนทั่วเกาะอังกฤษ สำหรับการจัดงานกอล์ฟในชื่อ "Big Boy & Bigger golf" ที่ 4Play Productions ฝ่ายจัดการแข่งขันได้ผุดโปรเจกต์สุดแปลกประหลาดเท่าที่เคยมีมาก่อนบนโลกใบนี้ แต่ไม่เปิดเผยว่าจะจัดที่สนามแห่งใดเพราะทุกอย่างจะเป็นความลับโดยงานนี้รับเฉพาะหนุ่มๆ เท่านั้น เพราะมันจะเป็นการออกรอบตีกอล์ฟท่ามกลางเหล่าแคดดี้เปลือยกว่า 30 ชีวิต ซึ่งผู้เข้าร่วมงานสามารถทำอะไรกับพวกเธอก็ได้ แถมปกติสนามกอล์ฟจะมีทั้งหมด 18 หลุม แต่ทางฝ่ายจัดได้เพิ่มหลุมที่ 19 ขึ้นมาซึ่งไม่เปิดเผยว่าเป็นอย่างไร

นอกจากนี้หลังจบการตีกอล์ฟ ยังมีการแสดงโชว์ทางเพศ และงานเลี้ยงชนิดจัดเต็มแบบไม่มีอั้น โดยมีสโลแกนในครั้งนี้ว่า "อย่าบอกภรรยาของคุณ!" ทางฝ่ายจัดยังยืนยันจุดขายว่าจะเป็นวันเล่นกอล์ฟที่เซ็กซี่ที่สุด และซุกซนที่สุดในเกาะอังกฤษซึ่งหลังจบงาน ผู้จัดยืนยันว่าจะมีอ่างอาบน้ำอุ่นเตรียมพร้อมให้กับผู้เข้าร่วมงานได้ชำระล้างร่างกายหลังเสียเหงื่อ กับเหล่าบรรดาผู้หญิงเปลือย พร้อมทั้งมีโชว์พิเศษจากสาวๆ เหล่านั้นเป็นการปิดท้ายอย่างไรก็ตามงานดังกล่าวสร้างความไม่พอใจให้กับกลุ่มสตรีเป็นจำนวนมาก โดยมีหญิงสาวรายหนึ่งเผยว่า "โดยทั่วไปกอล์ฟถูกมองว่าเป็นกีฬาของผู้ชายที่สง่างาม แต่กับงานนี้ฉันคิดว่ามันทำให้ภาพลักษณ์ของกีฬานี้ต่ำลง และมันเป็นงานขยะ"