เรียกเสียงฮือฮาทั่ววงการ สำหรับสุดยอดมวยไทย ศึก 8 แม็กซ์ มวยไทย ค่ำคืนวันอาทิตย์ที่ 21 พ.ค.60 ที่ผ่านมา ช่อง 8 จากเวที Max Muay Thai Stadium Pattayaซึ่งคู่สุดท้าย นักมวยคู่นี้ชกแลกหมัดกันอย่างดุเดือด จนต่างฝ่ายต่างถูกอาวุธเด็ดเข้าปลายคางลงไปนอนหงายท้องทั้งคู่พร้อมกัน กรรมการจึงลงมือนับทั้งคู่โดยตามกฎกติกา หากนักมวยคนใดสามารถลุกขึ้นมาได้ก่อนครบ 10 จะเป็นฝ่ายชนะ ปรากฏว่าเมื่อกรรมการนับไปได้ถึง 5 ฝ่ายแดงสามารถลุกขึ้นยืนได้ก่อน และเมื่อนับถึง 10 ฝ่ายน้ำเงินยังไม่สามารถลุกขึ้นได้ ทำให้ฝ่ายแดงเป็นฝ่ายชนะน๊อคเอ้าท์ไปในที่สุดนั่นเอง
 