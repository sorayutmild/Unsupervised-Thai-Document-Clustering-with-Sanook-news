เดอะ ซัน สื่อดังแดนผู้ดีต้อนรับการกลับมาติด Top 5 ของโลกของ ไทเกอร์ วู้ดส์ อดีตโปรกอล์ฟมือ 1 โลกได้สำเร็จ หลังเจ้าตัวคว้าแชมป์ เดอะ มาสเตอร์ส ครั้งที่ 5 ของตัวเอง เมื่อช่วงกลางเดือนเมษายนที่ผ่านมา ด้วยการขุดคุ้ยเรื่องส่วนตัวซะเลยโดยสื่อจอมแฉได้ออกมาเผยว่า "พญาเสือ" ยังคงเนื้อหอมในหมู่สาวๆทุกสาขาอาชีพ จนสามารถพาไป "ออกรอบ" ได้มากถึง 18 คน ในรอบ 10 กว่าปีที่ผ่านมา ซึ่งนับรวมทั้งช่วงก่อนหย่ากับภรรยา เอลิน นอร์เดเกรน เมื่อปี 2010 โดยตอนนั้นเจ้าตัวต้องเสียสินสมรสไปกว่า 100 ล้านดอลลาร์สหรัฐฯ (มูลค่าตอนนั้นราว 3,100 ล้านบาท)จากพฤติกรรมดังกล่าวทำให้ ไทเกอร์ ซึ่งถูกแพทย์วินิจฉัยว่าเป็นโรคเสพติดเซ็กส์ ถึงกับเข้าสู่ช่วงตกต่ำในชีวิต ทั้งอาชีพนักกอล์ฟที่ฟอร์มรูดกราว รวมไปถึงสินค้าชื่อดังที่เป็นสปอนเซอร์ต่างพากันถอนตัวจากเขาไปหมดทุกแบรนด์เป็นเหตุให้ฟอร์มตกสำหรับการออกมาแฉของ เดอะ ซัน ครั้งนี้ ระบุว่า ไทเกอร์ มีความสัมพันธ์กับผู้หญิงหลากหลายวงการโดย ไม่ว่าจะเป็น ดาราหนังโป๊, เด็กเสิร์ฟ, นักเต้น รวมไปถึงสาวน้อยเพื่อนบ้าน! ฯลฯ มากมายถึง 18 คนที่สามารถเปิดเผยได้ และเป็นที่สังเกตว่าส่วนใหญ่แล้วจะเป็นสาวผมสีบลอนด์ที่เจ้าตัวเคยเปิดเผยว่ามีความชื่นชอบเป็นพิเศษ
อย่างไรก็ดี ตอนนี้ชีวิตของพญาเสือดูกลับมาเข้ารูปเข้ารอยมากขึ้น โดยเฉพาะในอาชีพนักกอล์ฟ เพราะเจ้าตัวขยับขึ้นมารั้งมืออันดับ 5 ของโลกอย่างเป็นทางการตั้งแต่ช่วงสัปดาห์ที่ผ่านมา
