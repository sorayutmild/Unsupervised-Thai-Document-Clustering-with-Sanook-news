10 โคตรเกม ที่ใช้เวลาสร้างโคตรนานที่สุดในประวัติศาสตร์
10 โคตรเกม ที่ใช้เวลาสร้างโคตรนานที่สุดในประวัติศาสตร์
เกมส์กับโรคเลื่อน เป็นของคู่กั้นคู่กัน ที่ไม่เคยขาดไปไหน มีให้เราเห็นกันทุกปี บางเกมอาจจะเลื่อนน้อยหน่อย บางเกมก็เลื่อนยาวไม่มีกำหนด ขึ้นกับสาเหตุและปัจจัยในการเลื่อน ซึ่งส่วนมากมักเลื่อนเพราะทำงานกันไม่ทัน เกมก็เลยเสร็จไม่ทันกำหนด อันนี้มักจะเลื่อนไม่นานมาก แต่บางครั้งก็เกิดเหตุไม่คาดฝันอย่างทีมงานลาออกยกชุด เบื้องบนสั่งทำใหม่ หรือไฟล์เกมมีความผิดพลาด พวกนี้มักจะเลื่อนกันยาวเป็นปีๆ กว่าจะออกมาให้เล่นกันหลายคนก็คงลืมไปหมดแล้ว
เกมที่ใช้เวลาสร้างนาน เพื่อนคิดว่าเวลาแค่ไหนถึงจะเรียกว่านานครับ 3-4 ปีเราก็คิดว่านานกันแล้วใช่ไหม? แต่ 10 อันดับเกมที่เรากำลังพูดถึงนี้มันใช้เวลานานยิ่งกว่านั้นเสียอีก โดยเราจะนับเวลาสร้าง ตั้งแต่ตอนที่ตัวเกมมีการเปิดตัวอย่างเป็นทางการ จนถึงเวลาที่ตัวเกมออกวางจำหน่าย ซึ่งเกมที่ยังไม่จำหน่ายนั้นเราจะยังไม่นำมารวมไว้ในการจัดอันดับครั้งนี้ เพราะจริงๆแล้วมีเกมอีกมากมายที่ใช้เวลาสร้างนานมากและยังไม่วางจำหน่ายในปัจจุบันเลย ถ้าเราเอาเกมอย่างพวก The Last Guardian, Final Fantasy XV และ Half-Life 3 มาจัดอันดับด้วย คงติดอันดับด้วยอย่างไม่ต้องสงสัย
งั้นเรามาดูกันดีกว่าว่าที่ผ่านมา มี 10 เกมไหนบ้างที่ใช้เวลาสร้างนานที่สุดกัน
 
อันดับ 10 : Shenmue 1994-2000 (6 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
เกมแอคชั่นกึ่งซรี่ย์ที่ทาง SEGA ทุ่มทุนสร้างสูงมากเป็นประวัติการณ์ เพื่อนำมาลงให้กับเครื่องคอนโซลใหม่ในยุคนั้น นั่นก็คือเครื่อง Dream Cast โดยประกาศสร้างไว้ตั้งแต่สมัยเครื่อง Sega Saturn กราฟฟิกของเกมนี้ในสมัยนั้นต้องบอกว่า มันเทพมาก แต่พอขายจริงกลับขายไม่ค่อยดีนัก เพราะเครื่อง Dream Cast โดนแฮกเล่นก็อปอย่างรวดเร็ว และ SEGA ก็หมดอนาคตการทำเครื่องเกมไว้ที่ตรงนี้
 
อันดับ 9 : StarCraft II: Wings of Liberty: 2003-2010 (7 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
นี่นับแค่แผ่นภาคแรก เวอร์ชั่นเดียวยัง 7 ปี ถ้ารอให้ครบ 3 แผ่น 3 เวอร์ชั่น คงครองอันดับ 1 ไปแล้ว กับเกมวางแผนที่ฮิตติดใจหลายคนมาตั้งแต่สิบๆปีก่อน บางคนเล่นภาคแรกกันมานานมากก่อนจะได้มาเล่นภาค 2 จำได้ว่าตอนประกาศทำภาคสองนี่แฟนเกมนี้ดีใจกันน่าดู แต่เสียเวลารอเล่นกันถึง 7 ปีทีเดียว ตามสไตล์พ่อมดน้ำแข็ง ที่ทำเกมไวๆออกมาไม่เป็น

 
อันดับ 8 : Galleon: 1997-2004 (7 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
ลองมองดูที่ภาพเกมนี้ แล้วลองทายดูกันว่าใครเป็นคนสร้าง ถ้าคิดไม่ออกเราเฉลยให้ ลองดูที่ปากตัวละครสิครับ ห้อยเหมือนใคร ใช่แล้ว! เจ๊ ลาร่า ครอฟท์ แห่ง Tomb Raider นั่นเอง เป็นเกมของ Toby Gard ผู้สร้างเดียวกันนั่นเอง หลังจากอิ่มตัวกับเกมเจ๊ปากห้อยแล้ว เราก็ออกมาทำสตูดิโอเกมใหม่เอง และสร้าง Galleon เนี่ยแหละ แต่เพราะขาดคน ขาดแคลนทุนสร้าง ก็เลยเสียเวลาทำไปเยอะ และตัวเกมก็ไม่ประสบความสำเร็จเท่าที่ควร
 
อันดับ 7 : L.A. Noire: 2004-2011 (7 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
ผลงานเกมแนวสร้างสรรค์จากค่ายเดียวกับที่สร้างเกมมหาโจร GTA แต่ว่าทีมสร้างที่ทำเกมนี้ไม่ใช่ทีมเดียวกัน แต่เป็น Team Bondi ที่ไม่ใช่ทีมชื่อดังอะไร แต่ด้วยความมุ่งมั่นที่จะทำเกมออกมาดี ก็เลยใช้เวลาในการทำและแก้ไขไปเยอะ แถมยังลงทุนทำเอนจิ้นสำหรับทำเกมนี้โดยเฉพาะเพื่อให้ภาพออกมาสวย ลงทุนแคปใบหน้า โมชั่นตัวละครอย่างละเอียด ใช้เงินไปถึงกว่า 50 ล้านเหรียญ
 
อันดับ 6 : Spore: 2000-2008 (8 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
เกมสร้างตัวประหลาดจาก EA ที่เพื่อนๆอาจไม่ได้สนใจมันมากนัก แต่ว่ามันใช้เวลาสร้างถึง 8 ปีกับเกมที่ตัวละครหน้าตางี่เง่าเกมนี้ มันเป็นผลงานเกมที่ Will Wright เจ้าพ่อ The Sims มั่นใจมากว่าจะต้องดังระเบิด แต่เพราะเขาและทีมงานมีงานล้นมือกับ The Sims อยู่พอสมควรอยู่แล้ว ก็เลยใช้เวลาทำเกมนี้ไปเยอะ แถมพอทำเสร็จออกมาก็ระเบิดตูมดับอนาถไปโดยใช้เวลาไม่นาน
 
อันดับ 5 : Too Human : 1999-2008 (9 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
นอกจากใช้เวลาสร้างนานแล้ว เกมนี้ยังแปลกประหลาดที่สุดในวงการเกมด้วย โดยเริ่มแรกเดิมทีมันเป็นเกมที่ประกาศทำลงเครื่อง PS1 พอผ่านไป 1 ปี ทีมสร้างเกมนี้คือ Silicon Knights ก็แปรพักตร์ไปจับมือกับนินเทนโด ทำเกมนี้ลงแบบ Exclusive ให้ Game Cube แต่พอผ่านไป 5 ปี พี่แกแปรพักตร์อีกรอบ คราวนี้ไปจับมือกับทาง Xbox 360 ของไมโครซอฟต์ และใช้เวลาที่เหลือทำเกมจนเสร็จออกมาในปี 2008 และสุดท้ายก็มามีปัญหากับไมโครซอฟต์ จนต้องเอาตัวเกมออกจากระบบของ Xbox Live Marketplace ในปี 2013 แบบนี้เรียกว่าลิ้น 3 แฉกคงจะน้อยไป
 
อันดับ 4 : Team Fortress 2: 1998-2007 (9 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
เกมยิงแบบภาพการ์ตูนจาก Valve ที่เลื่อนแล้วก็เลื่อนอีก กว่าจะออกมาให้เล่นกัน แต่ก็สนุกสมกับที่รอคอย เพราะเป็นเกมยิงแบบ Free Play ที่มีความสมดุลสูง ไม่มีการ pay to win ให้เสียอารมณ์ แต่เดิมนั้นเกมนี้เป็น Mod ของเกม Quake แต่ไปๆมาๆ Valve จับเอามาทำใหม่จนไฉไลสุดๆ
 
อันดับ 3 : Prey: 1995-2006 (11 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
เกมยิงแนวสู้สู้กับเอเลี่ยนต่างดาวจาก 3D Realms ที่เริ่มพัฒนามาตั้งแต่ยุคปี 1990 จากนั้นก็มีการโละทำใหม่ และเปลี่ยนเอนจิ้นสร้างมาเรื่อง จนสุดท้ายก็มาลงที่ Unreal 3 สาเหตุที่ทำช้าก็เพราะคุณพี่ไดเรคเตอร์แกเรื่องมาก กลัวเกมทำออกมาไม่ทันสมัยก็เลยสั่งให้โละทำใหม่อยู่หลายที กว่าจะออกมาให้เล่นกันก็ผ่านไปหลายยุคพอสมควร
 
อันดับ 2 : Diablo III 2001-2012 (11 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
RPG ที่รอคอยของสาวกพ่อมดน้ำแข็ง เพราะความดังของภาค 2 ทำให้แฟนๆทั่วโลกตั้งตารอคอยภาค 3 กันอย่างใจจดใจจ่อ แม้หัวหน้าทีมสร้างเก่าจะออกไปแล้วก็ตาม ซึ่งพ่อมดน้ำแข็งบอกเริ่มสร้างมาตั้งแต่ปี 2001 แต่กว่าจะเป็นรูปร่างให้เราเห็นกันก็ปาเข้าไปปี 2008 นู่นแน่ะ แถมเพราะตัวเกมต่างไปจากภาค 2 พอสมควร ก็เลยทำให้แฟนๆบางส่วนไม่ค่อยชอบนัก
 
อันดับ 1 : Duke Nukem Forever: 1996-2011 (15 ปี)10 โคตรเกม ที่ใช้เวลาสร้างโคตรนานที่สุดในประวัติศาสตร์
เกมยิงของลูกพี่ใหญ่ ที่โด่งดังมาจากสไตล์ตัวเกมแบบฮาร์ดคอร์ สมัยยุค PS1 แต่ภาคใหม่กลับใช้เวลาทำนานเกินไป ซึ่งทีมที่ทำก็ไม่ใช่ใครที่ไหน 3D Realms นั่นเอง (คุ้นๆไหม) ใช่แล้วทีเดียวกับ Prey นั่นแหละ เจ้าพ่อจอมเลื่อน สุดท้ายเกมนี้ก็มีการเปลี่ยนบริษัทจากเดิมที่ Take-Two เป็นเจ้าของ ก็กลายเป็น 2K Games แทน ซึ่งได้มอบหมายให้ทีมสร้างเกม Borderlands ทำแทน ทว่าก็ไม่ได้รับความนิยมเท่าที่ควรแล้ว เพราะแฟนๆเกมรอจนลืม
 
Source:

http://www.8cn.tv/content/10-games-spent-longest-time-development?page=0%2C0
