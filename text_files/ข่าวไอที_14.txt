เชื่อว่าหลายคนเจอปัญหาการลงทะเบียนอีเมล์ในแอพ LINE แล้วจำไม่ได้ อีเมล์ผิดใช้งานไม่ได้ ลืมรหัสผ่านไลน์ เป็นต้น ซึ่งพอจะย้ายไปใช้งานเครื่องก็ทำไม่ได้ เพราะข้อมูลใช้งานไม่ได้นั้นเอง
ดังนั้นเราทำอย่างไรหากเจอปัญหาลืมรหัสไลน์นี้ มาดูกัน 
How To Reset LINE Password
หากลืมรหัสผ่านไลน์ที่ตั้งค่าไว้ ให้ขอรหัสผ่านใหม่อีกครั้ง

ในหน้าล็อกอินเข้าใช้งานไลน์ ให้แตะที่เมนู “ล็อกอิน”
แตะที่เมนู “คุณลืมรหัสผ่านใช่ไหม”
กรอกอีเมล์ที่ลงทะเบียนเอาไว้กับ LINE แล้วแตะที่ “ตกลง” จากนั้นรอสักพักระบบจะจัดส่งการตั้งค่ารหัสผ่านใหม่ไปทางอีเมล 

Reset password LINEหน้าตาอีเมลที่ส่งมาจาก LINE พร้อมลิงค์สำหรับคลิกเพื่อตั้งรหัสผ่านใหม่ 
LINE Email Registration
กดขอรหัสผ่านใหม่แล้ว แต่ไม่ได้รับอีเมล์ ทำอย่างไร

ตรวจสอบดูว่าได้กรอกอีเมล์ที่ใช้ลงทะเบียนถูกต้องหรือไม่ บางครั้งเราอาจมีหลายอีเมล์ อาจจำไม่ได้ว่าใช้อีเมล์ใดลงทะเบียนกับ LINE ไว้
ห้ามกดขอรหัสผ่านใหม่ซ้ำ ๆ ให้เว้นระยะเวลาประมาณ 24 ชั่วโมงแล้วค่อยกดขอรหัสผ่านใหม่อีกครั้ง
ลองดูเช็คว่าอีเมล์ไปอยู่ในโฟลเดอร์อื่นๆ เช่น อีเมล์ขยะ หรือไม่
อีเมล์ที่ใช้ไม่ผ่านมาตรฐาน RFC เช่น – อีเมล์ที่มีจุด (.) หน้าเครื่องหมาย @ ：abcd.@xxx.com – อีเมล์ที่มีจุด (.) อยู่ต่อกัน ：ab..cd@xxx.com – อีเมล์ที่มีขีด (-) อยู่หน้าสุด ：-abcd@xxx.com
หากตรวจสอบแล้วพบว่าอีเมล์ที่ลงทะเบียนไว้ใช้งานไม่ได้ สามารถยื่นเรื่องขอรีเซ็ตอีเมล์ใหม่ได้ที่แบบฟอร์มรีเซ็ตอีเมล์
หากเชื่อมต่อกับ Facebook เอาไว้แล้ว สามารถล็อกอินโดยใช้บัญชี Facebook ได้เช่นกัน

เป็นอย่างไรกันบ้างสำหรับผู้ที่ ลืมรหัสไลน์ ย้าย LINE ไปเครื่องใหม่ไม่ได้ บทความนี้น่าจะช่วยแก้ปัญหาการลืมรหัสผ่านไลน์ อีเมล์ผิดหรือใช้งานไม่ได้นะครับ ฝากแชร์บอกต่อเพื่อน ๆ ด้วยนะ เผื่อใครเจอปัญหานี้อยู่ ^^ 
สนับสนุนเนื้อหา: www.iphone-droid.net