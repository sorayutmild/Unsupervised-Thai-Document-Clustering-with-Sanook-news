มาแล้ว iPhone 5 หน้าจอ 3.9 นิ้วกับภาพคอนเซปต์ดีไซน์ล่าสุด! (มีคลิป) iPhone 5 - อัพเดทข่าวล่าสุดกับ ป๋าเอก TechXcite รวดเร็วทันใจพ่อเจ้าประคุณรุนช่องอย่างป๋าเป็นยิ่งนักหลังจากที่เมื่อช่วงเช้าที่ผ่านมาป๋านำรายละเอียดเกี่ยวกับ iPhone 5 มาอัพเดทให้ทุกท่านได้รับทราบกันว่าในเวลานี้ Apple ได้เริ่มต้นทดสอบ iPhone 5 ตัวโปรโตไทป์ซึ่งจะมาพร้อมกับขนาดหน้าจอ 3.9 นิ้วกันแล้ว และเพียงไม่นานนักหลังจากมีข่าว iPhone 5 ดังกล่าวกระจายตัวออกไปในโลกอินเทอร์เน็ตก็ปรากฏว่ามีทีมงานดีไซเนอร์กลุ่มหนึ่งได้จับเอาไอเดียดังกล่าวมาเป็นคอนเซปต์ในการออกแบบ iPhone 5 Concept Design เครื่องที่ทุกท่านเห็นกันอยู่ในคลิปด้านบนนี้นั่นแหละครับ

โดย iPhone 5 Concept Design เครื่องนี้นอกเหนือจากจะมาพร้อมกับหน้าจอ Retina Display HD ขนาด 3.9 นิ้วแล้ว สเปคภายในเองก็ยังน่าสนใจไม่น้อยทีเดียว (หาก Apple สนใจจะเอาไปเป็นไอเดียนะ) ไม่ว่าจะเป็นพอร์ต Thunderbolt, ระบบลำโพงเสียงแบบแยกช่องทาง, ชิปเซ็ต A5X พร้อม Quad Core Graphics, ระบบปฏิบัติการ iOS 6 เวอร์ชันต่อไป, กล้องหน้า 3 ล้านพิกเซลสำหรับ FaceTime HD, กล้องหลัง iSight ความละเอียด 12 ล้านพิกเซล รวมไปจนถึงรองรับเครือข่าย 4G LTE ด้วย

เรียกได้ว่าดีไซน์ออกมาได้สร้างความตื่นตะลึงให้กับสาวก Apple อยู่ไม่น้อยทีเดียวสำหรับ iPhone 5 Concept Design ที่ว่านี้...ที่เหลือก็คงต้องมารอดูว่าเมื่อ Apple เปิดตัว iPhone 5 กันอย่างเป็นทางการในไตรมาสที่ 3 ของปีนี้จะเหลือสเปคอะไรจากที่ว่ามาข้างต้นให้ทุกท่านได้สัมผัสกันบ้างหนอ 555+ที่มา: 9to5mac

ขอบคุณเนื้อหา และภาพประกอบบทความโดย: ป๋าเอก TechXcite