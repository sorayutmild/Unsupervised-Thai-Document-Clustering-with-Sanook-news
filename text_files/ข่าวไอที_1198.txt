รวมรีวิว iPhone 5s จากเว็บไซต์ต่างประเทศ

วันนี้สื่อต่างประเทศหลายแห่งก็เริ่มเผยแพร่รีวิวของ iPhone 5s, iPhone 5c และ iOS 7 กันแล้ว (สื่อพวกนี้จะได้รับเครื่องทดสอบไปลองก่อนประมาณ 1 สัปดาห์ และนัดเผยแพร่บทความพร้อมๆ กันตามที่แอปเปิลกำหนด)

ที่มาของภาพประกอบ: dgtle
ผมสรุปรีวิวมาให้อ่านกันสัก 3 เจ้านะครับ
AllThingsD โดย Walt Mossberg

หน้าตาภายนอกเหมือนเดิม
ระบบตรวจลายนิ้วมือ Touch ID ทำงานได้ดีมาก ใช้ง่าย แม่นยำ ใช้แล้วไม่อยากกลับไปพิมพ์ passcode อีกเลย (ถ้ารูด 3 ครั้งไม่ผ่าน จะให้เลือกใส่ passcode แทน แต่ถ้ารูดไม่ผ่าน 5 ครั้งจะบังคับต้องใส่ passcode เท่านั้น)
iOS 7 ปรับปรุงขึ้นมากในส่วนการแจ้งเตือน มัลติทาสกิง อีเมล เบราว์เซอร์ Siri แต่หน้าตาที่เปลี่ยนไปมากทำให้ต้องปรับตัวเยอะหน่อยในช่วงแรก
Walt แนะนำว่าคนที่ใช้ iPhone 5 คงไม่ต้องเปลี่ยนรุ่น แต่ถ้าใช้ iPhone รุ่นที่เก่ากว่านั้นอยู่แล้วก็ถือว่าอัพเกรดขึ้นเยอะ
ยังไม่เห็นประโยชน์จากหน่วยประมวลผล 64 บิตมากนัก
กล้องตัวใหม่ความละเอียด 8MP เท่าเดิม แต่เซ็นเซอร์ใหญ่ขึ้น ภาพคมชัดขึ้นกว่า iPhone 5 และการถ่ายภาพในสภาพแสงน้อยแล้วเปิดแฟลชก็คุณภาพดีขึ้น
Walt ยกให้เป็น the best smartphone on the market

Engadget

หน้าตาดูเหมือนกับ iPhone 5 จนอาจหยิบผิดได้ในตอนแรก น้ำหนัก ขนาดเหมือนเดิม
Touch ID ทำออกมาได้ดี ตั้งค่าตอนแรกได้ง่าย จดจำนิ้วได้สูงสุด 5 นิ้ว (จากหลายคนก็ได้ ตั้งชื่อให้ลายนิ้วมือได้ด้วย) การใช้งานจริงออกมาดีมาก ทำงานรวดเร็ว อ่านลายนิ้วมือได้จากทุกมุม
กล้องของ iPhone 5s ถ่ายตอนกลางวันได้คุณภาพเท่าเดิม แต่ถ่ายตอนสภาพแสงน้อยได้ดีขึ้น (แต่ Engadget ยังให้เป็นรอง Lumia 1020)
ประสิทธิภาพของการประมวลผลออกมาดี เกมลื่นขึ้น โหลดเร็วขึ้น วัดเบนช์มาร์คแล้วออกมาดีกว่า iPhone 5 พอสมควร
หน่วยประมวลผล M7 ยังไม่ถูกใช้ประโยชน์มากนัก เพราะแอพยังไม่ค่อยรองรับ
ทดสอบเล่นวิดีโอ HD ต่อเนื่อง แบตอยู่ได้ 10 ชั่วโมง 50 นาที (iPhone 5 ได้ 9 ชั่วโมง 17 นาที) การชาร์จแบตให้เต็มใช้เวลาเพียง 1 ชั่วโมง 50 นาที
สิ่งที่ดีที่สุดใน iOS 7 คือ Control Center ที่ควรมีมาตั้งนานแล้ว และหน้าจอมัลติทาสกิงแบบใหม่ที่เหมือน webOS ก็ใช้งานง่ายขึ้น
iPhone 5s ถือเป็น iPhone รุ่นที่ดีที่สุดในปัจจุบันอย่างไม่ต้องสงสัย แต่สำหรับคนที่ใช้ iPhone 5 อยู่ก่อน การอัพเกรดมาเป็น 5s หรือ 5c อาจยังไม่คุ้มค่ามากนัก และถ้าไม่คิดจะใช้ iPhone อยู่แล้ว ฟีเจอร์ใหม่ของ iPhone 5s ก็ไม่แรงถึงขนาดดึงดูดให้มาใช้อยู่ดี

CNET

สิ่งที่แอปเปิลให้มาใน iPhone 5s คือ กล้องที่ดีขึ้น ซีพียูเร็วขึ้น และตัวอ่านลายนิ้วมือ แต่ยังไม่ถึงขั้นเป็นผลิตภัณฑ์ใหม่ที่ปฏิวัติวงการ ปัญหาเรื่องขนาดหน้าจอเล็กเกินไปยังคงอยู่ คุณภาพหน้าจอเหมือน iPhone 5 ทุกประการ
ยุทธศาสตร์การออกรุ่น s ของแอปเปิลยังเหมือนเดิม แต่การแข่งขันในตลาดเปลี่ยนไป จนยุทธศาสตร์นี้อาจไม่ได้ผลอย่างเดิมแล้ว
Touch ID ใช้งานได้ดีแต่ยังหาโอกาสใช้งานได้ไม่เยอะนัก ช่วงแรกคงเอาไว้เน้นโชว์เพื่อนมากกว่า ในอนาคตควรนำไปใช้กับผลิตภัณฑ์อื่นๆ ของแอปเปิลด้วย
กล้องของ iPhone 5s ถือเป็นจุดเด่นที่สุดในรุ่นนี้ สามารถใช้แทนกล้องคอมแพคได้แล้ว คุณภาพของภาพดีขึ้น และโหมด burst ก็ทำงานได้ดี
หน่วยประมวลผล A7 สเปกแรง เบนช์มาร์คออกมาดี แต่ยังไม่เห็นประโยชน์มากนักเมื่อเทียบกับ iPhone 5 ซึ่งต้องรอให้เกมรุ่นใหม่ๆ รองรับก่อน ส่วนเรื่อง 64 บิตยังไม่มีประโยชน์ใดๆ 
หน่วยประมวลผล M7 ช่วยเรื่องแบตเตอรี่ แต่ก็ยังไม่เห็นประโยชน์อื่นที่ชัดเจน
การทดสอบแบตเตอรี่มาตรฐานของ CNET สามารถใช้ได้นาน 11 ชั่วโมงพอดี พัฒนาขึ้นจาก iPhone 5 เล็กน้อย
โดยรวมแล้ว การที่ iPhone 5s พัฒนาขึ้นไม่เยอะนัก จะกลายเป็นช่องว่างให้คู่แข่งรายอื่นๆ ชิงลูกค้าโดยอาศัยจุดขายเรื่องจอ ดีไซน์ หรือกล้องที่ดีกว่า ส่วนในมิติด้านซอฟต์แวร์ตอนนี้ Android ก็มีแอพดังๆ ไม่ต่างจาก iOS แล้ว
ถ้ามี iPhone 5 อยู่แล้ว CNET แนะนำว่ายังไม่ควรอัพเกรด



ขอบคุณเนื้อหา และภาพประกอบบทความโดย: mk

Facebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

Facebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

