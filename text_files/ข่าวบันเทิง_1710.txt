กลายเป็นคลิปที่ได้รับความสนใจอย่างมาก เมื่อสาวเซ็กซี่ ปีใหม่ สุมนต์รัตน์ ในโพสต์คลิปที่ไฮโซสาวหล่อ ป๋าต๊อบ ปฏิญญา เปิดใจพูดถึงประเด็นความเคารพส่วนบุคคล ที่มักจะถูกคนรอบข้างมองแบบแปลกๆ มาโดยตลอด อีกทั้งยังถอดเสื้อโชว์เผยให้เห็นหน้าอกที่ได้รับการผ่าตัดเอาออกเป็นครั้งแรก
โดย ป๋าต๊อบ ได้เผยความรู้สึกไว้ว่า “วันนี้พี่จะมาคุยกันเรื่องความเคารพส่วนบุคคล เพราะความจริงคนเราเวลาเห็นอะไรที่มันแปลกแตกต่างจากสิ่งที่เราเป็น ก็จะหันไปสะกิดกัน ซุบซิบกัน และชี้กันให้ดู โดยที่เรามักจะไม่ชอบในสิ่งที่คนอื่นเป็น ที่แตกต่างจากสิ่งที่เรามี นึกออกไหม พี่เกิดมาในตัวของผู้หญิง แล้วพี่ก็บอกได้เลยว่าพี่ไปผ่าตัดเอาหน้าอกออกมา ในตัวพี่ก็จะเป็นแบบนี้ ก็จะเป็นแผลเป็นทั้งสองด้านเลย หมอก็จะย้ายหัวนมมาให้ ซึ่งพี่ก็ภาคภูมิใจในหัวนมพี่มาก ชั่วชีวิตนี้พี่ไม่อยากได้หน้าอกใหญ่ๆ อะไรแบบนั้น เพราะว่าใส่ชุดว่ายน้ำเป็นผู้หญิงก็ไม่ใช่ ตรงด้านหน้าคุณหมอผ่าออกไม่หมด ซึ่งก็จะบอกว่าคุณหมอไม่ค่อยดีก็คงประมาณนั้น แต่จะให้พี่ไปผ่าตัดใหม่ พี่ไม่เอาแล้ว พี่พอ พี่ก็เป็นของพี่อย่างนี้อะฮะ”
 IG: peemai28ป๋าต๊อบ ถอดเสื้อโชว์หน้าอก 
“กว่าจะมาถึงจุดๆ หนึ่งที่พี่ยอมรับในสิ่งที่ตัวพี่เป็นได้ พี่ก็เกือบตายมาตั้งหลายหน วันนี้รับได้ พี่ก็เป็นพี่อย่างนี้ นี่ก็แค่ร่างกาย ชีวิตพี่มีก็แค่ช่วงสั้นๆ ใช่ไหม อยากเป็นอะไรก็เป็นเหอะ เป็นแล้วอย่าไปทำความทุกข์ให้กับคนอื่นก็พอ ก็เลยได้ใส่กางเกงแบบนี้ว่ายน้ำ แล้วนึกอยากถอดก็ถอด แล้วไง เพราะการที่ไม่ยอมรับในสิ่งที่เป็น พี่ก็ต้องไปหาในสิ่งที่มึนเมา หาโลกที่จอมปลอม หาคนมาชม หาอะไรที่ไม่รู้เป็นการเสพติดอะไรต่างๆ ไม่เอาหรอกฮะ วันหลังพี่จะมาแก้ผ้าให้ดูอีกนะ”
“พี่จะบอกทุกคนนะครับ ที่มีความแตกต่างจากคนอื่น ที่เกิดมาแล้วรู้สึกว่าฉันน่ะแตกต่างจากคนอื่น อย่าอายนะฮะ อะไรก็ได้ในโลก อย่าอายในสิ่งที่ตัวเองเป็น อย่าอายในสิ่งที่ตัวเองต้องการจะเป็น อย่าอายในตัวตนของเรา ภูมิใจ มีความภูมิใจ แล้วเราจะใช้ชีวิตอยู่ด้วยความรัก ถ้าเรารู้จักรักตัวเองเราก็จะรู้จักเอาความรักนี้ไปมอบให้กับคนอื่น ถ้าเราไม่รักตัวเอง เราจะเกลียดตัวเองแล้วเราก็จะเกลียดคนอื่นด้วย เชื่อพี่ครับ”
>>โฟกัสจุดไหนดี "ปีใหม่ สุมนต์รัตน์ " ลงคลิปว่ายน้ำเล่นกับปลาฉลาม
>>"ปีใหม่ สุมนรัตน์" เซ็กซี่ด้วยบิกินี่ตัวจิ๋ว สัดส่วนชวนมองมาก
 