อยู่ดีๆ ก็เจอกับดราม่าซะอย่างนั้น สำหรับนางเอกสาวชื่อดัง พิ้งกี้-สาวิกา ไชยเดช หลังมีชาวเน็ตถ่ายคลิปวิดีโอขณะที่เจ้าตัวเดินทางออกจากสนามบิน และนำมาโพสต์ผ่านช่องทางโซเชียลฯ พร้อมกับแคปชั่น "ยินดีต้อนรับสู่นราธิวาส แต่เหมือนคุณเขาไม่ยินดีเลย หน้าแบบ... คุณเขาคงเหนื่อยละมั้ง #พิ้งกี้" ซึ่งก่อให้เกิดกระแสพิพากษ์วิจารณ์อย่างล้นหลาม พร้อมกับมีการตั้งคำถามว่า จริงๆ แล้วสถานการณ์ดังกล่าวเป็นอย่างไรกันแน่!?
พิ้งกี้ สาวิกา ไชยเดช
กระทั่งล่าสุดทางด้าน พิ้งกี้ สาวิกา ที่ได้ทราบถึงกระแสข่าวที่เกิดขึ้น ก็ได้ใช้แอคเคาท์ติ๊กต๊อกของตัวเอง @pinkysavika เขียนคอมเมนต์ตอบกลับชาวเน็ตเจ้าของโพสต์ ด้วยการชี้แจงว่า "สวัสดีค้า เรารีบน้า เราปวดฉี่มากก เราอั้นฉี่ ขอโทษนะค้าที่ไม่ได้ทักทายย" โดยมีแฟนๆ ร่วมเป็นกำลังใจให้กับเจ้าตัวอย่างต่อเนื่อง
พิ้งกี้ สาวิกา ไชยเดช
ก่อนที่เจ้าของโพสต์ดังกล่าวจะออกมาขอโทษนางเอกสาวเป็นทางการ รวมถึงกลุ่มแฟนคลับของ พิ้งกี้ สาวิกา ที่รู้สึกไม่สบายใจกับเหตุการณ์ในครั้งนี้ด้วย "เราก็ต้องขอโทษพี่กี้และแฟนคลับพี่กี้ทุกคนด้วยนะคะ เราไม่ค่อยได้ติดตามพี่กี้ก็เลยไม่รู้ว่าพี่กี้เป็นคนยังไง แต่หลังจากที่ได้เจอพี่กี้เมื่อคืน เราก็ต้องกดติดตามพี่กี้ทุกช่องทางเลยค่ะ หลงรักความน่ารักของพี่กี้ #ไม่โกรธเรานะคะ เราขอโทษ"
พิ้งกี้ สาวิกา ไชยเดช

"พิ้งกี้ สาวิกา" สวมส่าหรีขาวโคฟเวอร์ "คังคุไบ" สวยสะกด อินเนอร์จัดเต็ม
