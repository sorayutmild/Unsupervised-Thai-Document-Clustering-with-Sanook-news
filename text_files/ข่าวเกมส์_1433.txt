เกมเมอร์แต่ละคนหรือแต่ละประเทศก็จะมีรสนิยมความชื่นชอบแตกต่างกันออกไป แต่ก็จะมีเกมบางเกมที่สามารถเข้าถึงกลุ่มผู้เล่นได้มากกว่าเกมอื่นๆ จนกลายมาเป็นเกมประจำชาติยกตัวอย่างประเทศเกาหลีใต้ประเทศที่อุตสาหกรรมเกมก้าวหน้าและก้าวไกลเป็นเบอร์ต้นๆ ของโลกประเทศเขาขึ้นชื่อว่ามีนักกีฬา E-Sports เยอะและมีฝีมือเป็นอันดับ Top ของโลกจำนวนมาก แต่เกมที่ได้รับความนิยมที่สุดกลับกลายเป็นเกมแนว MMORPG ไม่ใช่เกมอีสปอร์ตก็คือ Lineage นั่นเองเพราะเป็นเกมแรกๆ ที่มาเปิดให้บริการในประเทศของเขา

เหมือนกับประเทศไทยของเราที่ Ragnarok Online เป็นเกมขวัญใจหลายๆ คนที่เกมเมอร์ 80% จะต้องรู้จัก แล้วตอนนี้ ปัจจุบันแพลตฟอร์มมือถือกำลังมีบทบาทสำคัญเป็นอย่างมาก การเปลี่ยนแปลงตามยุคสมัยซึ่งเป็นสิ่งที่หลีกเลี่ยงไม่ได้ แล้วเกมเวอร์ชั่นใหม่ล่าสุดของทาง Ragnarok Online ที่พัฒนาขึ้นโดย Tencent Games ก็ได้บินลัดฟ้าไปเปิดตัวในประเทศเกาหลีใต้ในชื่อ Ragnarok Origin

ซึ่งตอนนี้ Ragnarok Origin เกมมือถือแนว MMORPG ที่กำลังจะมีการเปิดให้บริการในประเทศเกาหลีได้มีการประกาศลงทะเบียนล่วงหน้าอย่างเป็นทางการแล้ววันนี้พร้อมกับเตรียมที่จะเปิดให้ทดสอบในช่วง Beta Test ในวันที่ 7 - 13 พฤษภาคม 2020 นี้โดยจะเปิดให้บริการทั้งสองแบบระบบ iOS และ Android โดยทีมงานจากค่าย Gravity เจ้าของไอพีดั้งเดิม ซึ่งถือว่าเป็นเกมมือถือภาคใหม่ล่าสุดที่กำลังจะมีการเปิดตัวเลยก็ว่าได้ จริงๆ แล้วตัวเกมนี้ก็คือ Ragnarok Love At First Sight จากค่าย Tencent Games ที่ถูกเปลี่ยนชื่อเมื่อมีการเปิดให้บริการในประเทศเกาหลีใต้ ด้วยเหตุผลอะไรนั้นยังไม่ทราบแน่ชัด แต่ถ้าเป็นเรื่องของงานภาพกราฟิกต่างๆ ก็คือตัวเดียวกันเลย

แล้วยังมีข่าวดีก็คือจากข้อมูลใน Apple Store ของตัวเกม Ragnarok Origin ได้ประกาศไว้ว่าตัวเกมจะเปิดให้บริการอย่างเป็นทางการในวันที่ 7 กรกฏาคมนี้อีกด้วย ซึ่งความน่าเชื่อถือผมให้ 90% เลย แต่ยังคาใจในเรื่องของเวอร์ชั่นภาษาจีนจาก Tencent อยู่ที่ Ragnarok Love At First Sight ได้มีการเปิดให้ทดสอบหลายรอบแล้วปรับปรุงแล้วปรับปรุงอีกกลับยังไม่มีการประกาศอะไรออกมาเลย หรือว่าอีกไม่นานมานี้อาจจะมีข่าวดีต่อเนื่องเลยก็เป็นได้

จุดเด่นของ Ragnarok Mobile ในภาคนี้ก็คือเรื่องของคุณภาพกราฟิกที่มีความระเอียดที่สวยขึ้นทันสมัยเป็นผลงานของเทคโนโลยีสมัยใหม่เมื่อเทียบกับเกมเวอร์ชั่นก่อน มีลูกเล่นที่เยอะขึ้น หน้าต่าง U.I ระบบ Content ต่างๆ ก็น่าสนใจกว่าเวอร์ชั่นเดิมๆ ทำให้เกมนี้เลยถูกจับตามองเป็นพิเศษแล้วก็ต้องมารอดูกันว่า Gravity Thailand จะมีการนำเกมนี้มาเปิดในตัวบ้านเราช่วงไหน แต่คาดว่ามาแน่ 100%

https://apps.apple.com/kr/app/id1490960415
https://play.google.com/store/apps/details?id=com.gravity.ragnarokorigin.aos
