โลกโซเชียลมีเดียต่างกำลังตกใจกับภาพล่าสุดของ "แตงโม ภัทรธิดา" หลังมีผู้ใช้อินสตาแกรมชื่อว่า @paezaa_pb ได้โพสต์ภาพ "แตงโม" นอนอยู่ที่โรงพยาบาลแห่งหนึ่ง มีสายระโยงระยาง สวมใส่เสื้อแจ็คเก็ตสีเขียวเข้ม
ภาพดังกล่าวโพสต์ข้อความไว้ว่า "เพื่อนผมใส่เสื้อโตโน่ตลอดเวลาที่เขากำลังจะไป โดยไม่กลับมาอีก ขอพระเจ้าอภัยให้เค้าด้วย"
นอกจากนี้ ยังมีอีกข้อความระบุว่า "อย่าให้ผมพูดเลยว่าเขาทำอะไรลงไปเมื่อเช้านี้ แต่ขอบคุณพระเจ้า ในขณะที่เขาอ่อนแอที่สุด พระเจ้ามาทันเสมอ โมรู้สึกผิดต่อพระเจ้า ต่อพ่อแม่ของเขามาก เมื่อเขาได้สติ ได้โปรดอย่าซ้ำเติมเลยนะครับ ผมเชื่อแล้วว่า เพื่อนผมเป็นคนบูชาความรักจริงๆ รักจนยอมแลกกระทั่งชีวิตขอเขาให้กับโตโน่ได้"
ทั้งนี้ ผู้สื่อข่าวยังพบว่า มีคลิปวิดีโอภาพเหตุการณ์ที่ สาวแตงโม ร้องไห้โหยหวน ระหว่างกำลังให้การช่วยเหลือ ส่วนกรณีที่เกิดขึ้นยังไม่มีความแน่ชัดว่าเกิดจากเรื่องใด แต่มีการเชื่อมโยงไปถึงประเด็น หนุ่มโตโน่ เพิ่งประกาศสถานะว่า "โสด" บนเวทีคอนเสิร์ตเมื่อสุดสัปดาห์ที่ผ่านมา
อย่างไรก็ตามมีรายงานว่า แตงโม กินยานอนหลับ เพื่อหวังฆ่าตัวตาย แต่มีคนใกล้ชิดเห็น จึงช่วยไว้ทัน โดยล่าสุดมีอาการปลอดภัยแล้ว 