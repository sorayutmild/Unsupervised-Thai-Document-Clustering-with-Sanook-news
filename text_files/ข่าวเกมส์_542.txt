ดังไม่หยุดฉุดไม่อยู่แล้วสำหรับเกมมือถือตัวใหม่เบอร์แรงแซงทุกซอยกินทุกถนนอย่าง Ragnarok M: Eternal Love เกมมือถือที่ได้นำ IP เกมสุดคลาสสิกระดับตำนานที่เกมเมอร์คนไทยต้องรู้จักแน่นอนอย่าง Ragnarok Online ที่ตอนนี้สามารถมาเล่นได้แล้วบนมือถือทั้งในระบบ Android และ iOS อย่างที่ทราบกันดีกว่าตัวเกม Ragnarok จัดว่าเป็นอีกหนึ่งเกมที่เนื้อหาระบบ Content ที่หลากหลายมากมายจนจำกันได้แทบไม่หมด แล้ววันนี้เราจะหยิบมารีวิวให้ดูกันหนึ่งระบบ เป็นหนึ่งในระบบที่สำคัญอย่างมากภายในเกมนั้นก็คือ "ระบบ จ้างแมว"

ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็นเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มีตีตลาดในประเทศไทยทำให้เกมเมอร์หลายๆ คนในปัจจุบันเติบโตมากับเกมนี้เลยก็ว่าได้ และล่าสุด Gravity ได้จัดนำเกมระดับตำนานเกมนี้มาทำลงแพลตฟอร์มเกมโทรศัพท์มือถือที่ใช้ชื่อว่า Ragnarok M: Eternal Love ที่ตอนนี้เกมเมอร์ชาวไทยต่างเรียกกันว่า ROM

โดยระบบที่เราจะยกมาพูดกันก็คือ ระบบ จ้างแมวเหมี่ยวมาเป็นผู้ช่วยในปาร์ตี้สำหรับ SOLO Play ที่ไม่มีปาร์ตี้ในการเก็บเลเวลเน้นการเล่นคนเดียว ดังนั้นตัวเกม Ragnarok M: Eternal Love ก็เลยสร้างระบบนี้มาช่วยให้ผู้เล่นได้เล่นง่ายขึ้น สะดวกขึ้นไม่เหนื่อยจนเกินไป แต่ถึงอย่างนั้น ก็ต้องมีเงื่อนไขในการปลดล็อคกันบ้าง ซึ่งแมวมีให้เลือกทั้งหมด 4 ตัว ด้วยกัน

ตัวแรกจะเป็นแมวต่อสู้ระยะไกล ที่มีความสามารถพิเศษในการลดความเร็วในการโจมตีอยู่ที่เมือง Prontera อยู่ด้านบนป้ายรับเควสรายวันนั่นเอง ซึ่งเจ้าเหมียวตัวนี้เงินจ้างรายวันอยู่ที่ 10K ต่อหนึ่งวันหรือเหมาแบบ 60K เป็นรายอาทิตย์

ตัวที่สองต้องมีเลเวลที่ 25 ก่อนถึงจะสามารถปลดล็อคได้อยู่ที่เมือง Izlude Island เป็นเจ้าเหมี่ยวที่มีความสามารถในการฮีลจะช่วยให้ผู้เล่นไม่ต้องกังวลในเรื่องพลังชีวิตมากนักเวลาไปเจอมอนสเตอร์รุมนั่นเอง ดังนั้นมันจึงมีราคาอยู่ที่ 12 K ต่อวัน 72 K ต่ออาทิตย์



ตัวที่ 3 กับ ตัวที่ 4 จะอยู่ที่เมือง Geffen จะยืนอยู่ด้วยกันเลย พายุที่บ้าคลั่ง Wasavu กับ ซารุระแสนสง่า Maysa ซึ่งตัวแรกแมวดำ Wasavu จะมีความสามารถในการ Tank ที่สูงแต่จะไม่สามารถโจมตีได้ โดยใช้เงินเช่ารายวัน 12K อาทิตย์ 72 K แล้วอีกตัวเป็นแมวยอดฮิตที่ได้รับความนิยมมากที่สุดก็คือ Maysa เป็นแมวสาวที่มีความในการโจมตีระยะไกลเป็นเวทย์มนตร์ 10K เป็นรายวันหรือเหมาจ่าย 60K รายอาทิตย์

ปกติแล้วการจ้างแมวจะสามารถจ้างได้ทีละ หนึ่งตัวเท่านั้น แต่ถ้าเราอัพสกิลผจญภัยที่มีชื่อว่า Mercenary Pact ที่เมื่อเรียนแล้วสามารถจ้างแมวเหมี่ยวผู้ช่วยได้ถึง 2 ตัวด้วยกันงานนี้เดินกันเป็นแก๊งเลย โดยระบบนี้ถือว่าเป็นตัวช่วยสำหรับบุคคลที่ชื่นชอบการเล่นแบบ Solo เหมือนกัน ดังนั้นใครที่กำลังหาอยู่เรามีคำตอบมาให้แล้ว
