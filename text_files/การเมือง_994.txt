โลกโซเชียลแห่แชร์ภาพการพูดคุยผ่านแอพลิเคชั่นไลน์ อ้างว่าเป็นการสนทนาของ น.ส.กริชสุดา คุณะแสน หรือ เปิ้ล สหายสุดซอย นักกิจกรรมเสื้อแดงกับบุคคลนิรนาม ถึงกรณีที่ น.ส.กริชสุดา ให้สัมภาษณ์กับนายจอม เพชรประดับ ระบุว่าถูกเจ้าหน้าที่ทหารทารุณกรรมระหว่างถูก คสช.ควบคุมตัวในค่ายทหาร เพื่อบังคับให้เปิดเผยข้อมูล โดยเมื่อวันที่ 3 ส.ค. บีบีซีไทยได้เผยแพร่ข่าวว่า น.ส.กริชสุดา ขอลี้ภัยในยุโรป ให้ข้อมูลยูเอ็นและนิรโทษกรรมสากล โดยน.ส.กริชสุดาเปิดเผยว่า ก่อนหน้านี้ที่ตนออกมากล่าวถึงเรื่องระหว่าง 20 กว่าวันที่ถูกควบคุมตัวนั้นตนเองอยู่สุขสบายนั้นไม่เป็นความจริง เพราะถูกทหารบังคับให้พูด
โดยบทสนทนาผ่านแอพลิเคชั่นไลน์มีการกล่าวถึง จอม เพชรประดับ และบุคคลที่เรียกว่า 'นาย' ดังนี้
บุคคลนิรนาม : วันก่อนให้สัมภาษณ์ จอม นายชมนะว่าเนียนดี ว่าแต่ตอนนี้อยู่ที่เดิมรึเปล่า
Ple Kritsuda : ก็ลุ้นอยู่ ตอนนี้เปิ้ลยังอยู่ที่ฝรั่งเศสกับเมย์ จอมก็คงเหมือนกัน
บุคคลนิรนาม : ลืมบอกไป ที่อยู่ที่ให้มา นายส่งสายเข้าไปแฝงแล้ว รอหลักฐานครบๆ ก่อนค่อยทลายทีเดียว งานนี้ข่าวใหญ่เลยล่ะ เดี๋ยวไว้กลับมา นายคงตบรางวัลให้อย่างงาม แล้วเรื่องคดีเก่าๆ ไม่ต้องห่วง กันไว้เป็นพยานแน่นอน
Ple Kritsuda : ค่ะ เปิ้ลทำตามที่ตกลงไว้แล้ว ทางนั้นอย่าผิดคำพูดแล้วกัน บุคคลนิรนาม : โอเค แล้วค่อยคุยกัน อย่าลืมลบไลน์ทิ้งแล้วกัน
Ple Kritsuda : ค่ะ ไม่ลืมแน่
เมื่อภาพดังกล่าวถูกแพร่เผยออกไป นายอรรถชัย อนันตเมฆ หรือ โด่ง อดีตนักแสดงและหนึ่งในแกนนำนปช. ก็ได้โพสต์เฟซบุ๊กระบุว่าเป็นการสร้างไลน์ปลอมขึ้นมา