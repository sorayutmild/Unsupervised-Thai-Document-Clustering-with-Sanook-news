     All-new Honda Jazz 2020 ใหม่ มีภาพหลุดขณะออกวิ่งทดสอบบนถนนจริงที่ประเทศญี่ปุ่น เผยให้เห็นดีไซน์ภายในห้องโดยสารแบบเต็มตา

     ผู้ใช้ทวิตเตอร์ชาวญี่ปุ่นรายหนึ่งเผยภาพ All-new Honda Jazz 2020 ใหม่ ที่ถูกพรางตัววิ่งทดสอบบนถนนของญี่ปุ่น แม้ว่าดีไซน์ภายนอกจะยังคงถูกหุ้มด้วยสติ๊กเกอร์ลวดลายฉวัดเฉวียน แต่ก็เป็นครั้งแรกที่มีภาพภายในห้องโดยสารหลุดออกมาให้ได้ชมกัน
     จากภาพดังกล่าวจะเห็นได้ว่า Honda Jazz 2020 ใหม่ มาพร้อมพวงมาลัยแบบ 3 ก้านดีไซน์ใหม่หมดจด ติดตั้งมาตรวัดความเร็วแบบหน้าจอดิจิตอล ขณะที่รายละเอียดอื่นๆ ยังคงถูกพรางเอาไว้อย่างมิดชิด

     ก่อนหน้านี้ Honda Europe ประกาศว่า Honda Jazz 2020 เจเนอเรชั่นใหม่ จะถูกติดตั้งเครื่องยนต์ไฮบริดมอเตอร์คู่ i-MMD ซึ่งจะกลายเป็นรถรุ่นแรกในเซ็กเม้นต์ที่ติดตั้งเครื่องยนต์ฟูลไฮบริด ขณะที่สื่อบางแห่งระบุว่าจะมีเครื่องยนต์เบนซินเทอร์โบ 3 สูบ ความจุ 1.0 ลิตร รวมถึงเวอร์ชั่นไฟฟ้าล้วน (EV) ให้เลือกด้วย
     All-new Honda Jazz 2020 จะถูกเปิดตัวอย่างเป็นทางการครั้งแรกที่งาน Tokyo Motor Show 2019 ประเทศญี่ปุ่น จัดขึ้นในเดือนตุลาคมที่จะถึงนี้
 