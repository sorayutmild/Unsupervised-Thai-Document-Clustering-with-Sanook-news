เล่นกันอยู่หรือเปล่า ถ้าไม่เล่นคุณจะคุยกับเขาไม่รู้เรื่องนะเมื่อ Gravity ได้จับเกมออนไลน์ระดับตำนานมาทำใหม่ในรูปแบบเกมมือถือที่มีชื่อเกมว่า Ragnarok Mobile: Eternal Love หรือที่คนไทยต่างเรียกกันว่าเกม ROM เป็นเกมที่กำลังมาแรงและกำลังได้รับความนิยมมากในขณะนี้ซึ่งตัวเกมได้เปิดเป็นเซิร์ฟเวอร์ SEA และมีการรองรับระบบเป็นภาษาไทย ซึ่งจัดว่าเด็ดทำให้ผู้เล่นสามารถเข้าถึงเนื้อหา Content ต่างๆ ได้ง่ายขึ้นทำให้เป็นที่ถูกอกถูกใจของเหล่าเกมเมอร์ชาวไทยเป็นอย่างมากแล้ววันนี้เราจะนำเทคนิคเล็กๆ น้อยที่หลายๆ คนมองข้ามไปมาฝากเพื่อนๆ อีกด้วย

ก่อนอื่นมาทำความรู้จักสักเล็กน้อย ตัวเกม Ragnarok Mobile: Eternal Love เป็นเกมมือถือที่ทำมาจากสุดยอดเกมออนไลน์ระดับตำนานอย่าง Ragnarok Online โดย Gravity ที่จริงๆ แล้วตัวเกมเปิดในเซิร์ฟเวอร์จีนมาก่อนหน้านี้แล้วประมาณ 2 ปี แต่ก็เป็นภาษาจีนทำให้เข้าถึง Content ต่างๆ ได้ยากจึงไม่ค่อยได้รับความนิยมจากเกมเมอร์ชาวไทยมากในช่วงนั้น จนล่าสุดเมื่อวันที่ 31 ตุลาคมที่ผ่านก็ได้มีการเปิดตัวเกมนี้ในรูปแบบเซิร์ฟเวอร์ SEA ที่รองรับภาษาไทยด้วยดังนั้นจึงตอบโจทย์ของเกมเมอร์ชาวไทยเป็นอย่างมากที่พื้นฐานเดิมแล้วเป็นประเทศที่ชื่นชอบเกม Ragnarok มาอย่างยาวนาน

กลับเข้าเรื่องกันต่อเลยดีกว่า วันนี้เราจะมีแนะนำวิธีการทำเควสรายวันหนึ่งอย่างก็คือ การซ่อมรอยแยก เป็นหนึ่งในเควสประจำวันที่ผู้เล่นทุกคนต้องทำเพราะเป็นสิ่งที่สำคัญมากๆ รวมถึงได้ผลตอบแทนและของรางวัลที่คุ้มค่าอย่างแน่นอนทั้งพวกอุปกรณ์ เครื่องสวมใส่ รวมถึงผลตอบแทนที่ไม่สามารถมองข้ามได้

ซึ่งหลายๆ คนอาจจะไม่ทราบว่า การซ่อม Time Rift หรือรอยแยกมันจะแบ่งออกเป็นหลายๆ ระดับตามเลเวลของแผนที่นั้นๆ ยิ่งระดับที่สูงขึ้นความยากและผลตอบแทนก็จะสูงขึ้นตาม โดยการที่เราจะปลดล็อคการซ่อมรอยแยกแบบปาร์ตี้ได้นั้นก็ต้องไปทำการซ่อมคนเดียวก่อนแล้วตัวระบบถึงจะปลดล็อครอยแยกของแต่ละแผนที่ให้ ซึ่งโดยปกติแล้วเมื่้อเข้าแผนที่ใหม่ก็จะมีเควสในการซ่อมรอยแยกแบบคนเดียวอยู่แล้วดังนั้นไม่ต้องกังวลไป

ต่อมาวิธีที่เราจะสามารถลงแบบปาร์ตี้นั้น ผู้เล่นจะต้องไปพูดคุยกับ NPC ที่ชื่อว่า ผู้สอดแนม Rift ที่อยู่ตามเมืองต่างๆ ซึ่งภายในนั้นจะมีตัวเลือก "ซ่อมแซม Time Rift" ในหัวข้อนี้ไว้สำหรับหัวหน้าปาร์ตี้เท่านั้น เพื่อไว้สำหรับกดเลือก รอยแยกที่เราจะลงสำหรับปาร์ตี้นั้นๆ

ส่วนอันที่สองก็คือ "รีบตั้งทีม" ที่ภายในนั้นด้านขวาจะมีหัวข้อ ซ่อมแซม Time Rift อยู่สำหรับคนที่กำลังหาปาร์ตี้สามารถหาได้จากตรงนี้ว่าตนเองนั้นอยากไปแผนที่ไหนแมพอะไร หรือจะสร้างทีมของตนเองแล้วชวนเพื่อนๆ ก็ได้ไม่มีปัญาหาสะดวกและรวดเร็ว ซึ่งตัวเกมก็ได้ออกแบบระบบอำนวยความสะดวกให้กับผู้เล่นสุดๆ ดังนั้นงานนี้ห้ามลืมเด็ดขาด

แต่ถ้าเพื่อนอยากผ่าน Time Rift แบบง่ายสามารถซื้อ Holy Grail ที่ใช้ผ่านได้ทันทีด้วย Adventure Meatball หรือที่เหล่าเกมเมอร์เรียกกันข้าว "ข้าวปั้น" โดยไอเทมชิ้นนี้สามารถหาได้จากการส่งหัวใจให้กับผู้ช่วยรวมถึง สัตว์เลี้ยงของเราจะให้เป็นของขวัญเรามาซึ่งหลายๆ คนอาจจะไม่ทราบว่า ตัว ข้าวปั้นนี้สามารถช่วยให้ผู้เล่นผ่าน การซ่อมรอยแยกได้เลยโดยไม่ต้องเล่นเองเป็นการ Skip ผ่านเลยนั่นเอง โดยรอยแยกแต่ละอันก็ใช้จำนวนข้าวปั้นที่แตกต่างกันออกไปดังนั้นก็ลองดูชื่อดีก่อนจะแลกมาว่ามันใช้สำหรับผ่านรอยแยกอันไหน



สรุปเลยว่า Time Rift หรือการซ่อมรอยแยกถือว่าเป็นอีกสิ่งหนึ่งที่ห้ามมองข้ามเด็ดขาดเพราะเป็นหนึ่งในเควสวันที่สำคัญที่จะช่วยผู้เล่นได้เลเวลที่ไวขึ้ง มีไอเทมดีๆ มากขึ้น รวมถึงการสร้างมนุษย์สัมพันธ์กับผู้อื่นภายในเกมบางทีอาจจะได้เพื่อนเพิ่มก็ได้นะ
