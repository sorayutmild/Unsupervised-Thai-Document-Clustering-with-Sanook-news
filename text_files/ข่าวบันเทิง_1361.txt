เส้นทางชีวิตของแต่ละคน..มักแตกต่างกันตามโอกาส บางคนอาจรุ่งโรจน์ประสบความสำเร็จอยู่ที่ต่างถิ่นต่างแดน..ใกล้จากถิ่นฐานบ้านเกิด เหมือนกันดาราคนดังในวงการบันเทิงไทยกลุ่มนี้ ที่พวกเขาต่างเคยแจ้งเกิดอยู่ในเมืองไทย แต่เมื่อกาลเวลาผ่านไป พัฒนาฝีมือและเติบโตขึ้นเรื่อยๆ พวกเขาได้คว้าโอกาสครั้งสำคัญ ไปสู่เส้นทางใหม่ๆ ในต่างประเทศ ที่ทำให้พวกเรายังคงนึกถึงเขาและเฝ้าดูชีวิตพวกเขาจากที่ไกลๆ
เริ่้มต้นด้วย "พอลล่า เทเลอร์" คุณแม่ลูก 2 ยังสวย..ที่หลังจากที่วิวาห์กับนักธุรกิจหนุ่ม "เอ็ดเวิร์ด" ก็ย้ายสัมมโนครัวไปใช้ชีวิตครอบครัวหลักๆ อยู่ที่ฮ่องกง แต่ก็ยังคงแวะเวียนกลับมาเมืองไทยบ่อยๆ เช่นเดียวกัน "ซาร่า มาลากุล เลน" เชื่อว่าทุกคนรู้จักและยังคิดถึงเธอ ดาราสาวที่กลายเป็นดาราหนังอเมริกา ผลงานออกมาอย่างต่อเนื่อง พอๆ กับภาพวาบหวิวที่มักส่งมาให้แฟนชาวไทยได้ชมบ่อยๆ
อดีตนักร้องสาว "เคท ไบรโอนี่" ก็ไปได้สวยกับชีวิตครอบครัวและธุรกิจสอนโยคะของเธอกับสามี หลังไปปักหลักถิ่นฐานกับสามีหนุ่มอยู่ที่อเมริกา ปัจจุบันเธอกับครอบครัวก็ตระเวนไปทั่วโลก เพื่อเปิดคลาสโยคะและออกกำลังกาย "แพท สุธาสินี" ก็ยังน่าอิจฉาเหมือนเดิม กับชีวิตครอบครัวที่อเมริกา เลี้ยงลูกชายและอยู่เคียงข้างสามีนักธุรกิจหนุ่มใหญ่ยังอบอุ่น
เช่นเดียวกับ "เอ๊ะ ศศิกานต์" ที่เดินทางไปเกือบจะทั่วโลก ในฐานะภริยานักการทูต หลังวิวาห์กับสามีหนุ่ม "ดอม ดอมินิก" ทั้งคู่ก็ใช้ชีวิตส่วนใหญ่อยู่ที่ต่างประเทศ พร้อมกับเลี้ยงลูกชายตัวน้อย "โรนิน" อย่างแฮปปี้ น่าจะยังมีคนจำเธอคนนี้ได้ อดีตนักร้องสาวเสียงดี "เปียโน สุพัณณดา" แห่งวง The Sis ที่หลังจากหันเหไปอยู่เบื้องหลังจากสร้างสรรค์วงการดนตรี ก่อนย้ายไปอยู่ทวีปยุโรป ปักหลักเป็นนักร้องสาวคุณภาพ ร้องเพลงภาษาท้องถิ่นได้อย่างมืออาชีพ
ขณะที่ "เจนนิเฟอร์ โปลิตานนท์" ก็ลาจากวงการบันเทิงไทย โบยบินไปเปิดร้านอาหารไทยที่เมืองซีแอตเติล กำลังไปได้สวยดีเดียว และใช้ชีวิตครอบครัวกับ "อั๋น ศราวุธ" และเลี้ยงลูกสาว "เอวาลีน" อยู่ที่นั่น ส่วนอดีตดาราหนุ่ม "ดอน ธีระธาดา" ก็ยังคงรุ่งโรจน์ให้ฐานะสตันท์แมนมือทองของวงการฮอลลิวูด เป็นที่รู้จักในนาม Don Thai ผลงานของเขายังคงมีออกมาเรื่อยๆ เห็นเขาได้จากหนังฟอร์มยักษ์ใหญ่ตลอดทั้งปี
ปิดท้ายด้วยดารานางแบบสาวลูกครึ่งไทย "ฟลอเรนซ์ วนิดา เฟเวอร์" หลายคนอาจจะไม่ได้เห็นหน้าเธอนานแล้ว เพราะตอนนี้เธอปักหลักอยู่ที่อเมริกา มีผลงานด้านแฟชั่นและงานแสดง ล่าสุดก็ร่วมแสดงในทีวีซีรีส์ไซไฟ The Expanse ได้กระแสตอบรับดีเลยทีเดียว...
ขอบคุณภาพจากอินสตาแกรม @jennyavafah @paulataylorbuttery @saramalakul @don_thai @ae_sasikarn @bryceyoga @patsuthasinee @pianosupnnada @florencefaivre