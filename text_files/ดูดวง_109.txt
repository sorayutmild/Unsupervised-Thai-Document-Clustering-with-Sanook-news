ในการจะทำการค้า นอกจากความขยันแล้วแม่ค้าพ่อค้าก็อาจจะต้องมีตัวช่วยในการทำมาหากินนั่นคือ "คาถาค้าขายดี" ซึ่งส่วนใหญ่จะคาถาที่นำมาใช้ก็จะมีด้วยกันหลากหลาย แต่หลักๆ คงหนีไม่พ้น คาถาร่ำรวย คาถาเรียกทรัพย์ คาถาขายดี เป็นต้น Sanook! Horoscope จึงขอรวบรวมข้อมูลคาถาเด็ด คาถาดัง ที่พ่อค้าแม้ค้าสามารถนำไปใช้ท่องเพื่อเรียกขวัญและกำลังใจก่อนจะค้าขาย ดังนี้....
1. คาถาขายของดี
ตั้งนะโม 3 จบ
อมเฐิบฯ มะ หา เฐิบฯ สาระพัดเฐิบฯ สะ วา หะฯ (“เฐิบ” เป็นคำโบราณ อ่านว่า “เทิบ”)
สวด 9 จบ ก่อนเปิดร้านขายของประจำ เพื่อให้การค้ารุ่งเรืองได้กำไรงาม มีแต่ความราบรื่น ร่ำรวย และรุ่งเรืองยิ่งขึ้น ให้เสกน้ำ ๑๐๘ จบ พรมของขายดี จะใช้บูชาแม่นางกวักก็ได้ด้วย
2. คาถาค้าขายดี
ตั้งนะโม 3 จบ
โอมอิติพุททัตสะ สุวันนัง วารัชชะคัง วามะนีวาวัตตัง วาพัพพะยัน ละเอหิ คาคัชวันติฯ
ให้เอาใบไม้แช่น้ำใส่ขันเอาไว้ แล้วสวดภาวนา เสร็จแล้วนำน้ำไปประพรมให้ทั่วร้านจะทำให้ค้าขายคล่อง
หรืออีกคาถาหนึ่ง ก็ว่ากันว่า ทำให้ทำมาค้าขึ้นเหมือนกัน คือ
อิติปิโสภะคะวา สัมมาสัมพุทโธ อิติปิโสภะคะวา พุทโธภะคะวา อิติปิโสภะคะวา พุทโธภะคะวาฯ
และอีกคาถาหนึ่งสำหรับพ่อค้า แม่ค้าที่นิยมเสกเป่า 3 จบ กับสินค้าเหมือนกัน คือ
พุทธัง พะหุชะนานัง เอหิจิตตัง เอหิมะนุสสานัง เอหิลาภัง เอหิเมตตา ชมภูทีเป มะนุสสานัง อิตถิโย ปุริโส จิตตัง พันธังเอหิฯ
คาถาดี ค้าขายร่ำรวยมีโชคมีลาภ
3. คาถากู่เรียกผู้คน เรียกโชคลาภ
ตั้งนะโม 3 จบ
มะอะอุ สิวังพรหมา จิตตัง จิตมนุษย์ หญิงชายทั้งหลายทั่วแผ่นดิน มานิมามา อาคัจฉาหิ มีจิตมารักกู ทุกคน อุอะมะ เกลื่อนกล่นกันมา อะมะอุ บูชากูอย่าได้ขาด สัพพะบูชา มหาลาภัง ภะวันตุ เมฯ
มะอะอุ สิงวังพรหมา จิตตัง มานิมา จิตตังวา บุปผังวา เทวีวา ราชาวา เศรษฐีวา สมโณวา พราหมา มะโณวา อิตถิวา ปุริโสวา พาณิชโชวา พาณิชชาวา เอหิ เอหิ ปูชิตา อะหัง วันทามิ สัพพะทาฯ
พระเวทบทนี้บริกรรมท่องในใจ สามารถที่จะดลบันดาลเรียกคนให้มา วิชานี้เหมาะสำหรับพ่อค้าแม่ขายของทั้งหลาย สวด 1 จบ อธิษฐานจิตขอโชคลาภเรียกผู้คนให้มาอุดหนุนธุรกิจการค้า การแสดงของตน สวดเป็นประจำเสริมโชคลาภและเสน่ห์เมตตา
4.  คาถาคนนิยม
ตั้งนะโม 3 จบ
เอหิสาลิกา ยังยัง พุทธัง อาคัจฉาหิ
สาลิกาถิง กะระณัง ตาวังคาวา
เอหิมะมะ สุวะโปตะโก อะยัง
ราชา สุวัณณะวัณณา สาลิกานัง
มะโหสะโต ปิยังมะมะ
ใช้สวดภาวนาเมื่อต้องการติดต่อเจรจาในเรื่องสำคัญ ค้าขาย เพื่อให้คนนิยมชมชอบ
5. คาถาขายของรวย
ตั้งนะโม 3 จบ
โอมทีทีทีที สวาหุม
มนต์นี้ท่านให้ยกครูวันอังคาร คายขัน 5 เงิน1 สลึง เขียนลงในแผ่นทองทำตะกรุด แขวนไปขายของดี เสกแป้งผัดหน้า เสกน้ำมันทาผม เสกน้ำกิน ไปขายของดีนัก
แต่สำหรับพ่อค้าแม่ค้าคนไหนที่อยากค้าขายร่ำรวย ไม่ใช่เพียงแค่ท่องคาถาเท่านั้น แต่ต้องมีความขยันและเอาใจใส่ต่ออาชีพของตนเอง เพียงเท่านี้ต่อให้เจออุปสรรคอะไรก็ร่ำรวยได้ค่ะ
 