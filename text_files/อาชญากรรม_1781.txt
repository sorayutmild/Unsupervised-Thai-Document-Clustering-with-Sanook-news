จากกรณีเกิดเหตุคนร้ายเป็นทหารยศสิบโท ใช้อาวุธปืนไล่อาวุธสงครามไล่กราดยิงชาวบ้าน เหตุเกิดในเขต สภ.โพธิ์กลาง และยังก่อเหตุต่อเนื่องในเขตเมืองหัวทะเล ก่อนที่ขับรถหนีเข้าไปในห้างเทอร์มินอล 21 ในตัวเมืองโคราช
ต่อมา 18.30 น. เพจเฟซบุ๊ก ที่นี่ นครราชสีมา ได้โพสต์คลิปนาทีคนร้ายใช้อาวุธปืนยิงหน้าห้าง เทอร์มินอล 21 โคราช เสียงดังสนั่น การจราจรเป็นอัมพาต และมีผู้คนวิ่งหนีตาย พร้อมระบุข้อความว่า...
"เตือนภัยขั้นสูงสุด คนร้ายบ้าคลั่ง! ขณะนี้มีกลุ่มควันพุ่งขึ้นมาจาก เทอร์มินอล 21 โคราช แล้ว ใครไม่มีความจำเป็น ห้ามผ่านเส้นทางนั้นเด็ดขาด ได้รับรายงานว่า #คนร้ายได้ใช้ยิงถังแก็สระเบิดในบริเวณห้าง ทำให้เกิดเพลิงไหม้ #ใครไม่จำเป็น หลีกเลี่ยงเส้นทางนี้ด่วน! #คนร้ายมีอาวุธสงคราม #ทุกคนระวังตัวด้วย"
ล่าสุดตำรวจเมืองโคราช ปิดพื้นที่เมืองโคราช รัศมี 2 กิโลเมตร จากเทอร์มินอล 21 ห้ามเข้า ห้ามออกจากบ้าน ให้อยู่ในที่พักอาศัย ปิดประตูให้เรียบร้อย

 