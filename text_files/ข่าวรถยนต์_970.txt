     สาธารณรัฐประชาธิปไตยประชาชนลาว เริ่มให้บริการรถสามล้อพลังงานไฟฟ้ารับ-ส่งผู้โดยสารแล้วที่เมืองหลวงพระบาง พร้อมเปิดสถานีชาร์จไฟเสร็จสรรพ

     โครงการรถตุ๊กตุ๊กไฟฟ้าดังกล่าว เป็นความร่วมมือระหว่างกรมการขนส่งของรัฐบาลลาวและหน่วยงานความร่วมมือนานาชาติแห่งญี่ปุ่น (JICA) โดยระบุว่าเป็นส่วนหนึ่งของการทดลองระบบขนส่งมวลชนที่มีมลพิษต่ำ ซึ่งประเทศลาวเองมีการใช้รถสามล้อเป็นพาหนะอยู่แล้ว
     ทั้งนี้ ตุ๊กตุ๊กไฟฟ้าจะให้บริการตามเส้นทางท่องเที่ยวมรดกโลก เชื่อมต่อมาจากสถานีรถเมล์ไฟฟ้า (E-Bus Terminal) ที่มีเส้นทางทั้งหมด 3 สาย (แบ่งออกเป็นรถตุ๊กตุ๊กไฟฟ้า 1 สาย และรถเมล์อีก 2 สาย) ซึ่งระยะแรกจะเป็นการเก็บข้อมูลผลการดำเนินงาน รายได้ และค่าใช้จ่าย รวมถึงดูผลกระทบทางเศรษฐกิจในเชิงการท่องเที่ยวด้วย
 

สายสีเหลืองคือเส้นทางรถตุ๊กตุ๊กไฟฟ้า
 
     ในระยะแรกมีรถตุ๊กตุ๊กไฟฟ้าให้บริการทั้งสิ้นจำนวน 14 คัน ติดตั้งแบตเตอรี่แบบลิเธียมไอออนที่สามารถถอดออกได้ โดยมีแบตเตอรี่ทั้งหมด 30 ลูก คอยสลับสับเปลี่ยนให้บริการ ขณะที่สถานีชาร์จไฟขนาดใหญ่อยู่ระหว่างการก่อสร้าง เพื่อรองรับปริมาณรถที่อาจเพิ่มขึ้นในอนาคต 
     ถ้าเมืองไทยมีแบบนี้บ้างก็คงจะดีไม่น้อย
 
 