แฟนๆทีมราชันมังกร ได้รับข่าวดี เมื่อทีมรัก เริ่มเดินงานก่อนสร้าง ส่วนที่จะใช้เป็นที่นั่งของสนามแล้วโดยสนามแห่งใหม่จะใช้ชื่อว่า "มิตรผล สเตเดี้ยม" ตามสปอร์ตเซอร์หลักของทีม ซึ่งสนามแห่งนี้สร้างบนพื้นที่กว่า 50 ไร่ ห่างจากตัวเมืองจังหวัดราชบุรีแค่ 3 กิโลเมตร ภายในสนามจะมีทั้ง คลับเฮ้าท์ ,ห้องวีไอพี, ร้านจำหน่ายของที่ระลึกของสโมสร แถมภายนอกรอบสนาม ยังจะมีโครงการสร้างแหล่ง "ช็อปปิ้ง คอมมิตี้ มอลล์" และ "สวนสนุก" อีกด้วยทั้งนี้ ความจุของสนามจะอยู่ที่ 12,000 ที่นั่ง โดยงานก่อสร้างจะเป็นโครงสร้างด้วยเหล็กเกือบ 80% เหมือนกับ สนาม "ไอ-โมบาย สเตเดี้ยม" ของทีมบุรีรัมย์ ยูไนเต็ด โดยสนามแห่งนี้จะพร้อมใช้งานในซีซั่นหน้า (2016) ซึ่งคาดว่าน่าจะเป็นอีกหนึ่งสนามที่ได้รับมาตรฐาน และน่าจะเป็นสนามฟุตบอลสเตเดี้ยมที่สวยงาม เนื่องจากไม่มีลู่วิ่ง และยังมีวิวของภูเขาอยู่ใกล้ๆอีกด้วย
ภาพจากเฟซบุ๊คเพจ : RBMFCOFFICIAL และ Ratchaburifcfanclub
<< ประมวลภาพสนาม  "มิตรผล สเตเดี้ยม" >>
 
 