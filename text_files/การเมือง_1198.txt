มวลชนบุกค้านนิรโทษ พร้อมเป่านกหวีดแถมมือตบ ตะโกนด่า นายกฯ สุดซอย ไม่ยอมให้ "พ.ท.ต.ทักษิณ" กลับบ้าน
ภายหลังเสร็จสิ้นภารกิจเยี่ยมผู้ป่วยประสบอุบัติเหตุเรือล่มที่เกาะล้าน ที่ ร.พ.พัทยา เมโมเรียล น.ส.ยิ่งลักษณ์ ชินวัตร นายกรัฐมนตรี และ รมว.กลาโหม พร้อมด้วยคณะรัฐมนตรี ได้เดินทางมารับประทานอาหารที่ร้านปรีชาซีฟู้ด เขตจอมเทียน อ.สัตหีบ จ.ชลบุรี โดยพบว่ามีมวลชนกว่า 10 คน เป่านกหวีดมือตบพร้อมชูป้ายคัดค้าน พ.ร.บ.นิรโทษกรรม โดยตะโกนด่านายกรัฐมนตรี และไม่เอา พ.ร.บ.สุดซอย ไม่ยอมให้ทักษิณกลับบ้าน อยู่บริเวณหน้าร้าน โดยมีเจ้าหน้าที่ตำรวจคอยขอความร่วมมือและควบคุมสถานการณ์อย่างเข้มงวด