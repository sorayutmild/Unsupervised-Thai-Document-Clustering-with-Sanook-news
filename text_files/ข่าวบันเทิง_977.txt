ฮาร์ท-สุทธิพงศ์ ทัดพิทักษ์กุล นักร้องดูโอ้ในตำนาน เบิร์ดกะฮาร์ท หลังมาออก รายการตีท้ายครัว ทางช่อง 3 เป็นการเปิดบ้านหรูกลางกรุง พร้อมๆ กับเปิดเผยเรื่องที่ฮือฮาเป็นอย่างมากกับการเผยชีวิตครอบครัวเมีย 3 ลูกที่เกิดจากสายเลือดอีก 7 คน นอกจากนี้ยังมีลูกจากภรรยาอีก 2 รวมกันทั้งหมด 9 คน 
โดย พี่ฮาร์ท นักร้องเสียงดีได้บอกว่าทุกคนอยู่ร่วมกันได้อย่างมีความสุข สามัคคีรักใคร่กันไม่มีทะเลาะเบาะแว้งเหมือนในละคร "ผมถือว่าผมโชคดีมากที่มีภรรยาที่เข้าใจ และมีลูกๆ ที่เข้าใจด้วย ผมไม่ได้คาดหวังว่าทุกครอบครัวจะเป็นอย่างนี้ บังเอิญผมโชคดี ขอชื่นชมลูกของผมทั้งสามคนด้วยที่ใจกว้างเปิดรับน้องที่เกิดจากเลือดเนื้อเชื้อไขของผม"
ทั้งนี้ ทางรายการได้ถามถึงภรรยาและลูกๆ ชื่ออะไรบ้าง มีการสร้าง Family Tree มาให้ดูง่ายยิ่งขึ้น
รายการตีท้ายครัวFamily Tree ของ พี่ฮาร์ท สุทธิพงศ์
ซึ่ง พี่ฮาร์ท ได้แจงว่า "ภรรยามี 3 คน คนแรกชื่อคุณแอน มีลูกคือ น้องบาส น้องแบม คนที่สองคือ คุณอ้อย มีลูก 3 คน คือ น้องยู น้องยิ้ม น้องเย็นนี่ และ คุณเอ็นดู มีลูกชายและหญิงคือ น้องโพลัคมิ้ล น้องแพรรี่ แลฝาแฝดที่เป็นลูกติดคุณเอ็นดู รวมแล้วเป็น 9 คนครับ"
"คุณเอ็นดูอยู่ในบ้านหลังนี้ ส่วนคุณอ้อยบ้านอยู่ในซอยนี้ถัดไปประมาณ 300 เมตร และอีกบ้านหนึ่งอยู่ที่ออสเตรเลีย" 
"ส่วนลูกๆ น่ารักมาก น้องยู จบจากคณะ Communication Design จุฬาลงกรณ์มหาวิทยาลัย จบมา 2 ปีแล้ว อยากไปเรียนต่อที่ญี่ปุ่น แต่เขาเข้าใจว่าคุณพ่อมีภาระค่าใช้จ่ายเยอะเขาเลยยังไม่ไป แต่เขาเก่งแต่เด็กแล้ว ทำสติ๊กเกอร์ขายใน Line ไม่ค่อยรบกวนเรื่องค่าเทอมจากที่บ้านเลย""
"น้องยิ้ม เรียนจบแล้วเหมือนกันและไปทำงานที่อเมริกา 2 เดือนที่ดิสนีย์เวิลด์ เขาพยายามอยู่ได้ด้วยตัวเอง ส่วนคนที่สาม น้องเย็นนี่ เรียนอยู่ม. 3"
ต้องบอกว่าเป็นครอบครัวใหญ่ที่อบอุ่นมากจริงๆ นะจ๊ะ 
 