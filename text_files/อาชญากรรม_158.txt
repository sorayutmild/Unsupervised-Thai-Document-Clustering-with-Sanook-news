จากกรณี "ลันลาเบล" พริตตี้สาวเสียชีวิตมีเงื่อนงำ ถูกพบกลายเป็นศพในสภาพไม่มีบาดแผล อยู่บริเวณล็อบบี้คอนโดแห่งหนึ่ง โดยตำรวจฝ่ายสืบสวนสถานีตำรวจนครบาลบุคคโล ได้เข้าตรวจสอบกล้องวงจรปิด พบ "ไออุ่น" หนุ่มพริตตี้บอยเป็นผู้อุ้มผู้ตายมาวางไว้ที่ล็อบบี้ ซึ่งขณะเข้าไปควบคุมตัวทางพริตตี้บอยรายนี้ไม่ยอมเปิดประตูให้กับเจ้าหน้าที่ จึงทำให้ตำรวจต้องพังประตูเข้าไป
ล่าสุดรายการโหนกระแสวันที่ 18 ก.ย. โดย "หนุ่ม กรรชัย กำเนิดพลอย" ในฐานะผู้ดำเนินรายการ ผลิตในนามบริษัท ดีคืนดีวัน จำกัดออกอากาศทุกวันจันทร์-ศุกร์ เวลา 13.45 – 14.25 น. ทางช่อง 28 ได้เปิดใจสัมภาษณ์ ย้ง แฟนหนุ่มผู้ตาย , โทน พี่ที่สนิท ,จอย - ฝน เพื่อนสนิทลันลาเบลถึงเหตุการณ์ที่เกิดขึ้น
คุณย้งคบกันมานานหรือยัง?
ย้ง : "9 เดือนครับ"
สนิทกับลันลาเบลเลย?
จอย : "ทำงานด้วยกันเขาเป็นคนสู้งาน ลาเบลจะทำงานพริตตี้ถ่ายแบบ"
กรณีงานเอ็นเตอร์เทน คืองานรับดื่มเหล้า ชงเหล้า ลันลาเบลรับมั้ย?
จอย : "รับ แต่เขามีขอบเขต ให้จบแค่สร้างสีสันสนุกสนานแค่นั้นจบ ไม่มีเกินเลยกว่านี้"

งานเอ็นเตอร์เทนมี 3-4 อย่าง 1 เป็นเอ็นเตอร์เทนธรรมดา ไปดื่มไปเที่ยว เหมือนเพื่อนนั่งคุย 2 "เอ็นฯ อัพ" เอ็นเตอร์เทนและอัพยาเสพติด 3 "เอ็นฯ แรง" กรณีไปแล้วอาจมีถูกเนื้อต้องตัว กอดจูบลูบคคลำกันได้ แต่ไม่มีอะไรเกินเลย สุดท้ายเอ็นเตอร์เทนวีไอพี คือการมีอะไรกันเลย  มีโมเดลลิ่งติดต่อและโยนงานไปในกลุ่มซึ่งเป็นไลน์ ในมุมน้องเหตุการณ์ที่เกิดขึ้น มีเรื่องการรับเอ็นเตอร์เทน น้องน่าจะเอ็นเตอร์เทนด้วยการไปดื่ม?
จอย : "แน่นอนค่ะ เพราะเราเห็นบอร์ดงานที่เขาส่งอยู่ เพื่อนก็บอกอยู่ แล้วปกติเพื่อนไม่รับอย่างอื่นเลย รับแค่เอ็นเตอร์เทน สร้างสีสันอยางเดียว"
บอร์ดงานคือ?
จอย : "เขาจะมีกลุ่ม แล้วก็มีการส่งไปรไฟล์เข้าไป ก็จะมีการเลือกในนั้น"
เอางานโยนกลุ่มไลน์ ใครจะไปบ้าง ไปนั่งดื่ม ใครต้องการไปก็เสนอตัวส่งรูปเข้าไปแล้วเขาก็ส่งรูปให้ลูกค้าดูอีกที?
จอย : "ใช่ค่ะ"
เรื่องเกิดอะไรขึ้น?
โทน : "วันที่ 15 นัดน้องว่า 16 จะไปเช่าพระกันเพื่อขึ้นบ้านใหม่ น้องก็ตกลง พอวันที่ 16 ตอนเช้า 9 โมงกว่าๆ น้องเบลทักมาหาแฟนผมว่าติดงานแล้วนะ เราก็ไม่เป็นไร ตอนเย็นกินข้าวกัน ตอนเย็นน้องก็คุยกับแฟนตลอด จนบ่ายสองก็บอกว่าเริ่มเมาแล้ว"
ลาเบลติดต่อมาทางคุณ?
ฝน : "เขาทักมาเหมือนพี่โทนบอกว่าตื่นไปทำงานนะ เดี๋ยวเจอกันตอนเย็น เขาบอกเลิกงาน 5 โมงเย็นนะ บางบัวทอง ตอนเที่ยงสี่สิบสองบอกถึงงานแล้ว กินเหล้าตั้งแต่เที่ยงเลย แล้วบ่นว่าทั้งงานมีเขาคนเดียว เขาหาคนเพิ่มอยู่ จนบ่ายสองกว่าบอกว่าเขาเมามาก กินสองชั่วโมงสองขวด กินหนักมาก กินเหล้าเพียวๆ ชนเก่งมาก"
ได้ถามมั้ยในนั้นมีกี่คน?
ฝน : "หนูไม่ได้ถาม แต่เขาบอกแฟนกลุ่มพี่ที่อยู่ที่งานมากันหมดเลย"
เจ้าของงานเป็นผู้ชาย มีแฟนๆ อยู่ในนั้น?
ฝน : "ใช่ค่ะ หนูก็บอกว่าให้ระวังตัวเอง เขาบอกถ้าเมาก็ให้มารับด้วย เราก็บอกว่าเป็นห่วง เขาบอกในงานมีเขาแค่คนเดียว"
แฟนติดต่อคุณมั้ย?
ย้ง : "น้องทักมาตอนเก้าโมงกว่า บอกว่าจะไปทำงาน ตอนแรกบอกผมว่าจะหยุดแต่มีงานเข้ามา ผมยังไม่ตื่น ตอนนั้นผมเป็นไข้หนัก เขาก็บอกว่าเที่ยงครึ่งถึงงานแล้ว"
ไปไหนไม่เคยปิดบัง?
ย้ง : "ใช่ครับ ทำอะไรบอกเราหมด หลังจากนั้นผมก็ทำงานในส่วนของผม ยังคุยก็แค่กินข้าว ทำอะไรอยู่ตอนบ่ายสอง"
เขาบอกว่าเมามั้ย?
ย้ง : "ไม่ได้บอกครับ เพราะผมไม่เห็นด้วยกับที่เขารับงานแบบนี้"
หลังจากนั้นเป็นไง?
โทน : "ประมาณหกโมง น้องบอกเลิกห้าโมง เราก็โทรหาเบลติดต่อไม่ได้ ระหว่างนั้นคาดว่าแฟนกับแม่น้องเบลโทรหาด้วยแต่ติดต่อไม่ได้ ผมไปกินข้าวกับเพื่อนกลุ่มนึง ประมาณสองทุ่มแม่น้องเบลโทรมาว่าติดต่อไม่ได้ให้ตามให้หน่อย ผมก็บอกว่าโอเค ผมไปตามให้ เพราะผมรู้จักสถานที่ ที่นั่นเขาจัดงานทุกวัน มันเป็นบ้าน และมีห้องจัดเลี้ยงอยู่ข้างๆ บ้าน ผมก็ไปรับน้องเลย แต่ระหว่างขับรถรับน้อง ก็ให้แฟนโทรหาโมฯ แล้วโมฯ บอกหลับอยู่ เราบอกว่าถ้าอีกสองชั่วโมง ไม่ตื่นเราจะไปรับนะ"
ฝน : "ตอนหกโมงหนูก็ทักไปหาโมฯ ว่าติดต่อเบลไม่ได้เลยให้ติดต่อให้หน่อย เขาก็บอกว่าเบลน่าจะหลับ ปลอดภัยไม่ต้องห่วง ตอนนั้นหกโมงครึ่ง"

มันมีภาพที่ถูกแชร์ เป็นภาพในลิฟต์ ภาพที่คนชื่อไออุ่น อยู่ในงานนั้นด้วย พาน้องขึ้นไปบนลิฟต์ อันนี้เวลาประมาณกี่โมง? 
ฝน : "18.02 นาที"
ตอนน้องโทรศัพท์หาโมฯ โมฯ บอกฝนว่าเบลหลับ แสดงว่ามีการประสานงานระหว่างโมฯ และผู้จัดงาน?
ฝน : "แล้วเขาบอกว่าไม่ต้องห่วงนะ รถเบลจอดรถอยู่บ้านบางบัวทอง"
อยู่ดีๆ รถจอดอยู่ แต่เบลหลับอยู่?
ฝน : "หนูคิดว่าเบลน่าจะน็อกและหลับไป เมาที่งาน เราก็บอกว่าจะไปรับ แต่พอไปถึงก็ไม่เจอ พอไปถึง ก็เจอคนที่เป็นผู้ว่าจ้างงานเขาก็คุยกัน อักษรย่อ ต."
ย้ง : "(น้ำตาคลอ)"
โทน : "ผมก็จอดกะว่าเบลมาเราก็ไปเลย แต่พอแฟนลงไปเขาบอกเบลไม่อยู่ เข้าไปหาในบ้านเบลไม่อยู่ เราก็โวยวายว่าเบลไม่อยู่ได้ไง ไหนบอกว่าหลับอยู่ ให้แฟนโทรหาโมฯ โมฯ ก็บอกว่าน้องหลับอยู่ เขาก็บอกว่าจะตามให้ คราวนี้เจ้าของงานหน้าเสีย ผมก็บอกว่าน้องไปไหน ทำไมน้องไม่อยู่"
สุดท้ายยอมบอกมั้ย?
โทน : "สุดท้ายบอกว่าน่าจะไปกับคนชื่อไออุ่น"
ย้ง ตอนนั้นผิดสังเกตมั้ย?
ย้ง : "ผิดสังเกตครับ เพราะปกติน้องติดต่อได้ตลอด ไม่ว่าทำงานหรืออะไรก็ตามต้องติดต่อได้"
คุณทำยังไง?
ย้ง : "ผมก็ยังใจเย็นอยู่ว่างานอาจจะเลิกเลท แต่ช่วงสองทุ่มกว่าก็เริ่มร้อนรน ก็โทรหาแม่เขาว่าเบลได้ติดต่อมาบ้างมั้ย แม่ก็ตกใจเหมือนกัน ติดต่อไม่ได้เลย ก็โทรหาโทนให้ไปตามน้องให้หน่อย ผมก็โทรหาจอยว่าได้คุยกับเบลครั้งล่าสุดเมื่อไหร่ จอยบอกทักไปก็ไม่ตอบเหมือนกัน จากนั้นก็ร้อนรน แม่ก็โทรกลับมาให้โทรหาโทน บอกว่าโทนอยู่วัดลาดปลาดุก ผมก็รีบตามไป"
ถามฝั่งคนจัดงานมั้ย น้องไปไหน?
โทน : "เบื้องต้นเขาบอกว่ามีผู้ชายพาไป ตอนแรกบอกเป็นเพื่อนในกลุ่มอยู่ท่าพระ ผมก็ถามว่าอยู่ตรงไหน จะให้เพื่อนเป็นตร.ไปดู เขาบอกไม่สนิทกัน ผมก็บอกว่าไม่สนิทแต่พี่ให้เข้าบ้านเนี่ยนะ เขาบอกว่าเขารู้แค่นั้น มีแต่ไลน์ เขาก็ไม่ได้ให้ไลน์ สุดท้ายผู้ชายคนนั้นโทรกลับมาเองประมาณตีหนึ่ง"
จอย : "เขาโทรหาเจ้าของงาน เจ้าของงานก็เลยยื่นให้หนู เขาบอกว่าเธอๆ รีบมารับลาเบล ตัวเย็นเฉียบเลย ฉี่ราดด้วย เราก็ขอโลเคชั่นเขา ขอเบอร์ไว้ เราก็คิดในใจว่าเพื่อนคงเมาแล้วฉี่ ก็รีบส่งต่อให้พี่โทน พี่ย้ง ขับรถกันไปสามคัน พอขับไปปุ๊บไออุ่นก็พิมพ์มาหาหนูว่าให้รีบๆ เลย ถึงหรือยังตัวเอง ตอนนั้นประมาณตีหนึ่งครึ่งก็เร่งเรา แต่หนูขับรถช้า พี่โทนกับพี่ย้งเขาไปถึงก่อน"
พอไปถึง มีการติดต่อเข้าไป บอกว่าให้ขึ้นไปรับข้างบน?
โทน : "ใช่ครับ ผมโทรหาเขา เขาบอกให้ขึ้นไป เขาปวดเข่า เอาลาเบลลงมาไมไหว เราก็บอกว่าเราขึ้นไปสะดวก เพราะเป็นคอนโด ไม่อยากขึ้นไป แต่ตอนนั้นไม่ได้คิดว่ามีเหตุอะไร คิดว่าน้องเมา แค่เจอน้องก็ดีใจ โล่งอกแล้ว ให้เขากลับกับแฟนเราก็แยกย้าย เขาก็พาลงมาแล้วทิ้งน้องไว้ แล้วก็กลับขึ้นไป"
เปิดคลิปไออุ่นพาลาเบลลงลิฟต์
ฝน : "(ร้องไห้)"
ย้ง : "(ร้องไห้)"
>> เผยคลิปวงจรปิดวินาที "ไออุ่น รัชเดช" นำร่าง “ลันลาเบล” ออกจากลิฟต์
ใครเจอลาเบลคนแรก?
ย้ง : "ในส่วนตัวของผมที่เห็นน้องแล้ว ผมทรุดทันที ผมรู้ว่าน้องตายแล้วแน่นอน (เสียงสั่นเครือ) มันดูออก มันซีด น่าจะนานมากแล้วด้วย มันแข็ง ทุกอย่างซีดหมดแล้ว"
ฝน : "หนูเห็นเขาก็ตกใจ เพื่อนหน้าซีดจัง มันนิ่ง ก็บอกเบลๆ (เสียงสั่นเครือ) เอามือตบแก้มเขา แล้วก็รู้สึกว่าไม่น่าใช่เพื่อน จับมือแข็งแล้ว จับที่ขา ดูปลายเท้า เข้าไปกอด จนสุดท้ายเอามือไปแตะจมูก (เสียงสั่นเครือ) เบลตายแล้ว (ร้องไห้) ก็คิดว่ามันไม่จริง หนูคิดว่าเพื่อนหลับด้วยซ้ำ (ร้องไห้)"
จอย : "เพราะเราตั้งใจไปรับ เราคิดว่าเพื่อนเราเมา แต่พอไปเจอ มันเห็นแน่ชัดเลยว่าไม่ใช่"
ชายคนนั้นไม่ได้อยู่ตรงนั้นด้วย?
โทน : "เขาเอามาวางไว้อะไรก็ไม่รู้"
ขึ้นไปที่ห้องเขามั้ย?
โทน : "ขึ้นไม่ได้ อันดับแรก ผมให้แฟนโทรแจ้งความและโทรหาแม่ให้ทำใจดีๆ แม่ก็บอกว่าโทนอย่าเล่นอย่างนี้ แม่ใจไม่ดี ก็บอกว่าแม่ผมขอโทษที่บอกจะพาน้องกลับบ้านอย่างปลอดภัย แม่น้องไปแล้วนะ แม่ก็บอกว่าอยู่ตรงไหนแม่จะไป (น้ำตาไหล)"
ตร. ขึ้นไปที่ห้องไออุ่น ไปเคาะเขาเปิดประตูมั้ย?
โทน : "ไม่เปิด เรียกอยู่สองชั่วโมง ตำรวจไม่ให้ขึ้นไป เขากลับมีอาวุธ สุดท้ายต้องให้ช่างสะเดาะกุญแจมาเปิดเข้าไป ในห้องเขามีกลิ่นแอลกอฮอลล์ กลิ่นยาตามรพ. ฉุนออกมาเลย ตำรวจก็บอกว่าจับมาตรวจฉี่ก่อนเลย เขาทำเหมือนไม่มีอะไรเกิดขึ้น ชิลๆ เปิดแอร์นอนฟังเพลง"
ณ ตอนนี้ยืนยันว่าบ้านที่จัดงาน ที่ชื่อ ต. กับไออุ่นไม่รู้จักกัน?
โทน : "ตอนแรกก็เชื่อ แต่ก่อนเข้ารายการ มีผู้หวังดีส่งข้อความแชทมาให้ เขารู้ว่าไออุ่นพาลาเบลออกไป เขาต้องรู้จักกัน แต่มาบอกเราว่าเขารู้จักเผินๆ ไม่ได้สนิทกัน"
มีอะไรยืนยันมั้ยว่าไออุ่นพาลาเบลออกไป สภาพหลับหรือ น้องเดินตามออกไปเอง?
โทน : "วันนี้จะได้กล้องจากทางหมู่บ้าน ตำรวจขอมาแล้ว"
ไออุ่นบอกเขาไม่เกี่ยวข้อง ลันลาเบลเองเข้ามากอดจูบเขาเองเหมือนกัน?
โทน : "คนตายไปแล้ว อีกคนจะพูดอะไรก็ได้"
ฝน : "ลาเบลมีแฟน ลาเบลไม่ใช่คนแบบนั้น เป็นไปไม่ได้ค่ะ"
มีคลิปที่เขาเขียนว่าเด็กมันห้าวเอง เหมือนบอกเบลอัพยาเองแล้วน้ำลายฟูมปาก เมียคนที่ 100?
โทน : "เขาชอบลงแบบนี้ ลาเบลไม่ใช่คนแรก ลงสักพักก็ลบ มีคนรู้พฤติกรรมเขา"
คิดมั้ยว่าเพื่อนจะเป็นอย่างนั้น?
จอย : "ในคลิปเหมือนเพื่อนอาการไม่ดีแล้ว ทำไมยังพาไปคอนโดส่วนตัวได้ยังไง ภาพนั้นเป็นภาพที่งาน"

เขาก็ไปตะโกนเรียกเบลข้างๆ เชื่อว่าตอนนั้นน่าจะเสียชีวิตแล้ว?
จอย : "ใช่ค่ะ น้องซีดมากแล้ว ดูจากเท้าก็ได้"
ย้ง : "มันซีดจนมือแข็งแล้ว เขาจะไม่รู้ได้ไง ว่าน้องเสียหรือไม่เสีย ตอนชันสูตรมาถึงล็อบบี้ เขาบอกว่าน้องตายไม่ต่ำกว่า 7-8 ชม.แล้ว (เสียงสั่นเครือ)"
ตอนไปเจอน่าจะตีสอง ถ้าย้อนกลับไปอีก 8 ชม. ก็ประมาณ 6 โมงเย็น เป็นเวลาที่เขาพาออกมาจากที่นั่น แต่เขาพูดเหมือนน้องเบลฉี่ราด แล้วมีรอยฉี่ราดในลิฟท์จริงๆ?
โทน : "น้องฉี่บนที่นอนครับ แล้วเหมือนน้องเสียแล้วทวารเปิดหรือเปล่า"
เห็นบอกจะไม่มีการเผาศพน้อง ต้องรอการพิสูจน์ ไม่เชื่อว่าหัวใจล้มเหลวไปเฉยๆ น่าจะมีหยอดยาต่างๆ นานา?
ย้ง : "ครับ"
>> ไออุ่น รัชเดช ตั้งโต๊ะแถลง "ผมโชคร้ายเพราะอยู่กับลันลาเบลเป็นคนสุดท้าย”
>> ลันลาเบล เป็นใคร รู้จักพริตตี้สาวดาวรุ่ง เสียชีวิตกะทันหัน เพื่อนตกใจเพิ่งร่วมงานกันหยกๆ
>> หนุ่มกล้ามโต โพสต์รูปลันลาเบลก่อนตาย ลั่นเป็นเมียคนที่ 100 เพื่อนสงสัยอำพรางศพ!
>> นาทีบุกห้องพริตตี้บอยคุมตัวสอบ วงจรปิดเผยอุ้มร่าง "ลันลาเบล" ทิ้งล็อบบี้คอนโด
>> "ไออุ่น รัชเดช" เปิดปากนาทีอุ้ม "ลันลาเบล" ไม่รู้ว่าตาย-รู้สึกแค่ว่าตัวเย็น