ดวงรายปี  ราศีสิงห์ (17 ส.ค.-16 ก.ย.)  ประจำปี 2556

มกราคม ความกล้าหาญชาญชัยของคุณในเดือนนี้จะทำให้คุณได้รับการยอมรับ หรือผลงานของคุณได้รับคำชมเชย หรือได้รับรางวัลจากผู้ทรงคุณวุฒิ จะได้ทำงาน หรือต้องรับผิดชอบงานสองอย่างในเวลาเดียวกัน ทำให้คุณยุ่งมากๆ อาจจะมีการเดินทางเนื่องด้วยหน้าที่การงานอย่างเด่นชัด ในเดือนนี้ค่ะ
กุมภาพันธ์ คุณจะมีความอุดมสมบูรณ์ดีมากในความเป็นอยู่ มีเพื่อนฝูงห้อมล้อม มีญาติมิตรพร้อมหน้า สำหรับบางกรณีคุณอาจจะมีข่าวดีเกี่ยวกับการตั้งครรภ์ หรือมีเด็ก ๆ เป็นสมาชิกใหม่ของครอบครัวในเดือนนี้ด้วยค่ะ
มีนาคม คุณจะได้รับความสมหวังในสิ่งที่รอคอย ความสำเร็จที่เกิดจากความพยายามเป็นอย่างมาก บัดนี้ได้รับการสนองตอบแล้วค่ะ เป็นเกียรติแก่ตนเองอย่าง มาก เป็นที่ยอมรับในสังคมที่ทำงาน และหมู่มิตร คุณจะได้พบกับเพื่อนเก่าที่ไม่ได้พบกันนาน ๆ ในเดือนนี้ด้วยค่ะ
เมษายน หากคุณคิดที่จะศึกษาต่อ หรือขยายกิจการทำการค้ามากกว่าหนึ่งอย่างในเดือนนี้คุณมีความสมหวังในสิ่งที่คิดจะทำ มีคนให้ความช่วยเหลือสนับสนุนเป็นอย่างดี มีการเดินทางแบบไม่ได้ตั้งตัว และมีเกณฑ์ได้รับของขวัญของกำนัลในเดือนนี้ด้วยค่ะ
พฤษภาคม ในเดือนนี้หากคุณต้องติดต่อพบปะผู้คนมากหน้าหลายตาคนที่คุณติดต่อแล้วจะมีความสำเร็จดี จะเป็นคนที่มีผิวสองสี รูปร่างโปร่ง มีอาวุโสสูงกว่าคุณมากค่ะ จะให้ความช่วยเหลือคุณเป็นอย่างดี การเดินทาง หรือการท่องเที่ยวในยามวิกาลไม่ปลอดภัยสำหรับคุณในเดือนนี้จงหลีกเลี่ยงไว้นะคะ
มิถุนายน ในเดือนนี้สิ่งที่เด่นที่สุดคือ เรื่องของการเงินที่เคยติดขัด หรือต้องหมุนจนตัวเป็นเกลียวในเดือนนี้จะผ่านฉลุยมีความราบรื่นดีมากในเรื่องเงินทอง และคุณจะมีโชคลาภแบบไม่ได้คาดคิดมาก่อน อย่าลืมแบ่งไปทำบุญบ้างนะคะ
กรกฎาคม เป็นช่วงแห่งการผ่อนคลายความตึงเครียด อาจจะเป็นช่วงเวลาที่จะได้พักผ่อน หรือสมาคมกับเพื่อนฝูงหรือญาติมิตร จะมีการเปลี่ยนแปลงในการงาน หรือความเป็นอยู่ ไปในทางที่ดีกว่าเดิม ในบางกรณีอาจจะมีการย้ายที่อยู่อาศัย หรือย้ายงาน มีการเปลี่ยนแปลงในหลาย ๆ ด้าน เป็นเดือนที่คุณจะมีลางสังหรณ์แม่นเป็นพิเศษค่ะ
สิงหาคม คุณได้รับความไว้วางใจให้ดำเนินการในงานสำคัญ และได้พบผู้ใหญ่ใจดี มีลักษณะสตรีผู้มีลักษณะที่ดีรูปร่างสมบูรณ์ผิวขาว สวยงามฐานะดี เป็นคนมีเมตตาอารี จะให้โอกาสที่ดี และความก้าวหน้ากับคุณค่ะ
กันยายน คุณจะตกอยู่ในสถานการณ์ที่ใช้คำว่ากลืนไม่เข้าคายไม่ออก ถูกกลั่นแกล้ง หรือโดนรังแกจากคนรอบข้าง อย่าไว้ใจใครให้มากนัก ระวังการเจ็บป่วยสุขภาพไม่ค่อยดี หรือต้องเข้ารับการรักษาในโรงพยาบาลกะทันหันค่ะ
ตุลาคม ขอให้คุณระวังในด้านการทำงานให้มาก ๆ มีศัตรู หรือคู่แข่งอยู่ใกล้ตัว คอยขัดขวางให้คุณทำอะไรไม่ราบรื่น ระวังคนผิวสองสี รูปร่างสันทัดจะนำปัญหามาให้คุณช่วยแก้ในเดือนนี้ค่ะ
พฤศจิกายน คุณจะได้พบมิตรที่ดีที่คุณถูกใจมากๆ มีความรักแบบหวานแหวง กับมิตรต่างเพศ และอาจจะมีข่าวดีข่าวมงคลจากมิตร หรือถ้าโชคดีอาจจะเป็นคุณนั่นเองค่ะ
ธันวาคม คุณจะเกิดการตัดสินใจต้องเลือกทางใด ทางหนึ่งในชีวิต ไม่ว่าจะเป็นด้านการงาน หรือด้านของความรัก ความเป็นอยู่จะมีการเปลี่ยนแปลงไปในทิศทางที่ดีขึ้น แต่คุณจะรู้สึกสับสนเป็นอย่างมาก ขอให้ปรึกษาผู้ใหญ่ไว้นะคะ เพราะจะได้เกิดความผิดพลาดน้อยที่สุดค่ะ