
ทักษิณ-ยิ่งลักษณ์ ชินวัตร ควงออกงานคู่ที่กรุงโตเกียว หวังประเทศกลับสู่ประชาธิปไตย มั่นใจชนะเลือกตั้ง
เมื่อวันที่ 29 มีนาคม ที่ผ่านมา เว็บไซต์อาซาฮี สื่อชื่อดังของประเทศญี่ปุ่น รายงานว่า นายทักษิณ ชินวัตร อดีตนายกรัฐมนตรี และน้องสาว น.ส.ยิ่งลักษณ์ ชินวัตร อดีตนายกรัฐมนตรี ปรากฎตัวร่วมงานเปิดตัวหนังสือของอดีตรัฐมนตรีญี่ปุ่น ที่โรงแรมแห่งหนึ่งในแขวงชิโยดะ กรุงโตเกียว ประเทศญี่ปุ่น นับเป็นการออกงานคู่กันครั้งแรกของสองพี่น้องอดีตนายกรัฐมนตรีของไทย หลังจากที่ น.ส.ยิ่งลักษณ์ หลบหนีหมายจับศาลฎีกาแผนกคดีอาญาของผู้ดำรงตำแหน่งทางการเมือง 
โดยนายทักษิณ ให้สัมภาษณ์กับอาซาฮี ระบุว่า ตนหวังว่าประเทศไทยที่อยู่ภายใต้การปกครองของทหารจะกลับสู่ประชาธิปไตยเร็วที่สุด และไม่รู้สึกกังวลกับกำหนดการณ์เลือกตั้งในประเทศไทย ที่ทหารวางแผนจะจัดขึ้นในเดือน ก.พ. ปี 2562 โดยเชื่อว่าผู้นำพรรคจะนำพรรคไปสู่ชัยชนะ