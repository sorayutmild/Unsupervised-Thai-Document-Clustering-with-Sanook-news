สืบเนื่องจากเมื่อคืนวันที่ 10 เม.ย.ที่ผ่านมา เกิดเหตุลอบวางระเบิดคาร์บอม ที่ห้างสรรพสินค้าเซ็นทรัล เฟสติวัล ที่เกาะสมุย จ.สุราษฎร์ธานี ทำให้มีความเสียหายและมีผู้ได้รับบาดเจ็บ ซึ่งต่อมา (13 เม.ย.) พระสุเทพ ได้ออกมาระบุว่า สถานการณ์ระเบิดความไม่สงบที่เกิดขึ้นช่วงนี้ ส่วนหนึ่งเชื่อว่าเชื่อมโยงมาจากการสูญเสียอำนาจของกลุ่มอำนาจเก่า พร้อมทั้งเรียกร้องให้ประชาชนเตรียมตัวลุกขึ้นมาต่อสู้
วานนี้ (14 เม.ย.) ผู้สื่อข่าวรายงานว่า ในทวิตเตอร์ @ThaksinLive ของ พ.ต.ท.ทักษิณ ชินวัตร อดีตนายกรัฐมนตรี ได้ทวีตขอความถึง พระสุเทพ ปภากโร คาดว่าเป็นการตอบโต้สิ่งที่พระสุเทพกล่าว ระบุว่า
"ถึงพระสุเทพ เราหยุดมานานแล้ว แต่ท่านยังไม่หยุด ท่านบอกท่านบวชแล้ว 9 เดือน อย่าบวชแต่กาย เพียงนุ่งผ้าเหลืองและโกนหัวเท่านั้น ควรเอาใจไปบวชด้วย เพราะท่านมุสาเป็นประจำ นึกว่านุ่งผ้าเหลืองแล้วจะเลิกมุสา เรารู้จักกันดีพอนะ"