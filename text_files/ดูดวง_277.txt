พยากรณ์รายปี มกราคม – ธันวาคม 2560  ราศีกันย์ 17ก.ย.-16ต.ค.
มกราคม   ในเดือนนี้จะมีการเดินทางอย่างกะทันหัน การตัดสินใจอย่างฉับพลัน จะทำให้เกิดการหักเหของการทำงาน คุณอาจจะมีการเปลี่ยนแปลงด้านการทำงานอย่างกะทันหัน แต่คุณก็จะน้อมรับด้วยความยินดี เพราะคุณได้ทำการตัดสินใจไปแล้วในที่สุด จะได้รับลาภผลที่ดีในการลงทุนในการค้า หรือรายได้ที่มาจากการทำงานพิเศษค่ะ กุมภาพันธ์   ขอให้ระมัด ระวังสุขภาพของคุณให้มาก ๆ ในเดือนนี้ จะเจ็บป่วยแบบไม่ส่อเค้าล่วงหน้า อย่างน้อยที่สุดคุณจะรู้สึกเบื่อหน่าย อยากที่จะเปลี่ยนแปลงอะไรหลายอย่างที่เกี่ยวกับตัวเองค่ะ
มีนาคม   ในเดือนนี้คุณจะได้รับข่าวจากต่างชาติ ต่างแดน ต่างถิ่นมีความสำเร็จดีค่ะ ผู้หญิงผิวขาวมีอาวุโสสูงกว่าคุณจะให้โอกาสที่ดีในการทำงาน คุณมีเกณฑ์การเดินทางไกล ได้รับการแต่งตั้งให้รับหน้าที่สำคัญ หรือได้รับเงินเดือนขึ้น มีข่าวดีทางด้านการงานเป็นพิเศษค่ะเมษายน   คุณจะทำงานอย่างหนักในเดือนนี้ จนไม่มีเวลาให้กับผู้อื่น จะมีงานล้นมือ หาคนช่วยไม่ได้ และต้องลุยเองทั้งหมด แต่คนจะได้รับความสำเร็จอย่างงดงามค่ะพฤษภาคม   คุณจะได้รับโชคทางด้านการเงิน อาจจะเป็นเงินตกเบิก หรือได้รับการขึ้นเงินเดือน มีรายได้พิเศษเข้ามาให้คุณ ได้จัดระบบเรื่องการเงิน ได้ลงตัวมากขึ้น จะมีการเดินทางเด่นชัดในเดือนนี้นะคะ แต่ระวังสุขภาพไว้ด้วยค่ะ คุณจะเกิดการป่วยไข้ที่เกิดจากระบบ ปอด หลอดลม และหัวใจ ในเดือนนี้ค่ะ
มิถุนายน   ในเดือนนี้คุณจะชีพจรลงเท้าอยู่ไม่เป็นที่ ต้องออกติดต่อพบปะผู้คนมากหน้าหลายตา แต่จะได้รับความช่วยเหลือได้รับความสำเร็จ คนที่ทำงานด้านการตลาดจะมีลูกค้าค่อนข้างดี จะมีโชคลาภทางการเงินได้รับลาภผลเงินทองค่อนข้างดีมากในเดือนนี้ค่ะ
กรกฎาคม   ในเดือนนี้ถ้าคุณขับรถระวังจะโดนใบสั่ง ระมัดระวังคำพูดให้มาก จะได้รับความช่วยเหลือจากผู้ใหญ่ในที่ทำงาน ให้ได้รับความสำเร็จในสิ่งที่มุ่งหวัง หากคุณทำงานที่ต้องติดต่อกับหน่วยงานราชการคุณจะได้รับความสำเร็จจากคนสูงวัยค่ะ
สิงหาคม   คุณจะมีความสำเร็จที่เกิดจากความอดทนในการรอคอย มีผลดีติดตามมา อาจจะมีอุปสรรคบ้างในการกระทำ หรือการตัดสินใจของตนเอง แต่คุณก็ไม่หวาดหวั่นพรั่นพรึงต่อเหตุการณ์ต่าง ๆ ในเดือนนี้คุณจะมีการเดินทางไกลไปเที่ยวทางน้ำด้วยค่ะ
กันยายน   ในเดือนนี้การทำงานที่มีเกียรติ หรือการได้รับเชิญไปในงานเลี้ยงสำคัญ จะทำให้คุณได้พบกับหนทางในการทำงาน หรือมีการทาบทามตัวเกิดขึ้น ทำให้คุณต้องตัดสินใจ แต่อย่างไรก็ตาม บรรยากาศ หรือสิ่งแวดล้อมเก่า ๆ ที่คุณจะได้พานพบในเดือนนี้ ก็จะทำให้คุณได้นึกถึงวันวานที่ผ่านมา สำหรับคนที่ยังโสดจะได้พบกับมิตรใหม่ ที่ดีมีน้ำใจค่ะ ตุลาคม   เดือนนี้อะไร ๆ ก็เป็นเงินเป็นทอง จะได้รับลาภผลก้อนโต หรือได้เงินตกเบิก กำไรจากการค้า เงินเดือนขึ้น เดือนนี้การเงินสะพัด การค้ารุ่งเรือง ในบางท่านอาจจะได้สินทรัพย์มีค่าชิ้นใหญ่ หรืออสังหาริมทรัพย์ค่ะ
พฤศจิกายน   ขอให้คุณใจเย็น ๆ อย่าวู่วาม หรือใจร้อนเป็นอันขาด จะทำให้เกิดความผิดพลาดในการงานได้ ทางด้านความสัมพันธ์กับคนรู้ใจในเดือนนี้ร้อนระอุยิ่งกว่าเดือนเมษา มีการทะเลาะเบาะแว้งกันเป็นประจำ จนถึงขั้นไม่ต้องทะเลาะกันอีกแล้ว ขอให้นึกถึงแต่สิ่งที่ดีกันไว้นะคะ ไม่เช่นนั้นคงจะแย่แน่ ๆค่ะ
ธันวาคม   เป็นเดือนที่คุณได้รับความสำเร็จสมหวังจากพลังในตนเอง ไม่ว่าคุณจะทำอะไรล้วนแล้วแต่ราบรื่นมีความสนุกสนานในการเดินทาง ไปสัมผัสธรรมชาติ มีเสน่ห์ต่อเพศตรงข้าม และเป็นที่รักของคนรอบข้าง ฉะนั้นสิ่งดี ๆ ที่คุณได้สะสมมาได้มาสนองตอบคุณแล้วในเดือนนี้ค่ะ ขอสวัสดีปีใหม่ล่วงหน้าค่ะ