One Piece ถือว่าเป็นการ์ตูนที่ในยุคสมัยนี้ไม่มีใครไม่รู้จักแน่นอน เป็นการ์ตูนมังงะที่ขึ้นแท่นเป็นการ์ตูนแห่งยุคไปแล้ว ซึงมีฐานแฟนคลับติดตามมากมายทั่วโลก และมีสินค้าที่ผลิตภายในธีมของ One Piece จำนวนนับไม่ได้กันเลยทีเดียว รวมถึงในวงการเกมของเราด้วยมีพัฒนาจากหลายๆ ประเภทนำการ์ตูนเรื่องนี้ไปผลิตเป็นเกมในเวอร์ชั่นต่างๆ มากมาย และเจ้าใหญ่อย่าง Bandai Namco ถือว่าเป็นเจ้าพ่อแห่งประเทศญี่ปุ่นที่ผลิตเกมจากการ์ตูนมากมายและเกมมือถืออย่าง One Piece Bounty Rush ก็เป็นหนึ่งในนั้นเช่นกัน

ก่อนอื่นต้องมาพูดถึงตัวเกม One Piece Bounty Rush กันยกใหญ่เลย เกมเมอร์หลายๆ คนที่คอยติดตามข่าวสารวงการเกม ต้องบอกว่า เกมมือถือตัวนี้ก็เปิดมาให้เล่นนานแล้วไม่ใช่หรือ บอกเลยว่าข้อมูลนั้นถูกต้องแต่ตัวเกมถูกผู้พัฒนา Bandai Namco สั่งปิดปรับปรุงชุดใหญ่ใช้เวลานานหลายเดือนเลยทีเดียว จนล่าสุดในช่วงกลางเดือนมกราคมที่ผ่านมาตัวเกมก็ได้ออกมาประกาศว่าพร้อมแล้วที่จะกลับมาเปิดทะเลอีกครั้ง ล่าสุดในช่วงสิ้นเดือนมกราคมตัวเกมก็กลับมาเปิด Online ให้บริการอีกครั้งในระบบ Android ที่ในสโตร์ไทยของเราก็สามารถเข้าไปดาวน์โหลดได้เลยไม่ต้องมุด


ตัวเกม One Piece Bounty Rush เป็นเกมแนว Battle Arena ที่จะให้ผู้เล่นได้สวมบทบาทเป็นตัวละครภายในการ์ตูนเรื่องวันพีชโดยจะเป็นการต่อสู้แบบ 4Vs4 แล้วจะให้ผู้เล่นเข้าไปอยู่ในแผนที่ ซึ่งภายในนั้นจะมีจุด Check Point ทั้งหมด 5 ที่ด้วยกันโดยกติกาในการเอาชนะก็ง่ายแสนง่าย เพียงแค่ทีมไหนสามารถยึดจุดเหล่านี้ได้มากกว่าในเวลา 3 นาทีก็ชนะไป แต่ระหว่างนั้นก็จะโดนศัตรูอีกทีมมาคอยป่วนและต้องต่อสู้กันเพื่อชิงตำแหน่ง Check Point นั่นเอง

โดยการเล่นแบบนี้จะมีการเก็บ League Score ด้วยเพื่่อให้เกิดมีการแข่งขันของผู้เล่นภายในยิ่งใครที่ชนะบ่อยๆ ก็จะสามารถไตร่อันดับไปสูงๆ เพื่อรับของรางวัลเพิ่มเติมอีกด้วย ก็ถือว่าเป็นฟังก์ชั่นเล็กๆ น้อยๆ ที่จะช่วยเพิ่มสีสันให้กับเหล่าเกมเมอร์

งานภาพกราฟิกภายในเกมก็จัดว่าทำออกมาได้สวยงามในระดับเกมมือถือ ที่ไม่ได้เวอร์วังรายละเอียดคบกริบแบบนั้น แต่องค์ประกอบรวม ของทั้ง ฉาก ตัวละคร Effect การปล่อยไม้ตายต่างๆ ก็ถือว่าทำออกมาได้สวยงาม น่าจะถูกใจสาวก One Piece ไม่มากก็น้อย


ตัวละครภายในเกม One Piece Bounty Rush ก็ได้นำเหล่าโจรสลัดและตัวละครต่างๆ จะการ์ตูนชื่อดังมาอัดแน่นอยู่ภายในเกมแต่ตอนนี้ที่เข้าไปสัมผัสมาตัวละครในชุดแรกที่เปิดให้เล่นยังจัดว่าน้อยอยู่ไม่เยอะเท่าที่ควร เพราะอย่างที่ทุกคนทราบกันดีว่าตัวละครมันมีเยอะมากหลายร้อยตัวกันเลยทีเดียว โดยวิธีหาก็แน่นอนว่าระบบ Gacha สุดเกลือนั่นเอง


ภายในเกมจะแบ่งตัวละครเป็น 3 คลาสหลักๆ ซึ่งในตอนแรกเกมแบ่งออกเป็น 5 คลาสแต่หลังจากปิดปรังปรุงไปก็ลดเหลือเพียง 3 พอได้แก่ Attackers Defender และ Runners ซึ่ง 3 คลาสเหล่านี้จะมีผลของการแพ้ธาตุเกิดขึ้นด้วย เช่น Runners ก็ชนะ Defender แล้วก็ Attackkers จะชนะ Runners แบบนี้เป็นต้น
 
ดาวน์โหลดเกม One Piece Bounty Rush

 