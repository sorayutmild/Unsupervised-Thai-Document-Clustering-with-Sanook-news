1. ร้านขนมเบื้องญวณสุอาภา

    
     แบบว่า ''ของดีมีน้อย  ต้องคอยสักครู่'' สโลแกนของร้านขนมเบื้องญวณสุอาภา  ณ  ตลาดพลู  รถเข็นขนาดกะทัดรัดจอดอยู่ปากซอยเทอดไท 18 ย่านฝั่งธนบุรี  ร้านนี้จะเริ่ดและเลื่องลือในเรื่องขนมเบื้องญวณสูตรโบราณมีทั้งกรอบ  ทั้งนิ่ม และแบบไข่  วันนึงผสมแป้งขายวันละ 1 กิโล หมดแล้วหมดเลยใครมาช้า มาไม่ทัน ก็อดกินไปตามระเบียบ  ข้อสังเกตร้านนี้..  พูดเลยว่ารอไม่ต่ำกว่าครึ่งชั่วโมงจ๊ะ
 2.ร้านโจ๊กมัลลิกา
                   
    ร้านนี้เฉพาะยามเช้าของวันหยุดเสาร์-อาทิตย์ พูดเลยว่ามีลูกค้าต่อคิวกันยาวเหยียด  ทีเด็ดเห็นทีจะเป็นความหอมของข้าวหอมมะลิพันธุ์ดีเคี่ยวไฟอ่อนๆหอมฉุย บวกกับหมูสับก้อนโตๆ เครื่องใน อย่างเซ่งจี๊  ตับชิ้นเป้ง  แปะก๊วยเม็ดยักษ์  เห็นหอมชิ้นโตๆ  พ่วงด้วยเมนูโจ๊กเด็ดให้ลูกค้าเลือกอย่างจุดใจ 10 อย่าง  เช่น โจ๊กหมูตุ๋นยาจีน  โจ๊กหมูแป๊กก๊วย โจ๊กหมูทะเลรวมมิตรเห็ดหอม  โอ้โห..น้ำลายสอ  ตามไปน้ำลายสอกันได้ที่ ริมถนนลาดพร้าว  พิกัดใกล้ซอยลาดพร้าว 1 เปิด ตี5 - 11โมงนะจ๊ะ  ใครรอไม่ไหวโทรสั่งล่วงหน้าก่อนก็ได้จ้า ไม่ผิดกติกาความอร่อย
 3.ร้านเครปป้าเฉื่อย
             
    เจ้าของเครปตำนานที่รอที่สุดในโลกและในประเทศไทย  ที่ขึ้นชื่อการรอไม่ใช่เรื่องแนวทางการตลาดตามนักทฤษฎีวิเคราะห์อย่างแน่นอน  บางคนอยากได้แบบนิ่ม บางคนอยากได้แบบกรอบ  ก็คงต้องใช้เวลารอนาน  เพราะป้าเฉื่อยจะใส่ใจทุกขั้นตอนกรรมวิธีการทำอย่างละเมียดละไม  บางคนยืนรอ บางคนนั่งรอ บางคนถึงขั้นเอาเก้าอี้จากบ้านมานั่งรอกันเลยทีเดียว ใครที่นั่งรอก็จะได้กินเครปก่อนคนที่ลงชื่อเอาไว้ แล้วออกไปลั้นลาที่อื่น  เพราะ  ป้าจะให้คะแนนความสงสารคนที่นั่งรอตาปริบๆ  อย่างมีเหตุและผล 55
    ความพิเศษของป้าเฉื่อย  อยู่ที่แป้ง สูตรพิเศษสุดเริ่ดที่ป้าไม่ยอมเอ่ยปากบอกใคร แม้กระทั่งสามีหรือครอบครัวตัวเอง ใครอยากพิสูจน์ความอดทนแวะไปลองได้ที่ลาดพร้าวโชคชัย 4  ตามพิกัดนี้ได้เลยจ้า  หากเข้าซอยแล้วไปไม่ถูก แวะถามๆคนแถวไหนก็เจอร้านป้าแน่นอน  สั่ง 4ทุ่มได้กินเกือบตี 2 ฟินไปเลย
 4.ร้านยำแหนม-ข้าวทอด  ร้านพี่อ้อศรีย่าน
                             
   ร้านนี้บอกเลยต้องหยิบบัตรคิว  ย้ำ..ว่าหยิบบัตรคิว  แบบว่าใครรอหน้างานเงียบๆ หงิมๆ ไม่หยิบบัตรคิวละก็ รอต่อไปได้เลย จะบอกว่ายำแหนมข้าวทอดของพี่อ้อนั้นรสเริ่ดมาก  เป็นสูตรพิเศษตั้งแต่รุ่นแม่มายาวนานกว่า 20 ปี ของข้าวชุบแป้งลงทอดในน้ำมันปาล์มไฟอ่อน ข้าวถึงจะกรอบอร่อย จากนั้นค่อยนำข้าวทอดตำในครกให้ป่น  ใช้สากบดข้าวทอด  ซึ่งจะต่างจากร้านทั่วไป  ส่วนหนังหมูก็ผสมกับหมูสับที่ปรุงรสแล้วอีกด้วย  โหย..นำลายสอ
    ใครอยากชิมลิ้มลองความอร่อยตามไปกินกันได้ที่ริมถนนข้างศรีย่านซอย 1 ใกล้ตลาดสดศรีย่านมีขาย 2 รอบ รอบแรกพี่อ้อขายเองตั้งแต่ 14.00 -16.30 และน้องชายขายตั้งแต่ 17.00 - 19.30  หยุดวันอาทิตย์ และวันที่อยากจะหยุดเพราะมีธุระจ้า
5.ร้านบัวลอยพี่เง็ก
          
   ร้านดังในย่านดินแดง  ขนานนามเป็นที่เลื่องลืมว่า  ''บัวลอยบัตรคิว'' ร้านอยู่ปากซอยประชาสงเคราะห์ 5 ขายกันตั้งแต่เวลา 17.00 - 20.30 น. พอได้เวลาแดดร่มลมตกเย็นสบายๆ  แม่ค้าก็จะเข็นรถเข็นออกมาตั้งแถวฟุตบาทปากซอย แล้วก็จะเริ่มเห็นคนมาหยิบบัตรคิวที่ละใบ สองใบ สามใบ  เพื่อต่อคิวซื้อกันมากมาย  เรียกได้ว่าแม่ค้าต้มบัวลอยไม่ทันกันเลยทีเดียว  ส่วนเรื่องรสชาตินั้นถือว่าอร่อยใช้ได้  บัวลอยก็หนึบหนับเคี้ยวนุ่มลิ้น  ราดน้ำกะทิหอมหวานมัน  พูดได้เลยว่า อร่อยแบบไม่เลี่ยนจนเกินไปเลยหละ
 
  วันนี้ Admin จัดให้ไปก่อน 5 ร้านเด็ด ถ้าหากใครมีร้านไหนดี ร้านไหนโดน แนะนำมากันได้เลยนะคะ จะตามไปเก็บข้อมูลความอร่อยเลิศมาบรรจุพิกัดไปให้ลิ้มลองกันค่ะ
 
ที่มา : http://www.smartsme.tv