เรื่องจริงที่ต้องยอมรับก็คือเกมเมอร์ในบ้านเราส่วนใหญ่เป็นผู้ชาย  แต่ก็ใช่ว่าผู้หญิงจะไม่เล่นเกม เกมแต่ะละประเภทแต่ละแนวมีสัดส่วนผู้เล่นชายและหญิงแตกต่างกัน  บางเกมผู้หญิงก็เล่นเยอะ แถมฝีไม้ลายมือยังใช่ย่อย  นั่นจึงเป็นเหตุผลที่คุณผู้ชายไม่ควรอย่างยิ่งที่จะดูถูกฝีมือในการเล่นเกม ของสาวๆ โดยเฉพาะการเอ่ยปากท้าแข่งเกม
วันนี้เราจึงมี 5  แนวเกมที่คุณควรจะจำให้ขึ้นใจว่าไม่ควรไปท้าเกมเหล่านี้กับแฟนของคุณหรือ สาวๆ ที่ไหน เพราะเป็นแนวเกมที่เหล่าสาวๆ เธอถนัดมากเป็นพิเศษ  และที่ไม่ควรท้าแข่งก็เพราะว่าถ้าชนะเสมอตัว  แพ้เสียหน้าย่อยยับชนิดมีสิทธิ์โดนล้อยันลูกบวช!
เกมแนวเรียงเพชร
เกมสำหรับผู้หญิง
Bejeweled คือ ต้นแบบเกมแนวเรียงเพชรที่อธิบายได้เห็นภาพชัดเจนมากที่สุด หลักการง่ายๆ  เพียงแค่สลับเพชรให้มีสีเดียวกันเรียงต่อกันตั้งแต่ 3 เม็ดขึ้นไป  ทำคอมโบไปเรื่อยๆ เพื่อทำคะแนนจนกว่าเวลาจะหมด  หรือถ้าจะให้เห็นภาพชัดกว่านั้น Candy Crush Saga ก็ เป็นแนวเรียงเพชรเช่นกัน สังเกตได้ว่าบนรถไฟฟ้า BTS มักจะเห็นสาวๆ  พร้อมใจกันควักมือถือออกมาเรียงลูกกวาดโดยมิได้นัดหมายกันมาก่อน  ผมไม่รู้ว่าสมองของผู้หญิงจะสามารถประมวลผลเม็ดสีได้ดีกว่าผู้ชายหรือไม่  เพราะมีผู้หญิงจำนวนไม่น้อยที่เล่นเกมแนวนี้เก่งโคตรๆ  จนอยากเดินเข้าไปกราบเป็นบุญแก่ชีวิต
เกมเต้น
เกมสำหรับผู้หญิง
Audition, Love Beat และ Mstar คือตัวอย่างของเกมเต้นที่นับได้ว่ามีโหมดอันหลากหลาย และผู้ชายหลายคนบอก  “ไม่ชอบเล่น” เพราะดูแล้วตัวเกมไม่น่าเร้าใจ  แต่หารู้ไม่ว่าเหตุผลที่แท้จริงแล้วอาจจะเป็นเพราะ “ไม่กล้าเล่น” ก็ได้  เพราะสาวๆ  หลายคนถือได้ว่าเป็นเซียนเหนือเซียนในด้านการกดปุ่มลูกศรตามจังหวะเลยที เดียว และแน่นอนว่า เรามักจะเห็นแชมป์เกมเต้นเป็นผู้หญิงในรายการเลยทีเดียว
เกมต่อบล็อก
เกมสำหรับผู้หญิง
ถ้าบอกว่าเกมแนวต่อบล็อกคงจะนึกไม่ค่อยออก แต่ถ้าบอกว่า Tetris ทุกคนก็น่าจะร้องอ๋อ นั่นหมายรวมไปถึง Super Puzzle Fighter ด้วย ผมจำได้ว่าครั้งหนึ่งสมัยที่เกมตู้ฮิตมากๆ ในเมืองไทย ผมเคยเห็นผู้หญิงคนหนึ่งนั่งเล่น Super Puzzle Fighter อยู่ คนเดียวแถมเป็นตู้แบบจอใหญ่เสียด้วย เวลาผ่านไปชั่วโมงเศษ  มีผู้ชายเข้ามาหยอดเหรียญท้าแข่ง 5 คน คนละหลายรอบ เสียไปคนละหลายเหรียญ  และสิ่งที่ทั้ง 5 คนได้รับคือความพ่ายแพ้ต่อสตรีนางนั้น
เกมจับผิดภาพ
เกมสำหรับผู้หญิง
ในยุคสมัยหนึ่งเกมตู้จับผิดภาพมีพลังดึงดูดมากเป็นพิเศษเวลาไปเที่ยวห้าง กันเป็นหมู่คณะ  เหตุการณ์นั้นทำให้เราได้รู้ว่าผู้หญิงมีความสามารถในการแยกแยะความเหมือน และความไม่เหมือนระหว่างภาพ 2 ภาพได้ดีมากเป็นพิเศษ สาวๆ  หลายคนเคยมีประสบการณ์ติดอันดับ High Score ในตู้เกมจับผิดภาพมาแล้ว  เชื่อผมเถอะว่าอย่าไปท้าแข่งด้วยเกมแนวนี้เลย!
เกมปลูกผัก
เกมสำหรับผู้หญิง
ผมรู้ว่าเกมปลูกผักมันท้าแข่งกันได้ยาก  เพราะมันไม่ใช่เกมประเภทที่จะมาแข่งทำคะแนนอะไรกัน  แต่ที่อยากเอาเกมแนวนี้เข้ามาบอกกันด้วยก็เพราะว่ามันเป็นเกมที่สมควรยก ตำแหน่งเทพเจ้าให้สาวๆ เขาล่ะ เกมแนวปลูกผักไม่ได้จำกัดอยู่แค่ Farmville เท่านั้น จริงๆ แล้วรูปแบบของเกมมันก็หมายรวมไปถึงพวก Café World, Bakery Story ฯลฯ  ด้วย อย่าดูถูกไปนะครับ พวกเธอนี่แหละ เทพแห่งการจัดร้าน  โต๊ะขนาดนี้วางไว้มุมไหนจะกินพื้นที่น้อยที่สุดและมีพื้นที่สำหรับลูกค้าที่ จะเข้ามานั่งทานอาหารในร้านได้มากที่สุด เธอรู้หมด!