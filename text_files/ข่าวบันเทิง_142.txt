แถลงข่าวเปิดใจไปเรียบร้อย โตโน่ ภาคิณ คำวิลัยศักดิ์ กรณีความรักที่แตกหักระหว่างตัวเขากับอดีตคู่หมั้น แตงโม ภัทรธิดา พัชรวีระพงษ์ ซึ่งเราคงไม่มีหน้าที่ไปตัดสินว่าใครเป็นฝ่ายถูกฝ่ายผิด แต่เรื่องที่น่าสนใจคือ รหัสคำพูดที่โตโน่เปิดใจออกมา ดูแนวโน้มแล้ว ระว่างคนทั้งสองคนนี้ คงกลายเป็นอดีตอย่างถาวร โดยเห็นได้จากประโยคต่างๆ เช่น โตโน่ ภาคิน เผยปมชีวิตคู่ที่จบด้วยน้ำตา หลัง แตงโม เปิดใจผิดหวังรักรุนแรงจนกินยาหวังฆ่าตัวตาย
1. สถานะตอนนี้คือ เลิกครับ ข้าวของยังอยู่ที่บ้านโม เพราะโมบอกว่ายังไม่พร้อม ผมเลยยังไม่ได้เข้าไปเอา
2. จริง ๆ มันเริ่มมาจากความรัก ถ้าผมย้อนเวลากลับไป ผมก็จะรัก คนสองคนพยายามทำความรักให้มันดี แต่วันหนึ่งด้วยเหตุผลอะไรก็ตาม ด้วยระยะเวลาอะไรก็ตาม มันอาจจบลงไม่สวยงามแบบที่เราตั้งใจไว้ทั้งสองคน เลยมีคนเสียใจพอเกิดเหตุ เกิดเรื่องขึ้นมาไม่มีใครมีความสุข ทั้งตัวโม พ่อโม แม่ผม"
3. เราตกลงว่าเลิกกัน มีการไปพบกับบาทหลวง พาคุณพ่อโม แม่ผมไปคุยเรียบร้อยแล้ว แต่ตลอดระยะเวลาที่ตัดสินใจเลิก มีบ้างที่โมส่งข้อความมา บางข้อความก็ตอบ บางข้อความไม่ได้ตอบ"
4. ก่อนหน้านี้เราคุยกันครับ มันไม่มีใครหรอกว่าอยู่ดีๆ เราจะเดินออกมาจากชีวิตคนรัก เราต้องคุยกันอยู่แล้ว
5. ถามว่าเลิกกันไหม เพราะโมสับสน เลิกครับ 
6. (ถ้าเขาอยากให้ โน่ กลับไป) ผมกลับไปได้นะครับ แต่ไม่ได้ในฐานะเดิม
7. ตอนที่เราเป็นครอบครัวเดียวกัน เขาเป็นผู้หญิง 3 คนที่ผมรักในชีวิต คือโม คุณแม่ น้องสาว ตอนนี้เราเลิกกันไป ผมก็ต้องทำให้แม่กับน้องยิ้มมีความสุข ไม่อยากให้มานั่งร้องไห้ ผมไม่อยากให้ใครมาสงสารผม ผมจำเป็นต้องเข้มแข็งเพื่อให้เขาเข้มแข็งไปกับผม คุณแม่ตั้งแต่เลี้ยงดูผมมาแบกรับหลายอย่างในชีวิต ตอนนี้ผมต้องดูแลหัวใจความรู้สึกของท่าน
8. เรื่องความรักไม่ใช่เรื่องของคนสองคนครับ มีพ่อแม่ที่เราต้องดูแลและรับผิดชอบด้วย
9. เราเคลียร์กันจบนานแล้วนะครับ แต่ถ้าหากเขายังไม่สบายใจ และถ้าผมไปแล้วเขาดีขึ้น ผมก็จะไปครับ