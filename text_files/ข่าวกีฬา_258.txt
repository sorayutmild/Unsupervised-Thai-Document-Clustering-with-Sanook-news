กลายเป็นประเด็นหลังเกมที่ถูกพูดถึงเป็นอย่างมากสำหรับจังหวะการมีปัญหากันระหว่าง ธีราทร บุญมาทัน และ ฟาม ซวน มานห์ กองกลางทีมชาติเวียดนาม ในศึกฟุตบอล ชิงแชมป์อาเซียน คัพ 2020 เมื่อวันอาทิตย์ที่ 26 ธันวาคม ที่ผ่านมาโดยในช่วงทดเจ็บนาทีที่ 90+1 ธีราทร บุญมาทัน แบ็กซ้ายทีมชาติไทย และ ฟาม ซวน มานห์ ดูเหมือนจะมีจังหวะปะทะกันเล็กน้อย แต่ กองกลางทีมชาติเวียดนาม กลับลงไปนอนกุมหน้าดิ้นอยู่ที่พื้น ซึ่งหลังจากที่กรรมการไม่เป่าให้เป็นจังหวะฟาวล์ เจ้าตัวก็ลุกขึ้นมาเดินได้อย่างปกติก่อนที่เกมจะดำเนินต่อไปอย่างไรก็ตามหลังสิ้นเสียงนกหวีดยาวจบเกมปรากฎว่า ฟาม ซวน มานห์ กองกลางทีมชาติเวียดนาม กลับไม่ยอมจบเรื่องได้เดินปรี่เข้ามาชี้หน้าต่อว่า ธีราทร บุญมาทัน แบ็กซ้ายทีมชาติไทย แบบถึงตัว ก่อนที่ พิธิวัตต์ สุขจิตธรรมกุล จะเข้ามาขวาง และเพื่อนร่วมทีมของเจ้าตัวจะมาลากออกไปล่าสุด กองกลางทัพดาวทองรายดังกล่าว ได้เคลื่อนไหวในโลกออนไลน์ โดยโพสต์ข้อความว่า "ไม่มีใครสมบูรณ์แบบเสมอไป มองไปข้างหน้าเพื่ออนาคตที่ดี, ทิ้งปัญหาทั้งหมดในอดีตไว้ข้างหลัง ขอบคุณทุกคน" ถือเป็นการจบเรื่องราวทั้งหมดเพียงเท่านี้(Không phải lúc nào cũng trọn vẹn. Hãy hướng về tương lai tốt đẹp, mọi phiền muộn của quá khứ hãy bỏ lại sau lưng. Xin cảm ơn tất cả mọi người)สำหรับ ทีมชาติไทย มีโปรแกรมจะลงสนามพบกับ ทีมชาติอินโดนีเซีย  ในฟุตบอลเอเอฟเอฟ ซูซูกิ คัพ 2020 รอบชิงชนะเลิศ นัดแรก ในวันพุธที่ 29 ธันวาคม 2564 เวลา 19:30 น. ถ่ายทอดสดทาง ช่อง 7HD
