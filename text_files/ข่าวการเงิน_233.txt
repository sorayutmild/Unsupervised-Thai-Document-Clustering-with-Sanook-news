รวมคำถามยอดฮิตสำหรับร้านค้า-บริการที่ร่วมโครงการเราชนะ ทั้งมือใหม่และมือเก่าที่ใช้แอปพลิเคชั่นถุงเงิน รวมถึงการรับเงินจากผู้ใช้สิทธิบัตรสวัสดิการแห่งรัฐ บัตรคนจน ทำอย่างไร เช็กได้ที่นี่
หลังจากเว็บไซต์ www.เราชนะ.com เปิดให้ประชาชนทั่วไปที่ไม่มีบัตรสวัสดิการแห่งรัฐ บัตรคนจน และไม่เคยใช้แอปพลิเคชั่นเป๋าตัง (คนละครึ่ง-เราเที่ยวด้วยกัน) มาก่อน รวมถึงร้านค้า-บริการที่ไม่ใช่นิติบุคคลสามารถลงทะเบียนเข้าร่วมโครงการเราชนะได้เมื่อวันที่ 29 ม.ค. 64 ที่ผ่านมา

ขั้นตอนสมัคร www.เราชนะ.com เฉพาะร้านค้าที่อยากร่วมโครงการต้องมีอะไรบ้าง?
ร้านค้าคนละครึ่ง-ธงฟ้า ไม่ต้องลงทะเบียน www.เราชนะ.com ซ้ำ แค่อัปเดตเวอร์ชั่นถุงเงิน
ร้านค้าลงทะเบียน www.เราชนะ.com ยังไง? ถึงจะรับทรัพย์จากผู้ใช้สิทธิได้

ซึ่งผู้บริการและร้านค้าที่สนใจเข้าร่วมโครงการเราชนะอาจเกิดข้อสงสัยถึงคุณสมบัติร้านค้า ขั้นตอนการสมัคร และวงเงินจากผู้ใช้สิทธิจะเข้าบัญชี และเช็กย้อนหลังยอดเงินได้อย่างไร Sanook Money ได้รวบรวมคำถามยอดฮิตเหล่า มาช่วยปลดล็อกข้อสงสัยทีละข้อ ไปเช็กกันเลย!
คำถาม: ร้านค้าที่เข้าร่วมโครงการคนละครึ่ง และโครงการธงฟ้าประชารัฐ ที่มีแอปพลิเคชั่นถุงเงินแล้ว ต้องลงทะเบียนเพื่อเข้าร่วมโครงการเราชนะ ผ่านเว็บไซต์หรือไม่?

คำตอบ: ร้านค้าในโครงการธงฟ้าราคาประหยัดพัฒนาเศรษฐกิจท้องถิ่น และ ร้านค้าคนละครึ่ง ไม่ต้องลงทะเบียนสมัครใหม่ สามารถทำการอัปเดตแอปฯถุงเงินให้เป็นเวอร์ชั่นปัจจุบัน เพื่อรองรับปุ่มเราชนะได้ตั้งแต่วันที่ 3 ก.พ. 2564 เป็นต้นไป

คำถาม: ร้านค้าที่สามารถเข้าร่วมโครงการเราชนะ มีคุณสมบัติอย่างไร?

คำตอบ: ผู้ประกอบการ/ร้านค้า/บริการรายย่อย ที่สามารถเข้าร่วมโครงการเราชนะ

1. ร้านธงฟ้าฯ
2. ร้านค้าในโครงการคนละครึ่ง
3. กลุ่มบริการที่สามารถเข้าร่วมโครงการเราชนะ โดยมีรายละเอียด/ลักษณะงาน และเอกสาร/หลักฐานในการยืนยันการประกอบกิจการ




คำถาม: ร้านค้ากลุ่มบริการที่สามารถเข้าร่วมโครงการเราชนะ มีประเภทใดบ้าง?

คำตอบ: กลุ่มผู้ให้บริการแบ่งเป็น 5 กลุ่ม ดังนี้

กลุ่มขนส่งสาธารณะ ได้แก่ แท็กซี่, รถตู้ให้บริการโดยสารประจำทาง, จักรยานยนต์รับจ้าง สามล้อเครื่อง, สามล้อถีบ ,รถสองแถว
กลุ่มสุขภาพ/ความงาม ได้แก่ ร้านนวด/สปา, ร้านตัดผม/ร้านเสริมสวย/ทำเล็บ
กลุ่มบริการด้านสุขภาพและการแพทย์ ได้แก่ สถานพยาบาลประเภทที่ไม่รับผู้ป่วยค้างคืน (คลินิก), แพทย์แผนจีน, คลินิก (การรักษาทางการแพทย์เสริมความงาม,ทันตกรรม, อื่น ๆ)
กลุ่มงานรับเหมา/งานช่าง/ทำความสะอาด ได้แก่ งานก่อสร้างขนาดเล็ก, ให้บริการทำสวน/ตกแต่งสวน, ตัดเย็บ,ซ่อมแซมสินค้า/เสื้อผ้า, ช่างซ่อมรถยนต์/จักรยานยนต์/จักรยาน, ช่างซ่อมสาธารณูปโภค เช่น ซ่อมไฟฟ้า ประปา แอร์, รับเหมาทำความสะอาด/ฆ่าเชื้อ ฉีดปลวก, ซักรีด
กลุ่มบริการที่พัก/สถานที่** ได้แก่ โฮมสเตย์, หอพัก/แมนชั่น/อพาร์ทเม้นท์/แฟลต
หมายเหตุ : *ต้องมีใบอนุญาตประกอบกิจการที่ถูกต้องตามกฎหมาย



คำถาม: ร้านค้าใดบ้างไม่สามารถเข้าร่วมโครงการเราชนะได้?

คำตอบ: ร้านค้าที่ไม่สามารถเข้าร่วมโครงการเราชนะได้ มีดังนี้

เป็นนิติบุคคล ยกเว้น กลุ่มขนส่งมวลชนสาธารณะ ตามที่โครงการฯกำหนด เช่น รถไฟ รถโดยสารประจำทางสาธารณะ เรือโดยสารสาธารณะ เป็นต้น
ไม่มีสถานประกอบการเป็นหลักแหล่งที่ชัดเจนและตรวจสอบไม่ได้ ยกเว้น กลุ่มขนส่งสาธารณะ ตามที่โครงการฯกำหนด เช่น แท็กซี่ จักรยานยนต์รับจ้าง เป็นต้น



คำถาม: ขั้นตอนการสมัครเข้าร่วมโครงการฯ ของผู้ประกอบการประเภทบริการต้องทำอย่างไร?

คำตอบ: มีขั้นตอนดังนี้

1. มีบัญชีธนาคารกรุงไทย แบบบุคคลธรรมดา
2. สมัครร้านค้าที่ www.เราชนะ.com
3. สมัครแอปพลิเคชั่นถุงเงิน ณ สาขา ธนาคารกรุงไทยทั่วประเทศ
4. เจ้าหน้าที่โครงการฯติดต่อผู้สมัครและตรวจสอบคุณสมบัต
5. โครงการฯแจ้งผลการสมัครผ่านทางระบบ SMS
6. เข้าระบบแอปพลิเคชันถุงเงิน เพื่อเริ่มรับเงินสิทธิเราชนะ



คำถาม: ผู้ประกอบการที่เข้าร่วมโครงการฯ สามารถรับเงินสิทธิจากผู้ถือบัตรสวัสดิการแห่งรัฐ บัตรคนจน ที่ประสงค์ใช้สิทธิอย่างไร?

คำตอบ: มีขั้นตอนดังนี้

1. เข้าสู่ระบบแอปฯถุงเงิน
2. กดปุ่มเราชนะ
3. เลือกกด บัตรสวัสดิการแห่งรัฐ
4. กดถ่ายรูปหน้าบัตรสวัสดิการ
5. กรอกจำนวนเงินที่ต้องชำระค่าสินค้าหรือบริการ
6. ให้ผู้ถือบัตรสวัสดิการฯ กดรหัส หรือ สแกนใบหน้าผู้ถือบัตรฯ
7. ทำรายการสำเร็จ




คำถาม: ร้านค้าเราชนะ จะได้รับเงินจากภาครัฐหลังทำรายการวันไหน?

คำตอบ: ร้านค้าได้รับเงินเข้าบัญชีในวันถัดไป ไม่เว้นวันหยุดราชการ

คำถาม: ร้านค้าเราชนะ สามารถขอรับป้ายสัญลักษณ์โครงการเราชนะได้ที่ใด?

คำตอบ: สามารถขอรับป้ายโครงการเราชนะได้ ณ สาขาธนาคารกรุงไทยทั่วประเทศ โดยแสดงแอปฯถุงเงินที่ขึ้นปุ่มเราชนะ ให้กับเจ้าหน้าที่ธนาคาร หรือ ดาวน์โหลดสัญลักษณ์โครงการฯผ่านช่องทาง www.เราชนะ.com


คำถาม: ร้านค้าเราชนะสามารถตรวจสอบรายการรับเงินสิทธิอย่างไรบ้าง?

คำตอบ: สามารถตรวจสอบได้บนแอปฯถุงเงิน ที่เมนู รายการย้อนหลัง

คำถาม: สำหรับการดูรายการขายผ่านสิทธิเราชนะของร้านค้าธงฟ้ารับผ่านเครื่อง EDC ที่เข้าร่วมโครงการ จะดูรายการได้จากระบบอะไร ในการตรวจสอบรายการขายที่อาจจะมีติดต่อเข้ามาเพราะแจ้งว่ายอดไม่ตรง?

คำตอบ: ติดต่อเบอร์ 02-111-9999 กด 3


สรุปคุณสมบัติผู้ที่มีสิทธิลงทะเบียน www.เราชนะ.com รับเงิน 7,000 บาท ใครได้?
ขั้นตอนสมัคร www.เราชนะ.com วันนี้ ลุ้นรับสิทธิ 7,000 บาท ง่ายกว่าที่คิดเยอะ!
เริ่มแล้ว! ลงทะเบียนเราชนะ ขอรับสิทธิ 3,500 บาท 2 เดือน ง่ายเว่อร์! หลับตากรอกข้อมูลได้เลย
สมัคร เราชนะ ชี้ช่องกรอกข้อมูล ลุ้นรับสิทธิ 7,000 บาท ฉบับละเอียดยิบ
วิธีใช้สิทธิเราชนะ สแกนจ่ายสิทธิผ่านแอปฯ เป๋าตัง-ถุงเงิน เช็กได้ที่นี่
