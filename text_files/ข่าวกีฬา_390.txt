อยู่ในช่วงพักเบรกของศึกวอลเลย์บอลหญิงเนชันส์ ลีก 2021 หลังจากผ่านไปแล้ว 6 นัดใน 2 สัปดาห์ ที่เมืองริมินี ประเทศอิตาลีล่าสุด ทัพลูกยางสาวทีมชาติไทยใช้เวลาช่วงวันหยุดนี้ ฟื้นฟูสภาพร่างกายและจิตใจด้วยการเที่ยวชายหาดริมินี สถานที่ท่องเที่ยวชื่อดังของเมือง ซึ่งอยู่ใกล้กับโรงแรมที่บรรดานักกีฬาพักนั่นเองโดยในช่วงนี้ของทวีปยุโรปนั้นเข้าสู่ฤดูร้อนอย่างเป็นทางการ ทำให้ชายหาดริมินีเริ่มคึกคักไปด้วยประชาชนและนักท่องเที่ยว ที่ออกมาพักผ่อนใช้ชีวิตกลางแจ้งท่ามกลางแสงแดดและน้ำทะเลบรรดานักวอลเลย์บอลหญิงทีมชาติไทยหลายคนออกมาเคลื่อนไหวผ่านอินสตาแกรมในช่วงวันหยุดนี้ นำมาโดย ปลื้มจิตร์ ถินขาว, ปิยะนุช แป้นน้อย, ภัททิยา จวงจันทร์, สุทัตตา เชื้อวู้หลิม ฯลฯสำหรับ ริมินี เป็นเมืองที่ตั้งอยู่ทางภาคเหนือของอิตาลี ถือเป็นหนึ่งในชายหาดยอดนิยมที่สุดแห่งหนึ่งของประเทศ โดยมีรายได้จากการท่องเที่ยวเป็นส่วนสำคัญทางเศรษฐกิจของเมืองทั้งนี้ การแข่งขันในสัปดาห์ที่สาม ทีมวอลเลย์บอลหญิงไทย จะพบกับ ทีมชาติตุรกี ในวันอาทิตย์ที่ 6 มิถุนายน เวลา 18.00 น. แฟนๆ สามารถรับชมการถ่ายทอดสดได้ทางช่อง 3 HD
