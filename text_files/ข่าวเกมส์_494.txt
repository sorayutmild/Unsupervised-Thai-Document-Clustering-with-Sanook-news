Resident Evil 7
เอาเข้าจริงๆตอนนี้ก็เริ่มมีข่าวลือของเกม Resident Evil 7 หนาหูขึ้นมาทุกทีและข่าวลือที่ฟังแล้วดูสมเหตุสมผลในขณะนี้ก็เห็นจะเป็นการที่ Capcom นั้นเตรียมเปิดตัว Resident Evil 7 ในงาน E3 2014 ที่กำลังจะจัดขึ้นในช่วงกลางเดือน มิถุนายน ทีจะถึงนี้
อ้าอิงจากหนังเว็บไซต์ข่าวของญี่ปุ่น Sankei Shimbun ได้รายงานว่าจะมีเกมที่สำคัญมากๆของเครื่อง PlayStation 4 จะถูกประกาศเปิดตัวออกมาในงาน E3 โดยค่าย Capcom  ซึ่งตรงนี้ฟังดูแล้วมันดูมีโอกาสเป็น Resident Evil 7  มากและทางบริษัทก็หวังว่าจะขายให้ได้มากกว่า 5.6 ล้านก็อปปี้เหมือนกับภาคที่แล้ว
แม้ว่าบทความใน Sankei Shimbun จะพูดถึงแต่เครื่อง PS4  แต่ถึงกระนั้นก็ไม่มีการระบุว่าเกมปริศนาที่ว่านี้จะเป็นแบบ exclusive  ซึ่งดูเหมือนว่าทาง Capcom  ต้องการทำเกมออกมาให้แฟนเกมทุกแพลตฟอร์มสามารถเข้าถึงมันได้ไม่ได้เจาะจงให้ ลงเฉพาะเครื่องใดเครื่องหนึ่งครับ
หากครั้งนี้เป็น Resident Evil 7 จริงก็น่าสนใจว่าทาง  Capcom นั้นจะทำเกมให้ออกมารูปแบบไหน จะกลับสู่รากฐานแบบไตรภาคแรกหรือไม่?  เพราะเราจะเห็นได้ว่านับตั้บแต่ภาค 5 และ 6 นั้นค่อนข้างจะไปไกลหรือออกทะเล  พูดให้เข้าใจกันง่ายๆคือเสียงตอบรับค่อนไปในทางที่แย่เยอะพอสมควร  เอาเป็นว่าข่าวนี้ขอให้ฟังหูไว้หูและรอการประกาศอย่างเป็นทางการจาก Capcom  อีกครั้งครับ