ดารานักแสดงเจ้าของรางวัลตุ๊กตาทอง แม่นาคพระโขนง โร่แจ้งความแม่หายตัวลึกลับร่วมสัปดาห์ หลัง เข้าปฏิบัติธรรม ที่ จังหวัดนนทบุรี นานร่วมอาทิตย์
นายสามารถ รุ่งกิจ อายุ 39 ปี ดารานักแสดงเจ้าของรางวัลตุ๊กตาทองเรื่องแม่นาคพระโขนง ได้เข้าแจ้งความกับ ร.ต.ท.ชานนท์ บรรพกาญจน์ ร้อยเวรสอบสวน สภ.คลองหลวง จ.ปทุมธานี เพื่อให้ช่วยติดตาม นางสุภา พัฒนา อายุ 69 ปี มารดา ซึ่งได้หายตัวไปลึกลับหลังจากไปปฏิบัติธรรมที่จังหวัดนนทบุรี นานร่วมอาทิตย์
โดย นายสามารถ กล่าวว่า นางสุภา อายุ 69 ปี มารดาได้หายตัวไปอย่างลึกลับ หลังจากที่เมื่อวันที่ 13 ก.ค. 55 ได้เดินทางไปปฏิบัติธรรมและจากนั้นมาก็ไม่สามารถติดกับแม่ได้ ตามหายังสถานที่ต่าง ๆ ที่คิดว่าแม่จะไปแต่ไม่พบ โทรศัพท์ติดต่อไม่ได้ ด้วยความเป็นห่วงเกรงว่าแม่อาจจะได้รับอันตรายเพราะแม่หายตัวไป เป็นเวลา 5 วันแล้ว ตนและพ่อเป็นห่วงแม่มาก
ทางด้านเจ้าหน้าที่ตำรวจจะส่งชุดสืบสวนข้อมูลตามสถานที่ต่าง ๆ ที่ผู้เสียหายได้แจ้งความไว้ พร้อมกับประสานไปยังโรงพักทุกสถานี เพื่อขอความร่วมมือในการติดตามตัวอีกทางหนึ่งด้วย