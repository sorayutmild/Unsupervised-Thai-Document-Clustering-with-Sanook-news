วันนี้ (29 ต.ค.64) เวลา 13.00 น. พล.อ.ประยุทธ์ จันทร์โอชา นายกรัฐมนตรี ในฐานะ ผอ.ศบค. เป็นประธานการประชุมศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.ชุดใหญ่)
โดยนายกฯ ได้หารือกับ พล.อ.อนุพงษ์ เผ่าจินดา รมว.มหาดไทย ที่ห้องรับรองสีเหลือง ตึกสันติไมตรี ทำเนียบรัฐบาล เป็นเวลาไม่นานก่อนที่ พล.อ.ประยุทธ์ จะเดินไปประจำที่โพเดียมแถลงข่าว แต่ผู้สื่อข่าวรายงานว่า เกิดเหตุการณ์น่าตกใจเมื่อ พล.อ.ประยุทธ์ เกิดเดินสะดุดพื้นยกระดับของเวที บริเวณโพเดียม จนทำให้เกือบล้มคะมำ แต่ยังพอตั้งหลักได้ แต่ก็มีอาการเซ กระทั่งในที่สุดก็ตั้งหลักได้
หลังเกิดเหตุ พล.อ.ประยุทธ์ กล่าวกับสื่อมวลชนว่า "เห็นไหมว่าเวลาอยู่ต่อหน้าสื่อ รู้สึกจะกดดันมากไปหน่อย พอดีว่าไม่ค่อยมีแรง เพราะประชุมมา 3 วันติดๆ เดี๋ยวถ้าพรุ่งนี้ใครเอารูปฉันหกล้มไปลงละก็มีเรื่องนะ เอาเรื่องที่เป็นสาระ" 
