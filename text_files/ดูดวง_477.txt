เพื่อเสริมชะตา พยากรณ์ดวง เดือนสิงหาคม ปี 2560 ผลมาจากการเปลี่ยนแปลงของดวงดาวสำคัญหลายดวง เพราะเป็นเดือนที่มีการเปลี่ยนแปลงของดวงดาวในทางโหราศาสตร์นั่นคือพระราหูเคลื่อนและย้ายราศี เชื่อว่าหากใครได้อ่าน เสริมชะตาพยากรณ์ดวง และปฏิบัติตามคำแนะนำของ หมอช้าง ทศพร ศรีตุลา ก็จะสามารถก้าวผ่านอุปสรรคปัญหามีชีวิตที่ประสบความสำเร็จราบรื่น และเจริญก้าวหน้ามากยิ่งขึ้นได้และเป็นคู่มือ สำหรับชาว Sanook! horoscope เพื่อการวางแผนที่ดี ที่จะทำให้คุณสามารถเตรียมรับมือกับการเปลี่ยนแปลงของดวงดาว วางแผนชีวิตตามคำแนะนำกันค่ะ

ชะตาพยากรณ์ดวง ประจำเดือนสิงหาคมปี 2560 มีดังต่อไปนี้ 
ราศีเมษ ( 14 เมษายน – 14 พฤษภาคม )
ดูเหมือนว่าความวุ่นวายจะลดลงในเดือนสิงหาคม แต่เรื่องในบ้านในครอบครัวยังคงเป็นปัญหา ส่วนคนที่ทำงานแบบมีหุ้นส่วนอาจจะเกิดความขัดแย้งกับหุ้นส่วนได้ง่ายบางคนอาจจะทะเลาะกัน บางคนอาจแยกตัวออกมา หรือบางคนเปิดกิจการแข่งกันก็มี สำหรับคนที่เป็นมนุษย์เงินเดือนหรือลูกจ้างต้องระวังเพื่อนร่วมทีม คนที่ทำงานด้วยกัน หรือเพื่อนสนิทที่เคยทำงานร่วมกัน อาจจะทำให้กลายเป็นปัญหาได้ในช่วงนี้ในเดือนนี้ดวงมีการเปลี่ยนแปลงเยอะ บางคนเปลี่ยนงานอย่างกะทันหัน บางคนอาจถูกปรับเปลี่ยนโยกย้าย ที่ทำงานบางแห่งอาจจะยุบแผนก ลดคน ย้ายหน่วยงาน องค์กร เปลี่ยนเจ้านายหรือผู้บริหารใหม่ ดังนั้นแนะนำว่าคุณควรจะเปลี่ยนด้วยตัวเองก่อน โดยการจัดโต๊ะ จัดบ้าน จัดสภาพแวดล้อมเสียใหม่ ไม่ต้องถึงขั้นต่อเติมด้วยของราคาแพงแต่อย่างน้อยขอให้เปลี่ยนทิศทาง บรรยากาศ หรือทำความสะอาดปัดกวาดเช็ดถู ก็จะช่วยแก้เคล็ดความแรงของดวงดาวในช่วงนี้ได้
 
ราศีพฤษภ ( 15 พฤษภาคม – 14 มิถุนายน )
เดือนนี้เป็นเดือนที่มีการเปลี่ยนแปลงเรื่องบรรยากาศ สภาพแวดล้อม หรือวิธีการทำงาน คุณเป็นราศีที่จะมีสังคมกว้างขึ้น อาจจะถูกโยกย้ายไปเจอเพื่อนร่วมงานหรือลูกค้ากลุ่มใหม่ ๆ ซึ่งถือเป็นการเปิดโลกทัศน์ที่ดีให้กับชาวราศีพฤษภ เพียงแต่ในช่วงที่ดวงดาวเปลี่ยนแปลงนั้นเป็นช่วงที่ต้องระมัดระวัง เพราะอาจทำให้มีข้อผิดพลาดในการทำงานหรือมีปัญหา ทำให้คุณถูกตำหนิถูกต่อว่าได้สำหรับคนที่ตั้งใจจะปรับเปลี่ยนโยกย้าย เช่น ย้ายไปอีกแผนก ต่างจังหวัด หรือต่างประเทศ จังหวะดวงดาวในช่วงเดือนสิงหาคมนั้นถือเป็นจังหวะที่ดี แต่ต้องระมัดระวังปัญหาเรื่องการเดินทาง คุณอาจจะไปแล้วติดปัญหาเรื่องภัยธรรมชาติ เครื่องบินดีเลย์ หรือยวดยานพาหนะมีปัญหา รถเสีย ดังนั้นจึงต้องวางแผนสำรองให้รอบคอบหากใครขับรถเองต้องหมั่นนำไปตรวจเช็กหรือซ่อมในช่วงนี้ด้วย
 
ราศีเมถุน ( 15 มิถุนายน – 16 กรกฎาคม )
เดือนสิงหาคมเป็นเดือนสำคัญ เพราะเป็นเดือนที่มีการเปลี่ยนแปลงของดวงดาวในทางโหราศาสตร์นั่นคือพระราหูเคลื่อนและย้ายราศี ถึงแม้ว่าชาวราศีเมถุนไม่ได้เป็นราศีที่ได้รับผลกระทบโดยตรง แต่ก็มีผลในทางอ้อม ก่อนอื่นจึงอยากจะแนะนำว่า คุณควรหาโอกาสไปทำบุญที่เกี่ยวข้องกับพระราหู ซึ่งจะเปลี่ยนย้ายราศีในวันที่ 4 สิงหาคม สำหรับใครที่ไม่สะดวกไปร่วมพิธีสามารถไหว้และสวดมนต์อยู่ที่บ้านได้ด้วยตัวเอง ซึ่งมีบทสวดและคำแนะนำอยู่ในท้ายเล่มผลกระทบสำคัญจากพระราหูย้ายก็คือเรื่องของการเงิน การเงินของคุณจะปั่นป่วนพอสมควรอาจจะมีรายจ่ายจรเข้ามาค่อนข้างเยอะ ตามตำราเรียกว่า “ราหูค้นทรัพย์” คือราหูมาค้นเอาทรัพย์สินเงินทองออกไป ทำให้หลังจากนี้ราศีของคุณกลายเป็นราศีที่มีเรื่องต้องเสียเงินเยอะที่สุดในช่วงครึ่งปีหลังเลยก็ว่าได้ ดังนั้นแนะนำให้เตรียมตัววางแผนระบบบัญชีการเงิน รายรับรายจ่ายให้ลงตัวในช่วงก่อนหน้านี้ อย่างไรก็ตาม ถ้าต้องเสียเงินในแบบที่ควรจะเสียหรือเสียเงินในรูปแบบที่เป็นประโยชน์ เช่น ซื้อบ้านใหม่ ต่อเติมที่อยู่อาศัย ทำธุรกิจ หรือนำเงินไปใช้เพื่อการลงทุน เรื่องเสียเงินอื่น ๆ ก็จะไม่เกิดขึ้นแต่ถ้าคุณยังไม่ได้มีแผนการสำหรับการจับจ่ายใช้สอยอะไร แนะนำว่าควรหาโอกาสนำเงินไปบริจาคหรือทำบุญ ซึ่งถือว่าเป็นการเสียเงินในแบบที่เป็นประโยชน์เช่นเดียวกัน ก็จะช่วยลดการเสียทรัพย์ในแบบอื่นได้อีกพอสมควรเลยทีเดียวแม้การเงินจะปั่นป่วนวุ่นวาย แต่เรื่องความรักยังคงเป็นสิ่งที่จะมอบกำลังใจและทำให้เกิดพลังที่ดีสำหรับชาวราศีเมถุนได้
ราศีกรกฎ ( 17 กรกฎาคม – 16 สิงหาคม )
เดือนสิงหาคมถือว่าเป็นจุดเปลี่ยนสำคัญ เพราะเป็นเดือนที่ดาวราหูเปลี่ยนและย้ายราศีจากราศีสิงห์เข้าสู่ราศีกรกฎซึ่งเป็นราศีเกิดของคุณ ทำให้พระราหูจะอยู่กับดวงของคุณไปอีกประมาณ 1 ปีครึ่งนับจากนี้เป็นต้นไป ข้อควรระวังคือ ดาวดวงนี้อาจทำให้ชาวราศีกรกฎมีเรื่องคดีความ เกิดความวุ่นวาย เรื่องจุกจิกกวนใจการสูญเสียอะไรบางอย่าง ดังนั้นเพื่อความไม่ประมาท คุณควรหาโอกาสไปทำบุญที่เกี่ยวข้องกับพระราหู หรือบางคนอาจ “ไหว้ราหู” โดยจะไหว้กันวันที่ 4 สิงหาคม นอกจากนี้ยังมีสิ่งสำคัญที่ต้องเตือนคือ เดือนนี้ยังไม่ควรตัดสินใจเรื่องสำคัญในชีวิต เช่น เปลี่ยนงาน เลิกกับแฟน เพราะช่วงที่ดวงดาวแรง ๆ อาจมีโอกาสที่เราตัดสินใจผิดพลาดจนทำให้เกิดอุปสรรค ปัญหา หรือต้องมานั่งผิดหวังเสียใจในภายหลัง ทั้งนี้ทั้งนั้นดาวราหูไม่ได้เป็นดวงดาวที่ให้ผลร้ายเพียงอย่างเดียว หลายคนมีชีวิตเปลี่ยนแปลงไปในด้านที่เป็นบวกจากดาวราหูก็มี เช่น ได้โชคจากการทำงาน มีโอกาสเรื่องความก้าวหน้าทางธุรกิจที่เกี่ยวข้องกับต่างประเทศการค้าขายในโลกออนไลน์ ก็ล้วนแล้วแต่เป็นสิ่งที่ส่งผลดีนอกจากเดือนนี้พระราหูจะเข้าดวงคุณแล้ว ยังเป็นเดือนที่มีปรากฏการณ์ความแรงของพระราหูเข้ามาพร้อม ๆ กันอีก คือในช่วงวันที่ 7 - 8 สิงหาคมจะเป็นช่วงของการเกิดจันทรุปราคาแบบบางส่วน และในวันที่ 21 สิงหาคม จะเป็นวันที่เกิดสุริยุปราคาหรือราหูอมอาทิตย์แบบเต็มดวงซึ่งมีผลต่อตัวคุณค่อนข้างแรง ดังนั้นขอให้ระมัดระวังในเรื่องการตัดสินใจ การเดินทาง หรืออุบัติเหตุในช่วงเวลานั้นให้ดี แนะนำให้สวดคาถาพระราหู ชื่อคาถาสุริยะบัพพาและจันทบัพพา  ซึ่งเป็นคาถาที่ช่วยป้องกันภัยจากการเกิดคราส โดยสวดก่อนออกจากบ้านหรือก่อนนอน
 
ราศีสิงห์ ( 17 สิงหาคม – 16 กันยายน )
เดือนสิงหาคมเป็นจุดเปลี่ยนสำคัญ เพราะเป็นเดือนที่ดาวราหูเปลี่ยนและย้ายราศี ซึ่งเป็นการย้ายออกจากราศีสิงห์ โดยวันที่พระราหูเปลี่ยนนั้นตรงกับวันที่ 4 สิงหาคม คุณควรหาโอกาสไปทำบุญหรือไปไหว้พระราหูเพื่อส่งดวงดาวออกจากราศีของคุณและขอให้คุณตั้งจิตอธิษฐานว่า ขอให้การเปลี่ยนย้ายราศีของดาวราหูในครั้งนี้เป็นการเปลี่ยนแปลงที่ดีกับชีวิตคุณและหากพระราหูจะมาอีกครั้งหน้า ก็ขอให้นำมาซึ่งโชคลาภ เงินทอง และสิ่งดี ๆ ใครที่เคยเป็นกังวลใจว่าดวงเจอพระราหูก็ขอให้สบายใจได้ เพราะทุกอย่างจะค่อย ๆ ผ่านพ้นไปหลังจากวันที่ 4 สิงหาคมในช่วงนี้ถือเป็นช่วงที่ดวงดาวเปลี่ยน ภาษาโหราศาสตร์เรียกว่า “ดาวถีบตัว” ออกจากราศีของคุณ ดังนั้นในช่วงแรกคุณอาจจะเกิดอาการเซอยู่บ้าง อาจมีเรื่องวุ่นวาย ปัญหาคดีความหรือโรคภัยไข้เจ็บเกิดขึ้นทิ้งทวน แต่อย่าไปกังวลใจมากนัก เพราะหากเราประคองชีวิตด้วยสติและตั้งใจสวดมนต์ ไหว้พระราหู ความวุ่นวายต่าง ๆ เหล่านี้ก็จะลดน้อยลง ต้องย้ำว่า ในช่วงเดือนสิงหาคม ดวงของคุณเหมือนกับคนที่เพิ่งฟื้นไข้ การที่พระราหูออกไปในวันที่ 4 สิงหาคม ไม่ได้หมายความว่าวันที่ 5 สิงหาคมดวงคุณจะดีทันที คุณต้องดูแลตัวเองให้แข็งแรงเสียก่อน และหลังจากนี้ พอเริ่มมีจังหวะดวงดาวที่ดีเข้ามามากขึ้นเรื่อย ๆ โอกาสความสำเร็จหรือสิ่งดี ๆ ก็จะทยอยมีตามมาอย่างแน่นอน ดังนั้นขอให้คุณคิดเสียว่าพอผ่านจากสิงหาคมนี้ไปแล้วอะไรที่ไม่ดี อะไรที่เป็นปัญหา เป็นความทุกข์ ก็จะหมดไปกับเดือนเก่าอย่างแน่นอน
 
ราศีกันย์ ( 17 กันยายน – 17 ตุลาคม )
ในช่วงเดือนนี้เป็นเดือนที่มีการเปลี่ยนแปลงของดวงดาวราหู ซึ่งจะย้ายราศีในวันที่ 4 สิงหาคม ดาวดวงนี้อาจจะไม่ได้เป็นดวงดาวที่ส่งผลกระทบต่อชาวราศีกันย์โดยตรง แต่การเปลี่ยนของพระราหูครั้งนี้กลับกลายเป็นการเปลี่ยนที่ส่งผลดีกับตัวคุณ คือนำมาซึ่งโชคลาภเงินทองและความสำเร็จในหน้าที่การงานดังนั้นในวันที่ 4 สิงหาคม แนะนำให้หาโอกาสไปทำบุญ ไหว้พระราหู หรือสวดมนต์อยู่กับบ้าน ซึ่งมีคำแนะนำและบทสวดไว้ให้ในท้ายเล่มแล้วเรื่องที่ต้องเตือนกันในช่วงเดือนสิงหาคมนั้นคือเรื่องของคนใกล้ชิด ดวงของคุณจะมีปัญหากับญาติ พี่น้อง คนในครอบครัว หรือญาติผู้ใหญ่ ดังนั้นอย่ามัวแต่ทำงานอย่างเดียว ควรพยายามแบ่งเวลาดูแลเรื่องส่วนตัวหรือคนในบ้านบ้าง ปัญหาจะได้ไม่เกิดขึ้นเดือนนี้ยังเป็นเดือนที่มีเรื่องเซอร์ไพรส์ ความวุ่นวาย และการเปลี่ยนแปลงหลายอย่างเข้ามา ดังนั้นการไหว้พระราหูหรือการทำบุญในรูปแบบอื่น ๆ จะช่วยแก้เคล็ดความแรงของดวงดาวในช่วงเดือนสิงหาคมได้เป็นอย่างดี 
 
ราศีตุลย์ ( 18 ตุลาคม – 16 พฤศจิกายน )
เดือนสิงหาคมเป็นเดือนที่ทุกอย่างเปลี่ยนไปด้วยความรวดเร็วเพราะจังหวะดวงดาวมีการเคลื่อนตัวอีกครั้ง โดยเฉพาะการเปลี่ยนของพระราหู ซึ่งจะย้ายราศีในวันที่ 4 สิงหาคม โดยส่วนมากพลังของดวงดาวจะมาล่วงหน้าประมาณ 1 - 2 เดือน หากใครเจอการเปลี่ยนแปลงมาก่อนหน้านี้ ก็สามารถนับรวมว่าเป็นผลกระทบที่เกิดขึ้นจากพระราหูในครั้งนี้ด้วยเช่นเดียวกันดาวดวงนี้จะส่งผลกระทบกับราศีคุณ โดยเน้นหนักไปในเรื่องการทำงาน ทำให้ลักษณะสภาพแวดล้อม บรรยากาศในการทำงานเปลี่ยนแปลงไป ดังนั้นใครที่อยากเปลี่ยนงานก็จะได้เปลี่ยนอย่างที่ตั้งใจไว้ แต่หากใครไม่อยากเปลี่ยนก็ต้องระมัดระวังเพราะอาจจะได้เปลี่ยนงานแบบที่คุณไม่เต็มใจ ในเดือนนี้แนะนำให้คุณจัดโต๊ะ เก้าอี้ ที่นั่ง หรือหันทิศทางโต๊ะเสียใหม่เพื่อเป็นการลดกระแสความแรงของดวงดาวให้น้อยลง หากคุณไม่ทำอะไรเลยและมาเจอกับดวงดาวแห่งการเปลี่ยนแปลง บางทีอาจจะเป็นการเปลี่ยนแปลงในแบบที่คุณไม่ค่อยชอบเท่าไหร่ หากใครมีโอกาสได้เดินทางไกลก็จะเป็นการช่วยลดกระแสหรือความวุ่นวายในเรื่องการทำงานให้น้อยลงได้อีกทางหนึ่ง ส่วนเรื่องความรักก็เช่นกัน เดือนนี้มีการเปลี่ยนแปลงเยอะ ความรักขึ้น ๆ ลง ๆ เดี๋ยวดีเดี๋ยวร้าย แต่เชื่อว่าโดยรวมแล้ว หากคุณเตรียมตัวดี ผลกระทบด้านลบสำหรับเรื่องความรักก็แทบจะไม่เกิดขึ้น
ราศีพิจิก (17 พฤศจิกายน – 15 ธันวาคม )
เดือนสิงหาคมจัดเป็นเดือนที่มีความสำคัญเพราะดาวราหูย้ายราศีในวันที่ 4 สิงหาคม การเปลี่ยนของพระราหูอาจจะไม่ได้เป็นการเปลี่ยนแปลงที่ส่งผลต่อราศีพิจิกโดยตรง แต่ก็ทำให้เกิดพลังในด้านที่เป็นบวกมากยิ่งขึ้น โดยพระราหูในรอบนี้จะทำให้ชาวราศีพิจิกเจริญก้าวหน้าในหน้าที่การงาน ประสบความสำเร็จ หรือมีโอกาสจากการเดินทางไกลมากยิ่งขึ้น โดยเฉพาะธุรกิจที่เกี่ยวข้องกับต่างประเทศ อาจจะเป็นประเทศเพื่อนบ้านหรือไปไกลกว่านั้นหากใครอยากโยกย้ายไปต่างจังหวัดก็จะส่งผลดีนอกจากนี้งานที่เกี่ยวข้องกับสิ่งที่จับต้องไม่ได้สิ่งที่มองไม่เห็น เช่น ดารา นักแสดง หรือการค้าขายบนโลกออนไลน์ ก็จะให้พลังที่เป็นบวก สำหรับดวงคุณเช่นเดียวกัน ดังนั้นในวันที่ 4 สิงหาคม ควรหาโอกาสทำบุญไหว้พระราหู เพื่อช่วยเสริมพลังทำให้เกิดการเปลี่ยนแปลงที่ดีอย่างไรก็ตาม ต้องย้ำว่าดวงดาวเพิ่งเปลี่ยนในเดือนนี้ ตามปกติแล้วช่วงที่ดวงดาวเปลี่ยนใหม่ ๆมักจะมีปัญหา ความวุ่นวายเกิดขึ้น ดังนั้นในเดือนนี้คงเป็นอีกหนึ่งเดือนที่วุ่นสำหรับคุณ แต่เมื่อทุกอย่างเริ่มนิ่ง เริ่มลงตัวแล้ว ความสำเร็จ ความก้าวหน้าก็อยู่ไม่ไกลชาวราศีพิจิกอย่างแน่นอน
 
ราศีธนู ( 16 ธันวาคม – 14 มกราคม )
เดือนสิงหาคมเป็นเดือนที่พระราหูย้ายราศีในวันที่ 4 สิงหาคม การเปลี่ยนราศีครั้งนี้อาจจะไม่ได้ส่งผลกระทบ โดยตรงต่อชาวราศีธนู แต่เพื่อความไม่ประมาทแนะนำให้เตรียมทำบุญ ไหว้พระราหู เพื่อช่วยให้ความแรงของดวงดาวนั้นลดน้อยลงไปได้สิ่งที่ต้องเตือนในเดือนนี้คือ คุณต้องเอาใจใส่เรื่องสุขภาพให้มากยิ่งขึ้น ดูแลเรื่องปัญหาโรคภัยไข้เจ็บหรือโรคประจำตัวให้ดี หากใครวางแผนไว้อยู่แล้วว่าเดือนนี้จะไปหาหมอ เข้าโรงพยาบาลก็จะเป็นการช่วยแก้เคล็ดความแรงของดวงดาวในช่วงเดือนนี้ได้เป็นอย่างดีอีกหนึ่งเรื่องที่ต้องระมัดระวังคือ เรื่องภายในครอบครัว ไม่ว่าจะเป็นทรัพย์สิน มรดก ที่ดินเป็นสิ่งที่ต้องดูแลให้มากยิ่งขึ้น คุณอาจจะมีความขัดแย้งเรื่องการแบ่งสรรปันส่วนกันภายในบ้าน และมีความวุ่นวายเรื่องการเงินเข้ามามากเป็นพิเศษต้องระมัดระวังการเซ็นเอกสารค้ำประกัน กู้ยืม เพราะมีโอกาสที่จะมีเรื่องเดือดร้อนกลับมาสู่ตัวคุณได้ เนื่องจากพระราหูเป็นดวงดาวแห่งเงา หากทำบุญเกี่ยวกับแสงสว่างให้มาก ๆ ก็จะเป็นการแก้เคล็ดความวุ่นวายเรื่องที่ดินได้ หรือถ้าบังเอิญคุณวางแผนซื้อขายที่ดินแล้วมีเรื่องให้ต้องโอนเงินในเดือนนี้พอดี ก็ถือว่าเป็นสิ่งที่สวรรค์ลิขิตมาเพราะเป็นการแก้เคล็ดไปในตัวได้ด้วย 
 
ราศีมังกร ( 15 มกราคม – 12 กุมภาพันธ์ )
สิงหาคมเป็นเดือนสำคัญสำหรับชาวราศีมังกร เพราะเป็นเดือนที่พระราหูเปลี่ยนย้ายราศีในวันที่ 4 สิงหาคม ซึ่งส่งผลกับชาวราศีมังกรเป็นอย่างมากหลายคนได้ยินชื่อพระราหูก็รู้สึกกลัว เพราะดูเหมือนยักษ์ ทั้งที่ความจริงแล้วดาวราหูไม่ได้เป็นดวงดาวที่น่ากลัวอย่างที่เราคิด แต่กลับส่งผลดีเรื่องงานที่เกี่ยวข้องกับทางไกล ต่างประเทศ วงการบันเทิง เคมีภัณฑ์ และธุรกิจในโลกออนไลน์ แต่เพื่อความไม่ประมาท ชาวราศีมังกรควรเตรียมตัวไปทำบุญหรือไหว้พระราหู เพื่อให้ดาวนั้นเข้ามาสู่ดวงของเราแล้วมีแต่สิ่งดี ๆ เกิดขึ้น โดยหลักในการทำบุญหรือไหว้นั้นมีไว้ให้ท้ายเล่มแล้ว ขอให้อย่าไปตกอกตกใจเพียงแต่ว่าช่วงที่ดวงดาวเพิ่งย้ายหรือเปลี่ยนใหม่ ๆอาจจะเป็นช่วงที่แรงสักนิด ดังนั้นเดือนนี้ต้องกาดอกจันไว้ว่าให้ระมัดระวังเรื่องสุขภาพ โรคภัยไข้เจ็บ และความวุ่นวายในชีวิตที่จะมีเข้ามามากเป็นพิเศษ แต่ถ้าคุณรู้และวางแผนเตรียมตัวรับมือกับมัน ก็เชื่อว่าสิ่งต่าง ๆ เหล่านี้ อาจจะไม่เป็นผลร้ายมากนัก ในช่วงนี้หากคุณมีโอกาสเดินทางไกลหรือเดินทางไปต่างประเทศพอดีก็จะเป็นการแก้เคล็ดดวงดาวไปได้เยอะเลยทีเดียวสิ่งที่ต้องเตือนอีกอย่างคือ เดือนสิงหาคม นอกจากเป็นเดือนที่ดาวราหูย้ายเข้าสู่ดวงของคุณแล้ว ยังเป็นเดือนที่มีปรากฏการณ์สำคัญคือการเกิดจันทรุปราคาหรือราหูอมจันทร์ในคืนวันที่ 7 ต่อวันที่ 8 สิงหาคม และสุริยุปราคาในวันที่ 21 สิงหาคม ซึ่งอาจจะส่งผลทำให้ชีวิตคุณมีเรื่องจุกจิกวุ่นวายเข้ามา ดังนั้นต้องระมัดระวังเรื่องการตัดสินใจการเดินทาง เพราะนั่นจะทำให้เกิดข้อผิดพลาดในเดือนที่ดวงดาวค่อนข้างแรงมากเป็นพิเศษ และแนะนำให้สวดคาถาพระราหูชื่อคาถาสุริยะบัพพาและจันทบัพพาที่ให้ไว้ท้ายเล่ม ซึ่งเป็นคาถาที่ช่วยป้องกันภัยจากการเกิดคราส โดยสวดก่อนออกจากบ้านหรือก่อนนอน 
ราศีกุมภ์ ( 13 กุมภาพันธ์ – 14 มีนาคม )
เดือนสิงหาคมเป็นเดือนสำคัญสำหรับชาวราศีกุมภ์เพราะดาวราหูที่เคยอยู่และส่งผลต่อราศีกุมภ์โดยตรงมาเป็นเวลาปีกว่า ๆ จะโคจรย้ายออกจากดวงของคุณไปในวันที่ 4 สิงหาคม ดังนั้นใครที่เคยเครียดหรือกังวลใจกับเรื่องดาวราหูก็ขอให้สบายใจได้ เพราะหลังจากนี้อิทธิพลของพระราหูหรือเรื่องที่เคยเตือนก็จะลดน้อยลงไปเรื่อย ๆ แนะนำให้คุณเตรียมตัวไปทำบุญหรือไหว้พระราหู เพื่อส่งให้ดวงดาวจากกันไปด้วยดี ทิ้งแต่สิ่งดี ๆ ไว้ และหากพระราหูเข้ามาสู่ดวงของคุณอีกในครั้งหน้า ก็ขอให้นำโชคลาภ ความสำเร็จ และสิ่งที่ดีเข้ามา ซึ่งวิธีการไหว้หรือการบูชาพระราหูด้วยตัวเองนั้นมีเขียนไว้ในท้ายเล่มแล้วอย่างไรก็ตาม ช่วงที่ดวงดาวเปลี่ยนนั้นจะมีแรงกระเพื่อมเยอะ ดังนั้นเดือนนี้จึงต้องระมัดระวังเรื่องการตัดสินใจ เพราะคุณเปรียบเสมือนคนที่เดินอยู่บนเส้นทางที่ไม่มั่นคง อาจจะทำให้มีความผิดพลาดหรือปัญหาเกิดขึ้นได้ แต่ถ้าจำเป็นที่ต้องตัดสินใจจริง ๆ คือมีเงื่อนไขบางอย่างที่ทำให้ต้องตอบตกลงในเดือนนี้ ก็พยายามปรึกษาคนในครอบครัว คนที่มีประสบการณ์หรือคนรอบข้างเพื่อช่วยลดความเสี่ยงและทำให้คุณได้รับคำตอบที่ดีที่สุดนอกจากนี้ยังต้องระวังเรื่องสุขภาพและอุบัติ-เหตุด้วย พอพ้นจากเดือนนี้ไปเชื่อว่าดวงดาวจะค่อย ๆเปลี่ยนแปลงและคลี่คลายไปในทิศทางที่เป็นบวกมากยิ่งขึ้น
ราศีมีน ( 15 มีนาคม – 13 เมษายน )
เดือนสิงหาคมจัดเป็นเดือนที่มีการเปลี่ยนแปลงสำคัญ เพราะดาวราหูย้ายราศีในวันที่ 4 สิงหาคม ซึ่งจะส่งผลทำให้ชีวิตของชาวราศีมีนหลังจากนี้มีการเปลี่ยนแปลงไปเยอะพอสมควร แนะนำให้คุณหาโอกาสสวดมนต์ ทำบุญ หรือไหว้พระราหู เพื่อให้เกิดความเป็นสิริมงคลกับชีวิต โดยรายละเอียดและวิธีไหว้ด้วยตัวเองได้ให้ไว้ท้ายเล่มแล้วการเปลี่ยนของพระราหูจะทำให้เดือนนี้กลายเป็นเดือนที่มีความวุ่นวายหลายอย่างตามมา โดยเฉพาะเรื่องการลงทุน แต่ถ้าคุณไม่ได้มีอาชีพเสริมหรือรายได้พิเศษก็ไม่น่าเป็นห่วงเท่าไหร่ ส่วนใครอยากเริ่มต้นงานหรืออยากทำอะไรใหม่ ๆ นั้นต้องระมัดระวังไม่ได้ห้าม เพียงแต่ต้องเตือนว่าการทำอะไรในเดือนนี้จะมีอุปสรรคเยอะ มีคนมาขัดขวางหรือมีข้อผิดพลาดเกิดขึ้นได้ง่าย จนทำให้หลายคนท้อแท้ น้ำตาตกหมดกำลังใจกันไปเลยก็ว่าได้ ดังนั้นการสวดมนต์ไหว้พระเป็นประจำเพื่อเรียกสติถือเป็นเรื่องสำคัญ นอกจากนี้คุณต้องดูแลตรวจสอบกิจการงานต่าง ๆ ด้วยตัวเองให้มากยิ่งขึ้น เพราะจังหวะดวงดาว ในเดือนนี้ส่งผลให้มีปัญหาเรื่องบริวาร ลูกน้องคนรอบข้าง หรืออาจจะเป็นปัญหาจากการที่คุณไปติดต่อไหว้วานขอความช่วยเหลือจากผู้อื่น