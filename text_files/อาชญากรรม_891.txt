ศาลอาญามีคำพิพากษาจำคุก น.ส.เปรมมิกา วีรชัชรักษิต อดีตเพื่อนสาวคนสนิท นพ.ประกิตเผ่า ทมชิตชงค์ เจ้าของสถาบันกวดวิชาชื่อดังแอพพลายฟิสิกส์ ฐานฉ้อโกง 7 กระทง และพยายามฉ้อโกง นพ.ประกิตเผ่า ผู้เสียหาย 3 กระทง รวมจำคุก 4 ปี 6 เดือน
 โดยศาลพิพากษาว่า น.ส.เปรมมิกา ได้สร้างสถานการณ์ให้นพ.ประกิตเผ่า หลงเชื่อว่าตนเองเป็นผู้มีอำนาจวิเศษบรรลุโสดาบัน ซึ่งการหลอกลวงดังกล่าว น.ส.เปรมมิกา ได้ทรัพย์จากนพ.ประกิตเผ่า ไปจำนวน 7 รายการ รวมมูลค่า 8,035,387 บาท และให้จำคุกน.ส.ฤทัย รุ่งสิริเมธากุล ,นายณัฐพล พรหมประไพพร และนายวทัญญู ตันธีระพงศ์ จำเลยที่ 2-4 ซึ่งเป็นเพื่อนนักศึกษาของน.ส.เปรมมิกา ในความผิดฐานเป็นผู้สนับสนุนฉ้อโกง และพยายามฉ้อโกง รวม 10 กระทงด้วย โดยจำคุกคนละ 3 ปี และปรับคนละ 27,000 บาท แต่เนื่องจากจำเลยที่ 2-4 ประกอบอาชีพการงานที่มีลักษณะมั่นคง และไม่เคยต้องโทษจำคุกมาก่อน ประกอบกับพฤติการณ์เป็นเพียงสนับสนุนผู้กระทำความผิด โทษจำคุกจึงให้รอลงอาญาจำเลยที่ 2-4 กระทงละ 2 ปี และให้จำเลยที่ 1-4 ร่วมคืนทรัพย์สินให้ผู้เสียด้วย
ภายหลังฟังคำพิพากษาแล้ว น.ส.เปรมมิกา มีสีหน้าเศร้าซึม โดยดวงตามีสีแดงกล่ำคล้ายน้ำตาคลอ
น.ส.เปรมมิกา วีรชัชรักษิต 