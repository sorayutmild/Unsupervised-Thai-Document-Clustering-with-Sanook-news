
     ข่าวดีของผู้ทีใช้โทรศัพท์ในระบบ Android เพราะ Google เปิดบริการใหม่ แค่พิมพ์ Find My Phone บนเว็บ Google ก็สามารถติดตามโทรศพท์ของเราได้ว่าไปอยู่ที่ไหน 
     คงมีหลายคนที่ลืมโทรศัพท์สมาร์ทโฟนทิ้งไว้ตามที่ต่างๆ อยู่บ่อยครั้ง Google เลยออกตัวช่วยให้เราสามารถตามหาสมาร์ทโฟนของเราคืนมาได้ด้วยวิธีง่ายๆ ซึ่งก่อนหน้านี้ Google เคยออกบริการตามหามือถือมาแล้ว แต่ต้องติดตั้งแอพ Android Device Manager ดูยุ่งยากไปหน่อย
     แต่ล่าสุด Google พัฒนาวิธีการตามหาสมาร์ทโฟน ที่เป็น Android ให้ง่ายขึ้นอีก โดยพิมพ์ Find My Phone บนช่อง Search เท่านั้น Google ก็จะบอกพิกัดของโทรศัพท์เราทันที
     วิธีการใช้งาน ขั้นตอนแรกต้องตั้งค่าหน้าเว็บให้เว็บไซต์ google เป็นเวอร์ชั่นภาษาอังกฤษก่อน ถึงจะสามารถพิมพ์ find my phone หลังจากนั้นต้อง sign in ด้วยบัญชี Google Account ( Gmail ) รวมถึงต้องเปิด Location บนมือถือของเราด้วย 

     โดยเราทดลองดูแล้ว ผลลัพธ์ออกมาดีทีเดียว Google จะแสดงพิกัดมือถือ Android ของเราในรูปแบบแผนที่ และสามารถคลิก Ring เพื่อให้โทรศัพท์ของเราส่งเสียงได้ด้วย  ขอบอกว่าสุดยอดจริงๆ


