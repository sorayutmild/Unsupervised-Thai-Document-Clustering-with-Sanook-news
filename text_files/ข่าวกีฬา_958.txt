สืบเนื่องจากกรณีขัดแย้งระหว่าง "โค้ชซิโก้-เกียรติศักดิ์ เสนาเมือง" และ "โค้ชโชค-โชคทวี พรหมรัตน์" เฮดโค้ชและผู้ช่วยทีมฟุตบอลทีมชาติไทย ที่ล่าสุดได้ออกมาแถลงข่าวว่าปรับความเข้าใจกันเรียบร้อยแล้ว เมื่อวานนี้ล่าสุด นายธวัชชัย สัจจกุล หรือ "บิ๊กหอย" อดีตผู้จัดการทีมชาติไทยชุดดรีมทีม และเป็นผู้ปลุกปั้นทั้ง เกียรติศักดิ์ เสนาเมือง กับ โชคทวี พรหมรัตน์ ให้เข้ามามีบทบาทสำคัญกับทีมฟุตบอลทีมชาติไทยได้เปิดเผยถึงปมความขัดแย้งระหว่างทั้งคู่ ผ่านรายการ "เป็นเรื่องเป็นข่าว" ว่าการทำงานร่วมกันของโค้ชสองคนนี้ในอนาคตน่าจะลำบาก เข้าทำนอง "เสือสองตัวอยู่ถ้ำเดียวกันไม่ได้""พวกเขาอาจจะร่วมกันได้สักพักนึง เพื่อเอาใจแฟนบอล ผมว่าเป็นสิ่งถูกต้องที่ทั้งสองคนพยายามคุยกัน แต่เอาจริง ถามผม ผมว่ามันคุยกันไม่รู้เรื่องหรอก อีกสักพักก็ต่างคนต่างไป""มันเป็นไปไม่ได้หรอก เพราะฟุตบอลเป็นสัญชาติญาณของคนเป็นโค้ช ต่างคนต่างก็ว่าฉันเก่ง" ส่วนหนึ่งบทสัมภาษณ์ของบิ๊กหอยส่วนเรื่องราวทั้งหมดจะเป็นอย่างไร ติดตามฉบับเต็มข้างล่างนี้ได้เลยครับ