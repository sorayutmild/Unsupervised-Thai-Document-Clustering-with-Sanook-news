หลังพิธีกรรุ่นใหญ่ ตั๊ก มยุรา ขอลาออก ตามด้วย มดดำ ที่ไม่ได้เป็นพิธีกรตื่นมาคุย ล่าสุดวู้ดดี้เปิดใจถึงสาเหตุที่แท้จริง 
ก่อนหน้านี้เราได้เห็นข้อความซึ้งๆ ที่ มดดำ ได้เขียนถึง ตั๊ก มยุรา กับการทำงานร่วมกันเป็นเทปสุดท้ายของรายการตื่นมาคุย แต่จากนั้นไม่นาน "มดดำ" ก็ได้เดินออกจากรายการตาม "ตั๊ก มยุรา" มาติด ๆ ทำให้หลายคนเกิดความข้องใจว่า ทั้งคู่เกิดความขัดแย้งในการทำงานหรือเปล่า
ล่าสุด วู้ดดี้ มิลินทจินดา ได้เปิดเผยเรื่องราวดังกล่าวแบบหมดเปลือกโดยบอกว่า พี่ตั๊ก มยุรา ขอทำไปงานละครและอีกหลายโปรเจคที่เจ้าตัวได้วางแผนเอาไว้ ส่วน มดดำ ได้กลับไปจัดรายการแฉแต่เช้าของแกรมมี่เหมือนเดิม มีข้อความดังนี้ 
"เนื่องจากเมื่อวันพุธที่ผ่านมา (14 ม.ค.58) ได้มีการอําลาพี่ตั๊กมยุรา ขอชี้แจงให้คุณผู้ชมทราบว่าพวกเราชาวตื่นมาคุยสะเทือนใจมาก เพราะหลังจากวันนี้ไป พี่ตั๊กจะไปโฟกัสเรื่องละครและอีกหลายๆโปรเจคด้วยกัน"
"ตลอด 2 เกือบ 3 ปีที่ผ่านมา พวกเรารู้สึกรักและผูกพันธ์ เหมือนเป็นครอบครัวเดียวกัน หวังว่าเราจะได้มีโอกาสโคจรมาเจอกันใหม่อีกครั้ง และหลังจากนั้น 2 วัน ในวันศุกร์ที่ 16 ม.ค.58 ได้มีการอําลา " มดดํา " เหตุผลของมดดําคือ มดดํากลับไปจัดรายการแฉแต่เช้าของ GMM แกรมมี่ บรรยากาศภายในวันอําลามดดําเป็นไปอย่างสนุกสนาน เนื่องจากมดดําได้ขอร้องให้วู้ดดี้และทีมงานอย่าทําให้บรรยากาศเศร้า เพราะมดดําไม่ได้หายไปไหน ต้องมีวันที่เรากลับมาเจอกันอีกแน่นอน"
แต่ในบรรยากาศอำลาจริง ๆ นั้น "มดดํา" และ "ธัญญ่า" อดที่จะร้องไห้ไม่ได้ เรียกว่าน้ำตาท่วมห้องส่งกันเลยทีเดียว
เป็นอันว่าเคลียร์นะจ๊ะรายการไม่ได้ปิดตัวและพวกเขายังรักกันดีไม่ได้เกาเหลาแต่อย่างใด 