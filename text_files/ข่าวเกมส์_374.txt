กู้เงินซื้อของเกมออนไลน์
      ก็ถือว่าเป็นเรื่องที่ไม่ค่อยจะแปลกเท่าไหร่หรอก  สำหรับการนำเงินจริงไปซื้อไอเทมภายในเกม  เพราะบางคนก็อยากจะเทพแต่ไม่มีเวลาเล่นมากนัก  แต่ว่าบางทีก็ต้องเป็นหนี้เป็นสินมันก็ไม่ใช่เรื่องเลย ล่าสุดได้มีเกมเมอร์เกาหลีรายหนึ่งได้ทำการกู้หนี้ยืมสินประมาณ 2 แสนบาทเพื่อซื้อไอเทมภายในเกมนั่นเอง  
      แน่นอนว่าเรื่องแบบนี้เจ้าตัวคงไม่ได้มาบอกเล่าเองหรอก  แต่เป็นทางด้านภรรยาวัย 22  ปีของเขาที่ได้ไปออกรายการวาไรตี้และเล่าเรื่องต่างๆ ของสามีให้เธอได้ฟัง  ซึ่งเธอก็ได้เล่าว่าสามีวัยเลข 3  ของเธอทำการกู้หนี้ยืมสินเพื่อซื้อไอเทมต่างๆ ภายในเกมเป็นจำนวนเงินถึง 8  ล้านวอน หรือประมาณ  2 แสนบาทเลยทีเดียว  แถมบอกว่าก่อนหน้านี้ก็เสียไปแล้วประมาณ 2 ล้านวอนหรือประมาณ 5 หมื่น   โดยสามีเธอได้กล่าวว่าเขาสามารถหาเงินได้จากเกม โดยต้องใช้เงินมาทำทุนก่อน  ถ้าได้แรร์ไอเทมก็ขายได้ราวๆ 2.3 ล้านวอนหรือประมาณ 6 หมื่นกว่าบาทเลยนะเออ 
      เธอเล่าต่อว่า ในวันธรรมดา สามีของเธอใช้เวลา 5  ชั่วโมงต่อวันในการเล่นเกม และในวันหยุดก็ล่อไปถึง 19 ชั่วโมง  สามีของเธอมักโดดงานบ่อยๆ เพื่อที่จะได้เล่นเกมมากขึ้น (อาการหนัก - -")  ซึ่งก่อนหน้าที่เธอจะตกลงปลงใจแต่งงานกัน  เธอไม่ได้เอะใจเลยว่าสามีของเธอจะติดเกมขนาดนี้  งานนี้จะจบอย่างไรก็ไม่รู้  จะทำกำไรได้รึเปล่าก็ไม่รู้ แต่ที่แน่ๆ งานนี้ภรรเมียไม่ปลื้มจ้า 5555+
ข้อมูลจาก http://news.naver.com 
