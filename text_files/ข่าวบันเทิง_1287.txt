สร้างความตกใจให้กับหลายๆ คนที่ได้ทราบข่าวเป็นอย่างมาก สำหรับโพสต์ข้อความล่าสุดบนอินสตาแกรม @blackheadpoo ของ ปู-อานนท์ สายแสงจันทร์ หรือ ปู แบล็กเฮด ศิลปินร็อกสตาร์รุ่นใหญ่ วัย 51 ปี
ซึ่งโพสต์ดังกล่าวมีเนื้อหาเกี่ยวกับแฟนสาวรุ่นน้อง นุ๊กซี่-อัญพัชญ์ วัฒนาตันติรัตน์ หรือ น้องนุ๊กซี่ สาวเซ็กซี่มากความสามารถ ที่ได้จากไปอย่างสงบ หลังจากที่ต้องเข้ารับการรักษาตัวจากอาการป่วยด้วยโรคมะเร็งมานานหลายปี
"นู๋เป็นห่วงพี่ที่สุด ห่วงยิ่งกว่าตัวเองซะอีก นู๋จะสู้กับมันจะอยู่ดูแลพี่อีกนานๆ หลับให้สบายนะคะสุดที่รักของพี่ ไม่ต้องเป็นห่วงอะไรทั้งนั้น", "รักนู๋ที่สุด nookzii"

โดยก่อนหน้านี้ เมื่อวันที่ 20 มีนาคม ที่ผ่านมา นุ๊กซี่ อัญพัชญ์ ยังได้โพสต์ภาพถ่ายร่วมเฟรมกับ ปู แบล็กเฮด  ซึ่งเป็นภาพสุดท้ายที่ถูกแชร์ลงบนอินสตาแกรม @nookzii ของเจ้าตัว พร้อมกับแนบแคปชั่นข้อความว่า "มีคนกลับบ้านไป1วันคิดถึงมากแต่งหน้ารอเลยวันนี้ **วันนี้เข้าห้องน้ำเองแบบแทบวิ่ง3-4รอบเลยค่ะ หมอกายภาพตกใจ 555555"
ซึ่งบรรดาเพื่อนพ้องคนบันเทิงที่ติดตามข่าว รวมถึงคอยให้กำลังใจ นุ๊กซี่ และ ปู แบล็กเฮด มาตลอด ต่างก็เข้ามาร่วมคอมเมนต์แสดงความเสียใจและไว้อาลัยให้กับการจากไปอย่างไม่มีวันกลับของเซ็กซี่สตาร์คนดังกันอย่างต่อเนื่อง



ประวัติ "นุ๊กซี่ อัญพัชญ์" สาวสวยหัวใจแกร่ง หญิงอันเป็นที่รักของ "ปู แบล็กเฮด"
"นุ๊กซี่" เผยอาการล่าสุดหลังต้องแอดมิทอีกครั้ง "ปู แบล็คเฮด" อยู่เคียงข้างตลอด
"นุ๊กซี่ อัญพัชญ์" ตอบละเอียด หลายคนยังสงสัย ที่เป็นมะเร็งเต้านม เพราะเสริมหน้าอกหรือเปล่า?
