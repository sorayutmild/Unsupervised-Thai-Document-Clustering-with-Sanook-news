ถ้าจะพูดถึงสิ่งศักดิ์สิทธิ์ หรือความศรัทธา เชื่อว่าคนไทยทุกคนนั้นมีความสิ่งเหล่านี้อย่างแรงกล้ากันอยู่ทุกคน อาจจะเป็นเพราะว่าเราเกิดมามีศาสนาพุทธเป็นศาสนาประจำชาติ จึงไม่แปลกถ้าเราจะมีความเลื่อมใสศรัทธาในสิ่งศักดิ์สิทธิ์โดยเฉพาะ พระ หรือ องค์เทพต่างๆ ที่แต่ละคนต่างก็นับถือแตกต่างกันออกไป
หลวงพ่อทันใจ
สำหรับในวันนี้ Sanook! Horoscope ขอนำเสนอเรื่องราวความศรัทธาของคนไทยที่มีต่อสิ่งศักดิ์สิทธิ์ที่ชื่อว่า “หลวงพ่อทันใจ” ถ้าใครที่ติดตามข่าวจะทราบว่าก่อนหน้านี้ ได้มีนักธุรกิจชาวหาดใหญ่ได้มาบนบานขอต่อหลวงพ่อทันใจให้ตนเองขายที่ดินได้
พอกลับมาหลังจากขอพรเพียงไม่กี่วัน พรที่ขอก็สัมฤธิ์ผลขายที่ดินได้ดังปาฏิหารย์ จึงได้นำพวงมาลัยมะลิจำนวนหนึ่งแสนพวกไปแก้บน จนกลายเป็นข่าวใหญ่ สำหรับใครที่ยังไม่รู้จักหลวงพ่อทันใจ เราจะพามาทำความรู้จักถึงความศักดิ์สิทธิ์ของหลวงพ่อกันค่ะ
หลวงพ่อทันใจ
“หลวงพ่อทันใจ” อยู่ที่ “วัดพระธาตุดอยคำ” เป็นพระวัดคู่บ้านคู่เมืองของชาวเชียงใหม่มากว่า 1,400 ปี เป็นสถานอันศักดิ์สิทธิ์เป็นศูนย์รวมน้ำใจของผู้ที่นับถือศาสนาพุทธเลยก็ว่าได้
”หลวงพ่อทันใจ” ท่านให้โชคลาภและมีญาณวิเศษที่ให้ผู้คนที่เป็นโรคภัยไข้เจ็บ แม้กระทั่งอัมพฤกษ์หรืออัมพาต หายขาดมาได้รวมถึงผู้คนที่นิยมเสี่ยงดวงกับกับการซื้อหวย โชคดีกันไปอย่างไม่น่าเชื่อ
หลวงพ่อทันใจ
นอกจากนี้ “พระครูสุนทรเจติยารักษ์” เจ้าอาวาสวัดพระธาตุดอยคำ ยังเล่าว่า….”ผู้ที่โชคดีมีบุญหลายราย ได้รับโชคจากการเข้ามากราบนมัสการพระธาตุและหลวงพ่อทันใจอันศักดิ์สิทธิ์ กันทั้งสิ้น ทั้งนี้ผู้ที่เข้ามาที่นี่เพื่อมานมัสการกราบไหว้ส่วนใหญ่จะมีธูปเทียนและดอกมะลิ (50 พวงขึ้นไป) แล้วนำมากราบนมัสการขอพรผู้นั้นจะโชคดี”
หลวงพ่อทันใจ
ตัวอย่างเรื่องราวเหลือเชื่อที่เล่าต่อๆ กันมาถึงความศักดิ์สิทธิ์ก็คือ ”ชาวฝรั่งที่มีภรรยาเป็นคนไทย ซึ่งชาวฝรั่งเป็นโรคอัมพฤกษ์ ได้พากันมากราบนมัสการหลวงพ่อทันใจด้วยดอกมะลิเช่นเดียวกันกับคนอื่นๆ พอมากราบท่านฯเสร็จแล้วกลับมาถึงบ้านไม่กี่วันก็หายขาด จากที่เคยนั่งรถเข้นกลับมาเดินได้เหมือนเดิม”
หลวงพ่อทันใจ
วิธีบน ขอพรจาก “หลวงพ่อทันใจ”
การอธิษฐาน จะต้องใช้ดอกมะลิสด 50 พวงขึ้นไป (จะมากกว่านั้นก็ได้เป็นร้อยพวงก็เคยมีคนทำมาแล้ว) และสิ่งที่สำคัญมากๆ ในการให้อธิษฐานขอพร คือ ขอได้เพียง “อย่างเดียวเท่านั้น” ท่านถึงจะให้พรได้สมใจหวัง
ซึ่งปัจจุบันผู้คนที่มาอธิฐานและขอพรหรือบนบานศาลกล่าวกันเป็นจำนวนมาก พอได้โชคลาภ โชคดีดังที่ขอ ก็จะนำดอกมะลิมากราบไหว้อีกเป็นจำนวนมาก ซึ่งแต่ละวันจะมีคนนำดอกมะลิมากราบไหว้ไม่น้อยกว่าหลายร้อยหลายพันพวงเลยทีเดียว
หลวงพ่อทันใจ
สำหรับใครที่อยากสัมผัสกับความศักดิ์สิทธิ์ของหลวงพ่อทันใจ สามารถเดินทางไปได้ที่จังหวัดเชียงใหม่ ที่วัดพระธาตุดอยคำ จะอยู่เหนือบริเวณ ”พืชสวนโลก” ไปกราบไหว้ขอพรให้ชีวิตมีโชคมีลาภรุ่งเรืองกันตลอดปีเลยนะคะ…
