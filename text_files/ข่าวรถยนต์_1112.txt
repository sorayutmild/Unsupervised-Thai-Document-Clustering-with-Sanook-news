      Honda Gienia ใหม่ รถคอมแพ็คที่พัฒนาบนพื้นฐานเดียวกับ City เตรียมจัดแสดงคันจริงที่งานเฉิงตูมอเตอร์โชว์ 2016 ล่าสุด เราได้รับภาพคันจริงที่จอดอยู่บนถนน เผยให้เห็นรูปลักษณ์สวยงามยิ่งกว่าภาพที่ปล่อยมาก่อนหน้านี้เสียอีก
      Gienia ถูกพัฒนาต่อมาจาก Griez ซึ่งเป็นพี่น้องร่วมตระกูลกับ City ที่วางจำหน่ายในบ้านเรา โดยออกแบบส่วนท้ายให้มีลักษณะแบบแฮทช์แบ็ค แต่ทำตลาดโดยใช้คำว่าครอสโอเวอร์แทน โดยเรียกว่าเป็นรถ Compact Crossover Hatchback

      ตัวถังของ Gienia มีความยาวอยู่ที่ 4,517 มิลลิเมตร ความกว้าง 1,705 มิลลิเมตร ความสูง 1,477 มิลลิเมตร ความยาวฐานล้ออยู่ที่ 2,600 มิลลิเมตร
      ขุมพลังมีให้เลือกเฉพาะเครื่องยนต์เบนซิน 4 สูบ รหัส L15B ความจุ 1.5 ลิตร ไม่มีระบบอัดอากาศ ให้กำลังสูงสุด 131 แรงม้า (PS) ส่งกำลังด้วยเกียร์อัตโนมัติแบบ CVT และเกียร์ธรรมดา 5 สปีดให้เลือก

      Honda Gienia จะถูกเปิดตัวอีกครั้งที่งาน Chengdu Motor Show 2016 จัดขึ้นในวันที่ 18 ตุลาคมนี้

 