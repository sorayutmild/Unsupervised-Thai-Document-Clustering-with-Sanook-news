ทุกครั้งที่เราอ่านฉลากข้างกระปุกยาพารา มักจะเขียนว่า ผู้ใหญ่ควรทาน 1-2 เม็ด ทุกๆ 4-6 ชั่วโมง หากบางคนจึงจัดไป 2 เม็ด หากเราทานตอน 6 โมงเช้า ทุก 4 ชั่วโมง ครั้งละ 2 เม็ด เท่ากับ  1 วันเราทานไป 10 เม็ด ซึ่งดูแล้วเป็นจำนวนไม่น้อยเลยทีเดียว
แล้วทำไมหลายคนถึงเลือกที่ทานครั้งละ  2 เม็ด? เหตุด้วยว่าเริ่มมาจากที่บางคนมีอาการปวดหัวมาก คิดไปเองว่าพาราเม็ดเดียวไม่น่าจะเอาอยู่ เลยซัดไป 2 เม็ดแบบไม่คิดอะไรมาก เพราะเห็นว่าที่ฉลากเขียนว่ารับประทานครั้งละ 1-2 เม็ด แต่ในความเป็นจริงแล้ว ครั้งละ 1 เม็ด ก็เพียงพอต่อการบรรเทาอาการปวดได้
นอกจากนี้ การรับประทานยาพาราเซตามอลมากเกินไป หรือติดต่อกันนานเกินไป ยังอาจทำให้มีความเสี่ยงในการเป็นโรคตับอักเสบได้อีกด้วย
 
พาราเซตามอล ทานเท่าไรถึงจะปลอดภัยต่อสุขภาพ?
ถึงแม้ว่าพาราเซตามอลจะเป็นยาสามัญประจำบ้านที่มีความปลอดภัยในระดับหนึ่ง แต่ก็ยังเป็นอันตรายต่อร่างกายได้หากทานมากเกินไป ดังนั้นควรทานครั้งละ 1 เม็ด และวันหนึ่งควรทานไม่เกิน 8 เม็ด ติดต่อกันไม่เกิน 5 วัน หากอาการยังไม่ดีขึ้น ควรพบแพทย์จะดีกว่าค่ะ