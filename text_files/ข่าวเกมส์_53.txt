Asiasoft  เผยรายชื่อเกมออนไลน์ใหม่ประจำปี 2014
เกมออนไลน์ เอเชียซอฟท์
เอเชียซอฟท์เปิดบ้านจัดงาน Asiasoft Talk 2014 ณ ชั้น 28 ตึก UM Tower ย่านคลองตัน ผู้บริหารแจ้งผลประกอบการตกลงกว่าปีก่อน เหตุเพราะมีการเปิดเกมน้อยกว่าที่ควรจะเป็น ทั้งตัวเกมที่เปิดก็ไม่ทะลุเป้า เตรียมจัดกระบวนทัพใหม่เปิดเกมฟอร์มยักษ์กว่า 9 เกม, รุกตลาดเกมมือถือและ E-Sport พร้อมเน้นลงทุนนอกประเทศเป็นหลัก
 
เกมออนไลน์ เอเชียซอฟท์
Mr.Kenny Goh ประธานเจ้าหน้าที่ด้านการเงิน บริษัท เอเชียซอฟท์ คอร์ปอเรชั่น จำกัด (มหาชน) เปิดเผยว่า ผลประกอบการของบริษัทฯของปี 2013 มีรายได้รวม 1,714.77 ล้านบาท ลดลงกว่าร้อยละ 15 เมื่อเทียบกับปี 2012 ซึ่งมีรายได้รวมกว่า 2016.32 ล้านบาท โดยมีสาเหตุหลักมาจากรายได้จากเกมออนไลน์ลดลง ซึ่งรายได้จากเกมใหม่ที่เปิดให้บริการไม่เป็นไปตามเป้าที่วางไว้ รวมทั้งบางเกมที่จะเปิดได้เลื่อนการเปิดให้บริการออกไป จากเดิมที่มีการวางแผนว่าจะเปิดในปี 2013 จำนวน 29 เกม แต่เปิดให้บริการได้เพียง 10 เกม นอกจากนี้รายได้ในส่วนของการเป็นตัวแทนจำหน่ายเกม PC และการให้บริการช่องทางการชำระเงินก็มีอัตราลดลง และบริษัทยังมีการตัดจำหน่ายค่าลิขสิทธิ์เกมที่เปิดให้บริการไปแล้วแต่รายได้ไม่เข้าเป้า รวมทั้งเกมที่ยังไม่เปิดให้บริการที่คาดว่าไม่เหมาะสมกับตลาดเกมในเมืองไทยซึ่งถือเป็นรายจ่ายอีกถึง 106 ล้านบาทอีกด้วย
 
เกมออนไลน์ เอเชียซอฟท์
คุณปราโมทย์ สุดจิตพร ประธานเจ้าหน้าที่บริหาร บริษัท เอเชียซอฟท์ คอร์ปอเรชั่น จำกัด (มหาชน) กล่าวว่าสำหรับในปี 2014 ทางบริษัทฯมีนโยบายหลักในการเน้นขยายการลงทุนภายในภูมิภาคมากขึ้น ซึ่งได้เริ่มจากการเข้าซื้อกิจการของค่าย Level Up! ซึ่งเป็นผู้นำในส่วนแบ่งการตลาดของประเทศฟิลิปปินส์ถึง 50 เปอร์เซ็นต์ ทำให้ได้ทั้งฐานผู้เล่นกลุ่มใหญ่ของประเทศ รวมทั้งยังได้บุคลากรที่มีความชำนาญของตลาดในพื้นที่ของประเทศดังกล่าวอีกด้วย ซึ่งจากการลงทุนในครั้งนี้ทำให้ทางบริษัทฯ ได้ฐานผู้เล่นรวมกว่า 124 ล้านไอดี นับเป็น 1 ใน 7 ของผู้เล่นทั่วภูมิภาคเอเชียตะวันออกเฉียงใต้ส่วนในประเทศไทย ทางบริษัทฯ มีแผนในการรุกเข้าตลาดเกมมือถือเพิ่มมากขึ้นจากความสำเร็จของ Ragnarok Mobile ซึ่งตั้งเป้าปีนี้จะเปิดประมาณ 3-5 เกม รวมถึงตลาดเกมในรูปแบบของ E-Sports โดยเมื่อต้นปีที่ผ่านมาได้มีการเปิดเกม Strife จาก S2Game ซึ่งเป็นผู้พัฒนาเดียวกันกับเกม HON ซึ่งเป็นเบอร์หนึ่งในตลาด MOBA ของเมืองไทยรวมทั้งยังมีเกมแนวเดียวกันจากค่าย Blizzard ที่กำลังเจรจากันอยู่ ซึ่งจะเปิดในปีนี้เช่นเดียวกัน
สำหรับเกมแนวอื่นๆที่ทางบริษัท เอเชียซอฟท์ ตั้งเป้าจะเปิดในปี 2014 มีดังต่อไปนี้
1.	Phantasy Star Online 2




2.	DC Universe Online




3.	Yulgang 2




4.	Cabal 2




5.	World in Audition (Audition3)




นอกจากนี้ยังมีภาคเสริมของเกมกล่อง (PC) จากค่าย Blizzard อย่าง Diablo : Reaper of Souls ที่กำลังจะเปิดตัวในเดือนนี้อีกด้วย





 