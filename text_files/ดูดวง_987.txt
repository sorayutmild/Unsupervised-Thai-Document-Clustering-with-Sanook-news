ดวงผู้ที่เกิดปีขาล (เสือ) ในปี 2562
ความรักและความสัมพันธ์
ในปี 2562 นี้ จะเป็นปีที่คุณพึงระวังเรื่องอารมณ์ที่รุนแรง ชาวปีขาลจะมีความกังวลอันเนื่องมาจากความรู้สึกไม่มั่นคงภายในตัวของคุณเอง แต่อย่างไรก็ตาม ภาวะเช่นนี้จะเป็นอยู่เพียงระยะหนึ่งเท่านั้น และจะทำให้คุณได้มีโอกาสเข้าถึงอารมณ์ความรู้สึกของคนที่คุณรักได้อีกด้วย ความสัมพันธ์ก็จะแน่นแฟ้นมากขึ้นด้วยอุปสรรคต่างๆ ที่เข้ามา คุณจะได้เรียนรู้วิธีการที่จะสานสัมพันธ์กับผู้อื่น แม้ว่าแรกๆ อาจจะยากอยู่สักหน่อย ทำอะไรก็ดูผิดไปหมด หรือแม้กระทั่งไปฉีกหน้าใครเขาเข้า ปีนี้คุณจะได้บทเรียนชีวิตจากความสัมพันธ์กับคนในรูปแบบต่างๆ แต่สุดท้ายแล้ว คุณจะค้นพบว่าการปรับตัวเข้ากับสังคมมันก็คือการทำตัวให้กลมกลืนไปกับเขาก็เท่านั้นเอง  
การงานและการเงิน
ด้วยอิทธิพลจากปีกุน ทำให้ชาวปีขาลเช่นคุณเกิดความเครียดได้จากการทำงานและการต้องติดต่อประสานงาน แต่อย่างแรกสุด คุณต้องหลีกเลี่ยงการเป็นคดีความหรือการถูกสอบสวน แม้แต่การอยู่ในสถานการณ์ที่ไม่ค่อยจะสู้ดีนัก ทางเลือกที่ดีคือการข่มอารมณ์และสัญชาตญาณที่ก้าวร้าวของคุณเอาไว้แล้วรอให้เหตุการณ์คลี่คลายไปเอง ความล่าช้าต่างๆ ที่เจอกว่าจะถึงเป้าหมาย จะเป็นเครื่องพิสูจน์น้ำอดน้ำทนสำหรับชาวปีขาล จงรู้ไว้ว่าคุณไม่มีทางที่จะเร่งรัดสิ่งใดๆ ให้มันเร็วไปกว่านี้ได้ ทุกอย่างมีเวลาของมัน ถึงเวลาแล้วมันจะมาเอง ดังนั้นจึงไม่มีประโยชน์ที่จะต้องไปหัวเสียกับมัน
สุขภาพ
ผู้ที่เกิดปีขาลรักและให้ความสำคัญกับการเล่นกีฬา และใส่ใจเรื่องรูปลักษณ์ที่อ่อนเยาว์รวมทั้งสุขภาพความเป็นอยู่ที่ดี แต่จะมีอารมณ์แปรปรวน เดี๋ยวก็กระตือรือร้น กระฉับกระเฉง เดี๋ยวก็ซึมเศร้า จุดอ่อนภายในร่างกายของคุณ ได้แก่ ระบบการไหลเวียนโลหิต ข้อเท้า และน่อง เส้นเลือดโป่ง โรคโลหิตจางและผิวหนัง แต่น่าอัศจรรย์ที่คุณหายได้ด้วยตัวคุณเอง หากดำดิ่งไปสู่จิตใต้สำนึกในตัวของคุณที่เป็นอยู่ จะเห็นว่าคุณมีเรื่องคาราคาซังที่ค่อนข้างท้าทายความสามารถของคุณตลอด และดูเหมือนว่าคุณก็มักจะวิ่งหนีมันอยู่เสมอ
คำแนะนำ
การเร่งเร้ากับอะไรบางอย่างจะทำให้คุณรู้สึกวิตกกังวลและอยู่ไม่เป็นสุข ให้คุณลองปล่อยให้สิ่งต่างๆ หมุนไปตามกาลเวลารวมทั้งผู้คนและสิ่งแวดล้อมรายรอบ ปีนี้เป็นปีที่ดีในการจัดการตกแต่งบ้าน เพื่อที่คุณจะได้รู้สึกสบายขึ้น ใช้เวลากับครอบครัวให้มากหน่อย พื้นที่ที่สะดวกสบายพร้อมด้วยเฟอร์นิเจอร์จำพวกไม้ พืชพรรณต่างๆ และการตกแต่งบ้านด้วยสีเขียวและสีฟ้าอ่อน จะช่วยเสริมพลังงานดีที่เหมาะกับความต้องการของชาวปีขาล ชาสมุนไพร การเคี้ยวอย่างเชื่องช้า อาหารที่ไม่ผ่านกรรมวิธีการทอด เหล่านี้เป็นวิถีทางที่ควรตระหนักในการเสริมสร้างสุขภาพที่ดี อย่างไรก็ตาม ผู้ที่เกิดปีขาลควรฝึกการทำสมาธิบ้างก็จะดี
 