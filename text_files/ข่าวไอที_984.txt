กลับมาพบกับรีวิว Gadget และ Smart Phone จากทีม Sanook! Hitech กันอีกครั้ง ในรอบนี้ต้อนรับกระแสความแรงของ Huawei P30 Series แต่สำหรับรุ่นแรกที่ขอแนะนำ ไม่ใช่ P30 Pro แต่เรามาดูรุ่นเล็กสุดกันก่อนกับ Huawei P30 Lite กันดีกว่า
แกะกล่องของ Huawei P30 Lite
รุ่นเล็กแบบนี้จะมีอะไรให้ในกล่องบ้างมาชมกันเลย

เคสใสของเครื่อง (เครื่องที่ได้มารีวิวจะไม่มีให้)
เข็มจิ้มถาดใส่ซิม
คู่มือ (เครื่องที่ได้มารีวิวไม่มีให้)
หูฟัง
สายชาร์จ USB-C
ปลั๊กชาร์จไฟแบบ Fast Charging กำลังไฟ 10W

รูปลักษณ์หน้าตาของ Huawei P30 Lite
ด้านหน้า มาพร้อมกับหน้าจอที่ใหญ่โตขนาด 6.15 นิ้ว มาพร้อมกับความละเอียด Full HD+ รองรับมัลติทัชและการทำงานได้ดี แต่ว่าการแสดงผลจะดีไหม อ่านต่อในส่วนของการแสดงผลของภาพในลำดับถัดไป

ส่วนบนของหน้าจอจะมี Notch อยู่มาพร้อมกับกล้องหน้าความละเอียด 32 ล้านพิกเซล และมี เซนเซอร์ครบเครื่อง ส่วนการปิด Notch หรือทำให้ส่วนของกล้องหน้าเป็นสีดำทั้งหมด รุ่นนี้ทำได้ โดยเข้าไปที่ Setting (ตั้งค่า) > Display Setting (ตั้งค่าหน้าจอ)> Notch (ขอบดำ) แล้วเลือกได้ตามสบายว่าจะเปิดหรือปิด

ส่วนล่างของหน้าจอ มีปุ่มควบคุมของเครื่องที่สามารถปรับเปลี่ยนรูปแบบได้โดยสามารถปรับได้ที่ Setting (ตั้งค่า) > System (ระบบ) > Navigation (การควบคุมทิศทางของระบบ) ซึ่งเปลี่ยนได้ทั้งหมดดังนี้


ปุ่มกดธรรมดา สามารถเลือก Back, Home และ Recent Apps สามารถเปลี่ยนแปลงได้
ท่าทาง (Gesture) จะใช้การปัดซ้ายมาขวาคือการย้อนกลับ, ปัดขึ้นแล้วปล่อย เท่ากับ กลับหน้าหลัก และปัดขึ้นค้างไว้จะเป็นหน้าเลือก Apps ทำงานล่าสุด หรือ Recent Apps สุดท้ายปัดซ้ายหรือขวาเพื่อเข้าสู่ Google Search
และสามารถเปิดปุ่มลักษณะเหมือน iPhone เรียกฟีเจอร์ต่างๆ ได้เช่นเดียวกัน

ด้านข้างของเครื่อง ออกแบบเรียบง่ายมาพร้อมกับสีสันที่แปลกไปเล็กน้อย แต่มาพร้อมกับฝั่งซ้ายจะอยู่เรียบไม่มีอะไร

ฝั่งขวามีปุ่มปรับระดับเสียง และ ปุ่มเปิดปิดตัวเครื่องขนาดกำลังดี

บนสุดของเครื่องมีช่องใส่ซิมแบบ Nano SIM, Hybrid Slot สลับได้ทั้ง Nano SIM, Micro SD


ส่วนล่างสุดมาพร้อมกับลำโพงตัวเครื่องขวามือสุด, USB-C, ช่องเสียบหูฟัง, ไมโครโฟนของตัวเครื่อง

ด้านหลังของเครื่องจะมีระบบสแกนลายนิ้วมือ, มาพร้อมกับกล้องหลัง 3 ตัว และมี AI Camera ตัวเครื่องมีความเงางาม

ฟิลลิ่งการสัมผัส / น้ำหนัก / สีสันของเครื่อง

น้ำหนักเครื่องเบาและทำให้ถือได้ง่ายมากขึ้น จุดเด่นของเครื่องที่ออกแบบได้ดูดีสวยงามและมีรายละเอียดเครื่องที่ถือว่าครบครันเลยทีเดียว แต่ว่าเรื่องของด้านหลังแบบเงาวับ ทำให้รู้สึกเป็นรอยได้ง่ายไปหน่อย
ส่วนสีสันของเครื่องมาให้เลือก 3 สีคือ Peacock Blue, Midnight Black, Pearl White
เปิดเครื่องลองฟีเจอร์และประสิทธิภาพของ Huawei P30 Lite
มาดูกันว่าประสิทธิภาพของเครื่องและฟีเจอร์ทั้งหมดของ Huawei P30 Lite เป็นอย่างไร มาดูจากผลการทดสอบดังต่อไปนี้
รายละเอียดของ Huawei P30 Lite

มาพร้อมหน้าจอไร้ขอบขนาด 6.15 นิ้ว มาพร้อมจอ IPS LCD display, ความละเอียด 2312x1080 พิกเซล
ขนาด 152.9 x 72.7 x 7.4 มิลลิเมตร
น้ำหนัก 159 กรัม
มาตรฐานกันน้ำ / กันฝุ่น : ไม่รองรับ
ระบบปฏิบัติการ : Android 9 Pie + EMUI 9.1
หน่วยประมวลผล : Kirin 710 Octa Core + NPU, GPU Mali G51
หน่วยความจำแรม (RAM) 6GB
หน่วยความจำภายใน (ROM) 128GB
รองรับการทำงาน 2 ซิม (Dual SIM)
การเชื่อมต่อ : 4G, WiFi 802.11 AC, Bluetooth  4.2, GPS, A-GPS
กล้องด้านหลัง 3 เลนส์ มีรายละเอียดดังนี้

24 ล้านพิกเซล, f/1.8, PDAF
8 ล้านพิกเซล, f/2.2 Ultra Wide Lens
2 ล้านพิกเซล, f/2.4, depth sensor

กล้องด้านหน้าความละเอียด 32MP, f/2.0
พอร์ตเชื่อมต่อ : ช่องเสียบหูฟัง, ชาร์จ USB-C
แบตเตอรี่ความจุ 3340 mAh (Standard Battery)
ระบบความปลอดภัย : สแกนลายนิ้วมือด้านหลัง และมีระบบสแกนใบหน้าแบบ 2D
สี: Peacock Blue, Midnight Black, Pearl White

คะแนนประสิทธิภาพ และ การเล่นเกม

ผลการทดสอบจาก Antutu อยู่ได้ที่ 103,471 คะแนน

ผลการทดสอบ Geekbench 4 ออกมาทั้งแบบ Single Core 1519 คะแนน และ Multi Core x5254 คะแนน

ส่วนการเล่นเกมถือว่าตอบสนองได้ดี แต่ว่าอย่าไปเทียบกับ Nova 4 เพราะ ตัวนี้อาจจะด้อยกว่าตัวนั้นเล็กน้อยเท่านั้นเอง แต่เคลมว่า ROV แบบ 60 FPS เล่นได้สบายๆ ครับ
การเชื่อมต่อของ Huawei P30 Lite

การเชื่อมต่อครบเครื่องทั้ง WiFi 802.11 AC Dual Band, Bluetooth 4.2 และรองรับ GPS ทำให้การเชื่อมต่อได้ครบถ้วน
การแสดงผลภาพและเสียงของ Huawei P30 Lite

ส่วนการแสดงผลหน้าจอแบบ IPS LCD มาพร้อมกับความละเอียด 2312x1080 พิกเซล ถือว่าทำได้และคมชัดมาก ความละเอียดสูงเลยทีเดียว แต่ไม่สามารถปรับโหมดการแสดงผลได้ แต่มีระบบ Read Mode และ Blue Light Filter มาให้
ระบบเสียงให้ลำโพงเดียวและมีฟีเจอร์ Huawei Histen ให้คุณภาพดี
ระบบปฏิบัติการ / ฟีเจอร์เด่น / ความปลอดภัย

สำหรับระบบปฏิบัติการใน Huawei P30 Lite เลือกใช้ Android 9 Pie ครอบด้วย EMUI 9.1 ที่มีการปรับปรุงในเรื่องของความเสถียรที่ดีขึ้นและใช้งานได้ง่ายเหมือนเดิม ฟีเจอร์ที่เพิ่มเข้ามา สามารถเข้ามา Digital Balance ช่วยควบคุมในการใช้งานมือถือ และตั้งจำกัดระยะเวลาการใช้งานได้, Huawei Shareที่ใช้งานได้สะดวกมากขึ้น รวมถึง Eye Comfort ระบบถนอมสายตาอีกด้วย

ลูกเล่นของตัวเครื่องยังคงเหมือนมือถือทั่วไปอย่างที่ ระบบ Android โดยใช้และมีเพิ่ม เข็มทิศ, เครื่องคิดเลข, เครื่องอัดเสียง, กระจกส่อง, ไฟฉาย, โหมดปาร์ตี้ สมุดบันทึก และอื่นๆ อย่างมากมาย


ส่วนระบบความปลอดภัย นอกจากระบบสแกนลายนิ้วมือ ยังมีระบบสแกนใบหน้ามาให้ และคราวนี้มาพร้อมกับการปรับความสว่างหน้าจออัตโนมัติเมื่อสแกน ทำให้ใช้ในที่แสงน้อยได้ดี แต่ที่มืดยังไม่ดีเท่าไหร่
เปิดกล้องลองประสิทธิภาพ
สำหรับกล้องหลังของ Huawei P30 Lite มีทั้งหมดถึง 3 เลนส์ด้วยกัน ไม่ว่าจะเป็น



24 ล้านพิกเซล, f/1.8, PDAF
8 ล้านพิกเซล, f/2.2 Ultra Wide Lens
2 ล้านพิกเซล, f/2.4, depth sensor


ลูกเล่นฟีเจอร์ของ Huawei P30 Lite

สำหรับหน้าตาเมนูกล้องของ Huawei P30 Lite ยังคงเหมือนกับ Huawei ทั่วไปและมีการลดทอนจาก P30 ลงมาพอสมควร แต่ก็ยังมีลูกเล่นครบเช่น AI Scene และมีการปรับลูกเล่นต่างๆ อย่างครบถ้วนเลยทีเดียว ปรับเปลี่ยนกล้องหน้าหลังอาจจะยังต้องกดปุ่มหมุนกล้องเท่านั้น
ลองถ่ายภาพด้วย Huawei P30 Lite



ภาพกลางวัน
 

ภาพกลางคืน
 


รูปแบบการถ่ายอื่นๆ ก็มีให้ครบเพราะคุณสามารถเล่นทั้ง Light Painting, ลูกเล่นจัดหนักจัดเต็มและอื่นๆ อีกมากมายจนเรียกได้ว่า มันครบเครื่องเลยครับ
การถ่ายวิดีโอด้วย Huawei P30 Lite
ด้วยฟีเจอร์การถ่ายวิดีโอความละเอียด Full HD ถือว่าเพียงพอแล้วต่อการใช้งาน และยังถ่ายในที่แสงน้อยได้ดี แต่อาจจะยังสู้รุ่นแพงกว่าไม่ได้
กล้องหน้า 32 ล้านพิกเซลของ Huawei P30 Lite เป็นอย่างไร

สำหรับกล้องหน้าของ Huawei P30 Lite จัดมาหนักมากความละเอียด 32 ล้านพิกเซล ถือว่าสูงเป็นเบอร์ต้นๆ และยังได้ฟีเจอร์ละลายหลัง, ปรับรูปแบบของแสง, Filter และ Beauty Mode ที่ปรับได้เยอะมาก
นอกจากนี้ยังรองรับการแสดงผล AR Sticker ได้ด้วย
การใช้พลังงาน / การชาร์จไฟกลับ

แบตเตอรี่ของ Huawei P30 Lite จัดมาให้กับ 3340 mAh ที่เรียกได้ว่า ขนาดกลางไม่ได้ใหญ่มาก การทดสอบดูเหมือนจะกินเพราะอยู่ได้ 6 -7 ชั่วโมง แต่ถ้าเอาตามความจริงแล้ว มันอึดพอที่จะข้ามวันได้เลย
สำหรับระบบชาร์จไฟของ Huawei P30 Lite ให้แบบ Fast Charge มากับกล่องเลยและรองรับ USB-C มาให้และทำให้ตัวเครื่องนั้นชาร์จไฟได้รวดเร็วมากเลยทีเดียว แต่อาจจะยังไม่เท่ากับรุ่นพี่อย่าง P30 และ P30 Pro และไม่รองรับ Wireless Charge ด้วย
สรุปหลังจากทีม Sanook! Hitech ทดลองใช้ Huawei P30 Lite มาสักระยะเวลาหนึ่ง

ต้องบอกว่า Huawei P30 Lite เป็นมือถือที่ออกมาเพื่อครอบทั้งกลุ่ม Mid Range ที่ไม่เกิน 11,000 บาท แต่ได้ชื่อเสียงของมือถือระดับบน ที่เรียกได้ว่าหายากมากเลยทีเดียว แต่ว่า อาจจะมีเรื่องที่ต้องลดทอนไปบ้างตามปกติของมือถือระดับนี้

ด้วยราคาเครื่อง 10,990 บาท ถือว่าไม่ได้แพงมากเมื่อเทียบกับสิ่งที่ได้มาทั้งหมด เรียกได้ว่าคุ้มสำหรับคนที่อยากได้มือถือไว้ใช้งานธรรมดาทั่วไป แต่ถ้าความต้องการมากกว่านั้นอาจจะต้องอัปเกรดไปรุ่นที่แพงขึ้นนะครับ ตอนนี้มีจำหน่ายแล้ว ใครอยากได้อย่าลืมไปดูที่ตัวแทนจำหน่าย Huawei ทั่วประเทศครับ
จุดเด่น

สเปคเครื่องสมตัว ทำงานได้ราบรื่น
ลูกเล่นครบเครื่อง
บอดี้สวยงาม
กล้องหลังถ่ายภาพได้ทุกสถานการณ์
มีระบบชาร์จไฟเร็วด้วย
รองรับ USB-C

ข้อสังเกต

บอดี้เป็นรอยง่ายมาก
สเปคเครื่องด้อยกว่ารุ่นกลางบางตัวของค่าย
ยังไม่ได้เทคโนโลยีกันน้ำ
