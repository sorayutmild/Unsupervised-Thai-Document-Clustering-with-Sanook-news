ตามปกติเกม Minecraft เองก็ได้มีการเสนอภาพเกมที่เป็นบล็อก เหมือนกับเลโก้อยู่แล้ว แต่จะน่าสนใจแค่ไหนหากภาพของเกม กลายเป็นแบบเกมเลโก้จริง ๆ เราจะหาคำตอบได้จาก MOD ตัวใหม่ที่ตอนนี้เปิดให้ได้โหลดแล้ว

ย้อนกลับไปในปี 2009 คุณ Notch ได้มีความสนใจที่จะลองทำให้ภาพของเกม Minecraft ให้มาเป็นแบบเกมเลโก้ และทางทีม Macio6 Productions ก็ได้มีการพัฒนาออกมาและใช้ชื่อว่า MineBricks ซึ่งเปลี่ยนภาพฉากให้เกมให้ออกมาเป็นชิ้นส่วนตัวต่อเลโก้

แน่นอนว่าตัว MOD นั้นไม่ได้มีการให้พังฉากแล้วเอามาประกอบใหม่แบบเกมเลโก้แน่ ๆ แต่เป็นการเปลี่ยนพื้นผิวของเกมให้กลายเป็นชิ้นส่วนของเลโก้ โดยผู้เล่นที่สนใจสามารถดาวน์โหลดมาเล่นได้ฟรี แต่ถ้าอยากได้ความละเอียดที่มากขึ้นก็สามารถจ่ายเพิ่มได้ในราคาย่อมเยา สูงสุดแค่ 5 เหรียญเท่านั้น (ประมาณ 160 บาท) สามารถดาวน์โหลด MOD ได้ ที่นี่

อย่างไรก็ตามก่อนหน้านี้ทาง LEGO เองก็ได้มีการทำเกมที่มีลักษณะคล้าย ๆ กับ Minecraft อย่าง LEGO WORLD ออกมาแล้ว และก็เป็นอีกเกมที่ประสบความสำเร็จ แต่ทว่านั่นก็ไม่ใช่เกม Minecraft นั่นเอง 
Minecraft วางจำหน่ายแล้ววันนี้บนมือถือ, PC, PS4, PS5, Switch, Xbox One และ Xbox Series X/S.