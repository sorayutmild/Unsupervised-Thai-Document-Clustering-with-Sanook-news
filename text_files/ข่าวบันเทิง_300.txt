ทำเอาแฟนคลับรายการ "สมาคมเมียจ๋า" บ่นเสียดายไปตามๆ เมื่อจู่ๆ รายการต้องประกาศปิดตัวลง ท่ามกลางความเสียดายของพิธีกรทั้งสี่คน ซึ่งนำทีมโดย แหม่ม สุริวิภา,ตั๊ก ศิริพร,หนิง ปณิตา,เอ๋ พรทิพย์ และวุ้นเส้น วิริฒิภา โดยวุ้นเส้นได้ ออกมาโพสต์ถึงสาเหตุครั้งนี้ และพูดขอบคุณแฟนๆ แบบซึ้งๆ ว่า
"ขอบคุณพี่นิดมากๆนะคะที่ให้วุ้นมาเป็นส่วนหนึ่งของรายการนี้ ขอบคุณที่เป็นกำลังใจให้หนูตลอดมา พวกเราผูกพันธ์กันมากไม่แพ้คนดูที่รักรายการของเรา ขอบคุณทีมงานที่ตั้งใจทำงานด้วยรอยยิ้มทุกครั้ง รายการนี้ถึงแม้วุ้นจะไม่ได้พูดอะไรเยอะ แต่ถือว่าเป็น masterpiece ที่ได้มาทำงานกับคนดีๆ แค่นี้ก้อคุ้มแล้วค่ะ ที่สำคัญขอบคุณคนดูแฟนๆทุกคนที่รักพวกเรา และสนุกไปกับพวกเราทุกเช้านะคะ เราจะคิดถึงทุกคนเหมือนกัน... เกิดมาไม่เคยพิมพ์ยาวขนาดนี้ แสดงว่ารักจริง"
เอาเป็นว่าให้กำลังใจพิธีกรคนเก่งทั้งห้าคนด้วยนะคะ ไม่แน่อาจจะเห็นพวกเธอรวมตัวกันอีกก็เป็นได้

เครดิตภาพ IG:vjwoonsen,aey_pornthip