เชื่อว่าทั่วโลกคงยังจดจำ Paul Walker (พอล วอล์กเกอร์) นักแสดงคู่บุญของหนังแฟรนไชส์ Fast & Furious ผู้ล่วงลับกันได้ และภาพด้านล่างนี้คือ E36 BMW M3 ปี ​​1990 มีการขายทอดตลาดไปถึง 385,000 เหรียญสหรัฐฯ ซึ่งทำให้มันมีราคาเทียบเท่ากับ Ferrari 812 Superfast คันใหม่ล่าสุด เราไปหาคำตอบกันว่าทำไมมันถึงขายได้ราคาดีขนาดนั้น
ประการแรกเลยมันคือ E36 M3 Lightweight ที่หายากเป็นพิเศษ ซึ่งเป็นหนึ่งใน 120 คัน ที่ผลิตขึ้นมา มีไมล์ที่น้อยมาก เพียง 5,000 ไมล์ และประการที่ 2 สำคัญสุดคือมันเป็นรถโดยครอบครองของ Paul Walker!

รถคันนี้ได้รับการประมูลใน Paul Walker Collection อันโด่งดัง 21 รายการ ที่ดำเนินการโดย Barrett Jackson และนอกจาก E36 M3 แล้วยังมีรถอีกมากมายที่ได้รับการประมูลไปพร้อมกัน อย่าง 370Z ขายในราคา 105,600 เหรียญสหรัฐฯ

R32 Nissan Skyline พร้อมการอัพเกรดสไตล์จัดจ้าน ขายได้ในราคา 100,100 เหรียญสหรัฐฯ, Mustang 2013 Vintage Boss 302S Race Car ราคาอยู่ที่ 95,700 เหรียญสหรัฐฯ, Ford Bronco Eddie Bauer Edition 73,700 เหรียญสหรัฐฯ, Toyota Tundra Access Cab ขายได้ในราคา 16,500 เหรียญสหรัฐฯ, Audi S4 ในปี 2000 ขายได้ในราคา 29,700 เหรียญสหรัฐฯ และ Chevy Chevelle wagon ปี 1964 ปิดราคาไปที่ 19,800 เหรียญสหรัฐฯ