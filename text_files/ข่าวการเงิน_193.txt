การไฟฟ้านครหลวง (MEA) เผยกรอบการคืนเงินให้กับผู้ที่ได้สิทธ์จากการลงทะเบียนรับเงินประกันการใช้ไฟฟ้า คาดไม่เกิน 7 วัน
การลงทะเบียนรับเงินประกันไฟฟ้าจากการไฟฟ้านครหลวง (MEA) และการไฟฟ้าส่วนภูมิภาค (PEA) แม้จะเริ่มเปิดเว็บไซต์ลงทะเบียนเงินประกันไฟฟ้า ให้ประชาชนได้เข้าสมัครเพื่อยืนยันตัวตนเมื่อวันที่ 25 มี.ค. ที่ผ่านมา และเงินประกันการใช้ไฟฟ้าจะเริ่มทยอยโอนให้กับผู้มีสิทธิ์งวดแรกในวันที่ 31 มี.ค. นี้ก็ตาม
เชื่อว่าหลายคนก็ยังสงสัยว่าจะรู้ได้ไงว่าเงินเข้าเมื่อไหร่ และใช้เวลาตรวจสอบนานมั้ย? Sanook Money ขอได้มีโอกาสพูดคุยกับ นายจาตุรงค์ สุริยาศศิน ผู้ช่วยผู้ว่าการการไฟฟ้านครหลวง (MEA) ในฐานะโฆษก MEA โดยได้คำตอบที่ค่อนข้างเคลียร์เลยว่า ผู้ที่ได้รับการคอนเฟิร์มว่ามีสิทธิ์รับเงินประกันการใช้ไฟฟ้า คาดว่าไม่เกิน 7 วันจะได้รับเงินตามที่ได้เลือกไว้ในช่องทางรับเงิน
นายจาตุรงค์ สุริยาศศิน ผู้ช่วยผู้ว่าการการไฟฟ้านครหลวง (MEA) โฆษก MEA
ทั้งนี้ ขึ้นอยู่กับกรอบระยะเวลาในการตรวจสอบของหลายหน่วยงานที่ไม่ใช่เฉพาะของการไฟฟ้าเท่านั้น แต่รวมไปถึง สถาบันการเงิน ระบบพร้อมเพย์ และเคาน์เตอร์เซอร์วิส 7-11


หากผู้มีสิทธิ์ที่ลงทะเบียนต้องการเช็กว่าตอนนี้เดินเรื่องขอรับเงินคืนประกันการใช้ไฟฟ้าถึงไหนแล้วบ้าง สามารถเช็กสถานะ (Tracking) ได้ที่หน้าลงทะเบียนที่ระบุว่า "ตรวจสอบเรื่อง" เพื่อติดตามผล


ลงทะเบียนรับเงินค่าไฟ จาก กฟภ. แค่กรอกข้อมูล-คอนเฟิร์ม รอรับเงินโลด


ลงทะเบียนรับเงินประกันไฟฟ้า MEA แค่มีบิลค่าไฟใส่เลขบัญชีแสดงสัญญา CA ก็ยังได้


ลงทะเบียนรับเงินประกันการใช้ไฟฟ้า MEA ได้มั้ย ถ้าไม่พบเลขบัตรประชาชนในระบบ-ไม่รู้เลข CA


เทียบวิธีขอรับเงินคืนประกันการใช้ไฟฟ้า "กฟน.-กฟภ." สมัครคอนเฟิร์มไม่ยากอย่างที่คิด

