Kamen Rider Battride War II สงครามไรเดอร์มั่วซั่วภาคต่อ
Kamen Rider Battride War II
นิตยสารเกมส์ Dengeki PlayStation ฉบับเดือนกุมภาพันธ์เผยเกมส์ใหม่ ที่แฟนๆฮีโร่หน้ากากไรเดอร์ต้องชื่นชอบ นั่นคือ Kamen Rider Battride War II ภาคใหม่ของเกมส์ซีรี่ย์หน้ากากไรเดอร์บนเครื่อง PlayStation 3 ที่ทาง Bandai Namco สร้างเป็นแนวต่อสู้แบบ Beat them up หรือเดินหน้าซัดให้เรียบ ซึ่งเป็นแนวเกมส์ยอดนิยมเหมือนกับเกมส์สามก๊ก Dynasty Warriors นั่นเอง แค่เปลี่ยนจากแม่ทัพสามก๊กมาเป็นเหล่าหน้ากากไรเดอร์ สู้กับลิ่วล้อองค์กรร้ายนับร้อยนับพันแทน
ระบบการเล่นของ Kamen Rider Battride War II ก็จะคล้ายกับภาคแรกที่ออกมาเมื่อเดือนพฤษภาคมปี่ 2013 แต่สิ่งที่จะเน้นในภาคใหม่ก็คือมีการเพิ่มฟอร์มและตัวละครของหน้ากากไรเดอร์ให้มากขึ้นกว่าเก่า โดยได้มีการนำเอาฟอร์มพิเศษของไรเดอร์แต่ละตัว ที่มาจากภาค The Movie มาให้ใช้ในเกมส์ด้วย ทำให้แฟนๆไรเดอร์มีตัวเลือกในการใช้ฟอร์มต่างๆมากขึ้นกว่าภาคเก่า เช่น Kamen Rider OOO Super Tatoba Combo จากภาคมูฟวี่ Kamen Rider x Kamen Rider Fourze & OOO: Movie War Mega Max , Kamen Rider Fourze Meteor Nadeshiko Fusion States จากภาคมูฟวี่ Kamen Rider x Kamen Rider Wizard & Fourze: Movie War Ultimatum และ Kamen Rider Infinity Dragon Gold จากภาคมูฟวี่ Kamen Rider x Kamen Rider Gaim & Wizard: Tenka Wakeme no Sengoku Movie Daigassen แต่ละภาคชื่อยาวชะมัด และก็เพิ่มตัวละครภาคใหม่คือ Kamen Rider Gaim ด้วย ส่วนไรเดอร์หน้าเก่าๆอย่าง Kamen Rider Wizard, Kamen Rider Fourze, Kamen Rider OOO และอื่นๆก็ยังตามมาจากภาคแรกเช่นเดิม
Kamen Rider Battride War II กำหนดลงเครื่อง PS3 เท่านั้น ในเดือนมิถุนายน 2014
 
 