แห่จัดแพ็กเกจขายคู่ไอโฟน"ดีแทค"งัดเครื่องเกรดบีลงตลาด
ค่าย มือถือแข่งลดราคา "ไอโฟน" ขายคู่แพ็กเกจ 3G "ดีแทค" ขนเครื่องไอโฟน 5 เกรดบีลงตลาดลด "2 พันกว่าบาท-เฉียด 4 พันบาท" ให้ผ่อน 0% นาน6 เดือน ฝั่ง "ทรูมูฟ เอช" โกยยอดนิ่ม ๆ ไอโฟน 4 รอลุ้นหั่นราคาไอโฟน 5 อีกรอบ หลัง 3G คลื่น 2.1 GHz กดปุ่มเปิดบริการ
นายกิตติณัฐ ทีคะวรรณ ผู้อำนวยการด้านบริหารผลิตภัณฑ์ดีไวซ์ บมจ.ทรู คอร์ปอเรชั่น เปิดเผยว่า ไอโฟน 5 ที่บริษัทจำหน่ายอยู่มีโอกาสจะลดราคาลงแต่คงไม่มาก เฉลี่ย 10% ในแต่ละรุ่น ซึ่งต้องรอความชัดเจนเกี่ยวกับแผนการตลาดหลังเปิดให้บริการ 3G คลื่น 2.1 GHz เต็มรูปแบบในวันที่ 8 พ.ค.นี้ โดยการลดราคาเครื่องลงทำให้ลูกค้าเข้าถึงเครื่องรุ่นดังกล่าวได้ง่ายขึ้น ปัจจุบันราคาไอโฟน 5 รุ่นที่ความจุน้อยที่สุด (16 GB) อยู่ที่ 23,677 บาท"การ ลดราคาไม่ใช่ว่ารับเป้ามาเยอะ แล้วขายไม่ได้ แต่เพื่อให้ลูกค้าเดิมและหน้าใหม่เข้าถึงการใช้ผลิตภัณฑ์แอปเปิลที่มีราคา สูงได้ง่ายขึ้น แต่ขณะนี้ยังไม่ชัดเจนว่าจะเป็นเช่นไร จะใช้วิธีผูกกับแพ็กเกจเพื่อให้ราคาต่ำลง หรืออื่น ๆ คงต้องรอแผนการทำตลาด 3G คลื่น 2.1 GHz ก่อน"อย่างไรก็ตาม ในเดือน มี.ค.ที่ผ่านมา บริษัทมีโปรโมชั่นกับไอโฟน 4 ลดราคาเครื่อง 50% เหลือ 6,950 บาท จากราคาเต็ม 13,900 บาท พร้อมผ่อน 0% ได้ 10 เดือน เมื่อใช้ร่วมกับแพ็กเกจ iSmart 699 นาน 18 เดือน และชำระค่าบริการล่วงหน้า 7 เดือน (โทร.ได้ 400 นาที และเล่นอินเทอร์เน็ตได้ไม่จำกัด แต่ใช้ความเร็วสูงสุดได้ 2 GB) ส่งผลให้ยอดขายมากกว่าไอโฟน 5 เพราะมีผู้บริโภคระดับกลางที่ยังไม่มีสมาร์ทโฟนใช้ หรือต้องการใช้รุ่นที่มีประสิทธิภาพมากขึ้น จึงสนใจโปรโมชั่นดังกล่าวซึ่งจะสิ้นสุดในเดือน พ.ค.นี้สำหรับสมาร์ท โฟนเฮาส์แบรนด์ "GoLive" ปัจจุบันมีเพิ่มอีก 3 รุ่น คือ GoLive รุ่น 2 ราคา 1,290 บาท ฟีเจอร์โฟนที่ใช้ 3G ได้ และ GoLive S2 สมาร์ทโฟนราคาถูกสุดในตลาดที่ 2,990 บาท รวมถึง GoLive Dual ใช้ซีพียู 2 คอร์ ราคา 4,290 บาท คาดว่าทั้ง 3 รุ่นจะมียอดขายเพิ่มขึ้น หลังทรูมูฟ เอช เปิด 3G คลื่นใหม่ เพราะทรูมูฟ เอช ได้ตั้งเป้าผลักดันฐานลูกค้าในปีนี้ไว้ที่ 6 ล้านเลขหมาย
ผู้สื่อ ข่าวรายงานว่า หลังจากในช่วงปลายเดือน เม.ย.ที่ผ่านมา "ดีแทค" ประกาศลดราคาไอโฟน 5 ระหว่าง 1,700-2,000 บาท เช่น รุ่นความจุ 16 GB เหลือ 22,855 บาท, รุ่น 32 GB เหลือ 26,355 บาท และรุ่น 64 GB เหลือ 29,955 บาท โดยให้ผ่อน 0% ได้ 10 เดือน แต่ต้องใช้งานกับแพ็กเกจ iDeal 539 (โทร. 550 นาที ใช้อินเทอร์เน็ตได้ไม่จำกัด ความเร็วสูงสุด 2 GB) ล่าสุดดีแทคยังนำไอโฟน 5 เกรดบี ออกมาทำตลาดในราคาพิเศษด้วย เช่น ความจุ 16 GB ลด 2,615 บาท เหลือ 21,940 บาท รุ่น 32 GB ลด 2,995 บาท เหลือ 25,260 บาท และ 64 GB ลด 3,385 บาท เหลือ 28,570 บาท ให้ผ่อน 0% นาน 6 เดือน พร้อมกับสมัครใช้แพ็กเกจไอโฟน S ขึ้นไปทั้งนี้เครื่องเกรดบีของดี แทคคือเครื่องที่ลูกค้าซื้อ และพบว่ามีตำหนิ โดยยังไม่มีการเชื่อมต่อกับคอมพิวเตอร์เงื่อนไขการรับประกันจึงจะเหมือน เครื่องมือหนึ่ง