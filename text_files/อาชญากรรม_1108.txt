ศาลตัดสินจำคุก  2  ปี ตลกก่อนบ่ายฯ ต่าย เชิญยิ้ม ข้อหายักยอกทรัพย์ รับสารภาพเหลือติด 1 ปี
ศาลแขวงพระนครเหนือ ถนนรัชดาภิเษก ศาลได้มีคำพิพากษาคดีที่ นายสุกฤษณ์ ไต้ชัยภูมิ อายุ  23 ปี เป็นโจทก์ฟ้อง นายกิติศักดิ์ นาคพงษ์ หรือต่าย เชิญยิ้ม อายุ  41  ปี ตลกก่อนบ่ายคลายเครียด และผู้กองเจ้าเสน่ห์ ความผิดฐานยักยอกทรัพย์
สืบเนื่องจาก นายสุกฤษณ์ ได้เช่าซื้อรถยนต์ จากบริษัทจีอีแคปปิตอลออโต้ลีส ต่อมานายต่าย เชิญยิ้ม ได้มาเช่าซื้อต่อไป โดยตกลงทำสัญญาเปลี่ยนผู้เช่าซื้อ แต่เมื่อวันที่ 24 ม.ค. 51 นายต่าย เชิญยิ้ม ได้รับรถไปแต่ไ่ม่ยอมเปลี่ยนชื่อผู้เช่าซื้อ นายสุกฤษณ์ จึงบอกเลิกสัญญาซื้อขาย แต่นายต่าย เชิญยิ้ม กลับไม่ยอมคืนรถ ถือว่าเจตนาทุจริต 
ศาลจึงตัดสินว่า นายต่าย เชิญยิ้ม เจตนาทุจริต มีความผิดตามประมวลกฎหมายอาญามาตรา 352 โทษจำคุก 2 ปี แต่จำเลยรับสารภาพ ศาลลดโทษให้กึ่งหนึ่งคงจำคุก 1 ปีโดยไม่รอลงอาญา ภายหลังนายต่าย เชิญยิ้ม  ยื่นหลักทรัพย์ประกันตัว แต่ศาลได้ส่งให้ศาลอุทธรณ์พิจารณาประกันตัว  ศาลแขวงพระนครเหนือจึงออกหมายขังส่งตัวตลกต่าย เชิญยิ้ม ไปที่เรือนจำพิเศษกรุงเทพ
 