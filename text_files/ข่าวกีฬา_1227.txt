"เจ้ากร" พงษ์ศักดิ์เล็ก กระทิงแดงยิม อดีตแชมป์โลก WBC ฟลายเวต 2สมัย ชาวไทย เผย ถูกผู้หญิงหลอก เกือบหมดตัว เจ้าตัวเตรียมกลับมาชกมวย
"เจ้ากร" พงษ์ศักดิ์เล็ก กระทิงแดงยิม อดีตแชมป์โลก WBC ฟลายเวต 2 สมัย ชาวไทย ได้เผยว่า ตอนนี้เงินที่ได้มาจากการชกมวยเหลือน้อยแทบจะหมดเลยก็ว่าได้ สาเหตุที่ทางอดีตแชมป์โลกหมดตัวก็ เพราะว่าถูกผู้หญิงหลายต่อหลายคนที่ได้คบหาหลอกเอาเงินไปตลอด
โดยเฉพาะคนล่าสุดนั้น ลงทุนไปสร้างบ้านให้กว่า 5-6 แสนบาท ไม่รวมเงินค่าใช้จ่ายอีกไม่รู้เท่าไหร่ แต่เจ้าตัวยืนยันไม่ได้หมดเพราะการพนันแน่นอน และจะขอกลับมาชกมวยต่อ คิดว่าร่างกายตนเองยังไหวอยู่ แต่คงไม่ชกถี่เหมือนเดิม
ส่วนทางด้าน "เสี่ยเน้า" วิรัตน์ วชิรรัตนวงศ์ ผู้จัดการของอดีตแชมป์โลกชาวไทย ได้เผยว่า ได้พูดคุยกับทางเจ้ากรแล้ว และก็ยืนยันจะยืนมือเข้ามาช่วยเหลือ โดยจะให้ไปเป็นเทนเนอร์ในค่ายเพชรยินดี โดยจะให้เป็นผู้ช่วยของ "หนึ่ง" ฉัตรชัย สาสะกุล เทรนเนอร์ใหญ่เพื่อช่วยสร้างแชมป์โลกต่อไป
แต่ถ้า พงษ์ศักดิ์เล็ก ยังอยากกลับมาชกมวยต่อ ตนก็จะขอดูสภาร่างกายก่อนเพราะปีนี้พงษ์ศักดิ์เล็ก ก็อายุ 35 ปีแล้ว หากยังฟิตก็ให้ขึ้นชกแน่นอน
อ่านข่าวย้อนหลัง - พงษ์ศักดิ์เล็กลั่น! ไม่ได้ตกอับอย่างเป็นข่าว 
ประมวลภาพการชกมวย พงษ์ศักดิ์เล็ก กระทิงแดงยิม (คลิกรูปเพื่อชม)
