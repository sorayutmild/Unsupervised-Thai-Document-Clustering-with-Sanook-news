เหลือเชื่อไม่น้อยสำหรับ "กรรชัย สุขสมกร" เด็กไทยวัย 18 ปี ที่ตอนนี้ติดทีมชาติฟุตซอลอิตาลีชุดอายุไม่เกิน 21 ปี ลุยศึก 3 เส้าที่ประเทศเบลเยียมเมื่อสัปดาห์ที่แล้วโดยการแข่งขันรายการ "Herstal 2015" เป็นการแข่งฟุตซอล 3 เส้า รุ่นอายุไม่เกิน 21 ปี จัดขึ้นที่ประเทศเบลเยี่ยม ช่วงวันที่ 15-17 ม.ค. ที่ผ่านมา ซึ่งแชมป์ตกเป็นของทีมชาติ โครเอเชีย รองแชมป์เป็น อิตาลี ส่วน เบลเยี่ยม ชาติเจ้าภาพได้ลำดับที่ 3 ไปครอง ในการแข่งขันทัวร์นาเม้นต์นี้ มีคนไทยแท้ๆลงเล่นให้ทีมชาติอิตาลีด้วย นั่นก็คือ "น้องต้น-กรรชัย สุขสมกร" ซึ่งน่าประทับใจตรงที่เจ้าตัวมีอายุเพียง 18 ปีเท่านั้นเอง ประวัติของ กรรชัย สุขสมกร นั้น เป็นคนไทยแท้ๆ เกิดที่กรุงเทพมหานคร พ.ศ.2539 ก่อนจะย้ายไปศึกษาที่ประเทศอิตาลี ตั้งแต่อายุ 10 ขวบจากนั้นมีโอกาสได้ฝึกฝนการเล่นฟุตซอลบนแผ่นดินรองเท้าบู๊ต โดยเป็นเด็กฝึกหัดกับสโมสร "อาร์ซิยาโน่ กริโฟ่" จนถึงฤดูกาล 2013/14 เจ้าตัวก็มีโอกาสได้เล่นในลีกอายุต่ำกว่า 21 ปีและล่าสุด ซีซั่น 2014/15 ก็เลื่อนชั้นไปเล่นกับทีมชุดใหญ่ในลีก เซเรีย อา 2 (ระดับรองจากลีกสูงสุด) ซึ่งโชว์ผลงานดีและได้ลงแข่งอย่างต่อเนื่อง จนถูกเรียกติดทีมชาติอิตาลี ชุดยู 21 นั่นเอง