     Honda Accord ไมเนอร์เชนจ์ใหม่ ถูกเปิดตัวแล้วอย่างเป็นทางการ พร้อมรูปลักษณ์ภายนอกสปอร์ตยิ่งขึ้น เครื่องเสียงรองรับ Apple CarPlay เคาะราคาจำหน่าย 1.385 - 1.635 ล้านบาท

     ฮอนด้า แอคคอร์ด ใหม่ ยังคงถือเป็นเจเนอเรชั่นที่ 9 ถูกเปิดตัวเป็นครั้งแรกเมื่อเดือนมีนาคม 2556 ออกแบบเน้นความหรูหรา สง่างาม เจาะกลุ่มลูกค้าระดับบน มียอดจำหน่ายสะสมรวมเกือบ 30,000 คันนับตั้งแต่เปิดตัว
     ฮอนด้า แอคคอร์ด ใหม่ ติดตั้งกระจังหน้าดีไซน์สไตล์สปอร์ต ไฟหน้าแบบ Full LED ทั้งชุดโคม พร้อมไฟ Daytime Running Light แบบ LED รวมถึงไฟท้ายแบบ LED ดีไซน์ใหม่โฉบเฉี่ยวยิ่งขึ้น
 

     ห้องโดยสารภายในตกแต่งด้วยลายไม้และสีดำเปียโนแบล็ค ติดตั้งอุปกรณ์ระดับพรีเมี่ยมเพิ่มขึ้น เช่น ระบบสตาร์ทเครื่องยนต์พร้อมเครื่องปรับอากาศด้วยกุญแจรีโมท (Engine Remote Start) จากระยะไกล เพื่อปรับอุณหภูมิภายในห้องโดยสารล่วงหน้าก่อนออกเดินทาง
     ระบบเครื่องเสียงหน้าจอสัมผัสใหม่ รองรับการเชื่อมต่อ Apple CarPlay หรือเชื่อมต่อสมาร์ทโฟนผ่านระบบ MirrorLink® อีกทั้งสามารถเชื่อมโยงเครือข่าย WIFI หรือ Hotspot เพื่อใช้งานเบราว์เซอร์
 

     Accord Minorchange ยังคงมีเครื่องยนต์เบนซินให้เลือก 2 ขนาด ได้แก่ 2.4 ลิตร DOHC i-VTECให้กำลังสูงสุด 174 แรงม้า ที่ 6,200 รอบต่อนาที แรงบิดสูงสุด 225 นิวตัน-เมตร ที่ 4,000 รอบต่อนาที พัฒนาภายใต้เทคโนโลยีเอิร์ธดรีม
     อีกรุ่นมีขนาด 2.0 ลิตร SOHC i-VTEC ให้กำลังสูงสุด 155 แรงม้าที่ 6,500 รอบต่อนาที แรงบิดสูงสุดที่ 190 นิวตัน-เมตร ที่ 4,300 รอบต่อนาที ส่งกำลังด้วยเกียร์อัตโนมัติ 5 สปีดและรองรับน้ำมัน E85 ทั้งคู่
 

     ระบบความปลอดภัย อาทิเช่น ถุงลมคู่หน้าอัจฉริยะ Dual i-SRS ถุงลมด้านข้างคู่หน้าอัจฉริยะ i-Side Airbag และม่านถุงลมด้านข้าง Side Curtain Airbags ระบบแสดงภาพมุมอับสายตาขณะเปลี่ยนเลน (Honda LaneWatch) ระบบไฟส่องสว่างด้านข้างอัตโนมัติขณะเลี้ยว (Active Cornering Light - ACL) และกล้องส่องภาพด้านหลังปรับมุมมองได้ 3 ระดับ
 

     นอกจากนั้น นายสมภพ ปฏิภานธาดา ผู้จัดการทั่วไปส่วนการตลาด บริษัท ฮอนด้า ออโตโมบิล (ประเทศไทย) จำกัด เผยว่า ฮอนด้ากำลังเตรียมเปิดตัว Honda Accord Hybrid ใหม่ พร้อมเทคโนโลยีไฮบริดล้ำสมัย รวมถึงระบบ Honda SENSING ที่ช่วยเพิ่มความปลอดภัยมากขึ้น
     Honda Accord ใหม่ มีให้เลือกทั้งหมด 4 สี ได้แก่ สีเทาโมเดิร์นสตีล (เมทัลลิก) สีเงินลูนาร์ (เมทัลลิก) สีขาวออร์คิด (มุก) และสีดำคริสตัล (มุก)


     ราคาจำหน่าย Honda Accord ไมเนอร์เชนจ์ใหม่ มีดังนี้

รุ่น 2.0 E ราคา 1,385,000 บาท
รุ่น 2.0 EL ราคา 1,445,000 บาท
รุ่น 2.4 EL ราคา 1,635,000 บาท 

 
 