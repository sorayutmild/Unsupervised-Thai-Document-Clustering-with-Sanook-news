2 นัดติดแล้วที่ คริสเตียโน่ โรนัลโด้ ออกอาการหงุดหงิดสุดๆ เมื่อ แกเร็ธ เบล ปีกเพื่อนร่วมทีม ไม่ยอมจ่ายบอลให้ คริสเตียโน่ โรนัลโด้ ดาวเตะระดับซูเปอร์สตาร์โลกของ เรอัล มาดริด โดนจับภาพว่าออกอาการโมโหโกรธาแบบสุดๆอีกครั้ง ในจังหวะที่ แกเร็ธ เบล ปีกเพื่อนร่วมทีม ที่ไม่ยอมบอลส่งให้ในเกม "ชุดขาว" เอาชนะ เอสปันญ่อล 3-0 เมื่อคืนที่ผ่านมา จังหวะดังกล่าวเกิดขึ้นขณะที่ทีม ราชันชุดขาว ขึ้นนำ เอสปันญ่อล 2-0 แกเร็ธ เบล ได้บอลหลุดเข้าไปในเขตโทษ โดยพยายามจะยิงเอง โดยที่ไม่ยอมส่งให้ ซูเปอร์สตาร์ อย่างโรนัลโด้ หลังจากที่ เบล ยิงหลุดกรอบ ทำให้ดาวเตะโปรตุกีส โมโหสุดๆ จนสบถคำอยาบคาย และแสดงสีหน้าสีตาหงุดหงิด และเล่นไม่ออกตลอดทั้งเกมนี้ ทั้งนี้จากการไร้ชื่อเป็นผุ้ทำประตูในเกมนี้ทำให้ "โรนัลโด้" พลาดการทำสถิติยิงต่อเนื่องเป็นเกมที่ 18 ในสนาม "ซานติอาร์โก้ เบร์นาเบว" หลังจากก่อนหน้านี้ เขายิงได้มาตลอด 17 เกม จากปฏิกิริยาของ คริสเตียโน่ โรนัลโด้ ที่อายุกำลังจะแตะเลข 30 ทำให้สื่อต่างๆ ประโคมข่าวว่า เจ้าตัวเริ่มไม่ลงรอยกับ แกเร็ธ เบล มากขึ้นในทุกๆวัน ก่อนหน้านี้ในเกมลีกนัดที่ เรอัล มาดริด บุกไปพ่าย พ่าย บาเลนเซีย 1-2 เมื่อวันอาทิตย์ที่ 4 มกราคมที่ผ่านมา โรนัลโด้ ก็แสดงออกอาการเซ็งสุดๆ กับการไม่ส่งบอลของแกเร็ธ เบล มาแล้ว 

 คริสเตียโน่ โรนัลโด้ ออกอาการหงุดหงิดสุดๆ เมื่อ แกเร็ธ เบล ปีกเพื่อนร่วมทีม 


นัดที่แล้ว โรนัลโด้ ก็ออกอาการหงุดหงิด แกเร็ธ เบล มาแล้ว