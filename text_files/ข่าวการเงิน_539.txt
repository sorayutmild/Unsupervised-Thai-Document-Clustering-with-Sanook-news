ศึกป้องกันตำแหน่งแชมป์สภามวยโลก (WBC) รุ่นซูเปอร์ฟลายเวตเมื่อวันที่ 27 เมษายนที่ผ่านมา เจ้าแหลม-ศรีสะเกษ นครหลวงโปรโมชั่น พ่ายท่าให้กับ ฮวน ฟรานซิสโก เอสตราด้า รองอันดับ 1 ชาวเม็กซิกัน
>> เข็มขัดกระเด็น! "ศรีสะเกษ" พ่ายคะแนนเอกฉันท์ "เอสตราด้า" เสียแชมป์ซูเปอร์ฟลายเวต WBC
แม้ ศรีสะเกษ จะไม่สามารถรักษาแชมป์ซูเปอร์ฟลายเวต WBC ไว้ได้ แต่ถ้าพูดถึง “ค่าตัว” แล้วล่ะก็บอกได้เลยว่าศรีสะเกษยืนหนึ่งเลยล่ะ
เว็บไซต์ thebangkokinsight รายงานว่า ESPN สื่อชื่อดังระดับโลกได้เปิดเผยค่าตัว “เจ้าแหลม” ศรีสะเกษ นครหลวงโปรโมชั่น ที่กลายเป็นอดีตแชมป์โลกวัย 32 ปี ได้รับค่าตัวสูงถึง 500,000 ดอลลาร์ (15,953,500 บาท) มากกว่าไฟต์แรกที่เอาชนะเอสตราด้า ในครั้งแรกที่เจอกันเมื่อเดือนกุมภาพันธ์ 2018 กว่าครึ่งหนึ่ง โดยคราวนั้นได้รับที่ 250,000 ดอลลาร์ (7,976,750 บาท)
>> "แหลม ศรีสะเกษ" ป้องกันแชมป์โลกสำเร็จ ฟันค่าตัวร่วม 8 ล้าน พร้อมรับทรัพย์อีกเพียบ
ขณะที่ เอสตราด้า แชมป์คนใหม่ชาวเม็กซิกัน ได้ค่าตัวในไฟต์ล่าสุดเพียง 200,000 ดอลาร์ (6,381,400 บาท) น้อยกว่าศรีสะเกษ กว่าครึ่งเลยทีเดียว