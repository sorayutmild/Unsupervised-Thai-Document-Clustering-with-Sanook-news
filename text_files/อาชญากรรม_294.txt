2 สามีภรรยาตำรวจเดือด ศูนย์ซ่อมรถยนต์ยี่ห้อดัง สาขาชลบุรี ซ่อมรถไม่เหมือนเดิม ใช้ค้อนทุบกระจกรถแตกยับ
ผู้สื่อข่าวรายงานว่า วานนี้ (6 ก.ย.) ที่ศูนย์รถยนต์ยี่ห้อดัง สาขาจังหวัดชลบุรี เลขที่ 95/2 ม.3 ถ.สุขุมวิท ต.บ้านสวน อ.เมือง จ.ชลบุรี ได้มี 2 สามีภรรยา ประกอบด้วย ด.ต.รัชพล (ขอสงวนนามสกุล)และ ร.ต.อ.พลอยไพลิน (ขอสงวนนามสกุล)นำรถยนต์ทะเบียนป้ายแดงมาเจรจากับผู้จัดการศูนย์ฯ เพื่อขอคืนรถและให้ทางศูนย์คืนเงินดาวน์ 170,000 บาท และค่าผ่อนรถเดือนละ 12,000 บาท  11 งวด รวมเป็นเงิน 302,000 บาท พร้อมขอรถรุ่นนี้ใหม่ เพื่อผ่อนเดือนละ 12,000 บาท จำนวน 5 ปี และเรียกค่าเสียหายอีก 300,000 บาท เนื่องจากไม่พอใจที่ทางศูนย์ซ่อมรถผิดไปจากเดิม กระจกโคมไฟหน้ามีรอยแตกลายงาเหมือนของเก่า สีที่ทำให้ใหม่เป็นคนละเฉดกับสีเดิม และมีรอยบุบที่ประตูหลังด้านซ้าย
ด้าน ผู้จัดการศูนย์ กล่าวว่า ถ้าลูกค้าไม่พอใจก็สามารถคืนรถได้ พร้อมจะคืนเงินดาวน์และค่าผ่อนรถทั้งหมดให้ส่วนที่จะขอรถคันใหม่ พร้อมเงินค่าเสียหายนั้น คงไม่สามารถทำได้
ทั้งนี้ หลังจากเจรจาไม่สำเร็จ 2 สามีภรรยาก็เอารถไปจอดกลางถนนสุขุมวิท ส่งผลให้รถติดหลายกิโลเมตร