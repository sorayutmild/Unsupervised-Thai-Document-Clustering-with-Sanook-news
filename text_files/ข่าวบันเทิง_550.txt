เหมือนยิ่งเป็นการตอกย้ำกระแสที่นางเอกสาว "แต้ว ณฐพร" ไม่อยากร่วมงานกับพระเอกหนุ่ม "บอม ธนิน" เข้าไปอีก เพราะล่าสุดก็มีกระแสเม้าท์หลุดออกมาว่า แต้ว ได้ขอถอนตัวจากละครเรื่อง "พิรุณพร่ำรัก" ที่ต้องประกบคู่กับ บอม อีกครั้ง งานนี้พอมีโอกาสได้เจอสาวแต้วก็เลยไม่พลาดที่จะสอบถามถึงข้อเท็จจริง โดยเจ้าตัวก็ได้ยอมรับว่าถอนตัวออกจริง แต่ที่ถอนเพราะป่วยจนถ่ายไม่ไหว ไม่ใช่เพราะไม่อยากร่วมงานบอม
เห็นว่าตอนนี้เราถอนตัวออกจากละคร?"อ๋อ ใช่ค่ะ เกิดจากความไม่สมบูรณ์ของร่างกายค่ะ ช่วงปีใหม่ที่ผ่านมาไม่ได้ไปเที่ยวไหนเลยต้องรักษาตัว เพราะแต้วมีอาการที่ปวดหลังเรื้อรังมาระยะหนึ่งแล้ว เริ่มจากตอนแรกทานอาหารไม่ได้ รู้สึกป่วยๆอยู่เรื่อยๆ หาคำตอบไม่ได้ว่าเป็นเพราะอะไร เราก็เข้าไปเช็คอัพร่างกายตลอดเลย ก็มารู้ว่ามีเรื่องของกระเพาะลำไส้อักเสบ ลำไส้แปรปรวนด้วย สาเหตุอาจเกิดจากการที่เราทำงานแล้วเครียดสะสม ส่งผลให้มีอาการปวดที่หลังด้วย อยู่ดีๆก็ปวด คือเราเริ่มถ่ายเรื่องพิรุณพร่ำรักถ่ายไปได้ 2 คิวแล้ว ทั้ง2คิวก็ต้องแอดมิดเข้าโรงพยาบาลทั้ง2คิวเลย เพราะอยู่ดีๆเราก็ปวด อยู่ไม่ได้เลย"
ที่ถอนตัวออกนี่เพราะเราถอนเอง หรือทางผู้ใหญ่แนะนำ?จริงๆเป็นทางผู้ใหญ่ค่ะ เหมือนทั้งสองฝ่ายก็ช่วยกันหาคำตอบว่าจะทำยังไงดี เพราะการถ่ายทำก็ต้องถ่าย และร่างกายเราก็ไม่เต็มที่กับตรงนั้น เหมือนช่วยกันปรึกษามากกว่า"
แล้วกับละครเรื่องอื่นล่ะ?"อย่างเรื่อง แรด ก็ยังถ่ายอยู่ค่ะ มันก็ใกล้จะปิดกล้องเต็มทีแล้วด้วย ก็อยากเร่งถ่ายไปให้เสร็จๆ"
คนมองว่าเราถอนตัวเพราะบอมหรือเปล่า?"โอ๊ยไม่เลยค่ะ จริงๆเราก็แฮปปี้มากกับการทำงานกับยูม่า และเราก็ไปทางอาเม้าท์ อายุ ทีมงานทุกคนน่ารักมากจริงๆ ตอนที่ป่วยเราเองก็เกรงใจทั้งทางช่อง ทั้งทางทีมงานมากๆเลย เราก็เครียดด้วยสำหรับตรงนี้"
แต่ที่เราถอนครั้งนี้เหมือนยิ่งเป็นการตอกย้ำกระแสก่อนหน้าที่ไม่อยากเล่นคู่กับบอม?"มันก็เป็นแค่กระแสค่ะ ถึงแต้วจะพูดสักเท่าไหร่มันก็แล้วแต่คนจะคิดนะคะ นานาจิตตัง แต่ตัวเราเองก็ยืนยันนะคะว่าไม่ได้มีจุดประสงค์อะไรเลย มันเป็นเรื่องของการทำงาน และเราก็เป็นนักแสดงคนหนึ่งที่อยากจะทำให้เต็มที่ ถ้าทำได้ไม่เต็มที่มันมีทางออกอย่างไรก็ค่อยมาว่ากันค่ะ"
ได้คุยกับบอมบ้างไหม?"บอมเองยังไม่ได้คุยค่ะ แต่ว่าตอนที่ป่วยคุณน้าของบอมก็ยังมาเยี่ยมอยู่เหมือนกัน"
เราต้องรักษาตัวอีกนานไหม ถึงจะรับงานได้อีก?"จริงๆก็ยังบอกไม่ได้แน่นอน เรื่องตรงนี้มันเซนซิทีปและยังไม่รู้ว่าสาเหตุเกิดจากอะไร ก็ต้องสักระยะหนึ่ง ด้วยความที่เรื่องนี้ต้องไปถ่ายที่ต่างประเทศด้วย เราก็ไม่รู้ว่าจะไปเป็นที่นู้นหรือเปล่า เพราะถ้าเป็นมันก็จะค่อนข้างยากในการทำงานและก็ลำบากเองด้วย"
แบบนี้กลัวจะกระทบงานอื่นๆไหม?"ก็กังวลนิดนึงเหมือนกัน แต่ตอนนี้การแพทย์ก็ทันสมัยมาก ต้องค่อยๆรักษากันไปค่ะ อาการตอนนี้ก็ดีขึ้นจากตอนนั้นมาก แต่ว่าต้องมีการระวังในเรื่องของการใช้ท่าทาง ต้องมียาคอยติดกระเป๋าไว้ตลอด"
เสียดายไหมที่ต้องถอนตัว?"ก็เสียดายค่ะ เพราะพอเราเรียนขบก็อยากทำให้เต็มที่ แต่กลายเป็นว่าเป็นแบบนี้ไป มันก็เป็นโอกาสอีกโอกาสหนึ่ง เสียดายค่ะ"
เกิดเรื่องแบบนี้เรากลัวแฟนคลับของทั้งสองฝ่ายจะมีปัญหากันอีกไหม?"จริงๆก็อาจจะกลัวเหมือนกันนิดนึงนะคะ แต่ว่าคือตัวแต้วเองก็ไม่ได้มีอะไรค้างคาใจอยู่แล้ว เคลียร์ตรงนี้เรียบร้อย"
ได้อธิบายให้แฟนคลับเราเข้าใจหรือยัง?"แฟนคลับแต้วเองก็เข้าใจอยู่แล้ว ให้กำลังใจแต้วมาตลอด เรื่องที่ป่วยอะไรแบบนี้ค่ะ"
ต่อจากนี้เราต้องรับละครทีละเรื่องเลยไหม?"ในช่วงนี้ค่ะ เราแค่รู้สึกว่ามันไม่คุ้มกันกับการที่เราจะโหมทำงาน และกลายเป็นป่วยหนักมาก อยากจะมีโอกาสในการทำงาน และฟื้นฟูร่างกายเราไปด้วยค่ะ"