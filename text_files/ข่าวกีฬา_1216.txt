เชื่อเหลือเกินว่าถึงตอนนี้น้อยคนนักที่จะไม่รู้จักหรือเคยได้ยินชื่อ "น้องน้ำ" เกษมณี ศิลาเขตต์ สาวน้อยน่ารักในวงการงานวิ่งเมืองไทย ที่ออกงานทีไรโดดเด่นสะดุดตาช่างกล้องเสมอจนได้รับฉายาให้เป็น "นางฟ้ามาราธอน"แต่น้อยคนนักที่จะรู้ว่า น้องน้ำ เคยผ่านเวทีการประกวดสาวงามมาแล้ว แถมมีดีกรีไม่ธรรมดา ด้วยการคว้าตำแหน่งรองอันดับ 1 นางสาวนครราชสีมา ปี2557 หรือก่อนหน้านี้กับ ขวัญใจสื่อมวลชนนางสาวนครราชสีมา ปี 2555 และรองอันดับ 1 มิสนครราชสีมาเกมส์ เมื่อปี 2557สำหรับจุดหักเหที่ทำให้สาวสวยจากเมืองโคราช หันมาสนใจการออกกำลังกายด้วยการวิ่ง ก็คืออยากดูแลหุ่นให้ดูดีอยู่เสมอ จนกระทั่งพบว่าการวิ่งน่าจะเหมาะกับเธอมากที่สุด ซึ่งเธอเริ่มวิ่งแบบจริงจังมาได้กว่า 1 ปี โดยวัตถุประสงค์คือวิ่งเพื่อต้องการลดน้ำหนัก หลังจากลงงานวิ่งแรกแล้ว เธอรู้สึกชอบและสนุกกับการวิ่งจึงตัดสินใจลงวิ่งตามงานเรื่อยมาล่าสุดสาวสวยขวัญใจหนุ่มๆนักวิ่งก็ไม่พลาดเข้าร่วมรายการ บุรีรัมย์ มาราธอน 2019 เมื่อสุดสัปดาห์ที่ผ่านมา เรียกเสียงชัตเตอร์จากช่างภาพ รวมถึงความสนใจจากผู้ร่วมวิ่งและผู้ชมได้เหมือนทุกรายการที่น้องลงแข่งขันเช่นเคย
