     ในงาน มอเตอร์โชว์ 2019 คั้งนี้ Suzuki Jimny 2019 ใหม่ ล็อตแรกจำนวนกว่า 36 คัน มีผู้สนใจจองทั้งหมดเป็นที่เรียบร้อยแล้ว


     ซึ่งหลังจากที่ Suzuki Jimny 2019 ใหม่ ประกาศเปิดตัวพร้อมราคาจำหน่ายอย่างเป็นทางการในรอบสื่อมวลชนที่งาน Bangkok International Motor Show 2019 ก็มีผู้ให้ความสนใจวางเงินจองอย่างล้นหลาม สามารถทำยอดจองไปกว่า 36 คัน จากเดิมที่คาดว่ามีโควต้าสำหรับประเทศไทยประมาณ 30 คันเท่านั้น
     สำหรับ Suzuki Jimny 2019 เวอร์ชั่นไทย มีให้เลือกทั้งรุ่นเกียร์ธรรมดา 5 สปีด และเกียร์อัตโนมัติ 4 สปีด ทั้งคู่ติดตั้งเครื่องยนต์เบนซินรหัส K15B ความจุ 1.5 ลิตร ให้กำลังสูงสุด 102 แรงม้า (PS) ที่ 6,000 รอบต่อนาที แรงบิดสูงสุด 130 นิวตัน-เมตร ที่ 4,000 รอบต่อนาที พร้อมระบบขับเคลื่อนสี่ล้อ Allgrip เป็นอุปกรณ์มาตรฐาน

     Suzuki Jimny 2019 รุ่นนำเข้าทั้งคันจากประเทศญี่ปุ่น ติดตั้งอุปกรณ์มาตรฐาน เช่น ไฟหน้าโปรเจคเตอร์ LED พร้อมระบบเปิด-ปิดอัตโนมัติ, ที่ฉีดน้ำไฟหน้า, ไฟท้าย LED, กระจกมองข้างปรับไฟฟ้า, ที่ปัดน้ำฝนปรับหน่วงเวลาได้, พวงมาลัยมัลติฟังก์ชั่นหุ้มหนัง ปรับสูง-ต่ำได้, กุญแจรีโมท, ระบบอินโฟเทนเม้นท์ Suzuki Smart Connect หน้าจอขนาด 7 นิ้ว พร้อมระบบนำทาง รองรับ Apple CarPlay, ถุงลมนิรภัยคู่หน้า, ระบบควบคุมการทรงตัว ESP และระบบเบรก ABS/EBD เป็นต้น
     Suzuki Jimny 2019 มีตัวถังให้เลือกทั้งหมด 7 สี ได้แก่ สีเหลือง Solid Kinetic Yellow/หลังคาดำ, สีฟ้า Metallic Brisk Blue/หลังคาดำ, สีครีม Metallic Chiffon Ivory/หลังคาดำ, สีเขียว Solid Jungle Green, สีดำ Pearl Bluish Black, สีเทา Solid Medium Gray และสีขาว Superior White

ราคาจำหน่าย Suzuki Jimny 2019 ใหม่ มีดังนี้

Suzuki Jimny MT ราคา 1,550,000 บาท
Suzuki Jimny AT ราคา 1,650,000 บาท

 หมายเหตุ: สีทูโทนเพิ่ม 30,000 บาท