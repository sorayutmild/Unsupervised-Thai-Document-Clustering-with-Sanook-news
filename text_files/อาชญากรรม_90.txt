ความคืบหน้ากรณี นายนพปฎล อธิบาย หรือ เอ อายุ 44 ปี ถูกยิงเสียชีวิตที่ร้านอาหารชื่อดังย่านทองหล่อ หลังเข้าไปห้ามปราม พี ปรเมศวร์ ดาราช่อง 3 ทะเลาะวิวาทกับแฟนสาว เหตุเกิดเมื่อวันที่ 16 มกราคมที่ผ่านมานั้น ล่าสุดเจ้าหน้าที่ตำรวจและพนักงานสืบสวน สน.ทองหล่อ 
ล่าสุด มีพลเมืองดีนำคลิปวีดีโอมาเปิดเผยให้กับผู้สื่อข่าวของหนังสือพิมพ์เดลินิวส์ดูระหว่างไปสังเกตการณ์ที่อาคารเอ้กจ์ ทองหล่อจุดเกิดเหตุ พร้อมกับบอกว่าที่ให้ดูคลิปดังกล่าวเนื่องจากไม่พอใจที่ นายปรเมศวร์ ก่อเหตุอย่างอุกอาจ  ซึ่งภาพที่ผู้สื่อข่าวเดลินิวส์ได้ดูคลิปดังกล่าว และเปิดเผยว่าทั้งคู่ไม่มีการต่อสู้แต่อย่างใดและปืนไม่ได้ลั่นอย่างที่ นายพี ปรเมศวร์ เคยให้การไว้กับเจ้าหน้าที่ตำรวจ 
ภาพในคลิปปรากฏเป็นภาพ นายปรเมศวร์ สวมเสื้อสีขาวพร้อมกับเล็งปืนไปที่นายนพปฏล หรือพี่เอปาน เป็นวินาทีที่คุณเอกำลังจะก้าวเท้าออกจากประตู จากระยะห่างของบุคคลทั้งคู่ยืนห่างกันประมาณ 1 เมตร ไม่ปรากฏการต่อสู้แต่อย่างใด นอกจากนี้ในภาพยังปรากฏบุคคลอื่นทั้งหมด 4 คนพากันวิ่งหนีหลังจากเห็น นายปรเมศวร์ ชักปืนขึ้้นมาเล็งยิง ซึ่งหนึ่งในนั้นคือ รปภ.ของตึกดังกล่าว 
ขณะที่งานฌาปณกิจของนายนพปฏล หรือที่ในหมู่คนดังในวงการบันเทิงจะเรียกติดปากว่า พี่เอปาน  บรรยากาศที่วัดราชสิงขรเป็นไปอย่างเศร้าโศก ทั้งนี้ เพื่อนสนิทของนายนพปฏล ได้เปิดเผยว่าทางครอบครัวของนายปรเมศวร์ได้ส่งพวงหรีดเขียนว่า ครอบครัวสิงหโพธิ์ มาร่วมไว้อาลัย 
ด้าน นายสุรพันธ์ ชาวปากน้ำ นักแสดงและหุ้นส่วนของร้านมิวส์ เล่าถึงเหตุการณ์แปลกประหลาดที่เกิดขึ้นกับดีเจกฤษกรณ์ ภูมิรัตน์ ซึ่งเป็นดีเจเปิดเพลงอยู่ที่ร้านมิวส์ ระหว่างนั้นดีเจกฤษกรณ์ได้ยินเสียงเหมือน นายเอ นพปฏล มาเรียกอยู่ด้านหลัง ทั้งนี้ เอ สุรพันธ์ บอกว่าตนเองไม่รู้ว่าเหตุการณ์ดังกล่าวเกิดขึ้นจริงไหม แต่ทั้งสองคนมีความสนิทสนมกันเป็นอย่างมาก 
 
ขอบคุณภาพจากเดลินิวส์ 
 