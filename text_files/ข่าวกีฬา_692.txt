ศึกป้องกันตำแหน่ง แชมป์สภามวยโลก (WBC) รุ่นซูเปอร์ฟลายเวท ของ "เจ้าแหลม" ศรีสะเกษ นครหลวงโปรโมชั่น กำปั้นชาวไทย ที่มีกำหนดการจะขึ้นฟาดปากกับ ฮวน ฟรานซิสโก เอสตราด้า รองอันดับ 1 ชาวเม็กซิกัน ที่เดอะ ฟอรั่ม, อิงเกิลวูด แคลิฟอร์เนีย ประเทศสหรัฐอเมริกา ในวันเสาร์ที่ 27 เมษายนนี้แต่ก่อนที่เกมการชกที่แฟนๆ กำปั้นเฝ้ารอคอย เราลองไปย้อนดูบทสัมภาษณ์ของ "ซ้ายทะลวงไส้" เขาทราย แกแล็คซี่ อดีตแชมป์รุ่นซูเปอร์ฟลายเวท ของสมาคมมวยโลก (WBA) ที่เคยเดินทางไปชมการชกของ "เจ้าแหลม" แบบติดขอบเวทีอิมแพ็ค อารีน่า ในไฟต์ที่ขึ้นป้องกันตำแหน่งแชมป์กับ อิราน ดิอาซ กำปั้นชาวเม็กซิโก เมื่อวันที่ 6 ตุลาคม ปีที่ผ่านมาโดยหลังเกมการชก แชมป์โลกคนที่ 9 ของไทย ได้เปิดใจพูดถึงจุดอ่อนของกำปั้นรุ่นน้องที่ยังต้องปรับปรุง แต่ก็ออกตัวก่อนว่าไม่กล้าเข้าไปก้าวก่ายกับ "เสี่ยฮุย" สุรชาติ พิสิฐวุฒินันท์ เจ้าของค่ายนครหลวงโปรโมชั่น เป็นเพียงแค่ความเห็นส่วนตัวเท่านั้นที่ได้ชมเกมการชกในไฟต์นั้น "ผมคิดว่าการต้อนมวยของน้องยังไม่จนมุม มันเป็นจุดอ่อนของนักมวยชาวไทยหลายราย เราตามแล้วไม่ดันให้สุดปล่อยให้เขาหนีไปได้ทุกที ส่วนในจังหวะเดินเข้าหาเราต้องรัดกุมกว่านี้ อย่าประมาทเปิดหน้าท้าทายเพื่อหวังชกท้อง เพราะมันทำให้เกิดช่องว่างให้คู่ต่อสู้โจมตีเราได้ ในอดีตผมเองก็เคยหล่นมาแล้วหลายครั้ง""กับไฟต์ต่อไปของน้องในอนาคต ถ้าเจอมวยเก่งๆ หมัดหนักดักต่อยเราจะลำบาก หรือถ้าเจอ เอสตราด้า อีกครั้งเขาคงแก้ทางมวยมาอย่างดี เราเจองานหนักแน่ ต้องพยายามฝึกซ้อม และห้ามประมาท อย่างไรก็ตามผมเชื่อว่าทางค่ายก็คงเห็นจุดอ่อนที่ยังต้องปรับปรุงเหมือนกัน และขอให้น้องขยันฝึกซ้อมให้มาก ก็จะสามารถปิดจุดอ่อนเหล่านั้นได้แน่" เขาทราย กล่าวเมื่อวันที่ 6 ตุลาคม ปีที่ผ่านมาสำหรับ "เจ้าแหลม" ศรีสะเกษ นครหลวงโปรโมชั่น ถูกนำไปเปรียบเทียบกับ เขาทราย แกแล็คซี่ กำปั้นรุ่นพี่เพราะเป็นมวยถนัดซ้ายเหมือนกัน สไตล์ใกล้เคียงกันคือ หมัดหนักเดินบดให้คู่ต่อสู้อ่อนแรง แถมยังชกในพิกัดเดียวกัน 115 ปอนด์
>> โหมโรง! ไฟต์หยุดโลก "ศรีสะเกษ-เอสตราด้า" ศึกรีแมตช์กำปั้นซูเปอร์ฟลาย <<
>> มุมมองแชมป์ต่างสถาบัน! "ยาไฟ" ทำนายผล "ศรีสะเกษ VS เอสตราด้า" <<
>> ไม่มีใครหยุดผมได้! "เอสตราด้า" ประกาศลั่นผมจะเป็นแชมป์โลกคนใหม่ <<>> ย้อนฟังคำพูด! "เขาทราย" ชี้จุดอ่อนเพียงอย่างเดียวของ "ศรีสะเกษ" <<
>> บทเรียนมันมี! "ศรีสะเกษ" ย้ำไม่ประมาท "เอสตราด้า" เหมือนไฟต์แรก <<
