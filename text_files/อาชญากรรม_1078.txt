ศาลตัดสินลงโทษ จอห์น นูโว จำคุก 1 เดือน ปรับ 3 พันบาท แต่ให้รอลงอาญา หลังยักยอกทรัพย์หุ้นส่วน3.5 ล้านบาท ฝ่ายโจทก์โวยโทษน้อยไปจ่ออุทธรณ์ให้พิจารณาใหม่(26 ม.ค.) เมื่อเวลา 13.00 น.ที่ห้องพิจารณาคดีที่ 23 ศาลแขวงพระนครเหนือ ถนนรัชดาภิเษก ศาลได้นัดฟังคำพิพากษาในคดีอาญาที่ บริษัท ซีเคเอ เชียงใหม่ จำกัด เป็นโจทก์ยื่นฟ้อง นายนรศักดิ์ รัตนเวโรจน์ หรือ "จอห์น นูโว" อดีตนักร้องและพิธีกรชื่อดัง ซึ่งตกเป็นจำเลยในความผิดฐานยักยอกทรัพย์ ศาลได้พิพากษาให้ นายนรศักดิ์ ต้องโทษจำคุก 1 เดือน ปรับ 3 พันบาท แต่โทษจำคุกให้รอลงอาญาทั้ง นี้ สืบเนื่องจาก นายนรศักดิ์ เคยเป็นกรรมการและหุ้นส่วนของ บริษัท ทรัยคาสท์ เอ็นเตอร์เทนเม้นท์ จำกัด ซึ่งเป็นผู้ผลิตรายการโทรทัศน์ สาระบันเทิง และไอทีอิงแนวไฮเทคให้กับสถานีโทรทัศน์กองทัพบก ช่อง 5 โดย นายนรศักดิ์ ทำหน้าที่เป็นพิธีกรในรายการด้วย ซึ่งต่อมาทางหุ้นส่วนจับได้ว่า นายนรศักดิ์ ยักยอกเงิน จำนวน 3.5 ล้านบาท ไปจากบัญชี จึงยื่นเรื่องฟ้องต่อศาลนำมาสู่การพิพากษาดังกล่าวอย่าง ไรก็ตาม ฝ่ายโจทก์ ตัดสินใจยื่นเรื่องอุทธรณ์ต่อศาล เพื่อให้พิจารณาใหม่อีกครั้ง เพราะเห็นว่า ศาลตัดสินลงโทษจำเลยน้อยเกินไป เนื่องจากจำเลยเป็นถึงกรรมการ และหุ้นส่วนแต่กลับยักยอกเงินของบริษัทตัวเองทำให้ส่วนรวมเสียหายล่าสุดมีรายงานว่า จอห์น นูโว เตรียมจัดแถลงข่าวตอนเที่ยงวันพฤหัสนี้ ที่ช่อง 5 รายการสนามเป้าข่าวเที่ยง ช่วง บันเทิงมื้อเที่ยง