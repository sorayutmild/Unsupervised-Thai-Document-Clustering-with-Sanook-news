Squid Game คือซีรีส์ที่เหล่าคนเล่นต้องเอาตัวรอดในเกมโหดร้ายและเป็นซีรีส์จาก Netflix ที่ตอนนี้ดังไปทั่วโลก และดูเหมือนว่าทางฝั่งวงการเกมเองก็ฮิตในการนำมาเล่นตามด้วยเช่นกัน และที่โด่งดังก็คือเกม GTA 5 ที่ตอนนี้แฟน ๆ ได้แห่มาเล่นกันอย่างคับคั่งกันเลยทีเดียว

ทั้งนี้แฟนเกม GTA5 ได้ใช้ MOD และเซิร์ฟเวอร์ออนไลน์มาเล่นกัน โดยการจำลองการเล่นที่คล้ายกับในซีรีส์ทั้งการสวมชุดและรูปแบบเล่น รวมไปถึงการใช้ของตกแต่งที่สร้างขึ้นมาวางเอาไว้ในแบบที่เห็นในซีรีส์อีกด้วย ซึ่งจะเห็นได้ว่า ถ้าจะมีการทำส่วนเสริมจริง ๆ จัง ๆ ตามซีรีส์นี้ ในเกม GTA 5 ก็สามารถทำได้ไม่ยาก

อย่างไรก็ตามก่อนหน้านี้ก็ได้มีคอมมิวนิตี้ของเกม Roblox ก็ได้สร้างเซิร์ฟเวอร์และมาเล่นกันสไตล์นี้เช่นเดียวกัน ดังนั้นจึงเป็นไปได้ว่าหลังจากนี้เราอาจจะได้เห็นเกมต่าง ๆ มาเล่นมินิเกมสไตล์ Squid Game กันมากขึ้น ซึ่งบ่งบอกได้ว่าหลายคนกำลังสนุกกับซีรีส์ที่กำลังฮิตไปทั่วโลก

Netflix ได้บอกว่าซีรีส์ Squid Game เรื่องนี้ได้รับความนิยมอย่างมาก จนถึงทำให้มีคนต่างชาติมาเรียนภาษาเกาหลีเพิ่มมากขึ้น รวมไปถึงศูนย์วัฒนธรรมเกาหลีใต้ก็ได้มีการจัดงานเล่น Squid Game แบบไม่มีใครตายในโลกจริง ๆ กันด้วย ในส่วนประเทศไทยนั้น พ.ต.อ.กฤษณะ พัฒนเจริญ รองโฆษก ได้เตือนว่า ซีรีส์เรื่องนี้มีความรุนแรงและระวังอย่าให้เยาวชนลอกเลียนแบบซึ่งอาจตกอยู่ในอันตรายได้