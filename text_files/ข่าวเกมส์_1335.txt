ทุกอย่างในโลกนี้ต่างก็มีทั้งข้อดีและข้อเสียในตัวเอง อย่างเกมส์ แม้ว่าจะเป็นสิ่งบันเทิงช่วยผ่อนคลาย แต่ถ้าจริงจังกับมันมากเกินไปก็จะเกิดเป็นความเครียดแทนการผ่อนคลายได้ และสำหรับคนที่จริงจังกับเกมส์มากเกินไป บางทีก็จะรับพฤติกรรมบางอย่างจากในเกมส์มาแบบที่คุณอาจจะไม่รู้ตัว ซึ่งถ้าคุณมีอาการดังต่อไปนี้แล้วล่ะก็ นั่นหมายความว่าคุณชักจะจริงจัง หรือเล่นเกมส์มากเกินไปแล้ว
 
1. เมื่อคุณเห็นไห แจกัน ถัง หรืออื่นๆ แล้วคุณรู้สึกอยากไปทำลายมันให้เงิน Gold เด้งออกมา
อาการนี้บ่งบอกว่าคุณเล่นเกมส์แนว RPG หรือ MMORPG มากเกินไป เพราะเกมส์แนวนี้ส่วนมาก เวลาลงดัน แล้วจะมีหม้อ ไห กะละมัง แจกัน ถัง ฯลฯ วางอยู่ตามดันเจี้ยนหรือแผนที่ต่างๆ เวลาคุณไปทำลายมัน ก็จะมีเงิน Gold หรือไอเทมอื่นๆออกมา ถ้าคุณรู้สึกแบบเดียวกันในโลกจริงแล้วล่ะก็ คุณต้องหลีกเลี่ยงเล่นเกมส์แนวนี้สักระยะแล้วล่ะ
เล่นเกมส์มากไป
 
2. เมื่อคุณเข้าไปในโรงพยาบาล หรือห้างสรรพสินค้า คุณพยายามศึกษาแผนที่ และหาอาวุธ เพื่อสู้กับซอมบี้
ถ้าคุณเคยมีความคิดแบบนี้ คุณเล่นเกมส์ยิงผีจำพวก Resident Evil, Silent Hill , Dead Rising หรือ Left4Dead มากเกินไปแล้วล่ะ อาการหลอนมันคงติดตัวคุณมาในชีวิตจริงด้วย ระวังอย่าเห็นคนอื่นกลายเป็นซอมบี้ไปซะล่ะ
เล่นเกมส์มากไป
 
3. คุณรู้สึกเหมือนว่ามีเป้าอยู่ตรงกลางสายตาตลอดเวลา
เขาว่าเวลามองอะไรไปนานๆมักจะเกิดเป็นภาพติดตา อาการนี้แสดงว่าคุณเล่นเกมส์ยิง FPS หรือ First-Person Shooter มากเกินไปแล้ว เพราะเกมส์ FPS เวลาจะเล็งอะไร ตัวละครมันจะยิงไปที่เป้าตรงกลางจอเสมอ (เกมแนว Third-Person บางเกมก็ด้วย)
เล่นเกมส์มากไป
 
4. คุณดูแลต้นไม้หรือสัตว์เลี้ยงในเกมส์ มากกว่าต้นไม้หรือสัตว์เลี้ยงของจริง
คุณลองมองผักและสัตว์เลี้ยง ในฟาร์มเกมส์ Farm Vile หรือเกมส์อะไรที่คุณกำลังเล่นอยู่ แล้วมองออกไปที่สวนรอบบ้านเทียบกันดู จากนั้นก็คิดซะว่า คุณใช้เวลาส่วนมากไปกับการดูต้นไม้ตรงไหนมากกว่ากัน ถ้าคุณใช้เวลาดูแลผักหรือสัตว์เลี้ยงในเกมส์มากกว่าล่ะก็ คุณต้องแก้ไขตัวเองแล้วล่ะ ก่อนที่จะสายเกินไป
เล่นเกมส์มากไป
 
5. ความรู้เรื่องประวัติศาสตร์สงครามของคุณ ดีกว่าความรู้ประวัติศาสตร์อย่างอื่น
แบบนี้แสดงว่าคุณเล่นเกมส์สงครามมากเกินไป พยายามหลีกเลี่ยงเกมส์เหล่านี้ซะ ก่อนที่คุณกำลังคิดว่าตัวเองเป็น ขงเบ้ง หรือ ท่านแม่ทัพต่างๆ
เล่นเกมส์มากไป
 
6. เวลาคุณทะเลาะกับคนอื่น แล้วรู้สึกอยากจะ “Fus Ro Dah” มัน
“Fus Ro Dah” ภาษามังกรที่พลังผลักสูง เวลาตัวไรเกะกะในเกม คุณก็ “Fus Ro Dah” เป่าให้มันปลิวได้ แต่มันใช้กับชีวิตจริงไม่ได้นะเฟ้ย
เล่นเกมส์มากไป
 
7. เมื่อคุณเดินอยู่บนถนน แล้วเห็นรถสวยๆ คุณอยากไปเปิดประตูรถแล้วขโมยมันมา
ถ้าคิดแบบนี้ล่ะก็ คุณต้องเลิกเล่น GTA ด่วน! ไม่งั้นคุณอาจจะได้ขึ้นหน้าหนึ่งหนังสือพิมพ์ฉบับต่อไปก็ได้ แถมเกมส์จะเป็นแพะรับบาปด้วย
เล่นเกมส์มากไป
 
8. ด่าเพื่อนร่วมงานว่า Noob หรือ กาก เวลาไม่ได้ดั่งใจ
เอ่อ... ที่ทำงานนะไม่ใช่แมพใน Dota ที่จะให้คุณโทษนู่นโทษนี่ โทษคนอื่นเวลาทีมแพ้ ก่อนอื่นก็ดูตัวเองซะนะว่าเล่นดีหรือยัง แต่ที่แน่ๆคุณเล่นเกมส์มากไป
เล่นเกมส์มากไป
 
9. คุณฝันว่ากำลังรับบทเป็นฮีโร่ของเกมส์ที่กำลังเล่น
อาการนี้บอกได้ว่า คุณจริงจังกับเกมส์นั้นๆมาก จนถึงขนาดเก็บเอาไปฝัน และอาการนี้อาจจะเป็นจุดเริ่มต้นของอาการในข้อ 10
เล่นเกมส์มากไป
 
10. คุณชักไม่แน่ใจว่าโลกที่คุณอยู่นี้ เป็นโลกในเกมส์ หรือว่าโลกจริงๆกันแน่
ผมไม่มีอะไรจะพูดกับคุณแล้วล่ะ เพราะคุณใช้ชีวิตอยู่ในโลกของเกมส์มากเกินไปจนแยกไม่ออก สิ่งที่พอจะบอกก็คือ ออกมาจากหน้าจอแล้วเปิดประตูออกไปโลกภายนอกบ้างนะ
เล่นเกมส์มากไป
 
 
ขอบคุณภาพประกอบจากอินเตอร์เน็ต