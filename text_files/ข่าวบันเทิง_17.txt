ลุ้นกันมานานเมื่อไหร่จะถึงฤกษ์แต่งของสาว "ชมพู่ อารยา เอ ฮาร์เก็ต" กับแฟนหนุ่ม "น็อต วิศรุต รังษีสิงห์พิพัฒน์"
ล่าสุด มีภาพแสนหวานออกมาแล้วเป็นภาพของ น็อต วิศรุต คุกเข่าขอแต่งงานมอบแหวนและดอกไม้ให้นางเอกดัง ท่ามกลางบรรยากาศที่สุดแสนจะโรแมนติก ทำเอา ชมพู่ กลั้นน้ำตาไว้ไม่อยู่ นอกจากนี้ยังมีการเผยแพร่แหวนเพชรเม็ดโต ซึ่งคาดว่าเป็นแหวนที่ น็อต ขอนางเอกสาวแต่งงาน
โดยในงานนี้มีครอบครัวฝ่ายชาย เพื่อนสนิทของทั้งคู่และดาราสาว ปู ไปรยา ไปร่วมงานด้วย 
อย่างไรก็ตาม ต้องรอความชัดเจนจากทั้งคู่อีกครั้ง แต่ดูจากภาพแล้วคงจะได้เห็นงานวิวาห์ของทั้งคู่เร็ว ๆ นี้แน่นอน  (ขอบคุณภาพจาก IG #nottchommoment23122014)