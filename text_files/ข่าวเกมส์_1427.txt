Monster Hunter 4G
Capcom ประกาศ Monster Hunter 4G เกมล่ามอนสเตอร์สุดโหดภาคใหม่ล่าสุดภายในงาน Monster Hunter Festa '13 Finals Tournament เมื่อวันอาทิตย์ที่ 26 มกราคม 2014 ที่ผ่านมา ซึ่งเป็นภาคเสริมของเกมส์ Monster Hunter 4 เครือง 3DS ที่ออกมาเมื่อช่วงเดือนตุลาคม 2013 โดยกำหนดวางจำหน่ายของ Monster Hunter 4G คือในช่วงฤดูใบไม้ร่วงปี 2014 (เดือนกันยายน-พฤศจิกายน)
Trailer เปิดตัว Monster Hunter 4G





Monster Hunter 4G เป็นเกมส์ภาคเสริมของมอนฮันที่ทาง Capcom ประกาศออกมาค่อนข้างเร็วกว่าภาคก่อนๆ ทั้งนี้เนื่องจากในปี 2014 เป็นปีฉลองครบรอบ 10 ปีของเกมส์ซีรี่ย์ Monster Hunter นับตั้งแต่ทำออกมาเป็นครั้งแรกในยุคเครื่อง PlayStation2 เมื่อวันที่ 11 มีนาคม ปี 2004 ทำให้ทาง Capcom ตัดสินใจทำ Monster Hunter 4G ภาคใหม่ออกมาเร็วกว่าปกติ เพื่อจะให้เป็นภาคฉลองครบรอบ 10 ปีนั่นเอง นอกจากนี้ทาง Capcom ยังประกาศทำ Monster Hunter 4 Ultimate ซึ่งเป็นภาคภาษาอังกฤษด้วย ทั้งอเมริกาและยุโรป ยืนยันว่านักล่ามอนสเตอร์ ผู้ไม่เก่งภาษาญี่ปุ่นก็จะได้ล่ากันด้วยแน่นอน กำหนดออกในช่วงต้นปี 2015 ซึ่งก็เป็นการประกาศเวอร์ชั่นภาษาอังกฤษของเกมนี้่ที่เร็วกว่าปกติด้วย เพราะทุกๆที กว่า Monster Hunter จะทำเวอร์ชั่นภาษาอังกฤษ ก็ล่าช้ากว่าเวอร์ชั่นญี่ปุ่นถึงหนึ่งปี
Monster Hunter 4G
รายละเอียดตัวเกมส์ใหม่ตอนนี้ยังไม่มีอะไรมาก นอกจากฉากทะเลทรายใหม่ ที่ให้เห็นกันไปใน Trailer
คลิป Ryozo Tsujimoto โปรดิวเซอร์เกมมอนฮัน ยืนยันทำ Monster Hunter 4 Ultimate ภาษาอังกฤษแน่นอน





ปิดท้ายด้วยคลิปฉลองครบรอบ 10 ปี Monster Hunter




