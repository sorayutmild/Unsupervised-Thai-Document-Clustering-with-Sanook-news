     Honda ประเทศไทยประกาศเตรียมส่ง 'BR-V' รถครอสโอเวอร์รุ่นเล็กใหม่ล่าสุด เสริมทัพครอสโอเวอร์ 'HR-V' และ 'CR-V' ในปัจจุบัน พร้อมเครื่องยนต์ 1.5 ลิตรทำตลาดในประเทศไทย

     Honda BR-V เป็นรถครอสโอเวอร์ขนาดเล็กที่มาพร้อมดีไซน์ภายนอกแข็งแกร่ง พร้อมช่วงล่างแบบยกสูงรองรับสภาพถนนหลากหลายรูปแบบ ไฟหน้าแบบโปรเจคเตอร์พร้อมไฟหรี่แบบ LED, ไฟท้ายแบบ LED รูปตัว C, ติดตั้งราวหลังคาเป็นอุปกรณ์มาตรฐาน พร้อมล้ออัลลอยขนาด 16 นิ้ว
     สำหรับ BR-V ที่กำลังจะวางจำหน่ายในประเทศไทย ติดตั้งเครื่องยนต์เบนซินความจุ 1.5 ลิตร i-VTEC ส่งกำลังด้วยเกียร์อัตโนมัติ CVT เทคโนโลยีเอิร์ธดรีม รองรับพลังงานทางเลือก E85 ได้
 

     ห้องโดยสารภายในจัดวางในรูปแบบ 3 แถว รองรับผู้โดยสารได้ 7 ที่นั่ง รวมถึงยังมีรุ่น 2 แถว 5 ที่นั่งให้เลือก เบาะนั่งตกแต่งด้วยหนังคุณภาพสูง, จัดวางพื้นที่ภายในกว้างขวางทั้งบริเวณหัวเข่าและศีรษะ ติดตั้งหน้าจอ MID ดีไซน์โฉบเฉี่ยว, ระบบปรับอากาศอัตโนมัติ พร้อมช่องแอร์สำหรับผู้โดยสารตอนหลัง รวมถึงระบบสตาร์ทเครื่องยนต์อัจฉริยะ (One Push Ignition System) และระบบควบคุมประตูแบบอัจฉริยะ (Honda Smart Key System)
     ระบบความปลอดภัยมาตรฐานมีทั้งถุงลมนิรภัยคู่หน้า ระบบเบรก ABS/EBD, ระบบควบคุมการทรงตัว VSA และระบบช่วยออกตัวบนทางลาดชัน HSA
 

     ก่อนหน้านี้ Honda BR-V ถูกเปิดตัวอย่างเป็นทางการที่ประเทศอินโดนีเซีย ซึ่งสามารถกวาดยอดจองได้ถึง 2,500 คัน ภายในระยะเวลาเพียงเดือนเดียวเท่านั้น 
     ส่วนบ้านเราจะเป็นอย่างไรอีกไม่นานคงได้รู้กัน

 