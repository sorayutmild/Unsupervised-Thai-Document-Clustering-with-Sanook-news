จากกรณี เมื่อช่วงบ่ายวานนี้ (8 ก.พ.) จ.ส.อ. คนร้ายที่ก่อเหตุยิง พ.อ.อนันต์ฐโรจน์ ซึ่งเป็นผู้บังคับบัญชา และยิง นางอนงค์ แม่ยายของ พ.อ.อนันต์ฐโรจน์ เสียชีวิต
ก่อนจะกลับเข้าไปในที่ทำงาน แล้วยิงทหารเวรอีก 3 นาย เพื่อชิงอาวุธปืนและกระสุนจำนวนหนึ่ง และขับรถฮัมวี่หลบหนีออกไปทางวัดป่าศรัทธาธรรม ด้านข้างโรงเรียนบุญวัฒนา กราดยิงประชาชนตามทาง และบุกเข้าไปในห้างสรรพสินค้าเทอร์มินอล 21 โคราช พร้อมกราดยิงประชาชนที่มาใช้บริการภายในห้าง
ล่าสุด เช้านี้ (9 ก.พ.) เมื่อเวลา 09.00 น. ผู้ก่อเหตุกราดยิงโคราช เสียชีวิตลงแล้ว โดยเจ้าหน้าที่ตำรวจระบุว่า ผู้ก่อเหตุถูกวิสามัญฆาตกรรม ซึ่งในขณะนี้เจ้าหน้าที่ทยอยออกมาจากห้างเทอร์มินอล 21 และเรียกทีมกู้ภัย พร้อมตำรวจพิสูจน์หลักฐานเข้าไปด้านในห้าง
ทั้งนี้ จะมีการแถลงข่าวเหตุกราดยิง ที่ จ.นครราชสีมา โดย นายวิเชียร จันทรโณทัย ผู้ว่าฯ นครราชสีมา พล.ท.ธัญญา เกียรติสาร แม่ทัพภาคที่ 2 ขณะที่ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จะเดินทางมาถึงพื้นที่เวลา 10.00 น.


เปิดปมจ่าสิบเอกคลั่ง #กราดยิงโคราช ขัดแย้งค่านายหน้าที่ดิน 5 หมื่นบาท
คลิปเสียงตอบโต้กับคนร้าย #กราดยิงโคราช กลางห้างดัง ก่อนเสียงปืนดังก้อง
#กราดยิงโคราช คลิปนาทีคนร้ายใช้อาวุธสงครามยิงสนั่นหน้าห้างดัง
เผยคลิปวงจรปิดวินาทีทหารคลั่งกราดยิงโคราช เดินถือปืนเข้าห้างดังอย่างใจเย็น
ทหารคลั่งยิงทหาร ดับแล้ว 2 ศพ กราดยิงชาวบ้านสนั่นเมืองโคราช ขับรถหนีเข้าไปในห้าง
