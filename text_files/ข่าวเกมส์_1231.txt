แค่เล่นด้วย PC ก็ผิด! ชาว PUBG Mobile โวยคนเล่นใน PC โกง
PUBG Mobile
ไม่เพียงแค่ยึดตลาดใน PC เท่านั้น แต่ PUBG Mobile ยังบุกมายึดตลาดในมือถือด้วย ล่าสุดไม่ว่าจะใน Store ของไทย ของเอเชีย หรือของอเมริกา ต่างก็ขึ้นแท่นเป็นเกมอันดับ 1 สายฟรีไปเรียบร้อย เนื่องจากที่ตัวเกมนั้นมีความสนุกไม่แพ้ PUBG บน PC ที่สำคัญคือโหลดเล่นได้แบบฟรีๆ ไม่ต้องเสียเงิน จึงทำให้มีคนมาลองเล่นกันเยอะ แต่ด้วยความที่เป็นเกมที่กราฟิกค่อนข้างสูง คนที่มีมือถือสเปคไม่สูงมากจึงไม่สามารถเล่นได้ พวกเขาเหล่านั้นจึงหาทางแก้ด้วยการเล่นด้วย Emulator บน PC แทน
จากสถิติล่าสุดพบว่ามีผู้เล่น PUBG Mobile ด้วย PC กันมากขึ้น เพราะไม่เพียงแต่จะช่วยให้เล่นเกมได้โดยไม่ต้องใช้มือถือสเปคสูงๆแล้ว ข้อดีอีกอย่างก็คือความสามารถในการเล่นด้วยคีย์บอร์ดและเม้าส์ ที่ทำให้เคลื่อนไหวตัวละครและเล็งยิงได้ง่ายกว่าการใช้จอทัชสกรีนอย่างมาก แต่เพราะเหตุนี้เองที่ทำให้คนเล่น PUBG Mobile บนมือถือต่างไม่พอใจ เพราะรู้สึกเหมือนโดนเอาเปรียบเล็งยิงสู้คนที่เล่นจาก PC ไม่ได้นั่นเอง
ดราม่าคนเล่น PUBG Mobile ด้วย PC นี้ไม่ใช่เรื่องเล่นๆ เพราะต่อความยาวสาวความยืดไปถึง Reddit เว็บบอร์ดชื่อดัง ตั้งเป็นประเด็นร้อนต่อต้านคนเล่น PUBG Mobile ด้วย PC กันเลยทีเดียว แม้แต่ Caster ที่เล่น PUBG Mobile ด้วย PC ต่างก็โดนรุมประนามซะเสียคนไปด้วยเลยว่า Cheater

ทางด้าน Caster ก็อธิบายว่าคนดูต่างพากันหาว่าเขาโกง ทั้งๆที่จริงๆแล้วเขาจำเป็นต้องเล่นบน PC เพราะจะได้บันทึกคลิปวีดีโอได้สะดวกเท่านั้น
 
ไม่เพียงแค่กรณี PUBG Mobile เท่านั้น เกมยิงอื่นๆของ PS4 ก็เคยเป็นประเด็นนี้มาแล้ว โดยคนที่ใช้คีย์บอร์ดและเม้าส์ใน PS4 จะโดนด่าว่าขี้โกง

 
Source:

https://kotaku.com/mouse-and-keyboard-users-are-dominating-pubg-mobile-1824123489
