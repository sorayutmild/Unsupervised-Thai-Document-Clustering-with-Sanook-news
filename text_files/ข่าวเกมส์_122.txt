Stand Best Tech เปิดตัว Queen's Blade เกม MMORPG สุดวาบหวิวเรท 20+
เกมส์ Queen's Blade Online
Stand Best Tech (สแตนด์ เบส เทค) เปิดตัวเกมน้องใหม่ Queen's Blade Online เกมแนว MMORPG สุดวาบหวิว ณ ร้าน Slim RCA ย่านพระราม 9 พร้อมเปิดตัวพรีเซ็นเตอร์สุดเซ็กซี่ เนย โชติกา ผู้บริหารยันตัวเกมผ่านการพิจารณาจากกระทรวงวัฒนธรรมเรียบร้อยแล้วแปะป้ายเรท 20+  วอนร้านเน็ตเข้มงวดในการควบคุม เตรียม Closed Beta 17 ก.ค.นี้
เกมส์ Queen's Blade Online
คุณณภพ ธนาธัชรัตน์ Project Manager บริษัท Stand Best Tech จำกัด เปิดเผยว่าที่ตนเลือกเกม Queen's Blade Online ที่เป็นแนวผู้ใหญ่มาเปิดให้บริการเนื่องจากตลาดเกมในบ้านเรานั้นได้พัฒนาในแง่มุมที่มีตัวเกมให้เลือกมาก และมีการแบ่งแยกชัดเจนถือเกณฑ์อายุที่เหมาะสมของคนเล่นเกมอยู่แล้ว ทางเราก็เลยมองว่าเกมดังกล่าวเป็นเกมที่มีความน่าสนใจ และคิดว่าผู้ชายที่มีอายุในระดับหนึ่งแล้ว เรื่องของผู้หญิงสาวสวยน่าจะเป็นจุดสนใจที่จะทำให้เข้ามาเล่นเกมของเราได้ โดยตัวเกมนั้นได้ผ่านการตรวจสอบจากกระทรวงวัฒนธรรมแล้ว โดยกำหนดเรทผู้เล่นไว้สำหรับผู้ที่มีอายุ 20 ปีขึ้นไป ซึ่งอาจจำเป็นต้องตัดในส่วนที่ล่อแหลมเกินไป หรือไม่เหมาะสมออก แต่เราก็ได้ประสานงานกับทางผู้พัฒนาเกมในการทำให้มีความล่อแหลมน้อยลง โดยที่ยังคงเสน่ห์ของตัวเกมไว้ให้มากที่สุด
เกมส์ Queen's Blade Onlineพรีเซ็นเตอร์สุดเซ็กซี่ เนย โชติกา
ส่วนเรื่องการควบคุมด้านอายุผู้เล่นนั้นคุณณภพ กล่าวเพิ่มว่าในเบื้องต้นยังไม่มีการตรวจสอบผู้เล่น เนื่องจากในเมืองไทยยังลำบากในแง่ของการตรวจสอบบัตรประชาชนไม่เหมือนกับประเทศเกาหลี แต่ในอนาคตจะมีระบบการตรวจสอบเพื่อยืนยันตัวตน เช่น การให้กรอกวันเดือนปีเกิด เป็นต้น แต่อย่างไรก็ตามต้องขอวิงวอนไปยังผู้ให้บริการร้านอินเทอร์เน็ตและผู้ปกครองทุกท่านในการดูแลลูกค้า หรือบุตรหลานที่ยังอายุไม่ถึง 20 ว่าอย่าให้เล่นเกมนี้ และแนะนำให้เข้าเล่นเกมที่กำหนดอายุผู้เล่นที่เหมาะสมจะได้รับประโยชน์มากกว่า
เกม Queen's Blade Online เป็นเกมแนว MMRPG ประเภท Sci-Fi ที่มีจุดเด่นในการเน้นขายความเซ็กซี่ของตัวละคร โดโดยมีเนื้อหาเป็นสงครามการต่อสู้ระหว่าง 3 เผ่าพันธุ์ได้แก่ Royal Guards (มนุษย์), Free Knights (มนุษย์) และ Narak (มนุษย์ต่างดาว) ซึ่งภายในเกมมีเฉพาะตัวละครหญิงให้เลือกเท่านั้น โดยมีทั้งหมด 6 อาชีพให้เลือกเล่น นอกจากนี้ผู้เล่นยังสามารถแปลงร่างเธอเหล่านี้ให้กลายเป็นหุ่นยนต์เพื่อนเพิ่มพลังการต่อสู้ได้อีกด้วย โดยตัวเกมมีกำหนด Closed Beta ในวันที่ 17 กรกฎาคมนี้ ผู้ที่สนใจสามารถติดตามรายละเอียดเพิ่มเติมได้ที่ http://www.qb.in.th
เกมส์ Queen's Blade Online
Defender
เกมส์ Queen's Blade Online
Medic
เกมส์ Queen's Blade Online
Punisher
เกมส์ Queen's Blade Online
Sentinel
เกมส์ Queen's Blade Online
Shadow Walker
เกมส์ Queen's Blade Online
Whipper
สำหรับงานเปิดตัวเกม Queen's Blade Online จัดขึ้นที่ร้าน Slim RCA ย่านพระราม 9 ภายในงานมีเหล่าบรรดาสื่อมวลชนให้ความสนใจเป็นจำนวนมาก โดยมี คุณเนย โชติกา วงศ์วิลาศ ดารานักแสดงชื่อดังมาเป็นพรีเซ็นเตอร์ให้กับตัวเกมอีกด้วย
Trailer เปิดตัวเกมส์ Queen's Blade Online

 