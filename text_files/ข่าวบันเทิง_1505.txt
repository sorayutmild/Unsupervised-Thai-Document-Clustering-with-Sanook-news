เปิดโปรไฟล์ ยิว ฉัตรมงคล พระเอกมิวสิกของ เจนนี่ ได้หมดถ้าสดชื่น มีดีกรีเป็นนายตำรวจ เท่และหล่อบาดใจมากๆ 
กำลังเป็นที่ฮือฮาในโลกออนไลน์มากๆ กับพระเอกมิวสิกเพลงทวงคืน ของนักร้องสาว เจนนี่ ได้หมดถ้าสดชื่น ที่หล่อหน้าใสมากสุดๆ จนกลายเป็นขวัญใจคนใหม่ของสาวๆ หลายคนเลยทีเดียว พร้อมๆ กับตั้งคำถามว่าหนุ่มคนนี้คือใครกันมีผลงานถ่ายแบบหรือเล่นละครหรือไม่
มาทำความรู้จักกันเลยพระเอกมิวสิกคนนี้มีชื่อว่า มุชินยิว หรือ ยิว-ฉัตรมงคล สมแก้ว เป็นนายตำรวจยศสิบตรี ซึ่งทางราชการคือ ส.ต.ฉัตรมงคล สมแก้ว นายตำรวจหนุ่มคนนี้ปัจจุบันอาศัยอยู่ที่ หาดใหญ่ จ.สงขลา เขาเคยเคยทำงานบริษัทมาก่อน แต่ได้ลาออกมาสมัครเป็นตำรวจ และเพิ่งจบการฝึกในกองร้อยที่ 3 ศูนย์ฝึกตำรวจภาค 9 
นอกจากจะรับราชการตำรวจแล้ว เขายังเป็นนายแบบอีกด้วยทำให้มีโอกาสได้มาเป็นเป็นพระเอกมิวสิกเพลงทวงคืนของ เจนนี่ ได้หมดถ้าสดชื่น และตอนนี้เขากำลังถูกยกให้คู่จิ้นของ เจนนี่ ที่แฟนคลับเขาบอกว่าเคมีเข้ากันดีมาก เวลาทำงานด้วยกันเป็นโมเมนต์ที่น่ารัก 
บอกเลยว่าตอนนี้แฟนคลับของ ยิว ฉัตรมงคล เยอะมากโดยเฉพาะใน TikTok ที่เขาใช้ชื่อว่า mushinyiwz  มีคนติดตามมากถึง 570,000 คน มีคลิปน่ารักคลิปหล่อๆ เยอะมาก สาวๆ กดไลก์ให้ถล่มทลายกันเลยทีเดียว 
