กำลังเป็นประเด็นเผ็ดร้อนที่สังคมอินเตอร์เน็ตให้ความสนใจ หลังจากที่มีผู้ใช้ชื่อ Karundindo จากเว็บไซต์พันทิพ นำเอาข้อความจากเฟชบุ๊กส่วนตัวของ หมออ้อย จุฑารัตน์ มาเผยแพร่ มีเนื้อหาใจความที่ดุเดือดดุดัน
โดยข้อความดังกล่าว ถูกโพสต์บนเฟชบุ๊กที่ใช้ชื่อว่า เจนีย่า อาโออิ ซึ่งถูกระบุว่าเป็นของ หมออ้อย จุฑารัตน์ คนดังที่สังคมรู้จัก โดยเนื้อหาใจความสำคัญของข้อความดังกล่าว เป็นการแฉ มิกกี้ ณัฐพงศ์ แฟนหนุ่มของหมออ้อยและมีการใช้ถ้อยคำหยาบคาย
ข้อความแรกมีใจความว่า "นางงามตกเวที นามย่อ พ. แย่ง มิกกี้ แฟนหมออ้อยไปอย่างหน้าด้านๆ และถูกจับได้คาคอนโด"
ส่วนข้อความถัดไปมีเนื้อหาแฉ มิกกี้ แฟนหนุ่มของหมออ้อย ซึ่งมีใจความประมาณว่า "ชื่อจริงของมิกกี้ คือ แม้ว แต่มาเปลี่ยนเพราะเป็นแฟนหมออ้อย อดีตเกาะกินกับพริตตี้ จนไต่เต้าได้มาเป็นแฟนกับหมออ้อย และหวังจะแต่งงานกัน ก่อนเชิดเงินไปซื้อของหรูและเลี้ยงสาวคนอื่นๆ โดยเฉพาะนางงาม พ. ที่จับได้คาหนังคาเขาบนคอนโดของหมออ้อย"
อย่างไรก็ตาม ชาวเน็ตต่างพากันแสดงความคิดเห็นเกี่ยวกับประเด็นดังกล่าว โดยเฉพาะ นางงาม พ. ที่กำลังพากันสงสัยว่าเป็นใคร
สำหรับ หมออ้อย จุฑารัตน์ กับ มิกกี้ ณัฐพงศ์ เคยประกาศตัวว่าคบหากันและมีแผนจะแต่งงานกันตั้งแต่ช่วงกลางปี 2553 ก่อนข่าวจะเงียบหายไปเกือบ 2 ปี ท่ามกลางกระแสข่าวลือต่างๆ นานา เช่น หมออ้อยถูกทิ้ง หรือ มิกกี้ถูกล้วงลับความจริง รวมทั้งยังมีภาพหลุดมากมาย ทั้งภาพถ่ายมิกกี้คู่กับเกย์ หรือถ่ายคู่หญิงสาว เป็นต้น