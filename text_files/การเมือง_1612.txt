ดร.สมเกียรติ อ่อนวิมล นักวิชาการด้านสื่อสารมวลชน และอดีตผู้บริหารองค์กรข่าว ออกโรงแฉอดีตนายกรัฐมนตรี พ.ต.ท.ทักษิณ ชินวัตร บนเวทีการชุมนุมของกลุ่มกปปส.ที่แยกอโศก เมื่อช่วงค่ำของวันที่ผ่านมา 
โดยเนื้อหา ที่ดร.สมเกียรติ กล่าวบนเวที บอกว่ามาที่นี่เพื่อร่วมปฎิรูปประเทศไทยก่อนการเลือกตั้ง และถ้ามีเลือกตั้งก็จะไม่ไปใช้สิทธิ์ถ้ายังไม่มีการปฎิรูป และย้อนความสัมพันธ์ระหว่างตนเองกับอดีตนายกรัฐมนตรีทักษิณ ชินวัตร หลายเรื่อง ตั้งแต่ความพยายามที่จะเอาสัมปทานของ ไอบีซี เคเบิ้ลทีวีเจ้าแรกของไทยในทุกวิถีทาง การแก้ไขกฎหมายให้สามารถเข้าไปถือหุ้นใน ITV ได้เกิน 10% หลังจากนั้นกลุ่มทุนของคุณทักษิณก็เข้าไปถือหุ้นถึง 40% การสั่งให้ผู้บริหารหน่วยงานข่าวของไอทีวีเสนอข่าวของคุณหญิงสุดารัตน์ เกยุราพันธ์ในการลงสมัครรับเลือกตั้งผู้ว่ากทม. ให้สามารถชนะคู่แข่งซึ่งคือคุณสมัคร สุนทรเวชให้ได้
อีกประเด็นที่ดร.สมเกียรติพูดถึงคือ มีการจ่ายเงินให้ สว. เป็นรายเดือน ตั้งแต่ 50,000 -100,000 บาท ไม่รวมเงินพิเศษที่ได้เป็นครั้งๆ รวมถึงเรื่องที่เคยเป็นข่าวครึกโครมคืออดีตนายกฯ ทักษิณต้องการให้ต่างชาติถือหุ้นกิจการโทรคมนาคมได้ถึง 49% พอแก้กฎหมายเสร็จในวันศุกร์ วันจันทร์อดีตนายกฯ ทักษิณก็ขายหุ้นให้กลุ่มเทมาเล็ก รับเงินเจ็ดหมื่นกว่าล้านบาททันที 
ทั้งนี้คลิปดร.สมเกียรติ กำลังถูกเผยแพร่ในโลกออนไน์ และเป็นที่พูดถึงอย่างมาก

 