สวัสดีครับเพื่อนๆ ทุกคน วันนี้ Barrettez  ก็มีเรื่องมาคุยกับเพื่อนๆ กันอีกแล้ว ผมเชื่อว่าเพื่อนๆ  เกมเมอร์หลายคนอาจจะเคยเจอเหตุการณ์สุดเฟล ไม่ว่าจะเวลาเล่นเกม  หรือเหตุการณ์ต่างๆ ที่เกี่ยวกับเกมมาบ้างไม่มากก็น้อย  วันนี้ผมก็รวบรวมเหตุการณ์เหล่านั้น เท่าที่เคยพบเจอมาแชร์ให้เพื่อนๆ  ชมกันนะครับ จะมีอะไรบ้างลองมาดูกันเลยดีกว่าครับ
เกมส์

เซฟหาย ! ในยุคสมัยแรกๆ ที่เกมสามารถเซฟได้เพราะเนื้อหาของเกมยาวมากจนเล่น 4 - 5  ชั่วโมงก็ยังไม่จบ ชีวิตของเกมเมอร์ทั้งหลาย จะฝากไว้กับ Memory Card  อันน้อยๆ ที่เราจะพกพาไปได้ทุกที่ จะเล่นจากที่บ้าน  แล้วไปต่อร้านเกมหลังเลิกเรียน  หรือจะเล่นเซฟข้อมูลตัวละครของตัวเองแล้วเอาไปปะทะกับเพื่อน  แต่ทว่าการพกพาเจ้า Memory Card ไปไหนต่อไหน  อาจเกิดการกระเทือนจากกิจกรรมประจำวันของเรา จนข้อมูลรวนและหายไป  เมื่อนั้นแหละครับ ความบรรลัยบังเกิด ยิ่งพวกเกม RPG เล่นยาวๆ อย่าง FF7  หรือเซฟที่ปลดล็อคข้อมูลตัวละครครบแล้วอย่าง G-Generation ภาคต่างๆ เป็นต้น
เกมส์
ของล้ำค่ายิ่งกว่ากระเป๋าสตางค์ฺของเกมเมอร์
ซื้อราคาเต็ม แต่ลดราคาในวันถัดไป... เหตุการณ์สุดปวดตับของเกมเมอร์ทั้งหลาย  ที่ไม่ว่าใครๆ ก็ต้องถึงกับนั่งกุมขมับ เมื่ออยู่ๆ ก็นึกครึ้มอกครึ้มใจ  อยากซื้อเครื่องเกม Console สักเครื่อง ตกลงราคาดิบดี ซื้อมาเรียบร้อย  นั่งเล่นจนชื่นใจแล้วนอนหลับฝันดี.. แต่วันต่อมาฝันร้ายก็มาเยือน  เมื่อเครื่องเกมที่ซื้อมา ประกาศลดราคากระหน่ำขย้ำใจดวงน้อยๆ   เหตุการณ์แบบนี้จะเกิดไม่บ่อย แต่ถ้าใครโดนเข้าไปก็จุกเหมือนกัน  ส่วนตัวผมเองมักจะโดนมากับเกมต่างๆ มากกว่า ซื้อแล้วมันก็ลดราคาลง orz...
เกมส์
XBOX360 ราคา 399 เหรียญ เหลือ 299 เหรียญ ซึ่งลดไปกว่า 3000 บาท
เล่น Bomberman ระเบิดตัวเอง คนเล่น Bomberman ไม่ว่าจะมือใหม่มือเก่า  อาจจะต้องเคยมาบ้างกับการเผลอวางระเบิดแล้วเดินไปในจุดที่ไปไหนต่อไม่ได้  แล้วสุดท้ายก็โดนระเบิดตัวเองบึ้มตายอย่างน่าอนาถ...
เกมส์
เฟลหมู่....
เล่นเกมที่ Cutscene นานบรรลัย แต่กดข้ามไม่ได้ เป็นธรรมดา ที่บริษัทผู้พัฒนาเกมกราฟฟิกเทพสะท้านโลก พยายามจะให้แฟนๆ  ที่เล่นเกมของเขาทุกคนได้ชมสิ่งที่พวกเขาพยายามสร้างมาด้วยน้ำพัก น้ำแรง  หยาดเหงื่อ และน้ำมูกของพวกเขา สำหรับเกมเมอร์อย่างเราๆ Cutscene  รอบแรกที่ดูก็สวยงามดี แต่บางเกมจะมีคอนเท้นเสริมเมื่อเล่นรอบสอง  ซึ่งการเล่นรอบสองขึ้นไปก็ต้องมาเจอ Cutscene แบบเดิมที่แสนน่าเบื่อ  หรือเนื้อเรื่องที่รู้อยู่แล้วอีกครั้ง ครั้นพอจะกดข้ามก็ดันกดไม่ได้  บางเกม Cutscene ยาวนานเป็นนาที หรือบาง Cutscene  มีฉากตัวเอกตายที่แสนปวดใจ ก็ต้องนั่งทนดูแบบนั้นต่อไป
เกมส์
อย่าเพิ่งรีบกด Start ดูพวกผมให้จบก่อน...
เพิ่งรู้ว่าเกมไม่ Check Point ให้ ในจุดสำคัญๆ เกมยุคนี้มักจะมีระบบ Check Point เอาไว้ให้เรา เมื่อภาระกิจพลาด  หรือตายระหว่างเล่นก็จะกลับมาฟื้นที่จุด Check Point เดิม และบางครั้ง  มันก็ดัน Check Point ให้ในจุดที่ควร เช่นหลังจากผ่านภาระกิจโคตรยาก  หรือหลังจากปราบบอสโคตรโหดได้ ไอ้เราก็มักจะติดลมกับความมันส์ของเกม  จนไม่ได้เซฟเองไว้ด้วย หรือบางเกมไม่สามารถเซฟเองได้  ซึ่งถ้าเกิดตายขึ้นมาล่ะก็...แทบทรุดล่ะครับ ยิ่งคอมโบกับ Cutscene  ยาวบรรลัยในข้อที่แล้วด้วยนะ น้ำตาจะไหล... (เช่นเจอ Cutscene ยาวๆ  ก่อนสู้บอส แล้วโดนบอสตบตาย ละมาเริ่ม Check Point ก่อนเข้า Cutscene  อีกนี่.. อยากจะร้องครับ)
เกมส์
บางทีก็เพลินจนลืมเซฟหลังจบภาระกิจ
หรือไม่ก็ Check Point ให้ตอนใกล้ตาย ยังคงต่อเนื่องกับความเฟลของ Check Point ที่เกมเมอร์หลายคนอยากกรี๊ด  เมื่อเราผ่านบอส หรือฉากสุดโหด ที่ทำให้พลังชีวิตเราเหลือเพียงติ่งเดียว  ประมาณว่ามดกัดเท้าก็ตาย แล้วพอไปตายจริงๆ เอาข้างหน้า ก็ฟื้นมาในจุด Check  Point ใกล้ๆ แต่พลังชีวิตก็ยังเหลือเท่าเดิม..  และแม้จะพยายามฝ่าไปเท่าไรก็ผ่านไม่ได้อยู่ดี ถ้ายังช่วงต้นเกมหรือเริ่ม  Mission อยู่ก็พอว่า แต่ท้าเป็นช่วงท้ายเกมแล้วนี่ถ้าไม่โปรจนผ่านแบบ No  Damage ได้ก็ต้องเล่นใหม่หมดเลยทีเดียว
เกมส์
ถ้า Check Point ให้ตอนเลือดแค่นี้ แล้วต้องฝ่าดงพวกนี้ เล่นใหม่เหอะ...
รอคิวเล่นเกมต่อแบบไร้จุดหมาย เหตุการณ์นี้มักเจอบ่อยๆ ในร้านเกมสมัยก่อน  เมื่อมาถึงร้านเกมแล้วพบว่าคนเต็มร้าน  ด้วยความอยากเล่นก็นั่งรอแม้จะนานเกือบชั่วโมงก็ตาม  แต่พอหมดเวลาแล้วกลับโดนต่อเวลาอีกชั่วโมงนึง - 2ชั่วโมง  ถึงกับเอือมระอาเลยทีเดียว  เหตุการณ์แบบนี้รวมไปถึงพวกเกมตู้ทั้งหลายด้วยเช่นกัน
เกมส์
แต่ถ้าเจอแบบในรูป นานเท่าไรก็รอ...
รู้ตัวว่าต้องเล่นอีกเป็นร้อยๆ ชั่วโมงกว่าจะสมบูรณ์ บางทีเกมเล่นง่ายๆ บางเกมที่เล่นประมาณ 7-8 ชั่วโมงก็จบแล้ว แต่ทว่า  ปัจจุบันนี้ การเล่นเพียงแค่นั้นมันก็ "แค่เล่นจบ" แต่ยังไม่ถึงว่า  "จบสมบูรณ์" เพราะสมัยนี้การเล่นเกมให้สมบูรณ์นั้นคือเราต้องทำ Achievement  หรือ Trophy ให้เต็ม Max ถึงจะคุ้ม และขอบอกครับว่า กว่าจะได้ครบแต่ละรอบ  เล่นเป็นร้อยชั่วโมง+ ครับ...
เกมส์
ร้อยๆ ชั่วโมงไม่ใช่เล่นจบหลายรอบนะ แต่ต้องเล่นใหม่หลายรอบ
เมื่อตายในเกมโหมด Hardcore การเล่นโหมด Hardcore ในบางเกมอย่างเช่น DIablo  เราจะสามารถมีได้เพียงแค่ชีวิตเดียวเท่านั้น  ซึ่งเมื่อเกิดพลาดท่าตายไปเท่ากับว่าตัวละครจะหายไปด้วย  ถึงแม้ก่อนเริ่มเล่นเราจะต้องยอมรับในจุดนี้ แต่เวลาเกิดพลาดตายขึ้นมาจริงๆ  ไม่ว่าใครก็คงอดไม่ได้ที่จะนั่งกุมขมับแน่นอนครับ..
เกมส์
สิ้นเกม เหมือนสิ้นใจ
ลืมชาร์จแบตเครื่องพกพาก่อนไปทริปยาว เมื่อเราจะต้องไปเที่ยวที่ไหนไกลๆ เช่นปีนเขา เข้าป่า  หรือล่องเรือหาปลาเป็นสัปดาห์  สิ่งเดียวที่จะจรรโลงใจเหล่าเกมเมอร์อย่างพวกเราได้ก็คงจะมีแค่การเล่นเกม  ดังนั้น การพกพาเครื่องเกมประเภท Portable ไปด้วย อย่าง PSP, PSVita,  Nintendo DS หรือ 3DS  ก็จะทำให้เราเพลิดเพลินแก้เบื่อเวลาไม่มีอะไรทำได้เป็นอย่างดี  เว้นเสียแต่ว่า... หากเราลืมชาร์จแบตมันก่อนไปล่ะ...  แล้วแบตไกล้หมดแล้วอีกด้วย รับรองว่าฟ้าถล่มแผ่นดินทลายแน่นอนครับ
เกมส์
เจอแบบนี้ตอนก่อนออกจากบ้าน.. นั่งเขี่ยฝุ่นตลอดทริปแน่นอน
เพิ่งจะเริ่มเล่นเกมที่เพื่อนเริ่มเบื่อกันแล้ว เคยกันหรือเปล่าครับ  กับการที่ถูกเพื่อนมาชวนเล่นเกมใดเกมหนึ่งที่เราไม่สนใจจะเล่นมัน "เฮ้ย  เกมนี้เจ๋งนะ" "มาเล่นเกมนี้สิ จะได้ไปด้วยกัน" แล้วเรากลับปฏิเสธไป  แต่วันหนึ่งก็นึกครึ้มอกครึ้มใจ หยิบเกมนั้นขึ้นมาเล่นแล้วแบบว่า "เฮ้ย  แม่งเจ๋งจริง" แล้วพอเล่นจนพร้อมจะไปเล่นกับเพื่อน หรือไปร่วมทีมกับเพื่อนๆ  ได้แล้ว แต่ผลกลับเป็นว่า เพื่อนๆ  เลิกเล่นเกมนั้นละไปหาเกมใหม่เล่นกันแล้ว... Forever Alone แน่นอนครับ
เกมส์
ทีหลังอย่าอินดี้ เล่นพร้อมเพื่อนๆ นั่นแหละดีแล้ว
อ่า.. หมดลงแล้วสำหรับเรื่องราวสุดเงิบ  ที่เกมเมอร์เจอเป็นต้องปวดตับ แล้วเพื่อนๆ ล่ะครับ  มีเรื่องราวที่เจอแล้วเป็นต้องปวดตับ กุมขมับ อีกบ้าง  ลองเอามาแชร์กันดูได้นะครับ ^^
 

