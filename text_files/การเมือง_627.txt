(20 ก.พ.) เลขาธิการ กปปส. นัดมวลชนรวมตัวปทุมวัน 10.00 น. เตรียมปฏิบัติการขับไล่นายกรัฐมนตรี ตัดท่อน้ำเลี้ยงตระกูลชินวัตร ขณะที่ ''นิติธร'' เปิดเกมรุก ย้ำ รักษาพื้นที่ขัดขวางรัฐบาลทำงาน

ภาพจากทวิตเตอร์ @anuwat_p_sam 
14.00 น.กปปส.แจ้งวัฒนะ เตรียมเคลื่อนออกจาก รร.เอสซี ปาร์ค หลัง รร.ไม่ยอมให้เข้าพัก และยอมคืนเงินค่ามัดจำและเงินค่าเสียหาย 120,000 บาท 
13.40 น. รร.เอสซี ปาร์ค ประกาศหยุดทำการ 1 วัน หลังพระพุทธอิสระ นำมวลชน กปปส.ขอเข้าพัก
13.20 น. ตัวแทนกรรมการผู้จัดการของ รร.เอสซี ปาร์ค ออกมาเจรจากับ หลวงปู่พุทธะอิสระ ด้วยการขอปิดกิจการชั่วคราว 

ภาพจากทวิตเตอร์ @anuwat_p_sam 
13.05 น. มวลชน กปปส. กางมุ้งนอนบริเวณด้านหน้าของประตูทางเข้า รร.เอสซี ปาร์ค
13.00 น. หลวงปู่พุทธะอิสระนั่งปราศรัยบริเวณประตูหน้าของ รร.เอสซี ปาร์ค นำรถทัวร์มาปิดทางเข้าออกโรงแรม
12.23 น. กปปส.ปักหลักทานข้าวกลางวัน ข้างตึกชินวัตร 3 
12.04 น. หลวงปู่พุทธะอิสระ บอกสื่อว่าวันนี้จะนอนที่โรงแรมเอสซี ปาร์ค

11.57 น. ขบวนม็อบ "พุทธะอิสระ" ถึงโรงแรมเอสซี ปาร์ค หนึ่งในธุรกิจของตระกูลชินวัตร
11.35 น. มวลชนเวทีสีลม เดินทางมาสมทบมวลชนหน้าตึกชินวัตร 3 เตรียมปิดถ.วิภาวดีขาเข้าแล้ว
11.18 น. ขบวน "พระพุทธอิสระ" มุ่งหน้าถนนพระราม 9 ยังไม่ทราบจุดหมาย
11.13 น. ผู้ชุมนุมจากเวทีสะพานผ่านฟ้าฯ ทยอยเข้ามาสมทบหน้าตึกชินวัตร 3
11.10 น.แกนนำ กปปส.ปราศรัยปลุกระดม หน้าอาคารชิน 3 เต็มพื้นที่ถนนคู่ขนาน ถ.วิภาวดี(ขาเข้า) ถูกปิดไป 1 ช่องจราจร ไม่เข้าไปภายในอาคาร


ภาพจากทวิตเตอร์ @Hui_Nation
10.55 น. อัญชลี สั่งให้นำตัวหญิงสูงวัยที่ตะโกนด่านายกฯ ในตึกชินวัตรออกมาตะโกนนอกรั้ว เนื่องจากประกาศว่าผู้ชุมนุมจะไม่เข้าไปภายในพื้นที่
10.47 น. ปอง อัญชลี และขบวนกองทัพธรรม ถึงตึกชินวัตร3 เผยว่า นายสุเทพ จะแวะมาหลังจากเสร็จภารกิจไล่ล่านายก
10.42 น. อิสระ สมชัย แกนนำกปปส. และผู้ชุมนุมจากเวทีปทุมวัน ถึงอาคารชินวัตร 3 แล้ว
10.38 น. "หลวงปู่พุทธอิสระ" พากปปส.แจ้งวัฒนะ เคลื่อนที่ออกจากตึกชินวัตร 3 หลีกทางให้ กปปส.จากเวทีอื่นๆมาชุมนุมต่อ
10.29 น. กลุ่ม กปปส. พร้อมรถกระบะ และบรรทุกหกล้อ เคลื่อนขบวน ถนนพหลโยธิน ขาออก ผ่านแยกกำแพงเพชร มุ่งหน้าห้าแยกลาดพร้าว

ภาพจากทวิตเตอร์ @reporter_Itsara
10.15 น. พระพุทธอิสระ นำมวลชน กปปส. ปิดล้อมบริเวณหน้าอาคารชินวัตร 3 ถ.วิภาวดี
09.58 น. กปปส.บางส่วนถึงแล้ว ร้องเพลงปลุกใจหน้าตึกชินวัตร 3 ส่วนจราจร ถ.วิภาวดี สองฝั่งยังใช้การได้
....................................................................
บรรยากาศการชุมนุมของกลุ่ม กปปส.เวทีปทุมวัน มวลชนที่ปักหลักค้างคืน ต่างตื่นทำภารกิจส่วนตัวตั้งแต่ช่วงเช้า เพื่อเตรียมตัวเคลื่อนขบวนไปกับ นายสุเทพ เทือกสุบรรณ เลขาธิการ กปปส. โดยได้นัดมวลชนแต่งกายดูดี มีเงิน มารวมตัวที่เวทีปทุมวัน ในเวลา 10.00 น. เตรียมพร้อมปฏิบัติภารกิจพิเศษ
เบื้องต้น เดินทางไปที่อาคารชินวัตร 3 ถนนวิภาวดี-รังสิต อีกครั้ง เพื่อเข้าไปทำการติดต่อธุรกิจในตึกทุกชั้น อีกขบวนเตรียมรถ พร้อมไปทำเนียบรัฐบาล หากศูนย์อำนวยการรักษาความสงบ หรือ ศรส. จะเข้าขอคืนพื้นที่ และขบวนสุดท้าย ตั้งรับเตรียมไปสำนักงานปลัดกระทรวงกลาโหม ซึ่งเป็นสถานที่ทำงาน ของ น.ส.ยิ่งลักษณ์ ชินวัตร นายกรัฐมนตรี และรัฐมนตรีว่าการกระทรวงกลาโหม ทั้งนี้ สามารถเปลี่ยนทิศทางได้ทันที หากทราบว่า นายกรัฐมนตรี อยู่สถานที่ใด