iPhone 5c เริ่มปรับราคาลดลง ...
ถึงประเทศไทยยังไม่มีกำหนดวางขาย iPhone 5c หรือ iPhone 5s แต่สำหรับในต่างประเทศบรรดาร้านค้าชื่อดังเริ่มปรับลดราคาของ iPhone 5c ลงบ้างแล้ว ซึ่งน่าจะมีปัจจัยมาจากความนิยมใน iPhone 5s มากกว่า

ร้านค้าดังในสหรัฐอเมริกาอย่าง Best Buy ปรับลดราคาของ iPhone 5c มาเหลือแค่ 49.99 ดอลลาร์สหรัฐหรือประมาณ 1,600 บาท ตั้งแต่วันที่ 3-7 ตุลาคมนี้ ส่วนร้าน Walmart ปรับราคาลดลงเหลือ 45 ดอลลาร์สหรัฐหรือประมาณ 1,440 บาท ตั้งแต่วันนี้ไปจนถึงเทศกาลคริสต์มาสทางด้านร้าน RadioShack ก็เพิ่มของแถมเป็น Gift Card มูลค่า 50 ดอลลาร์สหรัฐให้ลูกค้าที่ซื้อ iPhone 5c อย่างไรก็ตามจากการปรับราคาลงของ iPhone 5c จะเกิดขึ้นเฉพาะรุ่นที่ติดสัญญา 2 ปีเท่านั้น ราคาเครื่องเปล่ายังไม่มีทีท่าจะลดลงในเร็วๆนี้
ทั้งนี้มองว่าการปรับลดราคา iPhone 5c ลงแม้จะเป็นรุ่นติดสัญญา 2 ปี แต่ก็เป็นกลวิธีในการกระะตุ้นยอดขายให้กระเตื้องขึ้นเนื่องจากผู้ใช้ส่วนมากนิยม iPhone 5s กันเป็นส่วนใหญ่ ดังนั้นราคาที่ถูกลงจึงน่าจะดึงดูดลูกค้าในระดับกลางและล่างให้หันกลับมาสนใจ iPhone มากขึ้น
สนับสนุนเนื้อหา: Arip