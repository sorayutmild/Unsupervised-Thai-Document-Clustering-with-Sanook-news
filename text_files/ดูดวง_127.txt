ราศีมังกร  14 ม.ค. – 12 ก.พ.
ดวงชะตาเดือนมกราคม ในเดือนนี้จะลงมือทำการใดก็แล้วแต่ขอให้คิดไว้เสมอว่าคนรักมี คนชังมี ฉะนั้นทำดีแต่อย่าเด่นจะเป็นภัย ทำสิ่งใดลงไปในช่วงนี้เหมือนปิดทองหลังพระคนไม่ค่อยให้ความสำคัญ ไม่เห็นคุณค่าของผลงานคุณ ขอให้คุณทำอะไรด้วยความตั้งใจดังเดิมผลลัพธ์ที่ได้กลับมาถึงต้องใช้เวลาบ้างแต่ก็คุ้มค่ากับสิ่งที่คุณได้ทุ่มเททำไปด้วยความตั้งใจค่ะ
ดวงชะตาเดือนกุมภาพันธ์ ในเดือนนี้คุณจะได้พบกับบุรุษหนุ่มรูปงาม นิสัยดี มีความคิดดี มี อุดมการณ์ เข้ามาเป็นมิตรที่ดี คุณอาจจะได้พบกับเค้าโดยบังเอิญ จากงานสังสรรค์ หรืองานรื่นเริง หรือเป็นเพื่อนใหม่ที่ทำงานของคุณเอง แต่เค้าจะเป็นมิตรที่ดีกับคุณมาก ๆ ค่ะ
ดวงชะตาเดือนมีนาคม คุณมีเกณฑ์ได้รับโชคลาภ มีเงินทองไหลมาเทมาเด่นมากในเดือนนี้ จะได้รับความสนับสนุนจากคนรอบข้าง มีความสมหวังในสิ่งที่ปรารถนา มีเกณฑ์ได้ของมีค่าในเดือนนี้ค่ะ
ดวงชะตาเดือนเมษายน ในเดือนนี้ถือว่าเป็นเดือนที่มีความอุดมสมบูรณ์ในด้านความเป็นอยู่   มีการเฉลิมฉลอง มีงานเลี้ยง  มีงานมงคล ของคุณเอง หรือของญาติมิตรสนิท เป็นเดือนที่มีความสุขสมหวังอย่างมากค่ะ
ดวงชะตาเดือนพฤษภาคม คุณจะได้รับโชคทางด้านการเงิน อาจจะเป็นเงินตกเบิก หรือได้รับการขึ้นเงินเดือน มีรายได้พิเศษเข้ามาให้คุณ ได้จัดระบบเรื่องการเงิน ได้ลงตัวมากขึ้น จะมีการเดินทางเด่นชัดในเดือนนี้นะคะ แต่ระวังสุขภาพไว้ด้วยค่ะ คุณจะเกิดการป่วยไข้ที่เกิดจากระบบ ปอด หลอดลม และหัวใจ  ในเดือนนี้ค่ะ
ดวงชะตาเดือนมิถุนายน ในเดือนนี้คุณจะชีพจรลงเท้าอยู่ไม่เป็นที่ ต้องออกติดต่อพบปะผู้คนมากหน้าหลายตา แต่จะได้รับความช่วยเหลือได้รับความสำเร็จ คนที่ทำงานด้านการตลาดจะมีลูกค้าค่อนข้างดี  จะมีโชคลาภทางการเงินได้รับลาภผลเงินทองค่อนข้างดีมากในเดือนนี้ค่ะ
ดวงชะตาเดือนกรกฎาคม ในเดือนนี้ถ้าคุณขับรถระวังจะโดนใบสั่ง ระมัดระวังคำพูดให้มาก จะได้รับความช่วยเหลือจากผู้ใหญ่ในที่ทำงาน ให้ได้รับความสำเร็จในสิ่งที่มุ่งหวัง หากคุณทำงานที่ต้องติดต่อกับหน่วยงานราชการคุณจะได้รับความสำเร็จจากคนสูงวัยค่ะ
ดวงชะตาเดือนสิงหาคม คุณจะมีความสำเร็จที่เกิดจากความอดทนในการรอคอย มีผลดีติดตามมา อาจจะมีอุปสรรคบ้างในการกระทำ หรือการตัดสินใจของตนเอง แต่คุณก็ไม่หวาดหวั่นพรั่นพรึงต่อเหตุการณ์ต่าง ๆ  ในเดือนนี้คุณจะมีการเดินทางไกลไปเที่ยวทางน้ำด้วยค่ะ
ดวงชะตาเดือนกันยายน คุณจะมีความสุขสมบูรณ์ดีมาก  ๆมีการเฉลิมฉลองต้อนรับการเริ่มต้นใหม่ในสิ่งใหม่เช่นกัน คุณจะมีความรู้สึกนึกคิดถึงสิ่งใดก็แล้วแต่จะเกิดขึ้น และเป็นจริงตามลางสังหรณ์นั้น แต่เป็นสิ่งที่ดีมากกว่านะคะ  จะได้รับข่าวจากทางไกล หรือต้องเดินทางไกลในเดือนนี้ค่ะ
ดวงชะตาเดือนตุลาคม คุณจะได้รับสิ่งใหม่เข้ามาในชีวิต ไม่ว่าจะเป็นงานใหม่ เพื่อนใหม่ หรือคนรู้ใจ แต่ว่าที่เด่นมากจะเป็นในด้านของการงานมากกว่า มีโอกาสที่ดีในการรับหน้าที่ใหม่ หรือได้รับผิดชอบงานเพิ่มขึ้น มีความก้าวหน้าที่ดีมากค่ะ
ดวงชะตาเดือนพฤศจิกายน คุณจะมีการเปลี่ยนแปลงบางอย่างที่เป็นไปในทางที่ดีขึ้น  ทั้งทางด้านการงาน สังคม หรือชีวิตส่วนตัว รวมถึงครอบครัวจะมีการพัฒนาไปในทางที่ดีขึ้นกว่าที่เป็นอยู่  คุณอาจจะได้พบมิตรที่ดี เป็นคนมีความจริงใจให้กับคุณมานำพาชีวิตคุณให้พบกับสิ่งที่ดีในอนาคตค่ะ
ดวงชะตาเดือนธันวาคม คุณจะเกิดการตัดสินใจต้องเลือกทางใด ทางหนึ่งในชีวิต ไม่ว่าจะเป็นด้านการงาน หรือด้านของความรัก ความเป็นอยู่จะมีการเปลี่ยนแปลงไปในทิศทางที่ดีขึ้น แต่คุณจะรู้สึกสับสนเป็นอย่างมาก ขอให้ปรึกษาผู้ใหญ่ไว้นะคะ เพราะจะได้เกิดความผิดพลาดน้อยที่สุดค่ะ ขอให้โชคดีปีใหม่นะคะ
 