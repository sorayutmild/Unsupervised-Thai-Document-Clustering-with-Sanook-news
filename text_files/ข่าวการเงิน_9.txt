ออมสินมีสินเชื่อฉุกเฉินให้ กู้เงินออมสิน 10,000 บาท ดอกเบี้ย 10 บาทต่อเดือน ออมสินพร้อมอ้าแขนรับคนหลุดเกณฑ์ลงทะเบียนเราไม่ทิ้งกัน 5,000 บาท 
ธนาคารออมสิน เปิดให้บริการสินเชื่อฉุกเฉิน 10,000 บาท เพื่อเป็นค่าใช้จ่ายสำหรับผู้มีอาชีพอิสระ ที่ได้รับผลกระทบจากการแพร่ระบาดของโควิด-19 โดยจะเปิดลงทะเบียนกู้เงินออมสิน ผ่านทางเว็บไซต์ www.gsb.or.th เท่านั้น เริ่ม 15 เม.ย. 63
ลงทะเบียนกู้เงินฉุกเฉิน ออมสิน
สำหรับรายละเอียดของสินเชื่อออมสินมีอะไรบ้าง มาดูกัน


วงเงินสูงสุด: 10,000 บาท


อัตราดอกเบี้ย: 0.10% ต่อเดือน


ผ่อนชำระคืนสูงสุด: 2 ปี


ปลอดชำระเงินงวด: 6 งวดแรก


ไม่มีหลักประกัน


คุณสมบัติ ลงทะเบียนกู้เงินออมสิน


อายุ 20 ปีขึ้นไป สัญชาติไทย


ผู้ประกอบอาชีพอิสระที่มีรายได้ไม่เกิน 30,000 บาทต่อเดือน และได้รับผลกระทบจากไวรัสโควิด เช่น พ่อค้า-แม่ค้า คนขับแท็กซี่ มัคคุเทศก์ เป็นต้น


มีถิ่นที่อยู่อาศัยแน่นอน สามารถติดต่อได้


เมื่อรวมอายุผู้กู้ระยะเวลาชำระคืนเงินกู้ต้องไม่เกิน 70 ปี


ลงทะเบียนกู้เงินออมสินได้ที่ไหน?


ลงทะเบียนผ่านเว็บไซต์ www.gsb.or.th ตั้งแต่วันที่ 15 เม.ย. 63 เป็นต้นไป ไม่ต้องมาที่สาขา


สิ้นสุดโครงการวันที่ 30 ธ.ค. 63



ขั้นตอนลงทะเบียนกู้เงินสินเชื่อฉุกเฉิน ออมสิน


เข้าเว็บไซต์ออมสิน https://ln15.gsb.or.th/WEB-LN15/ เลือก คลิกเพื่อลงทะเบียนผู้มีอาชีพอิสระ


เลือกเงินกู้ 10,000 บาท ดอกเบี้ยคงที่ 0.10% ต่อเดือน ระยะเวลา 24 งวด (เริ่มชำระงวดแรกในเดือนที่ 7)


กรอกข้อมูลส่วนตัว เช่น เลขที่บัตรประชาชน ชื่อ นามสกุล หมายเลขโทรศัพท์ อาชีพ รายได้ ผลกระทบ และเลขที่บัญชีธนาคารออมสิน


จะมี SMS แจ้งเตือนลูกค้าที่ได้รับการอนุมัติวงเงินและติดต่อกลับภายใน 5 วัน ถ้าไม่ได้รับการติดต่อหมายถึงไม่ผ่านเกณฑ์


ลูกค้าได้รับเงินเข้าบัญชี


อ่านเนื้อหาเกี่ยวกับการ กู้เงินออมสิน ได้ที่นี่


ลงทะเบียนออมสิน กู้เงินฉุกเฉิน เลิกกังวลถ้าเข้าเว็บไม่ได้ ยังมีทางลัดอยู่นะ


ธนาคารออมสิน ปล่อยเงินกู้ 50,000 บาท ดอกเบี้ย 250 บาทต่อเดือน อุ้มคนทำงานท่องเที่ยว


กู้เงินออมสินฉุกเฉินรอบ2 รายละ 50,000 บาท ช่วยผู้ได้รับผลกระทบไวรัสโควิด-19

