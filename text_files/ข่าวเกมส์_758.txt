World of Speed เปิดตัวเกมรถแข่งออนไลน์สวยที่สุดในโลก
World of Speed
Project Cars โปเจคเกมส์รถแข่งใหม่ของทีม Slightly Mad Studios (ทีมพัฒนาเดียวกับเกมส์ Need for Speed Shift) เปิดตัวชื่อเกมส์ออกมาอย่างเป็นทางการแล้วในชื่อว่า World of Speed ซึ่งไม่ใช่เกมส์รถแข่งสำหรับคอนโซลหรือพีซีแบบทั่วๆไป แต่เป็นเกมส์รถแข่งแบบออนไลน์ MMO ที่มีกราฟฟิกสวยงามระดับ AAA เพื่อยุค Next Gen ซึ่งเป็นเกมรถแข่งออนไลน์ที่กราฟฟิกสวยที่สุดเท่าที่เคยทำมาเลย แถมยังเปิดให้เล่นแบบ Free to play อีกด้วย กำหนดออกมาให้เล่นภายในปี 2014 นี้ เฉพาะเวอร์ชั่นเครื่อง PC ก่อน คาดว่าจะเปิดให้ทดลองเล่น Closed Beta ได้ในช่วงเดือนเมษายน 2014 นี้

ระบบการเล่นของเกมส์ World of Speed จะให้คุณรับบทเป้นนักแข่งรถมืออาชีพ ที่สามารถไปร่วมเข้าแข่งขันในรายการต่างๆกับผู้เล่นคนอื่นๆได้ โดยแต่ละคนจะมีโรงรถไว้สำหรับเก็บรถแข่งของตัวเอง ซึ่งรถแข่งในเกมส์จะมีหลากหลายรุ่น หลายยุค หลายประเทศ ตั้งแต่รถแข่งยุคเก่า ไปจนถึงรถแข่งสุดหรูระดับซุเปอร์คาร์ ส่วนสนามแข่งก็มีให้เลือกมากมาย ทั้งสนามแข่งแบบสนามแข่งเซอร์กิต และสนามแข่งแบบแข่งตามถนนในเมือง ซึ่งได้มีการสร้างขึ้นจากสนามแข่งสถานที่จริงๆในประเทศต่างๆ เช่นลอนดอนของอักฤษ และซานฟรานซิสโกของอเมริกา
นอกจากระบบการเล่นแข่งออนไลน์แบบทั่วไปแล้ว ในตัวเกมส์ World of Speed ยังรองรับระบบการเล่นแบบ Social ให้ผู้เล่นได้จัดการแข่งขันแบบส่วนตัว ไม่ว่าจะเป้นการท้าแข่งกับเพื่อนตัวต่อตัว หรือการจัดแข่งเป็นทีม รวมไปถึงระบบการแชร์ผลการแข่งต่างๆให้เพื่อนๆในเครือข่ายสังคมได้รับรู้ด้วย ส่วนตัวเกมส์ก็จะมีการอัพเดตแพทช์เรื่อยๆ เพิ่มโหมดการเล่นใหม่ สนามแข่งใหม่ และรถแข่งใหม่ๆต่อไป
World of Speed
World of Speed