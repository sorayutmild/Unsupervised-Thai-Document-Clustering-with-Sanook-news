ขวัญใจชาวสองล้อจากค่าย Honda กลับมาแล้วสำหรับ All-new Honda Scoopy i พร้อมรูปลักษณ์ใหม่ ดีไซน์งามกว่าเดิม แถมยังมีให้เลือกสรรถึง 3 แบบ 3 สไตล์ ใครชอบแบบไหนก็จัดมาบิดให้สมใจกันได้
โดย All-new Honda Scoopy i โฉมใหม่นี้มีทั้งหมด 3 รุ่นย่อยด้วยกัน อันได้แก่

รุ่นล้อ 12 นิ้ว หรือ รุ่น Club 12 ยางจุ๊บเลส มาพร้อมเทคนิคการใช้สีแบบพิเศษที่ให้อารมณ์ 2 สีในมุมและองศาที่ต่างกัน หรือที่เรียกว่า Special Flip Flop Color หลากสีสันทั้ง ดำ-ชมพู, ขาว-แดง, เทา-แดง และ น้ำเงิน-ฟ้า เป็นเครื่องยืนยันถึงกราฟิกใหม่ๆ ที่ทาง Honda พัฒนาอย่างต่อเนื่องภายใต้คอนเซ็ปต์ Remarkable-ME เท่ใหม่...โลกไม่ลืม สำหรับรุ่นนี้

รุ่น Club 12



รุ่นล้อ 14 นิ้ว ซึ่งจะแยกย่อยออกไปอีก 2 รุ่น เริ่มต้นด้วย รุ่น Prestige กับคอนเซ็ปต์ Shine Your Way เส้นสายสีโรสโกลด์บนตัวรถสีขาว แดง และดำ ส่งมอบความเรียบหรูที่งดงาม ในขณะที่ รุ่น Urban Team นั้นจะเน้นสีสันสดใสภายใต้แนวคิด #โดนYOUNG กับ 2 สีใหม่นั่นก็คือ ชมพู-เทา และ ฟ้า-เทา เอาใจวัยรุ่นกันสุดๆ

รุ่น Prestige
รุ่น Urban Team
ทางด้านเครื่องยนต์ของ All-new Honda Scoopy i เป็นเครื่องยนต์ eSP ขนาด 110 ซีซี 4 จังหวะ กับระบบหัวฉีด PGM-FI สามารถเดินเครื่องและหยุดได้อัตโนมัติผ่านระบบ Idling Stop System รวมถึงประหยัดน้ำมันสูงสุดถึง 62.5 กม./ลิตร นอกจากนั้นยังเป็นมอเตอร์ไซค์รักษ์โลกด้วยค่าไอเสียที่สะอาดในระดับที่ 6 รองรับน้ำมัน E20 และขับขี่ด้วยความมั่นใจกับระบบกระจายแรงเบรกอีกด้วย
นอกจากนั้นยังเพียบพร้อมด้วยฟังก์ชั่นอำนวยความสะดวก อาทิ AC Socket สำหรับชาร์จสมาร์ทโฟนของคุณรวมถึงอุปกรณ์ต่างๆ รวมไปถึง U-Box กล่องขนาดใหญ่ใส่หมวกกันน็อกเต็มใบได้สบายๆ เข้ากับไลฟ์สไตล์วัยรุ่นดีแท้
สำหรับราคาของ All-new Honda Scoopy I รุ่น Club 12 ราคาแนะนำอยู่ที่ 51,700 บาท รุ่น Prestige ราคาแนะนำ 48,600 และรุ่น Urban Team ราคาแนะนำ 48,100 บาท พร้อมจำหน่าย 30 กันยายน 2562 นี้เป็นต้นไป