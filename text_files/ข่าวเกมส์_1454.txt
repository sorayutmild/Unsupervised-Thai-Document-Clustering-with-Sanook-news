ตอนนี้ทั่วโลกกำลังสนุกไปกับการเล่น Call of Duty: Warzone แพทช์ใหม่ของตัวเกมหลัก Call of Duty Modern Warfare จากทางค่าย Activision ที่จากเกมหลัก 1,800 บาทในตอนขายเริ่มต้น กลายเป็นเกมเล่นฟรีแบบไม่ต้องเสียเงินแต่ยังคงคุณภาพกราฟิกและระบบ Gameplay เบื้องต้นไว้อยู่ แล้วทาง Twitter ของ Call of Duty ได้ออกมาประกาศอย่างเป็นทางการว่าพวกเขาเปิดให้บริการ 24 ชั่วโมงมีผู้เล่นเข้ากว่า 6 ล้านคนทั่วโลก ถือว่าเป็นตัวเลขที่ไม่ธรรมดากับเกมที่เปิดเพียง 1 วัน แล้วทีนี้ทาง Sanook Game ก็จะพาไปชมกันว่าเกม Call of Duty: Warzone เด็ดจริงตามกระแสที่ว่าไว้หรือไม่

Call of Duty: Warzone จะเป็นเพียงหนึ่งโหมดในเกมหลักทั้งหมด ซึ่งเราจะสามารถเลือกได้เมื่อดาวน์โหลดแล้วเข้าเกมเป็นที่เรียบร้อยแล้วระบบจะส่งเราไปฝึกซ้อม สอนวิธีการเล่นเบื้องต้นของโหมด WarZone นี้ว่ามีฟังก์ชั่นและระบบอะไรบ้างที่ต้องรู้ไว้มีความแตกต่างจากเกมพื้นฐานอย่างไร


ใน Call of Duty: Warzone จะแบ่งย่อยออกเป็นแบบ Battle Royale Mode กับ Plunder Mode ซึ่งทั้งสองจะมีพื้นฐานจากที่ฝึกข้างต้นไปแต่ Key ในการเล่นจะแตกต่างกันเท่านั้นก็คือ Battle Royale จะหาทีมที่เอาชีวิตรอดเป็นคนสุดท้ายแล้วสำหรับใครที่ตายไวจะมีการส่งเข้าคุกเพื่อให้แก้ตัวในการต่อสู้แบบ 1Vs1 ถ้าชนะก็จะกลับเข้าสู่สนามรบถ้าแพ้ก็จบ GameOver ทันที
ส่วนทางด้าน Plunder Mode จะเป็นการเล่นแบบให้แต่ละทีมสะสมเงินเพื่อเก็บคะแนนใครมีเงินครบ 1 ล้านก็จะชนะไปหรือมีเงินมากที่สุดในเวลาที่กำหนด แล้วในโหมดนี้จะสามารถกลับมาเกิดใหม่ได้ตลอดเวลาแล้วพกปืนที่ตั้งค่าไว้ลงมาต่อสู้ได้เลยไม่ต้องฟาร์มเหมือน Battle Royale ในช่วงต้นเกม


ในแผนที่ทั้งสองโหมดของ Call of Duty: Warzone จะใช้อันเดียวกันก็คือ Verdansk จะมีอะไรหลายๆ อย่างที่ผู้พัฒนาแทรกเข้าเพื่อเป็นกิมมิคของเกมตัวเอง ซึ่งนั้นจะเป็นภารกิจพิเศษที่เคยมีอยู่ในเกมเวอร์ชั่นปกติไม่ว่าจะเป็น Bounty, Recon หรือ Scavenger ถ้าเราทำภารกิจย่อยเหล่านี้ผ่านจะได้รับเป็นของรางวัลพวกปืนระดับดีๆ หรือ ฟังก์ชั่นต่างๆ ถ้าอยู่ในโหมด Plunder Mode ก็จะได้รับเป็นเงินให้กับทีมด้วย

แต่สิ่งหนึ่งที่บทความที่แล้วได้ติดเอาไว้ก็แค่การตลาดที่ชวนให้เราเสียเงินกับเกม Call of Duty Modern Warfare ก็คือเรื่องของการเก็บเลเวลพวกอาวุธปืนต่างๆ ที่ปกติแล้วถ้าเล่นในโหมดปกติจะ Kills ศัตรูได้ตาหนึ่ง 20-30 ตัวกันเลยทีเดียวแต่สำหรับโหมด Warzone จะไม่สามารถ Kill ถึงขนาดนั้นได้ด้วยปัจจัยหลายๆ อย่างดังนั้นการเก็บเลเวลอาจจะช้ากว่าคนที่ซื้อเกมเต็มมา
ซึ่งมันส่งผลต่อการเล่นทั้ง 2 โหมดของ Warzone คือ Battle Royale Mode กับ Plunder Mode ตรงที่มันสามารถนำปืนจากปกติโหมดปกติมาใช้ได้ทาง Battle Royale Mode ก็เรียก Air Drop มาลงแล้วเลือกปืนในคลังได้เลย ส่วนทาง Plunder Mode ก็นำปืนที่ Set ไว้มาใช้ได้ปกติ ดังนั้นผู้เล่นที่มีเกมเต็มจะได้เปรียบในส่วนนี้นั่นเอง ใครอยากได้ปืนเยอะๆ ดีๆ เก็บเลเวลง่ายๆ ก็ต้องซื้อตัวเต็ม
Review Score 7/10
โดยคะแนนที่ให้ 7 นั้นต้องยอมรับอย่างหนึ่งว่าเกมมีคุณภาพกราฟิกที่สวย ระบบการเล่นต่างๆ อยู่ในระดับสูงใครที่ชื่นชอบเกมแนว FPS สายเดินยิงบวกบ่อยๆ Call of Duty: Warzone ตอบโจทย์แน่นอน แต่ถ้าใครคาดหวังไว้ว่าโหมด Battle Royale จะเหมือนกับเกมอื่นๆ ที่หวังไว้อาจจะไม่ตรงตามที่คิดก็ได้ ดังนั้นแล้วรวมๆ เลยออกมาที่เป็นโหมดเกมคุณภาพดี แต่ไม่โดนใจเท่าไร