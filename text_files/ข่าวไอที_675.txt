ขั้นตอนเคลียแรม ลบไฟล์ขยะ ให้มือถือ Android ทำงานเร็วขึ้น ไม่กระตุก
สนับสนุนเนื้อหา: www.it24hrs.com
หลายท่านที่เคยใช้ มือถือ Android ไม่ว่าจะเป็นรุ่นราคาถูก จนถึงราคาแพงสเปคสูง ก็จะเจอกับปัญหาที่ทำให้บ่น อารมณ์เสีย หงุดหงิด รำคาญใจเป็นประจำ ในเรื่อง พิมพ์กระตุก เล่นเกมแล้วค้าง โหลดแอพติดตั้งไม่ได้ เพราะไฟล์ในเครื่องเต็ม ทั้งนี้เกิดจากการใช้งาน Android หลายแอพ ทำงานตลอดเวลา สร้างไฟล์ขยะ 

รวมไปถึงแอพอื่นยังทำงานอยู่ยังปิดแอพไม่สนิทก็มี คราวนี้ได้เวลาจัดการ โดยปิดแอพค้างให้สนิท  เคลียแรม และลบไฟล์ขยะกัน

โดยแอพที่จะแนะนำให้ลองโหลดมาใช้ดูกันวันนี้คือ Clean Master ซึ่งเป็นแอพฟรี โหลดได้ทาง Google Play Store

พอเข้าแอพ Clean Master แล้วจะหน้าจอ Storage และ Ram แบบนี้

ลองคลิกไป ที่ Junk Files เพื่อดูว่าเครื่องเรามีไฟล์ขยะในเครื่องเยอะมั้ย  สรุปหลังสแกนเสร็จ พบไฟล์ขยะ 126 MB บนพื้นหลังสีแดง ถือว่าพบไฟล์ขยะในเกณฑ์เยอะมาก ก็ลบเลยโดยคลิก Clean Junk ก็เรียบร้อย
 
คราวนี้แตะที่ Memory Boost เพื่อดูว่าตอนนี้ใช้แรมไปเท่าไรเยอะมั้ย ปรากฏว่าใช้ถึง 83% ก็แตะที่ Boost เพื่อทำการเคลียแรม เร่งความเร็วเครื่องได้

คราว นี้มาในส่วน Security & Privacy ก็แตะดูว่ามีแอพไหนที่เป็นแอพอันตราย หรือมีแอพไหนเข้าถึงความเป็นส่วนตัวของเราบ้าง ยกตัวอย่างในรูปนี้ แตะ Security & Privacy ก็พบปัญหา 1 จุดคือ History ของ บราวเซอร์ Internet บนมือถือของเรา  ส่วนแอพอันตรายไม่พบในเครื่องนี้   ให้แตะที่ Resolve All เพื่อจัดการ clear history ให้เรียบร้อย

สุดท้ายคือหน้าจัดการแอพ App Manager เมื่อแตะแล้วจะพบรายชื่อแอพทั้งหมดในหน้าแถบ uninstall คุณสามารถลบแอพที่ไม่ค่อยได้ใช้ ออกจากเครื่องได้ง่ายๆ โดยติ๊กถูกตรงแอพที่ต้องการถอนการติดตั้ง แล้วเลือก uninstall  หากสังเกตดีๆจะมีเครื่องหมายถูกสีฟ้าและมีข้อความ safe ของแต่ละแอพด้วย แสดงว่าแอพนั้นปลอดภัยไม่เป็นอันตรายต่อเครื่อง  นอกจากนี้ หากแตะที่แท็บ Pinks ก็สามารถดาวน์โหลดแอพอื่นๆได้อีกด้วย

หากไปหน้า Home Screen มือถือของเราจะพบไอคอนไม้กวาดและเปอร์เซ็นต์การใช้งานแรม ลองแตะค้าง แล้วลากมาตรางกลางจอมือถือ จะเป็นการเคลียแรม โดยจะแสดงแอนิเมชั่นไม้กวาดกลางจอเลย ปัดกวาดเคลียแรมอย่างรวดเร็ว

และถ้าแตะเฉยๆ ดัง รูป จะพบ หน้าจอ pop up ให้คุณสามาถเปิด-ปิด Wi-fi  โหมดเครื่องบิน ปรับความสว่าง ปรับเสียง และอื่นๆอีกมากมาย รวมทั้งมีแอพไฟฉายด้วย
นอกจากนี้หากคุณแตะที่ Game Boost จะพบรายชื่อเกมของคุณ ให้คุณเลือกเล่นเกมได้ โดยการเล่นเกมผ่านทางแอพ Clean Master จะทำงานไม่เหมือนรันเกมทั่วไป เพราะ Clean Master จะจัดการปิดแอพที่ไม่จำเป็นโดยอัตโนมัติขณะคุณกำลังเล่นเกมอยู่ ทำให้การเล่นเกมไม่สะดุด
แอพ Clean Master  โหลดฟรี ผ่านทาง Google Play Store