ทำงานก็เครียดอยู่แล้ว จะเล่นเกมส์เครียดๆไปทำไมอีก
เกมออนไลน์ก็ต้องมาเก็บเลเวล มาหาของ หาเงิน หาปาร์ตี้ ของกาก ใครจะพาเข้าตี้ แรร์ตก อดเก็บ >> เครียด
เล่นเกมส์ MOBA เล่นไปๆ เก็บ Kill ไม่ได้ หลุดจากเกมส์ โดนด่ากาก ตัวถ่วงทีม >> เครียด
เล่นเกมส์ยิง เจอพวกใช้โปร ยิงมันไม่ตาย กระสุนหมดเป็นกองร้อยยังฆ่ามันไม่ได้ มันยิงเรา 1 นัดตาย >> เครียด
เห็นไหม เล่นเกมออนไลน์ไปก็มีแต่จะเครียด วัยทำงานอย่างเราๆ จะเล่นเกมส์ที่เพิ่มความเครียดไปทำไม มาเล่นเกมส์สบายๆ อย่างแฟลชเกมส์จับคู่กันดีกว่าเยอะ ไม่มีเกรียนมาด่ากาก ไม่ต้องเก็บเลเวล ไม่ต้องหาเงินทำของ เล่นสบายๆเพลิน ได้ฝึกสมองไปด้วย และเกมส์จับคู่ ที่ฮิตและมาแรงใน Sanook! Game ของเราก็คือ
 
เกมส์จับคู่ Maplestory Matching
เกมส์จับคู่
คลิกที่ภาพเพื่อเล่นเกมส์
เชื่อว่าคนเล่นเกมส์ Maplestory ยังคงกลุ้มใจ และรับไม่ได้ที่ Maplestory ปิดให้บริการในไทยไป เล่นมาตั้งนานจู่ๆก็หายไปในพริบตามันก็น่าตกใจอยู่หรอก ถ้าอย่างนั้นเรามาระลึกความหลังกับเกมส์จับคู่ Maplestory กันแทนก็ได้ โดยเกมส์นี้จะให้คุณคลิกจับคู่มอนสเตอร์ จากเกมส์ Maplestory ให้ตรงกัน โดยมอนสเตอร์ที่จับคู่นั้นจะต้องลากเส้นหากันได้ โดยหักเลี้ยวได้ไม่เกิน 2 ครั้ง ด้านขวามือจะมีตัวช่วยให้เลือก 4 แบบ มีแว่นช่วยหาตำแหน่ง, ระเบิดรูปที่ต้องการ, สลับตำแหน่งภาพ, และเพิ่มเวลา
 
เกมส์จับคู่ Fruit crazy
เกมส์จับคู่
คลิกที่ภาพเพื่อเล่นเกมส์
เกมส์จับคู่ผลไม้ที่ผู้หญิงชื่นชอบ เพราะสีสันสวยงามและเล่นสนุก ไม่เหมือนเกมส์จับคู่อื่นๆ เกมส์นี้จะเล่นโดยการใช้เม้าส์เรียงผลไม้ให้เป็นชนิดเดียวกัน 4 ชิ้นขึ้นไป ซึ่งผู้เล่นจะกดเรียงกี่ครั้งก็ได้ แต่ว่าจะต้องเรียงให้เร็ว เพราะจำนวนผลไม้จะเพิ่มขึ้นเรื่อยๆ หากกองผลไม้สูงจนถึงเพดานบนสุดก็จะถือว่าแพ้ จะเล่นเกมส์นี้จึงต้องตาไวและมือไวด้วย สมองรองลงมา
 
เกมส์จับคู่ sweet stones
เกมส์จับคู่
คลิกที่ภาพเพื่อเล่นเกมส์
เพิ่มความยากในการจับคู่ ด้วยเกมส์จับคู่ลูกกวาด ที่จะทำให้คุณตาลายเอาง่ายๆ ฉากแรกๆก็ดูเหมือนเล่นไม่ยากเท่าไหร่ แต่พอฉากหลังๆนี่ลูกกวาดแต่ละชนิดหลากสีสันเหลือเกิน ถ้าเล่นแล้วตาไม่ลายถือว่าเก่งมาก กติกาการเล่นเกมส์นี้ก็เหมือนเกมส์จับคู่แบบลากเส้นคือ คลิกจับคู่สองภาพที่เหมือนกัน โดยลากเส้นถึงกันได้ไม่เกิน 2 เลี้ยว
 
เกมส์จับคู่ Mahjong Fun
เกมส์จับคู่
คลิกที่ภาพเพื่อเล่นเกมส์
กติกาการเล่นเกมส์จับคู่ประเภทนี้ จะไม่เหมือนกับเกมส์จับคู่ประเภทอื่นๆ เราจะจับคู่ไพ่นกกระจกที่เหมือนกันได้ ก็ต่อเมื่อไพ่นั้นๆ ไม่มีไพ่อื่นๆวางติดกันขวางอยู่สองด้าน เช่น ไพ่ที่มีไพ่อื่นๆวางอยู่ด้านซ้านและขวา หรือไพ่ที่มีไพ่ๆวางขนาบอยู่ด้านบนและล่าง หรือพูดอีกแบบหนึ่งก็คือไพ่นั้นต้องไม่ถูกหนีบรูปแบบใดรูปแบบหนึ่งนั่นเอง ให้เราเลือกจับคู่ไพ่ที่อยู่ริมๆก่อน เพราะไพ่ริมๆคือไพ่ที่ไม่ถูกหนีบนั่นเอง สามารถจับคู่ไพ่ที่อยู่ต่างระดับกันได้
เกมส์นี้ไม่มีเวลาจำกัด มีแค่นับเวลาว่าใช้เวลาเล่นเท่าไหร่ ทุกครั้งที่กดขอ Hint คำใบ้ เวลาจะถูกนับเพิ่ม 3 นาที และจะนับว่า Game Over ถ้ามีเศษไพ่เหลือจับคู่กันไม่ได้
 
เกมส์จับคู่ monster castle
เกมส์จับคู่
คลิกที่ภาพเพื่อเล่นเกมส์
อัศวินพเนจรต้องการความช่วยเหลือจากเรา เพื่อต่อสู้กับเหล่ามอนสเตอร์ โดยทางอัศวินจะบอกจำนวนและประเภทของมอนสเตอร์ที่เขาต้องการกำจัด (มอนสเตอร์ก็คือบล็อคสีต่างๆในเกมส์) ให้เราช่วยนำทางให้เราปราบมอนสเตอร์พวกนั้นในเวลาที่กำหนดให้ วิธีเล่นก็คือใช้เม้าส์ลากมอนสเตอร์ที่ต้องการกำจัด โดยมอนสเตอร์ที่ลากไปนั้นจะต้องเป็นประเภทเดียวกันติดกัน 3 ตัวขึ้นไป โดยจะลากติดกันในแนวตั้ง แนวขวาง หรือแนวเอียงก็ได้
 
ในครั้งนี้ก็ขอแนะนำกันไป 5 เกมส์ก่อน แค่นี้ก็เลือกเล่นกันไม่ถูกแล้วล่ะสิ แต่เรายังมีเกมส์จับคู่รอคุณอยู่อีกมาก ที่ http://game.sanook.com/flashgame/match/
อย่าลืม! ถ้าเล่นเกมส์แล้วเครียด มาเล่นเกมส์จับคู่ดีกว่า
 