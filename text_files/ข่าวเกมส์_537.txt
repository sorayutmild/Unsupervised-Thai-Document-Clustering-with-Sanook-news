สเปคเครื่อง PC ที่ใช้เล่นเกมส์ GTA IV
จะเป็นจอมโจร PC ไม่มีขั้นต่ำ มีแต่ขั้นแนะนำ
หลังจากมีข่าวเด็กหนุ่มม.6 ปล้นแท็กซี่แล้วโยนบาปให้ GTA หรือ Grand Theft Auto ก็กลายเป็นเกมส์อันตรายอันดับ 1 ที่ทางกระทรวงวัฒนธรรม (โลกอินเตอร์เน็ตมักเรียกกันว่า กระทรวงไดโนเสาร์) จับ Ban เป็นที่เรียบร้อย ไปจนถึงเกมส์อันตรายอื่นๆที่เข้าข่ายเดียวกันด้วย ว่าห้ามซื้อขาย ห้ามนำเข้ามาจำหน่าย และห้ามเปิดให้บริการในร้านเกมส์หรือร้านคอมพิวเตอร์ แต่ว่าการ Ban ครั้งนี้ก็เหมือนจะไม่มีผลอะไรมากนัก เพราะคนที่เล่นเกมส์กล่อง PC นั้นส่วนใหญ่ไม่ได้ไปเล่นที่ร้านเลย แถมที่สำคัญมีช่องทางหามาเล่นได้ โดยที่ไม่ต้องออกไปซื้อกล่องเกมส์ด้วย ดังนั้น Ban ห้ามขาย ห้ามนำเข้าไปก็เท่านั้น ห้ามไม่ให้มีคนเล่นที่บ้านน่ะ ห้ามไม่ได้หรอก อันนี้มันต้องปลูกฝังจิตสำนึกแทนที่จะมามัว Ban เกมส์ ให้คนเล่นเกมส์รวมไปถึงการดูหนังดูละครด้วย ให้รู้จักแยกแยะ ว่าอะไรคือหนัง อะไรคือเกมส์ อะไรคือชีวิตจริง แบบนี้จึงจะถูก
เมื่อบอกว่าห้ามไม่ให้คนเล่น GTA IV ที่บ้านไม่ได้ ดังนั้นก็เลยนำเอา System Requirement มาให้ทราบกัน เครื่อง PC ใครที่สเปคเครื่องไม่แรงพอ ก็จะเล่นไม่ได้ไหลลื่นเอานะ เพราะทาง RockStar บอกมาแค่สเปคเครื่องที่แนะนำเท่านั้น ต่ำกว่านี้เล่นได้ก็จริง แต่มันจะไม่ไหลลื่นและภาพก็ไม่สวยด้วย
Recommended Requirements:

OS: Windows XP SP2 
Processor: Dual core processor Intel Pentium D หรือสูงกว่า
RAM: 2GB 
Hard Drive: พื้นที่ว่าง 18GB  
Video Card: 512MB Direct3D 10 compatible video card or Direct3D 9 card compatible with Shader 
Drive: DVD-ROM dual-layer drive
เรื่องราวของภาค GTA IV นี้ก็ยังคงอยู่ที่เมือง Liberty City ในประเทศอเมริกาเช่นเคย ผู้เล่นจะได้รับบทเป็น Nikolai หนุ่มหน้าโหดชาวรัสเซียที่เดินทางมาขุดทองที่อเมริกา โดยเขาได้พบกับเพื่อนและนำพาไปสู่งานและภารกิจเกี่ยวกับการอาชญากรรม มาเฟีย และแก๊งโจรต่างๆ แต่ว่าในตัวเกมส์ก็จะมีอะไรให้ทำมากมาย ไม่ใช่แค่การก่ออาชญากรรมเท่านั้น เป็นเกมส์ที่เปิดกว้างให้ผู้เล่นมีสิ่งให้เลือกทำหลายแบบ ประกอบกับเอนจิ้นเกมส์ตัวใหม่ ที่มีกราฟิกแบบสมจริงมากขึ้น ทำให้ผู้เล่นเหมือนได้เดินอยู่ในเมืองใหญ่ของอเมริกาจริงๆ ทั้งฉากกลางวันอันพลุกพล่านไปด้วยผู้คน และฉากยามราตรีที่เต็มไปด้วยแสงสี
หมายเหตุ : เล่นแล้วห้ามลอกเลียนแบบในเกมส์เด็ดขาด
Source:
- http://worthplaying.com/article.php?sid=55695