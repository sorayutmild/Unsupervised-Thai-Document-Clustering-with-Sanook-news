ดร.เสรี วงษ์มณฑา นักวิชาการด้านสื่อสารมวลชน โพสต์เฟซบุ๊กวันนี้ (15 พ.ค.) ที่ระบุว่าตนรู้สึกสิ้นหวัง หลังจากทราบความเคลื่อนไหวว่า แนวร่วมพรรคการเมืองจะจัดตั้งรัฐบาลสำเร็จ เป็นฝ่ายที่มีคดีความติดตัวมากมาย ทำให้สิ่งที่ตนและคนอีกจำนวนมากร่วมกันต่อสู้ ต้องสูญเปล่า
"สิ้นหวังแล้วค่ะ ประเทศไทยคงจะได้พรรคที่เต็มไปด้วยคดีโกงสารพัดจัดตั้งรัฐบาลค่ะ ที่พวกเราลงแรงกันไปคงเหนื่อยเปล่าแล้วค่ะ" ดร.เสรี โพสต์

อย่างไรก็ตาม ดร.เสรีไม่ได้ระบุชัดว่ากล่าวถึงพรรคใด แต่ที่ผ่านมา ดร.เสรี แสดงออกชัดเจนว่าสนับสนุน พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ (คสช.) ให้เป็นนายกรัฐมนตรีอีกครั้ง ซึ่ง พล.อ.ประยุทธ์ เป็นตัวแทนชิงตำแหน่งนายกรัฐมนตรีของพรรคพลังประชารัฐ
นอกจากนี้ ยังเคยมีการรายงานด้วยว่า ดร.เสรี เคยวิจารณ์คนรุ่นใหม่ที่สนับสนุนนายธนาธร จึงรุ่งเรืองกิจ หัวหน้าพรรคอนาคตใหม่ ว่าไม่รู้จักใช้ปัญญาไตร่ตรองในเรื่องต่างๆ และดัดจริต
>> เลือกตั้ง 2562: "ดร.เสรี" แขวะคนรุ่นใหม่ หลังมีคนโพสต์ชม "ธนาธร" กระแสดี
 