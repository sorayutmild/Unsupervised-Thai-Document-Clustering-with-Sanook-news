2013 ปีหน้าฟ้าใหม่กับ iPhone 6
[12-ธันวาคม-2555] เพิ่งนำเสนอบทวิเคราะห์ของนาย Peter Misek เรื่อง iPhone 5s ไปหมาดๆ ล่าสุดมีข่าวของ "iPhone 6" ออกมาสร้างความสับสนวุ่นวายใจให้กับสาวก Apple กันอีกแล้ว แถมคราวนี้ยังมีสเปคเบื้องต้นของรุ่นใหม่นี้หลุดออกมาให้ได้แปลกใจกันอีกด้วย

ก่อนหน้านี้ไม่นานสื่อต่างประเทศได้รายงานข่าวลือจาก Apple ว่าเราอาจจจะได้เห็น iPhone รุ่นใหม่อย่างเร็วที่สุดในไตรมาสแรกหรือต้นปี 2013 นี้ ตามมาด้วยข่าวจากเว็บไซต์ Digitimes ที่กล่าวว่า Apple กำลังเดินหน้าทดสอบ iPhone รุ่นใหม่แล้ว ต่อเนื่องด้วยการเผยภาพหลุดในส่วนที่เป็นด้านหลังที่ทาง EtradeSupply อ้างว่าเป็น iPhone 5s และล่าสุดบทวิเคราะห์จาก Business insider โดยนาย Peter Misek ที่ได้แสดงทัศนะถึงความเป็นไปได้ที่ Apple จะมีกำหนดการเปิดตัว iPhone 5s ในเดือนมิถุนายน แถมเฉดสีใหม่ที่มีสีสันคล้าย iPod Touch 5 ด้วย เท่านั้นยังไม่พอเว็บไซต์ของต่างประเทศยังพร้อมใจกันประโคมข่าวว่า iPhone รุ่นใหม่ที่มีคิวเปิดตัวปีหน้านี้อาจจะเป็น iPhone 6 ก็ได้ ซึ่งมีหลายสื่อได้ลงรายละเอียดของรุ่นใหม่นี้ว่า จะมีหน้าจอขนาด 4.8 นิ้ว แบบ IGZO (indium gallium zinc oxide) เทคโนโลยีที่ทำให้หน้าจอมีความคมชัดมากกว่าเดิมถึง 2 เท่า บวกกับเทคโนโลยี Retina Display มีโปรเซสเซอร์ประมวลผลรุ่นใหม่ "A7" Quad-Core, กล้องหลัง Super HD, มีฟังก์ชัน Gesture control ระบบสั่งงานด้วยการเคลื่อนไหว นอกจากนี้บน iPhone 6 จะปราศจากปุ่ม Home อีกต่างหาก

อย่างไรก็ดีข่าวทั้งหมดยังไม่มีการยืนยันจากฝั่ง Apple แต่ก็เป็นที่คาดการณ์ไปในทิศทางเดียวกันนั่นก็คือ iPhone รุ่นใหม่มาแน่ๆ ขึ้นอยู่กับว่าจะเป็น iPhone 5s หรือ iPhone 6 กันแน่ นอกจากการเปิดตัว iPhone แล้ว ยังมีการระบุเพิ่มเติมด้วยว่า Apple มีคิวเปิดตัว iPad 5 และ iPad mini 2 ในปี 2013 นี้อีกด้วย
บทความและข่าวสารเกี่ยวกับ iPhone 5 ที่เกี่ยวข้อง
>>>สาวกเซ็ง !! 7 วัน iPhone 5 ตัวบวม(ไทย)
>>>ข่าวด่วน iPhone 5 Jailbreak (iOS 6) กำลังจะมา 22 ธันวาคมนี้!…
>>>เผย iPhone 6 ใช้หน้าจอ 4.8 นิ้ว, กล้อง Super HD และ 6 สีให้เลือก
>>>ภาพหลุดชิ้นส่วน iPhone 5S โผล่มาแล้ว
>>>ปูด iPhone 5S, iPad 5 จาก Apple กำลังจะมากลางปี 2013! 
>>>โฆษณาใหม่ Windows Phone 8 ย้ำชัดอย่าเสียเงินซื้อ iPhone 5!
>>>ซี๊ด!!! ภาพหลุด iPhone 5S โผล่แล้วอ่ะ
>>>ผู้ซื้อ iPhone 5 ล็อตเเรกถ่ายภาพเเฉ เเค่เสียบสายชาร์จก็เป็นรอยลอก!!
>>>ทีใครทีมัน! 50 เหตุผล ทำไม iPhone 5 ดีกว่า Samsung Galaxy S3!