เมื่อกล่าวถึง “ทองคำ” เชื่อว่าหลายคนคงนึกถึง “เยาวราช”  ซึ่งเป็นศูนย์กลางการค้าและวัฒนธรรมของชาวไทยเชื้อสายจีน แน่นอนว่าย่านนี้เต็มไปด้วยร้านทองคำเก่าแก่จำนวนมาก และมีประวัติศาสตร์ที่น่าสนใจเลยทีเดียว เราจึงได้รวบรวม 5 ร้านทองคำชื่อดังเพื่อเป็นทางเลือกสำหรับผู้บริโภคที่สนใจจะซื้อทอง
 ร้านทองตั้ง โต๊ะ กัง1. ร้านทองตั้ง โต๊ะ กัง เป็นร้านทองคำที่มีอายุเก่าแก่กว่า 160 ปี โดยเจ้าของร้านทองรุ่นแรก คือ ‘โต๊ะกัง แซ่ตั๊ง’ ชาวจีนโพ้นทะเลที่เดินทางมาพร้อมกับเสื่อผืนหมอนใบมาตั้งรกรากย่านเยาวราช และทำงานเป็นช่างทำทองตั้งแต่สมัยรัชกาลที่ 5 จนสามารถเปิดเป็นร้านทองคำของตัวเองได้ และยังได้รับพระราชทานตราตั้งครุฑจากรัชกาลที่ 6 ด้วย เอกลักษณ์ที่โดดเด่น คือ ตัวอาคารรูปทรงโบราณ สูง 6 ชั้น สร้างสมัยรัชกาลที่ 6 บริเวณชั้นล่างของร้านเปิดจำหน่ายทองคำรูปแบบต่างๆ ส่วนชั้นบนเป็นพื้นที่ของ ‘พิพิธภัณฑ์ทองคำห้างทองตั้งโต๊ะกัง’ เก็บรักษาเครื่องมือทำทองและอุปกรณ์ที่ใช้สำหรับทำทองในสมัยโบราณที่หาชมได้ยากในปัจจุบัน
ร้านทองจินฮั้วเฮง 2. ร้านทองจินฮั้วเฮง เปิดให้บริการลูกค้ามานานเกือบ 40 ปี ด้วยฝีมือช่างที่พิถีพิถัน เฟ้นทองคำคุณภาพ ทำให้ลูกค้าไว้วางใจ ปัจจุบันทางร้านจำหน่ายทองแท่ง ทองคำ จี้สร้อยคอ ต่างหู เข็มขัด ทองคำแท่งแบบ 12 ราศี และพิเศษสุด ‘จี้ทองเลเซอร์รูป’ นอกจากนี้ร้านจินฮั้วเฮง ขึ้นชื่อเรื่องการให้บริการของพนักงานที่สร้างความประทับใจให้ลูกค้า
ร้านทองเยาวราชกรุงเทพ 3. ร้านทองเยาวราชกรุงเทพ ก่อตั้งมาตั้งแต่ปี พ.ศ. 2512 ดำเนินกิจการค้าปลีกทองรูปพรรณที่ได้รับความนิยมจากบรรดาลูกค้าทั้งชาวไทยและชาวต่างชาติ และขยายสาขาไปเปิดบนห้างสรรพสินค้า รองรับความต้องการของลูกค้าที่เพิ่มมากขึ้นในทุกๆภูมิภาค โดยทางร้านเป็นตัวแทนในการซื้อขาย แลกเปลี่ยนทองคำแท่ง ทองรูปพรรณ กรอบพระ พระสำเร็จ จี้คอ และจี้หู  สินค้าทั้งหมดคัดสรรอย่างมีคุณภาพ
ห้างทองทองใบ 4. ห้างทองทองใบ มีหน้าร้านเพียงแห่งเดียวเท่านั้นคือ สาขาที่ตั้งอยู่บนถนนเยาวราช ส่วนที่มาของชื่อ ‘ทองใบ’ มาจากสมัยก่อนมีการนำเข้าทองคำจากต่างประเทศในรูปแบบของแผ่นบางๆ ไม่ใช่รูปแบบทองแท่งอย่างในปัจจุบัน ลักษณะดังกล่าวเรียกกันว่า ‘ทองใบใหญ่’ จึงเป็นที่มาของร้านทองแห่งนี้ ปัจจุบันทางร้านจำหน่ายทองหลากหลายรูปแบบ มีเครื่องประดับให้เลือกซื้อกันด้วย เช่น กำไลชุบขาว, แหวนทองเสริมสิริมงคลรูปทรงต่างๆ และสร้อยข้อมือ นอกจากนี้ทางร้านยังรับเลี่ยมกรอบพระ ตะกรุด ตลับพระ อัดกันน้ำ 100%
ร้านทองฮั่วเซ่งเฮง5. ร้านทองฮั่วเซ่งเฮง เริ่มธุรกิจค้าทองคำบนถนนสายนี้เมื่อปี พ.ศ.2494 โดยเริ่มแรกเปิดเป็นร้านเล็กๆ ไม่มีเครื่องปรับอากาศ ทายาทของฮั่วเซ่งเฮงได้ทำธุรกิจร้านทองสืบต่อกันมาจนเป็นรุ่นที่ 3 ปัจจุบันฮั่วเซ่งเฮงเป็นหนึ่งในร้านทองที่ประสบความสำเร็จและมีชื่อเสียงมายาวนานกว่า 60 ปี จุดเด่นคือการให้บริการที่ครบวงจร ทั้งรับซื้อ-ขายทองรูปพรรณและทองคำแท่ง  โครงการออมทองคำ นายหน้าซื้อขายสัญญาล่วงหน้าในตลาดอนุพันธ์ และซื้อขายกองทุนรวมอีทีเอฟ รวมถึงบริการซื้อขายทองคำแท่ง แบบ Call Center และ แบบ Gold Online Trading (ซื้อขายทองคำแท่งผ่านระบบอินทราเน็ต) ด้วย

ซื้อ "ทอง" ด่วน! หลัง “ราคาทอง” หลุด 2 หมื่นบาท
รู้หรือไม่ “ราคาทอง” 1 กรัม เท่ากับกี่บาท
จะซื้อ “ทอง” ทั้งทีต้องรู้จัก “ค่ากำเหน็จ” และ “ค่าบล็อก” ด้วย
เทคนิคซื้อ “ทอง” ให้ได้กำไรเวลาขายออก
ข้อดีของการลงทุน "ทองคำแท่ง" ที่คุณอาจไม่เคยรู้มาก่อน!
