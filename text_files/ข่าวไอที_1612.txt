กลับมาแล้วครับ กับการแนะนำมือถือรุ่นเด่น ฟีเจอร์ครบเครื่องน่าใช้งาน แต่ราคาลดลงจนเรียกได้ว่าจับต้องได้ง่ายมากขึ้น มาดูกันว่ามีรุ่นไหนบ้าง
Huawei Mate 10 Pro
 
แม้ว่ากำลังจะตกรุ่นอย่างเป็นทางการอีกไม่กี่เดือนข้างหน้า สำหรับ Huawei Mate 10 Pro แต่มีจุดเด่นในเรื่องของการใช้ CPU Kirin 970 พร้อมกับการติดตั้ง AI เข้าไปในเครื่องเป็นครั้งแรก ทำให้การถ่ายภาพมีการเลือก Scene Mode อัตโนมัติ ช่วยให้ถ่ายภาพสวยดีพอสมควร ตามหน้าร้านขายในราคา 21,900 แต่สำหรับ MBK จะลดลงไปหนักมาก
Samsung Galaxy Note 8

เพิ่งตกรุ่นหมาด ๆ แต่ก็ยังถือว่าเป็นมือถือที่มีความน่าสนใจอยู่ เพราะคุณสามารถใช้ปากกา S Pen เขียนภาพหรือจดบันทึกได้ พร้อมกับกล้องหลังคู่ครั้งแรกของ Samsung ที่มีเทคโนโลยี Live Focus ครั้งแรกเช่นกัน นอกจากนี้ราคาก็ลดลงมา โดยอยู่ที่ 28,900 บาท
Nokia 2

อีกรุ่นที่ยังคงเป็น Android 8.0 Oreo สเปกกลางๆ เท่านั้นมาพร้อมกับ RAM 1GB ความจำในตัว 8GB และใช้งานได้พอไหว แต่ราคาตอนนี้ลดเหลือ 2,990 บาทสำหรับช่องทางออนไลน์ครับ ใครอยากได้รีบซื้อกันเลยครับ
Xiaomi Redmi 5

เก่าไปใหม่มาเป็นเรื่องปกติ เพราะตอนนี้มือถือรุ่นนี้ก็ยังคงมีขายอยู่แต่ไม่ได้มีมากเท่าไหร่ จุดเด่นกล้องหลังตัวเดียวแต่ก็สามารถใช้ถ่ายภาพได้ดี และระบบปฏิบัติการยังคงใช้ Android 7.0 ผมว่าใช้งานได้ ราคานั้นอาจจะไม่ได้แพงเท่าไหร่ ณ ตอนนี้ แต่เครื่องเริ่มขายน้อยก็ต้องหากันหน่อยครับ
Samsung Galaxy J6

มือถือรุ่นใหม่ล่าสุดที่เพิ่งเปิดตัว มีทั้งกล้องหน้าที่มี LED Flash และมีกล้องหลังความละเอียด 13 ล้านพิกเซล พร้อมกับมีความปลอดภัยทั้งสแกนลายนิ้วมือ และสแกนใบหน้าให้ด้วย กับราคาลดลงมาเหลือ 4,990 บาท ถือว่าน่าสนใจเลยครับ แต่มีระยะเวลาถึงสิ้นเดือนสิงหาคมนี้ เท่านั้น
Vivo V9

มือถือที่เน้นเรื่องของการ Selfie พร้อมจอแบบมีติ่งด้านบนความละเอียด HD เรียกได้ว่ากำลังดี เพิ่งเปิดตัวไปช่วงเดือนเมษายน ล่าสุดมีข่าวว่าปรับลดราคาเหลือ 8,990 บาทแล้ว ก็เพิ่มความน่าใช้เข้าไปใหญ่ สำหรับคนที่อยากได้มือถือที่บอดี้ด้านหลังเงาวับ กล้องสวย สเปกดีเล่นเกมได้ แถมเป็น Android 8.1 ใหม่ล่าสุด
สำหรับเดือนนี้คงมีเท่านี้ก่อน รอดูว่าเดือนหน้าจะมีมือถืออะไรที่เข้าสู่อันดับเหล่านี้บ้างรอติดตามกันนะครับ