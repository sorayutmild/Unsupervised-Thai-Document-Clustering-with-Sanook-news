
"เอ็ม ชัยชนะ" ผู้ต้องหาไลฟ์สดทำร้ายแฟนสาว ร่ำไห้รู้สึกผิดที่ลงมือทำร้าย รับเครียดเรื่องเงิน อ้างฝ่ายหญิงร่วมหลับนอนกับเพื่อน 3 คน
พล.ต.ต.ธีระพงษ์ วงษ์รัฐพิทักษ์ ผู้บังคับการตำรวจนครบาล 4 และพนักงานสอบสวนเข้าสอบปากคำ นายเอ็ม ชัยชนะ ศิริชาติ ชายหนุ่มไลฟ์เฟซบุ๊กทำร้ายร่างกายแฟนสาวจนบาดเจ็บสาหัส ภายในคอนโดมิเนียม ย่านนวมินทร์ ก่อนที่ตำรวจจะเข้าควบคุมตัวนายชัยชนะมาสอบปากคำที่สถานีตำรวจนครบาลบึงกุ่มตลอดทั้งคืน ส่วนแฟนสาวเจ้าหน้าที่นำตัวส่งโรงพยาบาลนพรัตน์ราชธานี ขณะนี้อยู่ระหว่างรักษาตัว สามารถพูดคุยได้ตามปกติ
>>> คลิปคำสารภาพ "เอ็ม ชัยชนะ" ไลฟ์ซ้อมแฟนสาว เพราะทนไม่ไหว
เอ็ม ชัยชนะ ออกมาให้สัมภาษณ์ด้วยสีหน้าเศร้าและร้องไห้ พร้อมยอมรับว่า รู้สึกเสียใจที่ทำร้ายแฟนสาว แต่สาเหตุเกิดจากปัญหาเรื่องการเงินค่ารับสมัครสอนเรียนฟอเร็กซ์จำนวน 6 ล้านบาท ที่แฟนสาวเข้าไปเกี่ยวข้องด้วย จึงขอให้คนใกล้ชิดรวบรวมหลักฐานประเด็น เนื่องจากขณะนี้ยังไม่สามารถพูดอะไรได้มาก รวมทั้งมีปัญหาที่แฟนสาวนอกใจ ทำให้เกิดความกดดันและคับแค้นใจ จึงพยายามให้แฟนสาวพูดความจริง
ทุกครั้งที่ทำร้ายแฟนรู้สึกเจ็บปวดทั้งน้ำตา และอยากจะขอโทษพ่อแม่ของแฟนสาว หากย้อนกลับได้จะไม่ทำเช่นนี้ แต่ยอมรับว่าลงมือทำร้ายแฟนสาวตนเองเสพยาเสพติดจริง และก่อนที่นายชัยชนะจะกลับเข้าห้องขังไปนั้น ยังได้กล่าวว่า ยังรักแฟนสาวจริงๆ ซึ่งสังเกตได้ว่านายชัยชนะยังมีอาการพูดวกไปวนมาอยู่
นอกจากนี้ เอ็ม ชัยชนะ ยังอ้างว่า อีกหนึ่งสาเหตุในการลงมือทำร้าย เพราะแฟนของตนมีพฤติกรรมนอกใจ ร่วมหลับนอนกับเพื่อนชายอีก 3 คน ทำให้เกิดความกดดันและคับแค้นใจ จึงพยายามให้แฟนสาวพูดความจริง โดยทุกครั้งที่ทำร้ายแฟนก็รู้สึกเจ็บปวดทั้งน้ำตา
ส่วนการดำเนินคดี เบื้องต้นตำรวจแจ้ง 4 ข้อหา ประกอบด้วย ทำร้ายร่างกายผู้อื่นจนได้รับบาดเจ็บ, กักขังหน่วงเหนี่ยว, นำเข้าสู่ระบบคอมพิวเตอร์ทำให้ปรากฏภาพผู้อื่นอันจะทำให้เสื่อมเสียชื่อเสียงหรืออับอาย และเสพยาเสพติดประเภท1 (ยาบ้า)
สำหรับนายชัยชนะเป็นแอดมินเพจโกลบอล เอฟเอ็กซ์ อินเวสเมนท์ โดยเปิดสอนฟอเร็กซ์ คอร์สละประมาณ 15,000 บาท แต่เมื่อเรียกเก็บเงินจากผู้เสียหายไปแล้ว กลับไม่มีการสอนแต่อย่างใดทำให้มีผู้เสียหายหลายรายเตรียมจะรวมตัวกันแจ้งความดำเนินคดี