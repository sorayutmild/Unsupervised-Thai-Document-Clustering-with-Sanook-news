Nintendo เปิดตัว Nintendo Switch รุ่นใหม่ ที่มีแบตเตอรีที่ใช้งานได้นานขึ้น ด้วยการเปลี่ยน CPU ที่ใช้พลังงานน้อยลงกว่าเดิม ทำให้สามารถใช้งานได้ในระยะเวลา 4.5 – 9 ชั่วโมง จากรุ่นเดิมที่สามารถใช้งานได้ราว 2.5 – 6 ชั่วโมง แต่เนื่องจากตัวเครื่องหรือรูปร่างภายนอกของ Nintento Switch รุ่นใหม่ไม่มีความแตกต่างจากรุ่นเก่าเลยสักนิดเดียว แล้วเราจะสังเกตข้อแตกต่างอย่างไรได้บ้าง?
กล่องสีแดง
อันดับแรกที่ดูง่ายที่สุดคือกล่องสีแดง ซึ่งบ่งบอกถึง Nintendo Switch ตัวใหม่ ในขณะที่ Nintendo Switch รุ่นแรกคือกล่องสีขาว และรุ่นเก่าจะเป็นรูปมือหยิบ Switch ออกจาก Dock หากไปซื้อตามร้านทั่วไป (ที่เป็นของใหม่) สามารถสังเกตที่กล่องได้เลยครับ
ตรวจสอบด้วย Serial Number
กรณีที่คุณซื้อ Nintendo Switch มือสอง ซึ่งกล่องอาจเป็นแบบใหม่ แต่ไส้ในอาจไม่เหมือนที่คุยไว้ สามารถตรวจสอบได้ด้วย Serial Number โดยรุ่นใหม่จะใช้รหัส XKW ในขณะที่รุ่นเก่าจะใช้รหัสแบบอื่น เช่น XAW ครับ
 