     All-new Honda Accord 2019 ใหม่ เปิดตัวอย่างเป็นทางการครั้งแรกในไทยเมื่อวันที่ 20 มีนาคมที่ผ่านมา เราลองไปดูกันว่าทั้ง 3 รุ่นย่อยของแอคคอร์ดใหม่ จะมีออปชั่นอะไรน่าสนใจบ้าง
     Honda Accord 2019 ใหม่ ถูกทำตลาดทั้งหมด 3 รุ่นย่อย ประกอบด้วย Turbo EL, Hybrid และ Hybrid Tech โดยมีราคาจำหน่ายเบื้องต้นอยู่ที่ 1,4xx,000 บาท ไปจนถึง 1,7xx,000 บาท ขณะที่ราคาจำหน่ายที่แน่ชัดจะถูกประกาศภายในเดือนพฤษภาคม 2562 และจะเริ่มวางจำหน่ายในช่วงเดียวกัน


อุปกรณ์มาตรฐานรุ่น Turbo EL(ราคาไม่เกิน 1,500,000 บาท)

ไฟหน้า LED เปิด-ปิดอัตโนมัติ
ไฟส่องสว่างเวลากลางวัน LED
ไฟท้าย LED
กระจกมองข้างปรับไฟฟ้า พับเก็บอัตโนมัติ
ระบบปัดน้ำฝนอัตโนมัติ
เสาอากาศครีบฉลาม
เบาะนั่งหุ้มหนังแท้และหนังสังเคราะห์
เบาะคนขับปรับไฟฟ้า 8 ทิศทาง
ระบบดันหลังไฟฟ้า 4 ทิศทางฝั่งคนขับ
เบาะคนขับพร้อมเมมโมรี่ + Easy Entry/Exit
เบาะนั่งผู้โดยสารปรับไฟฟ้า 4 ทิศทาง
ระบบปรับอากาศ Dual Zone
ช่องปรับอากาศด้านหลัง
Remote Engine Start
Honda Smart Key + ปุ่มสตาร์ท
Cruise Control
แป้นเปลี่ยนเกียร์ที่พวงมาลัย
เบรกมือไฟฟ้า (Electric Parking Brake)
Auto Brake Hold
มาตรวัดพร้อมหน้าจอ TFT ขนาด 7 นิ้ว
เครื่องเสียง Advanced Touch จอขนาด 8 นิ้ว
ช่อง USB 2 ตำแหน่ง
Bluetooth
ระบบสั่งงานด้วยเสียง SIRI
ระบบควบคุมเสียงรบกวนเข้าห้องโดยสาร (ANC)
ถุงลมนิรภัยคู่หน้า, ด้านข้าง, ม่านถุงลม
ระบบช่วยควบคุมการทรงตัวขณะเข้าโค้ง (VSA)
ระบบเพิ่มความคล่องตัวในการขับขี่ (Agile Handling Assist)
ระบบช่วยออกตัวขณะอยู่บนทางลาดชัน (HSA)
ระบบเตือนคาดเข็มขัดนิรภัยผู้โดยสารด้านหน้า
Honda LaneWatch
กล้องมองภาพด้านหลังปรับมุมมอง 3 ระดับ
ล้ออัลลอยขนาด 17 นิ้ว

 

อุปกรณ์มาตรฐานรุ่น Hybrid (เพิ่มเติมจากรุ่น Turbo EL)ราคาไม่เกิน 1,650,000 บาท

Honda SENSING
Adaptive Cruise Control
ระบบช่วยชะลอความเร็วรถที่พวงมาลัย
ไฟตัดหมอกคู่หน้า LED
กระจกมองข้างปรับอัตโนมัติเมื่อถอยหลัง
กระจกมองข้างลดการเกาะตัวของหยดน้ำ
ปุ่มปรับเบาะไฟฟ้าข้างพนักพิง
กระจกมองหลังปรับลดแสงอัตโนมัติ
ม่านบังแดดประตูหลัง
Wireless Charger
ระบบนำทาง
เครื่องเสียง Premium Sound System
ลำโพง 10 จุด
ช่อง USB 4 ตำแหน่ง
Honda CONNECT
ระบบแจ้งเตือนแรงดันลมยาง (TPMS)
ล้ออัลลอยขนาด 18 นิ้ว

 

อุปกรณ์มาตรฐานรุ่น Hybrid TECH (เพิ่มเติมจากรุ่น Hybrid)ราคาไม่เกิน 1,800,000 บาท

หลังคาซันรูฟ
ไฟส่องที่เปิดประตูด้านนอก
สปอยเลอร์หลัง
ภายในสีน้ำตาล (ขึ้นกับสีภายนอก)
ระบบแสดงข้อมูลบนกระจกหน้า (HUD)
ระบบกล้องมองภาพรอบทิศทาง (MVCS)
ระบบเตือนเมื่อมีรถเคลื่อนผ่านขณะถอย (CTM)
ระบบช่วยจอดอัจฉริยะ พร้อมระบบช่วยเบรก
เซ็นเซอร์กะระยะหน้า-หลัง


     ระบบความปลอดภัยขั้นสูง Honda SENSING มีให้เลือกเฉพาะรุ่นไฮบริดเท่านั้น ประกอบด้วย 5 ฟังก์ชั่น ได้แก่ ระบบเตือนการชนรถและคนเดินถนน พร้อมระบบช่วยเบรก (CMBS), ระบบช่วยควบคุมรถให้อยู่ในช่องทางเดินรถ (LKAS), ระบบเตือนและช่วยควบคุมเมื่อรถออกนอกช่องทางเดินรถ (RDM with LDW), ระบบปรับไฟสูงอัตโนมัติ (AHB) และระบบควบคุมความเร็วอัตโนมัติแบบแปรผัน พร้อมระบบปรับความเร็วตามรถยนต์คันหน้าที่ความเร็วต่ำ (ACC with LSF)

    เครื่องยนต์เบนซิน 1.5 ลิตร Di VTEC TURBO ระบบหัวฉีดไดเร็คอินเจคชั่นและเทอร์โบชาร์จเจอร์ ให้กำลังสูงสุด 190 แรงม้า แรงบิดสูงสุด 243 นิวตัน-เมตร ส่งกำลังด้วยเกียร์อัตโนมัติ CVT ที่พัฒนาภายใต้เทคโนโลยี Earth Dream สำหรับทำงานร่วมกับเครื่องยนต์เทอร์โบโดยเฉพาะ มีอัตราสิ้นเปลืองเฉลี่ยอยู่ที่ 16.4 กม./ลิตร ที่ฮอนด้าระบุว่าประหยัดกว่าเครื่องยนต์ 2.0 ลิตรเดิม รองรับเชื้อเพลิงทางเลือก E85 ได้
     เครื่องยนต์ไฮบริด 2.0 ลิตร i-MMD (Sport Hybrid Intelligent Multi Mode Drive) ทำงานร่วมกันระหว่างเครื่องยนต์ Atkinson-cycle i-VTEC 4 สูบ และมอเตอร์ไฟฟ้าจำนวน 2 ตัว ให้กำลังรวมสูงสุด 215 แรงม้า ส่งกำลังด้วยเกียร์อัตโนมัติ E-CVT และติดตั้งแบตเตอรี่แบบลิเธียมไอออน มีอัตราสิ้นเปลืองเฉลี่ยอยู่ที่ 24.4 กม./ลิตร และปล่อยคาร์บอนไดออกไซด์เพียง 97 กรัมต่อกิโลเมตร

     ฮอนด้า แอคคอร์ด 2019 ใหม่ มีให้เลือกทั้งหมด 4 สี ได้แก่ สีใหม่ สีขาวแพลทินัม (มุก), สีดำคริสตัล (มุก), สีเงินลูนาร์ (เมทัลลิก) และสีเทาโมเดิร์นสตีล (เมทัลลิก) ขณะที่ห้องโดยสารมีทั้งหมด 3 สี ได้แก่ สีไอวอรี่เบจ สีดำ และสีน้ำตาล (เฉพาะรุ่น HYBRID TECH) ขึ้นอยู่กับสีตัวถังภายนอก
 
ราคาจำหน่ายเบื้องต้น All-new Honda Accord 2019 ใหม่

HYBRID TECH ราคาไม่เกิน 1,800,000 บาท
HYBRID ราคาไม่เกิน 1,650,000 บาท
TURBO EL ราคาไม่เกิน 1,500,000 บาท

 