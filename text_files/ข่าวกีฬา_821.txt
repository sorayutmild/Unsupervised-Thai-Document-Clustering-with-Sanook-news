"แบม" เจสซี่ โรดริเกวซ นักชกแชมป์โลก รุ่นซูเปอร์ฟลายเวต สภามวยโลก (WBC) ออกมาเปิดใจถึงเบื้องหลังชัยชนะเหนือ ศรีสะเกษ นครหลวงโปรโมชั่น กำปั้นชาวไทย ในการป้องกันตำแหน่งแชมป์โลก เมื่อวันอาทิตย์ที่ 26 มิถุนายน ที่ผ่านมาโดยผลการแข่งขันก็อย่างที่ทราบกันดีว่า กำปั้นชาวไทยวัย 35 ปี ไปไม่ถึงฝันเป็นฝ่ายแพ้ทีเคโอ ไปในยกที่ 8 ซึ่งตลอดทั้งเกมต้องบอกว่าเป็นทางฝั่ง กำปั้นดาวรุ่งชาวสหรัฐฯ ที่ทำได้เหนือกว่ามาก แถมในช่วงยก 7 "เจ้าแหลม" ยังโดนหมัดหล่นลงไปให้กรรมการนับ ซึ่งถือเป็นการโดนนับอีกครั้งในรอบกว่า 12 ปีเลยทีเดียวซึ่งหลังเกม แชมป์โลกวัย 22 ปี ให้สัมภาษณ์กับ DAZN หลังจบไฟต์นี้ว่าเห็นอะไรแปลกๆ หลังเกมดำเนินเข้ายก 3 และนั่นเป็นจุดเปลี่ยนที่ทำให้เจ้าตัวเปลี่ยนแผนกล้าบุกมากขึ้น "หลังเข้าสู่ยกสาม ผมรู้สึกได้ว่าพลังของเขาไม่เหมือนเดิม เขาก็ยังคงแข็งแกร่ง แต่ไม่เหมือนในช่วงสองยกแรก" "ที่ผ่านมาผมบอกเสมอว่าผมจะไม่มีทางยืนประจันหน้ากับเขาเหมือนกับที่เคยทำกับ คูเอดราส นั่นก็เพราะพลังกำปั้นของเขานั้นหนักหน่วง แต่ผมก็ทำตามที่ โรเบิร์ต การ์เซีย เทรนเนอร์ของผมสอนทุกอย่างในระหว่างการชก"
 "ผมได้แสดงออกบนเวทีให้เห็นแล้ว ด้วยการเป็นฝ่ายบุกออกหมัดโจมตีใส่เขา ก่อนที่สุดท้ายผมจะได้รับชัยชนะ มันมีความหมายกับผมมากมายจริงๆ" เจสซี่ โรดริเกวซ เปิดใจหลังป้องแชมป์สมัยแรกสำหรับ "เจ้าแหลม" ศรีสะเกษ นครหลวงโปรโมชั่น กำปั้นชาวไทย ต้องพบกับความพ่ายแพ้เป็นครั้งที่ 6 ในชีวิตกำปั้น ด้วย สถิติการชก 57 ครั้ง ชนะ 50 ไฟต์ (ชนะน็อก 43 ครั้ง) แพ้ 6 และเสมอ 1 ครั้ง ซึ่งต้องติดตามกันต่อไปว่าเจ้าตัวจะเอาอย่างไรกับเส้นทางต่อจากนี้ในวัย 35 ปี• คอมเมนต์แฟนกำปั้น! "ศรีสะเกษ" แพ้ TKO "โรดริเกวซ" ชวดแชมป์โลก WBC• โปรแกรมอัจฉริยะชี้ชัด! "ศรีสะเกษ" เป็นรอง "เจสซี่" ไฟต์นี้ขนาดไหนก่อนแพ้ยับ