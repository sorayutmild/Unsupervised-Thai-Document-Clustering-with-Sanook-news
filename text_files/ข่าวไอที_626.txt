กลับมาอีกครั้งกับการรวมมือถือที่น่าใช้ในช่วงต้นปี ซึ่งกลุ่มมือถือแรกที่ทีม Sanook! Hitech จะพาคุณมาชมกันก่อนนั่นคือกลุ่มมือถือที่มีราคา 4,000 บาท ที่ไม่ต้องรวยแต่ก็ซื้อได้ และลูกเล่นคุ้มจะมีอะไรบ้างนั้นมาดูกันดีกว่า
Xiaomi Redmi 4A (ราคา 3,890 บาท)

เริ่มต้นที่ Xiaomi ซึ่งมีมือถือราคาถูกอย่าง Redmi 4A ออกมาจำหน่ายในราคา 3,890 บาท ดูเหมือนจะเกือบแตะเพดานของบทความแต่เรื่องลูกเล่นข้างใน Xiaomi ไม่ได้ตัดทิ้ง เช่นความจำให้เยอะ กล้องหน้าที่สามารถถ่าย Selfie ได้ดีและบอกอายุหรือเพศ ได้ ภาพรวมถือว่าดูดีสำหรับคนที่ไม่อยากจ่ายกับมือถือในราคาแพง แต่ขอครบเครื่อง
Nokia 2 (ราคา 3,490 บาท)

โนเกีย 2 รุ่นใหม่ล่าสุดที่แม้ว่าสเปกอาจจะด้อยในเรื่องความจำเมื่อเทียบกับตัวแรก แต่รุ่นนี้ได้เรื่องของแบตเตอรี่ที่ทนทานกว่าในความจุ 5,000 mAh และรองรับ 4G คุยสายผ่าน VoLTE ได้อีกด้วย ราคาเครื่องถือว่าถูก แต่จะให้ดีเพิ่มความจำในตัวอีกหน่อยก็จะดีและจบกว่า
Samsung Galaxy J2 Prime (ราคา 3,490 บาท)

Samsung ใช่ว่าจะไม่มีของถูก เพราะ Galaxy J2 Prime แม้จะทำตลาดมานานแล้วแต่ก็มีสเปกและความสามารถที่น่าสนใจสำหรับคนที่คิดไม่ออกบอกไม่ถูกว่าจะซื้อมือถือรุ่นไหนดี เพราะราคาเป็นมิตรกับกระเป๋าและยังพอจะใช้งานทั่วไปได้อยู่
Wiko Robby 2 (ราคา 3,590 บาท)

มือถือจากฝรั่งเศสที่คุ้มค่าได้ทั้งจอใหญ่ความจำเยอะ และเล่นเกมดี แถมยังได้แบตเตอรี่ที่มาก อึดและดีกว่ารุ่นก่อนหน้านี้ ทำให้ปฏิเสธไม่ลงในการที่จะรวมเป็นมือถือไม่เกิน 4,000 บาทที่น่าซื้อ
Nova Phone DE 8 (ราคา 3,590 บาท)

แม้ว่าจะเป็นมือถือน้องใหม่แต่สเปกนั้นก็ให้มาดีแม้ว่าจะดูพื้นฐานเช่น CPU Quad Core, RAM 1GB ความจำในตัว 16GB เพิ่ม MEM ได้และมีกล้องที่ก็ดูดีอยู่ในราคาไม่แพงเกินไปและหาซื้อง่าย อาจจะได้แรงบันดาลใจจาก iPhone X อีกรุ่นก็ว่าได้
Nubia M2 Play (ราคาปัจจุบัน 3,990 บาท)

ปิดท้ายด้วยมือถือจากนูเบียอีกรุ่นที่คุ้มเหมือนกันเพราะเห็นราคาปรับลงมาจนน่าสนใจ และสเปกของเครื่องไม่ได้ด้อยกว่าใคร แถมได้ RAM 3GB ความจำในตัว 32GB มากกว่าเพื่อน กล้องก็ถือว่าดีและได้ Android 7.1 ใหม่อยู่ แต่ถ้าอยากได้อาจจะต้องพึ่งพาร้านออนไลน์มากหน่อย
Moto C 4G (ราคา 3,290 บาท)

โมโตโรล่า C เป็นอีกมือถือรุ่นหนึ่งที่หลายคนจับตามองเพราะได้สเปกเครื่องดีและมีลูกเล่นที่หลากหลาย กับราคาไม่ได้แรงเกินไป จนเรียกได้ว่า ถ้าใครอยากได้มือถือราคาถูกและของ Pure Android แถมไม่ได้ขอวัสดุที่ดีนัก เอาใช้งานได้ก็พอ รุ่นนี้ตอบโจทย์อยู่ครับ