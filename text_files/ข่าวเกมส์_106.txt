Monster Hunter World มาเพิ่มพลังให้แมวคู่หู ด้วย Palico Gadgets
Monster Hunter World
ไอลู หรือ Palico แมวช่วยล่าของเกม Monster Hunter World ที่เป็นตัวช่วยสำคัญของเหล่านักล่าฉายเดี่ยว ซึ่งเพื่อนๆนักล่าจะได้แมวออกไปช่วยต่อสู้กับเหล่ามอนสเตอร์สุดโหด แทนที่นักล่าคนอื่นๆหากเราเลือกที่จะเล่นคนเดียว แต่ความสามารถของเจ้าแมวช่วยล่าของเรานั้น ไม่ใช่ว่ามันจะเก่งมาแต่แรก นักล่าจำเป็นจะต้องฝึกฝนมันให้เลเวลเพิ่มสูงขึ้น รวมถึงต้องทำเควสต์เสริม ในการหาอุปกรณ์เสริมใหม่ๆมาให้มัน จะได้ช่วยเราได้หลากหลายขึ้น ซึ่งวันนี้เราจะมาพูดถึงอุปกรณ์ตัวช่วยของแมวช่วยล่าทั้ง 6 อย่าง ที่เราเรียกว่า Palico Gadgets
 
Monster Hunter World
Vigorwasp Spray: อุปกรณ์เสริมที่มีติดตัวแมวเรามาตั้งแต่เริ่มเกม เป็นอุปกรณ์ช่วยชีวิตที่แมวเราสามารถดูด Vigorwasp Spray หรือฟองน้ำเพิ่มพลังมาให้กับนักล่าได้ ซึ่งปกติแล้วฟองน้ำเพิ่มพลังพวกนี้จะอยู่ตามจุดต่างๆซึ่งเราต้องวิ่งไปหยิบเอง แต่ถ้าใส่อุปกรณ์ชนิดนี้แมวของเราจะนำมาเพิ่มพลังให้เราถึงที่ ยกเว้นว่าแมวมันจะโดนมอนสเตอร์ตบปลิวซะก่อนนะ และนอกจากแมวจะช่วยหยิบมาให้เราแล้ว นักล่าสามารถใช้อุปกรณ์ที่ชื่อ Vigorwasp เคลื่อนย้ายฟองน้ำมายังใกล้ๆเลยได้ และหากแมวเราฝึกอุปกรณ์นี้จนเลเวลมากขึ้น ฟองน้ำจะเพิ่มพลังให้ในอัตราที่มากขึ้นด้วย
 
Monster Hunter World
Flashfly Cage: กรงแมลงแฟลช เป็นแมลงแฟลชที่จะทำให้มอนสเตอร์แสบตาและเกิดอาการมึนชั่วขณะ อุปกรณ์นี้แมวเราจะปักกรงแมลงไว้ใกล้ๆเรา ทำให้สามารถกดใช้เช่นเดียวกันแมลงแฟลชตามจุดต่างๆ เหมาะกับนำไปใช้กับมอนสเตอร์ที่บินบ่อยๆ เพราะถ้าพวกมันโดนแฟลชก็จะร่วงลงพื้น เมื่อเลเวลอุปกรณ์สูงขึ้นแมวจะปักกรงแมลงแฟลชบ่อยขึ้น และมอนสเตอร์จะมึนงงนานมากขึ้นด้วย
 
Monster Hunter World
Shieldspire: โล่พิทักษ์ที่จะทำให้แมวของเรากลายเป็นสายแท้ง ช่วยดึงดูดความสนใจให้มอนสเตอร์ไปตบแมวบ่อยขึ้น รวมถึงยังปกป้องตัวแมวไว้ได้ด้วย เมื่อเลเวลอุปกรณ์สูงขึ้นแมวจะแท้งและทนการโจมตีมอนสเตอร์ได้นานมากขึ้น
 
Monster Hunter World
Coral Orchestra: ขลุ่ยปะการัง เมื่อแมวเป่าเพลงจากขลุ่ยนี้ จะช่วยบัฟเพิ่มพลังโจมตีและป้องกันให้กับนักล่าในช่วงเวลาหนึ่ง เมื่อเลเวลการใช้อุปกรณ์สูงขึ้น พลังของบัฟจะมากขึ้นและระยะเวลาของบัฟจะเพิ่มขึ้น
 
Monster Hunter World
Plunderblade: ดาบปลดทรัพย์ อุปกรณ์พิเศษที่ทำให้การโจมตีของแมวบางครั้ง อาจขโมยชิ้นส่วนของมอนสเตอร์ และมาให้เป็นรางวัลกับนักล่าได้ ยิ่งเลเวลสูงโอกาสที่จะขโมยของได้จะมากขึ้นและดีขึ้น
 
Monster Hunter World
Meowlotov Cocktail: ระเบิดขวดแมวเหมียว แมวยิงระเบิดขวดในการโจมตี มีพลังโจมตีที่สูงและมีค่าการทำลายชิ้นส่วนมากด้วย มีโอกาสทำให้ทำลายชิ้นส่วนของมอนสเตอร์ง่ายขึ้น (แต่ตัดหางไม่ได้นะ)
 
วิธีการตามหา Palico Gadgets ทั้ง 5 ชนิดนอกเหนือจาก Vigorwasp Spray
เริ่มเกมมาแมวช่วยล่าของเราจะมีเพียง Vigorwasp Spray เป็นอุปกรณ์เสริมเท่านั้น อีก 5 ชิ้นที่เหลือจะต้องไปหาเอง ด้วยการตีสนิทกับพวกแมวป่าที่มีชื่อว่า Grimalkyne (แมวป่าพวกนี้มีรูปร่างต่างจากแมวช่วยล่า พวกมันจะมีหูยาวกว่าและลำตัวเพรียวกว่า ซึ่งจะมีชื่อเรียกต่างไปตามแมพที่มันอาศัย) โดยเมื่อทำเควสต์ตีสนิทกับพวกมันแล้วก็จะได้ Gadgets มา นอกจากนี้พวกแมวป่ามันยังจะสอนแมวของเราให้ขี่มอนสเตอร์ในฉากนั้นๆได้อีกด้วยนะ
Monster Hunter World
หน้าตาของเจ้าพวกแมวป่า Grimalkyne ที่เราต้องไปตีสนิทกับพวกมัน
 
Monster Hunter World
1. Flashfly Cage ได้จากแมว Bug Trappers ในแมพ Ancient Forest (ป่า) 
อุปกรณ์เสริมชนิดแรกที่ทำได้ไม่ยาก เพียงแค่ตามหาแมว Bug Trappers ในแมพป่า Ancient Forest ซึ่งมันจะอยู่บนยอดต้นไม้ใหญ่กลางฉาก บริเวณโซน 17 ให้สังเกตไอคอนแมว Grimalkyne ในแผนที่ ที่เป็นรูปแมวสองตัวผอมๆหูยาวๆ แต่เมื่อเราไปเจอมันแล้ว มันจะวิ่งหนี ให้เราวิ่งตามมันไปเรื่อยๆ หากตามไม่ทันให้กด R3 ปักหมุนไอคอนแมวในแผนที่แล้วแมลงจะนำทางไปให้ เมื่อตามมันไปจนถึงรังที่อยู่บนยอด แมวของเราจะเข้าไปคุยแล้วก็จะได้ Flashfly Cage รวมถึงได้เรียนวิธีขี่ Jagras ด้วย
Monster Hunter World
เปิดแผนที่ แล้วกด R3 ปัักหมุดที่ไอคอน Grimalkyne ในโซน 17 แล้ววิ่งตามแมลงไปเลย
Monster Hunter World
เจอแมวป่าแล้ว มันจะวิ่งหนี ให้ไล่ตามมันไป
Monster Hunter World
โหนเถาวัลย์แล้วปีนขึ้นยอดต้นไม้ก็เจอรังแมวป่า
Monster Hunter World
ให้แมวเราเข้าไปเจรจา ก็จะได้ Flashfly Cage พร้อมเรียนการขี่ Jagras



 
Monster Hunter World
2. Shieldspire ได้จากแมว Protectors ในแมพ Wildspire Wastes (ทะเลทราย)
ให้ไปบริเวณโซน 8 ของแมพทะเลทราย ด้านบนสุดของโซนจะบนรูเล็กๆ ให้กด O กระโดดลงไปจะพบกับรังของแมว Protectors เมื่อแมวของเราไปคุยจะรู้ว่า พรรคพวกของมันกระจัดกระจายหายไป เพราะโดนเจ้ามอนสเตอร์ Broroth พุ่งชน มันจึงขอร้องให้เราช่วยตามหาเพื่อนๆมันกลับมาที่รัง แต่เพื่อนๆมันจะขี้ตกใจจึงต้องใช้วิธีจับด้วยตาข่าย จากนั้นเมื่อคุยจบแล้ว ให้กดแผนที่ดูจะเห็นว่ามีไอคอนของแมว Grimalkyne ปรากฏบนแผนที่ด้วยกัน 3 จุด ก็ให้ไปตามแต่ละจุดแล้วใช้ตาข่ายจับมาให้ครบ แล้วจึงกลับมาคุยกับแมวในรังของ Protectors อีกรอบก็จะได้ Shieldspire รวมถึงแมวเราจะรู้วิธีขี่ Kestadon
Monster Hunter World
กระโดดลงไปในรูรังแมว ที่โซน 8 บริเวณด้านบนสุด
Monster Hunter World
คุยกับแมว Protectors มันจะให้เราตามหาเพื่อนมันอีก 3 ตัว
Monster Hunter World
กดแผนที่ดู จะเห็นจุดที่เราต้องไปจับแมวทั้งหมด 3 จุด ตามที่วงไว้
Monster Hunter World
เลือกตาข่ายแล้วกดสี่เหลี่ยมใช้ จากนั้นกด L2 ค้างแล้วยิงด้วย R2 เพื่อยิงตาข่ายจับแมวทั้ง 3 จุด
Monster Hunter World
เมื่อจัับครบ 3 ตัวแล้ว กลับไปที่รังแมว ก็จะได้ Shieldspire




 
Monster Hunter World
3. Coral Orchestra ได้จากแมว Troupers ในแมพ Coral Highland (ปะการัง)
ให้ไปบริเวณโซน 10 ของแมพ จะเป็นถ้ำที่มีเถาวัลย์ลงไปด้านล่างได้ ตรงนี้เราจะพบกับพวกแมว Troupers กำลังขี่แย้ Shamos (แย้ตัวแดง) อยู่ด้วยกัน 3 ตัว ให้เราจัดการพวก Shamos ให้หมด แล้วพวกแมวมันจะหนีไป ให้เราตามพวกมันไปยังถ้ำที่อยู่ทางขวาของแมพ (ตามแมลงนำทางไปก็ได้) เมื่อแมวเราเข้าไปเจรจาจะรู้ว่า พวกมันพยายามฝึก Shamos เพื่อจะไปตบตีกับ Tzitzi-Ya-Ku เจ้าแย้ถ่ายรูปยิงแฟลชตัวสีน้ำเงิน อยู่ จึงได้ให้เราช่วยจัดการกับ Tzitzi-Ya-Ku 2 ตัว แทน โดยตอนนี้จะมีเควสต์ใหม่ ที่เป็นไอคอน ... ชื่อเควสต์ Troubled Troupers  โผล่ขึ้นมาให้กลับไปที่แคมป์หรือหมู่บ้านเพื่อรับเควสต์นี้ เมื่อผ่านเควสต์แล้วก็จะได้รับ Coral Orchestra รวมทั้งแมวเราจะรู้วิธีขี่ Shamos ด้วย
Monster Hunter World
ไปที่บริเวณโซน 10 จะพบแมวป่ากำลังขี่ Shamos อยู่ 3 ตัว ให้ตีพวกมันให้หมด
Monster Hunter World
พวกแมวป่าจะหนีกลับไปที่รัง ให้ตามพวกมันไป (แมลงนำทางจะปักหมุดให้อยู่แล้ว)
Monster Hunter World
เจรจาแล้วจะได้เควสต์ใหม่ ที่ต้องไปตี Tzitzi-Ya-Ku 2 ตัว
Monster Hunter World
รับเควสต์ที่เพิ่งได้มา เล่นให้ผ่านก็เรียบร้อย



Monster Hunter World
4. Plunderblade ได้จากแมว Plunderers ในแมพ Rotten Vale (แมพกระดูก)
การได้อุปกรณ์นี้ต้องอาศัยดวงเล็กน้อย โดยเริ่มจากให้ไปคุยกับ NPC นักวิจัย ที่ยืนอยู่บริเวณโซน 13 เขาจะเล่าเรื่องที่มอนสเตอร์ Ododragon (หมาตัวแดงๆ) จะคาบอาหารกลับมาที่รังของมัน จากนั้นเให้เราลองสำรวจฉาก Rotten Vale เรื่อยๆดูจะพบกับคัทซีนที่ Ododragon คาบซากของ Legiana (มังกรน้ำแข็ง) กลับไปยังรังของมัน โดยคัทซีนนี้จะเกิดแบบสุ่ม เมื่อดูคัทซีนจบแล้ว กดแผนที่ดูจะพบว่ามีไอคอนแมว Grimalkyne โผล่ออกมาแล้ว ให้เราปักหมุนแล้วไปหาตำแหน่งนั้น โดยให้เตรียม Raw Meat เนื้อสดไปด้วยอย่างน้อย 1 ชิ้น เมื่อเดินไปหามันแล้วมันจะหนีไปด้านบน ก็ให้เราวางเนื้อสดบริเวณที่มันปีนขึ้นไป แล้วเดินออกไปไกลๆจากจุดวางเนื้อ จากนั้นรอสักพัก พวกแมวมันจะลงมากินเนื้อที่เราวางไว้ ก็ค่อยให้เดินไปคุยกับมัน ก็จะได้รับ Plunderblade มา รวมทั้งแมวเราจะเรียนวิธีขี่ Girros มาด้วย
Monster Hunter World
หลังเห็นคัทซีนหมาคาบซาก Legiana แล้วจะพบว่าพวกแมวป่าจะพยายามขโมยซากกินเป็นอาหาร จากนั้นตามพวกมันไปยังจุดที่มีไอคอนนี้อยู่
Monster Hunter World
เมื่อแมวป่าเห็นเรา มันจะหนีขึ้นข้างบน ให้เราวางเนื้อสด Raw Meat ไว้ตรงจุดที่มันหนีขึ้นไป วางแล้วไปยืนไกลๆรอให้มันลงมากิน
Monster Hunter World
พอพวกแมวป่ากินเนื้อที่เราวางไว้ ก็ให้วิ่งไปคุยกับพวกมันก็จบภารกิจ


 
Monster Hunter World
5. Meowlotov Cocktail ได้จากเผ่า Gajalaka ที่แมพ Elder Recess (ภูเขาไฟ)
ก่อนที่จะทำเควสต์อุปกรณ์ชิ้นนี้ เพื่อนๆจะต้องเก็บ Gadgets อื่นๆอีก 4 ชิ้นให้ครบเสียก่อน จากนั้นให้ดูในเมือง Astera จะพบว่ามีไอคอน ! ขึ้นที่ NPC - Lyrian Researcher ให้เราคุยแล้วเขาจะให้เควสต์พิเศษ Bounty Quest ตามหาร่องรอยของเผ่า Gajalaka (คนป่า) มาให้ครบ 10 ครั้ง โดยวิธีตามหาร่องรอยคนป่านั้นส่วนมากจะอยู่ใกล้ๆกับบริเวณที่มีคนป่าอยู่ ในแต่ละแมพ แต่มีวิธีง่ายกว่านั้นคือ ก่อนที่เราจะเข้าไปสำรวจในแต่ละแมพ ให้ดูรายละเอียดของแมพว่า มี Lyrian Researcher อยู่ในแมพนั้นๆหรือไม่ จากนั้นให้เข้าแมพที่มี Lyrian Researcher อยู่ แล้วกดดูแผนที่ว่า NPC - Lyrian Researcher ยืนอยู่ตรงไหน ก็ให้ไปยังจุดนั้น แล้วจะพบร่องรอยของคนป่าบริเวณรอยๆตัวของ Lyrian Researcher
พอครบ 10 รอยแล้วก็ให้กลับไปส่งเควสต์ที่หมู่บ้าน แล้วจะได้รับ Bounty Quest อันใหม่ที่ให้เราลอบเข้าไปในรังของคนป่า วิธีเข้าไปในรังคนป่าคือ ให้ไปที่แมพ Elder Recess แล้วมองหาตำแหน่งของ Lyrian Researcher เขาจะยืนอยู่หน้าทางเข้ารังของคนป่า จากนั้นจะต้องรอจนกว่าจะเป็นเวลากลางคืน ก็ให้เราลอบเข้าไปจนถึงรังของคนป่า ที่ปลายทางจะพบว่าสามารถกด O เข้าไปในรังได้ แต่ถ้าถูกคนป่าจับได้เสียก่อน (หากถูกจับได้ตรงมินิแมพจะเป็นกรอบสีแดง) เราจะไม่สามารถเข้าไปในรังมันได้ ต้องหลบออกมาแล้วหาทางลอบเข้าไปใหม่ แนะนำให้ใช้ผ้าคลุม Ghillie Mantle จะช่วยพรางตัวให้ลอบเข้าไปได้ง่าย
เมื่อเข้าไปเจรจากับหัวหน้าเผ่าคนป่าแล้ว แมวเราก็จะได้รับ Meowlotov Cocktail มาใช้ และมันยังเรียนรู้ภาษาของคนป่าอีกด้วย
Monster Hunter World
เมื่อเก็บ Gadgets อื่นๆครบหมดแล้ว ให้มาคุยกับ Lyrian Researcher
Monster Hunter World
จะได้รับเควสต์ Bounty มา ตามหาร่องรอยของคนป่า Gajalaka
Monster Hunter World
หน้าตาของร่องรอยคนป่า (ภาพจาก http://blog.livedoor.jp/skyblanco-horusside/archives/7063913.html)
Monster Hunter World
หลังเก็บร่องรอยครบ 10 ครั้ง ให้กลับไปคุย Lyrian Researcher จะได้เควสต์ Bounty อันใหม่มา
Monster Hunter World
หาทางเข้ารังคนป่าได้จากจุดที่ NPC Lyrian Researcher ยืนอยู่ แต่ต้องรอตอนกลางคืนถึงจะเข้าไปได้(ภาพจาก http://blog.livedoor.jp/skyblanco-horusside/archives/7063913.html)
Monster Hunter World
ใส่ผ้าคลุม Ghillie Mantle พรางตัวเข้าไปในรัง (ระวังระเบิดด้วย) ก็จบภารกิจ(ภาพจาก http://blog.livedoor.jp/skyblanco-horusside/archives/7063913.html)
หมายเหตุ : วิธีเปลี่ยน Gadgets ที่แมวใช้ ให้ไปคุยกับแมวช่วยล่าของเรา ตอนที่อยู่ในห้องส่วนตัวหรือในเต็นท์ แล้วเลือกหัวข้อ Change Palico Equipment
Monster Hunter World


