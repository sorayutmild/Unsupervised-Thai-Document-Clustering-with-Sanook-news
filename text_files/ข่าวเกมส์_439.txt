[Review] Plants VS. Zombies : Garden Warfare สงครามพืชผักปะทะซอมบี้
Plants VS. Zombies : Garden Warfare
Plants VS. Zombies อดีตสุดยอดเกม Tower defense จากค่าย PopCap Games สร้างปรากฏการณ์ใหม่ร่วมพัฒนาเกมกับค่าย Electronic Arts(EA) สร้างสรรค์สุดยอดผลงานชิ้นโบว์แดงออกมาเป็น Plants VS. Zombies : Garden Warfare (PVZ Garden Warfare) ที่มีรูปแบบเกมที่ต่างจากภาคเดิมโดยสิ้นเชิง เพราะเปลี่ยนจากกันฐานมาเป็นแนวยิงกันแบบ TPS (เกมยิงมุมมองบุคคลที่สาม) พร้อมด้วยฟีเจอร์เกมสดใหม่ในโหมดการเล่นแบบ Co-op สูงสุดพร้อมกัน 4 คน, Deathmatch, Defense Base, Plan Bomb, Boss Mode และสามารถเล่นแบ่งทีมพร้อมกัน 24 คนได้ด้วย โดยพืชหรือซอบบี้แต่ละชนิดก็จะมีความสามารถที่แตกต่างกันออกไปและสามารถอัพเกรดให้เก่งขึ้นได้ด้วย แถมยังมีสายอาชีพทั้งหมด 4 สายคือ ทหารราบ, วิศวกร, แพทย์สนาม และพลรบอาวุธหนัก อีกทั้งยังมีสายอาชีพพิเศษที่มีสกิลสร้างโดรนที่บินได้อีกด้วย ส่วนกราฟฟิคของเกมนี้ได้ขุมพลังเทคโนโลยีของ Frostbite 3 เอนจิ้นเดียวกันกับเกม BF4 นั่นเอง เกมนี้สามารถเล่นได้หลายแพลตฟอร์มทั้ง PC , XBOX 360, XBOX One, PS3, PS4.





Plants VS. Zombies : Garden Warfare
เกมเพลย์ของ PVZ Garden Warfare นั้นยังไม่แตกต่างแหวกแนวจากเกม FPS TPS ตามเกมในท้องตลาดมากเท่าไหร่นัก เนื่องจากทีมงานผู้พัฒนานั้นยังไม่ได้ปรับเปลี่ยนระบบการเล่นอะไรมากมายซึ่งคงไม่อยากจะให้กระทบกับตัวเกมพื้นฐานที่เป็นแบบ Tower Defense ที่เป็นแนวยิงๆกันป้องกันฐานให้มากนัก โดยตัวเกมนั้นสามารถเล่นพร้อมกันได้สูงสุดถึง 24 คนเลยทีเดียว และยังมีการแบ่งสายอาชีพเบื้องต้นออกเป็นฝั่งละ 4 สายด้วยกัน ถ้าจะเทียบกับเกมยิงในท้องตลาดแล้วก็จะเป็น พลทหารราบ, แพทย์สนาม, เอนจิเนียร์ และพลรบอาวุธหนักครับโดยความสามารถของฝั่งพืชและซอมบี้นั้นก็แตกต่างกันโดยสิ้นเชิงเพียงแต่จะสามารถอัพเกรดสกิลและอาวุธได้เหมือนกันนั่นเอง
Plants VS. Zombies : Garden Warfare
สำหรับการปลดล็อคความสามารถของตัวละครนั้นๆจะยังคงเป็นการอัพเลเวลตัวละครที่เราเลือกเล่น โดยความแปลกใหม่ที่ผมประทับใจนั่นก็คือทำภารกิจเพื่อสะสมดาวสำหรับปลดล็อคเลเวลซึ่งเลเวลที่สูงนั้นภารกิจจะยากและมากขึ้นด้วย ซึ่งแต่ละอาชีพจะแยกกันปลดโดยสิ้นเชิงครับ
Plants VS. Zombies : Garden Warfare
นอกจากจะเล่นแบบมัลติเพลย์เยอร์พร้อมกันถึง 24 คนแล้วนั้น เกมนี้ยังมีโหมดให้เลือกเล่นได้อีกหลายโหมดด้วยกัน เช่น Death match, Base Defense, Bomb Plan และโหมดยอดฮิตอย่าง Co-op ที่มีการเล่นเป็นทีมแบบป้องกันฐานแม่จากฝูงซอมบี้และบอสซอมบี้ยักษ์ ซึ่งผมมองว่าเป็นการนำเอาพื้นฐานเกมที่เคยเป็นแบบ Base Defense มาพัฒนาและปรับเปลี่ยนรูปแบบการเล่นให้เหมาะสมบนพื้นฐานของเกมแนวยิงกันได้อย่างลงตัวมากๆ แต่มันยังเลือกได้แค่การเล่นพืชป้องกันฐานแต่มันน่าจะมีแบบซอมบี้ป้องกันฐานบ้างนะคงสนุกไม่ใช่น้อย
Plants VS. Zombies : Garden Warfare
ส่วนที่ขาดไม่ได้สำหรับเกมแนวยิงนั่นก็คือภาพที่สมจริง เอฟเฟคสกิล และการเคลื่อนไหวแบบไหลลื่น ด้วยสุดยอดเอนจิ้นเกมระดับโลก Frostbite 3 จาก EA Game ที่ถูกใช้การพัฒนาเกม BF4, Need for Speed : Rivals, Mass Effect, Dragon Age : Inquisition เป็นต้น ซึ่งเกม PVZ Garden Warfare นั้นก็ได้ใช้เอนจิ้นนี้ด้วยทำให้ภาพที่ 3D ที่ออกมานั้นสมจริงมากทีเดียวโดยเฉพาะเมื่อลองเล่นบนเครื่อง Xbox One/360 จะเห็นได้ว่าความเนียนของภาพนั้นเข้าขั้นในระดับสุดยอดเลยก็ว่าได้ครับ
Plants VS. Zombies : Garden Warfare
เบื้องต้นทางผู้พัฒนาเกมนั้นได้ออกมาประกาศว่าเกมนี้จะไม่มีระบบดูดเงินจากผู้เล่นเลย โดยไอเทมแฟชั่นต่างๆล้วนต้องเก็บเงินในเกมเพื่อนำมาซื้อใน Sticker Shop ภายในเกม ซึงจะมีขายทั้งเป็นแบบเดี่ยวและเป็นแบบซองด้วยครับ จึงสร้างมั่นใจให้กับผู้เล่นหลายๆท่านได้ว่าเมื่อเราซื้อไอดีหรือตัว Digital key มาแล้วก็ไม่จำเป็นต้องเติมเงินเพิ่มเพื่อทำให้ตัวเราเทพกว่าคนอื่นได้
จุดเด่น- ตัวเกมน่ารักสดใสแต่แอบแฝงความฮาร์ดคอร์ มีหลากหลายอาชีพให้เลือกและยังสามารถอัพเลเวลเพื่อปลดลอคสกิลพิเศษมาใช้ได้ด้วย - ไม่จำกัดฝ่าย สามารถเลือกเล่นได้ทั้งพืชและซอมบี้ และมีโหลดสู้กันเองได้มากถึง 24 คนและยังมีโหมดพิเศษต่างๆทำให้ไม่น่าเบื่อ- สามารถตกแต่งตัวละครพืชหรือซอมบี้ได้ตามใจชอบเพียงแค่สะสมเงินในเกมเพื่อนำมาซื้อของจาก Sticker Shop ในเกม
จุดด้อย- ผู้เล่นใหม่อาจจะยังไม่คุ้นเกมแนวนี้ทำให้เล่นไปแล้วอาจจะวิงเวียนจนอ้วกออกมาได้ และตัวเกมเป็นภาษาต่างประเทศล้วนๆไม่มีภาษาไทย - ตัวละครเคลื่อนไหวค่อนข้างช้าและอาจจะมีภาคเสริมแบบ DLC ตามสไตล์เกมค่าย EA ทำให้เสียเงินหลายต่อซึ่งส่วนนี้ยังต้องรอดูกันต่อไป- เกมนี้ไม่มีการเติมเงินเพิ่มเติมจึงทำให้ผุ้เล่นบางกลุ่มที่ต้องการจะเติมเงินเพื่ออัพเกรดให้เก่งกว่าชาวบ้านนั่นหมดสิทธิครับ
คะแนน 8/10 
ส่วนที่หักไปหลักๆนั่นก็คือระบบแบบ DLC ตามสไตล์ของ EA Game ครับเป็นระบบที่ไม่ค่อยคุ้นเคยกับผู้เล่นในบ้านเราเท่าไหร่ เพราะถ้าจะยอมเสียเงินให้กับค่าไอดีเกมแล้วก็ควรจะเก็บครั้งเดียวไปเลย จะค่อนข้างโอเคกว่า
Official site : http://www.pvzgardenwarfare.com/Platform : PC, PS3/PS4, Xbox 360/One
 