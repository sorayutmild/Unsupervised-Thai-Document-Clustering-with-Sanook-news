หายหน้าหายตาไปจากวงการบันเทิงพักใหญ่ สำหรับพระเอกหนุ่ม สเตฟาน ฐสิษฐ์ สินคณาวิวัฒน์ อดีตพระเอกช่อง 7 สี ผลงานชิ้นล่าสุดที่มีคือไปรับเชิญในฟ้าจรดทรายเมื่อปี 56 แต่ตอนนี้ยังไม่มีวี่แววว่าจะกลับมาเป็นนักแสดงอีกครั้ง
ล่าสุดโพสต์ภาพตัวเองในลุคที่เห็นแล้วต้องร้องห๊ะ!!! เพราะทั้งไว้หนวดเครารุงรัง แถมปล่อยเนื้อปล่อยตัวให้อ้วนฉุ ไม่เหลือเค้าความหล่อเหมือนเมื่อก่อน
งานนี้ ตุ๊กตา จิตรดา ดิษยนันทน์ บอสใหญ่แห่งค่ายกันตนา เข้าไปคอมเม้นท์ในรูปล่าสุดของหนุ่มสเตฟาน ถามว่า "หายบ้ายัง...กลับมาเล่นละครได้แล้ว"
เชื่อว่าบอสใหญ่ที่เคยร่วมงานกับหนุ่มสเตฟานก็คงอยากให้อดีตพระเอกหวนคืนจอ เช่นเดียวกับแฟนๆที่ติดตามผลงานก็คงอยากเห็น สเตฟาน กลับมาโลดแล่นบนหน้าจออีกครั้ง ไม่รู้เจ้าตัวจะยอมใจอ่อนกลับมามั้ยน้า...