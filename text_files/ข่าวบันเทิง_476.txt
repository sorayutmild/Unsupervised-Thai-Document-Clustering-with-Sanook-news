ไม่ปล่อยให้บรรดาขาเม้าท์บนโลกออนไลน์ต้องเสียเวลาสงสัยกันนาน สำหรับสเตตัสความรักครั้งใหม่? ของพระเอกหนุ่มชื่อดัง เวียร์-ศุกลวัฒน์ คณารศ
หลังจากที่ตกเป็นประเด็นร้อนบนโลกโซเชียลฯ มาตลอดทั้งสัปดาห์ เพราะภาพถ่ายร่วมเฟรมกับสาวสวยปริศนา ณ สนามบินภูเก็ต แถมยังไปปรากฏตัวในร้านอาหารเดียวกัน จนหลายคนอดสงสัยและอยากรู้ไม่ได้ ว่าหญิงสาวที่เห็นในภาพนี้จะใช่สาวคนพิเศษที่เข้ามาช่วยดามใจหรือเปล่า
กระทั่งล่าสุดรายการ one บันเทิง ทางช่อง one31 ก็ได้มีการปล่อยบทสัมภาษณ์ อย่างเป็นทางการของ เวียร์ ศุกลวัฒน์ เกี่ยวกับประเด็นร้อนครั้งนี้ ขณะเดินทางมาร่วมงานเปิดตัว นาฬิกา TAG Heuer รุ่น AQUARACER ในฐานะ Friend of TAG Heuer โดยเจ้าตัวได้ยอมรับอย่างตรงไปตรงมาว่า รู้สึกตกใจอยู่เหมือนกันในตอนที่ได้เห็นภาพครั้งแรก เพราะไม่อยากให้แอบถ่ายเนื่องจากกลัวภาพจะออกมาดูไม่ดี แต่ถึงอย่างนั้นก็เข้าใจได้เช่นกัน
ก่อนที่จะทิ้งท้ายแบบอารมณ์ดีว่า จริงๆ แล้วตนก็ไม่ได้ปิดบังหรือหลบซ่อนอะไร หากจะถ่ายภาพก็สามารถเข้ามาขอได้ตามปกติ เพียงแค่อยากให้คำนึงเรื่องความเป็นส่วนตัวสักนิดหนึ่ง เนื่องจากฝ่ายหญิงไม่ได้เป็นบุคคลสาธารณะ และก็อยากให้เอาใจเขามาใส่ใจเราด้วย


"เวียร์ ศุกลวัฒน์" ถูกพูดถึงหนักมากกับภาพควงสาวผมสั้น ใช่หรือเปล่านะ?
"เวียร์" เปิดใจครั้งแรกหลังเลิก "เบลล่า" เป็นการตกลงร่วมกัน แย้มหัวใจกับรักครั้งใหม่
