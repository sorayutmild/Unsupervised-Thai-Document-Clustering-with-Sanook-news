(ขวา) ศศิภาพิมพ์ เตมียเวส ลูกสาวคนโต - ทัศนาวัลย์ เตมียเวส ลูกสาวคนเล็ก (ซ้าย)
ลูกสาวคนสวยทั้ง 2 คนของ "พล.ต.อ.เสรีพิศุทธ์" ตอบข้อสงสัยชาวเน็ต ยืนยันคุณพ่อน่ารัก นอนตื่นสายได้ไม่ปิดแอร์ด่า
เป็นอีกหนึ่งขวัญใจชาวเน็ต สำหรับ พล.ต.อ.เสรีพิศุทธ์ เตมียเวช หัวหน้าพรรคเสรีรวมไทย ตั้งแต่ตอนดีเบตช่วงเดินสายหาเสียงเลือกตั้ง จนกระทั่งถึงการอภิปรายคุณสมบัติแคนดิเดตนายกรัฐมนตรี และพูดถึงผลงาน 5 ปีของ พล.อ.ประยุทธ์ จันทร์โอชา นายกรัฐมนตรี แบบดุเดือดในสภาเมื่อวันที่ 5 มิ.ย.ที่ผ่านมา
โดยเมื่อวันที่ 6 มิ.ย.ที่ผ่านมา มีผู้ใช้ทวิตเตอร์ายหนึ่ง กล่าวถึง พล.ต.อ.เสรีพิศุทธ์ ว่า "ไม่อยากนึกสภาพถ้าเป็นลูกของ พล.ต.อ.เสรีพิศุทธ์ แล้วตื่นสายโดนพ่อเข้าห้องมาปิดแอร์ด่า"

ล่าสุด (7 มิ.ย.) ศศิภาพิมพ์ เตมียเวส บุตรสาวคนโตของ พล.ต.อ.เสรีพิศุทธ์ ได้ตอบกลับประเด็นดังกล่าวว่า "เวลาตื่นสาย ตั้งแต่เด็กจนโต พ่อไม่เคยปิดแอร์ด่าเลย เพราะพ่อเป็นคนขี้เกรงใจมาก เวลาคนนอนไม่ชอบปลุก แต่ที่โดนบ่นหนักสุดก็คือ เป็นผู้หญิงยิงเรือ กลับบ้านดึกมันไม่ดีนะลูก 55555 #คำยืนยันจากลูกเสรีพิศุทธ์ #ตื่นสายได้พ่อไม่ว่า"

ขณะที่บุตรสาวคนเล็ก ทัศนาวัลย์ เตมียเวส ก็ได้ยืนยันเรื่องดังกล่าวเช่นกันว่า ตนเองตื่นสายทุกวัน คุณพ่อไม่เคยเข้ามาต่อว่าเลย แต่มีเรื่องที่โดนบ่นหนักที่สุดคือเรื่องอ้วนและไม่ยอมออกกำลังกาย พร้อมยืนยันว่าคุณพ่อของตนเองน่ารักและอ่อนโยนมาก

>> เปิดประวัติ "ป๊าตู่ เสรีพิศุทธ์ เตมียเวส" มือปราบตงฉิน อดีตผู้บัญชาการตำรวจแห่งชาติ