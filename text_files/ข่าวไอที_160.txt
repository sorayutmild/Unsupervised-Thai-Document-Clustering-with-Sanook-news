รวม 50 แอพพลิเคชั่น บนระบบปฏิบัติการแอนดรอยด์ ที่ควรมีไว้ติดเครื่อง (ตอนที่ 1)
ปัจจุบัน แอพพลิเคชั่น (Application) บนหลายๆ ระบบปฏิบัติการ ถือได้ว่า มีให้เลือกใช้ และดาวน์โหลดกันอย่างมากมาย เพราะเพียงแค่ 2 ระบบปฏิบัติการชื่อดัง อย่าง Android OS และ iOS ก็มีแอพพลิเคชั่น ให้ดาวน์โหลดกันเป็นล้านแอพฯ กันแล้ว เรียกได้ว่า เลือกใช้กันไม่ถูกเลยก็ว่าได้ครับ

อย่างที่ทราบกันดีว่า ระบบปฏิบัติการแอนดรอยด์นั้น คือ ระบบปฏิบัติการแบบเปิด จึงมีแอพพลิเคชั่นทั้งที่มีประโยชน์ ใช้งานได้ กับแอพพลิเคชั่นปลอม หรือมัลแวร์ อยู่มากมาย ซึ่งผู้ใช้งานนั้น ต้องเลือกใช้ให้ถูก และเนื่องจากจำนวนแอพพลิเคชั่น ที่มีอยู่มากมายนี่เอง  อาจจะทำให้ผู้ใช้งานระบบปฏิบัติการแอนดรอยด์หลายคน ไม่ทราบว่า  แอพพลิเคชั่นใดคือสิ่งที่เป็นประโยขน์ หรือควรจะมีไว้ติดเครื่อง  ด้วยเหตุนี้ เว็บไซต์ slodive.com จึงได้ทำการคัดเลือก 50  แอพพลิเคชั่นที่ดีที่สุด บนระบบปฏิบัติการแอนดรอยด์ มาไว้ให้เลือกใช้งานกัน  ลองไปดูกันว่า ทั้ง 50 อันดับนั้น มีอะไรกันบ้าง
1. TMZ

สำหรับคนที่ติดตามข่าวบันเทิงจากต่างประเทศเป็นประจำอยู่แล้ว  น่าจะชื่นชอบแอพพลิเคชั่นนี้ครับ TMZ อัพเดทข่าวบันเทิงต่างประเทศ  พร้อมรูปภาพ และคลิปวิดีโอ จากเว็บไซต์ TMZ.com
ราคา : ฟรี
2. TeamViewer

โปรแกรมรีโมตเข้าคอมพิวเตอร์จากอุปกรณ์แอนดรอยด์  ซึ่งมีประโยชน์และความสะดวกอย่างมาก ถ้าหากคนใกล้ชิดมีปัญหากับคอมพิวเตอร์  และต้องการความช่วยเหลืออย่างเร่งด่วน  ซึ่งผู้ใช้งานสามารถรีโมตเข้าคอมพิวเตอร์แม้ว่าจะอยู่นอกบ้านก็ตาม  นอกจากนี้ ยังสามารถรีโมตเข้าคอมพิวเตอร์ส่วนตัว  เพื่อแก้ไขไฟล์เอกสารได้ครับ
ราคา : ฟรี
3. Google Search

สำหรับแอนดรอยด์โฟน หรืออุปกรณ์แอนดรอยด์  ควรจะมีแอพพลิเคชั่นนี้ไว้ติดเครื่องครับ Google Search  ซึ่งเป็นเครื่องมือสำหรับการค้นหาเว็บไซต์ หรือค้นหาโปรแกรมในเครื่อง  โดยที่เราไม่จำเป็นต้องค้นหาเองให้เสียเวลาครับ
ราคา : ฟรี
4. Google Maps

ลืมแผนที่แบบกระดาษไปได้เลยครับ เพียงแค่ใช้ Google Maps  โปรแกรมนำทางยอดฮิต พร้อมรองรับระบบนำทางด้วยเสียง  และค้นหาสถานที่ให้อัตโนมัติ เรียกได้ว่า ไปที่ไหน  ไม่ต้องกลัวหลงทางอีกต่อไปแล้ว
ราคา : ฟรี
5. YouTube

YouTube เว็บไซต์รวมคลิปวิดีโอ  มาเป็นแอพพลิเคชั่นบนระบบปฏิบัติการแอนดรอยด์แล้ว ซึ่งมี User Interface  ที่สวยงาม อีกทั้งสามารถอ่านคอมเมนต์ขณะเปิดคลิปได้อีกด้วย
ราคา : ฟรี
6. Gmail

Gmail อีเมลที่ผู้ใช้งานอุปกรณ์แอนดรอย์ต้องมี  โดยมีฟีเจอร์การใช้งานที่ครบครัน ไม่ว่าจะเป็น การรีเฟรชอีเมลแบบอัตโนมัติ,  สามารถค้นหาอีเมลได้ อีกทั้ง ยังสามารถเพิ่ม account การใช้งานได้หลาย  account อีกด้วย
ราคา : ฟรี
7. Facebook for Android

Social Network ยอดฮิต ที่ใครๆ ก็ต้องมี Facebook for Android  ที่สามารถใช้งานได้เหมือนเล่นอยู่บนพีซี รองรับ Timeline  สามารถอัพโหลดรูปภาพ เช็คอิน โพสข้อความได้ และอื่นๆ อีกมากมาย
ราคา : ฟรี
8. Street View

Street View เป็นอีกแอพพลิเคชั่นหนึ่งที่เชื่อมต่อกับ Google Maps  โดยสถานที่ที่เราทำการค้นหานั้น Street View จะแสดงผลแบบเหมือนจริง  เสมือนว่า ได้ไปสัมผัสกับสถานที่เหล่านั้นมาจริงๆ อย่างไรก็ดี Street View  นั้น รองรับเฉพาะบางพื้นที่ และบางประเทศเท่านั้น
ราคา : ฟรี
9. Twitter

เมื่อมี Facebook แล้ว สิ่งที่ขาดไม่ได้และต้องมาคู่กัน นั่นก็คือ  Twitter ซึ่งแอพพลิเคชั่นนี้ เป็นแอพพลิเคชั่นแบบ Official ของ Twitter  ครับ โดยผู้ใช้งานสามารถอัพเดทข่าวสารล่าสุดได้ หรือทวีตข้อความได้  เรียกได้ว่า ยังคงไม่ตกยุคเหมือนเคย
ราคา : ฟรี
10. Opera Mini

Opera Mini เบราเซอร์ยอดนิยมบนแอนดรอยด์โฟน มีจุดเด่นคือ  สามารถดาวน์โหลดข้อมูลได้รวดเร็ว  เนื่องจากมีการบีบอัดขนาดหน้าเว็บลงได้มากถึง 80%  ทำให้ช่วยประหยัดค่าใช้จ่ายในการดาวน์โหลดข้อมูล ถ้าหากใช้งานผ่านเครือข่าย  Edge หรือ 3G รองรับการใช้งาน Pinch-to-Zoom และมี Facebook กับ Twitter  แบบ Built-in ในตัว
ราคา : ฟรี
อ่านต่อ รวม 50 แอพพลิเคชั่น บนระบบปฏิบัติการแอนดรอยด์ ที่ควรมีไว้ติดเครื่อง (ตอนที่ 2)
ขอบคุณเนื้อหา และภาพประกอบ จาก Techmoblog