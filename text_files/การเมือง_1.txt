ผลการเลือกตั้ง 2562 จะรายงานสดหลังจากปิดหีบเลือกตั้งครั้งประวัติศาสตร์ไปแล้วเมื่อ 17.00 น. Sanook! News ขอตามติดสถานการณ์การนับ คะแนนเลือกตั้ง แบบเรียลไทม์ เพื่อหาคำตอบว่าใครจะเป็นว่าที่ ส.ส.ทั้ง 350 เขตทั่วประเทศ
เช็กผลการนับคะแนนเลือกตั้ง 2562 แบบเข้าใจง่ายได้ที่https://www.sanook.com/news/election/livereport/
5 เมษายน 2562
18:00 น.

คณะกรรมการการเลือกตั้ง (กกต.) ออกหนังสือชี้แจงว่าต้องใช้วิธีการคำนวณ ส.ส. บัญชีรายชื่อ ที่กระจายที่นั่งให้พรรคการเมืองต่างๆ กว่า 25 พรรค>> เลือกตั้ง 2562: กกต. บอกใบ้วิธีคำนวณ ส.ส. บัญชีรายชื่อ เผยแจกที่นั่งเกิน 25 พรรค

4 เมษายน 2562
12:00 น.

คณะกรรมการการเลือกตั้ง (กกต.) มีคำสั่งให้เลือกตั้งใหม่ 6 หน่วยเลือกตั้ง และนับคะแนนใหม่ 2 หน่วยเลือกตั้ง เพราะจำนวนผู้มาใช้สิทธิ์ไม่ตรงกับต้นขั้วบัตรเลือกตั้งใหม่

กรุงเทพมหานคร เขตบางกะปิ แขวงหัวหมาก หน่วยเลือกตั้งที่ 32 
จ.พิษณุโลก อ.พรหมพิราม ต.มะตูม หมู่ที่ 6 หน่วยเลือกตั้งที่ 6
จ.เพชรบูรณ์ อ.เขาค้อ ต.เข็กน้อย หมู่ที่ 12 หน่วยเลือกตั้งที่ 12 
จ.ลำปาง อ.เกาะคา ต.ปางหลวง หมู่ที่ 5 หน่วยเลือกตั้งที่ 6
จ.ลำปาง อ.เกาะคา ต.ศาลา หมู่ที่ 2 หน่วยเลือกตั้งที่ 3
จ.ยโสธร อ.มหาชนะชัย ต.หัวเมือง หมู่ที่ 5 หน่วยเลือกตั้งที่ 6




นับคะแนนใหม่

จ.ขอนแก่น อ.น้ำพอง ต.บัวใหญ่ หมู่ที่ 1 หน่วยเลือกตั้งที่ 1
จ.ขอนแก่น อ.น้ำพอง ต.ม่วงหวาน หมู่ที่ 5 หน่วยเลือกตั้งที่ 5



>> กกต.แจงข้อสงสัยตัวเลขผู้มาใช้สิทธิไม่ตรง เผยสั่งนับคะแนนใหม่ 2 หน่วย ลงคะแนนใหม่ 6 หน่วย
29 มีนาคม 2562
16:30 น.

คณะกรรมการการเลือกตั้ง (กกต.) แถลงกรณีเลขผลเลือกตั้งที่รายงานไม่ตรงกัน ตั้งแต่ผู้มีสิทธิ์เลือกตั้งที่เพิ่มขึ้นมาในภายหลัง เป็นเพราะบางหน่วยคีย์คะแนนเข้าระบบไม่ได้
ส่วนเลขผู้มาใช้สิทธิ์เลือกตั้ง ที่มากกว่า บัตรดี + บัตรเสีย + บัตรไม่ลงคะแนน 9 ใบ น่าจะเป็นเพราะการนับจำนวนจากต้นขั้วบัตรที่คลาดเคลื่อน
เช่นกันกับจำนวน บัตรดี ที่น้อยกว่า คะแนนรวมของทุกพรรค 2 ใบ ก็น่าจะเกิดจากการนับที่ผิดพลาด>> เลือกตั้ง 2562: กกต.ขอเคลียร์เลขไม่ตรงกัน คาดนับต้นขั้วผิด ลั่นนับใหม่ทั้งประเทศยาก

13:15 น.

พรรคพลังประชารัฐแถลงชัด มีสิทธิ์ตั้งรัฐบาลเนื่องจากมีคะแนนมาเป็นอันดับ 1 วอนทุกฝ่ายเคารพเสียงประชาชนและหยุดผูกขาดคำว่าประชาธิปไตย ส่วนพรรคเชื่อว่าตั้งรัฐบาลได้ และขณะนี้กำลังประสานไปยังพรรคอื่นๆ สุดท้ายอยากให้ กกต. ทำงานอย่างเป็นกลาง และตอบคำถามในหลายสิ่งที่ประชาชนสงสัยให้ได้

28 มีนาคม 2562
17:48 น.

หลังจาก กกต. เผยตัวเลขคะแนนดิบ 100% ของทุกพรรคการเมือง Sanook.com นำมาคิดคะแนนเพื่อคาดการณ์ผลการเลือกตั้ง พบว่ามี 27 พรรคได้เข้าสภา โดยมีพรรคเล็กเป็นจำนวนมาก




ชื่อพรรค
ส.ส.เขต
ส.ส.ปาร์ตี้ลิสต์
ส.ส.ทั้งหมด


เพื่อไทย
137
0
137


พลังประชารัฐ
97
19
116


อนาคตใหม่
30
50
80


ประชาธิปัตย์
33
19
52


ภูมิใจไทย
39
12
51


เสรีรวมไทย
0
10
10


ชาติไทยพัฒนา
6
4
10


ประชาชาติ
6
1
7


เศรษฐกิจใหม่
0
6
6


รวมพลังประชาชาติไทย
1
4
5


เพื่อชาติ
0
5
5


พลังท้องถิ่นไท
0
3
3


ชาติพัฒนา
1
2
3


รักษ์ผืนป่าประเทศไทย
0
2
2


พลังปวงชนไทย
0
1
1


พลังชาติไทย
0
1
1


ประชาภิวัฒน์
0
1
1


พลังไทยรักไทย
0
1
1


ไทยศรีวิไลย์
0
1
1


ครูไทยเพื่อประชาชน
0
1
1


ประชานิยม
0
1
1


ประชาธรรมไทย
0
1
1


ประชาชนปฏิรูป
0
1
1


พลเมืองไทย
0
1
1


ประชาธิปไตยใหม่
0
1
1


พลังธรรมใหม่
0
1
1


ไทรักธรรม
0
1
1


รวม
350
150
500



 
15:00 น.

คณะกรรมการการเลือกเปิดเผยคะแนนดิบของทุกพรรค 100% รวมถึงจำนวนผู้มาใช้สิทธิ์ และบัตรดี บัตรเสีย บัตรไม่ลงคะแนน 
กกต. กล่าวถึงบัตรจากนิวซีแลนด์ที่นำมาคิดคะแนนไม่ได้ ว่าเป็นเพราะกฎหมายกำหนด มิฉะนั้นอาจส่งผลต่อการเลือกตั้งโดยรวม
กกต. กล่าวแย้งว่าจะมีการแจกใบแดงในเร็ววันนี้ เพราะยังอยู่ในขั้นตอนการสอบสวนและไต่สวน จึงเรียกร้องให้ผู้ใช้อินเทอร์เน็ตเลิกแชร์ข่าวปลอม

13:00 น.

เพจสำนักงานประชาสัมพันธ์ กกต. โพสต์แย้งกระแสข่าวดังกล่าว ระบุว่าไม่เป็นความจริง และขณะนี้ กกต. รับเรื่องร้องเรียนที่อาจมีการทุจริตเลือกตั้งมาพิจารณา 186 เรื่อง และขณะนี้กำลังอยู่ในขั้นตอนไต่สวนสืบสวนเท่านั้น

10:00 น.

มีการกระแสข่าวว่า กกต. อาจแจกใบแดงให้ผู้สมัครพรรคเพื่อไทย พรรคอนาคตใหม่ เป็นจำนวนมาก และแจกให้พรรคพลังประชารัฐเพียงแค่ 2 คน

27 มีนาคม 2562
19:50 น.

นายมิ่งขวัญ แสงสุวรรณ์ หัวหน้าพรรคเศรษฐกิจใหม่แถลงว่ายังย้ำจุดยืนเดิมคืออยู่ในระบอบประชาธิปไตย และร่วมจัดตั้งรัฐบาลกับพรรคเพื่อไทย

16:00 น.

นายอุตตม สาวนายน หัวหน้าพรรคพลังประชารัฐ แถลงว่าขณะนี้ทุกฝ่ายควรรอผลการเลือกตั้งจาก กกต. เนื่องจากตัวเลขยังไม่นิ่ง ดังนั้นการที่ใครจะอ้างว่ารวบรวมเสียงข้างมากได้แล้ว อาจจะยังเร็วเกินไป และเรียกร้องให้หยุดผูกขาดว่าเป็นฝ่ายประชาธิปไตย เนื่องจากทุกพรรคลงเลือกตั้งเหมือนกัน

12:00 น.

ผู้สมัคร ส.ส.บัญชีรายชื่อพรรคพลังประชารัฐ นำผู้สมัคร ส.ส.กทม.ขึ้นรถแห่ขอบคุณประชาชนชาว กทม.จากที่ทำการพรรค ถนนรัชดาภิเษก ไปตามเส้นทางถนนประชาชื่น เข้าสู่ถนนพระราม 6 ถนน ผ่านสะพานขาว ราชเทวี เข้าสู่ถนนเพชรบุรี ผ่านห้างสรรพสินค้าสยามพารากอน จามจุรีสแควร์ เข้าถนนสีลม ถนนเจริญกรุง ก่อนจบภารกิจที่เอเชียทีค

10:30 น.

พรรคเพื่อไทย และอีก 4 พรรค ได้แก่ พรรคอนาคตใหม่ พรรคเสรีรวมไทย พรรคประชาชาติพรรคเพื่อชาติ และพรรคพลังปวงชนไทย ร่วมแถลงการรวบรวมเสียงข้างในสภาผู้แทนราษฎร (ส.ส.) เมื่อเวลา 10.30 น. วันนี้ (27 มี.ค.) โดยตัวแทนพรรคเศรษฐกิจใหม่ไม่ได้มาร่วม เนื่องจากติดภารกิจอื่น>> เลือกตั้ง 2562: เพื่อไทยรวมเสียงข้างมาก ควง 5 พรรคลงนามหยุด คสช.

26 มีนาคม 2562
19:36 น.

มีการรายงานว่า พรรคเพื่อไทยเตรียมแถลงข่าวจัดตั้งรัฐบาล โดยการรวบรวมเสียงจากพรรคอนาคตใหม่ พรรคเสรีรวมไทย ประชาชาติ และพรรคเพื่อชาติ 

16:30 น.

กกต. มีมติเป็นเอกฉันท์ ให้บัตรเลือกตั้งจากนิวซีแลนด์ทั้ง 1,542 ใบ เป็นบัตรเสีย>> เลือกตั้ง 2562: มติ กกต.เอกฉันท์ บัตรเลือกตั้งนิวซีแลนด์ 1,542 ใบ เป็นบัตรเสียทั้งหมด

16:00 น.

พล.ต.อ.เสรีพิศุทธ์ เตมียเวส หัวหน้าพรรคเสรีรวมไทย ยืนยันให้พรรคที่มี "จำนวน ส.ส." มาเป็นอันดับ 1 เป็นผู้จัดตั้งรัฐบาล พรรคที่ 2 หรือพรรคอันดับรองลงมา ไม่ควรชิงจัดตั้งรัฐบาล 
พล.ต.อ.เสรีพิศุทธ์ แถลงข่าวจุดยืนไม่ร่วมรัฐบาลกับพรรคพลังประชารัฐ

เปรียบเทียบผลงาน พล.อ.ประยุทธ์ ตลอด 5 ปีว่า ถ้าเป็นบริษัทคงไม่ว่าจ้าง แถมจะไล่ออกด้วยซ้ำไป


พล.ต.อ.เสรีพิศุทธ์ ไม่โอเคกับการทำงานของ กกต. เพราะพบว่ามีการทุจริต ตั้งแต่มีเด็กและผู้เสียชีวิตมีสิทธิ์เลือกตั้ง การมีบัตรเลือกตั้งเกินกว่าจำนวนผู้มีสิทธิ์ออกเสียงในบางพื้นที่ หรือแม้แต่การทำงานที่ไร้ประสิทธิภาพ อย่างเช่น กรณีการระดมทุนผ่านโต๊ะจีนของบางพรรค และการซื้อเสียงที่จับผู้กระทำผิดมาลงโทษไม่ได้
พล.ต.อ.เสรีพิศุทธ์ กล่าวถึงบัตรเลือกตั้งจากนิวซีแลนด์ที่มาถึงเขตเลือกตั้งไม่ทันเวลาว่า อาจมีการดำเนินคดีกับ กกต. เนื่องจากจัดการได้ไม่ดี จึงทำให้ตนและพรรคอื่นๆ เสียคะแนนเสียง>> เลือกตั้ง 2562: เสรีพิศุทธ์วอนพรรคอันดับ 2 มีมารยาท หลีกทางเบอร์ 1 ตั้งรัฐบาล

11:40 น.

คุณหญิงสุดารัตน์ เกยุราพันธุ์ ประธานยุทธศาสตร์เลือกตั้งพรรคเพื่อไทย โพสต์ในแฟนเพจว่า พรรคเพื่อไทยส่งผู้สมัครแค่ 250 เขต แต่ได้ ส.ส. มากที่สุด แต่บางพรรคส่งถึง 350 เขต แต่ยังได้จำนวน ส.ส. น้อยกว่า จึงแนะนำให้หยุดอ้างว่าชนะ

11:30 น.

มีรายงานข่าวจากทำเนียบรัฐบาลว่า แมวดำตัวหนึ่งวิ่งตัดหน้า พล.อ.ประยุทธ์ ในระหว่างกำลังเดินไปประชุม ครม. ทำให้บรรดาข้าราชการจับกลุ่มวิจารณ์ว่าอาจเป็นลางร้ายส่งสัญญาณเตือนว่าการจัดตั้งรัฐบาลอาจไม่ราบรื่น

10:30 น.

วิษณุ เครืองาม รองนายกรัฐมนตรี ชี้การรวมเสียงข้างมากจัดตั้งรัฐบาลไม่ใช่เรื่องซับซ้อน อยู่ที่ฝีมือเป็นสำคัญ

09:58 น.

กรณ์ จาติกวณิช โพสต์เฟซบุ๊กยืนยันหนักแน่น "ยังไม่เคยเดินทางไปเจรจาจัดตั้งรัฐบาลที่ไหนกับใครทั้งสิ้นครับ" ระบุช่วงนี้มีข่าวปล่อยเยอะมากๆ

08:40 น.

"บิ๊กป้อม-พล.อ.ประวิตร วงษ์สุวรรณ" ปฏิเสธข่าวลือว่ามีการเจรจาพูดคุยจัดตั้งรัฐบาลเสร็จเรียบร้อยแล้ว แต่ไม่ตอบคำถามว่าพอใจกับคะแนนเสียงที่พรรคพลังประชารัฐได้หรือม่

08:20 น.

มีข่าวลือแพร่สะพัดว่า พรรคเพื่อไทยพร้อมยอมรับเงื่อนไขจากพรรคการเมืองอื่นที่จะมาร่วมจัดตั้งรัฐบาล โดยเฉพาะเก้าอี้นายกฯ ที่พร้อมจะสละให้ธนาธร จึงรุ่งเรืองกิจ พรรคอนาคตใหม่ และอนุทิน ชาญวีรกูล พรรคภูมิใจไทย
