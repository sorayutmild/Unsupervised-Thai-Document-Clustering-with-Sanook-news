 
Silent Hill
 
Silent Hill
ในที่สุด วันนี้ภาพยนตร์เรื่อง Silent Hill : Revelation ก็ เข้าฉายแล้ววันนี้เป็นวันแรกนะครับ และเพื่อรับกระแสภาพยนตร์เรื่องนี้  วันนี้ผมก็มีเรื่องราวของเมืองหนึ่ง ที่เป็นต้นแบบของเมือง Silent Hill ตามการออกแบบของผู้พัฒาเกมด้วย นั่นก็คือเมือง Centralia  ซึ่งเป็นเมืองหนึ่งในรัฐเพนซิลวาเนีย  โดยเมืองนี้ก็จัดเป็นหนึ่งในเมืองร้างที่มีความอันตรายอันดับท๊อบ 10  ของโลกเลยทีเดียวครับ
 
Silent Hill
 
"ที่แห่งนี้เป็นโลกที่ไม่มี มนุษย์ผู้ใดอยู่ได้ มันร้อนเสียยิ่งกว่าดาวพุธ  บรรยากาศเป็นพิษเสียยิ่งกว่าดาวเสาร์  ในใจกลางของไฟใต้พิภพนี้มีอุณหภูิมิสูงกว่า 1,000 องศาฟาเรนไฮน์  คาร์บอนมอนอกไซด์ และก๊าซพิษหลายชนิด  ต่างพวยพุ่งออกมาจากร่องดินทั่วทุกหัวระแหง" คำกล่าวโดย David DeKok ใน Unseen Danger: A Tragedy of People, Government, and the Centralia Mine Fire
 
 
 
Silent HillSilent Hill
สมัยก่อนเมืองแห่งนี้ถูกสร้างขึ้นเพื่ออุตสาหกรรมเหมืองถ่านหิน  มีทั้งสถานีรถไฟ โบสถ์ โรงแรมห้าดาว โรงเรียน โรงละคร ธนาคาร ไปรษณีย์  และร้านค้าทั่วไป แต่แล้วในปี 1962 ได้  เกิดเหตุการณ์ไฟไหม้ใหญ่ในเมืองนี้ขึ้น  โดยต้นเพลิงมาจากมีคนจุดไฟเผาขยะทิ้งไว้ในบ่อของเหมือง  จากนั้นไฟได้ติดถ่านหิน  และขยายวงกว้างจนคลุมพื้นที่ใต้ดินของบ้านเรือนทั้งหมด  ไฟได้แพร่กระจายอย่างรวดเร็ว แม้มีการพยายามใช้เงินนับล้านในการดับไฟ  แต่ก็ไม่เป็นผล และมันก็ยังไหม้อยู่จนทุกวันนี้ (นานกว่า 40 ปีเข้าไปแล้ว)  หลายคนได้รับพิษคาร์บอนมอนอกไซด์ ทั้งในอากาศและการปนเปื้อน  รวมถึงการเกิดเหตุดินยุบลึกลงไปเป็นร้อยฟุต  จนทางการต้องหาที่อยู่ใหม่แก่ชาวเมือง
Silent Hill
แต่อย่างไรก็ตาม ก็มีบางครอบครัวเลือกที่จะอยู่ต่อ  และพวกเขาก็ยังอยู่ที่นั่น  แม้ว่ารัฐเพนซิลวาเนียจะประกาศห้ามใช้ตึกทุกหลังในเมืองนั้น  และกรมไปรษณีย์สหรัฐได้ยกเลิกรหัสพื้นที่ของที่นั่นก็ตาม ในปี 1981  เซ็นทราเลียมีผู้คนอาศัยอยู่ถึง 1,000 ครัวเรือน  แต่ปัจจุบันจำนวนลดจนแทบนับจำนวนคนได้
Silent HillSilent Hill
สภาพของเมือง Centralia ในปัจจุบัน  ถนนกับพื้นดินบางส่วนแตกออกและทรุดตัวลง   และมีเขม่าควันพวยพุ่งออกมาตามรอยแยก  หรือตามพื้นดินที่มีร่องหรือรูที่เชื่อมต่อไปยังแร่ถ่านหินใต้ดินปกคลุมไป ทั่วทั้งเมือง แต่ไม่เยอะถึงขนาดปกคลุมทั้งเมืองจนขาวโพลนแบบ Silent Hill ในเกมหรือภาพยนตร์นะครับ เพราะ Silent Hill  นั้นจำเป็นต้องใช้บรรยากาศให้ดูน่ากลัวและกดดันมากกว่า  จึงทำให้มีเขม่าควันเป็นหมอกหนาๆ  กระจายไปทั่วเมืองเพื่อลดวิสัยทัศน์ให้แคบลง  เพื่อให้รู้สึกกดดันมากยิ่งขึ้นครับ
Silent HillSilent Hill
ฉากในเกมจะมีหมอกควันจัดมาก ทำให้วิศัยทัศน์แคบลง เมื่อบวกกับเสียงสัญญาณเตือนภัย ยิ่งทำให้รู้สึกกดดันยิ่งขึ้นไปอีก
Silent HillSilent Hill
แต่ภาคหลังๆ มาอย่างเช่น Downspour ได้มีการปรับหมอกลดลง และมีการเล่นแสงสีให้ตัวเกมสมจริงยิ่งขึ้น
Silent Hill
ภาพ Art จาก Silent Hill ซึ่งในเมือง Centralia จริงไม่ได้มีแผ่นดินแยกถึงขนาดนี้หรอกนะครับ
ทีนี้ลองมาดูคลิปจากทางบ้านกันดีกว่า  โดยเขาได้เดินทางเข้าไปยังพื้นที่เมือง Centralia  เพื่อไปเก็บคลิปมาด้วยตัวเอง จะเป็นยังไงบ้าง ลองมาดูกันเลยดีกว่าครับ
 





จากในคลิปช่วงท้ายจะเห็นว่า ในปี 2016 จะมีกำหนดการเปิดอุโมงค์  ขึ้นในเมือง Centralia ซึ่งคาดว่าน่าจะมีชาวพื้นเมืองที่เคยอยู่ Centralia  มาก่อน กลับมาหวนรำลึกถึงเหตุการณ์ในครั้งนั้นแน่นอน  และในส่วนเกมกับภาพยนตร์ ก็น่าจะมีความเคลื่อนไหวในปีนั้นด้วยก็เป็นได้ครับ
 ขอขอบคุณข้อมูลบางส่วนจาก http://topicstock.pantip.com/wahkor/topicstock/2009/10/X8473894/X8473894.html
 
 
 


สนับสนุนเนื้อหา
โดย  Barrettez


