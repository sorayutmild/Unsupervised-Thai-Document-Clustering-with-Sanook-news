สโมสร โอเอช ลูเวิน เซ็นสัญญาคว้าตัว "เจ้าตอง" กวินทร์ ธรรมสัจจานันท์ ผู้รักษาประตูทีมชาติไทยของสโมสร เอสซีจี เมืองทอง ยูไนเต็ดมาร่วมทีมกวินทร์ ธรรมสัจจานันท์ ผู้รักษาประตูทีมชาติไทย ของทีม เอสซีจี เมืองทอง ยูไนเต็ด เตรียมเป็นผู้รักษาประตูคนแรกของประเทศไทยที่ได้ไปเล่นในเวทีระดับโลก ที่ย้ายไปเล่นในลีกเบลเยี่ยม หลังจาก สโมสร โอเอช ลูเวินในลีกดิวิชั่น 2 เบลเยี่ยม เตรียมดึงตัวไปร่วมทีมในช่วงเดือนมกราคมนี้ 
คุณอัยยวัฒน์ ศรีวัฒนประภา ประธานเจ้าหน้าที่บริหารกลุ่มบริษัท คิง เพาเวอร์ ที่สร้างปรากฏการณ์พาทีม"จิ้งจอกสยาม" เลสเตอร์ ซิตี้ คว้าแชมป์ พรีเมียร์ลีก อังกฤษ ได้อย่างยิ่งใหญ่เมื่อ 2 ปีก่อน ได้ยื่นข้อเสนอสั่นสะเทือนวงการฟุตบอลไทย ถึงสโมสร เอสซีจี เมืองทอง ยูไนเต็ด ทีมยักษ์ใหญ่ในไทยลีก ในการนำตัว กวินทร์ ธรรมสัจจานันท์ ผู้รักษาประตูหมายเลขหนึ่งทีมชาติไทย มาร่วมทีมอย่างเป็นทางการเรียบร้อยแล้ว พร้อมทั้งแสดงความเชื่อมั่นว่าจอมหนึบทีมชาติไทยรายนี้มีศักยภาพที่พร้อมลงเล่นในลีกชั้นนำของยุโรปได้อย่างแน่นอนประธานเจ้าหน้าที่บริหารกลุ่มบริษัท คิง เพาเวอร์ และเจ้าของสโมสร โอเอช ลูเวิน เผยถึงการเซ็นสัญญาครั้งประวัติศาสตร์ว่า "เราได้ติดตามดูฟอร์มของ กวินทร์ มาเป็นเวลานาน และมีความเชื่อมั่นว่าผู้รักษาประตูรายนี้มีความสามารถ และมีคุณสมบัติพร้อมที่จะเล่นให้กับทีมได้อย่างแน่นอน 
"การเกิดขึ้นของดีลนี้ คือ ความต้องการของ ไนเจล เพียร์สัน ผู้จัดการทีม เขาลงทุนบินมาดูฟอร์มของ กวินทร์ ที่ประเทศไทย และบอกว่าต้องการตัวเขามาร่วมทีม"“ส่วน กวินทร์ จะทำได้ดีแค่ไหนก็เป็นเรื่องที่ต้องขึ้นอยู่กับตัวเขาเอง ผมไม่มีสิทธิ์บังคับให้โค้ชส่งใครลงเล่น แต่ส่วนตัวผมเชื่อว่าเขาจะสามารถทำได้ เพราะดูจากประวัติของเขาล้วนมีความเป็นมืออาชีพ อีกทั้งยังมีความสม่ำเสมอในผลงานที่ผ่านมา ที่สำคัญต้องขอบคุณผู้บริหาร เมืองทอง ที่ให้โอกาสนักเตะทำตามความฝัน”
นอกจากนี้ อัยยวัฒน์ กล่าวต่อไปด้วยเรื่องการคว้าตัว กวินทร์ วัย 27 ปี ว่า ไม่ใช่การยืมตัวอย่างที่เข้าใจกันไปก่อนหน้านี้ “การย้ายทีมในครั้งในเป็นการซื้อขาดครับ ด้วยค่าตัวที่ต้องย้ำว่า กวินทร์ เป็นนักเตะไทยที่ย้ายไปเล่นในลีกต่างประเทศด้วยค่าตัวที่แพงที่สุด และยังแพงที่สุดในประวัติศาสตร์สโมสรโอเอช ลูเวิน ในปัจจุบัน ส่วนค่าเหนื่อยต้องมากกว่าตอนอยู่เมืองทองฯ แน่นอน แต่ตอนนี้มั่นใจว่า ตอง อยากไปเล่นมากกว่าจำนวนเงินแน่นอน เพราะมันคือความฝันของเขา”โดยได้ติดต่อไปยังสโมสร เอสซีจี เมืองทอง ยูไนเต็ด ถึงความเป็นไปได้ในการนำเขามาร่วมทีมในเลกสอง ก่อนที่ตลาดซื้อขายจะสิ้นสุดลงในปลายเดือนมกราคมนี้ ซึ่งก็ต้องขอบคุณทางสโมสร เอสซีจี เมืองทอง ยูไนเต็ด ที่รับข้อเสนอที่สำคัญต่อตัว กวินทร์ และวงการฟุตบอลไทยในครั้งนี้" ซึ่งกวินทร์ ธรรมสัจจานันท์นั้นถือเป็นนายทวารที่เติบโตมาจากสโมสร เอสซีจี เมืองทอง ยูไนเต็ด อย่างแท้จริง 
เจ้าตัวเข้ามาอยู่รั้ว "กิเลนผยอง" ในปี 2008 ก่อนจะกลายเป็นมือหนึ่งได้อย่างรวดเร็ว โดยสามารถพาทีมคว้าแชมป์ ไทยลีก ได้ถึง 4 สมัย รวมทั้ง ลีก คัพ อีก 2 ครั้ง ในขณะที่ผลงานของเขากับทีมชาติไทย นั้น มือกาววัย 28 ปี ลงเฝ้าให้ทีมชุดแชมป์ ซีเกมส์ (2013) และแชมป์ เอเอฟเอฟ ซูซูกิ คัพ (2014, 2016) พร้อมทั้งถูกสื่อหลายสำนักยกย่องให้เป็นผู้รักษาประตูที่ดีที่สุดในภูมิภาคเอเชียตะวันออกเฉียงใต้ยุคปัจจุบันทั้งนี้สำหรับการเซ็นสัญญากับ กวินทร์ ธรรมสัจจานันท์ ถือเป็นหนึ่งในโครงการ คิง เพาเวอร์ ไทยเพาเวอร์ พลังคนไทยที่ส่งเสริมและพัฒนาพลังของคนไทยในทุกมิติ ที่มุ่งเน้นส่งเสริมเยาวชนไทยด้านกีฬาฟุตบอล สร้างโร้ดแม็ปพัฒนาการด้านฟุตบอลให้กับเยาวชนไทยทั่วทุกภูมิภาคของประเทศไทย ซึ่งมีความมุ่งมั่นที่จะพัฒนาและส่งเสริมเยาวชนไทยโดยเฉพาะด้านกีฬาฟุตบอล ให้มีโอกาสพัฒนาทักษะการเล่นกับนักฟุตบอลระดับโลก และพัฒนาสานฝันให้นักฟุตบอลไทยได้ก้าวไปเป็นนักฟุตบอลอาชีพระดับโลกนั่นเป็นเหตุผลที่ทำให้ คิง เพาเวอร์ เข้าไปซื้อสโมสรโอเอช ลูเวิน ทีมในพร็อกซิมุส ลีก การแข่งขันระดับที่สองในเบลเยียม เพราะเป็นประเทศเดียวที่เปิดโอกาสให้นักกีฬาต่างชาติเข้าไปเล่นในยุโรปได้ และจะช่วยยกระดับมาตรฐานความรู้และประสบการณ์ดีๆ ให้กับเยาวชนไทยต่อไป