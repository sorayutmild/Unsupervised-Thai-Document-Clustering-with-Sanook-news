เกมคุณภาพระดับโลกด้าน Production อย่าง Genshin Impact ไม่มีใครสงสัยด้านคุณภาพและเสียง แต่จะเป็นอย่างไรหากนับจากนี้ ผู้ที่จะเดินทางร่วมไปกับ Genshin Impact อาจต้องลดลง !! ไปดุกันครับ

ผู้เล่นความจุไซส์ 64 เตรียมบอกลา !! จริงหรือ
แม้ว่าบางคนจะบอกว่าไซส์ความจุ 64 GB ยังรอดอยู่ใน Patch 2.7 ที่แม้ว่ามันจะใหญ่ (ชั่วคราว) แต่มันหนีความจริงไม่ได้ ที่ตัวเกมยังคงเดินหน้ามีขนาดใหญ่ขึ้นเรื่อย ๆ คงอยู่อีกได้ไม่นานกับการขยายตัวระดับเฉลี่ยหลาย GB ต่อ Patch ทำให้ตัวเกมในอนาคต มันมีขนาดที่เริ่มจะมหึมาเกินเกมมือถือไปเรื่อย ๆ เพราะขนาดใหญ่เกินค่าเฉลี่ยเกมมือถือไปเยอะทีเดียว ถ้านับรวมกับระบบปฏิบัติการพื้นฐานในมือถือก็แทบไม่ต้องไปต่อในอนาคตคงต้องเริ่มเก็บตังค์กันแล้วน่ะนะ
 
เอาให้เคลียร์ทำไม Patch 2.7 มันใหญ่ขนาดนี้
ต้องบอกก่อนว่าทางผู้พัฒนาได้แจ้งเอาไว้แล้วว่าตัว Update ล่วงหน้าจะมีขนาดใหญ่กว่าปกติ ซึ่งผู้เล่นสามารถลดขนาดของไฟล์ลงมาได้ ด้วยการถอนการติดตั้งไฟล์เสียงที่ไม่ต้องการได้ครับ มันจะทำให้ขนาดที่ใหญ่ยักษ์ย่อเล็กลงมาเหลือไม่กี่ GB ในการ Update ครั้งนี้...แต่มันใหญ่กว่านี้แน่ครับในอนาคต

ต่อจากนี้สายงบกลางค่อนน้อย อาจต้องเตรียมหามือถือใหม่หรือต้องบอกลากันไป
แม้ว่ามันจะไม่กระทบเลยกับสายเปย์และผู้มีกำลังซื้อสูง รวมไปถึงผู้เล่นใน PC คงไม่กระทบซึ่งบางฝ่ายออกมาแสดงความเห็นว่าทางฝั่ง HoYoverse ควรหาแนวทางแก้ไข เพราะการเขียนและบริหารไฟล์ในรูปแบบ HoYoverse มีไฟล่เก่าซ้อนทับอยู่มากมาย จนมันใหญ่มากพอดู ซึ่งไม่ได้รวมกับเรื่องคุณภาพที่อัดแน่นซึ่งก็ไม่แปลกที่เกมขนาดมันใหญ่จริง ๆ

บางคนเคยมีความเห็นว่าไม่ควรทำ Version มือถือหรอกควรเป็นเกม PC ไปเลย
บางกระแสมองว่าหากลงเป็นเกม PC ไปเลยจะดีกว่าจะได้ยกระดับความละเอียดภาพและระบบการเล่นให้สาแก่ใจ แต่มันคงเป็นไปไม่ได้เพราะ HoYoverse เล็งเห็นตลาดที่ใหญ่โตทุก Platform เรื่องอะไรจะทำแค่ PC นี่เป็นนโยบายที่ HoYoverse เคยประกาศไว้ แน่นอนว่าในแง่รายได้มันสร้างให้ HoYoverse เป็นกอบเป็นกำ ซึ่งผู้เล่นบางส่วนคงต้องช่วยตัวเอง และปรับตัวเพื่อพร้อมไปต่อใน Patch ข้างหน้าครับเกมมันใหญ่จริง Impact !! แล้วคนที่มีพื้นที่จำกัดในมือถืออาจไม่ได้ไปต่อ