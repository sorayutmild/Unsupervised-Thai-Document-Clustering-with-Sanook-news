งานนี้ถึงจะโดนกระแสโจมตีบ้างแต่ก็ไม่เป็นไรยังไงก็ยังอยู่ในใจอยู่แล้วสำหรับเกมมือถือสุดมันส์จากค่าย Gravity อย่าง Ragnarok M: Eternal Love สุดยอดเกมแนว MMORPG ที่ตอนนี้กำลังได้รับความนิยมอย่างมาก ซึ่งตอนนี้ก็เดินทางมาเป็นเวลาหนึ่งเดือนเป็นที่เรียบร้อยแล้ว และเชื่อว่าเกมเมอร์หลายๆ คนก็มีเลเวลที่เยอะพอสมควรแล้ว ก็เริ่มที่จะหาพวกไอเทมกันมากขึ้น ล่าบอส ฟาร์มของกัน แต่วันนี้ทางผมจะมาแนะนำวิธีการเพิ่ม Job จากปกติตันที่ เลเวล 40 เปลี่ยนเป็น 70 จะสามารถทำได้อย่างไรแล้วต้องใช้อะไรบ้างวันนี้เรามีคำตอบสำหรับใครที่อยากได้จ๊อบเพิ่ม ต้องไม่พลาดบทความนี้เด็ดขาดรับประกันเลยว่าเป็นประโยชน์แน่นอนจ้า
ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็นเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มีการมาตีตลาดในประเทศไทยทำให้เกมเมอร์หลายๆ คนในปัจจุบันเติบโตมากับเกมนี้เลยก็ว่าได้ และล่าสุด Gravity ได้จัดนำเกมระดับตำนานเกมนี้มาทำลงแพลตฟอร์มเกมโทรศัพท์มือถือที่ใช้ชื่อว่า Ragnarok M: Eternal Love ที่ตอนนี้เกมเมอร์ชาวไทยต่างเรียกกันว่า ROM

สำหรับการที่ตัวละครของผู้เล่นจะสามารถเลื่อนระดับ JOB จากเลเวล 40 ไปเป็น 70 ได้มันก็มีเงื่อนไขในการทำอยู่หลากหลายอย่างพอสมควรซึ่งในจุดนี้เริ่มแรกเลย ก็ต้องมี Job อยู่ที่เลเวล 40 ก่อนเลย โดยปกติเลเวลที่จะได้ JOB 40 ก็จะอยู่ในช่วง 88 -93 ซึ่งเลเวลเท่าไหร่ก็ได้ไม่มีปัญหาแต่ยังไง JOB ต้อง 40 ถึงสามารถไปรับเควสปลดล็อคนี้ได้

เมื่อผู้เล่นผ่านเงื่อนไขแรกได้แล้วให้ไปรับเควสที่เมือง Prontera ไปหา Crusader ที่อยู่ข้างๆ โบสถ์อยู่ข้างๆ กับหุ่นไว้สำหรับฝึกทำดาเมจสถานที่ ที่นักผจญภัยทุกคนต้องไปเปลี่ยนอาชีพนั่นเองโดยเมื่อเลเวลถึงที่กำหนดก็ไปคุยกับ NPC ตัวนี้ก่อนแล้วก็เตรียม Silver badge 30 อัน พร้อมกับ เงินอีกจำนวน 500,000 Z. เหมือนอารมณ์เป็นค่าใช้จ่ายในการดำเนินปลดล็อคนั่นเอง เมื่อรับเควสเราก็ให้ทำตามที่เควสบอกแล้วตัวระบบจำเป็นให้ผู้เล่นตอบปัญหาจำนวน 10 ข้อโดยคำตอบของแต่ละอาชีพจะแตกต่างกันออกไป สามารถเข้าไปดูคำตอบได้ที่ >Link<

ทำเควสเสร็จหมดแล้วทีนี้ก็ถึงเวลาปวดหัวอีกหนึ่งเรื่องก็คือการที่ผู้เล่นจะต้องหาสะสม Peak Shard ซึ่งถือว่าเป็นไอเทมสำคัญที่การที่จะได้มันมาถามว่ายากก็ไม่ยาก แต่ก็ต้องใช้ความอดทนพอสมควรเลย โดย Peak Shard จะสามารถหาได้จาก การไปแลกซื้อที่ตู้เพลงภายในบ้านกิลด์เท่านั้น แต่ถ้ากิลด์ที่มีเลเวลน้อยก็จะยังไม่สามารถสร้าง ตู้เพลงมาได้ ซึ่งการสร้างตู้เพลงนั้นจะต้องมีเลเวลกิลที่ เลเวล 3 ขึ้นไปเท่านั้นถึงจะสามารถสร้างตู้ไว้สำหรับแลก Peak Shard ได้

โดยการแลก Peak Shard จะมีของ 3 อย่างไว้สำหรับแลกได้ก็คือ Silver Badge 20 อันแลกได้ 1 ชิ้น รูนกิลด์ 2 อันแลกได้ 1 อัน และ หินดำจากเรดกิลด์ใช้ 20 อันแลกได้ อีก 1 แต่ใช้ว่าเรามีตู้เพลงแล้วจะสามารถแลกได้ทีละ 3 ชิ้นเลย ตัวบ้านกิลด์จะต้องอัพระดับของตู้เพลงให้ถึงเลเวล 3 ก่อนถึงจะสามารถแลกทีละ 3 ชิ้นได้

เมื่อเราสะสมเหรียญ Peak Shard ครบ 9 อันเมื่อไหร่ก็สามารถไปแลก 3 Job ได้ที่ NPC ตรงบันไดที่มีชื่อว่า พนักงานแลก Fragment นั่นเองถึงเราสามารถแลก Job ได้สูงสุดถึงเลเวล 70 โดยต้องใช้  Peak Shard ทั้งหมด 90 อัน งานนี้บอกเลยเก็บกันเมื่อยแน่นอนแต่ก็คุ้มนะบอกเลย