สรุปข่าวซื้อ-ขาย วันที่ 3 มกราคม 2561 
1. นาบี เกอิต้าJOHN MACDOUGALL/GettyImages
โอลิเวอร์ มินซลาฟ ซีอีโอของ อาร์แบ ไลป์ซิก ได้ออกมายืนยันว่า นาบี เกอิตา เปล่าอยากมาร่วมทีม ลิเวอร์พูล ในเดือนมกราคมนี้แต่อย่างใด
โดยในช่วงซัมเมอร์ หงส์แดง ได้จัดการคว้าตัว เกอิตา ล่วงหน้าด้วยค่าตัวกว่า 60 ล้านปอนด์ และจะมาร่วมทีมในช่วงฤดูกาลหน้านั่นเอง 
2. จอร์จิโอ คิเอลลินีTullio M. Puglia/GettyImages
หลังจากมีข่าวว่า อันโตนิโอ คอนเต้ สนใจจะคว้าตัวลูกน้องเก่าอย่าง จอร์จิโอ คิเอลลินี มาร่วมทีมในเดือนนี้ ล่าสุดยอดโค้ช อิตาเลียน ได้ออกมาให้สัมภาษณ์ถึงเรื่องนี้ว่า "ไม่ ไม่ ผมบอกจริง ๆ เลยนะ จอร์จิโอ เป็นผู้เล่นที่เยี่ยมแต่ผมคิดว่าเขาต้องการที่จะเลิกเล่นกับ ยูเวนตุส ซึ่งผมคิดว่ามันเป็นสิ่งที่ถูกต้องสำหรับการแขวนสตั๊ดที่นั่น"
3. ติโม แวร์เนอร์Stuart Franklin/GettyImages
ยอดทีมในเยอรมัน อย่าง แอร์เบ ไลป์ซิก ต้องการที่จะขาย ติโม แวร์เนอร์ ศูนย์หน้าของทีมออกไปแล้ว คาดว่า เรอัล มดาริด และ บาเยิร์น มิวนิค เป็นสองทีมที่มีข่าวอยู่ด้วยแต่อย่างไรก็ตามน่าจะเป็นช่วงหลังจบฤดูกาลนี้
4. ฟิลิปป์ คูตินโญCatherine Ivill/GettyImages
เดอะ ไทมส์ รายงานว่า ฟิลิปป์ คูตินโญ ได้แจ้งต่อทางสโมสรต้นสังกัดอย่าง ลิเวอร์พูล ไปว่าเขาได้เล่นเกมสุดท้ายกับทีมไปแล้ว ซึ่งมีรายงานว่าทาง บาร์เซโลนา ได้ยื่นข้อเสนอกับ หงส์แดง เป็นเงิน 150 ล้านยูโร หรือประมาณ 133 ล้านปอนด์ และทางทีมจาก เมอร์ซีย์ ไซด์ ไม่น่าที่จะสามารถรั้งสตาร์รายนี้ได้แน่นอน
5. อเล็กซ์ ซานโดรPier Marco Tacca/GettyImages
หลังจากเมื่อซัมเมอร์ที่ผ่านมา คอนเต้ พลาดได้ตัวลูกน้องเก่าอย่าง อเล็กซ์ ซานโดร แบ็คซ้าย บราซิเลียน ของทีม ยูเวนตุส มาร่วมทีม มาครั้งนี้ เดอะ มิร์เรอร์ รายงานว่า เชลซี พร้อมแล้วที่จะทุ่มเงิน 50 ล้านปอนด์ คว้าตัวกองหลังวัย 26 ปีมาร่วมทีมให้ได้ในเดือนนี้
6. โอลิวิเยร์ ชิรูด์Julian Finney/GettyImages
ยักษ์ใหญ่แดนไก่งวง เฟเนร์บาเช ต้องการที่จะติดต่อ อาร์เซนอล ขอซื้อตัว ชิรูด์ สตาร์ซูเปอร์ซับของทีมไปทดแทนอดีตผู้เล่น ปืนใหญ่ อย่าง โรบิน ฟาน เพอร์ซี หลังจบฤดูกาลนี้
7. ดาวิด ลุยซ์ และ มิชี บาทชัวญีImage by Hames Lodeegedz
อันโตนิโอ คอนเต้ ผู้จัดการทีม เชลซี ได้ออกมาให้สัมภาษณ์กับสื่อว่าเขาจะไม่รั้งนักเตะที่ไม่มีความสุขกับทีมไว้หากว่าพวกเขาต้องการย้ายออกจากทีมไปหาโอกาสลงเล่นเพื่อจะได้ติดทีมชาติไปฟุตบอลโลก ทั้งนี้คาดว่านักเตะที่ไม่แฮปปี้กับทีมนั้นคือ ลุยซ์ และ บาทชัวญี นั่นเอง
8. อเล็กซิส ซานเชซMichael Steele/GettyImages
จอห์น อัลดริดจ์ อดีตกองหน้าหงส์แดง ได้ออกมาแสดงความคิดเห็นว่าสโมสรรักของเขาควรจะคว้าตัว อเล็กซิส ซานเชซ วัย 29 ปี มาจาก อาร์เซนอล ในราคาราว 40 ล้านปอนด์ เพื่อเข้ามาแทน คูตินโญ ที่กำลังจะย้ายออกจาก แอนฟิลด์ เร็ว ๆ นี้ ซึ่งมีรายงานจาก เดอะ มิร์เรอร์ ว่า อาร์แซน เวนเกอร์ นั้นพร้อมที่จะขายสตาร์ ชิลี รายนี้แล้ว
9. มัตเตโอ ดาร์เมียนOLI SCARFF/GettyImages
เอเยนต์ของแบ็คซ้าย มัตเตโอ ดาร์เมียน ได้ออกมายืนยันว่ามีสโมสรจาก อิตาลี หลายทีมกำลังให้ความสนใจในกองหลัง อิตาเลียน รายนี้อยู่ แต่เขาก็ไอ้ออกมายืนยันเองว่าเดือนนี้ทางสโมสร แมนเชสเตอร์ ยูไนเต็ด จะไม่ปล่อย ดาร์เมียน รายนี้ไปแน่นอน