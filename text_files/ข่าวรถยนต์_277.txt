กลายเป็นเวรกรรมที่ไม่จบไม่สิ้นสำหรับคนมีรถที่นอกจากจะต้องนำรถหนีน้ำท่วม ตามที่เราได้เคยคุยกันไปหลายต่อหลายครั้ง แล้ว แต่เคราะซ้ำกรรมซัดก็ยังไม่วายตามมาหลอกหลอนโดยเฉพาะคอกระบะ ที่ถือโอกาสทดสอบรถดำน้ำท่ามกลางน้ำท่วมที่เกิดขึ้น และมันก็เป็นส่วนหนึ่งที่ทำให้หลายมางะจังงัง เมื่อพบว่าป้ายทะเบียนหายไป..!!! 

 "แฟชั่นป้ายหลุด" นี้เป็นการในทุกพื้นที่หย่อมหญ้าของที่ใดก็ตามที่มีน้ำท่วมและมันก็ไม่น่าแปลกใจนักที่ป้ายทะเบียนจะอำลารถคุณ โดยเฉพาะลุยจอมโหดที่ชอบขับรถแรงๆ ไม่เว้นกระทั่งตัวผมเองที่เผลอแปปเดียวก็ตามเทรนด์เขาไปอีกคน 55  แต่วันนี้ไม่ต้องกังวล เพราะป้ายหายไม่ใช่เรื่องใหญ่โตนัก และง่ายๆ สามารถทำได้ไม่ต้องกังวลจิตใจไปออกตามหาให้ยากเย็น
1.มองป้ายหาย ไม่ว่ายามใดที่คุณพบว่าป้ายทะเบียนหายไปนั้นสิ่งแรกที่ต้องทำคือพยายามมองหาดูก่อน ว่าเราหามันเจอไหม บางครั้งเราอาจจะโชคดีเจอคนใจดีเก็บไว้ให้แต่ก็ไม่บ่อยนัก เอาเป็นว่าถ้าไป-มากลับทางเดิม ก็ลองมองๆดูหน่อยอาจจะได้ไม่เสียเงินกัน
2.หายจริง สน.โลด เมื่อพบว่าไม่สามารถหาป้ายทะเบียนรถยนต์เจอนั้นสิ่งที่ต้องทำก็คือ การบอกกล่าวเรื่องกับทางการหรือเจ้าหน้าที่ และเราหมายถึงตำรวจ อย่ารีรอในการที่จะแวะเวียนไปสน.ใกล้เคียง หรือจุดรับแจ้งเอกสารหายต่างๆ โดยคุณจำเป็นต้องพกบัตรประชาชน พร้อมกับให้รายละเอียดวัน-เวลา สถานที่ ให้ถูกต้อง และอย่าลืม กท.รถของคุณ ว่าตัวอักษรและหมายเลขอะไรที่ถูกต้อง ที่เหลือเจ้าหน้าที่รับทราบและคุณชำระค่าแจ้งความ 20 บาท เท่านั้น

3. ได้เวลาทำป้าย ตามกฏหมายแล้วเมื่อป้ายหาย เจ้าของรถมีหน้าที่ในการขอทะเบียนใหม่ในระยะเวลาไม่เกิน 15 วัน นับตังแต่แจ้งความต่อเจ้าหน้าที่ตำรวจ แต่เราต้องยอมรับว่า ด้วยกระบวนการที่ซับซ้อนนั้น อาจจะทำให้ล่าช้า ดังนั้นในเบื้องต้นให้คุณถ่ายสำเนาใบแจ้งความแล้วพกติดรถไว้เผื่อพี่ตำรวจถามหา จะได้มีหลักฐานยืนยัน
ในระหว่างนั้นให้เราไปติดต่อตามขั้นตอนโดยแยกเป็นกรณีดังนี้
1.รถติดไฟแนนซ์ ถ้ารถคุณยังติดไฟแนนซนั้น ทุกอย่างจะ So Easy สำหรับเพื่อนๆ เพราะ เจ้าของรถที่แท้จริงคือไฟแนนซ์ เราทั้งหลายนั้นถือเป็นผู้ครอบครอง ถ้าไม่เชื่อก็เปิดดูในสำเนาทะเบียนรถได้ ครับ เรื่อง่ายๆ เช่นเราก็แค่ติดต่อไปทางไฟแนนซ์ แล้วแจ้งว่าป้ายรถหาย ให้ดำเนินการขอใหม่ให้เรา ซึ่งตามปกติแล้วการขอป้ายใหม่นั้นจะมีค่าธรรมเนียมของป้าย ฉบับละ 100 บาท และมีค่าอากรแสตมป์ 5 บาท ที่เหลือก็เป็นค่าดำเนินการของไฟแนนซ์ ซึ่งโดยมากจะไม่เกิน 1000 บาท แล้วแต่บริษัท
2.รถไม่ติดไฟแนนซ์ ในกรณีรถคุณปลดหนี้มาเป็นที่เรียบร้อยแล้ว ก็วางใจได้มากยิ่งขึ้น และสามารถดำเนืนการได้ด้วยตนเองตามสำนักงานขนส่งจังหวัด ซึ่งรถของคุณนั้นใช้หมายเลขป้ายทะเบียนอยู่ ซึ่งถ้าเป็นเขตกรุงเทพฯ ก็ไปได้ที่สำนักงานขนส่งพื้นที่ 1-5 แล้วแต่ใกล้ที่ไหนไปที่นั่น  แต่ถ้ารถคุณอยู่ตจว.ก็ต้องออกทริปเดินทางไปขอ กัน เพราะระบบออนไลน์จะใช้ได้ในกรณีต่อภาษีเท่านั้น
****ในกรณีไปทำเองนั้นให้เตรียมเอกสารต่อไปนี้ไปด้วย คือ 
 1.สำเนาเบัตรประชาชน (เจ้าของรถ) + ผู้รับมอบอำนาจ(ถ้ามี) 
 2.สำเนาทะเบียนบ้าน (เจ้าของรถ) 
 3.สมุดทะเบียนประจำรถ (ตัวจริง)
 4.ใบมอบอำนาจ (กรณีรับมอบอำนาจ) 
ส่วนค่าธรรมเนียมนั้นเท่ากับเบื้องต้นคือ ฉบับละ 100 บาท และค่าอากร 5 บาท ซึ่งกรณีใครอยากไปผจญขนส่งด้วยตัวเอง ก็ต้องทำเรื่องกับทางไฟแนนซ์ โดยต้องมีค่ามัดจำเล่มออกมา 3000-5000 บาท แล้วแต่ไฟแนนซ์ ที่เหลือก็เพียงแต่รอป้าย โดยมากจะไม่นานนัก แล้วแต่จำนวนคนที่มาทำ ซึ่งหลายคนมักกังวลว่าป้ายหาจะยุ่งยาก แต่ความจริงง่ายกว่าที่คิดเสียอีก

***4.อย่าทำป้ายปลอม มีคนจำนวนไม่น้อยมักจะหาทางเลี่ยงโดยการทำป้ายปลอมเพื่อใช้งาน ซึ่งเข้าข่ายปลอมแปลงเอกสารราชการ มีโทษค่อนข้างรุนแรงทั้งปรับตั้งแต่ 1000-10000 บาท และจำคุกตั้งแต่ 6 เดือน - 5 ปี หรือ ทั้งจำทั้งปรับ ยังไงก็คิดให้ดีก่อน หรือใครเก็บป้ายได้นำไปสวมก็ผิดตามข้อนี้เช่นกัน
5.ป้ายกราฟฟิกทำยังไง ใครที่มีเลขทะเบียนสวยๆนั้นก็ไม่ยุ่งยากทุกอย่างยังเหมือนกับชาวบ้านทั่วไป เพียงแต่คุณต้องเสียค่าป้ายเพิ่มจะฉบับละ 100 บาท เป็นครั้งละ 1200 บาท แต่มาเป็นแพ็คเกจคู่ 2 แผ่น อย่างช่วยไม่ได้ ดังนั้น ก็ไม่ต้องกังวลใจไป
 ทั้งนี้ นี่คือขั้นตอนการปฏิบัติตนเมื่อป้ายทะเบียนหาย  รู้ไว้ใช่ว่า ใครที่หายแล้วก็รีบจัดการด่วนก่อนพี่หัวปิงปองจะถามหา เพราะ ป้ายหายอนุโลมได้แต่ไม่เกิน 15 วันนะ ตัวเอง ..(ยึดตามกการแจ้งความครั้งแรกครับพี่น้อง)
 
 
 
 
 