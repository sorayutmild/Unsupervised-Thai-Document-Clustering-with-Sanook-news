     การตั้งชื่อรุ่นรถยนต์ ถือเป็นสิ่งหนึ่งที่ผู้ผลิตให้ความใส่ใจ เนื่องจากสามารถสะท้อนคาแร็คเตอร์และอารมณ์ของรถแต่ละรุ่นได้ ทั้งยังเป็นเอกลักษณ์ของรถให้กลายเป็นที่จดจำ
     เช่นเดียวกับแบรนด์รถยนต์ญี่ปุ่นยักษ์ใหญ่อย่าง 'Toyota' ที่ใช้วิธีการตั้งชื่อรถแต่ละรุ่น ให้มีความหมายแฝงไว้อย่างน่าสนใจ เราไปดูกันว่ารถโตโยต้าทั้ง 5 รุ่นที่เราคุ้นเคยกันดี จะมีความหมายว่าอย่างไรกันบ้าง
 

     1.Yaris
     Yaris (ยาริส) เป็นคำที่ถูกผสมกันระหว่างชื่อในตำนานกรีกและภาษาเยอรมัน โดย 'Charis' เป็นสัญลักษณ์ในตำนานกรีกแปลว่า 'สวยงาม', 'หรูหรา' โดยตัวอักษร 'Ch' ถูกเปลี่ยนเป็น 'Ya' ซึ่งในภาษาเยอรมันแปลว่า 'ใช่' รวมกันจึงกลายเป็นคำว่า 'Yaris' ในที่สุด
 
 

(Toyota Caldina พี่น้อง Corona)
     2.Corona
     Corona (โคโรน่า) คือ แสงที่เรืองเป็นวงแหวนรอบดวงอาทิตย์ ซึ่งสะท้อนถึงความทนทานไม่สิ้นสุดของตัวรถนั่นเอง ปัจจุบันโคโรน่าถูกยกเลิกการผลิตไปแล้ว
 
 

     3.Prius
     Prius (พรีอุส, พรีอัส หรือ ไพรอัส ในบางประเทศ) มาจากภาษาลาตินที่แปลว่า 'ก่อนหน้า' ซึ่งโตโยต้าอ้างถึงช่วงเวลาก่อนหน้าการเปิดตัว Prius ครั้งแรกที่ญี่ปุ่นในปี 1997 ที่ขณะนั้นรถไฮบริดของค่ายยังไม่ถูกผลิตเพื่อจำหน่ายอย่างจริงๆจังๆเสียที
 
 

     4.Camry
     Camry (คัมรี่) มาจากคำในภาษาญี่ปุ่นว่า 'Kanmuri' ที่แปลว่า 'มงกุฎ' นั่นเอง และก็เป็นความหมายเดียวกับรุ่น 'Crown' ที่โตโยต้ากำลังวางจำหน่ายในประเทศญี่ปุ่นอีกด้วย
 
 

     5.Corolla 
     Corolla (โคโรลล่า) หมายถึงกลีบชั้นที่อยู่รอบเกสรดอกไม้ ซึ่งโตโยต้าตั้งใจสะท้อนถึงรถคอมแพ็คที่มีรูปลักษณ์สวยงาม สะดุดตาแก่ผู้พบเห็นนั่นเอง
 
 
 