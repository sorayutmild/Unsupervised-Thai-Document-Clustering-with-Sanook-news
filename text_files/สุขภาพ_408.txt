ถ้าคุณติดตามสาวๆ เน็ตไอดอล บิวตี้บล็อกเกอร์ หรือมีเพื่อนที่รักสวยรักงามอยู่ประมาณหนึ่ง คุณอาจจะเห็นพวกเธอใช้น้ำเกลือล้างหน้า ด้วยหวังว่าจะช่วยรักษาสิว ลดสิว ให้หน้าใสผ่องกันมาบ้างนะคะ แต่จริงๆ แล้วเทรนด์ใช้น้ำเกลือล้างหน้า เพื่อหวังหน้าใสไร้สิว จริงๆ แล้วช่วยได้จริงหรือไม่? Sanook! Health มีคำตอบจากรายการ Did You Know? มาฝากกันค่ะ
 

 น้ำเกลือที่นำมาล้างหน้ากัน เป็นน้ำเกลือประเภทไหน?น้ำเกลือที่เราพูดถึง ไม่ใช่น้ำต้มเกลือแกงนะคะ แต่เป็นนอร์มอล ซาลิน โซลูชั่น หรือที่ทางการแพทย์เรียกว่า ไอโซโทนิค โซเดียมคลอไรด์ เป็นน้ำเกลือที่ผ่านกระบวนการฆ่าเชื้อมาแล้ว โดยมีโซเดียมคลอไรด์เป็นส่วนประกอบ ที่มีความเข้มข้น 0.9% หรือมีเกลืออยู่ 9/1000 เท่านั้น
 
น้ำเกลือชนิดนี้ ใช้ทำอะไรได้บ้าง?โดยปกติน้ำเกลือชนิดนี้มักใช้ในการล้างแผล หรือคอนแทคเลนส์ เนื่องจากน้ำเกลือปราศจากเชื้อ อีกทั้งยังมีคุณสมบัติของความหนาแน่นที่ใกล้เคียงกับของเหลวในร่างกาย เพราะฉะนั้นก็สามารถนำมาเช็ดทำความสะอาดผิวหน้าได้ค่ะ เพราะน้ำเกลือผ่านการฆ่าเชื้อมาแล้ว ทำให้มีความสะอาดมากกว่าน้ำประปา และไม่ทำให้ผิวหนังระคายเคือง

งั้น...น้ำเกลือรักษาสิวได้จริงหรือ?น้ำเกลือช่วยลดอาการติดเชื้อได้เท่านั้น ไม่มีฤทธิ์ในการฆ่าเชื้อแต่อย่างใด ซึ่งก็เป็นเหตุผลที่ว่า เมื่อเราใช้น้ำเกลือทำความสะอาดแผล เราจะไม่รู้สึกแสบแผลแต่อย่างใด จึงหมายความว่า น้ำเกลือไม่สามารถรักษาสิวได้โดยตรง แต่สำหรับคนที่มีแผลจากสิวที่เพิ่งแตก หรือกรณีแพ้น้ำประปา แล้วอยากใช้น้ำเกลือเช็ดทำความสะอาด ก็สามารถทำได้ค่ะ เพราะน้ำเกลือจะช่วยลดความระคายเคืองต่อเนื้อเยื่อ ลดการติดเชื้อ ทำให้ช่วยให้แผลสมานได้เร็วขึ้น
 
สรุปน้ำเกลือ- ไม่ใช่ยา- มีความสะอาดสูง- ไม่มีคุณสมบัติในการฆ่าเชื้อ- ใช้ล้างสิ่งสกปรกบนผิวหน้าได้
 
ข้อควรระวังในการใช้น้ำเกลือน้ำเกลือไม่มีสารกันเสียหากเปิดใช้แล้ว ควรใช้ให้หมดภายใน 1 เดือน เพราะอาจมีเชื้อโรคปะปนอยู่ได้