 
Finger Tied
ช่วงเทศกาลปีใหม่ที่กำลังจะหยุดกันยาวนี้ หลายท่านก็คงจะได้ไปเที่ยวกับเพื่อนๆหรือครอบครัวกัน แต่ก็คงมีบางท่านที่ไม่ได้ไหนและหยุดพักผ่อนอยู่กับบ้าน และนั่งเล่นเกมส์ (เช่นเดียวกับผู้เขียน ฮ่าๆๆ) วันนี้ก็เลยอยากขอแนะนำเกมส์หนึ่งของ iPad ที่เหมาะทั้งเล่นเล่นคนเดียวและเล่นพร้อมกันหลายคนก็ได้มาฝากกัน เกมส์นั้นชื่อว่า Finger Tied แปลกันตรงๆก็คือนิ้วผูกกัน หรือนิ้วพันกัน นั่นเอง เพราะลักษณะการเล่นของเกมส์นี้มันก็นิ้วแทบจะพันกันจริงๆ





วิธีการเล่นเกมส์นี้ก็ไม่ยาก แค่เพียงวางนิ้วลงบนจอให้ตรงกับปลายแถบเส้นสีในเกมส์ แล้วลากนิ้วจากจุดหนึ่งไปจนถึงปลายทางอีกจุดหนึ่ง ซึ่งพื้นที่ที่เราลากนิ้วผ่านจะเปลี่ยนสีเป็นสีดำ ซึ่งต้องเปลี่ยนสีในจอเป็นสีดำให้หมด โดยที่ระหว่างลากเส้นนิ้วห้ามลากออกนอกเส้นทางเป็นอันขาด และห้ามลากเส้นย้อนกลับทางเดิมด้วย ฟังแล้วดูเหมือนจะง่าย เพราะฉากแรกๆก็จะมีเส้นทางให้ลากนิ้วเพียงแค่ไม่กี่เส้นเท่านั้น แต่ฉากหลังๆคุณจะต้องอึ้ง เพราะต้องวางนิ้วลากเส้นถึง 4 เส้นขึ้นไปพร้อมกัน นิ้วมือของคุณอาจจะไม่พอในการเล่นฉากหลังๆ แถมประสาทของคุณอาจจะสั่งการไปไม่พร้อมกัน ทำให้ผ่านได้ยาก ดังนั้นคุณสามารถเรียกตัวช่วยเป็นเพื่อนๆ หรือพ่อแม่พี่น้องในครอบครัวมาช่วยเล่นได้ นับว่าเป็นเกมส์ที่สนุกไม่มีพิษภัย เสริมสร้างความสัมพันธ์ที่ดีจริงๆ
 
โหลดเกมส์ Finger Tied ได้ที่
https://itunes.apple.com/us/app/finger-tied/id533011708?mt=8
ในราคาเพียง $0.99 เท่านั้น
Finger Tied
Finger Tied
 
ข้อมูลอ้างอิงจาก

http://kotaku.com/5971263/finger-tied-is-like-a-game-of-naked-twister-you-play-with-your-hands
