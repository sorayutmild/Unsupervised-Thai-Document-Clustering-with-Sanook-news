ตา สุรางคณา เข้าพิธีวิวาห์สุดอลังการกับแฟนหนุ่มชาวอินเดีย อายุห่างกัน 10 ปี
นักแสดงรุ่นใหญ่ ตา สุรางคณา เล่าเรื่องชีวิตความรักผ่าน รายการโชว์แตกฟอง ทางช่อง 2 หลังพรหมลิขิตนำพาให้พบกับหนุ่มอินเดียรุ่นน้องอายุห่างกัน 10 ปี เจอกันตอนเรียนปริญญาเอกที่ประเทศอินเดีย เจ้าตัวเผยเคยตั้งจิตอธิษฐานไว้หากมีคู่ขอเจอคนที่ดีและเป็นคู่บารมี 
เจ้าบ่าวเป็นคนอินเดีย จุดเริ่มต้นของความรัก ตา ไปเรียนที่อินเดียและพบรักที่นั่น ตาเรียนปริญญาเอกอยู่ประมาณ 3-4 ปี ค่ะ ตอนนี้แต่งงานมาได้ประมาณ 2 เดือนค่ะเป็นครั้งแรกที่เปิดตัวในรายการ 
พิธีแต่งงานมีทั้งหมด 3 วัน พิธีแต่ละวันจะแตกต่างกันไป เริ่มต้นตอนตี 1 เสร็จสิ้นตอนตี 4
ถือเป็นพรหมลิขิตค่ะ ไม่เคยคิดว่าเราจะได้แต่งงาน เพราะหลังจากหายไปจากวงการบันเทิงเราไปปฏิบัติธรรม มีธรรมะเป็นตัวดำรงชีวิตตลอดไป ที่ผ่านมาเราผิดหวังในความรักมาตลอดชีวิต และเคยอธิษฐานจิตตลอด ถ้าจะมีคู่ขอให้เป็นคู่บุญคู่บารมี ขอให้ชีวิตเราดีขึ้นในทางธรรม มีความสุขมากขึ้น อย่าให้เราต้องทุกข์

และชะตาฟ้าลิขิต พระพุทธเจ้านำทางให้ไปอินเดีย มาเจอคนนี้ไม่คิดว่าเขาจะเป็นแฟนด้วย เขาอายุน้อยกว่า 10 ปี เราเรียนเป็นเพื่อนร่วมคณะ เขาเป็นผู้ชายที่ไม่เคยคบกับผู้หญิงมาก่อน ครอบครัวเขาไม่คิดว่าจะแต่งงานด้วยเหมือนกัน หากใครไปอินเดียตามชนบทบางทีจะเหมือนสมัยพุทธกาลเลย คนอินเดียจะแต่งงานครั้งเดียวเท่านั้น
ด้วยความที่เราไม่เก่งภาษาอังกฤษเท่าเขานะคะ คือเขาจะเก่งกว่า เขาไม่มีเพื่อนสนิทแต่เราอยากได้เพื่อนสนิทที่พูดภาษาอังกฤษได้ เราชัดเจนว่าไม่ต้องกังวลว่าเราไม่ชอบเด็ก แปลกมากเขาเข้าใจเราทุกเรื่องเลย ค่อยๆ สนิทกันขึ้นมา มีอยู่วันหนึ่งใกล้ๆ จะสอบ เขาได้วาดรูปลูกตาที่มือ เพื่อทำให้เขาเกิดความมั่นใจ และเราก็บอกเขาว่าคุณรู้ไหมนี่คือชื่อเรา เขาก็ตกใจนะ หลังจากนั้นเราก็เริ่มใกล้ชิดกันเรื่อยๆ ตาเชื่อว่าเป็นพรหมลิขิตค่ะ
คบกันเป็นแฟนอีก 3 ปี ถึงจะแต่งงาน ต้องบอกว่าเรื่องวัฒนธรรมไทยกับอินเดียใกล้กันมาก แต่จะไม่ค่อยชินเรื่องอาหารเท่าไหร่ค่ะ เพราะเขาทานกันเป็นประเภทเครื่องเทศ รสชาติไม่อร่อย แต่หลังๆ เริ่มชินค่ะ เพราะมันเป็นเรื่องของสุขภาพ
การขอแต่งงานเป็นไปแบบเนียนมาก เราหมั้นกันก่อน เป็นเพื่อนจะมานอนค้างบ้านเขาไม่ได้ พ่อกับแม่เขาเลยจับหมั้นเพราะเป็นประเพณีเขาค่ะ แต่เราคิดว่าวันหนึ่งเราต้องแต่งงานอยู่แล้วเลยยินดีค่ะ มั่นใจเขาเพราะเขารักครอบครัวมาก เป็นคนคิดดีค่ะ