:: iPhone 4 จีนราคาตกไม่ถึง 3,000 บาทแล้ว! ::

นับวันมือถือดังอย่าง iPhone 4 ในประเทศจีนก็มีแต่ราคาจะตกฮวบลงไปเรื่อยๆแบบไม่มีทีท่าว่าจะกระเตื้องขึ้นมาเลยแม้แต่น้อย...อ้อ! อันนี้เราหมายถึงเหล่าบรรดามือถือก็อปเกรดเอทั้งหลายจากเซิ่นเจิ้นนะจ๊ะ หาใช่สมาร์ตโฟนตัวเดียวราคาเดิมจาก Apple เจ้าประจำแต่อย่างใด

อย่างเจ้าตัวที่เห็นอยู่นี้ก็เป็นตัวอย่างที่ดีทีเดียวซึ่งแม้รูปลักษณ์ ภายนอกของมันจะเลียนแบบมาได้อย่างสุดยอดชนิดที่ว่าเอาไปวางคู่กับ iPhone 4 ตัวจริงอาจทำให้ใครหลายคนหยิบผิดกันบ้าง แต่ในส่วนของราคานั้นต้องขอบอกว่าถูกสุดๆโดยตกอยู่ที่ราว $79 - $92 (2,400 - 2,700 บาท) เท่านั้น

สำหรับสเปคภายในของ iPhone 4 เก๊ตัวนี้จะมาพร้อมกับหน้าจอ HVGA ขนาด 3.5 นิ้วที่เข้ามาแทนที่ Retina Display (หรือกลับกันหว่า?) โดยคุณสามารถปรับเปลี่ยนอินเตอร์เฟซ UI ได้ถึง 2 แบบไม่ว่าคุณจะถนัดใช้งาน iOS หรือ Windows Mobile ก็ตาม โดยตัวเครื่องจะมาพร้อมกับพอร์ต miniUSB และกล้องในตัวอีก 2 ล้านพิกเซลสำหรับใช้งานด้วยนะครับท่านชนใดฝักใฝ่ในของจีนแดงเชิญตามไปอุดหนุนกันได้ตามอัธยาศัย...
บทความโดย: ekk TechXciteที่มา: micgadget