ผบ.ทบ. ฉุนจัดภาพทหารเกณฑ์รุมโทรมสาว สั่งเอาผิดตั้งแต่ระดับนายพัน ครูฝึกโดนโทษสถานหนัก อัดสิ้นคิด ผงะเผยผู้หญิงป่วยเป็นออทิสติก
(15 พ.ค.) วานนี้ (14 พ.ค.) พล.อ.ประยุทธ์ จันทร์โอชา กล่าวระหว่าง การประชุมสรุปสถานการณ์ประจำวันของกองทัพบก ระบุถึงกรณีที่มีภาพกลุ่มบุคคลคล้ายทหารรุมโทรมหญิงสาว ที่เผยแพร่ในอินเทอร์เน็ตว่า ขณะนี้รู้แล้วว่าเป็นใคร และอยู่หน่วยไหน โดยสั่งการให้สำนักงานเลขานุการกองทัพบก ไปสอบสวนเพิ่มอีกครั้ง แล้วทำรายงานผลสอบอย่างเร่งด่วน โดยรายงานข่าวจากกองทัพบกระบุ ด้วยว่า พล.อ.ประยุทธ์ ไม่พอใจที่มีภาพดังกล่าวหลุดออกมา เพราะเหตุการณ์ที่เกิดขึ้นทำให้กองทัพบกเสียหาย รวมถึงภาพลักษณ์ ที่มีทหารเพียงไม่กี่คนทำเรื่องนี้ขึ้นมา โดยเฉพาะคนที่เป็นครูฝึก ที่สั่งให้ทหารเกณฑ์มาทำเรื่องนี้ในค่ายทหาร และยังถ่ายรูปไว้อีก ทาง พล.อ.ประยุทธ์ ยังให้ฝ่ายกฎหมายของกองทัพบกดูในรายละเอียดด้วยว่า สามารถเอาผิดผู้ที่นำภาพเหล่านี้มาเผยแพร่ในโซเชียลมีเดียได้หรือไม่ เพราะทำให้กองทัพบกได้รับความเสียหาย นอกจากนี้แหล่งข่าวยังระบุด้วยว่า  พล.อ.ประยุทธ์ โกรธมาก ตำหนิทหารที่ทำเป็นคนที่ไร้ความคิด ทำเสียภาพพจน์กองทัพบก พร้อมสั่งให้ลงโทษตั้งแต่ระดับผู้บังคับกองพัน ในฐานะที่เป็นผู้บังคับบัญชา ส่วนครูฝึกทหารเกณฑ์ ให้ลงโทษสถานหนัก อย่างไรก็ตาม พล.อ.ประยุทธ์ ยังพูดในที่ประชุมว่า ผู้หญิงในภาพมีลักษณะคล้ายกับเป็นผู้ป่วยออทิสติค อีกทั้งเป็นเรื่องเก่าที่เกิดขึ้นมา 3 ปีแล้ว และทหารเกณฑ์ที่อยู่ในภาพปลดประจำการไปหมดแล้ว
คลิกอ่านข่าวที่เกี่ยวข้อง
ว่อนเน็ต ภาพฉาวคล้ายทหารเกณฑ์สวิงกิ้งสาว
ผบ.ทบ.สั่้งสอบด่วน ภาพทหารรุมโทรม