สลด! ตร. ควบบิ๊กไบค์ขึ้นสะพานภูมิพลเกิดเสียหลัก แฟนสาวซ้อนท้ายกระเด็น รถบรรทุกเหยียบซ้ำดับ ทำใจไม่ได้ พยายามฆ่าตัวตายตาม
ได้รับแจ้งอุบัติเหตุจากประชาชนว่าบนสะพานภูมิพล เจ้าหน้าที่ตำรวจยังไม่ทราบสังกัด ขี่รถบิ๊กไบค์โดยมีแฟนสาวซ้อนท้ายเกิดเสียหลักบนสะพาน ส่งผลให้แฟนสาวกระเด็นตกจากรถก่อนที่รถบรรทุกที่ขับตามมาเบรกไม่ทันเหยียบร่างแฟนสาวเสียชีวิตคาที่
ด้าน นายตำรวจ ทำใจไม่ได้ใช้อาวุธปืนที่พกมาด้วย พยายามฆ่าตัวตายตาม แต่เพื่อนที่เดินทางมาด้วยกันห้ามไว้ได้ทัน ส่งผลให้มีปืนลั่นหลายนัด แต่ไม่มีใครได้รับบาดเจ็บ
เบื้องต้น เจ้าหน้าที่ตำรวจ สภ.พระประแดง เข้าตรวจสอบที่เกิดเหตุแล้วและได้นำร่างผู้เสียชีวิตไปชันสูตรที่ ร.พ.ตำรวจ ส่วนรายละเอียดเจ้าหน้าที่อยู่ระหว่างตรวจสอบ 