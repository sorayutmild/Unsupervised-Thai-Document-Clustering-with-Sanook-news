 หากพูดถึงตลาดกระบะในเมืองไทยที่กำลังร้อนระอุอยู่ในตอนนี้นั้นค่ายรถยนต์ที่ได้รับการกล่าวถึงและจับตามองมากที่สุดเห็นทีจะไม่พ้นค่ายรถยนต์ Chevrolet ที่วันนนี้ค่ายรถยนต์รายนี้ก็ได้ฤกษ์เปิดตัว เชฟโรเลต โคโลราโด (Chevrolet Colorado )ใหม่ ทีกำลังจะมากุมหัวใจคนไทยอีกครั้ง
เชฟโรเลต โคโลราโด (Chevrolet Colorado )ใหม่ เป็นรถที่ทาง General Motor  ทุ่มทุนในการถ่ายทอดประสบการณ์ของการผลิตรถยนต์กระบะที่มีตำนานอย่างยาวนานและการกลับมาครั้งใหม่นี้ก็ทุ่มทุนกว่า 6,000 ล้านบาทในการสร้างรถกระบะที่สามารถตอบสนองได้ทุกโจทย์ความต้องการใช้งาน ที่นอกจากแข็งแกร่ง บึกบึนแล้ว ยังคำนึงถึงความหลากหลายในสภาวะการใช้งานจริงของรถ
เชฟโรเลต โคโลราโด (Chevrolet Colorado )ใหม่! 2012
บึกบึน สมบุกสมบัน โดดเด่นด้วย "ดูอัลพอร์ท" ดีเอ็นเอ เชฟโรเลต

เชฟโรเลต โคโลราโด (Chevrolet Colorado )ใหม่! 2012
ภายนอก เชฟโรเลต โคโลราโด (Chevrolet Colorado )ใหม่  ถ่ายทอดความงามสง่าที่ดุดันแต่โฉบเฉี่ยวตั้งแต่ ด้านหน้า  ที่เน้นความบึกบึนของฝากระโปรง การเพิ่มสันขอบทำให้โคโลราโด ดูแข็งแกร่ง  พร้อมลุยทุกเส้นทาง  โคมไฟหน้าโปรเจคเตอร์ถูกติดตั้งในตำแหน่งที่สูงขึ้นเหนือฝากระโปรงหน้า  ช่วยเพิ่มภาพลักษณ์ความสมบุกสมบัน ที่ควบมากับเอกลักษณ์ของค่าย  กระจังหน้าดูอัลพอร์ท นอกจากนี้ ยังใช้โครเมียมตกแต่งทั้งก้านจับเปิดประตู  ที่เปิดฝาท้าย ฝาครอบกระจกมองข้าง กรอบไฟหน้า และไฟตัดหมอก  เพิ่มความหรูหราเต็มพิกัดสำหรับรุ่นท็อป
 
บั้นท้าย  Chevrolet  ให้ความทันสมัยที่ลงตัวกับ ไฟท้ายแบบแอลอีดี  ที่จัดมาให้เฉพาะในรุ่นท๊อป (LTZ) ส่องสว่างเห็นชัดเจน ยังมาพร้อมล้ออัลลอยใช้ขนาด 17 นิ้วพร้อมยาง 255/65 R17  รับกับโป่งซุ้มล้อขนาดใหญ่ทั้งหน้าและหลังในรุ่น LTZ และล้อขนาด 16 นิ้ว  พร้อมยาง 245/70 R16 ในรุ่น LT พร้อมรองรับทุกการขับขี่ โดย เชฟวี่ โคโลราโด  ใหม่ มีให้เลือกตัวถัง 3รูปแบบ ได้แก่ Crew Cab -  รถปิกอัพสไตล์เอนกประสงค์ 4 ประตู  Extended Cab - รถปิกอัพ 2  ประตูตอนครึ่ง พร้อม Cab Flex  สามารถเปิดได้ 90 องศา และท้ายสุด Single  Cab - รถปิกอัพ 2 ประตู รองรับทุกการบรรทุกหนัก
 
ภายในกว้างขวางเอนกประสงค์สะดวกสบาย ดังรถยนต์นั่งสุดหรู
 ภายในห้องโดยสารของโคโลราโด ใหม่ ออกแบบด้วยแนวคิด "ดูอัล  ค็อกพิท"สร้างความสมดุลภายในห้องโดยสาร  ให้ผู้ขับขี่และผู้โดยสารสัมผัสประสบการณ์แห่งการขับขี่ร่วมกัน  การตกแต่งมอบความรู้สึกหรูหรา สะดวกสบาย  และตอบสนองทุกการใช้งานอย่างแท้จริง
เชฟโรเลต โคโลราโด (Chevrolet Colorado )ใหม่! 2012
พื้นที่ช่วงไหล่ของเบาะตอนหน้าและแถวที่สอง ไปจนถึงช่วงศีรษะ  และความสูงเบาะที่นั่งให้มากที่สุดในรถกระบะระดับเดียวกันที่ยัง  ถ่ายทอดรูปลักษณ์ภายนอกที่โดดเด่นสะดุดตาสู่ภายในห้องโดยสาร  ด้วยการใช้โครเมียมตกแต่งหลายจุด ทั้งคันเกียร์และหัวเกียร์ พวงมาลัย  ระบบปรับอากาศ ที่เปิดประตู และสวิทช์เครื่องเสียง แผงคอนโซลใช้สีทูโทน  สีเบจและสีดำในรุ่น LTZ และ LT เสริมด้วยเมทัลลิกเพิ่มความโฉบเฉี่ยว  มาตรวัดเรืองแสงสปอร์ตเต็ม ขณะเดียวกัน มาตรวัดเรืองแสง  และระบบปรับอากาศติดตั้งไฟแอลอีดี สีฟ้าไอซ์บลู (Ice Blue)   ที่ทำให้โคโลราโด ใหม่ยิ่งดูเหนือระดับ
สวิทช์ทรงกลมควบคุมระบบขับเคลื่อน  เพียงหมุนปรับเปลี่ยนจากระบบขับเคลื่อนสองล้อ เป็นระบบขับเคลื่อนสี่ล้อ 4WD  Hi/ 4WD Lo ควบคุมด้วยระบบไฟฟ้า สำหรับการบุกตะลุยในทุกเส้นทาง   ที่ยังมาพร้อมหน้าจอแสดงข้อมูลการเดินทาง Data Information Center (DIC)  และยังให้ความเหนือชั้นกับ ระบบควบคุมความเร็วอัตโนมัติ  ครูสคอนโทรลอยู่คู่กับพวงมาลัย 3 ก้านแบบมัลติฟังก์ชั่นขนาดกระชับมือ  เครื่องเสียงแบบ 2 DIN เชื่อมต่อด้วยระบบบลูธูท MP3/USB และ AUX ผ่านลำโพง 6  ตัวในรุ่น LTZ
นอกจากความหรูหราสะดวกสบายและทันสมัยแล้ว ภายในห้องโดยสารของโคโลราโด  ใหม่ ยังมีช่องเก็บของมากที่สุดในรถระดับเดียวกัน โดยเรกูลาร์ แค็บ  มีทั้งหมด 16 ช่องเก็บของ เอ็กซ์เทนเดดแค็บ มีทั้งหมด 19 ช่อง และครูว์แค็บ  มีทั้งหมดถึง 30 ช่อง ที่ยังมาพร้อมเบาะที่นั่งหุ้มผ้า  หรือเบาะหนังเสริมด้วยวัสดุโทนเดียวกับวัสดุตกแต่งคอนโซลกลางในรุ่นท็อป  มีการออกแบบที่เน้นขอบสันให้คมชัด  ใช้วัสดุโฟมความหนาแน่นสองชั้นเพื่อความสบายในทุกการเดินทาง  ขณะที่รุ่นเริ่มต้นใช้เบาะหนังแบบไวนิล ซึ่งนอกจากนี้ ยังมี  อุปกรณ์อำนวยความสะดวก อย่างช่องชาร์จไฟและช่องเชื่อมต่อ Auxiliary  พร้อมพอร์ทยูเอสบีเป็นอุปกรณ์มาตรฐานของโคโลราโด รุ่นใหม่
 
ขุมพลัง "ดูราแมกซ์" ขีดสุดแห่งเทคโนโลยีดีเซล 
 
ใต้ฝากระโปรง เชฟโรเลต โคโลราโด (Chevrolet Colorado )ใหม่!   ขุมพลังขับเคลื่อนอันร้อนแรงของเชฟวี่ โคโลราโด  ใหม่เป็นเครื่องยนต์ดีเซลเทอร์โบรุ่นใหม่ล่าสุดในตระกูลดูราแมกซ์ มีขนาด  2.5 ลิตร และ 2.8 ลิตร ประหยัดน้ำมัน และเปี่ยมด้วยพละกำลัง  โดยผ่านการทดสอบอย่างถึงขีดสุดในทุกสภาวะการขับขี่
เชฟโรเลต โคโลราโด (Chevrolet Colorado )ใหม่! 2012
เครื่องยนต์ Duramax ขนาด 2.5 ลิตร เป็น ขุมพลัง แบบ 4 สูบแถวเรียง 16  วาล์ว คอมมอนเรลไดเรคอินเจคชั่น  พร้อมเทอร์โบและอินเตอร์คูลเลอร์ดยให้พละกำลังสูงสุด 150 แรงม้าที่ 3,800  รอบ/นาที แรงบิดสูงสุด 350 นิวตัน-เมตรที่ 2,000 รอบ/นาที  ส่งกำลังผ่านระบบเกียร์ธรรมดา 5 สปีด 
ด้านรุ่นใหญ่ เครื่องยนต์ 2.8 ลิตร เป็นบล็อก 4 สูบแถวเรียง 16 วาล์ว  คอมมอนเรลไดเรคอินเจคชั่น พร้อมเทอร์โบ แปรผัน และอินเตอร์คูลเลอร์ เช่นกัน  แต่ให้พละกำลัง ตอบสนองสุงสุด  180 แรงม้าที่ 3,800 รอบ/นาที แรงบิดสูงสุด  470 นิวตัน-เมตรที่รอบต่ำเพียง 2,000 นาที สำหรับเกียร์อัตโนมัติ 6 สปีด  ที่มาพร้อมระบบเปลี่ยนเกียร์ตามใจผู้ขับ Active Select ส่วนในระบบเกียร์  ธรรมดา 5 สปีด ให้ แรงบิด 440 นิวตัน-เมตรที่ 2,000 รอบ/นาที
 
 
 
ความปลอดภัยเต็มพิกัด พร้อมให้ความมั่นคงทุกการขับขี่
 
 รูปลักษณ์ที่งดงาม ภายในที่ดูโอ่อ่า และขุมพลังกำลังแรงนั้น   ยังต้องการความปลอดภัยที่เหนือชั้น และ  chevrolet  ก็ให้ความมั่นใจ   ด้วยความปลอดภัยที่ครบทุกความต้องการ ตั้งแต่ 	  ดิสก์เบรกคู่หน้าพร้อมครีบระบายอากาศขนาด 300 มม. พร้อมระบบเบรก ABS   ป้องกันล้อล็อก และระบบกระจายแรงเบรก (EBD)   ที่พัฒนาระบบช่วงล่างให้พร้อมลุยทุกสภาวะการขับขี่กับ ระบบกันสะเทือน   ด้านหน้าแบบอิสระปีกนกสองชั้น พร้อมทอร์ชั่นบาร์และโช้กอัพแก็ส   ขณะที่ด้านหลังใช้แบบลีฟสปริงแป้นรูปครึ่งวงรีใช้วัสดุทำด้วยเหล็กกล้า   พร้อมโช้กอัพแก็ส
เชฟโรเลต โคโลราโด (Chevrolet Colorado )ใหม่! 2012
ความน่าประทับใจในระบบความเริ่มจาก TCS (Traction Control System)   ระบบป้องกันล้อหมุนฟรี ทำงานร่วมกับระบบเบรก ABS   และแรงบิดของเครื่องยนต์ในทุกรอบความเร็วทั้งขณะออกตัว เข้าโค้ง   หรือเบรกกะทันหันปลอดภัยโคโลราโด ใหม่ ยังถูกจัดมาให้อย่างเต็มที่อีกมากมาย
ESP (Electronic Stability Program) ระบบควบคุมเสถียรภาพการทรงตัว   เป็นหนึ่งในนวัตกรรมใหม่ในรถยนต์กระบะในเมือง โดยระบบจะทำงานร่วมกับ TCS   โดยทำการประเมินการเคลื่อนที่ของรถกับองศาการหมุนของพวงมาลัย   หากเกิดการเสียสมดุล โดยระบบจะเพิ่มแรงเบรกในแต่ละล้อ   รวมทั้งลดกำลังของเครื่องยนต์   เพื่อให้รถกลับเข้าสู่สภาวะสมดุลและควบคุมได้ง่ายขึ้น  ซึ่งจะพบในรุ่น LTZ
 PBA (Panic Brake Assist) ระบบรองรับการเบรกกะทันหัน   โดยระบบจะตรวจจับจากน้ำหนักการกดเท้าลงที่แป้นเบรกและจะช่วยเพิ่มกำลังและ  สั่งการให้ระบบ ABS ทำงานเร็วขึ้น   อันจะช่วยลดระยะในการหยุดรถให้สั้นลงเมื่อเปรียบเทียบกับรถที่มีระบบเบรก   ABS แต่ไม่มีระบบ PBA นี้ (ยกเว้นรุ่น LS)
นอกจากนี้ ยัง มี CBC (Cornering Brake Control)   ระบบสร้างสมดุลขณะเบรกในโค้ง   โดยระบบจะควบคุมแรงดันเบรกและลงน้ำหนักในการเบรกไปยังล้อทั้งสี่อย่างอิสระ  จากกันอย่างเหมาะสม ซึ่งแรงดันและน้ำหนักในการเบรกในแต่ละล้ออาจแตกต่างกัน   เพื่อช่วยสร้างสมดุลและการทรงตัว และลดอาการท้ายปัด (Oversteer)   หรือดื้อโค้ง (Understeer) (เฉพาะรุ่น LTZ)
เชฟโรเลต โคโลราโด (Chevrolet Colorado )ใหม่! 2012
HBA (Hydraulic Brake Assist) ระบบช่วยเพิ่มแรงดันน้ำมันเบรก   ทำงานเมื่อผู้ขับขี่ลงน้ำหนักเท้าไปที่แป้นเบรกอย่างรุนแรงขณะเบรกกะทันหัน   (ยกเว้นรุ่น LS) และBFA (Hydraulic Brake Fade Assist)   ระบบชดเชยแรงดันน้ำมันเบรก   ทำงานโดยอัตโนมัติเมื่อผู้ขับขี่ทำการย้ำเบรกขณะเบรกกะทันหัน
อย่างไก็ดี หากทุกอย่างที่กล่าวมานั้น ยังไม่สามารถช่วยได้   ก็ยังมั่นใจได้ ในการปกป้องผู้โดยสารใน กับ   ถุงลมนิรภัยด้านคนขับและผู้โดยสารตอนหน้าในรุ่น LTZ   แชสซีส์ขนาดใหญ่ทนแรงบิดตัวได้สูง พร้อมคานขวางเสริมแรง   โครงสร้างตัวถังแบบโมโนค็อก พร้อมคานเสริมนิรภัยกันกระแทกด้านข้าง   พวงมาลัยนิรภัยยุบตัวอัตโนมัติ ช่วยลดแรงกระแทกช่วงอกจากการชนด้านหน้า   และกระจกหน้าอัดซ้อนนิรภัย
โคโลราโด ใหม่ มาพร้อมสีสันถึง 7 สี ได้แก่ สีขาว Alpine White สีเงิน Switchblade Silver สีดำ Black Sapphire สีเทา Royal Gray สีแดง Sizzle Red สีน้ำตาล Auburn Brown และสีน้ำเงิน Oceanic  Blue โดยราคาจำหน่าย ในขณะนี้นั้น ยังมีข้อมูลเพียงรุ่น 2.5 ลิตร เท่านั้น สามารถดูรายละเอียดได้ข้างล่างเลย 
 
ราคาจำหน่าย เชฟโรเลต โคโลราโด (Chevrolet Colorado )ใหม่ 
 
Chevrolet Colorado Single Cab  Duramax 2.5 M/T 537,000  บาท
Chevrolet Colorado Extended Cab  Duramax 2.5 M/T 584,000  บาท
Chevrolet Colorado Extended Cab  Duramax 2.5  Z71 ยกสูง M/T 688,000  บาท
Chevrolet Colorado Extended Cab  Duramax 2.5 Z71 4X4 M/T 737,000  บาท
Chevrolet Colorado Crew Cab  Duramax 2.5  M/T 659,000  บาท
Chevrolet Colorado Crew Cab  Duramax 2.5  Z71 ยกสูง M/T 765,000  บาท
Chevrolet Colorado Crew Cab  Duramax 2.5  Z71 4X4 M/T 808,000  บาท
*หมายเหตุ Chevrolet  ยังไม่เปิดเผยราคารุ่น 2.8 ลิตร ซึ่ง รุ่น 2.8 ลิตร จะเป็นรุ่นที่มีเกียร์อัตโนมัติด้วย
 
 