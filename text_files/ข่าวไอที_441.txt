     มือถือราคาไม่เกิน 10,000 บาท ที่คุ้มค่าน่าซื้อมากที่สุด ณ ชั่วโมงนี้ รุ่นไหนดี แบรนด์ไหนเด่น เราคัดมาให้ท่านแล้ว
     ช่วงนี้มีสมาชิกเว็บไซต์ไทยโมบายเซ็นเตอร์ ได้ไถ่ถามกันเข้ามามากเหลือเกิน ว่าหากมีงบประมาณไม่เกิน 10,000 บาท จะเลือกซื้อมือถือ หรือสมาร์ทโฟน รุ่นใดดี หรือรุ่นใดจะคุ้มค่าน่าซื้อมากที่สุด และจะว่าไปแล้ว ผู้ซื้อส่วนใหญ่ที่ตั้งงบประมาณในระดับ 10,000 บาท นี้ไว้ ก็มักจะให้ความสำคัญกับความคุ้มค่าเป็นอันดับต้นๆในขณะที่เรื่องของการออกแบบดีไซน์ หรือเรื่องของแบรนด์ ก็จะถูกนำมาพิจารณาเป็นเรื่องรองๆ ไป
     ด้วยเหตุนี้ทีมงานของเราจึงตัดสินใจทำการสำรวจ พร้อมรวบรวมข้อมูลของสมาร์ทโฟนรุ่นใหม่ๆ ที่มีวางจำหน่ายทั่วไป ณ ปัจจุบัน ที่อยู่ในระดับราคาตั้งแต่ 6,000-10,000 บาท และเมื่อรวบรวมข้อมูลเสร็จเรียบร้อยแล้ว มาลองนับๆ ดู ก็แทบไม่น่าเชื่อว่าเหมือนกันว่าสมาร์ทโฟนที่น่าสนใจในราคาระดับนี้จากแบ รนด์ต่างๆ มีให้เลือกอยู่ถึงกว่า 30 รุ่นเลยทีเดียว ซึ่งทำให้เห็นว่าตลาดสมาร์ทโฟนในระดับราคา 10,000 บาท มีการแข่งขันกันสูง ช่างดุเดือดร้อนแรงเป็นอย่างยิ่ง


     แต่การที่ทีมงานจะเอาสมาร์ทโฟนกว่า 30 รุ่นดังกล่าวมาแนะนำกันทั้งหมดก็คงจะไม่ใช่ทางออกที่ดีนัก ทางเลือกที่น่าจะเป็นประโยชน์กับผู้อ่านมากกว่าคือการคัดเลือกเฟ้นหารุ่นที่คุ้มค่าโดดเด่นจริงๆ มาแบบเน้นๆ ให้เหลือตัวเลือกที่ดีที่สุดเพียงแค่ประมาณ 10 รุ่นเท่านั้น ซึ่งจะช่วยให้ใครก็ตามที่กำลังเลือกซื้อสมาร์ทโฟนในระดับราคาไม่เกิน 10,000 บาท สามารถตัดสินใจเลือกซื้อรุ่นที่เหมาะกับตนเองได้ง่ายขึ้นนั่นเอง
     เมื่อเราได้ลองวิเคราะห์กันดีๆ แล้ว สมาร์ทโฟน ในระดับราคาไม่เกิน 10,000 บาท นั้นถือได้ว่ามีคุณสมบัติที่เพียบพร้อม เหลือเฟือสำหรับการใช้งานทุกประเภท รวมถึงคุณสมบัติบางอย่างนั้นเทียบชั้นได้กับสมาร์ทโฟนระดับไฮเอนด์ที่มีราคาตั้งแต่ 15,000 บาท ขึ้นไปเสียด้วยซ้ำ เช่นจอแสดงผลที่มีความละเอียดมากถึงระดับ Full HD 1080p, หน่วยความจำ RAM ขนาดใหญ่ 2 GB, หน่วยประมวลผลระดับ Octa-Core พร้อมสถาปัตยกรรมแบบ 64-bit
     กล้องดิจิตอลความละเอียด 18 ล้านพิกเซล, การถ่ายวีดีโอความละเอียดสูงระดับ 4K UHD, ระบบปฏิบัติการเวอร์ชันใหม่ล่าสุด เช่น Android 4.4 KitKat หรือ Windows Phone 8.1, การรองรับเทคโนโลยีเครือข่ายความเร็วสูงแบบ 4G LTE และแบตเตอรี่ความจุสูงที่จะช่วยให้เราสามารถใช้งานเครื่องได้ยาวนานต่อเนื่องตลอดทั้งวัน
     เกริ่นนำกันมาเสียยาว เพื่อไม่ให้เป็นการเสียเวลา เรามาติดตามกันเลยดีกว่าว่า มือถือ หรือสมาร์ทโฟน ระดับราคาไม่เกิน 10,000 บาท ที่คุ้มค่าน่าซื้อมากที่สุด ที่ทีมงานเว็บไซต์ไทยโมบายเซ็นเตอร์คัดสรรมาให้แบบเน้นๆ จะมีรุ่นใดบ้าง ซึ่งรับรองได้ว่าจะต้องมีรุ่นใดรุ่นหนึ่งที่โดนใจท่านผู้อ่านอย่างแน่นอน 
Wiko RIDGE FAB 4G ราคา 6,990 บาท

      Wiko RIDGE FAB 4G สมาร์ทโฟนจากแบรนด์น้องใหม่มาแรง สัญชาติฝรั่งเศสรุ่นนี้ เพิ่งเริ่มวางจำหน่ายอย่างเป็นทางการเป็นครั้งแรก แบบสดๆ ร้อนๆ ภายในงาน Thailand Mobile Expo 2015 ระหว่างวันที่ 12-15 กุมภาพันธ์ 2558 ที่ผ่านมา
      ซึ่งด้วยความคุ้มค่าเกินราคา 6,990 บาท ของ Wiko RIDGE FAB 4G จึงมีกระแสตอบรับที่ดีเกินคาด ส่งผลให้สินค้าที่มีจำนวนจำกัดไม่พอจำหน่ายภายในงาน จนต้องลงชื่อสั่งจองล่วงหน้า และกว่าสินค้าล็อตใหม่จะพร้อมวางจำหน่ายกันอีกรอบ ก็น่าจะต้องรอไปถึงช่วงเดือนมีนาคม
      โดยคุณสมบัติเด่นของ Wiko RIDGE FAB 4G ก็จัดเต็มไม่แพ้ใคร เริ่มตั้งแต่จอแสดงผลแบบ IPS LCD ขนาด 5.5 นิ้ว ความละเอียดระดับ HD 720p (1280x720 พิกเซล), หน่วยประมวลผล Quad-Core 64-bit Qualcomm MSM8916 Snapdragon 410 ความเร็ว 2.3 GHz, ระบบปฏิบัติการ Android 4.4.4 KitKat, หน่วยความจำภายในขนาด 16 GB, หน่วยความจำ RAM ขนาด 16 GB
      กล้องดิจิตอลตัวหลักความละเอียด 13 ล้านพิกเซล พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, กล้องดิจิตอลด้านหน้าความละเอียด 5 ล้านพิกเซล, แบตเตอรี่ 2,820 mAh, รองรับการใช้งานอินเทอร์เน็ตผ่านทางระบบเครือข่ายแบบ 4G LTE, รองรับการใช้งานสองซิมการ์ดและจุดขายสำคัญอีกอย่างก็คือพื้นผิวด้านหลังตัวเครื่องแบบ Sandstone พร้อมกรอบด้านข้างตัวเครื่องแบบอลูมิเนียม   
HTC Desire 820s ราคา 9,990 บาท

     HTC Desire 820s รุ่นนี้ช่วยพิสูจน์ให้เราได้เห็นว่า แม้จะเป็นแบรนด์ใหญ่แบรนด์นอก แต่ก็สามารถมีสมาร์ทโฟนสเปคดีๆ ในราคาคุ้มค่าได้ไม่แพ้แบรนด์เล็กๆ เหมือนกัน จนทำให้กลายเป็นรุ่นที่หลายๆ คนพร้อมใจเทคะแนนให้อย่างล้นหลามในช่วงนี้ โดย HTC Desire 820s นั้นมีราคาอยู่ที่ 9,990 บาท
     ซึ่งเรียกได้ว่าพอดีกับงบประมาณแทบไม่ขาดไม่เกิน และมาพร้อมกับความโดดเด่นในแทบทุกด้าน เริ่มตั้งแต่ลำโพงเสียงคู่แบบ BoomSound ที่ด้านหน้าของตัวเครื่อง อันเป็นเอกลักษณ์เฉพาะตัว, จอแสดงผลแบบ Super LCD2 ขนาดใหญ่ 5.5 นิ้ว ความละเอียดระดับ HD 720p (1280x720 พิกเซล), หน่วยประมวลผล Octa-Core 64-bit MediaTek MT6752 ความเร็ว 1.7 GHz, ระบบปฏิบัติการ Android 4.4.2 KitKat พร้อม Sense UI 6.0, หน่วยความจำภายในขนาด 16 GB, หน่วยความจำ RAM ขนาด 2 GB
     กล้องดิจิตอลตัวหลักความละเอียด 13 ล้านพิกเซล พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, กล้องดิจิตอลด้านหน้าความละเอียด 8 ล้านพิกเซล ซึ่งเหมาะกับการถ่ายเซลฟี่ (Selfie) เป็นอย่างยิ่ง, แบตเตอรี่ 2,600 mAh, รองรับการใช้งานสองซิมการ์ด และรองรับการใช้งานอินเทอร์เน็ตผ่านทางระบบเครือข่ายความเร็วสูงแบบ 4G LTE
ASUS PadFone S ราคา 9,999 บาท 


     ASUS PadFone S รุ่นนี้แม้ว่าจะเปิดตัว และวางจำหน่ายมาได้พักใหญ่ แต่คุณสมบัติโดยรวมเรียกได้ว่าสามารถเทียบชั้นกับสมาร์ทโฟนตัวเรือธงของปี ที่แล้วได้แบบสบายๆ อีกทั้งด้วยราคาค่าตัวสุดคุ้มเพียงแค่ 9,999 บาท บางครั้งจึงทำให้ ASUS PadFone S กลายเป็นสินค้าหายากไปในทันที
     โดยนอกจากการที่ ASUS PadFone S จะสามารถรองรับกับเทคโนโลยีการชาร์จแบตเตอรี่แบบไร้สาย (Wireless Charging) หรือรองรับการเชื่อมต่อกับ PadFone Station เพื่อใช้งานเป็นแท็บเล็ตได้แล้ว ก็ยังมาพร้อมกับคุณสมบัติระดับไฮเอนด์จัดเต็มมากมาย 
     ได้แก่หน้าจอแสดงผลแบบ Super IPS+ ขนาด 5.0 นิ้ว ความละเอียดระดับ Full HD 1080p (1920x1080 พิกเซล), หน่วยประมวลผล Quad-Core Qualcomm Snapdragon 810 (Krait 400 MSM8974AB) ความเร็ว 2.3 GHz, ระบบปฏิบัติการ Android 4.4.2 KitKat พร้อม ASUS ZenUI, หน่วยความจำภายในขนาด 16 GB, หน่วยความจำ RAM ขนาด 2 GB
     กล้องดิจิตอลตัวหลักความละเอียด 13 ล้านพิกเซล พร้อมไฟแฟลชแบบ LED, รองรับการถ่ายวีดีโอความละเอียดระดับ 4K UHD, กล้องดิจิตอลด้านหน้าความละเอียด 2 ล้านพิกเซล, รองรับการใช้งานอินเทอร์เน็ตผ่านทางระบบเครือข่ายความเร็วสูงแบบ 4G LTE และรองรับเทคโนโลยีการเชื่อมต่อแบบ NFC
Doogee DG900 Turbo2 ราคา 7,990 บาท

     Doogee DG900 Turbo2 แม้ชื่อแบรนด์อาจจะยังไม่คุ้นหู แต่รุ่นนี้ก็มีดีไม่แพ้รุ่นดัง เริ่มตั้งแต่การออกแบบดีไซน์แบบ Double Glass ด้วยกระจก Gorilla Glass 3 ทั้งด้านหน้าและด้านหลังของตัวเครื่อง พร้อมความบางเฉียบเพียง 6.9 มิลลิเมตร 
     ซึ่งก็ช่วยให้ตัวเครื่องดูสวยหรูไม่เบา แม้ดูเผินๆ แล้วจะมีส่วนคล้ายกับวินโดวส์โฟนตระกูลดังอยู่บ้างก็ตามที แต่นั่นก็ไม่สำคัญเท่าคุณสมบัติหลายๆ ส่วนที่เทียบชั้นได้กับสมาร์ทโฟนระดับไฮเอนด์เลยทีเดียว ไม่ว่าจะเป็น หน้าจอแสดงผลแบบ IPS OGS ขนาด 5.0 นิ้ว ความละเอียดระดับ Full HD 1080p (1920x1080 พิกเซล), หน่วยประมวลผล Octa-Core MediaTek MT6592 ความเร็ว 1.7 GHz, ระบบปฏิบัติการ Android 4.4.2 KitKat, หน่วยความจำภายในขนาด 16 GB, หน่วยความจำ RAM ขนาด 2 GB
     กล้องดิจิตอลตัวหลักความละเอียด 18 ล้านพิกเซล (ใช้ซอฟต์แวร์ขยายความละเอียดจากปกติที่ 13 ล้านพิกเซล) พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, กล้องดิจิตอลด้านหน้าความละเอียด 8 ล้านพิกเซล และรองรับการใช้งานสองซิมการ์ด กับราคาค่าตัวเพียงแค่ 7,990 บาท จึงทำให้ Doogee DG900 Turbo2 กลายเป็นอีกหนึ่งตัวเลือกที่คุ้มค่าเป็นอย่างยิ่ง
ZTE Star 1 ราคา 7,990 บาท

     ZTE Star 1 สมาร์ทโฟนสุดคุ้มจากแบรนด์ใหญ่สัญชาติจีน ซึ่งก่อนหน้านี้แบรนด์ ZTE อาจจะยังไม่มาลุยตลาดในประเทศไทยอย่างจริงจัง เพียงแค่พอจะมีให้เห็นผลงานจากการผลิตสมาร์ทโฟนแบบ OEM ให้กับเครือข่ายชั้นนำในบ้านเราอยู่บ้าง แต่ล่าสุด ZTE ก็ตัดสินใจลุยตลาดในบ้านเราอย่างจริงจังด้วยตนเองเสียที และรุ่นที่น่าสนใจที่สุดในช่วงนี้ก็เห็นจะเป็น ZTE Star 1 
     ซึ่งเป็นรุ่นท๊อปของทาง ZTE เอง โดยมีความโดดเด่นตั้งแต่เรื่องของการออกแบดีไซน์ที่สวยหรูบางเฉียบกะทัดรัด พร้อมกับการปิดผนึกด้วยกระจกที่ด้านหลังของตัวเครื่อง ส่วนคุณสมบัติโดยรวมหากจะเรียกว่าเกินราคา 7,990 บาท ก็คงจะไม่ผิดนัก 
     เริ่มตั้งแต่หน้าจอแสดงผลแบบ IPS OGS ขนาด 5.0 นิ้ว ความละเอียดระดับ Full HD 1080p (1920x1080 พิกเซล), หน่วยประมวลผล Quad-Core Qualcomm Snapdragon 400 (MSM8928) ความเร็ว 1.6 GHz, ระบบปฏิบัติการ Android 4.4.2 KitKat พร้อม MiFlavor UI, หน่วยความจำภายในขนาด 16 GB, หน่วยความจำ RAM ขนาด 2 GB
     กล้องดิจิตอลตัวหลักความละเอียด 8 ล้านพิกเซล พร้อมไฟแฟลชแบบ Dual-LED (Dual-Tone), ถ่ายวีดีโอความละเอียดระดับ Full HD 1080p, กล้องดิจิตอลด้านหน้าความละเอียด 5 ล้านพิกเซล, การเชื่อมต่อไร้สายผ่าน Infrared (IR Blaster) และรองรับการใช้งานอินเทอร์เน็ตผ่านทางระบบเครือข่ายความเร็วสูงแบบ 4G LTE
Lenovo S90 ราคา 9,990 บาท

     Lenovo S90 หรือ Lenovo S90 Sisley รุ่นนี้ หากดูกันที่การออกแบบดีไซน์แล้ว ก็คงจะปฏิเสธไม่ได้เหมือนกันว่าได้รับแรงบันดาลใจบางส่วนมาจาก iPhone 6 ทั้งดีไซน์ตัวเครื่อง และดีไซน์ของสื่อโฆษณา แต่นั่นก็อาจจะเป็นจุดขายสำคัญอย่างหนึ่งของ Lenovo S90 รุ่นนี้เลยก็ว่าได้ 
     เพราะเชื่อว่าคงมีใครหลายๆ คนที่อยากได้สมาร์ทโฟนที่มีดีไซน์แบบ iPhone 6 แต่ระบบข้างในเป็นแอนดรอยด์ แถมราคายังถูกกว่าเป็นเท่าตัวอีกต่างหาก โดยนอกจาก Lenovo S90 จะโดดเด่นในเรื่องของการออกแบบดีไซน์ด้วยบอดี้แบบ Aluminum Alloy Unibody แล้วคุณสมบัติด้านในเมื่อเทียบกับราคา 9,990 บาท ก็ถือว่าคุ้มสุดๆ เลยทีเดียว 
     เริ่มตั้งแต่หน้าจอแสดงผลแบบ Super AMOLED ขนาด 5.0 ความละเอียดระดับ HD 720p (1280x720 พิกเซล), หน่วยประมวลผล Quad-Core 64-bit Qualcomm Snapdragon 410 (MSM8916) ความเร็ว 1.2 GHz, ระบบปฏิบัติการ Android 4.4.4 KitKat, หน่วยความจำภายในขนาด 32 GB, หน่วยความจำ RAM ขนาด 2 GB
     กล้องดิจิตอลตัวหลักความละเอียด 13 ล้านพิกเซล พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, กล้องดิจิตอลด้านหน้าความละเอียด 8 ล้านพิกเซล, รองรับการใช้งานอินเทอร์เน็ตผ่านทางระบบเครือข่ายความเร็วสูงแบบ 4G LTE และรองรับการใช้งานสองซิมการ์ด
Huawei Ascend G7 ราคา 9,990 บาท

     Huawei Ascend G7 สมาร์ทโฟนสุดคุ้มรุ่นใหม่ล่าสุด จากแบรนด์ผู้ผลิตสมาร์ทโฟนแอนดรอยด์อันดับสองของโลกรุ่นนี้ นั้นเพิ่งเปิดตัว และวางจำหน่ายไปสดๆ ร้อนๆ ในงาน Thailand Mobile Expo 2015 เมื่อช่วงกลางเดือนที่ผ่านมา ด้วยราคาที่พอดิบพอดีกับงบประมาณที่ 9,990 บาท 
     โดยมาพร้อมกับบอดี้ตัวเครื่องแบบโลหะ กับดีไซน์ที่สวยหรูทันสมัย พร้อมเสารับสัญญาณสองตัวแบบ Smart Dual-Antenna Switching ที่ช่วยให้การรับสัญญาณมีความเสถียรต่อเนื่องไม่ขาดหาย ส่วนคุณสมบัติก็ถือว่าครบเครื่องคุ้มค่าไม่แพ้คู่แข่ง ไม่ว่าจะเป็น หน้าจอแสดงผลแบบ IPS LTPS ขนาด 5.5 นิ้ว ความละเอียดระดับ HD 720p (1280x720 พิกเซล), หน่วยประมวลผล Quad-Core 64-bit Qualcomm Snapdragon 410 (MSM8916) ความเร็ว 1.2 GHz, ระบบปฏิบัติการ Android 4.4.2 KitKat พร้อม EMUI 3.0, หน่วยความจำภายในขนาด 16 GB, หน่วยความจำ RAM ขนาด 2 GB
          กล้องดิจิตอลตัวหลักความละเอียด 13 ล้านพิกเซล พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, กล้องดิจิตอลด้านหน้าความละเอียด 5 ล้านพิกเซล, รองรับการใช้งานอินเทอร์เน็ตผ่านทางระบบเครือข่ายความเร็วสูงแบบ 4G LTE และที่เด่นเป็นพิเศษก็คือแบตเตอรี่ที่มีความจุมากถึง 3,000 mAh ซึ่งช่วยให้สามารถใช้งานได้ยาวนานต่อเนื่องตลอดทั้งวันแบบสบายๆ
Acer Liquid X1 ราคา 8,990 บาท

      Acer Liquid X1 รุ่นนี้ ด้วยราคาเปิดตัวครั้งแรกที่ 12,990 บาท เมื่อช่วงปลายเดือนกันยายนปีที่แล้ว ก็อาจจะยังไม่ใช่ราคาที่หวือหวามากนัก กระแสจึงค่อยๆ เงียบหายไป แต่ล่าสุดเมื่อทางเอเซอร์ตัดสินใจปรับลดราคา Acer Liquid X1 ให้ลงมาเหลือเพียง 8,990 บาท จึงทำให้ Acer Liquid X1 กลายเป็นสมาร์ทโฟนรุ่นสุดคุ้มอีกรุ่นหนึ่งที่ไม่ควรมองข้ามในงบประมาณไม่ เกิน 10,000 บาท 
      โดย Acer Liquid X1 นั้นมีจุดขายที่แตกต่างในเรื่องของหน้าจอแสดงผลแบบ IPS LCD ที่ใหญ่เต็มตาถึง 5.7 นิ้ว กับความละเอียดระดับ HD 720p (1280x720 พิกเซล) พร้อมปุ่ม AcerRAPID ที่ด้านหลังของตัวเครื่อง ส่วนคุณสมบัติอื่นๆ ก็ถือว่าไม่เป็นรองรุ่นใดในระดับราคาเดียวกัน ไม่ว่าจะเป็น หน่วยประมวลผล Octa-Core MediaTek MT6592 ความเร็ว 1.7 GHz, ระบบปฏิบัติการ Android 4.4.2 KitKat พร้อมฟังก์ชัน Acer Zoom Fit และ AcerFLOAT, หน่วยความจำภายในขนาด 16 GB, หน่วยความจำ RAM ขนาด 2 GB
      กล้องดิจิตอลตัวหลักความละเอียด 13 ล้านพิกเซล พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, กล้องดิจิตอลด้านหน้าความละเอียด 2 ล้านพิกเซล, แบตเตอรี่ 2,700 mAh และรองรับการใช้งานอินเทอร์เน็ตผ่านทางระบบเครือข่ายความเร็วสูงแบบ 4G LTE
Samsung Galaxy E5 ราคา 9,500 บาท


      Samsung Galaxy E5 รุ่นนี้น่าจะเป็นทางเลือกที่คุ้มค่าที่สุดสำหรับใครที่เจาะจงว่าต้อง การสมาร์ทโฟนจากแบรนด์ใหญ่อย่าง ซัมซุง ในงบประมาณไม่เกิน 10,000 บาท ด้วยราคาของ Samsung Galaxy E5 ที่ไม่ถึงหมื่นเพียง 9,500 บาท เพราะหากมองไปถึงรุ่นใหม่ที่เปิดตัวมาในเวลาไล่เลี่ยกันอย่าง Samsung Galaxy E7, Samsung Galaxy A5 หรือ Samsung Galaxy A7 ก็ดูจะเกินงบประมาณไปพอสมควร 
      โดย Samsung Galaxy E5 รุ่นนี้ก็นับว่ามีคุณสมบัติที่สามารถรองรับกับการใช้งานทุกรูปแบบได้อย่างมี ประสิทธิภาพ ไม่ว่าจะเป็น หน้าจอแสดงผลแบบ Super AMOLED ขนาด 5.0 นิ้ว ความละเอียดระดับ HD 720p (1280x720 พิกเซล), หน่วยประมวลผล Quad-Core 64-bit Qualcomm Snapdragon 410 (MSM8916) ความเร็ว 1.2 GHz, ระบบปฏิบัติการ Android 4.4.4 KitKat พร้อม TouchWiz UI, หน่วยความจำภายในขนาด 16 GB, หน่วยความจำ RAM ขนาด 1.5 GB
      กล้องดิจิตอลตัวหลักความละเอียด 8 ล้านพิกเซล พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, กล้องดิจิตอลด้านหน้าความละเอียด 5 ล้านพิกเซล และยังมีจุดขายที่น่าสนใจอีกอย่างก็คือดีไซน์ตัวเครื่องแบบ Polycarbonate Unibody ซึ่งมีความแข็งแรงทนทาน และดูสวยงามทันสมัย
BenQ F5 ราคา 5,990 บาท


      BenQ F5 แม้จะไม่ใช่สมาร์ทโฟนจากแบรนด์ดังแบรนด์ใหญ่ในวงการสมาร์ทโฟน และแม้จะเปิดมาพักใหญ่ แต่ด้วยความคุ้มค่าของ BenQ F5 เอง จึงไม่แปลกที่หลายๆ คนที่กำลังมองหาสมาร์ทโฟนราคาคุ้มๆ ต้องนำเอา BenQ F5 มาเป็นตัวเลือกในอันดับต้นๆ ด้วยเช่นกัน 
      และกับราคาล่าสุดที่ลดเหลือเพียง 5,990 บาท (จากเดิม 7,990 บาท) จึงทำให้ BenQ F5 กลายเป็นรุ่นที่มีราคาถูกที่สุดในบรรดาสมาร์ทโฟนรุ่นต่างๆ ที่ทีมงานของเราคัดมาให้เลือกสรรกันในวันนี้ โดยคุณสมบัติเด่นๆ ของ BenQ F5 ก็นับว่าครบเครื่องคุ้มค่าเป็นอย่างยิ่ง ไม่ว่าจะเป็น หน้าจอแสดงผลแบบ IPS LCD ขนาด 5.0 นิ้ว ความละเอียดระดับ HD 720p (1280x720 พิกเซล), หน่วยประมวลผล Quad-Core Qualcomm Snapdragon 400 (MSM8926) ความเร็ว 1.2 GHz, ระบบปฏิบัติการ Android 4.4.2 KitKat พร้อม Q UI, หน่วยความจำภายในขนาด 16 GB, หน่วยความจำ RAM ขนาด 2 GB
      กล้องดิจิตอลตัวหลักความละเอียด 13 ล้านพิกเซล พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, กล้องดิจิตอลที่ด้านหน้าความละเอียด 2 ล้านพิกเซล, แบตเตอรี่ 2,520 mAh, รองรับการใช้งานอินเทอร์เน็ตผ่านทางระบบเครือข่ายความเร็วสูงแบบ 4G LTE และที่น่าสนใจอีกอย่างก็คือหน้าจอแสดงผลจะมาพร้อมกับเทคโนโลยี Low Blue Light ที่ช่วยปกป้องดวงตาของเราจากแสงสีฟ้านั่นเอง
Sony Xperia C3 ราคา 9,990 บาท



      Sony Xperia C3 รุ่นนี้ ดูเหมือนจะถูกพัฒนามาเพื่อการถ่ายภาพเซลฟี่ (Selfie) โดยเฉพาะ ไม่ใช่แค่กล้องด้านหน้าที่มีความละเอียดถึง 5 ล้านพิกเซลเท่านั้น แต่ที่พิเศษกว่าเพื่อนๆ สมาร์ทโฟนรุ่นอื่นๆ ในระดับราคาเดียวกัน ก็คือไฟแฟลชแบบ Soft LED 
      สำหรับกล้องหน้าโดยเฉพาะนั่นเอง ส่วนคุณสมบัติอื่นๆ ก็ถือว่าจัดมาอย่างครบเครื่องคุ้มค่า บนดีไซน์ที่สวยงามหรูหราทันสมัย อันเป็นเอกลักษณ์เฉพาะตัวของแบรนด์อายธรรมอย่างโซนี่ ไม่ว่าจะเป็น หน้าจอแสดงผลแบบ IPS LCD ขนาด 5.5 นิ้ว ความละเอียดระดับ HD 720p (1280x720 พิกเซล), หน่วยประมวลผล Quad-Core Qualcomm Snapdragon 400 (MSM8926) ความเร็ว 1.2 GHz, ระบบปฏิบัติการ Android 4.4.2 KitKat, หน่วยความจำภายในขนาด 8 GB, หน่วยความจำ RAM ขนาด 1 GB
      กล้องดิจิตอลตัวหลักความละเอียด 8 ล้านพิกเซล พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, แบตเตอรี่ 2,500 mAh, รองรับการใช้งานอินเทอร์เน็ตผ่านทางระบบเครือข่ายความเร็วสูงแบบ 4G LTE และรองรับเทคโนโลยีการเชื่อมต่อแบบ NFC โดยรวมแล้วจะมีที่น่าเสียดายอยู่เรื่องเดียวก็เห็นจะเป็นเรื่องของหน่วยความ จำที่ให้มาน้อยกว่าเพื่อนนั่นเอง
Nokia Lumia 730 Dual SIM ราคา 8,790 บาท


      Nokia Lumia 730 Dual SIM ดูแล้วน่าจะเป็นตัวเลือกที่ดีที่สุด สำหรับใครที่ต้องการสมาร์ทโฟนที่ทำงานอยู่บนระบบปฏิบัติการ Windows Phone พร้อมกล้องหน้าคุณภาพสูงที่พัฒนามาเพื่อการถ่ายภาพเซลฟี่โดยเฉพาะ และฟีเจอร์ที่ครบครันในราคาไม่เกิน 10,000 บาท
      โดย Nokia Lumia 730 Dual SIM รุ่นนี้มีราคาจำหน่ายอยู่ที่เพียง 8,790 บาท และมาพร้อมกับคุณสมบัติที่ครบเครื่องรอบตัว สามารถรองรับกับการใช้งานทุกรูปแบบได้อย่างเต็มประสิทธิภาพ ไม่ว่าจะเป็น หน้าจอแสดงผลแบบ OLED ClearBlack ขนาด 4.7 นิ้ว ความละเอียดระดับ HD 720p (1280x720 พิกเซล)
      หน่วย ประมวลผล Quad-Core Qualcomm Snapdragon 400 (MSM8926) ความเร็ว 1.2 GHz, ระบบปฏิบัติการ Microsoft Windows Phone 8.1 ซึ่งได้รับการอัพเดทซอฟต์แวร์เป็น Lumia Denim เรียบร้อยแล้ว, หน่วยความจำภายในขนาด 8 GB, หน่วยความจำ RAM ขนาด 1 GB
      กล้อง ดิจิตอลตัวหลักความละเอียด 6.7 ล้านพิกเซล พร้อมไฟแฟลชแบบ LED, ถ่ายวีดีโอความละเอียดระดับ Full HD 1080p, กล้องดิจิตอลด้านหน้าความละเอียด 5 ล้านพิกเซล, รองรับการใช้งานสองซิมการ์ด, รองรับการใช้งานอินเทอร์เน็ตผ่านทางระบบเครือข่ายแบบ 3G ได้ทุกคลื่นความถี่ และรองรับเทคโนโลยีการเชื่อมต่อแบบ NFC
      โดย รวมแล้วจะมีจุดที่น่าเสียดายอยู่เล็กน้อย ก็คือเรื่องของหน่วยความจำที่ใส่มาให้น้อยกว่าเพื่อน เช่นเดียวกับ Sony Xperia C3 แต่อย่างไรก็ดี สำหรับระบบปฏิบัติการอย่าง Windows Phone 8.1 ด้วยหน่วยความจำ RAM เพียงแค่ 1 GB ก็สามารถทำงานได้ลื่นไหลเป็นอย่างดีแล้ว
      สำหรับสมาร์ทโฟนในระดับราคาไม่เกิน 10,000 บาท รุ่นต่างๆ ที่ทีมงานคัดมาให้ข้างต้น แต่ละรุ่นต่างก็มีจุดขายที่น่าสนใจไม่แพ้กัน
      ทางทีมงานจึงตัดสินใจไม่ทำการจัดอันดับว่ารุ่นใดอยู่อันดับที่เท่าไหร่ เนื่องจากผู้ซื้อแต่ละท่านก็จะมีพฤติกรรมใช้งานสมาร์ทโฟนในชีวิตประจำวันที่แตกต่างกันไป เช่น บางท่านก็อาจจะเน้นไปที่จอใหญ่ๆ ชัดๆ, บางท่านก็อาจจะเน้นไปที่ซีพียูแรงๆ
      บางท่านก็อาจจะเน้นไปที่หน่วยความจำเยอะๆ หรือบางท่านก็อาจจะเน้นไปที่กล้องความละเอียดสูงๆ ดังนั้นสุดท้ายแล้ว ผู้ที่จะสามารถตัดสินชี้ขาดได้ดีที่สุดก็คือตัวของผู้ซื้อเอง
      และแน่นอนว่าเมื่อเวลาล่วงเลยไป ก็จะมีมือถือ หรือสมาร์ทโฟน รุ่นใหม่ๆ ในระดับราคา 10,000 บาท จากแบรนด์ต่างๆ ทยอยเปิดตัวมาอีกเรื่อยๆ
      ซึ่ง ทีมงานของเราก็จะกลับมาอัพเดทสถานการณ์ล่าสุด พร้อมคัดเลือกรุ่นเด็ดๆ คุ้มๆ ณ เวลานั้นๆ มาให้ทุกท่านได้ติดตามกันอีกครั้ง สุดท้ายก็ต้องขอขอบคุณทุกท่านที่ติดตามชม หวังว่าหลังจากที่ทุกท่านอ่านบทความนี้จบไป ก็คงจะได้สมาร์ทโฟนรุ่นที่คุ้มค่าถูกใจในงบ 10,000 บาท ไปใช้งานอย่างมีความสุขกันแบบถ้วนหน้า
      และหากมีสิ่งใดขาดตกบกพร่องไปก็ต้องขออภัยมาไว้ ณ ที่นี้ พบกันได้ใหม่ในโอกาสหน้า สวัสดีครับ
 นำเสนอบทความโดย : Thaimobilecenter.com

