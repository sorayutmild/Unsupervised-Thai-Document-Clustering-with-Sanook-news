สมัยนี้การจะหาเงินไม่ใช่เรื่องยากอีกต่อไปนะคะ บางครั้งแค่เรามีสมาร์ทโฟนสักเครื่องเราก็สามารถหาเงินกันได้แล้วนะ วันนี้ MoneyGuru.co.th จึงนำแอพพลิเคชั่นที่จะสามารถสร้างรายได้ให้กับคุณผ่านสมาร์ทโฟนมาฝากกันค่ะ อย่างไรก็ตาม เจ้าแอพฯ พวกนี้ก็มีความยากง่ายในการทำเงินแตกต่างกันไป คุณผู้อ่านก็ลอง ๆ เบ่นดูกันก่อนนะคะ
Yumchekแอพฯ นี้สามารถใช้ได้กับทั้ง iOS และ Android และยังเป็น app ฟรีอีกด้วย ทั้งนี้เจ้าแอพฯ นี้สามารถสร้างรายได้ให้กับคุณด้วยการอัปโหลดใบเสร็จค่าอาหาร โดยแต่ละ 1 ใบเสร็จจะมีค่าเท่ากับ 2 บาท นอกจากนี้คุณยังจะได้รับคะแนนลูกค้าผู้ซื่อสัตย์จากร้านโปรดที่คุณชอบไปทานอีกด้วยนะคะ รวมถึงแอพฯ ยังมีฟังก์ชั่นค้นหาร้านอาหารที่ใกล้เคียง ที่จะช่วยให้คุณค้นหาร้านอาหารยามหิวได้สะดวกขึ้นอีกด้วยนะคะ
TengiTengi เป็น app แชทที่ไม่ได้ให้เงินกับคุณโดยตรง แต่คุณจะได้เป็นตั๋วจากการแชทหรือการเชิญคนอื่นให้มาเล่นแทน โดยตั๋วที่คุณได้รับสามารถใช้เล่นได้ในสัปดาห์นั้นเท่านั้น ถ้าคุณเล่นชนะ ทางแอพฯ ก็จะส่งการแจ้งเตือนมาให้คุณ และคุณก็สามารถเลือกได้ว่าจะเอารางวัลเป็นเงินหรือบัตรกำนัล
FoapFoap เป็นแอพฯ ที่คุณสามารถขายภาพถ่ายจากโทรศัพท์มือถือของคุณได้ เพียงแค่คุณลงทะเบียนเพื่อเปิดบัญชี (ฟรี) จากนั้นคุณก็สามารถอัปโหลดภาพไปยังตลาดของ Foap ได้ ซึ่งที่นี่มีผู้ที่กำลังมองหาภาพถ่ายของคุณมากมายเลยค่ะ นอกจากนี้คุณยังสามารถมีส่วนร่วมในภารกิจภาพถ่ายที่เฉพาะเจาะจง และถ้าภาพของคุณถูกเลือกและซื้อไป คุณจะได้รับเงินประมาณ 150 บาท เมื่อผู้ซื้อทำการชำระเงินผ่าน Paypal
Pactแอพฯ นี้สามารถสร้างรายได้ให้คุณได้ด้วยการทำตามเป้าหมายของคุณเอง เพียงแค่คุณลงทะเบียน จากนั้นก็ลิสต์เป้าหมายของคุณ อย่างเช่นการไปรับประทานอาหารนอกบ้าน, การทำงานบ้าน, ไปฟิตเนส เป็นต้น จากนั้นก็บอกจำนวนเงินที่คุณจะจ่าย หากคุณไม่ได้ทำตามรายการที่ลิสต์ไว้ค่ะ
อย่างไรก็ตาม หากคุณทำตามรายการที่ลิสต์ไว้สำเร็จ คุณก็จะได้รับเงินจากคนที่ทำตามเป้าหมายของตัวเองไม่สำเร็จ ซึ่งไม่เพียงแค่คุณจะทำเงินได้ 5,000 กว่าบาท/ปี เท่านั้น แต่คุณยังจะมีชีวิตและสุขภาพที่ดีอีกด้วย นอกจากนี้ บริษัทที่ทำแอพฯ นี้บอกว่าเงินรางวัลที่เฉลี่ยจะอยู่ระหว่าง 10 – 170 บาท/สัปดาห์ ขึ้นอยู่กับจำนวนของกิจกรรมที่ทำและจำนวนเงินที่คุณร่วมกิจกรรม ส่วนข้อเสียของเจ้าแอพฯ นี้คือ หากคุณทำตามเป้าหมายของคุณไม่สำเร็จ เงินที่คุณลงไปกับกำไรที่คุณได้รับมาอาจจะทำให้คุณขาดทุน
อย่างไรก็ตาม หากใครจะใช้เจ้าแอพฯ ทั้ง 4 นี้ ก็ควรศึกษารายละเอียดให้ดีก่อนนะคะ และหากคุณอยากรู้ข้อมูลทางการเงินและประกันรถยนต์ ก็สามารถกด Subscribe เพื่อรับสาระความรู้แบบนี้จาก MoneyGuru.co.th ได้เลยค่ะ เราจะส่งตรงถึงอีเมลของคุณทุก ๆ สัปดาห์