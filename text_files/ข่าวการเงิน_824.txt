พลัส พร็อพเพอร์ตี้ ในเครือแสนสิริ โดย "ภูมิภักดิ์ จุลมณีโชติ" เอ็มดี นำเสนอผลสำรวจอสังหาริมทรัพย์ในภาคตะวันออกและภาคใต้ พบว่าบางแสนและหาดใหญ่เป็นพื้นที่มีศักยภาพสูง มีจุดร่วมคือเป็นเมืองท่องเที่ยวและเป็นเมืองมหาวิทยาลัย ดังนั้น "ซิตี้คอนโดฯ"
จึงเป็นที่นิยมรองรับกำลังซื้อนักศึกษา อาทิ ม.บูรพา, ม.เกษตรศาสตร์ วิทยาเขตศรีราชา มีนักศึกษากว่า 55,000 คน"ที่น่าสนใจคือ กลุ่ม Generation Y หรือ Gen Y อายุ 19-30 ปี อยู่ในวัยศึกษาและวัยทำงาน ผลสำรวจ 400 คน พบว่า 25% สนใจอยู่อาศัยในคอนโดมิเนียม"
 
สำหรับพื้นที่บางแสน ข้อมูลในเดือนมิถุนายน 2555 ตลาดที่อยู่อาศัยเติบโตสูงมาก มีการตอบรับที่ดี โดยเลือกซื้อคอนโดฯมากเป็นอันดับ 1 โดยมีโครงการเสนอขาย 4,760 ยูนิต มีอัตราดูดซับ 75%ส่วนพื้นที่หาดใหญ่ ในปี 2555 มีอุปทานใหม่ 35 โครงการ 3,795 ยูนิต เป็นคอนโดฯ 2,771 ยูนิต ขายแล้ว 76% รองลงมาบ้านเดี่ยว 663 ยูนิต มียอดขาย 31% และทาวน์เฮาส์ 361 ยูนิต มียอดขาย 50%เมื่อรวมกับซัพพลายคงค้าง 3-5 ปีที่แล้ว มีซัพพลายรวมอสังหาฯทุกประเภท 7,662 ยูนิต มียอดขาย 5,732 ยูนิต หรือ 75%ในด้านราคา พบว่าคอนโดฯต่ำกว่า 3 ล้านบาท มีผลตอบรับที่ดี และส่วนใหญ่เสนอขายใน 2 ระดับราคา คือ ราคาต่ำกว่า 40,000 บาท/ตร.ม. และราคา 40,000-59,999 บาท/ตร.ม. ซึ่งทำเลที่ขายดี คือ เมืองหาดใหญ่ และบ้านพรุ-นาทวี 