เกมเมอร์
ถึง แม้ผู้อ่านหลายคนอาจจะเลยวัยเรียนหนังสือหนังหากันมาบ้างแล้ว  แต่ก็เชื่ออีกว่ามีผู้อ่านหลายคนที่กำลังอยู่ในวัยเรียนวัยกำลังมีความฝัน  ซึ่งเป้าหมายที่ชัดเจนของการร่ำเรียนส่วนหนึ่งก็คงหนีไม่พ้นการมีงานทำ  ด้านล่างนี้เป็น 10  อันดับที่ผมเองได้ทำการสำรวจในกลุ่มของผู้เล่นเกมจำนวนหนึ่งของเว็บไซต์ Juropy.com กับหัวข้อ ‘อยากประกอบอาชีพอะไรในอนาคต’ โดยตรงนี้จะเป็นมุมมองของคนเล่นเกมหรือที่เรียกตัวเองว่าเกมเมอร์นั่นแหละ ,ไม่ขอพร่ำให้มากความ ไปดูกันเลยว่ามีอาชีพอะไรกันบ้าง
อันดับ 10: นักกีฬา e-Sport
เกมเมอร์
หนึ่งในอาชีพที่ถือว่าเป็นความฝันของเกมเมอร์หลายคน  จะมีอะไรดีไปกว่าวันๆได้ทำในสิ่งที่เรารักแถมยังได้เงินมาใช้อีกด้วย  คำตอบของคนเล่นเกมก็คือนักกีฬา e-Sport  ที่กำลังมีบทบาทต่อสังคมโลกมากขึ้นทุกวันโดยเฉพาะในประเทศใหญ่ๆไม่ว่าจะเป็น อเมริกาหรือเกาหลีใต้ที่เหล่าสปอนเซอร์ให้ความสนใจกับกีฬาเกิดใหม่ตัวนี้  จึงมีการจัดลีกแข่งขันเล็กๆจนไปถึงรายการใหญ่ๆอย่าง Major League Gaming  เป็นต้น  แม้อาชีพนี้ในไทยยังไม่เป็นที่รู้จักแพร่หลายนักแต่ไทยเราก็มีทีมแข่งขัน  e-Sport ชื่อดังอยู่เช่นกันคือ MiTH ไงล่ะ
 
อันดับ 9: ทหาร
เกมเมอร์
ทหารคือรั้วของชาติ คำนี้ยังใช้ได้เสมอนับตั้บแต่อดีตจวบจนปัจจุบัน  แม้ช่วงนี้จะเข้ามาอยู่ใจกลางของชาติให้เห็นบ่อยๆก็ตามที  ด้วยความใฝ่ฝันวัยเด็กไม่ว่าจะเล่นปืนอัดลมหรือ BB Gun  หรือชอบเพราะการเล่นวีดิโอเกม  การเห็นบทบาทของทหารที่ต้องทำหน้าที่เสียสละเสี่ยงชีวิตเพื่อชาติ  การปกป้องประเทศ การปกป้องผู้อื่น  ด้วยแรงบันดาลใจจากเกมเหล่านี้นับว่าเป็นตัวช่วยกระตุ้นให้เกิดสิ่งดีให้เห ล่าเกมเมอร์อยากเป็นทหารไม่น้อย
 
อันดับ 8: ผู้กำกับภาพยนตร์
เกมเมอร์
ภาพยนตร์กับคนเล่นเกม สองอย่างนี้เป็นอะไรที่เรียกว่าขาดกันไม่ได้  เรามักจะไม่ค่อยเห็นเกมเมอร์คนไหนพูดออกมาว่าไม่ชอบดูภาพยนตร์  เพราะทั้งสองอย่างนี้คือสิ่งที่ทำให้จินตนการผู้เสพนั้นพรั่งพรูออกมาและ ปฏิเสธไม่ได้เลยว่าเกมหลายเกมได้แรงบันดาลใจมาจากภาพยนตร์และภาพยนตร์อีก หลายเรื่องได้แรงบันดาลใจมาจากเกมทั้งนั้น  การที่ได้นำสิ่งที่เราได้คิดจินตนาการทำออกมาให้เป็นรูปร่าง  การคิดบทหรือสคริป การได้แสดงความสามารถที่หลากหลายและเป็นผู้นำ  ก็ไม่แปลกใจเลยว่าทำไมเหล่าเกมเมอร์ส่วนหนึ่งถึงอยากนั่งแท่นผู้กำกับ ภาพยนตร์
 
อันดับ 7: Game Tester
เกมเมอร์
Game Tester นักทดสอบเกม ฟังดูอาจสนุกแต่จริงแล้วไม่หมู  ถึงแม้จะเป็นจะได้เล่นเกมก่อนใครเพื่อนแต่การเล่นนั้นไม่ได้เล่นเพื่อสนุก เฉยๆเพียงแต่ต้องหาบัค หาจุดบกพร่อง หาจุดอ่อนจุดแข็งของเกม  ทำรายงานเขียนวิเคราะห์ การทำ test case  ซึ่งสิ่งเหล่านี้ก็ใช้พื้นฐานเดียวกับอาชีพนักวิเคราะห์ระบบเพียงแต่เปลี่ยน มาเป็นวีดิโอเกมเท่านั้น หากใครรักในการจับผิด  หาจุดบกพร่องและมีส่วนสำคัญในการพัฒนาเกมให้ถูกใจผู้เล่น Game Tester  ถือว่าเป็นอาชีพที่น่าสนใจเลยทีเดียว
 
อันดับ 6: Artist
เกมเมอร์
Artist ศิลปินหรือจิตรกร พูดกันให้เข้าใจง่ายๆคือการวาดรูปนั่นเอง  ซึ่งอาชีพนี้ถือว่าเป็นอะไรที่ไม่ห่างไปจากเหล่าเกมเมอร์เท่าไรนักเพราะการ ที่เราจะได้เห็นเกมซักเกมโผล่ออกมาเป็นรูปเป็นร่างโลดแล่นบนหน้าจอ คอมพิวเตอร์ล้วนแล้วแต่ต้องผ่านการออกแบบการวาดรูปหรือภาพคอนเซ็ปมาทั้งนั้น   รวมไปถึงงานฝีมือแบบอื่นๆที่ต้องอาศัยการวาดรูปจากหน้ากระดาษเพื่อถ่ายทอด จินตนาการออกมาก่อนเสมอ  แถมอาชีพนี้เป็นอะไรที่สามารถนำมาใช้กันตั้งแต่เด็กๆเพราะแค่อยู่อนุบาลทุก คนก็ได้วาดกันแล้ว ทำให้เหล่าศิลปินหลายคนค้นพบความฝันของตัวเองตั้งแต่เด็ก  ใครที่อยากเป็น Artist ชื่อดังก็อย่าลืมฝึกฝนฝีมืออย่างต่อเนื่องล่ะ
 
อันดับ 5: วิศวกร
เกมเมอร์
วิศวกร  อาชีพยอดฮิตของเด็กหนุ่มชาวไทยแม้จะเป็นเกมเมอร์เองก็ยังให้ความสนใจอาชีพ นี้อยู่เช่นกัน แล้วอะไรทำไมถึงต้องวิศวกรล่ะ?  อาจจะเนื่องด้วยเป็นอาชีพที่ต้องคิดวิเคราะห์คำนวณเป็นงานหลักตลอดเวลา  ซึ่งเหล่าเกมเมอร์นั้นโดยพื้นฐานแล้วส่วนใหญ่จะชอบอะไรที่ท้าท้ายทดสอบความ สามารถเป็นทุนเดิมอยู่แล้วจึงทำให้วิศวกรดูเป็นอาชีพที่น่าสนใจสำหรับผู้ที่ ปราดเปรื่องในวิชาคิดคำนวณขึ้นมาทันที
 
อันดับ 4: ดาราหนังโป๊
เกมเมอร์
ไม่เชื่อก็ต้องเชื่อกับอาชีพ ดาราหนังโป๊  หรือหนังสำหรับผู้ใช้อะไรก็ว่ากันไปที่ดันมาโผล่ในการจัดอันดับนี้ได้  เพราะการนั่งดูหนังโป๊สำหรับเกมเมอร์แล้วถือเป็นอะไรที่ดูแล้วไม่ห่างไกลกัน สักเท่าไรนัก  อีกทั้งบทบาทของดาราชายที่ได้ปิ๊ดปี้ปิ๊ดกับดาราสาวสวยแค่นี้ก็เป็นแรง บันดาลใจอย่างใหญ่หลวงสำหรับอาชีพนี้แล้ว  แต่อย่าลืมว่าผู้ที่จะประกอบอาชีพนี้ต้องแข็งแกร่งทั้งด้านร่างกายและจิตใจ บวกกับมีการทดสอบความสามารถ มีการคัดเลือกอย่างดี  จึงทำให้ค่าตอบแทนของนักแสดงหนังผู้ใหญ่เป็นตัวเลขที่สูงพอสมควร  ใครที่อยากประกอบอาชีพนี้ก็อย่าลืมหมั่นฝึกฝนตัวเองให้แข็งแกร่งแล้วไปสร้าง ชื่อให้กับประเทศไทยที่แดนอาทิตย์อุทัยครับ
 
อันดับ 3: นักธุรกิจ
เกมเมอร์
นักธุรกิจ หรือจะเรียกว่าพ่อค้าอะไรก็แล้วแต่  ด้วยการที่ได้ดูแลกิจการตัวเอง  การวางเวลาว่างของตัวเองได้โดยไม่ต้องยื่นจดหมายลางานหรือก้มหัวให้กับหัว หน้า การมีอิสระทางความคิดในการลงมือทำ  สิ่งเหล่านี้ถือว่าเป็นอีกหนึ่งนิสัยของเหล่าเกมเมอร์ที่รักอิสระเป็นชีวิต จิตใจ  แต่อย่าลืมว่าการที่มีอิสระมากก็ต้องแลกมาด้วยการที่ต้องมีความรับผิดชอบสูง เป็นพิเศษ  หากเกมเมอร์วัยเรียนคนไหนอยากจะเป็นนักธุรกิจก็แนะนำมุ่งเรียนสายธุรกิจเลย จ้า
 
อันดับ 2: โปรแกรมเมอร์
เกมเมอร์
โปรแกรมเมอร์  หนึ่งในอาชีพที่หยิบยกแบบขำๆได้ว่าเป็นกรรมกรห้องแอร์แต่ก็ฟังดูน่าสนใจมากๆ สำหรับคนเล่นเกม โปรแกรมเมอร์เป็นอาชีพที่ต้องใช้ความคิด วิเคราห์  จินตนาการไปพร้อมๆกัน การที่แก้ไขโค๊ด error  แล้วรันผ่านถือเป็นอารมณ์ที่ทำให้ผู้ประกอบอาชีพเหล่านี้รู้สึกฟินและยินดี ไปกับมัน อีกทั้งในวงการวีดิโอเกม  โปรแกรมเมอร์ถือเป็นส่วนสำคัญที่ทำให้จินตนาการจากนักออกแบบเกมเปลี่ยนมา เป็นโค๊ดและโลดแล่นผ่านออกมาทางหน้าจอคอมพิวเตอร์นั่นเอง  ใครที่อยากฝันเป็นโปรแกรมเมอร์อย่าทิ้งวิชาคณิตศาสตร์ซึ่งเป็นส่วนสำคัญต่อ กลไกขั้นตอนการคิดและภาษาอังกฤษเพื่อหาอ่านความรู้จากเว็บต่างประเทศ  จากนั้นก็เริ่มหัดเขียนโปรแกรม จะภาษา Java หรือ C ก็แล้วแต่ใจปารถนาเลย  แต่สุดท้ายนี้อยากจะบอกว่าการที่ชอบเล่นเกม  ไม่ได้หมายความว่าเราจะชอบเขียนโปรแกรมเสมอไปครับ
 
อันดับ 1: นักพัฒนาเกม
เกมเมอร์
หากเป็นเกมเมอร์ขนานแท้ อาชีพไหนมันจะเหมาะไปกว่านักพัฒนาเกมล่ะ  จริงไหม?  การที่ได้นำรูปแบบเกมที่ตัวเองคิดแล้วทำออกมาให้ผู้อื่นได้เล่นอย่างแพร่ หลาย การนำความรู้หลากแขนงหลอมเข้าด้วยกัน ไม่ว่าจะเป็นการออกแบบ การวาดรูป  การเขียนโปรแกรม ความรู้ด้านเสียง  จึงบ่งบอกได้ว่านักพัฒนาเกมต้องมีความรู้หลากหลายรูปแบบ  นี่ก็เป็นเหตุผลว่าทำไมเกมดังๆเราถึงเห็นแบ่งออกเป็นหลายฝ่ายเพื่อพัฒนาเกม นั้นๆนั่นเอง  แต่ก็ยังมีนักพัฒนาเกมอินดี้หรือนักพัฒนาอิสระประเภทพัฒนาเองมันหมดทุกอย่าง  ยกตัวอย่างเช่น Polytron Corporation  ที่พัฒนาเกม FEZ และ Team Meat  ที่พัฒนา Super Meat Boy  ,ใครที่อยากเป็นนักออกแบบหรือนักพัฒนาเกมก็อย่าลืมหมั่นหาความรู้หลายๆแขนง และอย่าลืมหาแรงบันดาลใจด้วยการเล่นเกมด้วยล่ะ
 
จบกันไปแล้วกับ 10 อันดับอาชีพที่เหล่าเกมเมอร์อยากเป็น  จะเห็นได้ว่ามีอาชีพที่ดูหลากหลายซึ่งพิสูจน์ได้ว่าการเล่นเกมก็เป็นส่วน หนึ่งในการเพิ่มแรงบันดาลใจเพื่อประกอบอาชีพในอนาคตและไม่ได้หมายความว่าผู้ ที่ชื่นชอบวีดิโอเกมจะไม่สนใจอย่างอื่นนอกจากการเล่นเกม  หากผู้อ่านคนไหนมีอาชีพในฝันที่อยากทำในอนาคตนอกเหนือจากนี้ก็แสดงความคิด เห็นกันเข้ามาได้ครับ สวัสดี