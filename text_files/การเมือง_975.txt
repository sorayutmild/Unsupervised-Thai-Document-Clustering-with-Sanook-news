มติ ศบค.ชุดใหญ่ เคาะอนุญาตให้สามารถนั่งดื่มเครื่องดื่มแอลกอฮอล์ในร้านได้ใน 4 จังหวัดนำร่องท่องเที่ยว คือ ภูเก็ต กระบี่ พังงา และกรุงเทพมหานคร เริ่มตั้งแต่ 1 พ.ย. เป็นต้นไป
วันนี้ (29 ต.ค.) พลอ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานการประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ครั้งที่ 17/2564 ณ ตึกสันติไมตรี (หลังนอก) ทำเนียบรัฐบาล
ล่าสุด แหล่งข่าวภายในทำเนียบรัฐบาล เปิดเผยว่า ที่ประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.ชุดใหญ่) มีมติเห็นชอบให้สามารถนั่งดื่มเครื่องดื่มแอลกอฮอลล์ในร้านได้ ใน 4 จังหวัดนำร่องการท่องเที่ยวที่จะเปิดประเทศในวันที่ 1 พ.ย.นี้ ได้แก่ ภูเก็ต กระบี่ พังงา และกรุงเทพมหานคร โดยมอบอำนาจให้ผู้ว่าราชการจังหวัดเป็นผู้พิจารณากำหนดโซนพื้นที่ให้เหมาะสมต่อไป
ทั้งนี้ รายละเอียดของมติที่ประชุม ศบค.ชุดใหญ่ จะมีการแถลงโดยโฆษก ศบค. ในช่วงหลังจากนี้ ซึ่ง Sanook News จะนำมารายงานให้ทราบโดยเร็ว