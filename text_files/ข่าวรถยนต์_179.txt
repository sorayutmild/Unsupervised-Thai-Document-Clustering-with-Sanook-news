แนะนำขั้นตอน "อบรมต่อใบขับขี่ออนไลน์" แบบเร่งด่วน เสร็จเร็วทันใจภายใน 1 ชั่วโมง สามารถนำผลไปยื่นที่ขนส่ง เพื่อดำเนินการต่อใบขับขี่ได้เลย
การอบรมเพื่อต่ออายุใบขับขี่รถยนต์ส่วนบุคคลผ่านระบบออนไลน์ DLT e-Learning ของกรมการขนส่งทางบก สำหรับต่อใบขับขี่ล่วงหน้าก่อนวันสิ้นอายุไม่เกิน 90 วัน หรือกรณีใบขับขี่สิ้นอายุไปแล้วไม่เกิน 1 ปี โดยใช้ระยะเวลาอบรมทั้งสิ้น 1 ชั่วโมง ส่วนกรณีใบขับขี่สิ้นอายุเกิน 1 ปีขึ้นไป จะใช้เวลาในการอบรมทั้งสิ้น 2 ชั่วโมง และจะต้องเข้ารับการทดสอบข้อเขียนหรือขับรถเพิ่มเติมแล้วแต่กรณี
ขั้นตอนการอบรมต่อใบขับขี่ออนไลน์ มีดังนี้

เปิด Browser เข้าไปยังเว็บไซต์ www.dlt-elearning.com เพื่อเข้าอบรมต่อใบขับขี่ออนไลน์ จากนั้นเลือก "ลงทะเบียน" (กรณีเคยลงทะเบียนไว้แล้ว เลือกเข้าสู่ระบบโดยใช้หมายเลขบัตรประชาชนและวันเดือนปีเกิด)www.dlt-elearning.com
กรอกข้อมูลลงทะเบียนให้ถูกต้องwww.dlt-elearning.com
เลือก "แบบทดสอบก่อนอบรม"www.dlt-elearning.com
ตอบแบบทดสอบตามความเข้าใจ (ระบบอนุญาตให้ตอบผิดได้)www.dlt-elearning.com
ชมวิดีโออบรมใบอนุญาตขับรถส่วนบุคคลเป็นเวลา 1 ชั่วโมง (ไม่สามารถข้ามได้)www.dlt-elearning.com
ทำแบบทดสอบหลังอบรม (หากตอบผิด ระบบจะแสดงคำตอบที่ถูกต้องให้)www.dlt-elearning.com
ขึ้นหน้าต่าง "ท่านผ่านการอบรมแล้ว" จากนั้นเลือก "ตกลง"www.dlt-elearning.com
ระบบจะแสดงผลการผ่านการอบรม ให้บันทึกหน้าจอเก็บไว้เป็นหลักฐาน หรืออาจจะพรินต์ไว้ เพื่อนำไปยื่นเจ้าหน้าที่ที่ขนส่ง จากนั้นจึงจองคิวต่อใบขับขี่เพื่อเข้ารับบริการที่สำนักงานขนส่งต่อไปwww.dlt-elearning.com

ทั้งนี้ ผลการอบรมจะมีอายุทั้งสิ้น 90 วัน นับจากวันที่ผ่านการอบรม หลังจากอบรมเสร็จเรียบร้อยแล้ว ขั้นตอนต่อไป คือ จองคิวเพื่อเข้าไปที่ขนส่ง เพื่อทำการสอบประสิทธิภาพ และขั้นตอนอื่นๆ ต่อไป

ต่อใบขับขี่ปี 2565 ต้องเตรียมเอกสารอะไรบ้าง และขั้นตอนการต่อใบขับขี่
จองคิวต่อใบขับขี่ออนไลน์ 2565 ผ่าน DLT Smart Queue 
