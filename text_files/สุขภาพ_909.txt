ล้างลำไส้ แก้ปัญหาการติดเชื้อราในลำไส้โดยเฉพาะแคนดิดานั้น เป็นปัญหาที่มักกวนใจคุณสาวๆ ทำให้มีอาการไม่พึงประสงค์ ตั้งแต่ท้องเดินไปจนอาเจียน บางรายอาจล้มป่วยเข้าโรงพยาบาลเลยทีเดียว ดร.แกรี่ นัล แนะนำวิธีแก้ปัญหาเบื้องต้นไว้ใน หนังสือ กินดีเพื่ออยู่ดี สำนักพิมพ์ คลินิกสุขภาพว่า การทำความสะอาดลำไส้ใหญ่จะช่วยลดการติดเชื้อดังกล่าวได้ โดยปฏิบัติดังนี้
 

1. งดขนมปังขาวและธัญพืชอบแห้งที่ผ่านการแปรรูป รวมถึงเนื้อสัตว์แปรรูปต่างๆ
 

2. กินวิตามินซี ไบโอติน วิตามินบี 6 หรือกินกระเทียมเป็นอาหารทุกมื้อ
 

3. ดื่มน้ำเอนไซม์ผักและผลไม้ เช่น น้ำมะละกอ น้ำแตงโม ซึ่งช่วยทำความสะอาดลำไส้และรักษาโรคเรื้อรังอื่นๆในคราวเดียวกัน
 

4. เติมสาหร่ายคอมบุลงในน้ำผักรวมที่ผสมจากแครอต เซเลอรี่ พาร์สลีย์และผักโขม จะทำให้น้ำผักรวมที่มีโพแทสเซียมสูงขึ้น เป็นประโยชน์ต่อระบบภายในของร่างกาย
 
ลองทำดูนะคะ นอกจากทำให้ลำไส้ใหญ่จะสะอาด หมดกังวลเรื่องการติดเชื้อราแล้ว ยังช่วยให้อ่อนเยาว์และอ่อนโยนมากขึ้นกว่าเคยค่ะ