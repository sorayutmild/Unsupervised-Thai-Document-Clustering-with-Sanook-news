(E3 2014) Assassin's Creed Unity นักฆ่าแห่งยุคใหม่
Assassin's Creed Unity
บางคนอาจจะเคยได้ยินชื่อ Assassin's Creed Unity กันมาตั้งแต่ต้นปี 2014 แล้ว ใช่แล้วมันก็คือ Assassin's Creed ภาคใหม่ที่เปิดตัวมาตั้งแต่เดือนมีนาคม 2014 นั่นเอง แต่ตอนนั้นยังไม่ค่อยจะมีข้อมูลเกมเปิดเผยออกมาเท่าใดนัก รู้กันแค่เพียงว่าเป็นตำนานนักฆ่าในยุคปฏิวัติฝรั่งเศส โดยเน้นทำลงเครืื่องยุคใหม่เท่านั้น คือ PC, PS4 และ XB One เพื่อจะจัดเต็มกราฟิกสวยได้เต็มที่ งานนี้ชาว PS3 และ XB 360 หมดสิทธิ์
โดยปกติแล้วเหล่าพี่น้องแห่งสมาคมนักฆ่าก็ล้วนแต่มีส่วนร่วมในเหตุการณ์ครั้งประวัติศาสตร์ของแต่ละยุคเสมอมา และในเหตุการณ์ปฏิวัติฝรั่งเศสเหล่าพี่น้องนักฆ่าก็เข้าร่วมด้วย และไม่ใช่เพียงคนเดียวเหมือนภาคก่อนๆแล้ว แต่ภาคนี้มีถึง 4 คน นั่นเพราะ Assassin's Creed Unity มีระบบการเล่นแบบ Co-Op ให้ผู้เล่นสามารถช่วยกันทำภารกิจได้ แต่ว่าเนื้อเรื่องของการเล่นโหมด Co-Op นั้นจะแยกออกจากกัน ไม่เหมือนกับการเล่นโหมดคนเดียว SinglePlayer ซึ่งถ้าจะเล่นแบบเอาเนื้อเรื่องโดยละเอียดก็ต้องเล่นโหมดคนเดียวเช่นเดิม ส่วนโหมด Co-Op นั้นจะเป็นเนื้อเรื่องอีกแบบหนึ่ง
ในการเล่น Co-Op ผู้เล่นจะต้องรับและทำภารกิจเดียวกันเพื่อจะดำเนินเรื่องต่อไปได้ และในระหว่างที่ยังไม่ได้รับภารกิจ แต่ละคนสามารถเดินเล่นในเมือง Paris ได้ตามใจชอบ จนกว่าจะนัดทำภารกิจร่วมกัน และนักฆ่าทั้ง 4 คนในโหมด Co-Op นี่ก็จะมีชื่อและบทบาทไม่เหมือนกันด้วยนะ ไม่ใช่ตัวละครง้องแง้งไม่มีชื่อ ส่วนนักฆ่าที่เป็นตัวละครหลักของภาคนี้จะชื่อ Arno Dorian ลูกครึ่งฝรั่งเศสกับออสเตรีย














