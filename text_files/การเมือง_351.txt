ผู้สื่อข่าวรายงานว่า (2 ธ.ค.) เว็บไซต์ ข่าวสด รายงานว่า แหล่งข่าวระดับสูงจากกระทรวงมหาดไทย ได้เปิดเผยถึงกรณีที่มีหนังสือยกเลิกชื่อสกุลพระราชทาน "อัครพงศ์ปรีชา" จากสำนักราชเลขานุการในพระองค์สมเด็จพระบรมโอรสาธิราชฯ สยามมกุฎราชกุมาร ส่งถึงกระทรวงมหาดไทย
ล่าสุด ทางกระทรวงมหาดไทยได้ดำเนินการตามขั้นตอนของกฎหมายเรียบร้อยแล้ว โดยจัดทำทะเบียนราษฎร์ของผู้เกี่ยวข้องทั้งหมด เปลี่ยนกลับจากสกุล "อัครพงศ์ปรีชา" ไปใช้นามสกุลเดิมคือ "สุวะดี" เป็นที่เรียบร้อยแล้วในวันนี้ (2 ธ.ค.)