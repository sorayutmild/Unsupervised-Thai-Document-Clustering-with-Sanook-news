ดราม่าสิคะงานนี้ เพราะอยู่ดีไม่ว่าดี อดีตดาวโป๊ตัวแม่ "แนท เกศริน" ที่ถึงแม้จะตกแต่งกับสามีอายุคราวปู่จนหลายคนพากันอิจฉา เพราะฝ่ายชายดี๊ดีไม่ค่อยจะหึงจะหวง แถมยังขยันเอาใจใช้ชีวิตประหนึ่งคุณนาย ดันลุกขึ้นมาไลฟ์เฟซบุ๊กอวดลีลาความสยิวโชว์ลีลาอาบน้ำกึ่งเปลือย เพราะใส่แค่ชุดชั้นในลูกไม้ปิดล่างปิดบน ให้แฟนๆ ได้ส่องกันนานนับชั่วโมง
และแน่นอนการไลฟ์โชว์สยิวแบบนี้ นอกจากจะถูกอกถูกใจสายหื่นที่แห่เข้ามาขอให้สาวแนทช่วยครางชื่อตัวเองออกจอแล้ว ก็ยังมีผู้ใช้เฟซบุ๊กอีกหลายคนเช่นกันที่เข้ามาแสดงความเห็นในทำนองต่อว่าตักเตือนสาวแนทถึงสิ่งที่กำลังทำอยู่ เนื่องจากเป็นแบบอย่างที่ไม่ดีแก่เยาวชน และอาจจะทำให้มีการเลียนแบบได้ เพราะช่องทางไลฟ์เฟซบุ๊กนั้นไม่ได้มีการกำหนดเรทผู้เข้าชมอย่างชัดเจน เรียกได้ว่างานนี้เซ็กซี่สตาร์ของเราเจอดราม่าเข้าไปเต็มๆ
เท่านั้นไม่พอ ล่าสุดยังมีกระแสเม้าท์มอยออกมาอีกว่าจริงๆ แล้วความสัมพันธ์ระหว่างเธอกับสามีชาวต่างชาติตอนนี้เหมือนจะระหองระแหงกันมาสักระยะ เพราะนอกจากจะไม่มีภาพหวานๆ ออกมาให้ได้เห็นแล้ว ภาพถ่ายเก่าๆ ที่เธอเคยโพสต์ไว้อย่างภาพถ่ายคู่ที่สนามบิน หรือภาพขณะที่เธอกำลังตัดเล็บเท้า และภาพผูกเชือกรองเท้าให้สามีก็ถูกลบออกจนหมดเกลี้ยง!!!!
ซึ่งเราเองก็ไม่รู้เหมือนกันนะว่าข่าวเม้าท์นี้จะเป็นเรื่องจริงหรือเปล่า และจะเกี่ยวข้องอะไรกับการที่เธอกลับมารับงานเซ็กซี่อีกครั้งไหม เรื่องนี้คงต้องรอให้สาวแนทออกมาชี้แจงด้วยตัวเองน่าจะดีที่สุด