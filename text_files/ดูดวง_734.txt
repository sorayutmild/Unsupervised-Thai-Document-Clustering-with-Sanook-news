ปีเก่าผ่านไปปีใหม่เข้ามาแทน ในปี 2561 ปีจอ ที่กำลังจะมาถึง ปีชง คือ ปีชงพุทธศักราช 2561 ปีจอ คริสต์ศักราช 2018 ได้แก่ ปีนักษัตร มะโรง หรือคนที่เกิดตรงกับปี พ.ศ. 2471, 2483, 2495, 2507, 2519, 2531, 2543, 2555
ปีชงร่วม ได้แก่ ปีนักษัตร จอ , ฉลู , มะแม  หรือคนที่เกิดปี พ.ศ. 2462, 2465, 2468, 2474, 2477, 2480, 2486, 2489, 2492, 2498, 2501, 2504, 2510, 2513, 2516, 2522, 2525, 2528, 2534, 2537, 2540, 2546, 2549, 2552, 2558
เชื่อว่าหลายคนที่เกิดในปีดังกล่าวคงกำลังหาวิธีแก้ปีชงกันอยู่ไม่ว่าจะเป็นการไหว้พระ ทำบุญตามสถานที่ต่างๆ มากมาย แต่อีกสิ่งหนึ่งที่เป็นสิ่งที่จะมาช่วยเสริมดวงชะตาได้นั่นก็คือ "วัตถุมงคลเสริมดวง" ซึ่งสามารถใช้ได้กับทุกๆ ปีนักษัตรไม่ใช่เฉพาะคนที่เกิดในปีชง
ซึ่งวัตถุมงคลต่างๆ นี้จะช่วยเสริมดวงชะตาของคุณให้ดีและแคล้วคลาดจากภัยอันตรายได้ ใครเกิดปีไหน เหมาะกับวัตถุมงคลชนิดใด มาดูพร้อมๆ กันเลยค่ะ
เทพไท้เช็งเต้าโจ้วครองพัด
ปีชวด
สำหรับคนที่เกิดในปีชวด จะต้องระวังในเรื่องการใช้ชีวิตต้องคิดก่อนทำ อย่าดำเนินการตามอำเภอใจ เพราะหากผิดพลาดมาอาจต้องมานั่งเสียใจในภายหลัง เรื่องเงินทองชื่อเสียงหรือตำแหน่งก็มีเกณฑ์ดีก้าวหน้า แต่เนื่องจากระหว่างปีก็มีดาวอัปมงคลหลายดวงรังควานร่วมอยู่ด้วยจึงส่งผลทำให้ติดขัดอยู่บ้าง
วัตถุมงคลเสริมดวงชะตาที่เหมาะสม คือ “เทพไท้เช็งเต้าโจ้วครองพัด” อำนาจบารมีจากพระองค์ช่วยสลายเคราะห์ภัยสิ่งเลวร้าย อำนวยลาภผล และช่วยส่งเสริมความเป็นสิริมงคลเพิ่มพูน จะประกอบการใดก็มีผู้ช่วยเหลืออุปถัมภ์ให้ราบรื่นประสบผลสำเร็จ
ท้าวจตุโลกบาลครองกระบี่วิเศษ
ปีฉลู
สำหรับคนที่เกิดปีฉลู เนื่องจากปีเกิดของคุณปะทะกับเทพไท้ส่วยเอี้ย ทั้งยังชงกับปีมะแม (พ.ศ.2558) ไม่ว่าจะเป็นเรื่องการงานหรือธุรกิจการค้า เรื่องโชคลาภเงินทอง อำนาจบารมี ตลอดจนเรื่องสุขภาพล้วนไม่ดี สิ่งที่ต้องระวังคือ ความเดือดร้อนหรือผลกระทบที่จะเกิดต่อคนในบ้านของท่าน ดังนั้นปีนี้ทุกกิจกรรมท่านต้องใช้ความระมัดระวัง เพราะสามารถเกิดเรื่องผิดพลาดขึ้นได้ง่าย
วัตถุมงคลเสริมดวงชะตาที่เหมาะสม คือ “ท้าวจตุโลกบาลครองกระบี่วิเศษ” อำนาจบารมีจากพระองค์ช่วยขจัดปัดเป่าเคราะห์ภัย แก้ไขพลังพิฆาตชงของดาวร้าย ช่วยส่งเสริมให้การงานและกิจการค้าของเจ้าชะตาบังเกิดความรุ่งเรืองก้าวหน้า โชคลาภมั่งคั่งบริบูรณ์ สุขภาพแข็งแรง และภายในครอบครัวแคล้วคลาดปลอดภัย บังเกิดความร่มเย็นเป็นสุข
เจ้าพ่อเสือปราบมาร
ปีขาล
สำหรับคนที่เกิดปีขาล ปี 2558 ไม่ว่าจะเป็นเรื่องการศึกษาหรือธุรกิจการงานจะพบพลังก้าวหน้า เนื่องจากมีดาวมงคล โคจรเข้ามา ซึ่งล้วนจะส่งเสริมให้ท่านประสบความสำเร็จและความเจริญรุ่งเรือง แต่เนื่องจากในชะตาท่านก็มีดาวร้ายเกาะกลุ่มเพ่งเล็งอยู่ไม่น้อย ดังนั้นท่านต้องใช้ชีวิตด้วยความไม่ประมาท ระวังเหตุพลิกผันที่คาดไม่ถึง และความเสียหายที่จะเกิดจากบริวารหรือบุคคลใกล้ตัวได้
วัตถุมงคลเสริมดวงชะตาที่เหมาะสม คือ “เจ้าพ่อเสือปราบมาร” อำนาจบารมีจากเทพเฮี่ยงเทียนเซี่ยงตี่ช่วยคุ้มครองให้ท่านแคล้วคลาดจากเรื่องร้าย บังเกิดความร่มเย็นเป็นสุข ส่งเสริมให้การงานกิจการค้าก้าวหน้าเจริญรุ่งเรือง เปี่ยมด้วยทรัพย์สินเงินทองเพิ่มพูน
เทพซิ่ว(เทพแห่งอายุวัฒนะ) 
ปีเถาะ
สำหรับคนที่เกิดปีเถาะ ภาพรวมนับว่าเป็นปีมงคล ท่านมีเกณฑ์จะได้รับทั้งทรัพย์ ตำแหน่ง ชื่อเสียงเกียรติยศ และมีโอกาสดีๆรออยู่ ทั้งจะพบผู้อุปถัมภ์ช่วยเหลือ ทำให้การงานก้าวหน้าธุรกิจการค้ารุ่งเรือง จึงไม่ควรปล่อยเวลาให้ผ่านไป โดยมิได้ทำสิ่งใดให้ปรากฏ แต่เนื่องจากในชะตามีดาวร้ายพิฆาตรังควานร่วมอยู่ด้วย สิ่งที่ท่านต้องระวังเป็นพิเศษคือ เรื่องสุขภาพ
วัตถุมงคลเสริมดวงชะตาที่เหมาะสม คือ “เทพซิ่ว”(เทพแห่งอายุวัฒนะ) อำนาจบารมีจากพระองค์ช่วยขจัดเภทภัยอันตรายและความสูญเสียต่างๆ ที่จะเกิดขึ้นในปีนี้ให้หมดสิ้นไป บังเกิดแต่ความโชคดีมั่งมีศรีสุข สุขภาพแข็งแรงสมบูรณ์ปราศจากโรคภัยไข้เจ็บ และทุกข์เหตุเภทภัยตลอดปี
พระโพธิสัตว์กวนอิมทรงมังกร
ปีมะโรง
สำหรับคนที่เกิดปีมะโรง ปี2558นี้ ปีเกิดของท่านตกรอบปีเฮ้ง (ปีเคราะห์ภัย) จึงส่งผลให้เคราะห์เก่าก็ตามมาส่งผล เคราะห์ใหม่ก็กระหน่ำซ้ำ ปีนี้จึงเป็นปีแห่งมรสุม การงานธุรกิจการค้ามักพบอุปสรรคซ้ำซ้อน ต้องเตรียมความพร้อมรับมือเหตุพลิกผัน ด้านโชคลาภการเงินตกที่นั่งเสียทรัพย์ รายรับคงที่แต่รายจ่ายสูง
วัตถุมงคลเสริมดวงชะตาที่เหมาะสม คือ “พระโพธิสัตว์กวนอิมทรงมังกร” อำนาจบารมีจากพระองค์ช่วยคุ้มครองป้องกันภัย แผ่บารมีให้อยู่เย็นเป็นสุข มีความก้าวหน้าเจริญรุ่งเรืองในธุรกิจการค้าและหน้าที่การงานที่ทำ เงินทองหลั่งไหลเพิ่มพูน บังเกิดความร่มเย็นเป็นสุขมาสู่เจ้าชะตา
เทพมหากาฬใฉ่ซิ้งดำ
ปีมะเส็ง
สำหรับคนที่เกิดปีมะเส็ง การงานราบรื่น ธุรกิจการค้าเจริญรุ่งเรือง การลงทุนทั้งภายในภายนอกมีทิศทางที่สดใส แต่เนื่องจากมีดาวอัปมงคลเพ่งเล็งรังควาน ซึ่งจะแผ่อิทธิพลส่งผลกระทบให้เกิดเรื่องการทรยศหักหลัง และเกิดเรื่องขัดแย้ง ระวังผู้ไม่หวังดีหลอกลวงให้เสียหาย การเงินจะมีเรื่องให้เสียทรัพย์โดยไม่คาดคิด ทั้งต้องระวังปัญหาเรื่องสุขภาพ
วัตถุมงคลเสริมดวงชะตาที่เหมาะสม คือ “เทพมหากาฬใฉ่ซิ้งดำ” อำนาจบารมีจากพระองค์ช่วยขจัดปัดเป่าเหตุเภทภัยร้าย ช่วยบันดาลทรัพย์สินเงินทองให้ไหลมาเทมาเต็มเปี่ยมบริบูรณ์ และช่วยเสริมให้เจ้าชะตาและครอบครัวบังเกิดความร่มเย็นเป็นสุข หน้าที่การงานและกิจการค้าก้าวหน้าเจริญรุ่งเรือง
เทพกวนอูทรงม้าประกาศชัยเหนือคู่แข่ง
ปีมะเมีย
สำหรับคนที่เกิดปีมะเมีย การเงินการงานล้วนได้รับพลังอุปถัมภ์ ถือเป็นโอกาสดีในการสร้างผลงาน ขยายการค้า ทั้งมีเกณฑ์จะเกิดการงานอันเป็นมงคลขึ้นในบ้าน แต่เนื่องจากมีดาวร้าย “ก้วงจิ” และ “พั่วป้าย” เข้ามารังควาน จึงส่งผลให้ปีนี้มักเกิดเรื่องมีปากเสียง มีเหตุให้ทะเลาะวิวาท เกิดเหตุการณ์แทรกแซงที่คาดไม่ถึงทั้งในระหว่างการทำงานและการเดินทาง
วัตถุมงคลเสริมดวงชะตาที่เหมาะสม คือ “เทพกวนอูทรงม้าประกาศชัยเหนือคู่แข่ง” อำนาจบารมีจากพระองค์ช่วยส่งเสริมให้การงานก้าวหน้า ธุรกิจการค้ารุ่งเรือง มีทรัพย์สินเงินทองเพิ่มพูน มีตำแหน่งยศศักดิ์และบริวารเกื้อหนุน แคล้วคลาดจากเรื่องร้ายและเหตุวุ่นวายต่างๆ
เทพฮกลกซิ่ว (เทพแห่งโชคทรัพย์อายุวัฒนะ) 
ปีมะแม
สำหรับคนที่เกิดปีมะแม เนื่องจากปี 2558 นี้ดวงชะตาตรงทับกับปีนักษัตรของตนเอง ซ้ำยังมีดาวอัปมงคลหลายดวงพิฆาตเพ่งเล็ง ปีนี้จึงเป็นปีที่ค่อนข้างบั่นทอนพลังชีวิต เพราะท่านต้องคอยตามแก้ไขปัญหา แม้จะเป็นเรื่องเล็กๆ แต่ก็มักจะก่อเป็นปัญหาให้กับท่านได้ทุกเรื่อง ท่านจึงต้องอดทนใจเย็นให้มากๆ หน้าที่การงานและกิจการค้ามักพบอุปสรรค การเงินจะมีเหตุให้สูญเสียในเรื่องที่ไม่คาดคิด
วัตถุมงคลเสริมดวงชะตาที่เหมาะสม คือ “เทพฮกลกซิ่ว” (เทพแห่งโชคทรัพย์อายุวัฒนะ) อำนาจบารมีจากเทพทั้งสามพระองค์ช่วยขจัดปัดเป่าเคราะห์ภัย แก้ไขพลังพิฆาตของดาวร้ายและพลังปะทะของปี ส่งเสริมให้บังเกิดแต่โชคลาภและความร่มเย็นเป็นสุข แคล้วคลาดจากเรื่องร้ายและอุบัติภัยทั้งมวล
พระสังกัจจายน์ประทานทรัพย์บารมี
ปีวอก
สำหรับที่เกิดปีวอก การงานราบรื่น ธุรกิจการค้ามีโอกาสขยายตัวประสบกับความเจริญรุ่งเรือง ทั้งท่านมีเกณฑ์จะจัดการงานอันเป็นมงคลขึ้นในบ้าน แต่เนื่องจากได้รับอิทธิพลจากดาวอัปมงคลหลายดวงที่โคจรเข้ามารังควานในดวงชะตาร่วมอยู่ด้วย ซึ่งจะส่งผลให้หน้าที่การงาน ธุรกิจการค้าเกิดเรื่องวิวาทขัดแย้ง มีการสับเปลี่ยนโยกย้ายงาน ทั้งจะแผ่อิทธิพลส่งผลกระทบต่อเรื่องความปลอดภัย อุบัติเหตุ
วัตถุมงคลเสริมดวงชะตาที่เหมาะสม คือ “พระสังกัจจายน์ประทานทรัพย์บารมี” อำนาจบารมีจากพระองค์ช่วยสลายพลังพิฆาตจากดาวอัปมงคล พร้อมทั้งส่งเสริมพื้นดวงชะตาให้ราบรื่นสดใส หน้าที่การงานและธุรกิจการค้ารุ่งเรืองก้าวหน้าไร้อุปสรรคปัญหา สุขภาพแข็งแรงสมบูรณ์ปราศจากโรคภัยไข้เจ็บตลอดปี
พระโพธิ์สัตว์บุ้นจูทรงสิงห์
ปีระกา
สำหรับคนที่เกิดปีระกา ปี 2558 นี้นับว่าปานกลาง บางช่วงที่ดาวมงคลส่งผลก็จะทำให้ท่านได้มีโอกาสเก็บเกี่ยวต่อยอดและขยายผล ทั้งมีบางช่วงที่ท่านจะประสบความกดดันติดขัดไม่มีโชคลาภ การดำเนินการต่างๆไม่บรรลุเป้าหมาย ทั้งควรระวังเรื่องวุ่นวายที่จะมาเยือนครอบครัว และการมีปากเสียงกับคนรอบข้าง
วัตถุมงคลเสริมดวงชะตาที่เหมาะสม คือ “พระโพธิ์สัตว์บุ้นจูทรงสิงห์” อำนาจบารมีจากพระองค์ช่วยส่งเสริมการงานและกิจการค้าของเจ้าชะตาให้บังเกิดความรุ่งเรืองก้าวหน้า สินค้าหมุนเวียนคล่องตัว โชคลาภมั่งคั่งบริบูรณ์ สุขภาพพลานามัยแข็งแรงและภายในครอบครัวแคล้วคลาดปลอดภัยสมบูรณ์พูนสุข
เทพใฉ่ซิ้งเศรษฐีประทานโภคทรัพย์
ปีจอ
สำหรับคนที่เกิดปีจอ ปี2558 นี้ประสบกับพลังโทษภัย ทำให้จิตใจมักรุ่มร้อนไม่สงบ มักจะเกิดปัญหาและเรื่องวุ่นวายแทรกแซงเข้ามาให้ท่านแก้ไขอยู่ไม่ขาด ประกอบกับปีเกิดท่านเป็นปีที่ได้รับพลังแตกแยก และในเรือนชะตาได้ปรากฏดาวร้ายหลายดวงที่พิฆาตเพ่งเล็งอยู่ ดังนั้นจึงต้องระวังเหตุพลิกผันเปลี่ยนแปลงในด้านที่ไม่คาดหมายกับการงานหรือธุรกิจการค้า การคบหามิตรปีนี้ต้องแยกแยะ ระวังจะถูกหลอกเพราะหลงไว้ใจคนใกล้ชิด โชคลาภการเงินติดขัด 
วัตถุมงคลเสริมดวงชะตาที่เหมาะสม คือ “เทพใฉ่ซิ้งเศรษฐีประทานโภคทรัพย์” เพื่อช่วยสลายเคราะห์เหตุเภทภัยร้าย และแคล้วคลาดจากภยันตรายทั้งปวง ประกอบอาชีพเจริญก้าวหน้า ค้าขายดีมีกำไร เงินทองไหลมาเทมา คิดหวังสิ่งใดก็ขอให้สำเร็จผลสมความปรารถนา
เทพฮก(เทพแห่งบุญวาสนาบารมี) 
ปีกุน
สำหรับท่านที่เกิดปีกุน ปีนี้ก่อนที่ท่านจะคิดอ่านดำเนินการงานใดควรเพิ่มความรอบคอบและระมัดระวัง เนื่องจากในเรือนชะตามีดาวร้าย โคจรเข้ามาเพ่งเล็ง ซึ่งจะส่งผลให้ท่านมีเรื่องขัดแย้งกับผู้อื่นได้ง่าย ทั้งต้องระวังเรื่องเสียทรัพย์ การงานพบอุปสรรค งานเกิดข้อผิดพลาดเสียหายทำให้ล้มเหลวหรือพ่ายแพ้ต่อคู่แข่ง รวมถึงต้องระวังภัยอุบัติเหตุ
วัตถุมงคลเสริมดวงชะตาที่เหมาะสม คือ “เทพฮก” (เทพแห่งบุญวาสนาบารมี) เพื่อขออำนาจบารมีจากพระองค์ช่วยสลายเคราะห์เหตุเภทภัยร้าย และโปรดประทานสติปัญญาอันสว่างไสวรุ่งเรืองในการพัฒนาการงานธุรกิจการค้าให้เจริญก้าวหน้า ประสบความสำเร็จในทุกสิ่งที่มุ่งหวังและสมปรารถนาในเร็ววัน