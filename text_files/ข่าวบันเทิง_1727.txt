ซุ่มคบกันแบบเงียบๆ กันมาซักระยะแต่ระดับความหวานของคู่รักต่างวัยของผู้จัด เจ็ท ณัฐพงศ์ กับนักแสดงสาวน้องใหม่แห่งวิกเจ็ดสี แพตตี้ พิมพ์ภาภรณ์ นั้นจัดว่าไปได้สวยเลยทีเดียวกับผ่านหลักฐานในวันที่ฝ่ายหญิง แพตตี้ ซ้อมใหญ่รับปริญญาจากรั้วจุฬาลงกรณ์มหาวิทยาลัย ผู้จัดหนุ่มเจ็ท ก็เล่นยกครอบครัวพาทั้งคุณพ่อคุณแม่ตัวเองไปแสดงความยินดีแฟนสาวเหมือนเป็นการเปิดตัวอย่างไงอย่างงั้น
และดูเหมือนว่าความรักของทั้งคู่จะสดใสแฮปปี้ขึ้นเรื่อยๆ หลังจากที่เคยมีภาพสาว แพตตี้ เข้าไปไหว้แม่หนุ่มเจ็ท อาจิ๋ม มยุรฉัตร เมื่อวันแม่ที่ผ่านมาพอครั้งนี้ในงานซ้อมรับปริญญาอาจิ๋มก็มาแสดงความยินดีกับแฟนลูกชายด้วยตัวเอง ช่างตอกย้ำชัดเจนจริงๆ เลยว่าความรักต่างวัยของผู้จัดเจ็ทและแพตตี้นอกจากหวานสดใสแล้วยังผ่านฉลุยเพราะแม่ไฟเขียวสุดตัวนี่เอง