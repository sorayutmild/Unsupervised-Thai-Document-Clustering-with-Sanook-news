ปกติแล้วเครื่องเกม PS4 Pro จะมีให้เลือกซื้ออยู่ด้วยกันสองรุ่น คือรุ่มที่มีขนาด HDD TB จะราคาประมาณ 11,990 บาท ส่วนอีกรุ่นจะมีขนาด HDD 2TB ราคาขายอยู่ที่ประมาณ 15,990 บาท ซึ่งราคาค่อนข้างสูงทีเดียว แต่ว่าตอนนี้มีร้านขายสินค้าไอทีชื่อดังร้านหนึ่ง จัดโปรโมชั่นสุดช็อก! ขายเครื่อง PS4 Pro รุ่น HDD 2TB ในราคาเพียง 4,990 บาทเท่านั้น บรรดาเกมเมอร์ที่อยากซื้อเครื่อง PS4 Pro คงอาจร้อง โห! แต่เดี๋ยวก่อน ทาง Sanook Game เราอยากให้เช็คเงื่อนไขดีๆ ก่อนที่จะไปซื้อ

เงื่อนไขของทางร้าน เมื่อต้องการจะซื้อ Play Station 4Pro 2 TB Gamma Black ในราคาเพียง 4,990 บาท มีอยู่ว่า จะต้องซื้อเครื่องพร้อมเปิดเบอร์ใหม่ ทรูมูฟ เอช แพ็คเกจรายเดือน 899.- สัญญาการใช้งาน 12 เดือน พร้อมจ่ายค่าบริการล่วงหน้า 3,745 บาท (ค่าบริการล่วงหน้านำมาหักแพ็คเกจรายเดือน เดือนละ 350 บาท 10 เดือน)
หรือก็คือ ผู้เล่นจะต้องจ่ายค่าเครื่อง Play Station 4Pro 2 TB Gamma Black ราคา 4,990 + กับราคาค่าบริการเปิดแพ็คเกจรายเดือน ทรูมูฟ เอช ล่วงหน้า 3,745 บาท รวมเป็นเงิน 8,735 บาท ก่อนจึงจะรับเครื่องเกมกลับไปนอนเล่นที่บ้านได้  แต่ท่านยังจ่ายไม่หมด ยังมีค่าแพ็คเกจรายเดือน ทรูมูฟ เอช ที่ต้องจ่ายทั้งหมด 12 เดือนอีก โดยทาง ทรูมูฟ เอช จะหักค่าที่จ่ายล่วงหน้าไปแล้ว 3,745 บาทนั้นเป็นเงิน 350 บาท ต่อเดือนทั้งหมด 10 เดือนก็เท่ากับว่า เดือนละ 899-350 = 549 เป็นเวลา 10 เดือน ก็เอา 549x10 = 5,490 ยังไม่หมด ยังเหลือค่าแพคเกจรายเดือน 2 เดือนสุดท้าย (สัญญา 12 เดือน) อีก 899x2 = 1,798 บาท
สรุปแล้ว เกมเมอร์ที่ต้องการซื้อเครื่อง PS4 Pro ของโปรโมชั่นนี้จะต้องจ่าย 8,735 เป็นค่าเครื่องตอนแรก + ต้องจ่ายค่า ทรูมูฟ เอช รายเดือนอีก 5,490+1,798 = 7,288 เมื่อนำเอาค่าเครื่อง+ค่ารายเดือน ทั้งหมดก็เป็น 8,735+7,288 = 16,023 บาท นั่นก็คือจ่ายแพงกว่าการซื้อเครื่องเปล่านิดหน่อย แต่ได้แพคเกจทรูมาใช้งานแถมด้วยเท่านั้น เหมาะสำหรับคนที่ต้องการจะใช้แพคเกจมือถือร่วมด้วยอยู่แล้ว
แต่สำหรับผู้ที่ไม่ต้องการจะใช้แพคเกจมือถือสัญญาผูกมัดของ ทรูมูฟ เอช ทางร้านก็มีโปรโมชั่นอีกตัวคือ ซื้อเครื่องเปล่าได้แบบไม่มีเงื่อนไขในราคา 14,990 แนะนำเป็นโปรโมชั่นตัวนี้จะดีกว่า
แต่ถ้าเกมเมอร์ท่านใดสนใจโปรโมชั่นของทางร้านจริงๆ เขาก็มีข้อเสนอพิเศษอีก 4 ต่อด้วยนะ ลองดูกัน
ต่อที่ 1 : รับฟรี! Joy DUALSHOCK 4 มูลค่า 1,990.- (รวมได้รับทั้งหมด 2 ตัว) ต่อที่ 2 : ผ่อนสบายๆ 0% สูงสุด 24 เดือน (เฉพาะธนาคารที่ร่วมรายการ ดูโปรโมชั่นบัตรเครดิต คลิก>> รายละเอียด) ต่อที่ 3 : ใช้คะแนนแลกรับเครดิตเงินคืนสูงสุด 24% (เฉพาะธนาคารที่ร่วมรายการ ดูโปรโมชั่นบัตรเครดิต คลิก >> รายละเอียด) ต่อที่ 4 : เครื่องเก่ามีค่า แลกเป็นส่วนลดสินค้าสูงสุด 20,000.- เมื่อนำสมาร์ทโฟนหรือโน้ตบุ๊ก หรือ MacBook เก่าแลกเป็นส่วนลดเพื่อซื้อสินค้า
โปรโมชั่นของทางร้าน หมดเขต 31 มีนาคม 2563 นี้นะครับ
 