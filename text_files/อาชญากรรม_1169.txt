เมื่อเวลา 14.30 น. วันที่ 6 มีนาคม พ.ต.ท.พิสิษฐ์ สายชนม์ พนักงานสอบสวนผู้ชำนาญการ สน.ประเวศ รับแจ้งเหตุพบศพเด็กทารก อยู่ภายในห้องน้ำหญิง ห้างเทสโก้โลตัส สาขาอ่อนนุช 80 ถนนอ่อนนุช แขวงและเขตประเวศ ตรวจสอบที่เกิดเหตุอาคารเปิดเป็นห้างสรรพสินค้าขนาดใหญ่ สูง 1 ชั้น ภายในห้องน้ำหญิง ห้องที่ 3 พบศพเด็กทารกเพศชาย อายุประมาณ 5-6 เดือน สภาพเปลือย อวัยวะครบถ้วนและมีคราบเลือดใส่อยู่ในถุงสีขาวและถุงสีเขียวอยู่ภายในถังขยะ จากการตรวจสอบเพิ่มเติมบริเวณประตูทางออกของห้างพบกล่องกระดาษลังสีดำ ภายในพบขวดน้ำแดงมีหลอดดูดและบุหรี่สำหรับเส้นไหว้ มีพวงมาลัย 1 พวง บรรจุทิ้งไว้ เจ้าหน้าที่จึงรวบรวมไว้เป็นหลักฐาน ก่อนนำศพส่ง สถาบันนิติเวชวิทยา รพ.ตำรวจ
จากการสอบสวนแม่บ้านทำความสะอาดของห้อง ให้การว่า ก่อนเกิดเหตุตนมาทำความสะอาดตั้งแต่ตอน 11.00 น. ตามปกติ กระทั่งเข้ามาภายในห้องน้ำหญิงกำลังเก็บขยะตามห้องน้ำ ก็พบถุงพลาสติกใส่อยู่ในถังขยะ มีน้ำหนักผิดสังเกต จึงแกะดู พบกระดาษทิชชูห่ออยู่ พอแกะออกอีกชั้นถึงกับผงะพบเลือดจำนวนมากและมีร่างเด็กทารก จึงแจ้งเจ้าหน้าที่มาตรวจสอบ ท่ามกลางเสียงวิพากษ์วิจารณ์ว่าร่างเด็กทารกได้ถูกนำเข้าทำพิธีทางไสยศาสตร์มาแล้ว แล้วนำมาทิ้งไว้ดังกล่าว
เบื้องต้น เจ้าหน้าที่สันนิษฐานไว้สองประเด็น โดยอาจเป็นแม่ที่เลี้ยงลูกไม่ได้จึงเอามาทิ้ง ส่วนอีกประเด็นเป็นพวกชื่นชอบทางไสยศาสตร์มาทิ้งไว้ ซึ่งฝ่ายสืบสวนต้องลงพื้นที่ตรวจสอบภาพจากกล้องวงจรปิด รวมทั้งสอบสวนพยานที่เกิดเหตุ และรอผลตรวจทางนิติวิทยาศาสตร์ เพื่อติดตามตัวคนร้ายมาดำเนินคดีตามกฎหมายต่อไป