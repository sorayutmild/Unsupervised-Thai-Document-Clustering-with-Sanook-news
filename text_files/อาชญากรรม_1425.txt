BENZ ซิ่งพุ่งชนเสาไฟฟ้าแรงสูง ชนป้ายโฆษณา จากนั้นพุ่งเข้าไปชน CRV ในเต็นท์รถได้รับความเสียหาย คนขับดับคาที่ คนโดยสารสาหัส 
เกิดอุบัติเหตุ รถBENZ ไม่ทราบรุ่น หมายเลขทะเบียน 4ฬ 1147 กทม.เสียหลักพุ่งชนเสาไฟฟ้าแรงสูงหัก 2 ท่อน บริเวณถนนพหลโยธินขาออก เยื้องกับศาลอาญารัชดา จากนั้นได้ชนกับป้ายโฆษณาบริเวณข้างทาง ก่อนพุ่งเข้าไปยังเต้นท์รถมือ 2 "ศักดิ์สกุล รถดี "ชนรถรยนต์นั่งส่วนบุคคลยี่ห้อฮอนด้า รุ่น CRV สีบรอนซ์ทอง หมายเลขทะเบียน ษจ1540 กทม.ที่จอดอยู่เข้าที่บริเวณด้านหน้า สภาพพังเสียหาย อย่างไรก็ตามอุบัติเหตุดังกล่าวส่งผลให้ คนขับเสียชีวิตคาพวงมาลัย ส่วนคนนั่งด้านข้างได้กระเด็นออกจากรถได้รับบาดเจ็บสาหัส เจ้าหน้าที่กู้ภัยได้ให้การช่วยเหลือเบื้องก่อนนำส่ง รพ.แล้ว
ล่าสุด ทราบชื่อผู้เสียชีวิต คือนายร่มฉัตร วงศ์ตลาดขวัญ อายุ 23 ปี อยู่บ้านเลขที่ 12/8 ม.3แขวง/เขตตลิ่งชัน กทม. ส่วนผู้บาดเจ็บถูกนำตัวส่งรพ.ยันฮี ทราบชื่อต่อมา คือนายอัครเดช กระบวนแสง อายุ 23 ปี เท่ากัน โดยทั้ง 2 เป็นนักศึกษามหาวิทยาลัยธุรกิจบัณทิต ชั้นปีที่ 4 ซึ่งเพิ่งกลับจากการไปเที่ยว ทั้งนี้มีรายงานว่า นายอัครเดช ได้นอนหลับมาตลอดทางส่วนนายร่มฉัตร คนขับที่เสียชีวิตคาดว่ามีอาการมึนเมาจนไม่สามารถประคองพวงมาลัยรถได้ และเมื่อมาถึงโค้งร้อยศพ ซึ่งมีลักษณะเป็นทางโค้งที่มักเกิดอุบัติเหตุบ่อย รถจึงเสียหลักและพุ่งชนสิ่งกีดขวางดังกล่าว
 