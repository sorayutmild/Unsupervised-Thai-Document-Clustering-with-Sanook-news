เป็นข่าวเศร้าที่เกิดขึ้นอย่างกะทันหันสำหรับวงการบันเทิงกับการเสียชีวิตของ กัญจน์-พศุตม์ เสนะเปรม หรือ กัญจน์ KPN ผู้เข้าประกวด KPN Award ครั้งที่ 24 เนื่องจากอุบัติเหตุทางรถยนต์ เลือดคั่งในสมอง และเสียชีวิตลง เบื้องต้นมีรายงานว่าทางครอบครัวได้ตั้งบำเพ็ญกุศลตามพิธีทางศาสนาที่ศาลา 2 วัดประยุรวงศาวาสวรวิหาร
ท่ามกลางความโศกเศร้าของครอบครัว และเพื่อนๆ ร่วมวงการได้โพสต์ข้อความอาลัยเพื่อนผู้ล่วงลับ อาทิ กานต์ KPN ที่เผยใจเพื่อนว่า "หลับให้สบายนะเพื่อน อยู่ด้วยกันตั้งแต่ก่อนประกวดยังประกวดจบก็ยังอยู่กัน3 คน มึง กู @fordkpn ด้วยกันทุกวันเลย55 ไม่คิดเลยว่ามึงจะไปก่อนพวกกูเร็วขนาดนี้ ใจหายเลยวะ ถึงพักหลังจะไม่ค่อยได้คุยได้เจอกัน แล้วหลังจากนี้ก็คงไม่มีโอกาสแล้ว แต่มึงจะเป็นความทรงจำที่ดีของพวกกูเสมอนะ ทุกสิ่งทุกอย่างที่ผ่านมากผุอโหสิกรรมให้มึงทุกอย่าง และกูจะจดจำมึงในฐานะ”เพื่อน”ที่ดีที่สุดคนนึงของกู ตลอดไป ปล.ขอแสดงความเสียใจกับคุณพ่อคุณแม่ของกันอย่างสุดซึ้งด้วยนะครับ"
ทั้งนี้ กัญจน์-พศุตม์ เสนะเปรม หรือ กัญจน์ เคพีเอ็น เป็นอดีตผู้เข้าแข่งขัน เคพีเอ็น อวอร์ด ครั้งที่ 24 และเป็นหนึ่งในสมาชิกวง Cold Summer ของค่าย BEC-Tero นอกจากนี้ยังเป็นคนเก่งมีความสามารถมีธุรกิจทำแบรนด์เสื้อผ้าเป็นของตัวเอง และจากไปด้วยวัยเพียง 23 ปี
sanook.com ขอแสดงความเสียใจและร่วมไว้อาลัยมา ณ ที่นี้ 


"กัญจน์ KPN" ศิลปินเวทีดัง กับการตามฝันทางดนตรีก่อนจากไปในวัย 22 ปี
