แบบทดสอบนี้จะสามารถบอกให้คุณได้รู้ว่า คุณนั้นกำลัง "รักหรือหลง" อย่ารอช้ามาทำแบบทดสอบ ทายนิสัย ทายใจไปพร้อมๆ กันเลยค่ะ
แบบทดสอบทายใจ
1.สมมติว่าแฟนของคุณไม่ชอบกินผัก คุณจะบอกได้ไหมว่าผักชนิดนั้นคืออะไร
A. แน่นอนที่สุด (ไปข้อ 2 ) B. ไม่แน่ใจ ต้องถามเขาก่อน (ไปข้อ 3 )
2.นาฬิกาที่แฟนคุณอยากได้มากและคุณตั้งใจซื้อให้เขาเป็นของขวัญวันเกิดลดราคา 20% แต่ก็ยังแพงอยู่ดี คุณจะ
A. ยืมเงินเพื่อนไปสอยมา (ไปข้อ 4) B. เก็บเงินจนกว่าจะซื้อได้ ไม่ก็ซื้ออย่างอื่นให้แทน (ไปข้อ 5 )
3.วันนี้คุณใส่ชุดใหม่อินเทรนด์สุดๆมา แต่แฟนบอกว่ามันดูปริมณฑลมาก คุณจะ
A.เสียเซลฟ์ ให้เขาช่วยดูว่ามันเชยตรงไหน (ไปข้อ 6 ) B. กรี๊ดคนตาต่ำ! ชุดนี้กำลังฮิตนะยะ (ไปข้อ 7 )
4.เสาร์อาทิตย์นี้หวานใจจะมาเที่ยวที่บ้านคุณ คุณจะ
A. สำรวจรอบบ้าน จุดไหนต้องเปลี่ยนแปลงบ้าง (ไปข้อ 8 ) B. ปัดกวาดให้สะอาดตามปกติ (ไปข้อ 6 )
5.คุณได้ยินแว่วๆเหมือนเขากำลังคุยโทรศัพท์กับผู้หญิง แต่พอคุณไปถึงเขาก็วางสายพอดี คุณจะ
A. หลอกให้เขาไปห้องน้ำแล้วหยิบโทรศัพท์มาเช็ค (ไปข้อ 9 ) B. ถามตรงๆว่าเมื่อกี๊คุยกับใคร (ไปข้อ 7 )
6.แฟนคุณชวนไปดูหนังอาร์ตดูยากชนิดต้องต่อบันไดดูถึงจะรู้เรื่อง คุณจะ
A. ไปเป็นเพื่อนเขา แม้จะเบื่อสุดชีวิต (ไปข้อ 10 ) B. บอกว่าไม่ว่าง พอดีอาจารย์ให้ทำรายงาน (ไปข้อ 11 )
7.วันนี้คุณมีนัดดับแฟน แต่ลืมนัดออกไปช้อปของเซลล์กับเพื่อนเสียนี่ พอนึกขึ้นมาได้ คุณจะ
A. ปิดโทรศัพท์ แล้วค่อยหลอกเขาว่าแบตหมด (ไปข้อ 13 ) B. โทรไปลับลวงแหลว่าต้องไปธุระกับแม่ (ไปข้อ 14 )
8.แฟนคุณอยากได้เสื้อสวยตัวหนึ่ง แต่ราคาตั้ง 1,200 เลยมาขอยืมเงินคุณก่อน คุณจะ
A. เอาก็เอา ให้ยืมเพราะรักนะเนี่ย (ไปข้อ 12 ) B. บอกเขาว่ามีแค่ 200 แฟนกับเงินต้องแยกกันให้เด็ดขาด (ไปข้อ 13 )
9.คุณจะโกรธมากๆหรือเปล่า ถ้าเขาขี้หึงอย่างไม่มีเหตุผล
A. ไม่ ยิ่งโกรธแปลว่าเขายิ่งรัก (ไปข้อ 10 ) B. แน่นอน ขืนมาทำงี่เง่าเจอเทศน์ยาวแน่ (ไปข้อ 11 )
แบบทดสอบทายใจ
10.คุณอุส่าห์โทรไปหาเขาด้วยความคิดถึงแต่เขากลับพูดไม่ดีใส่แล้ววางหูไปเลย คุณจะ
A. ส่งข้อความไปถามว่าเป็นอะไร (ไปข้อ 14 ) B. เล่นอย่างนี้ใช่ไหม อย่างนั้นไม่ง้อ รอให้เขาโทรมาเอง (ไปข้อ 12 )
11.ตั้งแต่มีแฟนคุณเคยให้โทรศัพท์กับผู้ชายอื่นที่มาจีบอีกหรือเปล่า
A. ให้เฉพาะคนที่น่าสนใจจริงๆ (ไปข้อ 18 ) B. ให้สิ ยังไงคบเป็นเพื่อนกันไปก่อนก็ได้ (ไปข้อ 17 )
12.ถ้าเพื่อนกับแฟนชวนคุณไปเที่ยวในวันเดียวกัน คุณจะปฏิเสธแฟนเพื่อไปกับเพื่อนไหม
A. ไม่มีทาง มีแฟนแล้วต้องให้เวลาแฟนมากกว่า (ไปข้อ 17 ) B. ถ้าที่ๆเพื่อนชวนน่าสนใจก็ไปกับเพื่อน (ไปข้อ 18 )
13.เวลาคุณกับหวานใจทะเลาะกัน คนที่มักเป็นฝ่ายง้อก่อนคือ
A. คุณเอง ผู้หญิงเข้มแข็งต้องทำอย่างนี้ (ไปข้อ 15 ) B. เขาสิ มันเป็นหน้าที่สุภาพบุรุษ (ไปข้อ 16 )
14.เวลาอยู่กับเพื่อนคุณแต่งตัวเหมือนตอนอยู่กับแฟนหรือเปล่าA. ไม่เลย กับแต่งเพื่อนง่ายๆอย่างไรก็ได้ (ไปข้อ 16 ) B. แต่งเหมือนกันทุกที่ (ไปข้อ 15 )
15.ตั้งแต่คบกันมาหวานใจทำให้คุณเสียใจบ่อยแค่ไหน
A. บ่อยอยู่นะ แต่คุณเก็บไว้ไม่ให้เขารู้ (ไปข้อ 19) B. นานๆที นับครั้งได้ (ไปข้อ19)
16.เรื่องเซอร์ไพรส์ที่สุดที่แฟนเคยทำให้คุณ
A. เขาจำวันเกิดคุณได้ เซอร์ไพรส์จริงๆ (อ่านคำเฉลยข้อ A) B. เขาส่งกุหลาบแดงช่อใหญ่มาให้ที่บ้าน (อ่านคำเฉลยข้อ D)
17.ถ้าพุดกันอย่างยุติธรรมคุณคิดว่าเขารักคุณหรือคุณรักเขามากกว่า
A. เขาสิ (อ่านคำเฉลยข้อ A) B.คุณเอง (อ่านคำเฉลยข้อ D)
18.เพื่อนเคยบ่นไหมว่าตั้งแต่มีแฟนคุณมีเวลาให้เพื่อนน้อยลง
A. ก็มีบ้าง แต่มีแฟนแล้วก็อย่างนี้ละ (อ่านคำเฉลยข้อ B) B.ไม่เลย มีแต่จะนัดเม้าท์แฟนกันบ่อยขึ้น (อ่านคำเฉลยข้อ C)
19.ถ้าเขาเลิกกับคุณขึ้นมา คุณจะเป็นอย่างไร
A. คำถามหยาบคายมาก ไม่อยากคิด (อ่านคำเฉลยข้อ B) B. ไม่เป็นไร เจ็บได้ก็หายได้ (อ่านคำเฉลยข้อ C)
แบบทดสอบทายใจ
ทำเสร็จแล้วมาดูเฉลยกันเลยค่ะ
คำเฉลยข้อ A เวลารักใครคุณจะทุ่มเทให้เขาเต็มร้อย ชนิดลืมเพื่อนลืมฝูง ลืมความต้องการของตัวเองไปเลย คุณจะทำทุกอย่างเพื่อเขาโดยไม่หวังผลตอบแทน ยอมลำบากได้ทุกอย่างเพื่อให้เขารู้ว่าคุณรักเขามากที่สุดในโลก
จะเรียกว่ารักจนตาบอดก็คงไม่ผิด นี่ถ้าเขารักคุณมากเหมือนกันนิยายรักหวานเว่อร์เรื่องนี้ก็คงแบบแฮปปี้ แต่ถ้าเขาเป็นผู้ชายใจยักษ์เห็นความรักของคุณมีค่าน้อยกว่าเสื้อยืดฟุตบอลยูโร คุณก็คงต้องเสียใจเพราะเขาวันละหลายรอบ
คำเฉลยข้อ B จะว่าความรักทำให้คุณตาบอดก็คงไม่ถูกนัก ต้องพูดว่าความรักทำให้คุณสายตาสั้นจะดีกว่า เพราะที่จริงแล้วเวลาเขาทำตัวเป็นบุรุษสุดเลวใส่คุณ คุณก็พอจะรู้อยู่เหมือนกัน
แต่เพราะความสายตาสั้นคุณก็เลยไม่ถือสา แถมยังพาลคิดแบบแม่พระ ไปอีกด้วยว่าคนรักกันต้องอภัยให้กันได้ทุกอย่าง เพราะอย่างนี้เขาถึงได้ใจ ขยันทำตัวไม่ดีให้คุณเสียใจตลอดเวลา
คำเฉลยข้อ C คุณเป็นคนรักอย่างมีสติ ถึงจะรักแต่ก็มองออกว่านิสัยจริงๆของเขาเป็นอย่างไร เพราะคุณชอบคิดอะไรแบบไม่เข้าข้างตัวเอง ผิดก็ว่าไปตามผิดถูกก็ว่าไปตามถูก
เพราะรู้ว่าถึงเวลาต้องเปลี่ยนสถานะเฟสบุคเป็นโสดอีกแล้ว แต่คุณก็พร้อมจะเผชิญหน้ากับมัน ความมีเหตุผลทำให้คุณไม่ค่อยถูกใครหลอก ยิ่งถ้าได้ถ้าเจอคนดีชีวิตรักของคุณจะหวานชื่นมากๆ เพราะคุณทั้งรักทั้งชื่นชมในความดีของเขานั่นเอง
คำเฉลยข้อ D เวลาคุณอินเลิฟกับใคร ทุกสิ่งอย่างในชีวิตเขาจะต้องผ่านกระบวนการพิจารณาโดยสมองน้อยๆของคุณจนหมด ไม่ว่าจะเป็นนิสัยใจคอ หน้าตา สติปัญญา ฐานะทางบ้าน เพื่อนฝูง ญาติพี่น้อง ฉะนั้นไม่มีทางเลยที่เขาจะมาทำตัวไม่ดีแบบไม่เกรงใจใครใส่คุณได้
นอกจากนี้เวลามีความรักคุณจะเผื่อใจไว้สำหรับความผิดหวังเสมอ และไม่เคยลังเลที่จะเป็นฝ่ายบอกเลิกก่อนด้วย ความรักเลยไม่มีวันทำให้คุณตาบอด มีแต่จะทำให้คุณตาสว่างเห็นธาตุแท้ของผู้ชายมากขึ้นสิไม่ว่า
