วันนี้ (3 ธ.ค.) กระแสในโซเชียลเน็ตเวิร์กชาวเน็ตกำลังให้ความสนใจเป็นอย่างมาก กรณีเฟซบุ๊คที่ใช้ชื่อ Wiphakorn Sookpimay อ้างเป็นภรรยาของนักร้องร็อก เสก โซโล  ได้โพสต์ข้อความระบายความอัดอั้นสุดทนกับพฤติกรรมของสามีตัวเองแบบหมดเปลือกบนโลกออนไลน์  โดยข้อความระบุได้ใจควา่มว่า นักร้องร็อก เสก โลโซ ได้ทอดทิ้งลูกเมียที่อยู่กินกันมากว่า 20 ปี  นอกจากนี้ยังระบายข้อความว่าได้ถูกสามีนักร้องทำร้ายร่างกายอีกด้วย
และที่ทำเอาหลายได้อ่านข้อความและได้เห็นรูปภาพที่ถูกโพสต์ต่างพากันตกตะลึง เนื่องจากภาพดังกล่าวปรากฏเป็นรูปภาพคล้าย เสก โลโซ กำลังนั่งพี้ยาอย่างโจ๋งครึม และมีข้อความระบุด้านล่างภาพว่า อยากให้คนไทยตาสว่างกันเสียทีกับพฤติกรรมของนักร้องคนนี้ วัน ๆ ไม่ทำำอะไรเสพแต่ยาไอซ์ กัญชาให้ลูกเห็น 
ซึ่ง ชาวเน็ต หลายคนที่ได้เข้ามาเห็นภาพนี้ต่างพากันบอกให้ใจเย็น ๆ และหันหน้าเข้ามาคุยกันดีกว่า   แต่เจ้าของเฟซบุ๊คได้ตอบโต้ข้อความกลับไปว่า ลบเพื่ออะไร ในเมื่อไม่ให้เกียรติกัน 
และยังมีอีกหลายข้อความที่ระบายความในใจบนเฟซบุ๊คดังกล่าวที่ระบุว่าเป็นภรรยาของเสก โลโซ เช่น "เรื้อรังมา 8 เดือนแล้ว พี่ต้องจบมันได้แล้ว" , "ทีลูกยังไม่สงสาร ลูกๆ รู้เห็นหมดแล้วและไม่ต้องการพ่อแล้ว พี่เลี้ยงลูกคนเดียวมาหลายเดือนแล้วค่ะ" , "พี่กับลูกโดนทำร้ายอย่างแสนสาหัส แต่เค้าไม่เคลียร์กับพี่ให้เรียบร้อย พี่ต้องปกป้องตัวเองและเลี้ยงดูลูก 3 คน" หรือ "ก็เพราะประชาชนคิดแบบนี้ไงคะ สิ่งเสพติดกับศิลปินเป็นของคู่กัน แต่มันทำให้คนในครอบครัวต้องเจ็บช้ำ" เป็นต้น
ล่าสุด เสก โลโซ ยังไม่ได้มีกำหนดออกมาชี้แจงถึงข้อเท็จจริงเรื่องดังกล่าว อีกทั้งยังเป็นฝันร้ายของครอบครัว ศุขพิมาย ซึ่งเกิดเรื่องดังกล่าวขึ้นตรงกับวันเกิด (3 ธ.ค.) น้องเสือ ลูกชายคนโตพอดีด้วย