Asiasoft เปิดบ้านแถลงผลงานประจำปี พร้อมเกมใหม่ที่เตรียมเปิดในปีนี้
Asiasoft เปิดบ้านแถลงผลงานประจำปี ณ ชั้น 28 อาคาร UM Tower ย่านคลองตัน ตั้งเป้าหมายใหม่เตรียมบุกตลาดอินโดจีน ลุยตลาดเกมมือถือ และเปลี่ยนแผนเน้นเปิดเกมคุณภาพมากกว่าปริมาณเช่นปีก่อน โดยจับมือกับค่ายยักษ์ใหญ่เปิดเกม 5 คุณภาพชั้นนำภายในปีนี้
เกมส์จากAsiasoft
คุณปราโมทย์ สุดจิตพร ประธานเจ้าหน้าที่บริหารบริษัท เอเชียซอฟท์ คอร์ปอเรชั่น จำกัด (มหาชน) เปิดเผยภายในงาน Asiasoft Talk 2013 ว่าในปี 2013 นี้ทางบริษัทฯ มีแผนในการเน้นนโยบายเชิงรุกเพื่อการเติบโตของธุรกิจ โดยมีการปรับเปลี่ยนแผ่นให้นำบริษัทต่างๆภายในเครือที่แยกกันเป็นเอกภาพ ให้รวมเข้าสู่ศูนย์กลางเดียวกัน โดยผู้เล่นแต่ละคนมีเพียงไอดีเดียวก็สามารถเล่นเกมของทางบริษัทฯได้ทั่วทั้งภูมิภาค รวมทั้งยังมีการขยายตลาดสู่ในอินโดจีน 3 ประเทศได้แก่ พม่า เวียดนาม และกัมพูชา โดยจะเป็นการเปิดตลาดของฝั่งประเทศพม่า และทำส่วนแบ่งตลาดที่ยังไม่เยอะมากของอีก 2 ประเทศที่เหลือ โดยการไปในครั้งนี้ตนเชื่อว่าจะไม่ต้องใช้ต้นทุนสูงมากเหมือนกับประเทศอื่นๆในภูมิภาคที่มีการแข่งขันสูง
เกมส์จากAsiasoft
นอกจากนี้ทางบริษัทยังเตรียมการเข้าสู่ตลาดเกมจากโทรศัพท์มือถืออย่างเป็นทางการ เนื่องจากในปัจจุบันโทรศัพท์เป็นสิ่งที่แทบทุกคนล้วนมีไว้อย่างน้อยคนละ 1 เครื่อง และมีผู้ใช้บางส่วนก็เป็นเกมเมอร์ที่เล่นเกมบนโทรศัพท์อยู่เป็นประจำ และตลาดนี้ยังมีการเติบโตที่สูงมาก โดยเชื่อว่าในระยะ 3 ปีทางบริษัทจะทำรายได้จากเกมแพลทฟอร์มดังกล่าวสูงกว่าเกมออนไลน์ที่เปิดให้บริการอยู่ในปัจจุบัน
เกมส์จากAsiasoft
เกมส์จากAsiasoft
ในส่วนของเกมที่ทาง Asiasoft จะมีการเปิดในปีนี้จะเน้นการเปิดเกมที่มีคุณภาพ มากกว่าปริมาณเหมือนกับปีก่อนๆ ซึ่งทางบริษัทฯได้ตั้งเป้าไว้จะนำมาเปิดเวอร์ชั่นภาษาไทย มีทั้งหมด 5 เกมด้วยกันได้แก่
 
เกมส์ Ragnarok Online 2 





เกมส์จากAsiasoft
 
เกมส์ Cabal 2





เกมส์จากAsiasoft
 
เกมส์ Audition 2





เกมส์จากAsiasoft
 
ส่วนอีก 2 เกมจะเป็นเกมฟอร์มยักษ์ที่อยู่ในระหว่างการเจรจา โดยทางบริษัทได้จับมือกับ 2 ยักษ์ใหญ่ของวงการเกมคือทางบริษัท SONY และ SEGA ซึ่งคาดว่าจะได้มีการเปิดตัวทั้ง 2 เกมในช่วงไตรมาสที่ 4 ของปี 2556 ทั้งนี้ทางบริษัทฯได้ตั้งเป้าการเติบโตของกลุ่มบริษัทไว้ไม่ต่ำกว่าร้อยละ 30 โดยเชื่อว่าจะได้รับสัดส่วนของรายได้จากต่างประเทศเพิ่มขึ้นเป็นร้อยละ 50 ของรายได้รวมกลุ่มบริษัท
 
 
Byline: tenten
https://www.facebook.com/tentengame