
งานแต่งพิ้งกี้ สาวิกา กับเจ้าบ่าวไฮโซ เพชร อิทธิ บรรยากาศสุดชื่นมื่นในพิธีการแบบอิสลาม 
นางเอกสาวตาคม พิ้งกี้ สาวิกา ไชยเดช และ เพชร อิทธิ ชวลิตธำรง ได้เข้าพิธีแต่งงานตามหลักพิธีของศาสนาอิสลาม เมื่อช่วงเช้าของวันนี้ (12 ก.ย.) ที The Cove Pattaya ท่ามกลางผู้ใหญ่ทั้งสองครอบครัวและเพื่อนสนิทที่มาร่วมแสดงความยินดีกันอย่างอบอุ่น
ด้านเจ้าสาวพิ้งกี้ สาวิกา อยู่ในชุดเจ้าสาวสีขาวสวมฮิญาบ ดูสวยสง่างามมาก 
ต้องบอกว่างานแต่งพิ้งกี้ สาวิกา นั้นเป็นงานแต่งที่อลังการมาก เพราะเจ้าบ่าวเพชร อิทธิ ได้เคยให้สัมภาษณ์ไว้ว่าสินสอดไม่มากไม่น้อยสมเกียรติเจ้าสาวแน่นอน (แค่ร้อยล้านเท่านั้นนะจ๊ะ) และตามข่าวบอกว่าเจ้าบ่าวทุ่มงบในการจัดงานแต่งครั้งนี้ด้วยตัวเลขกว่า 8 หลักด้วยกัน สมฐานะเศรษฐีที่ดินพัทยามาก ๆ
ทั้งนี้  ในช่วงเวลา 13.00 น. ทั้งคู่จะควงแขนออกมาให้สัมภาษณ์กับสื่อมวลชน ที่โรงแรมดุสิตธานี พัทยา ส่วนจะหวานกันขนาดไหนติดตามได้ทีมข่าว Sanook! News ได้ร่วมเป็นสักขีพยานด้วย
ขอแสดงความยินดีนะจ๊ะ  (ขอบคุณภาพจาก ทวิตเตอร์ @Mixzer_)
>>> ทำความรู้จัก ไฮโซเพชร อิทธิ ชวลิตธำรง ว่าที่เจ้าบ่าวของ พิ้งกี้ สาวิกา>>> ประดุจเจ้าหญิง พิงกี้ สาวิกา กับชุดแต่งงาน สวยสยบ!>>> ส่องคอนโดหรู"พันล้าน"ของ"เพชร"แฟน"พิงค์กี้"