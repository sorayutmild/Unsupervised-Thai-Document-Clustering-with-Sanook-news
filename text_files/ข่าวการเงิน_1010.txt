สำหรับคนทำงาน เราใช้เวลา 1 ใน 3 ของวันไปกับงานที่ต้องรับผิดชอบโดยเฉพาะในองค์กรที่ลักษณะของงานเป็นรูทีน สุขภาพกายและสุขภาพจิตของพนักงานจึงเป็นเรื่องที่บริษัทต้องให้ความสำคัญเป็นอันดับต้นๆ
จากการรายงานของ Glassdoor กว่า 57% ของคนทำงานให้ความเห็นว่า สวัสดิการและรางวัลตอบแทนจากบริษัท เป็นปัจจัยต้นๆในการเลือกสมัครงาน และเกือบ 80% ของพนักงานให้ความเห็นว่าพวกเขาพึงพอใจที่จะได้รับสวัสดิการที่ยอดเยี่ยมระหว่างทำงานอย่าง ประกันสุขภาพที่ครอบคลุม เวลาว่างที่เพิ่มขึ้น หรืองบพิเศษสำหรับกิจกรรมเพิ่มทักษะ มากกว่าการปรับเงินเดือน เราจึงขอกล่าวถึง 12 บริษัทชั้นนำที่มอบสวัสดิการสุดพิเศษให้แก่พนักงาน
Netflix
อนุญาตให้พนักงานที่กำลังจะมีลูก ลาคลอดได้เป็นเวลา 1 ปีโดยจะจ่ายเงินเดือนตามปกติ อีกทั้งยังอนุญาตให้พ่อหรือแม่ที่เพิ่งมีบุตรสามารถเลิกก่อนเวลาได้ตามต้องการเป็นระยะเวลาอีก 1 ปี ด้วย

Thomson Reuters

REI
สนับสนุนให้พนักงานลางานและออกไปหากิจกรรมข้างนอกทำเพื่อเปิดประสบการณ์ใหม่ๆให้ตัวเองซึ่งถือเป็นวัน “Yay days” ของพนักงาน โดยพนักงานสามารถใช้สิทธิ์ “Yay days” ของตัวเองได้สองวันต่อปี และ 75% ของพนักงานใช้สิทธิ์พิเศษนี้ในการทำกิจกรรมนอกบ้านอย่าง วิ่งมาราธอน ใช้เวลาในสวนสาธารณะ ปั่นจักรยาน เป็นต้น

REI/Glassdoor

Salesforce
พนักงานของ Salesforce จะได้รับ 6 วันพิเศษต่อปี สำหรับการเป็นอาสาสมัครให้องค์กรการกุศลใดก็ได้ และบริษัทจะบริจาค $1,000 หรือ 35,590 บาทให้แก่องค์กรการกุศลที่พนักงานไปเป็นอาสาสมัครให้อีกด้วย

REI/Glassdoor

Airbnb
พนักงาน Airbnb จะได้รับงบจากบริษัท $2,000 หรือ 71,180 บาท สำหรับการท่องเที่ยวและพักผ่อนในที่พักของเครือ Airbnb

Glassdoor/Airbnb

PwC
เสนอจะจ่ายหนี้ค่าเล่าเรียนให้แก่พนักงานที่ยังติดหนี้จากการกู้ยืมเรียนเป็นจำนวนเงิน $1,200 หรือ 42,708 บาท (คล้ายๆ กยศ. บ้านเรา)

Glassdoor

Pinterest
มีนโยบายในการจ่ายล่วงหน้าและลาหยุดได้สามเดือนให้แก่พนักงานที่กำลังจะเป็นคุณพ่อคุณแม่ ในช่วงระหว่างการคลอด พักฟื้นและเลี้ยงดูบุตร หากล่วงกำหนดไปหนึ่งเดือนทางบริษัทจะจ่ายค่าจ้างให้เป็นเรท part-time และเมื่อถึงเวลาต้องกลับมาทำงานจะมี หน่วยเฉพาะในการให้คำปรึกษาเรื่องการกลับมาเริ่มงาน และช่วยวางแผนให้กลับมาทำงานได้อย่างราบรื่น มีประสิทธิภาพอีกครั้ง

Glassdoor

Twilio
ผู้ให้บริการแพตฟอร์ม cloud-communications มีงบพิเศษให้พนักงาน $30 หรือ 1,067 บาท ทุกเดือน สำหรับให้พนักงานไปซื้อหนังสือที่สนใจมาอ่าน

Glassdoor

Walt Disney
ให้สิทธิ์พนักงานสามารถเที่ยวชมสวนสนุกได้ฟรี ทั้งยังพาเพื่อนและครอบครัวมาใช้บริการฟรีได้อีกด้วย รวมถึงได้รับส่วนลดสำหรับการพักโรงแรมและซื้อสินค้าอีกด้วย

Barry Lewis/Flickr

Facebook
Baby Cash คือนโยบายที่มอบเงินสดให้พนักงานที่ลาคลอดเป็นจำนวนเงิน $4,000 หรือ 142,360 บาท

Glassdoor

Adobe
บริษัทจะมีช่วงวันหยุดยาวเป็นเวลาหนึ่งสัปดาห์ในเดือนธันวาคม และอีกหนึ่งสัปดาห์ในช่วงหน้าร้อนเป็นประจำทุกปี

Glassdoor

Asana
บริษัทมองเห็นถึงความสำคัญในการสร้างสมดุลให้ชีวิตในด้านต่างๆ จึงจัด executive- and-life coaching ไว้ให้บริการพนักงาน สำหรับให้คำปรึกษาในเรื่องการใช้ชีวิต วางแผนการเงิน การงาน และอนาคต

Glassdoor

Google
Google สำหรับพนักงานที่เป็นคู่สมรสกัน หากฝ่ายใดฝ่ายหนึ่งเสียชีวิต Google จะจ่ายค่าจ้าง 50% ของผู้ตายให้คู่สมรสทุกปีเป็นเวลา 10 ปี และจ่ายให้ลูกของผู้ตาย $1,000 ทุกเดือนไปจนอายุ 19 ปี

Adam Berry/Getty Images