กลายเป็นที่พูดถึงอย่างมากมายเกี่ยวกับค่าเหนื่อยของ "เจ้าแหลม" ศรีสะเกษ นครหลวงโปรโมชั่น กำปั้นชาวไทย ที่เพิ่งจะประกาศศักดา ย้ำชัยด้วยการเอาชนะน็อก โรมัน กอนซาเลซ กำปั้นชาวนิการากัว ยกที่ 4 ที่สังเวียนสตับฮับ เซ็นเตอร์ คาร์สันซิตี้ แคลิฟอร์เนีย เมื่อวันอาทิตย์ที่ 10 กันยายน ที่ผ่านมาล่าสุด Global Boxing News and Commentary สื่อดังต่างประเทศ ได้สรุปค่าตัวของนักชกทั้งหมดที่ร่วมรายการในศึก ซูเปอร์ฟลาย ที่ทาง เอชบีโอ บ็อกซิ่ง (HBO Boxing) เป็นฝ่ายจัดการแข่งขัน คู่เอกของรายการศรีสะเกษ นครหลวงโปรโมชั่น ได้รับ 170,000 เหรียญสหรัฐฯ (ประมาณ 5,630,400 บาท)โรมัน กอนซาเลซ ได้รับ 600,000 เหรียญสหรัฐฯ (ประมาณ 19,872,000 บาท)รองคู่เอกนาโอยะ อิโนอุเอะ ได้รับ 182,500 เหรียญสหรัฐฯ (ประมาณ 6,050,000 บาท) อันโตนิโอ เนียเวส ได้รับ 35,000 เหรียญสหรัฐฯ (ประมาณ 1,150,000 บาท)  คู่ก่อนรองคู่เอกคาร์ลอส คูเอดราส ได้รับ 62,500 เหรียญสหรัฐฯ (ประมาณ 2,000,000 บาท)  ฆวน ฟรานซิสโก้ เอสตราด้า ได้รับ 65,000 เหรียญสหรัฐฯ (ประมาณ 2,150,000 บาท)   ซึ่งหากเทียบกับเมื่อไฟต์แรกที่ "เจ้าแหลม" ขึ้นสังเวียนฟาดปากกับ "ช็อคโกลาติโต้" เมื่อวันที่ 18 มีนาคม ที่ผ่านมา กำปั้นชาวไทย ในฐานะผู้ท้าชิงได้รับเงินค่าตัวเพียงแค่ 75,000 เหรียญสหรัฐฯ (ประมาณ 2,450,000 บาท) ขณะที่ โรมัน กอนซาเลซ ได้รับ 550,000 เหรียญสหรัฐฯ (ประมาณ 18,200,000 บาท)และจากแหล่งข่าววงในเผยว่า ตัวเงินค่าตัวทั้งหมดที่ได้รับ 170,000 เหรียญสหรัฐฯ (ประมาณ 5,630,400 บาท) จะถูกแบ่งให้ "เจ้าแหลม" เป็นจำนวนเงินสูงถึง 3 ล้านบาท ก่อนที่เงินส่วนที่เหลือจะต้องนำไปจ่ายในเรื่องของการฝึกซ้อม, ค่าเดินทาง และทางค่าย ตลอดจนถึงทีมงานที่มีส่วนผลักดันเจ้าตัวให้มีวันนี้