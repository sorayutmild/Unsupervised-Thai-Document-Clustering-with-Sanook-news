เกิดเหตุหนุ่มรพ.ดัง เข้าสอบบรรจุเป็นข้าราชการของกทม. เสียชีวิตในห้องสอบที่ม.รามคำแหง (หัวหมาก)
ผู้สื่อข่าวรายงานว่า (31 ก.ค.) เมื่อเวลา 16.32 น. เกิดเหตุชายเสียชีวิต ภายในห้องสอบ VKB301ที่ตึกเวียงคำ ภายในมหาวิทยาลัยรามคำแหง (หัวหมาก) 
เบื้องต้น ทราบว่าเป็นผู้เข้าสอบบรรจุเป็นข้าราชการของกทม. ทราบชื่อ นายกอบชัย อายุ 39 ปี เป็นเจ้าหน้าที่ธุรการ 3 ฝ่ายบริหารงานทั่วไป ของโรงพยาบาลชื่อดังแห่งหนึ่ง 
โดยพยานที่เห็นเหตุการณ์เล่าว่า ขณะที่นั่งทำข้อสอบอยู่ๆ ผู้ตายก็ฟุบหมดสติไป เมื่อเจ้าหน้าที่เข้ามาตรวจสอบก็พบว่าได้เสียชีวิตแล้ว เบื้องต้น สันนิษฐานว่าผู้ตายน่าจะมีโรคประจำตัว
อย่างไรก็ตาม ขณะนี้เจ้าหน้าที่กู้ภัยได้นำส่ง นิติเวชวิทยา รพ.ตำรวจเพื่อหาสาเหตุอย่างละเอียดอีกครั้งแล้ว โดยรายละเอียดจะรายงานให้ทราบต่อไป 
ขอขอบคุณภาพจาก ทวิตเตอร์@K5_Rescue