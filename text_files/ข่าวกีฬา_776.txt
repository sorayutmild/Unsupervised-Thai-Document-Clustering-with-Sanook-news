จบ ลงไปพร้อมกับความมันสะใจของกองเชียร์ชาวสยาม กับ 1 แต้มอันล้ำค่าของทีมชาติไทย ที่บุกไปเจ๊ากับทีมแกร่งอย่างอิรัก 2-2 ในศึกฟุตบอลโลก 2018 รอบคัดเลือก กลุ่มเอฟ เมื่อวันพฤหัสบดีที่ 24 มีนาคม ที่ผ่านมา โดยเกมนี้ต้องบอกว่า กองเชียร์ชาวไทยได้เฮสนั่นลั่นเมือง เมื่อทีมช้างศึก เก็บผลการแข่งขันที่ต้องการ พร้อมกับคว้าแชมป์กลุ่มมาครองแบบหล่อๆวันนี้ "บ.ส้มซิ่ง" มีคะแนนนักเตะ ทั้ง 11 คนแรก และ ตัวสำรอง 3 คน มาฝากกันเหมือนเช่นเคยครับ
กวินทร์ ธรรมสัจจานันท์-  เจ้าตอง เริ่มต้นเกมด้วยความมุ่งมั่น เกมนี้แม้จะเสียไป 2 ประตู แต่ต้องบอกว่าเขาพยายามปัดป้องอย่างเต็มที่แล้ว ที่สำคัญ ช็อตการเซฟของเขาแต่ละช็อต มันได้ดั่งใจและสะเด่าดีนักแล!*คะแนน 9/10ธีราทร บุญมาทัน-  กัปตันอุ้ม เริ่มต้นแบบพลาดง่ายๆ เล็กๆน้อย แต่หลังจากนั้นเขาก็เริ่มเล่นด้วยความมั่นใจ ลูกเซตพีชยังคงเป็นเครื่องหมายการค้า ที่นำไปสู่ 2 ประตูของทีมไทยในเกมนี้ ต้องยกนิ้วโป้งให้กัปตันไปโลด*คะแนน 9/10กรวิทย์ นามวิเศษ-  พี่ตุ้ยจอมขรึม งานชุกตลอดทั้งเกม เพราะต้องคอยประกบผู้เล่นเหินเวหาอย่าง "มาห์มูด" ตลอดทั้งเกม ซึ่งโดยรวมเขายังคงทำหน้าที่ได้เยี่ยม แต่ลูกที่เขาสกัดบอลพลาดเข้าประตูตัวเอง ใครจะโทษเขา คงจะดูว่าเป็นคนใจร้ายจนเกินไปแล้วละครับ *คะแนน 8/10ธนบูรณ์ เกษารักษ์ -  การอ่านเกม ยังคงเป็นจุดเด่นของดาวเตะอย่างเขาคนนี้ "เจ้าตั้ม" เล่นได้ดีตลอดทั้งเกม และเวลานี้ เขาน่าจะเป็นคู่ปราการหลังตัวหลักของทีมชาติไทยไปอีกนาน *คะแนน 9/10ทริสตอง โด- เน้นเกมรับเป็นพิเศษ แต่บางจังหวะยังช้าไปหน่อยสำหรับเจ้าโด แต่อย่างน้อยความขยันและทุ่มเทสุดกำลังของเขา ก็ช่วยให้ไทย ได้ 1 แต้มที่สุดแสนจะสำคัญยิ่งกลับออกมา*คะแนน 8/10
ชนาธิป สรงกระสินธ์-  เริ่มต้นอย่างเงียบสนิท แต่หลังจากเริ่มจับจังหวะการเล่นของตัวเอง "เจ้าเจ" ก็เริ่มฉายแวว ลูกจ่ายบอล และแทงบอลให้เพื่อนขึ้นไปทำเกมรุก ยังน่ากลัว และมีประโยชน์ต่อทีมไม่น้อยทีเดียว*คะแนน 8/10สารัช อยู่เย็น-  เป็นอีกหนึ่งเกม ที่มิดฟิลด์พลังไดนาโม ทำหน้าที่อย่างยอดเยี่ยม ไล่ตัดเกม ทำเกมรุก และก้มหน้าก้มตาเล่นบอลตลอด 90 นาทีเต็ม และคงต้องบอกว่า "เจ้าตัง" คือคนที่ทีมชาติไทยขาดไม่ได้จริงๆในชั่วโมงนี้*คะแนน 10/10ปกเกล้า อนันต์-  วันนี้เจ้าปก ดูเงียบไปนิดหน่อย แม้จะมีโอกาสสับไกอยู่ 2 ครั้ง แต่ก็ยังทำได้ไม่ดีพอ และยังคงต้องปรับตัว และพัฒนาตัวเองต่อไป *คะแนน 7/10เกริกฤทธิ์ ทวีกาญจน์-  "เจ้าก้อง" ทำเกมด้านซ้ายได้ดีเยี่ยม แม้ช่วงแรกจะยังดูติดๆขัด แต่หลังจากผ่านครึ่งชั่วโมงแรก เขาก็เรียกฟอร์มเดิมๆกลับมาได้ ลูกเล่นบอลสั้นๆกับเพื่อน ขอยกนิ้วให้เลยว่าแจ๋วอ่ะ*คะแนน 8/10
ธีรศิลป์ แดงดา-  เป็นอีกหนึ่งวัน ที่กองหน้าหมายเลข 1 ทีมชาติไทย ทำผลงานได้เยี่ยมยอด เกมวันนี้เจ้ามุ้ยสร้างประโยชน์ต่อทีมได้อย่างมากมาย การพักบอล การลงมาเชื่อมเกม เขาทำได้หน้าที่ได้อย่างหมดจด แม้สุดท้ายจะไม่มีชื่อเป็นผู้ผลิตสกอร์ แต่เขาเล่นได้เข้าตากรรมการจริงๆวันนี้ *คะแนน 9/10มงคล ทศไกร-  "อ้ายเย็น" ฉลองประตูให้กับการเป็นว่าที่คุณพ่อได้อย่างยิ่งใหญ่ ประตูนี้ช่วยให้ทีมชาติไทยเล่นง่ายขึ้นเยอะ ลูกขยันแบบสุดตีนถีบของเขา คือสิ่งที่หลายคนเชื่อมาตลอดว่าเขามีดีจริงๆ *คะแนน 9/10ตัวสำรองอดิศักดิ์ ไกรษร 8/10ประทุม ชูทอง 7/10ศราวุฒิ มาสุข 8/10
เรื่องโดย  /  โดย "บ.ส้มซิ่ง"