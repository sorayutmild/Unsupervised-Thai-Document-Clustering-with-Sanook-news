ปัญหาโลกแตกของคนเล่นแผ่นแท้ ที่เรามักจะได้ยินเสียงบ่นกันบ่อยๆก็คือ "เกมส์มันจะออกช่วงเดียวกันถี่ไปไหนฟะ" โดยเฉพาะช่วงปลายปีนี่แทบจะออกมาชนกันเป็นสิบๆเกมส์ ใครที่ซื้อแผ่นแท้เล่นก็ต้องปวดหัวเพราะมีเงินไม่พอจะซื้อเล่นทุกเกมส์ ส่วนพวกโหลดเถื่อนก็อาจสบายหน่อยเพราะไม่ต้องเสียเงินซื้อ ทว่าก็ยังไม่พ้นมีเสียงบ่นกันออกมาอีกว่า "เกมส์แม่มเยอะว่ะ เล่นไม่ทัน" ก็เงี้ยแหละ พอเกมส์ออกเยอะก็บ่นเล่นไม่ทัน พอไม่มีเกมส์ใหม่ออกก็บ่นเบื่อ แถมสาเหตุที่เล่นไม่ทันส่วนใหญ่ก็มาจากโหลดเถื่อนเล่นฟรีเนี่ยแหละ มันเลยมีตัวเลือกเยอะเล่นไม่ทันยังไงล่ะ ส่วนใครที่เล็งจะซื้อแผ่นแท้ เรามีคลิปแนะนำ 15 เกมส์ใหม่ที่น่าสนใจในปี 2013-2014 มาบอกกัน ซึ่งบางเกมส์ก็วางขายไปแล้ว บางเกมส์ก็ยังไม่วางขาย





อันดับ 15 Call of Duty Ghosts (PS3, XB360, PC, PS4, XBox1, Wii U)
เป็นเกมส์ที่แนะนำให้คอเกมส์ยิงหามาเล่นกันในช่วงนี้เลยครับ เพิ่งจะออกมาให้เล่นกันสดๆร้อนๆ เนื้อเรื่องภาคนี้ก็ยังเข้มข้นน่าติดตามถูกใจแฟน CoD เช่นเคย เป็นสงครามสมมติในโลกอนาคตหลังจากที่ถูกถล่มด้วย Kinetic Missile โดยผู้กองการร้าย ซึ่งหลังจากนั้นทางอเมริกาได้ตั้งหน่วยพิเศษ Ghosts ขึ้นเพื่อต่อสู้กับกลุ่มก่อการร้าย ภาคนี้เปลี่ยนไปเล่นเป็นสุนัขสงครามได้ด้วยนะ ส่วนโหมดมัลติเพลเยอร์ก็เป็นที่ชื่นชอบของผู้เล่นที่เน้นฆ่ากันแบบรวดเร็ว
อันดับ 14 Splinter Cell: Blacklist (PS3, XB360, PC, Wii U)
ตัวเกมส์ออกมานานพอสมครแล้วตั้งแต่กลางปี 2013 แต่ก็เป็นเกมส์สนุกที่ขอแนะนำให้กับผู้ชื่นชอบเกมส์แอคชั่นแบบสงครามสายลับ ซึ่งตัวเอกภาคนี้ก็ยังคงเป็น Sam Fisher อีกเช่นเคย นอกจากนี้ยังมีโหมดมัลติที่เล่นสู้กันระหว่างฝ่ายสายลับกับฝ่ายทหารรับจ้างด้วย ซึ่งแต่ละแบบก็มีความสามารถต่างกันไป ภาคนี้เป็นเกมส์สุดท้ายก่อนที่ Tom Clancy ผู้แต่งนิยายสงครามชื่อดังจะจากโลกนี้ไปด้วยนะ
อันดับ 13 Dead Rising 3 (Xbox1)
ภาคที่สามของเกมส์ล้างบางซอมบี้ ให้คุณสู้กับซอมบี้แบบดั้งเดิม ที่เดินโง่ๆ ช้าๆ แต่มันมีเยอะเป็นแสนๆตัว ในสภาพที่มีอาวุธจำกัด ของกินที่จำกัด ในเมืองที่มีแต่ซอมบี้เต็มไปหมด คุณจะเอาตัวรอดได้หรือไม่ ภาคนี้ลงให้เฉพาะ Xbox1 เท่านั้น เป็นการโชว์พาวไปในตัวว่า เครื่องใหม่อย่าง Xbox1 จะรองรับซอมบี้ในฉากได้กี่พันตัว
อันดับ 12 Watch Dog (PS3, XB360, PC, PS4, XBox1, Wii U)
เกมแอคชั่นโอเพ่นเวิลด์ที่จับตามมองพอๆกับ GTA V แต่ตัวเกมส์ยังไม่สมบูรณ์เลยเลื่อนไปปี 2014 แทนแล้ว จุดเด่นของเกมส์นี้อยู่ที่การต่อสู้ด้วยระบบโทรคมนาคม เครือข่ายออนไลน์ และอื่นๆ ซึ่งไม่ได้เน้นที่การต่อสู้กันด้วยอาวุธเท่านั้น แต่ผู้เล่นสามารถใช้การแฮกข้อมูล แฮกระบบในการต่อสู้ได้ด้วย
อันดับ 11 Assassin's Creed 4 Black Flags (PS3, XB360, PC, PS4, XBox1, Wii U)
นี่ก็ออกมาให้เล่นกันแล้วเหมือนกัน กับตำนานนักฆ่า ที่ย้อนความกันนิดหน่อย ไปช่วงเนื้อเรื่องของ Edward Kenway ปู่ของ Ratonhnhaké:ton (Connor) ตัวเอกภาคสาม ซึ่งกล่าวถึงยุคที่ยุโรปย้านถิ่นฐานมายังอเมริกาใหม่ๆ และ Edward Kenway ก็ได้มาเป็นนักฆ่าในคราบโจรสลัด ตัวเกมส์จะมีทั้งการต่อสู้ในแบบนักฆ่าดั้งเดิม และการต่อสู้ด้วยดาบและปืนใหญ่ในแบบโจรสลัด รวมถึงฉากท้องทะเลอันสวยงาม
อันดับ 10 Metal Gear Solid 5 (PS3, XB360, PS4, XBox1)
แฟนๆ MGS คงเซ็งกันหน่อย ที่ภาคนี้เป็นภาคย้อนความอีกแล้ว ไม่ได้ต่อจากภาค 4 แต่ต่อจากภาค Peace Walker ของ PSP แทน ซึ่ง MGS 5 จะแบ่งเนื้อเรื่องเป็นสองช่วง ช่วงแรกคือ Ground Zeroes เป็นภารกิจต่อจากภาค Peace Walker เลย และ Big Boss ที่ได้รับบาดเจ็บจนต้องได้รับการรักษาด่่วน แต่เขากลับหลบหนีออกไป ต่อด้วย The Phantom Pain เป็นเนื้อเรื่องหลังจากที่ Big Boss หลบหนีไป 7 ปี เขาก็กลับมาอีกครั้ง พร้อมกับภารกิจใหม่ ภาคนี้ใช้เอนจิ้น Fox ล่าสุดของ Konami จึงการันตีเรื่องกราฟฟิกได้เลย
อันดับ 9 DayZ Standalone (PC)
เกมออนไลน์แบบ multiplayer open world survival horror ที่ว่ากันว่าเป็นหนึ่งในเกมส์เอาตัวรอดจากซอมบี้ที่สนุกที่สุดเกมส์หนึ่งแห่งปี คนไทยก็เล่นจนติดงอมแงมกันเยอะ ตัวเกมส์เป็นแบบ 3D โอเพ่นเวิลด์ฉากกว้างๆ ภารกิจของผู้เล่นมีเพียงแค่พยายามเอาตัวรอดไปจากโลกที่เต็มไปด้วยซอมบี้ภายในเกมส์ให้ได้ โดยนอกจากสู้กับซอมบี้แล้ว ผู้เล่นยังต้องหา น้ำ อาหาร ยา และเสื้อผ้า ปัจจัย 4 ทั้งหมดเพื่อเอาตัวรอดในเกมส์ให้ได้ด้วย เรียกว่าเป็นเกมส์เอาตัวรอดแบบจริงจังเลยทีเดียว
อันดับ 8 Batman Arkham Origin (PS3, XB360, PC,  Wii U)
อัศวินแห่งรัตติกาลภาคล่าสุด ที่เปลี่ยนทีมพัฒนาจาก RockSteady ที่ติดงานทำเกมส์อื่นอยู่ มาให้ทีม Warner Bros Montreal ทำแทน ซึ่งแม้จะสู้ทีมเก่าไม่ได้ แต่ก็ถือว่าทำได้โอเค ส่วนรายละเอียดเพิ่มเติม ดูได้ที่ รีวิว Batman Arkham Origin อัศวินรัตติกาล
อันดับ 7 Mirror's Edge 2 (PS4, XBox1, PC)
เกมส์ที่ได้แนวคิดมาจากกีฬาฟรีรันนิ่ง นำมาทำเป็นเกมส์แอคชั่นมุมมองบุคคลที่หนึ่ง ได้มุมกล้องที่ทั้งสมจริงและหวาดเสียวไปในเวลาเดียวกัน ภาคสองนี้จะเป็นเนื้อเรื่องย้อนความก่อนภาคแรก (อีกแล้ว) ซึ่งเนื้อเรื่องจะเป็นอย่างไรนั้นทาง EA ยังไม่ได้เปิดเผยให้ทราบกัน รู้แค่เพียงว่าจะกล่าวถึงอดีตของ Faith ตัวเอก
อันดับ 6 Tom Clancy's The Division (PS4, XBox1, PC)
แม้คนแต่งนิยายจะจากไปแล้ว แต่เกมส์ Tom Clancy's The Division ก็ยังคงพัฒนาต่อไป เกมส์นี้เป็นเกมส์ยิงแบบ TPS เน้นออนไลน์ ที่เน้นคอนเซปท์เป็นเกมส์แห่งอนาคต เป้นสงครามที่ต่อสู้กันเอาตัวรอด ในยุคที่อเมริกาล่มสลายไปแล้ว ผู้เล่นจะรับบทเป็นเหล่าทหารของหน่วย The Division ซึ่งหน่วยนี้มีหน้าที่ช่วยเหลือผู้ที่ยังรอดชีวิต หลังเหตุการณ์ Operation Dark Winter และกำจัดไวรัสที่แพร่กระจายอยู่
อันดับ 5 Titan Fall (PC, Xbox1)
เกมส์ยิงตัวใหม่ที่สร้างโดยทีมงาน Respawn Entertainment ซึ่งก่อตั้งโดยอดีตทีมงาน Infinity Wards ที่ย้ายจาก Activisions มาสร้างทีมใหม่และทำเกมส์ให้ EA จึงทำให้มีการจับตามองกันมาก เนื้อหาในเกมส์จะกล่าวถึงโลกในยุคอนาคต เกิดสงครามแย่งชิงทรัพยากรกัน โดยในการรบได้มีการนำหุ่นยนต์รบขนาดใหญ่ ที่เรียกว่า Titan มาใช้ในการรบด้วย
อันดับ 4 Destiny (PS3, Xbox360, PS4, Xbox1)
เกมส์ใหม่ล่าสุดจาก Bungie อดีตทีมงานสร้างเกมส์ Halo ที่โด่งดัง พอหมดสัญญาทำเกมส์ให้กับ Microsoft แล้ว พวกเขาก็หันมาทำเกมส์อิสระคือ Destiny แทน ซึ่งเนื้อหาของเกมส์ Destiny ก็ยังคงเป็นแนวสงครามไซไฟในยุคอนาคตเช่นกัน แต่ทาง Bungie ยังไม่รับปากว่ามันจะดีกว่า Halo หรือไม่นะ ทว่าแฟนๆ Halo ก็คาดหวังอยู่ไม่น้อย
อันดับ 3 Battlefield 4 (PS3, XB360, PC, PS4, XBox1)
เกมส์ยิงที่บรรดาคนชอบเล่นโหมด Multiplayer ทุกคนต่างก็ยกนิ้วให้ในเรื่องของความสมจริงสมจังในสนามรบ ด้วยพลังของเอนจิ้น Frosbite 3 ตัวใหม่ทำให้ BF4  มีความสมจริงของสิ่งก่อสร้างและพาหนะต่างๆเพิ่มอีกมาก  ทุกอย่างในเกมล้วนทำลายได้อย่างสมจริง และมันมีผลต่อการสู้รบด้วย  นอกจากการเล่นปกติแล้ว ก็ยังมีโหมด Commander  ให้คุณสั่งการทหารในการรบและยังสั่งการสิ่งขีปนาวุธโจมตีจากระยะไกลก็ได้
อันดับ 2 Grand Theft Auto V (PS3, XB360)
สุดยอดเกมส์แห่งปี 2013 ที่นอกจากยอดขายจะสุดยอดแล้ว คะแนนรีวิวก็ยังสุดยอดด้วย ได้เต็มไปหลายสำนักเลย เป็นเกมส์โอเพ่นเวิลด์ที่มีฉากกว้างขวางที่สุดเท่าที่เคยมีมา มีฟีเจอร์ต่างๆให้ทำในเกมส์เพียบ ตัวละครก็มีให้เลือกถึง 3 ตัว เป็น GTA ที่สุดยอดที่สุดเท่าที่ทาง RockStar ได้สร้างมา
อันดับ 1 Star Wars BattleFront  (PS4, XBox1, PC)
ถ้าคุณชื่นชอบ Battlefield 4 ของ DICE ล่ะก็ นี่เป็นผลงานใหม่ของ DICE ที่คุณน่าจะลองดูเช่นกัน หลังจากที่ทาง Disney ได้ซื้อกิจการของ Lucas มาทำให้บรรดาทีมงานสร้างเกมส์ของ Lucas เองพากันแยกย้ายไปหมด ไม่ได้พัฒนาเกมส์ Star Wars ต่อไป ทาง Disney จึงได้จ้างให้ทาง EA ทำเกมส์ Star Wars BattleFront ภาคใหม่ให้ โดยมีเป้าหมายจะให้ออกมาควบคู่กับกับภาพยนตร์ Star Wars Episode VII ที่กำลังสร้างอยู่ กำหนดคร่าวๆไว้ว่าจะออกมาให้เล่นกันในปี 2015 นู่นเลย
 