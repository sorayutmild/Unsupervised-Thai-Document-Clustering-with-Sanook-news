สำหรับบรรยากาศของการแถลงวันนี้เป็นไปด้วยความโรแมนติก โดยมีการตั้งโต๊ะแถลงกลางสวน เปิดดนตรีคลอเบาๆ เปิดน้ำพลุรอบบ้าน และมีหมวก สลักตัวอักษร JA เป็นของที่ระลึกสำหรับแขกร่วมงาน โดยตามกำหนดการจะเริ่มแถลง เวลา 11.00 น.
9.00 น. ของที่ระลึกในงานเป็นหมวก สลักตัวอักษร JA ใบที่หลุดออกมาเป็นข่าว
 
 
10.00 น. มีแขกผู้ใหญ่ของเอ๋ ชนม์สวัสดิ์ มาร่วมงานจำนวนมาก กองทัพสื่อมวลชนรอทำข่าวมากมาย
10.40 น. ชัดเจน! มีภาพทะเบียนสมรสของทั้งคู่เผยแพร่ออกมา โดยเอ๋ มอบแหวนเพรช 7 กะรัตเป็นสื่อแทนความรัก

 
10.50 น. ทะเบียนสมรส เจนี่ เอ๋ จดเมื่อเวลา 9.00 น. วันที่ 8 สิงหาคม 2556 (วันนี้)
 

11.00 น. เอ๋ เจนี่ ควงแขนออกมาสัมภาษณ์คู่ โดยเอ๋ ชนม์สวัสดิ์ บอกว่า "ตลอด 10 ปีที่ผ่านมาผมไม่เคยออกมาแถลงข่าว ครั้งนี้เป็นครั้งแรกและครั้งสุดท้าย"
เอ๋ : ผมดูแลครอบครัวเป็นอย่างดี ผมทำหน้าที่พ่อของน้องเพลงลูกสาวที่ผมรักเป็นอย่างดี ก่อนที่ผมจะจดทะเบียนกับคุณเจนี่ผมได้มีการคุยกับคุณตู่ ลูกสาว รวมถึงคุณวัฒนา ซึ่งเป็นบิดาที่ผมรัก ส่วนเรื่องรูปที่หลุดออกมาเป็นรูปที่ผมพาคุณเจนนี่ไปพบคุณพ่อ เพราะท่านเป็นคนสำคัญ เราเลยได้จดทะเบียนกันในวันนี้ ฤกษ์ 9.09 นาที ที่บ้านอัศวเหม สมุทรปราการ
เอ๋ : เราคบกันมานาน 5 เดือน และพัฒนาความสัมพันธ์มาเรื่อยๆ
เจนี่ : ขอบคุณพี่เอ๋ และต้องขอโทษทุกคนที่เจนี่ไม่ได้ออกมาพูดความจริงก่อนหน้านี้ พี่เอ๋เป็นคนอบอุ่น ใจเย็น รอบคอบ ชีวิตจากนี้ต้องรอดูว่าจะเป็นยังไง ขอบคุณพี่เอ๋มาก ๆ สำหรับทุกอย่างที่ผ่านมา ก่อนหน้านี้เจนี่ได้คุยกับพี่ตู่แล้ว ส่วนรายละเอียดขอให้เป็นเรื่องในครอบครัว
เอ๋ : ผมชอบเจนนี่เพราะเธอเป็นคนน่ารัก เป็นคนที่ผมคิดว่านอนหลับด้วยทุกคืนแล้วจะมีความสุข เรื่องข่าวต่าง ๆ ผมเป็นคนบอกว่ายังไม่ให้บอก เพราะผมต้องเคลียร์ กับคุณตู่ น้องเพลง และพ่อของผมก่อน อย่างที่ผมบอก ผมไม่ได้อยู่และไม่ได้จดทะเบียนกับคุณตู่มาเป็นสิบปีแล้ว ส่วนเรื่องท้อง ผมยืนยันได้ว่าไม่ได้ท้อง เพราะผมมีเอกสารที่ไปตรวจมาเมื่อเช้านี้ยืนยัน
ทั้งนี้ ของหมั้นทั้งหมดเป็นของเอ๋ ชนม์สวัสดิ์ ก่อนที่ทั้งคู่จะโชว์ผลตรวจจากโรงพยาบาล ยืนยัน เจนี่ ไม่ได้ตั้งท้อง
 
เปิดประวัติผู้ชายหมื่นล้าน เอ๋ ชนม์สวัสดิ์ อัศวเหม
ธุรกิจหมื่นล้าน เอ๋ ชนม์สวัสดิ์ อัศวเหม ทำอะไร!!
เจนี่ กับพัฒนาการความงามที่เพิ่มขึ้น จนหนุ่มๆ หลงใหล!
เปิดเรื่องราวความรักหวานๆ ของเจนี่ กับ เอ๋ ชนม์สวัสดิ์