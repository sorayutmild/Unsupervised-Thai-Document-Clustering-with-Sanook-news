2 ธ.ค. ผู้สื่อข่าวรายงานว่า ขณะนี้ในเครือข่ายสังคมออนไลน์ มีการเผยแพร่ภาพของ น.ส.ยิ่งลักษณ์ ชินวัตร นายกรัฐมนตรี ซึ่งกำลังทำหน้าที่ประธานในพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน เนื่องในโอกาสพระราชพิธีมหามงคลเฉลิมพระชนมพรรษา 7 รอบ 5 ธันวาคม 2554 ณ ตึกสันติไมตรี โดยภาพจริงเป็นภาพที่ น.ส.ยิ่งลักษณ์กำลังยืนเหยียบอยู่บนพรมสีน้ำเงินขาว ซึ่งวางอยู่บนแท่นไม้สีแดง แต่ภาพดังกล่าวถูกตัดต่อโดยมีการตัดภาพ แลัวใช้โปรแกรมโฟโต้ช็อปพ่นทับลายบนพรมออกให้เห็นในมุมที่เหมือนกับน.ส.ยิ่งลักษณ์กำลังยืนเหยียบธงชาติไทย ทั้งนี้ภาพดังกล่าวถูกส่งต่อในเครือข่ายสังคมออนไลน์อย่างแพร่หลายและรวดเร็ว

                           ภาพที่ถูกตัดต่อ
 

                                                                        ภาพต้นฉบับ