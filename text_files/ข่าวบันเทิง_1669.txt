งานเข้าสาว พิ้งกี้ สาวิกา  อีกแล้ว เมื่อมีกระแสข่าวคลื่นใหญ่ยักษ์ออกมาว่ามีคลิปเสียงการสนทนาระหว่าง แม่ธัญญ่า กับ แม่พิ้งกี้ พูดกันซึ่งกำลังจะถูกเผยแพร่เร็ว ๆ นี้
โดยในคลิประบุว่าแม่ของทั้งคู่กำลังทะเลาะกันเรื่องของ ธัญญ่า กับ พิ้งกี้ แต่เรื่องนี้ยังไม่สามารถยืนยันอะไรได้มาก เพราะมีอีกหนึ่งกระแสออกมาอีกว่าเสียงของคนในคลิปนั้นไม่ใช่แม่ของดาราสาวทั้งแต่ แต่เป็นหญิงนิรนามที่ใช้ชื่อย่อว่า ธ.กำลังสนทนากับหญิงซึ่งคาดว่าจะเป็นแม่ของนางเอก พ. เพราะในบทสนทนานั้นได้เอ่ยถึงนางเอก พ.ว่าอย่าเข้ามายุ่งกับสามีตนอีก แต่ถ้ารักกันจริง ๆ หญิงนิรนาม ธ. บอกว่าจะหลีกทางให้แต่โดยดี   บทสนทนาดังกล่าวมีความยาว 8 นาทีด้วยกัน  รายละเอียดบางส่วนนของสนทนาในคลิป
หญิงนิรนาม ธ. บอกหญิงสูงวัยว่า อย่ามายุ่งกับลูกของเธอเพราะ สาว พ.นั้นสกปรกเกินไป ซึ่งประโยคนี้เองทำให้หญิงสูงวัยถึงกับจี๊ดปรี๊ดมาก ถึงกับพูดหยาบคายออกไปหลายประโยค แต่ก็โดนหญิงนิรนามสวนกลับไปเหมือนกันว่า ลูกสาว พ.ไม่ได้ยุ่งกับสามีตนเหรอ ยังเห็นไปกินข้าวด้วยกัน แถมยังมีของฝากเป็นถุงยางอนามัยเมคอินอินเดียมาฝากสามีตนด้วย ส่งผลให้หญิงสูงวัยสุดจะทนกับคำพูดทิ่มแทงใจจึงได้สวนไปว่าอย่ามาหยาบคาย ลูกสาว พ. ไม่เคยมีพฤติกรรมแบบนี้
นี่เป็นเพียงบทสนทนาอย่างย่อที่ถูกนำเสนอ ซึ่งต้องจับตาดูข่าวนี้ต่อไปว่าคลิปดังกล่าวจะถูกนำออกมาแฉเมื่อไหร่ เพราะมีกระแสออกมาว่าเร็ว ๆ นี้จะถูกเปิดเผยจากมือมืด ถ้าเป็นอย่างนั้นจริง ๆ งานเข้านางเอกสาวตาคมแน่นอน 
 