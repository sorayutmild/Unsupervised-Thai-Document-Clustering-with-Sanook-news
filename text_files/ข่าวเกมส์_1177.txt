
      เรียกว่าเป็นเรื่องดราม่ากันสุดๆ เลยทีเดียว หลังจากที่ creative director  ของทาง Microsoft ที่ดูแลในส่วนของ Xbox ได้ออกมาทวีตว่าเจ้า Xbox  ตัวใหม่ล่าสุดที่มีข่าวคราวว่าจะเปิดตัวในเร็วๆ นี้ จะบังคับต่อเน็ตอยู่ตลอดเวลา งานนี้จึงเกิดดราม่าลุกลามสร้างความไม่พอใจเป็นอย่างมากให้กับเหล่าเกม เมอร์  ด่ากันสาดเสียเทเสียเลยทีเดียว  ล่าสุดก็มีเกมเมอร์ตุ้ยนุ้ยอยู่ท่านหนึ่งดูเหมือนว่าพี่แกจะหัวเสียมาก  แกเลยออกมาด่าพร้อมทุบเครื่อง Xbox 360 ประชด อัดวิดีโอโพสลง Youtube  กันเลยทีเดียว จะเป็นอย่างไรนั้นเราไปดูกันเลย 





       งานนี้ถ้าทาง Microsoft ไม่ เนื้อเต้นก็ไม่รู้ว่าจะอย่างไรล่ะ ล่าสุดก็ได้ออกมาขอโทษขอโพยกันแล้ว  พร้อมปฏิเสธข่าวที่ว่า Xbox ตัวใหม่บังคับต่อเน็ตตลอดเวลา ซึ่งทาง Adam  Orth ทีมงานที่ทวีตข่าวก็ออกมาขอโทษเช่นเดียวกัน  งานนี้พี่แกจะโดนเฉ่งรึเปล่าก็ไม่รู้ แต่ที่แน่ๆ  คือเรื่องนี้ก็กลายเป็นประเด็นดราม่ากันไปเป็นที่เรียบร้อยแล้ว        และทาง NMA TV สื่อชั้นนำจากประเทศไต้หวันก็ไม่พลาดกระแสนี้ ทำคลิปฮาๆ เกี่ยวกับเรื่อง  Xbox ตัวใหม่บังคับต่อเน็ตตลอดเวลาออกมาให้ชมกันกันอีกด้วยล่ะ  ไปดูกันเลยจ้า 





       งานนี้ก็ไม่รู้ว่าสุดท้ายแล้ว ทาง Microsoft จะสรุปออกมาเป็นเช่นใด แต่ที่แน่ๆ คือถ้าต้องบังคับต่อเน็ตตลอดเวลาแล้วล่ะก็ งานนี้จบไม่สวยแน่นอนล่ะ
 
 
 
สนับสนุนเนื้อหา
โดย  PuruZ
