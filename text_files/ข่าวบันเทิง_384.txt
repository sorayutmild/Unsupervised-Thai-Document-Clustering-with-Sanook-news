
ชีวิตบางคนมักจะมีบททดสอบจิตใจว่าจะเข้มแข็งและสามารถฟันฝ่าอุปสรรคไปได้หรือไม่ ต้องบอกว่าเบื้องบนได้ส่งทฤษฎีมาให้แต่ละคนพิสูจน์ความแกร่งไม่เหมือนกัน แต่ที่แน่ๆ บุคคลที่เราหยิบยกมานำเสนอนั้นพวกเขาคือคนเก่งที่ไม่ย่อท้อต่อโชคชะตา สามารถพลิกชีวิตจากศูนย์ให้ก้าวขึ้นเป็นเศรษฐีเบาๆ  รวยแบบเงียบๆ ได้โดยลำแข้ง จากน้ำพักน้ำแรงของตนเอง
 
หนูเล็ก ก่อนบ่าย สาวใต้ที่ได้รับโอกาสเป็นส่วนหนึ่งของรายการ ก่อนบ่ายคลายเครียด เธอบอกว่าชอบเล่นตลกมาตั้งแต่เด็กๆ จากโอกาสและความสามารถของตัวเองในวันนั้น วันนี้ทำให้เธอมีโอกาสสร้างเนื้อสร้างตัวด้วยการเก็บหอมรอมริบ มีบ้านหลังงาม รถคันหรู และมีธุรกิจส่วนตัวเล็กๆ ของเธออีกด้วย  เป็นหนึ่งสาวสู้ชีวิตที่น่าปรบมือให้จริงๆ ค่ะ 

หญิง รฐา สาวเก่งและแกร่งปลดหนี้ให้แม่น้อย โพธิ์งาม กว่า 10 ล้านบาท หลังจากที่ครอบครัวของเธอกำลังเผชิญกับปัญหาทางด้านการเงิน แน่นอนว่าคนเป็นลูกย่อมไม่มีทางอยู่เฉย หลายคนจะเห็นเธอขยันทำงานรับอย่างอย่างหนักหน่วง เพื่อฝันที่เป็นจริงในการปลดหนี้ และไม่นานเธอก็สามารถทำได้สำเร็จ จนปัจจุบันเธอมีบ้าน มีรถเป็นของตัวเอง และดูแลบุพการีเป็นอย่างดีอีกด้วย
  
แอน ทองประสม เจ้าหญิงแห่งวงการ หลายคนคงรู้เรื่องราวของนางเอกสาวคนนี้ที่เธอพูดอยู่เสมอว่าตอนเด็กนั้นเธอไม่ได้มีชีวิตสบาย ต้องทำงานตั้งแต่เด็ก จนกระทั่งชีวิตมีโอกาสได้เข้าสู่วงการบันเทิง ท่ามกลางแสงสีมายาต่างๆ ไม่สามารถทำอะไรสาวคนนี้ได้เลย เธอตั้งใจทำงานเก็บเงิน จนปัจจุบันเธอเป็นผู้จัดละคร มีโครงการแอนเพลส และยังคงเป็นนางเอกเบอร์หนึ่งของวงการ  ปรบมือให้เธอดังๆ เลยค่ะ 
 
ตุ๊กกี้ สามช่า สาวอุดรธานีที่มีโอกาสได้เข้าวงการบันเทิงด้วยความสามารถจากตัวเอง เรื่องราวชีวิตเธอน่าสนใจตรงที่เธอไม่เคยท้อแม้วันที่เธอกำลังอ่อนแอ จุดมุ่งหมายของ ตุ๊กกี้ ชัดเจนมากคือการทำให้ครอบครัวสบายพ่อแม่มีความเป็นอยู่ที่ดี และวันนี้เธอทำสำเร็จแล้ว สร้างบ้านหลังงามของตัวเองที่กรุงเทพ และบ้านหลังใหญ่ที่จังหวัดอุดรธานี  นอกจากนี้ยังเธอยังเปิดร้านอาหารร่วมกับสามีตัวเองอีกด้วย  เก่งและน่าชื่นชมมาก
ยังมีอีกหลายคนที่น่าชื่นชมในการทำงานที่พลิกชีวิตตัวเองด้วยหยาดเหงื่อจากการทำงานหนักในวงการบันเทิง อาทิ ใบเตย อาร์สยาม, เป๊กกี้ ศรีธัญญา, จ๊ะ อาร์สยาม เหล่านี้คือตัวอย่างเบื้องต้นเท่านั้นนะจ๊ะ   
มาส่องความรวยของแต่ละคน ทรัพย์สินจากน้ำพักน้ำแรงของพวกเขา เห็นแล้วพลังใจมาเต็มแน่ๆ 
 