แม็คเคย์ล่า มาโรนี่ย์ นักยิมนาสติกสาวสวยชาวอเมริกัน เจ้าของ 1 เหรียญทอง จากกีฬาโอลิมปิกเกมส์ ที่กรุงลอนดอน ประเทศอังกฤษ  เมื่อปี 2012 และมีดีกรีเป็นเจ้าของ 3 เหรียญทองจากการแข่งขัน ยิมนาสติกชิงแชมป์โลก ออกมาเปิดเผยข่าวสุดช็อกว่าเธอถูกข่มขืนจากแพทย์ประจำทีมชาติสหรัฐอเมริกา โดยจากการรายงานข่าวของของสื่อใหญ่หลายสำนักในยุโรป รวมถึงในประเทศสหรัฐอเมริกา ระบุว่า  "แม็คเคย์ล่า มาโรนี่ย์"  นักยิมนาสติกสาวสวย ที่เพิ่งอำลาทีมชาติไปเมื่อปี 2016 ได้ยืนยันว่าเธอ ถูก "แลร์รี่ นาสซาร์"  ที่เป็นนายแพทย์ประจำแคมป์ทีมชาติสหรัฐฯล่วงละเมิดทางเพศด้วยการวางยาและข่มขืน
และยังได้กระทำอนาจารเธอมาอย่างยาวนานถึง 7 ปี โดยในเวลานั้นเธอไม่กล้าออกมาเปิดเผย เนื่องจากหวั่นว่าจะโดนนายแพทย์รายนี้รายงานสภาพร่างการของเธอให้ไม่พร้อม จนเธอเกรงว่าเธอจะหลุดโผจากทีมชาติมาโรนี่ย์ ยังเปิดเผยต่ออีกด้วยว่า "ตอนนี้ฉันอยากบอกกับทุกคนว่า ความฝันอันสูงสุด ตั้งแต่ฉัน 8 ขวบ คือการได้ติดทีมชาติและไปแข่งขันโอลิมปิก แต่หลายคนคงไม่รู้ว่าฉันโดนอะไรมาบ้างกับการก้าวไปคว้าฝันของฉันครั้งนี้" โดย นายแพทย์ประจำแคมป์ทีมชาติสหรัฐอเมริกา รายนี้กำลังถูกเจ้าหน้าที่ตำรวจ ส่งตัวดำเนินคดีตามกฏหมาย และ ข่าวล่าสุดรายงานว่า ไม่ใช่เพียงแค่ แม็คเคย์ล่า มาโรนี่ย์ เท่านั้นที่โดนกระทำลักษณะนี้ แต่ยังมีเด็กสาวอีกกว่า 120 คน ที่โดน แลร์รี่ นาสซาร์ กระทำการดังกล่าว
ขณะที่ "สตีฟ เพนนี่" ประธานและหัวหน้าผู้บริหารสมาคมยิมนาสติกของสหรัฐอเมริกา ได้กล่าวชื่นชม กล่าวว่า แม็คเคย์ล่า มาโรนี่ย์ ว่า "ผมขอชื่นชมความกล้าหาญของ มาโรนี่ย์ ที่ได้ออกมาเปิดเผยถึงเรื่องราวการถูกล่วงละเมิดทางเพศจากเจ้าหน้าที่สำคัญในองค์กร""ผมรู้สึกโกรธและรังเกียจพฤติกรรมที่ ลาร์ลี่ นาสเซอร์ กระทำในเรื่องนี้เป็นอย่างมาก"