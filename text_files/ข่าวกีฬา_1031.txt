ยังถือว่าไม่เข้ารอบ 12 ทีมสุดท้ายอย่างเป็นทางการ สำหรับทีมชาติไทย หลังเมื่อวันก่อน (17 พ.ย.) ทีมชาติอิรักบุกไปเอาชนะทีมชาติไต้หวันได้ 2-0ทำให้สถานการณ์กลุ่มเอฟของเราตอนนี้ อิรัก มี 8 คะแนน ตามหลัง "ทัพช้างศึก" ที่แข่งมากกว่าหนึ่งนัดและนำอยู่ 5 คะแนนอย่างไรก็ดีทีมชาติไทยยังถือว่าได้เปรียบอยู่ไม่น้อย ถ้าหากเงื่อนไขทั้ง 15 ข้อด้านล่างนี้ "เกิดขึ้นเพียงข้อเดียว"ทีมชาติไทยจะการันตีการเป็น 1 ใน 12 ทีม ผ่านเข้าไปเล่นฟุตบอลโลก รอบคัดเลือก รอบสุดท้าย โซนเอเชีย 100% นั่นคือ1. วันที่ 24 มี.ค. 2559 กลุ่ม เอฟ "อิรัก ไม่ชนะ ไทย" ไทยจะเข้ารอบในฐานะแชมป์กลุ่ม2. วันที่ 29 มี.ค. 2559 กลุ่ม เอฟ "อิรัก ไม่ชนะ เวียดนาม" เราก็เป็นแชมป์กลุ่ม3. วันที่ 24 มี.ค. 2559 กลุ่ม เอ "ยูเออี ไม่ชนะ ปาเลสไตน์"4. วันที่ 24 มี.ค. 2559 กลุ่ม เอ "ซาอุดิอาระเบีย ไม่ชนะ มาเลเซีย"5. วันที่ 29 มี.ค. 2559 กลุ่ม เอ "ยูเออี ไม่ชนะ ซาอุดิอาระเบีย"6. วันที่ 24 มี.ค. 2559 กลุ่ม อี "ญี่ปุ่น ไม่ชนะ อัฟกานิสถาน"7. วันที่ 29 มี.ค. 2559 กลุ่ม อี "ญี่ปุ่น ไม่แพ้ ซีเรีย"8. วันที่ 24 มี.ค. 2559 กลุ่ม จี (ถ้าคูเวตโดนแบน) "เกาหลีใต้ ไม่แพ้ เลบานอน"9. วันที่ 29 มี.ค. 2559 กลุ่ม จี (ถ้าคูเวตโดนแบน) "เลบานอน ไม่ชนะ เมียนมา"10. เลื่อนการแข่งขันจากวันที่ 17 พ.ย. กลุ่ม จี (ถ้าคูเวตไม่โดนแบน) "เมียนมา ไม่แพ้ คูเวต"11 วันที่ 29 มี.ค. 2559 กลุ่ม จี (ถ้าคูเวตไม่โดนแบน) "เกาหลีใต้ ไม่แพ้ คูเวต"12. วันที่ 24 มี.ค. 2559 กลุ่ม เอช "อุซเบกิสถาน แพ้ ฟิลิปปินส์"13. วันที่ 29 มี.ค. 2559 กลุ่ม เอช "อุซเบกิสถาน แพ้ บาห์เรน"14. วันที่ 29 มี.ค. 2559 กลุ่ม เอช "ฟิลิปปินส์ ไม่แพ้ เกาหลีเหนือ"15. วันที่ 29 มี.ค. 2559 กลุ่ม เอช หรือถ้า "ฟิลิปปินส์ แพ้ เกาหลีเหนือ" แต่ไม่เกิน 2 ลูก ส่วน อิรัก ชนะ ไทยไม่เกิน 3 ประตู*ทุกเงื่อนไข ทีมฝั่งแรกเป็นเจ้าบ้านทั้งหมด*แต่จะให้ดีที่สุด นัดสุดท้ายของเรา บุกไปเสมอหรือเอาชนะอิรักได้ จะเป็นการเข้ารอบที่ "หล่อเฟี้ยว" ได้ใจแฟนบอลทั้งประเทศสุดๆ24 มีนาคม 2559 มาช่วยกันเชียร์ให้เราเป็น "แชมป์กลุ่ม" ด้วยกันครับ!