คงปฏิเสธไม่ได้ว่า "ศาสตร์ตัวเลข" เข้ามามีบทบาทมากในชีวิตเรา ไม่ว่าจะเป็นบ้านเลขที่ ทะเบียนรถ เบอร์โทรศัพท์ ทุกอย่างที่เป็นตัวเลข ก็มีความเชื่อว่าจะสามารถช่วยเสริมดวงได้
...วันนี้เราจึงนำข้อมูลที่เป็นประโยชน์สำหรับใครที่อยากรู้ความหมายดีจากตัวเลข จะได้รู้และไปปรับใช้กับตัวเองกันค่ะ 
นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/538250592938815663/
เป็นดาวอาทิตย์ดาวพลังความเชื่อมั่นเลข 1 เป็นดาวที่ทรงพลังมีอานุภาพมาก มีปฏิภาณกล้าหาญ มีความคิดดี มีชื่อเสียงด้านผู้นำ มุมานะ ทะยาน ชอบเที่ยวไปทุกที่ ชอบผจญภัย มีคนนับถือมาก
เป็นดาวจันทร์ดาวพลังแห่งจินตนาการเลข 2 เป็นช่างฝัน มีอารมณ์ศิลปิน มองโลกในแง่ดี แก้ไขปัญหาได้ดี เป็นคนเอื้ออาทรต่อผู้อื่น
เป็นดาวอังคารดาวพลังแห่งความกล้าหาญชาญชัยเลข 3 รักอิสระแบบไม่มีแก่นสาร ชอบใฝ่หาความรู้ ชอบเรียนสูงๆ คนพูดจาแบบขวานผ่าซาก รักความยุติธรรม ใจกว้าง ระวังเรื่องเจ็บป่วยจากระบบประสาท ทำงานหนักมากเกินไป
เป็นดาวพุธพลังแห่งดาวสติปัญญาเลข 4 เป็นคนฉลาดมีสติปัญญาไหวพริบดีมาก รู้ทันคน ฉลาดในการวางตัวในที่ทุกสถาน ชอบเดินทางไกล บางครั้งเหมือนขาดเพื่อนแท้ แต่เพราะความฉลาดของตนเองจึงประสบความสำเร็จในชีวิตได้
เป็นดาวพลังแห่งปัญญาปัญญาทางธรรมะเลข 5 มีความรู้ดี มีปัญญา เป็นคนน่าเชื่อถือและน่าเลื่อมใสศรัทธาของคนที่พบเห็น ทำการงานใดๆ มักราบรื่น มีคุณธรรม จิตใจดีมีเมตตาใฝ่ไปในทางธรรม
ดาวแห่งศิลปะวิทยาการเลข 6 มีความสุขสบาย มีจินตนาการ ชอบศิลปะ ชอบอิสระ มีโลกส่วนตัว ไม่เบียดเบียนใคร จิตใจดีมีเมตตา ผู้คนรักใคร่ มีเสน่ห์ มีตำแหน่งหน้าที่การงานดี ร่ำรวยด้วยทรัพย์สินเงินทอง
ดาวเสาร์ดาวพลังแห่งทุกข์โศกเลข 7 เป็นคนรักอิสระและมีความคิดเป็นของตนเองอย่างเด่นชัด ไม่ชอบตามแบบใคร เป็นคนรักงานศิลปะ นักเขียน นักวาด นักกวี มีความพิเศษในการแก้ไขปัญหา เป็นคนใจบุญศุลทาน
ดาวราหูพลังแห่งความลุ่มหลงมัวเมาเลข 8 เป็นคนพูดน้อย ขี้อาย ชอบปลีกตัวอยู่ตามลำพัง ไม่ใคร่คบค้าสมาคมกับใครง่าย ตอนเป็นเด็กสุขภาพไม่แข็งแรง ป่วยบ่อย โตขึ้นร่างกายจะแข็งแรง อายุยืน เป็นคนมีอารมณ์ขันแบบลึก ไม่ค่อยมีอารมณ์ขัน มาดขรึมๆ ชอบเอาความคิดของคนอื่นมาลบล้างความคิดของตนเอง
มีระเบียบวินัย เฉลียวฉลาด แต่ภายในจิตใจแล้วจะเดียวดาย ต้องการความรัก ความอบอุ่น ไม่ต่างอะไรกับเด็ก สุขภาพ มักมีปัญหาในเรื่องตับ ถุงน้ำดี ระบบขับถ่าย มักมีอาการปวดศีรษะ โลหิตเป็นพิษ โรคเจ็บปวดตามข้อ
พลังดาวเกตุพลังแห่งความลึกลับเลข 9 คล้ายเป็นคนหยิ่งยโส แต่ลึกเป็นคนขาดความเชื่อมั่นในตนเองมากๆ เป็นคนที่มีความตั้งใจจริง มักตัดสินใจอะไรด้วยอารมณ์ชั่ววูบและต้องมานั่งเสียใจกับการตัดสินใจในภายหลัง เป็นคนปากกับใจตรงกัน อารมณ์ร้อน โกรธง่ายหายเร็ว ทำคุณคนไม่ขึ้น ปิดทองหลังพระ มักพบกับความตรงกันข้าม ความไม่จริงใจ ความหลอกลวง
พลังแห่งอุปสรรคเลข 10 เป็นคนมีความมั่นใจในตัวเองสูง มีความทะเยอทะยานดี ชอบของแปลกใหม่ ไม่ชอบซ้ำแบบใคร เป็นคนถือเกียรติ ไม่ชอบอยู่ใต้บังคับบัญชาของใคร ไม่ค่อยนุ่มนวล กล้าได้กล้าเสีย ชีวิตมักมีอุปสรรค จับงานอะไรมักจะเจอคู่แข่ง มีคนปองร้าย บริวารมักให้โทษ
เป็นคนอาภัพ มีศัตรูรอบด้าน ชีวิตมักจะมีเรื่องระทมขมขื่นแอบแฝงอยู่ มีโรคภัยไข้เจ็บเบียดเบียนอย่างเรื้อรัง ระวังโรคหัวใจ มีภาระหนี้สิน มีศัตรูคอยกลั่นแกล้ง ชีวิตก็มีประสบความสำเร็จอยู่บ้าง คือสำเร็จอย่างแหวกแนวไม่เหมือนใคร แต่ถ้าเวลาดวงตกก็จะสูญสิ้นในพริบตา
 นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/572449802611421474/
พลังแห่งความขัดแย้งในตัวเองเลข 11 เป็นคนหลงตัวเองเป็นหลักชอบอวดอ้าง ทำอะไรชอบเข้าข้างตัวเอง มักถือพวกพ้องเป็นคนดื้อรั้นมาก จิตใจรวนเร เชื่อคนง่าย ระวังจะโดนทรยศหักหลังจากคนที่เราไว้ใจ
พลังแห่ง 2 บุคลิกในคนเดียวเลข 12 หยิ่ง,ลุ่มหลงมัวเมาหูเบา,เจ็บไม่จำ เป็นคนเชื่อใจคนง่ายจึงมักถูกยุยงได้ง่าย ชีวิตเกิดอุบัติเหตุได้ง่าย มีโรคภัยไข้เจ็บเบียดเบียนอย่างเรื้อรัง หากหลงใครแล้วมักจะหลงอย่างไม่ลืมหูลืมตา
แห่งการเปลี่ยนแปลงทั้งดีและร้ายเลข 13 ชีวิตมักเจอเรื่องทั้งเรื่องดี เรื่องร้ายอย่างฉับพลัน มีโชคอย่างไม่คาดคิดมาก่อนแต่ในขณะเดียวกันก็จะมีเหตุร้ายเกิดขึ้นอย่างไม่คาดฝันเช่นกัน ไม่ชอบให้ใครมาท้าทาย ไม่ชอบเดินตามร้อยเท้าใคร กล้าแบบไม่กลัวใคร จึงมักส่งผลให้เกิดอันตรายและล้าเหลวในบั้นปลาย
เป็นคนตัดสินใจผิดพลาดทั้ง ๆ ที่รู้ ต้องระวังอุบัติเหตุทุกรูปแบบ ผ่าตัด ช่องท้อง รถคว่ำ ถูกอาวุธ ถูกคนลอบทำร้าย ครอบครัวมีปัญหาแตกร้าว ชีวิตคู่ไม่ปกติสุข ผู้ใหญ่ให้โทษ เรื่องชู้สาว และสายตามีปัญหา ผู้ใหญ่กดดัน
พลังแห่งมีสติปัญญาไหวพริบและมงคลเลข 14 มีความรู้ ความสามารถดี ฉลาดมีไหวพริบ ตำแหน่งหน้าที่การงานก้าวไกล ผู้คนยอมรับ มีศีลธรรมอันดี รักความถูกต้องเที่ยงธรรม มีส่วนน้อยที่มีอุปสรรคบ้างซึ่งเป็นเรื่องธรรมดา แต่ส่วนมากดี มีความรุ่งเรื่องเจริญก้าวหน้ามาก
พลังแห่งเสน่ห์เลข 15 เป็นตัวเลขที่ดี มีเพื่อนมาก คนรักใคร่มากมาย อารมณ์ดี จิตใจดี เข้าได้กับทุกคน มีศิลปะในการพูด ทำให้คนรักใคร่เกื้อหนุน ดวงชะตามีเกียรติยศชื่อเสียง มีโชคลาภ
พลังชีวิตที่ต้องฝ่าฟันเลข 16 มีความทุกข์ อุปสรรค ปัญหา อับโชค วิตมักจะประสบกับโชคร้ายมากกว่าความสำเร็จ แม้จะมีวาสนาสูง เกิดเป็นลูกเศรษฐี ลูกคนรวย ชีวิตก็ต้องมีอุปสรรค มีศัตรูมาก มักจะแพ้ภัยจากศัตรู หากมีความสำเร็จของชีวิตที่ยิ่งใหญ่ ต้องระวังจะพบจุดจบอย่างไม่คาดคิด
ถูกคนปองร้าย ถูกอำนาจมืดคุกคาม จะตกต่ำในบั้นปลายของชีวิต เลขนี้ไม่เหมาะกับสุภาพสตรี จะทำให้ผิดหวังในเรื่องความรักทุกรูปแบบ เช่น แต่งงานช้า ไม่ได้แต่งงาน แต่งแล้วต้องเลิก ได้พ่อหม้าย เป็นสามี เป็นเมียน้อย กินน้ำใต้ศอกคนอื่น หรือเป็นหม้ายก่อนวัยอันควร
พลังแห่งความไม่แน่นอนเลข 17 มีสติปัญญาแตกฉาน เข้าใจอะไรได้ง่าย ชีวิตมักจะพบกับอุปสรรคและความยุ่งยาก ในชีวิตอยู่บ่อย ๆ มักจะถูกผู้ใหญ่กดดัน ผู้ใหญ่มักจะให้โทษ ชีวิตขึ้น ๆ ลง ๆ ไม่แน่นอน ชีวิตสมรถไม่สมหวัง เป็นคนหูเบาเชื่อคนง่าย ค่อนข้างจะดื้อรั้นเอาแต่ใจตัวเอง
พลังชีวิตแห่งการเปลี่ยนแปลงเลข 18 อยู่ไม่ติดที่ มีการโยกย้ายเปลี่ยนแปลงบ่อยๆ ไม่สมหวังในเรื่องคู่ครอง เลขนี้ไม่เหมาะสำหรับสุภาพสตรี ให้ระวังการทรยศหักหลังการถูกหลอกลวง
พลังแห่งความสำเร็จจากผู้อุปถัมภ์เลข 19 ดวงค่อนข้างดี มีความสำเร็จและดีเด่นทางด้านการศึกษาและหน้าที่การงานสูงส่ง ไม่มีวันอับจนและตกอับ หมายเลขนี้ดีต่อชายร้ายต่อหญิง คือไม่เหมาะสำหรับผู้หญิง เพราะเป็นหญิงจะถูกกลั่นแกล้ง อาภัพรัก ชีวิตรักมักผิดหวัง หากเป็นชายจะมีความรุ่งโรจน์มาก
พลังแห่งความสำเร็จที่ต้องอาศัยผู้อื่นช่วยหนุนนำเลข 20 ไม่ชอบอยู่นิ่งอยู่กับที่ มีความทะเยอทะยาน เพ้อฝัน เลขนี้ไม่เหมาะกับสุภาพสตรี ชีวิตมักจะมีปัญหาเรื่องคู่ กดดันจนทำให้ต้องเป็นคนไร้คู่หรือไม่ก็เป็นเมียน้อย กินน้ำใต้ศอกผู้อื่น
นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/572449802611427346/
พลังแห่งการพลิกผันเลข 21 เป็นคนมีเสน่ห์ เอาแต่ใจตัวเอง เป็นคนเด็ดเดี่ยวกล้าตัดสินใจ โดยที่ผู้อื่นคาดคิดไม่ถึง ชีวิตไม่ค่อยสมหวัง ชีวิตหาความแน่นอนไม่ได้เลย
พลังแห่งการเพ้อฝันเลข 22 เป็นคนเพ้อฝัน อารมณ์อ่อนไหว หูเบาเชื่อใจคนง่าย ถูกหลอกอยู่เสมอ
พลังเสน่ห์เมตตามหานิยมเลข 23 เป็นคนมีอารมณ์แข็งกร้าวโทสจริต ไม่ยอมแพ้คน เป็นคนเจ้าชู้ หากเป็นชายมักมีเรื่องอื้อฉาวเกี่ยวกับเรื่องความรัก เป็นหญิงดี เพราะจะมีผู้ใหญ่ที่มีอิทธิพลคอยให้การช่วยเหลือสนับสนุนส่งเสริมให้ชีวิตประสบความสำเร็จเป็นอย่างดี
พลังแห่งมหามงคลความสำเร็จเลข 24 สมบูรณ์พูนผล ชีวิตไม่ยุ่งยาก เป็นคนฉลาดมีปฏิภาณไหวพริบ ไม่ถือตัว มีเพื่อนมากมาย เป็นคนดีมีเมตตา เอื้อเฟื้อช่วยเหลือผู้อื่น หากมุ่งมั่นที่จะเป็นดารา นักร้อง ศิลปินจะประสบความสำเร็จ มีชื่อเสียงโด่งดัง แต่อย่าประมาทกับการดำรงชีวิตให้ทำบุญบ้างดีเสริมดวงชะตาได้ดีมากๆ
พลังร้ายและพลังดีเลข 25 ชีวิตมีอุปสรรคมาก กว่าจะประสบความสำเร็จต้องเจออุปสรรคมากมาย ถูกศัตรูปองร้าย ถูกกลั่นแกล้ง ถูกอำนาจมืดคุกคาม ถูกปล้น ถูกจี้ ชีวิตจะพบกับความผันผวนอย่างรุนแรง อาจถูกปองร้ายจนถึงแก่ชีวิต ต้องประสบกับการเปลี่ยนแปลง ทำให้ชีวิตขึ้น ๆ ลง ๆ หาความแน่นอนไม่ได้
พลังแห่งความไม่มั่นคงเลข 26 มีความสำเร็จแต่ไม่ยั่งยืนถาวร ระวังเรื่องโลกีย์ไว้ให้มากๆ ระวังการผิดศีลธรรมเรื่องโลกีย์
พลังแห่งความมุ่งมั่นเลข 27 ชีวิตประสบความสำเร็จอย่างงดงาม แต่ชีวิตมักจะมีความกดดันอย่างรุนแรง ทำให้เหมือนคนอมทุกข์ มีโรคภัยไข้เจ็บแทรกประจำตัว ถ้าเป็นชายมักผิดหวังเรื่องความรักบ่อยๆ ระวังมักจะมีโรคภัยไข้เจ็บอย่างเรื้อรัง
พลังแห่งความแปรปรวนเลข 28 เสียมากกว่าดี เป็นคนไม่รอบคอบ เป็นคนเบื่อง่าย ไม่ไว้ใจผู้อื่น มักมีเรื่องทุกข์ใจ ไม่มีความสุขในชีวิตสมรส ต้องพลัดพรากจากกันอยู่กันคนละทิศละทาง
พลังความรุนแรงเลข 29 ชีวิตมักจะหักกลาง ถูกปองร้ายจากศัตรู ระวังเรื่องอุบัติเหตุ ชีวิตอมทุกข์ ไม่ยอมคน มั่นใจในตนเอง เผด็จการ ภายนอกสดใส แต่ภายในอมทุกข์ ให้ระวังเพื่อนที่ไม่ซื่อ และเพศตรงข้าม
 นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/385057836862878511/
พลังแห่งอุบัติเหตุเลข 30 ชีวิตไม่หยุดนิ่งอยู่กับที่ แต่ทำอะไรต้องระวังมีสติให้มาก ชีวิตมีอุปสรรคบ้าง แต่ไม่มาก เป็นคนมีเพื่อนน้อย ค่อนข้างเงียบขรึม ไม่ชอบแสดงตัว ชอบใช้ชีวิตอยู่ตามลำพัง
พลังแห่งความไม่แน่นอนของโชคชะตาเลข 31 ชีวิตในเบื้องต้นจะลำบาก แต่จะประสบความสำเร็จในบั้นปลาย แต่ระวังชีวิตมักจะหักกลาง ความรักหักกลางคัน ชีวิตสมรสไม่แน่นอน ระวังเรื่องอุบัติเหตุรถคว่ำ ถูกอาวุธ ถูกคนลอบทำร้าย การผ่าตัด และการถูกแย่งชิงตำแหน่งหน้าที่การงาน
พลังแห่งเจ้าชู้มีเสน่ห์เลข 32 เป็นคนเจ้าชู้ มีเสน่ห์ มักต้นร้ายปลายดี ต้องระวัง ชีวิตมักจะมีอุบัติเหตุ มีโรคภัยไขเจ็บเบียดเบียนอย่างเรื้อรัง มีคนอุปถัมภ์
พลังความฉุนเฉียวเร้าร้อนเลข 33 มีอารมณ์ฉุนเฉียว เร่าร้อน รุนแรง ทำอะไรชอบเอาแต่ใจตนเอง ระวังอันตรายแบบฉับพลัน มักจะประสบอุบัติเหตุอย่างร้ายแรง มักจะมีอันตรายเกี่ยวกับความเร็ว เช่น อุบัติเหตุทางรถยนต์ การทะเลาะวิวาท
พลังแห่งความรอบรู้ครุ่นคิดเลข 34 เป็นคนมีสติปัญญาแตกฉาน ว่องไว มีปฏิภาณดีเป็นคนกล้าหาญ กล้าพูดกล้าทำ แต่ชีวิตมีอุปสรรคมาก เหน็ดเหนื่อยมาก ลำบากอยู่กับปัญหาตลอด แต่ก็เอาตัวรอดได้ ให้ระวังเรื่องอุบัติเหตุหรือการพลัดตกหกล้ม ถึงขั้นทำให้เป็นอัมพาตได้
พลังแห่งคุณและโทษเลข 35 ไม่ค่อยดีนัก ชีวิตมักอาภัพ กำพร้า ชีวิตบั้นปลายมีความสำเร็จดี มีผู้อุปถัมภ์ แต่ต้องระวังการหลงผิด มักหูเบาเชื่อใจคนง่าย จะมีคนชั่วร้ายเข้ามาสู่ชีวิต
พลังแห่งความรักความอบอุ่นเลข 36 เป็นเลขที่หมายถึงความรัก ความสดชื่นของชีวิต ชีวิตจะประสบความสำเร็จเป็นอย่างดี มีมิตรสหาย มาก สติปัญญามีหัวทางประดิษฐ์คิดค้น ถ้าเป็นเด็กจะฉลาดเรียนเก่ง เป็นคนมีเสน่ห์ดึงดูดใจเพศตรงข้าม และเพศตรงข้ามมักให้
ความอบอุ่นเป็นอย่างดี โชคดีมีการงานดีตำแหน่งสูง เด่นในด้านความรัก มีเสน่ห์ คู่ครองดีมีความรู้ ดาวศุกร์กับดาวอังคารเป็นดาวคู่มิตรกัน รวมกันได้ 9 ดีมาก
พลังความวิบัติเลข 37 ไม่ดีเลย ชีวิตมีแต่เรื่องขัดแย้ง ทะเลาะวิวาท โชคร้าย ผ่าตัด อุบัติเหตุ คู่ครองมีเหตุให้เป็นไป พรัดพราก ชีวิตมีมุมหักเหตลอดเวลาขึ้น ๆ ลง ๆ ไม่ราบรื่นนัก
พลังแห่งโมหะจริตเลข 38 เป็นเลขร้าย ส่งผลในทางไม่ดี หมกมุ่นอยู่กับกามคุณ ทางทางผิด ติดเหล้ายา ติดการพนัน และอบายมุขทุกอย่าง เชื่อตัวเองมากเกินไป หมกมุ่นอยู่กับไสยศาสตร์ เวทมนต์คาถา ส่งผลร้ายต่อชีวิต ผิดทำนองคลองธรรม โกรธง่าย อารมณ์ฉุนเฉียว เป็นคนเจ้าอารมณ์
พลังแห่งความกดดันเลข 39 ชีวิตพบเจอเรื่องยุ่งยากบ่อยๆ แต่ก็มีมิตรสหายให้ความเกื้อกูลช่วยเหลือเป็นอย่างดี
 นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/493988652852384352/
พลังอำนาจมหัศจรรย์เลข 40 ไม่เดือดร้อนอะไร เป็นคนใฝ่รู้ชอบค้นคว้าหาความรู้ ชอบสนุกสนาน สุขสบาย ชอบเดินทางไกลท่องเที่ยว ชอบสิ่งใหม่ๆ และแปลกๆ ไม่ชอบอยู่ติดที่ เป็นคนอ่อนไหวง่าย ดวงชะตาจัดว่าดี
พลังมหาจักรวาลเลข 41 นี้เป็นเลขที่ดีมาก เป็นพลังมหาจักรวาล มีความรุ่งโรจน์ สุขสบาย เป็นคนฉลาด ชีวิตไม่ตกต่ำ มีคนคอยช่วยเหลือมากมาย มีคนอุปถัมภ์ เพื่อนมิตรสหายมาก บ่งถึงความสำเร็จในชีวิตเป็นอย่างดี ผู้ใหญ่มักจะให้การอุปถัมภ์ ปัญญาว่องไว มีสมองปราดเปรื่อง ตั้งแต่วัยเด็กเป็นคนเข้ากับมิตรสหายได้อย่างสนิท ควรเสริมชะตาด้วยการทำบุญ
พลังโรแมนติคเลข 42 เป็นเลขมงคลยิ่ง 4 ดาวพุธ รวมกับ 2 ดาวจันทร์ รวมกันได้ 6 ดาวศุกร์ เป็นคนใจเย็น มีจินตนาการกว้างไกล อารมณ์ศิลปะ ชอบกวีนิพนธ์ มีจิตใจละเอียดอ่อน โรแมนติก มีความละมุนละไม ในสายเลือด
มีหัวทางประดิษฐ์คิดค้น สมองแจ่มใสมาก สู้ชีวิต เรื่องรักและการงานสำเร็จดังใจ มีเงินทองไม่ขาดมือ ชีวิตประสบความสำเร็จเป็นอย่างดี มีมิตรสหายมาก มักเป็นที่รักแก่คนทั้งมวล
พลังวิปริตเลข 43 มีศัตรูคอยกลั่นแกล้งอยู่เบื้องหลังตลอดเวลา มีอุปสรรค ความทุกข์ ความผิดหวังล้มเหลว
พลังส่งเสริมความสำเร็จเลข 44 เป็นเลขที่ส่งเสริมทุกด้านทั้งหน้าที่การงาน การเรียน ความรัก ส่งเสริมความสำเร็จทุกด้าน ไม่ลำบาก มีผู้ใหญ่คอยเกื้อหนุน แต่เลข ๔๔ นี้รวมกันได้ ๘ ทำให้หลงระเริง ระวังอย่าประมาทในการดำรงชีวิต ดวงชะตาถือว่าดี มีเพียงจุดเสียเล็กน้อยเท่านั้น จุดเสียคือคุณเป็นคุณใจน้อย เอาแต่ใจตัวเอง ถ้าแก้จุดนี้ได้จะดีมาก
พลังการสู้อีกครั้งเลข 45 ดวงดีมาก ดาว 4 (พุธ) กับดาว 5 (พฤหัส) รวมกันได้ 9 (ดาวเกตุ) การงานก้าวหน้า ปัญญาดีฉลาดหลักแหลม ใจสู้ไม่ถอย ก้าวหน้าตลอดเวลา มีคนคอยช่วยเหลือ โชคดีมีลาภ เจริญรุ่งเรือง ชีวิตมักจะมีโชคอยู่เนืองๆ มักจะประสบโชคอันไม่คาดหวังอยู่บ่อยๆ สติปัญญาแจ่มใสดีมาก และจะได้รับความร่วมมือจากทุกวงการเป็นอย่างดี
พลังแห่งโชคเลข 46 มีความสุข มีความสำเร็จ มีเพื่อนมาก เสียอยู่นิดตรงที่เป็นคนใจอ่อน มักตกอยู่ใต้อิทธิพลคนอื่นได้ง่าย
พลังแห่งความเพียรเลข 47 มักจะใจอ่อนเชื่อคนง่าย แต่ถ้าดื้อรั้นขึ้นมาก็ยากที่จะหยุดได้ ต้องระวังการหลงผิด ชีวิตกว่าจะประสบความสำเร็จต้องเหนื่อยและต้องใช้ความพยายามและอดทนสูง
พลังการหลงเลข 48 ไม่ดีเลย ควรระวังอย่าเชื่อใจใครง่ายๆ จะถูกจูงหว่านล้อม หลงผิด ระวังจะประสบอุบัติเหตุ มักมีโรคภัยไข้เจ็บเบียดเบียน
พลังความยุ่งยากเลข 49 ไม่ค่อยดี มีความอับโชค ชีวิตมีอุปสรรค มักถูกอำนาจมืดคุกคาม ถ้าเป็นสุภาพสตรีจะถูกญาติสามีกดดันกลั่นแกล้ง
 นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/562598178427635077/
พลังแห่งปัญญาและความสามารถเลข 50 ดวงดีมาก โดยเฉพาะเรื่องปัญญา มีความสามารถ ดีเด่นทางทำงานต่างประเทศ มักพบคู่รักต่างแดน เป็นคนมีญาณพิเศษ มีบุญ ถ้าทำธุรกิจติดต่อกับชาวต่างชาติ เช่น ธุรกิจส่งออกเป็นต้นจะประสบความสำเร็จอย่างดี
พลังความสมบูรณ์เลข 51 บวกกันได้ 6 ดาวศุกร์ ถือว่าเป็นเลขดีเลขหนึ่งเพราะเป็นดาวศุภเคราะห์ บ่งถึงความสำเร็จ มีมิตรสหายมาก มีรสนิยมในทางศิลป์ ฝีมือละเอียดอ่อนประณีต เลข 5 ดาวพฤหัส เลข 1 ดาวอาทิตย์ ธาตุไฟทั้งคู่ จึงส่งเสริมให้มีอำนาจ สติปัญญาแตกฉาน อำนวยความสำเร็จให้กับชีวิตเป็นอย่างดี
เป็นเลขที่ดีมีมงคล มีความเจริญด้านการงาน ธุรกิจ การเงิน การเรียน เรื่องความรัก สารพัด ไม่ติดขัด มีผู้ใหญ่คอยช่วยเหลือ มีพรสวรรค์ทางสร้างสรรค์ ศิลปะ ดนตรี การพูด มีเสน่ห์ เป็นเลขที่สมบูรณ์ดียิ่ง
พลังการสนับสนุนค้ำจุนเลข 52 มีความสำเร็จด้านการงานและความรักดี หากเป็นชายจะมีคุณสนับสนุนจากผู้หญิง หรือเจ้านายคนใกล้ชิด จะก้าวไกลทุกด้าน แต่ต้องอดทนฟันฝ่าอุปสรรคบ้าง หากเป็นหญิงจะมีอุปสรรคเพราะกรรมเก่า
พลังการหักเหเลข 53 ชีวิตมีทั้งดีและร้ายปะปนกันไป ไม่มากไม่น้อย อย่าหูเบาเชื่อคนง่าย ให้ดำเนินชีวิตด้วยความไม่ประมาท ทำอะไรให้รอบคอบ จะเกิดผลดีและชีวิตจะประสบความสำเร็จ
พลังมหาราชาโชคความสำเร็จเลข 54 เป็นมงคลแก่ชีวิตยิ่งที่ได้ชื่อนี้ เพราะรวมกันได้ 9 พอดี เรื่องงาน ความรัก และอื่นๆ สำเร็จสมปรารถนา จะมีตำแหน่งสูง คนเคารพนับถือ ปัญญาดี เรียนอะไรก็แตกฉาน มีคนคอยค้ำจุนหนุนส่ง ไม่มีทางตกต่ำหรือขาดแคลน สิ่งศักดิ์สิทธิ์คุ้มครอง
พลังความสุขสมหวังเลข 55 นี้บ่งบอกถึงความสมบูรณ์พูนผล มีสุขสำเร็จดังใจหวัง การงานก็ตำแหน่งสูง ความรักดี มีแฟนฉลาดและดวงดี มีหลักฐาน ทำธุรกิจการค้าขายก็จะได้กำไรเพิ่มพูนยิ่ง คุณเป็นคนมีศีลธรรม ชอบความยุติธรรม คนรักมากมาย มีเสน่ห์ มีศีลธรรม จิตใจดีมีเมตตา ผู้คนรักใคร่ มีสติปัญญาเฉลียวฉลาด เป็นเลขที่มีความสุขสมบูรณ์มาก
พลังศิลป์และปัญญาเลข 56 ดวงชะตาอยู่ในเกณฑ์ดีมาก เพราะมีดาวศุกร์กับพฤหัสบดี มีความโดดเด่นด้านปฏิภาณไหวพริบ อารมณ์ศิลป์ ทำอะไรมีความรอบคอบดี ประสบความสำเร็จทุกด้าน เช่น การเรียน การงาน การเงิน มองโลกในแง่ดี สู้อย่างไม่ถอย นำชีวิตไปสู่จุดหมายคือความสำเร็จได้ อีกอย่างเป็นคนมีเสน่ห์ มีน้ำใจ ผู้คนรักใคร่มากมาย
พลังความมั่นใจในตัวเองสูงเลข 57 เป็นคนค่อนข้างจะดื้อรั้น ชีวิตไม่ค่อยแน่นอน ทำอะไรไม่ค่อยประสบความสำเร็จเพราะยกเลิกกลางครัน
พลังความลุ่มหลงงมงายเลข 58 ไม่ดีเลย หลงผิด เห็นกงจักรเป็นดอกบัว ออกนอกลู่นอกทางอยู่เสมอ
พลังแห่งขนบธรรมเนียมประเพณีเลข 59 จิตใจดีมีเมตตาสูง มีศีลธรรม ดวงด้านความรักดี มีคนคอยช่วยเหลือ เจริญรุ่งเรือง
นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/395753885979452462/
พลังความเพ้อฝันและจินตนาการเลข 60 เป็นคนรักสวยรักงาม ชอบความเป็นอยู่อย่างโอ่อ่าและเพ้อฝัน ทำอะไรมักเกินตัว ดีสำหรับหญิง แต่ไม่ดีสำหรับชาย เด็กผู้ชายทำให้จิตใจเบี่ยงเบนเป็นตุ๊ด (กระเทย) ได้งาย
พลังบุคลิกซ้อนเลข 61 ไม่ค่อยดีนัก มีความขัดแย้งในตัวเอง เป็นเลขแห่งความทุกข์ อุปสรรค และปัญหาบั้นปลายชีวิต จะตกต่ำและเหน็ดเหนื่อย
พลังการเกื้อกูลและพลิกผันเลข 62 ไม่ดีเลย หลงผิดได้ง่าย เพราะปล่อยตัวปล่อยใจเกินไป ดีตรงที่มีคนคอยช่วยเหลืออุปถัมภ์ เป็นชายมีเสน่ห์ต่อเพศตรงข้าม
พลังความรักไม่มีสิ้นสุดเลข 63 ดีมาก ไม่มีอุปสรรคและเรื่องยุ่งยาก ก้าวหน้าด้านการงาน การเรียนดี ดีเด่นเรื่องความรัก มีเพื่อนมาก ควรทำบุญเสริมดวงจะดีมากๆ และจะโชคดีตลอด
พลังความอ่อนไหวและการเปลี่ยนแปลงเลข 64 เป็นคนมีรสนิยมสูง มีเสน่ห์ แต่ระวังจะถูกผู้อื่นหลอกลวง ชีวิตพบความสำเร็จ มีความสุข ความสะดวกของชีวิตพอสมควร
พลังความก้าวหน้าและเสน่ห์เลข 65 เป็นเลขที่อยู่ในเกณฑ์ดี หากชื่อของคุณบวกรวมกับสกุลแล้วได้เลขนี้ พยากรณ์ได้เลยว่าเจ้าของชื่อเป็นคนฉลาดไหวพริบดี รักความก้าวหน้า จะได้รับความช่วยเหลือจากผู้ใหญ่หรือมีผู้คอยช่วยเหลืออยู่ตลอด กิจการและการงานราบรื่น เลขนี้จะดีเด่นเรื่องความก้าวหน้าและเรื่องของความรักมีเสน่ห์แก่เพศตรงข้ามมากเป็นพิเศษ
พลังแห่งอารมณ์และความรู้สึกเลข 66 ไม่ดีเลย มอมเมา ลุ่มหลง ไม่พิจารณาไตร่ตรอง เป็นเลขอันตราย
พลังแห่งความผิดหวัง ทุกข์เศร้าเลข 67 ชีวิตมีอุปสรรค ผิดหวัง ขัดแย้ง ครอบครัวแตกร้าว ตกต่ำในบั้นปลายของชีวิต
พลังแห่งอบายมุขเลข 68 ไม่ดีเลย ลุ่มหลง มัวเมา หลงใหล ขาดสติในการพิจารณา อาจถูกชักจูงหรือถูกหลอกได้ง่าย
พลังความอ่อนไหวเลข 69 เป็นคนใจอ่อน ชอบเพ้อฝัน ทำให้ตกอยู่ใต้อิทธิพลผู้อื่นได้ง่าย แต่ยังดีที่มีผู้ใหญ่คอยให้การอุปถัมภ์ค้ำชู จึงพอทำให้ชีวิตไปรอด
พลังแห่งเคราะห์กรรมเลข 70 ไม่ดีเลย ให้ระวังความคิด อย่าหลงผิด ควรดำเนินชีวิตด้วยความรอบคอบไม่มาท เพราะเลขนี้ร้ายมาก บั้นปลายในชีวิตจะมีการฆ่าตัวตาย อาจจะเกิดขึ้นจากอารมณ์ชั่ววูบ ความกดดัน
 นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/59672763782941985/
พลังแห่งการถูกโจมตีเลข 71 ไม่ดีเลย เป็นเลขบ่งบอกถึงความตกต่ำ ถูกใส่ร้าย คดีความ วิบัติ ฉิบหาย การหลงมัวเมา เรื่องความรักก็ไม่สมหวังทั้งสตรีและบุรุษ
พลังชะตาแข็งเลข 72 ชีวิตเจริญรุ่งเรืองดี แต่มักวุ่นวาย มักจะได้รับทุกข์อันเกิดจากเพศตรงข้าม มีเคราะห์บ่อยๆ และให้ระวังเรื่องโรคภัยไข้เจ็บ
พลังดาวบาปเคราะห์ที่ร้ายแรงเลข 73 ไม่ดีเลย ระวังเรื่องที่เกิดขึ้นโดยฉับพลันอย่างไม่ทันตั้งตัว เช่น อุบัติเหตุ ผ่าตัด ล้มละลาย ชีวิตไม่ค่อยประสบความสำเร็จ วิธีแก้ควรปล่อยวางกับชีวิตบ้าง
พลังอารมณ์ที่อ่อนไหวเลข 74 มีความสำเร็จดี ถึงไม่ก้าวหน้าสูงสุด ก็ประสบความสำเร็จในระดับหนึ่ง ระวังอย่าหูเบาเชื่อคนง่าย
พลังต้นร้ายปลายดีเลข 75 ต้นร้ายปลายดี คือเบื้องต้นไม่ประสบความสำเร็จ แต่บั้นปลายชีวิตจะรุ่งโรจน์มาก ชีวิตมีความวุ่นวาย มักถูกตำหนิจากผู้ใหญ่ ผู้ใหญ่ให้โทษ เลขนี้ไม่เหมาะกับนักธุรกิจ
พลังความยากลำบากเลข 76 ไม่ดีเลย ชีวิตมักจะอับเฉา บ้านแตกสาแหรกขาด ไม่มีความสุขในชีวิตสมรสมักร้างคู่
พลังแห่งความกดดันเลข 77 ไม่ดีเลย บ่งถึงความทุกข์สองเท่า มีแต่ความโชคร้าย มักมีโรคภัยไข้เจ็บ ชีวิตเหน็ดเหนื่อยมาก แต่ดีตรงที่มีคนยำเกรง มีอำนาจบารมี
พลังแห่ง ความเดือดร้อนเลข 78 ไม่ค่อยดีนัก เจอเรื่องร้ายๆ บ่อย ให้ระวังเรื่องอุบัติเหตุและคดีความ อย่าใจอ่อนเชื่อคนง่าย
พลังทรัพย์และสุขภาพเลข 79 จัดอยู่ในเกณฑ์ดี มีฐานะมั่นคง บรรพบุรุษเป็นคนดี สร้างฐานะไว้ดี คุณจะได้รับทรัพย์มรดก หรือสิ่งที่ท่านสร้างไว้ให้ ไม่เดือดร้อนเรื่องการเงิน ลงทุนทำธุรกิจอะไรก็จะประสบความสำเร็จ แต่อย่าหักโหมจนลืมรักษาสุขภาพตัวเอง สุขภาพดีมาก ไม่มีโรคภัยไข้เจ็บ แต่หากมีก็หายในไม่ช้า ชีวิตมีอุปสรรคบ้างแต่ไม่ค่อยมาก ต้องลำบากก่อนจึงจะได้ดี
นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/302093087475134102/
พลังอัปมงคลเลข 80 ไม่ดีมากๆ เลย ถูกครอบงำ ถูกข่มเหงรังแกจากคนไม่ดี (คนพาล) ถูกข่มขี่ ถูกปล้นจี้ ชิงทรัพย์ ผู้หญิงระวังการถูกฆ่าข่มขืน
พลังการพลัดพรากเลข 81 ไม่ดีเลย กำพร้า อาภัพ พลัดพรากจากบุพการี อยู่ไม่เป็นที่ โยกย้ายบ่อย แต่ชะตาชีวิตก็รุ่งเรืองดี
พลังที่ไม่มั่นคงเลข 82 ชีวิตมักจะหว้าเหว่หงอยเหงา ถ้าเป็นชายมีโอกาสไร่คู่ หรืออาภัพคู่ ถ้าเป็นหญิงจะมีพ่อหม้ายเข้ามาพัวพัน
พลังความผิดพลาดเลข 83 ไม่ดี มักมีเหตุให้แตกหักเสียหายเสมอ ระวังภัยคุกคามจากคนไม่ดี (คนพาล) ระวังอย่าเชื่อคนง่าย
พลังเลขร้ายเลข 84 เป็นเลขไม่ดีเลย มักประสบชะตากรรมไม่ดี (โชคร้าย) ระวังเรื่องอุบัติเหตุ คดีความ
พลังความหลงผิดเลข 85 อาจหลงผิดได้ง่าย ลืมตัว เอาแต่ใจตัวเอง มักกำพร้าและขาดที่พึ่ง
พลังสำเร็จที่ต้องตั้งใจเลข 86 ชีวิตทางโลกจะประสบความสำเร็จ แต่พ่ายแพ้ทางโลกีย์ ชีวิตจะลุ่มหลงมัวเมา ระวังจิตใจที่ใฝ่ไปในทางไม่ดี
พลังรักลวงเลข 87 เป็นคนมีเสน่ห์ แต่จิตใจอ่อนไหวง่าย เจ้าอารมณ์ อมทุกข์ มักหลงผิด หูเบา เชื่อใจคนง่าย ชีวิตบั้นปลายจึงมักตกต่ำ
พลังความสำเร็จที่แฝงความความร้ายแรงเลข 88 ชีวิตประสบความสำเร็จอย่างรวดเร็ว แต่ระวังเรื่องอุบัติเหตุ หรือสิ่งที่ไม่คาดคิดอย่างฉับพลัน
พลังแห่งความเชื่อเลข 89 เป็นคนหัวไว ฉลาด เข้าสังคมได้ดีทุกระดับ แต่ข้อเสียต้้องระวังการลุ่มหลง
 นิยามหรือความหมายแห่งเลขศาสตร์ 
ขอบคุณภาพจาก https://www.pinterest.com/pin/237001999110756603/
พลังสิ่งศักดิ์สิทธิ์คุ้มครองเลข 90 เชื่อเรื่องโชคลาง ดวงดีมีสิ่งศักดิ์สิทธิ์คุ้มครอง มักแคล้วคลาดจากอันตรายต่างๆ ตกน้ำไม่ไหลตกไฟไม่ไหม้ มีปาฏิหาริย์บ่อยๆ เลขนี้ดีมีความปลอดภัยในชีวิต ดีมาก มีเทวดารักษาคุ้มครอง เรื่องหน้าที่การงานการเงินการดำเนินชีวิตถือว่าก้าวหน้าได้มาก
พลังความการแสวงหาเลข 91 เป็นคนใฝ่หาความก้าวหน้า มีความพยายาม ขยันขันแข็ง แต่ชอบสันโดษ ชีวิตบางครั้งเหมือนอมทุกข์ ด้านการงานดีมาก แต่เสียด้านสุขภาพ ระวังจะมีโรคภัยเบียดเบียน
พลังอนุรักษ์นิยมเลข 92 ค่อนข้างหัวอนุรักษ์นิยม ชื่นชอบและสะสมของเก่า ชอบเรื่องในอดีต รักการค้นคว้า มีความอ่อนโยน มีเพื่อนฝูงมาก
เป็นเลขที่บอกถึงบอกความสำเร็จที่รุ่มร้อนเลข 93 เป็นคนแข็งกร้าว เอาแต่ใจตัวเอง ชีวิตมักจะประสบอุบัติเหตุอยู่เสมอ
พลังหลงงมงายเลข 94 ไม่ค่อยดี มีความสำเร็จแต่ชีวิตมีอุปสรรคมาก ต้องผ่าฟันอุปสรรคอยู่เสมอ
พลังความสำเร็จบารมีเลข 95 เป็นมงคลและมีผลดีมากๆ เป็นผู้โชคดีอยู่เสมอ มีคนคอยช่วยเหลือและคุ้มครอง มีเกียติยศชื่อเสียง มีคนนับถือมาก อยู่ในศีลธรรมอันดี หยั่งรู้เหตุการณ์ล่วงหน้า คู่ครองดีรักคุณมาก เกื้อกูลกันตลอดไป ตกน้ำไม่ไหลตกไฟไม่ไหม้
พลังที่อ่อนแอเลข 96 เป็นคนใจอ่อน ระวังการหลงผิด ถ้าคบคนดีก็ดีไป ถ้าคบคนชั่ว ก็จะชั่วตามเขาไปด้วย
พลังความรุ่งโรจน์เลข 97 เป็นเลขดีชีวิตมีความรุ่งโรจน์ เหมือนฟ้าประทาน ประสบความสำเร็จในตำแหน่งหน้าที่การงาน ค้าขายได้กำไร ร่ำรวยด้วยทรัพย์สินเงินทอง มีคนเคารพนับถือ มีเกียรติในสังคม มีเพื่อนมากมาย แต่ควรระวังเรื่องอุบัติเหตุ อย่าประมาท ควรทำบุญสะเดาะเคราะห์จะเสริมดวงชะตาได้มาก
พลังลาภลอยเลข 98 ชีวิตประสบความสำเร็จดี มีพวกพ้องมาก ระวังเรื่องการคบคน
พลังการหยั่งรู้เลข 99 มีอำนาจพิเศษ มีญาณหยั่งรู้เหตุการณ์ล่วงหน้าได้อย่างแม่นยำ มีประสาทสัมผัสพิเศษ มีพลังทางจิต ทำอะไรพระคุ้มครอง มีความเจริญและมีความสุข
พลังแห่งสมดุลจักรวาลเลข 100 เป็นเลขมงคลมาก โชคดีมีลาภ ชีวิตจะรุ่งเรืองเฟื่องฟูมาก มีการงานตำแหน่งสูง หน้าที่การงาน การเงินก้าวหน้าก้าวไกล เกียติยศปรากฏไกล มีเกียรติในสังคม สมบูรณ์ทุกอย่าง สุขภาพดี ไม่มีโรคภัยไข้เจ็บ
ด้านความรักก็ดี คนรักฉลาด มีรูปสมบัติพร้อมทรัพย์สินมากมาย รักกันดี พึ่งพากันและกันดวงชะตาเป็นคู่กันตลอดไป เลขกำลัง 100 นี้ดีนักไม่มีจุดเสียเลย มีแต่ความรุ่งโรจน์และสมบูรณ์ทุกอย่าง