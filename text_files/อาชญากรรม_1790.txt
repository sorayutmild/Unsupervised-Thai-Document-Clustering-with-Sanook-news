นศ.ม.รามคำแหง บุกยิงคู่รัก นศ.ม.ราชภัฏสวนดุสิต ดับคาตึกเรียน ก่อนยิงตัวตายตาม ปมเหตุอีกฝ่ายบอกเลิกแต่ไม่ยอม
ผู้สื่อข่าวรายงานว่า(12 พ.ย.) เมื่อเวลา 15.19 น. เจ้าหน้าที่ตำรวจรับแจ้งเหตุยิงกันเสียชีวิต ที่อาคารเรียนรวม 11 ชั้น 6 ด้านหลังลิฟต์โดยสาร มหาวิทยาลัยราชภัฏสวนดุสิต จึงรุดไปตรวจสอบที่เกิดเหตุพบผู้เสียชีวิตเป็นชาย 2 ราย สวมชุดนักศึกษานอนจมกองเลือดอยู่บริเวณทางเดิน ทราบชื่อผู้เสียชีวิตคือนายโต้ง(นามสมมุติ) อายุ 20 ปี นักศึกษามหาวิทยาลัยราชภัฏสวนดุสิต และนายมิว (นามสมมุติ) อายุ 21 ปี นักศึกษามหาวิทยาลัยรามคำแหง 
จากการสอบสวนทราบว่า นายมิว(นามสมมุติ) ซึ่งเป็นนักศึกษามหาวิทยาลัยรามคำแหง บุกมายิงนายโต้ง(นามสมมุติ) สาเหตุมาจากการหึงหวง เนื่องจากผู้ตายทั้งสองคนเป็นชายรักร่วมเพศ ฝ่ายหนึ่งบอกเลิกแต่อีกฝ่ายไม่ยอมจึงบุกมายิงถึงมหาวิทยาลัยก่อนยิงตัวตายตาม