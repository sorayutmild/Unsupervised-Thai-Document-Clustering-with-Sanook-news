ชูวิทย์ กมลวิศิษฎ์ โพสต์เตือนใจถึง "นักล่าแต้ม" มองดูคดีลันลาเบลเป็นตัวอย่าง "น้ำอุ่น" ต้องรับโทษสาหัส เพราะปฐมเหตุจาก 4 ง. ที่ก่อขึ้นเอง
(25 ก.ย.) ภายหลังจากที่ศาลอุนุมัติออกหมายจับ นายรัชเดช หรือ ไออุ่น ผู้ต้องสงสัยเกี่ยวกับการเสียชีวิตของ น.ส.ธิติมา หรือ ลันลาเบล พริตตี้สาววัย 25 ปี ก่อนจะถูกเจ้าหน้าที่ตำรวจควบคุมตัวได้เมื่อช่วงเช้ามืดที่ผ่านมานั้น คดีดังกล่าวมีนักวิชาการและผู้เชี่ยวชาญคนดังกล่าวออกมาวิเคราะห์เป็นจำนวนมาก และหนึ่งในนั้นก็คือ นายชูวิทย์ กมลวิศิษฎ์ ที่ได้โพสต์ถึงประเด็นนี้ล่าสุดที่ได้รับความสนใจมาก
นายชูวิทย์ กมลวิศิษฎ์ ได้โพสต์ข้อความผ่านเฟซบุ๊กส่วนตัวถึงกรณีคดีลันลาเบล นำพามาสู่การออกหมายจับและจับกุมตัว นายไออุ่น ในที่สุดน นายชูวิทย์ มองว่าเป็นเรื่องทั้งหมดเป็นปฐมเหตุจาก ง. ที่ประกอบด้วย "เงี่ยน งก โง่ งง"
หมายจับของ "น้ำอุ่น" ใน 3 ข้อหาหนัก ที่ตอนนี้กลายเป็น "น้ำร้อน" ลวกตัวเองไปแล้ว ประกอบด้วย 1. หน่วงเหนี่ยวกักขังทำให้ผู้อื่นถึงแก่ความตาย 2. พาไปเพื่อกระทำอนาจาร 3. กระทำอนาจาร แต่ละข้อหาโทษรวมกันแล้ว 2 หลัก เพราะเรื่อง “เวลา” เป็นจุดสำคัญ ว่าตายในขณะที่อยู่กับน้ำอุ่น
ปฐมเหตุมาจาก 4 ง. คือ เงี่ยน + งก + โง่ + งง ตีความว่า "เงี่ยน" เพราะ อยากสนองความใคร่ "งก" เพราะ ไม่อยากเสียเงิน "โง่" เพราะ เขาตายแล้วดันพาเข้าบ้าน "งง" เพราะ เป็นจำเลยในข้อหาหนัก
เรื่องนี้ต้องเป็นบทเรียนให้กับพวก “นักล่าแต้ม” ทั้งหลาย ฝากเอาไว้เป็นข้อคิดจากประสบการณ์ของอดีตคนคุก ยึดถือคติไว้ตอนขึ้นศาล “สู้ติดแน่ แพ้ติดนาน สารภาพติดพอประมาณ”

