     2017 Honda City ถูกปล่อยทีเซอร์ส่งท้ายปีก่อนเปิดตัวจริงอีกครั้งในวันที่ 12 มกราคม 2560 นี้ ซึ่งทีเซอร์ดังกล่าวประกอบกับข้อมูลจากแหล่งที่น่าเชื่อถือต่างๆ ก็เผยรายละเอียดอ็อพชั่นใหม่ของ City 2017 ว่ามีอะไรเพิ่มขึ้นบ้าง ลองไปดูกันครับ..

1.ไฟหน้่าแบบ LED
     Honda City ไมเนอร์เชนจ์ใหม่ จะถูกติดตั้งไฟหน้าแบบ LED (คาดว่าจะมีเฉพาะรุ่นท็อปสุด) ซึ่งปัจจุบันในรถระดับใกล้เคียงกันมีเพียง Mazda2 เท่านั้น ที่มีไฟหน้าชนิดดังกล่าวมาให้ รวมถึงติดตั้ง Daytime Running Light แบบ LED มาให้ด้วย ซึ่งจะกลายเป็นจุดขายสำคัญของโฉมไมเนอร์เชนจ์นี้
2.ไฟตัดหมอกหน้าแบบ LED
     นอกจากไฟหน้าแบบ LED ก็ยังมีไฟตัดหมอกหน้าแบบ LED มาให้ด้วย ซึ่งเป็นการออกแบบของฮอนด้าแทบทุกรุ่น ที่จะพ่วงไฟตัดหมอกแแบบ LED คู่กับไฟหน้าแบบ LED ให้เสมอ

3.ไฟท้ายแบบ LED
     2017 City ไมเนอร์เชนจ์อาจมาพร้อมไฟท้าย LED แบบเดียวกับ Honda Grace เวอร์ชั่นญี่ปุ่น แม้ว่าภาพในทีเซอร์จะปรากฏให้เห็นดีไซน์ไฟท้ายแบบเดิมก็ตาม
4.กันชนดีไซน์ใหม่
     กันชนหน้าและกันชนหลังของ City Minorchange ใหม่ ถูกออกแบบให้มีดีไซน์สปอร์ตยิ่งขึ้น ด้านหน้าถูกออกแบบให้มีลิ้นกันชนยื่นออกมา ขณะที่ด้านท้ายตกแต่งด้วยสีดำดูสปอร์ตมากขึ้น
5.สปอยเลอร์ท้ายจากโรงงาน
     จากเดิมที่สปอยเลอร์ฝากระโปรงท้ายจะต้องซื้อเป็นอุปกรณ์เสริมเท่านั้น แต่ในโฉมไมเนอร์เชนจ์จะถูกติดตั้งมาให้จากโรงงาน โดยเป็นสปอยเลอร์ทรงเตี้ยที่ดูเรียบแต่สวยงามพอตัว

6.ล้ออัลลอยดีไซน์ใหม่
     ซิตี้ ไมเนอร์เชนจ์ ใหม่ มาพร้อมล้ออัลลอยดีไซน์ใหม่แบบทูโทนตามสมัยนิยม ซึ่งไม่เพียงแต่เปลี่ยนลายล้อในเฉพาะรุ่นท็อปเท่านั้น ในรุ่นรองก็ยังได้ล้อดีไซน์ใหม่เช่นกัน
7.เครื่องเสียงหน้าจอสัมผัสแบบใหม่
     จุดเปลี่ยนสำคัญภายในห้องโดยสาร นั่นคือ เครื่องเสียงหน้าจอสัมผัสที่มีขนาดเล็กลง แต่มาพร้อม Interface แบบใหม่ สามารถแสดงผลจากกล้องมองหลังได้เหมือนโฉมปัจจุบัน
     อย่างไรก็ดี รายละเอียดที่แท้จริงของ 2017 Honda City ไมเนอร์เชนจ์ใหม่ คงต้องรอการเปิดตัวอย่างเป็นทางการในวันที่ 12 มกราคมนี้
 