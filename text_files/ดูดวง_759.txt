หลายๆ ครั้งที่ Sanook! Horoscope ได้เคยนำเสนอเรื่องราวของการดูดวงจากเลขบัตรประชาชน กันไปบ้างแล้ว แต่สำหรับวันนี้เรามีคำทำนายทายตัวตนของคุณแบบแม่นเป๊ะ! แค่คุณหยับบัตรประชาชนขึ้นมาแล้วดูว่าเลขท้าย 2 ตัวสุดท้ายของคุณลงท้ายด้วยเลขใด พร้อมแล้วไปดูกันเลยจ้า…
ดูดวงแม่นเว่อร์ จากเลขท้ายบัตรประชาชน
หากเลขสองตัวสุดท้ายบนบัตรประจำตัวประชาชนของคุณ ลงท้ายด้วยหมายเลข01 10 19 28 37 46 55 64 73 82 และ 91 
คุณเป็นอีกคนที่เชื่อมั่นในตัวเองสูง แต่ทว่าก็มีคุณธรรม จิตใจดี พูดเลยว่ามีเมตตาธรรม ชอบช่วยเหลือ เฉลียวฉลาด หลักแหลม นับได้ว่าคนรอบข้างจะได้รับความนับหน้าถือตาจากคนรอบข้าง แต่ควรระวังเรื่องความกล้าๆ กลัวๆ เพราะจะทำให้โอกาสดีๆ หลุดลอยไป
และด้วยความที่คุณเลิศเลอเพอร์เฟคขนาดนั้น คุณจึงชอบเพศตรงข้ามที่มีความเป็นผู้นำ แต่ต้องไม่แข็งกระด้างนะ ยังไงก็ยังต้องมีความอ่อนหวาน นุ่มนวลอยู่ในทีด้วย
หากเลขบนบัตรประจำตัวประชาชนของคุณลงท้ายด้วยเลข 1 คุณเหมาะกับงานประเภทการบริหารจัดการ ที่ต้องอาศัยการสั่งการ การมอนิเตอร์และควบคุม การกำกับดูแล
หากเลขสองตัวสุดท้ายบนบัตรประจำตัวประชาชนของคุณ ลงท้ายด้วยหมายเลข 02 11 20 29 38 47 56 65 74 83 และ 92
คุณเป็นหญิงไทยใจงาม มีกิริยามารยาทเรียบร้อย นุ่มนวล และรักความประนีประนอม ไม่ชอบมีปากเสียงกับใคร ปากกับใจตรงกัน จึงเรียกได้ว่ามีความ ซื่อสัตย์ และมีอุดมการณ์สูง และเป็นคนรักครอบครัวและมิตรสหาย ด้วยความที่เป็นคนอ่อนหวาน จึงเป็นคนมีชั้นเชิงในงานศิลป์ทุกแขนง และด้วยความที่มีศิลปะสูง อ่อนไหวหน่อยๆ ทำให้หูเบา
ทั้งหมดจึงส่งผลให้ต้องการคนรักที่มีความอบอุ่นและหากเลขบนบัตรประจำตัวประชาชนของคุณลงท้ายด้วยเลข 2 คุณเหมาะกับงานบริการ หรืองานที่คอยเอนเตอร์เทนคนอื่นให้มีความสุข ความรื่นเริง
หากเลขสองตัวสุดท้ายบนบัตรประจำตัวประชาชนของคุณ ลงท้ายด้วยหมายเลข 03 12 21 30 39 48 57 66 75 84 และ 93
คนเป็นคนเฟรนด์ลี่ได้ใจ เพราะเป็นคนปรับตัวเก่ง เข้ากับผู้อื่นได้ง่าย เพราะมีเทคนิคที่เป็นคนช่างดูแล เทคแคร์ เอาอกเอาใจ ไม่เพียงแต่ภายนอก คุณยังแคร์และดูแลความรู้สึกผู้คนรอบข้างเสียด้วย ใครอยู่ใกล้ไม่หลงใหลก็ไม่รู้จะว่าอย่างไร
และยังเป็นคนมีอารมณ์ดี หัวเราะง่าย รักการศึกษาหาความรู้ใหม่ๆ แต่ทว่าด้วยความที่ชีวิตติดอยู่กับคนอื่นๆ ทำให้คนอื่นมีความสุข จนดูทำให้ตัวเองไม่หลักปักเลน ไม่มีความชัดเจนในชีวิตเช่นกันกับเลข 1 และ 2 คุณต้องการคนข้างกายที่มีความรัก ความอบอุ่นเต็มเปี่ยม
หากเลขบนบัตรประจำตัวประชาชนของคุณลงท้ายด้วยเลข 3 คุณต้องรับราชการเท่านั้น ตำแหน่งที่ดีคือหัวหน้างาน
 
ดูดวงแม่นเว่อร์ จากเลขท้ายบัตรประชาชน
หากเลขสองตัวสุดท้ายบนบัตรประจำตัวประชาชนของคุณ ลงท้ายด้วยหมายเลข04 13 22 31 40 49 58 67 76 85 และ 94
คุณดูเป็นคนเงียบๆ ไม่ค่อยช่างโอภาปราศรัยเท่าไรนัก และยังรักความสันโดษ เก็บเนื้อเก็บตัว อารมณ์ร้อน แต่หายไว เป็นคนฉลาด ข้อดีของคุณที่จะส่งผลดีในชีวิตคือการวางแผน และมีความเชื่อมั่นในความคิดของตัวเอง แม้ว่าความคิดนั้นออกจะล้ำไปเสียหน่อย
หากคุณริจะรัก คนที่จะพิชิตใจคุณได้ เขาต้องไม่ธรรมดา เพราะคุณมีความคิดล้ำหน้า มาธรรมดาก็กลับไปเสียเถอะ ต้องมีเรื่องให้เซอร์ไพรส์เท่านั้น คุณถึงจะจดจำเขา
หากเลขบนบัตรประจำตัวประชาชนของคุณลงท้ายด้วยเลข 4 งานที่รุ่งนั่นอาจดูขัดกับบุคลิกไปมาก แต่เชื่อเถอะว่า หากทำได้คุณจะรวยไม่รู้ตัว นั่นคืองานที่ต้องอาศัยการติดต่อ คุยและขาย
หากเลขสองตัวสุดท้ายบนบัตรประจำตัวประชาชนของคุณ ลงท้ายด้วยหมายเลข 05 14 23 32 41 50 59 68 77 86 และ 95
คุณเป็นคนกระตือรือร้น และรักความรวดเร็ว ดังนั้นจึงไม่อยู่กับที่ หาอะไรทำไปเรื่อยๆ ไม่เครียด เป็นคนคิดบวก จึงทำให้คิดจะทำอะไรก็ประสบความสะดวกไปเสียหมด และยังรอบคอบเสียด้วย แต่เมื่อตกปากรับคำใคร คุณควรประเมินเสียก่อนว่า ทำตามสัญญาที่ให้ไว้ได้หรือไม่ มิเช่นนั้น อาจถูกมองว่าเป็นคนไม่มีเครดิตก็ได้
ด้านความรักคุณเป็นคนรักอิสระ ดังนั้น ใครที่จะมาข้างกายเขาต้องเป็นคนใจกว้างทีเดียว ที่สำคัญคือเมื่อตกลงจะคบหากันแล้วต้องใช้ความเชื่อมั่นในกันและกันเท่านั้น จึงจะไปได้สวย
หากเลขบนบัตรประจำตัวประชาชนของคุณลงท้ายด้วยเลข 5 ควรเป็นงานที่อยู่ในแวดวงหรือที่เกี่ยวข้องกับวงการการศึกษา เช่น ครู อาจารย์ การผลิตสื่อการเรียนการสอน เป็นต้น
 
หากเลขสองตัวสุดท้ายบนบัตรประจำตัวประชาชนของคุณ ลงท้ายด้วยหมายเลข 06 15 24 33 42 51 60 69 78 87 และ 96
คุณคือคนช่างฝัน แต่ไม่เพ้อเจ้อหลักลอยนะ เรียกได้ว่าเป็นคนมีอุดมการณ์ตัวแม่ และเต็มไปด้วยความมุ่งมั่นที่ยากจะหาใครเหมือน แต่ก็คงไว้ด้วยความสุขมคัมภีร์ภาพ สุภาพ เรียบร้อย พูดจาเพราะพริ้ง คุณไม่ใช้อารมณ์ตัดสินเหตุการณ์ต่างๆ แต่ในทางกลับกัน คุณใช้สมองล้วนๆ ด้วยเพราะเป็นคนช่างคิด คนที่จะมาเป็นคนรักจะต้องซื่อสัตย์ เสมอต้นเสมอปลาย
หากเลขบนบัตรประจำตัวประชาชนของคุณลงท้ายด้วยเลข 6 งานที่เหมาะและไม่เครียดคืองานที่คุณจะทำได้ดี เช่น อาหารการกิน
หากเลขสองตัวสุดท้ายบนบัตรประจำตัวประชาชนของคุณ ลงท้ายด้วยหมายเลข 07 16 28 34 43 52 61 70 79 88 และ 97
คุณเป็นพวกไม่พูดมาก และเกลียดนักพวกขี้โม้ หรือพวกดีแต่ปาก พวกยกตัวข่มคนอื่น เพราะคุณเป็นคนอ่อนน้อม คุณยังเป็นคนรักการเรียนเอามากๆ เพราะว่าคุณมีสติปัญญาเฉียบแหลม คุณเป็นคนเปิดใจกว้างที่จะเปลี่ยนแปลงตัวเอง หากมีข้อด้อย และเป็นคนที่ห่วงใยสุขภาพตัวเอง
หากเลขบนบัตรประจำตัวประชาชนของคุณลงท้ายด้วยเลข 7 ควรเป็นงานที่เกี่ยวกับการฟื้นฟู หรือบำบัด

ดูดวงแม่นเว่อร์ จากเลขท้ายบัตรประชาชน
หากเลขสองตัวสุดท้ายบนบัตรประจำตัวประชาชนของคุณ ลงท้ายด้วยหมายเลข 08 17 26 35 44 53 62 71 80 89 และ 98
นี่แหละคือเจ้าแม่แห่งเหตุแห่งผล และยอมหักไม่ยอมงอ .. ตรงเสียยิ่งกว่าไม้บรรทัด กล้าทำกล้ารับ หนักแน่น สุขุม เยือกเย็น คุณเป็นคนทุ่มเทให้กับงานมากเกินไป จนละเลยเรื่อง สุขภาพและคนรอบกาย และมองความรักว่าเสมือนการลงทุน เพราะของดีราคาถูกไม่มีในโลก
หากเลขบนบัตรประจำตัวประชาชนของคุณลงท้ายด้วยเลข 8 ควรเป็นงานประเภทการเป็นที่ปรึกษา งานที่อาศัยความคิดสร้างสรรค์
หากเลขสองตัวสุดท้ายบนบัตรประจำตัวประชาชนของคุณ ลงท้ายด้วยหมายเลข 09 18 27 36 45 54 63 72 81 90 และ 99
คุณเป็นพวกอนุรักษนิยม เดินตามครรลองและรักษากฎระเบียบ จนออกจะดูรั้น ขวางโลก แต่ก็ทะเยอทะยานอยู่บ้าง แล้วแต่สถานการณ์ เอาจริงเอาจังกับชีวิตมากเกิน มองโลกในแง่ร้าย ดังนั้น เมื่อมีอะไรไม่เป็นดังที่ตั้งใจหรือวางแผนไว้ก็ยากที่จะรับ และคนที่จะมาเป็นคู่ต้องมีความคิดคล้ายคลึงกัน
หากเลขบนบัตรประจำตัวประชาชนของคุณลงท้ายด้วยเลข9 เหมาะกับงานเลขานุการ หรืองานที่เกี่ยวกับการกุศล งานที่เป็นส่วนส่งเสริมหรือสนับสนุน
เป็นอย่างไรบ้าง แม่นกันบ้างไหมเอ่ย?