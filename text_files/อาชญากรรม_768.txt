พนง.ธนาคารกรุงไทย เชิดเงิน ร่วม 19 ล้านบาทหลบหนี หลังไม่นำใส่ตู้เอทีเอ็ม ในช่วงวันหยุดยาว
พ.ต.อ.นพดล เพ็ชรสุทธิ์ ผกก.สภ.เมืองขอนแก่น รับแจ้งจากผู้รับมอบอำนาจ จาก บ.กรุงไทย ธุรกิจ บริการ ให้ดำเนินการเร่งจิดตามจับกุม นายธวัชชัย นายสมโภชน์ และ นายสุรศักดิ์ ซึ่งเป็นพนักงานของบริษัทฯและทำหน้าที่ตรวจสอบและนำจ่ายเงินสดให้กับตู้เอทีเอ็ม ต่างภายในเขตเทศบาลนครขอนแก่น หลังตรวจพบว่ามีการยักยอกเงินไปจำนวนมาก
พ.ต.อ.นพดล กล่าวว่า ได้จัดชุดเฉพาะกิจเร่งไล่ล่าติดตามจับกุม พนักงานของธนาคารกรุงไทย ดังกล่าวทั้งหมด โดยพบว่ามีระยะเวลาในการก่อเหตุตั้งแต่วันที่ 27-31 กรกฎาคมที่ผ่านมา ซึ่งธนาคารจะตัองนำจ่ายเงินสดให้กับตู้เอทีเอ็มทุกแห่งเนื่องจากเป็นช่วงวันหยุดยาวเทศกาลวันเข้าพรรษาแต่ผู้ต้องหาได้หายตัวไป ทั้งนี้จากการตรวจสอบพบว่าสามารถยักยอกเงินสดไปได้รวมกว่า 19,762,200 บาท