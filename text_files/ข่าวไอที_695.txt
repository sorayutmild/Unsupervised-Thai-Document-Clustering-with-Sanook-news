 เคล็ดลับที่ทำให้มือถือ Android ของคุณ ทำงานเร็วขึ้น แรงขึ้น!!
สนับสนุนเนื้อหา: www.it24hrs.com
ผู้ใช้ Android ทุกท่านที่ถือสมาร์ทโฟนระดับกลาง จนถึงรับดับ Top อาจประสบปัญหาการตอบสนอง Android ทำงานช้าลงเมื่อใช้เจ้ามือถือตัวนี้เป็นเวลานาน วันนี้จะมาลองทำให้มือถือ Android ของคุณ เร็ว แรงขึ้นเหมือนใหม่เลย

ขอบคุณภาพประกอบ: www.gsmarena.com
ถอดแอพที่ไม่จำเป็นออกจากเครื่อง ( Uninstall App )

ใน เมื่อคุณแทบจะไม่ได้ใช้แอพนั้นเลยตั้งแต่โหลดมาจาก Play Store ก็ควรที่จะถอดแอพนั้นออกจากมือถือซะ จะได้มีพื้นที่แอพสำหรับติดตั้งแอพอื่น และอาจส่งผลถึงความเร็วที่ดีขึ้นด้วย
นอกจากนี้หากคุณมีไฟล์รูปเยอะแยะ ควรทำการ backup ลงคอมพิวเตอร์ทั้งหมด   หรือจะใช้วิธี อัพขึ้น บน cloud ของคุณ (เฉพาะเอกสารที่ไม่สำคัญ ) เพลง เป็นต้น   หากพื้นที่ภายในมือถือของคุณถึงขีดจำกัด ก็ลองย้ายทั้งไฟล์ข้อมูลของคุณ ที่อยู่ภายในมือถือมาลงใน SD-Card หรือย้ายแอพที่ทำงานจากตัวเครื่องอยู่ใน SD Card ก็ได้
ลบแคชภายในมือถือ ( Clear Cache on Android Device )
โดยสาเหตุส่วนหนึ่งนี้คือ แอพบางตัวที่ทำการ Cache ค่า หรือแอบดาวน์โหลดบางอย่างจาก Internet มาเก็บไว้ในเครื่องของเรานั่นเอง จนแคชโตขึ้น ทำให้พื้นที่หน่วยความจำภายในบนสมาร์ทโฟนของเราไม่พอ ดังนั้นต้องลบแคชในแต่ละแอพออกโดยสามารถติดตามอ่านวิธีการลบแคช ด้วยแอพ App Cache Cleaner ได้ที่นี่
ลดการใช้ Widget และ Wallpaper เคลื่อนไหว (Disable Live Wallpaper , Limit Widget )

ด้วย วิธีการเปลี่ยนมาใช้ภาพนิ่ง หรือ Wallpaper นิ่งๆไม่เคลื่อนไหว นอกจากจะช่วยประหยัดแบตแล้ว ยังช่วยลดภาระการทำงานของเครื่องด้วย ทำให้สมาร์ทโฟนของคุณแรงขึ้นอีก และลดการใช้ Widget เหลือแค่ widget ที่เราใช้บ่อย หรือ เอาพวก Widger ออกให้หมดก็ได้ ก็จะทำให้เครื่องแรงขึ้นได้เช่นกัน แถมช่วยลดการสูบ Data บน 3G , 4G ได้ด้วย
ปิด  Animation บนมือถือ

เป็น การปิดลูกเล่นสวยงามบนมือถือ ในการกระทำต่างๆ อาจดูแปลกๆหน่อย แต่เพื่อแลกกับความเร็วแรงขึ้นด้วย และไม่กระทบต่อระบบของ
เครื่องแน่นอน เพราะสามารถกลับมาเปิดอีกครั้งได้ สามารถปิด Animation เคลื่อนไหวต่างๆของมือถือทำได้โดยไปที่ Setting เลือก Developer Options   >>> จากนั้นให้ทำการ OFF ที่ Windows Animation Scale , Transition Animation Scale  , Animator Duration Scale ทั้ง 3 รายการนี้ให้เป็น Off ให้หมด
อัพเดตเฟิร์มแวร์
ในบางครั้งสาเหตที่ทำงานช้าอาจเป็นเพราะตัวระบบ Android ยังเก่า ดังนั้นควรอัพเดตเฟิร์มแวร์ เพื่อเพิ่มประสิทธิภาพรองรับการทำงานใหม่ๆ และการแก้ไขจุดบกพร่องต่างๆจากเวอร์ชั่นเก่าด้วย ซึ่งสามารถเช็คเฟิร์มแวร์ใหม่ได้จากศูนย์บริการโทรศัพท์มือถือ ที่คุณซื้อมา  หรือเช็คตรวจสอบเฟิร์มแวร์ใหม่ ที่ Settings เลือกAbout Phone และเลือก “System updates”
อีกวิธีสำหรับเซียน Android อยู่แล้ว คือ ROOT
คำเตือน การ ROOT นี้ทำให้มือถือคุณหมดประกันทันที และหากทำพลาด อาจเสี่ยงถึงตัวระบบใน Android พังได้  แต่ถ้าคุณใช้มือถือจนหมดประกันแล้ว ( 1 ปีขึ้นไป ) และมีความชำนาญรู้เรื่องเกี่ยวกับการ ROOT บางทีการ ROOT ก็อาจช่วยให้มือถือแรงขึ้นดีขึ้นก็ได้ โดยต้องเลือก ROM ที่เหมาะสมกับเครื่องเราจริงๆ แต่ถ้าคุณเป็นผู้ใช้มือถือทั่วไป ก็ไม่ควรเลือกใช้วิธีนี้
หากไม่ช่วยให้แรงขึ้นเลย ทางออกคือเริ่มต้นใหม่หมด Factory Reset
วิธีนี้ทำให้ดูมือถือคุณเป็นเครื่องใหม่ตั้งแต่คุณซื้อมา ซึ่งเป็นวิธีที่ปลอดภัย และ Ok ที่สุดแล้วที่จะได้ความเร็วแรงของเครื่องกลับมาเหมือนใหม่ แต่ทั้งนี้ต้องทำการ back up ข้อมูลต่างๆลงคอมของเรา หรือลง cloud ด้วย เช่น รายชื่อเบอร์โทรศัพท์ ต้องทำการ sync ขึ้นไปยัง gmail ก่อน  , ย้ายไฟล์ภาพ วีดีโอ เพลง ลงบนคอม เป็นต้น ก่อนทำการ Factory Reset ซึ่งวิธีนี้จะลบข้อมูลทั้งหมดภายในมือถือ และให้ทำการตั้งค่ามือถือ Android ใหม่ เหมือนตอนซื้อเครื่องใหม่
วิธีการทั้งหมดนี้นอกจากจะช่วยให้มือถือของคุณทำงานได้เป็นปกติ เร็วขึ้น แรงขึ้นแล้ว ยังช่วยประหยัดแบตได้อีกด้วย
ข้อมูลจาก cnet