พลาดท่า!! ยอดมวยที่ว่ากันว่าเป็น "เบอร์สองของฟิลิปปินส์" ถัดจาก "แมนนี่ ปาเกียว" พลาดท่าพ่ายน็อกเป็นครั้งแรกในชีวิตโนนิโต้ โดแนร์ กำปั้นวัย 31 ปีชาวฟิลิปปินส์ ถือเป็นยอดมวยเบอร์สองถัดจาก "แมนนี่ ปาเกียว" หลังพลาดท่าพ่ายน็อกเป็นครั้งแรกในชีวิต ต่อ นิโคลัส วอลเตอร์ส เจ้าของแชมป์โลกรุ่นเฟเธอร์เวท( 126 ปอนด์) ชาวจาไมก้า ของสมาคมมวยโลก หรือ ดับบลิวบีเอ ในศึก HBO World Championship Boxing ที่แคลิฟอร์เนีย เมื่อวันเสาร์ที่ผ่านมาโดยในยกแรก  โดแนร์ ถูกวอลเตอร์ส  จ้วงด้วยหมัดขวาเข้าที่หน้าเต็มๆ ลงไปกองกับพื้น จนต้องถูกนับแปด ต่อมาในยกที่ 3 โดแนร์ ก็ถูกสอยจนทรุดลงมาอีก จนกรรมการต้องเข้านับ พอมาถึงยกที่6 กำปั้นชาวฟิลิปปินส์ พยายามเดินแลก แต่พลาดท่าเลยโดน วอลเตอร์ส กระซวกเข้าเต็มหน้า จนลงไปกองกับพื้น ก่อนเจ้าตัวจะพยายามลุกขึ้นมา แต่ก็ไม่ทันเสียแล้วทำให้ โดแนร์ เสียสถิติเป็นแพ้ครั้งที่ 3 (และถือเป็นการน็อกครั้งแรกในชีวิต) จากสถิติ ชนะ 33 (ชนะน็อก 21 ครั้ง)  แพ้ 3 ส่วน วอลเตอร์ส แชมป์โลกจากจาไมก้า เพิ่มสถิติสวยหรู เป็นชนะรวด 25 ครั้ง โดยยังไม่เคยพ่ายแพ้ใคร และเป็นการชนะน็อกคู่ต่อสู้ถึง 21 ไฟท์ก่อนหน้านี้ เมื่อเดือนเมษายน ปี 2013 โดแนร์ ซึ่งกำลังฟอร์มฮ็อต เคยพลาดท่าพ่ายคะแนนให้แก่ กิลเยร์โม ริกองโดซ์ ยอดมวยชาวคิวบา ในศึกเดิมพันแชมป์สองเข็มขัด โดยขณะนั้น โดแนร์เป็นเจ้าของเข็มขัดซูเปอร์ แบนตั้มเวท ขององค์กรมวยโลก ส่วนริกองโดซ์ เป็นแชมป์รุ่นเดียวกันของสมาคมมวยโลก


