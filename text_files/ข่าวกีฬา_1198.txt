เผยภาพสุดช็อก! 10 ปีของสนามกีฬา ที่ประเทศกรีซ เป็นเจ้าภาพโอลิมปิกเกมส์เมื่อปี 2004 ที่ ณ เวลานี้ ได้กลายเป็นสนามกีฬาร้างไปเสียแล้วสื่อต่างประเทศเผยภาพ ที่ทำเอาแฟนๆกีฬาทั่วโลกต้องอึ้ง เมื่อสนามกีฬาที่ใช้ในมหกรรมกีฬาโอลิมปิกเกมส์ 2004 "เอเธนส์เกมส์" ประเทศกรีซ ถูกปล่อยทิ้งให้ร้าง โดยไม่มีหน่วยงานใดเข้ามารับผิดชอบนอกจากนี้ยังระบุอีกด้วยว่า สนามกีฬาโอลิมปิกเกมส์ ได้แปรสภาพกลายเป็นแหล่งมั่วสุมของวัยรุ่น และที่สำคัญทุกสนามในโอลิมปิกปาร์ค ก็ถูกปล่อยทิ้งร้างทั้งโครงการ หลังจากโอลิมปิกผ่านไปครบ 10 ปีเต็มพอดี ประเทศกรีซ ใช้เงินมหาศาลถึง 8,954 ล้านยูโร ในการจัดการแข่งขัน และในช่วงนั้นเรื่องของภัยก่อการร้ายกำลังคุกคามโลก กรีซระดมเจ้าหน้าที่กองกำลังจากนาโต้ โดยใช้งบกว่า 1.2 พันล้านเหรียญ ในการรักษาความปลอดภัย และหลังจากนั้นประเทศกรีซก็เผชิญกับปัญหาด้านเศรษกิจอย่างหนัก จนไม่มีงบในการดูแลสนามกีฬาในที่สุด  
ทั้งนี้มหกรรมกีฬาโอลิมปิกเกมส์ 2004 ทีมชาติสหรัฐฯ คว้าเจ้าเหรียญทองมาครองด้วยการเก็บไป 36 เหรียญทอง เฉือนชนะทีมชาติจีนไปเพียงแค่ 4 เหรียญทองเท่านั้น ส่วนประเทศไทยเป็นครั้งที่ได้เหรียญรางวัลเยอะที่สุด โดยได้ 3 เหรียญทอง จาก อุดมพร พลศักดิ์ , ปวีณา ทองสุก (ยกน้ำหนัก) , มนัส บุญจำนงค์ (มวยสากลสมัครเล่น) 1 เหรียญเงิน จาก วรพจน์ เพชรขุ้ม และ 4 เหรียญทองแดง จาก เยาวภา บุรพลชัย (เทควันโด) , อารีย์ วิรัฐถาวร, วันดี คำเอี่ยม (ยกน้ำหนัก) และ สุริยา ปราสาทหินพิมาย (มวยสากลสมัครเล่น)เราลองมาชมภาพของสนามกีฬาดังกล่าว ว่าผ่านไป 10 ปีเต็มๆ มีสภาพอย่างไรกันบ้าง?
( คลิกที่นี่เพื่อดูภาพทั้งหมด )  