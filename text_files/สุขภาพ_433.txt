สาวๆ หลายคนมีปัญหากับมดลูก ไม่ว่าจะเป็นซีสที่ปีกมดลูก ตั้งครรภ์นอกมดลูก มะเร็งปากมดลูก หรือเนื้องอกมดลูก ซึ่งพบมากขึ้นเรื่อยๆ ถึงแม้เนื้องอกมดลูกไม่ใช่เรื่องที่จะเกิดขึ้นได้กับทุกคน แต่สาวๆ ส่วนใหญ่สมัยนี้ก็เป็นกันมากขึ้น สังเกตอาการอย่างไรถึงจะรู้ว่าเรากำลังมีความเสี่ยง Sanook! Health เอามาฝากแล้วค่ะ
9 สัญญาณเตือนภัย เนื้องอกมดลูก

ปวดท้องประจำเดือนมากผิดปกติ2. ประจำเดือนมามากผิดปกติ3. แน่นท้อง ท้องอืด ท้องเฟ้อ โดยเฉพาะช่วงล่างซ้ายของท้อง4. ปวดหลัง จากก้อนเนื้อที่มีขนาดใหญ่ มีตำแหน่งอยู่ที่ช่วงหลังของท้อง เบียดอวัยวะภายใน5. ปัสสาวะบ่อยกว่าปกติ เพราะก้อนเนื้อที่มดลูกอาจไปเบียดกระเพาะปัสสาวะ ทำให้กระเพาะปัสสาวะเก็บปัสสาวะได้น้อยลง

6. ท้องผูก ในกรณีที่ก้อนเนื้ออยู่ตำแหน่งที่ค่อนไปทางช่วงหลังของช่องท้อง กดทับลำไส้ใหญ่7. เจ็บขณะมีเพศสัมพันธ์ หากก้อนเนื้อยื่นเข้าไปในช่องคลอด หรือเนื้องอกเกิดขึ้นที่ตำแหน่งปากมดลูก8. มีบุตรยาก หรือแท้งบุตรง่าย หากก้อนเนื้อโตแล้วยื่นเข้าไปในโพรงมดลูก อาจทำให้ท่อนำไข่อุดตัน ขัดขวางการฝังตัวของตัวอ่อน ทำให้โอกาสในการตั้งครรภ์มีน้อย9. เกิดภาวะแทรกซ้อนระหว่างตั้งครรภ์ เช่น ทารกอาจอยู่ผิดท่า หรือก้อนเนื้องอกขัดขวางการคลอดทางช่องคลอด ทำให้ไม่สามารถคลอดธรรมชาติได้ ต้องผ่าช่องท้อง
หากมีอาการเหล่านี้เกิดขึ้น รีบพบแพทย์อย่างด่วนเลยนะคะ เพราะเนื้องอกยิ่งพบเร็ว ยิ่งรักษาได้เร็ว และกำจัดได้เร็วก่อนที่จะพัฒนากลายเป็นก้อนมะเร็งค่ะ