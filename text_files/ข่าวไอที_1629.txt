         Samsung Galaxy S7 เรือธงลำใหม่ที่จะปล่อยมาลุยตลาดในปีหน้าหรือปี 2016 ซึ่งคาดว่าจะลคลอดเร็วกว่าทุกปีที่ผ่านมา เป็นการประจวบเหมาะกับการจัดงาน Mobile World Congress หรือ MWC ในบาร์เซโลน่าพอดี

         ซึ่งเลื่อนมาจัดเร็วขึ้นระหว่างวันที่ 22-25 กุมภาพันธ์ 2016 จากเดิมในปีที่ผ่านมา ๆ จะจัดขึ้นในเดือนมีนาคม จึงมีความเป็นได้ว่างาน Galaxy Unpacked 2016 จะเกิดขึ้นในวันที่ 21 กุมภาพันธ์ที่จะถึงนี้
 
Samsung Galaxy S7 หน้าจอ Force Touch
         ตามที่มีรายงานว่า Synaptics บริษัทผู้พัฒนาอุปกรณ์เกี่ยวกับการแตะสัมผัสได้เปิดตัว ClearPad 3700 ซึ่งเป็นเทคโนโลยีเซ็นเซอร์การควบคุมด้วยการสัมผัสในระดับแรงกดที่แตก ต่างกัน โดยใช้ชื่อเรียกว่า ClearForce โดยมี Samsung บริษัทยักษ์ใหญ่จากเกาหลีใต้เป็นพอร์ทเนอร์ ทำให้มีการคาดการณ์ว่าจะได้เห็น เรือธงลำใหม่จาก Samsung มาพร้อมเทคโนโลยีหน้าจอนี้ นั่นก็คือ Galaxy S7 ที่จะเปิดตัวในปี 2016
         อย่างที่ทราบกันว่า Huawei เป็นรายแรกที่นำเทคโนโลยี Synaptics 3700 มาใช้งานกับสมาร์ทโฟนระบบปฏิบัติการ Android ซึ่งก็คือรุ่น Mate S โดยใช้ชื่อเรียกว่า Force Touch และหากมองไปยังอนาคต คาดว่าเทคโลโนโลยีนี้จะถูกนำไปใช้งานอย่างกว้างขวางต่อไป
 

Samsung Galaxy S7 edge ขอบจอโค้ง
         นอกจาก Samsung Galaxy S7 แล้ว อีกรุ่นที่จะมาพร้อมกันก็คือ Galaxy S7 edge ที่มีจุดแตกต่างกันที่ขอบจอโค้งเหมือนกับ Galaxy S6 และ Galaxy S6 edge
 

Samsung Galaxy S7 มาพร้อมกล้องถ่ายรูป 20 ล้านพิกเซล
         Samsung Galaxy S7 อาจ จะมีกล้องหลังความละเอียด 20 ล้านพิกเซล จากเดิมที่มีความละเอียด 16 ล้านพิกเซล ตามที่มีข่าวลือออกมาว่า Samsung อาจเข้าเจรจากับ Sony เพื่อใช้เซ็นเซอร์กล้องตัวเดียวกับ Xperia Z5 ที่มีขนาดความละเอียด 23 ล้านพิกเซล คือ Sony IMX300 ความละเอียดจริง 25 ล้านพิกเซล ค่ารูรับแสง f/2.0 เป็นเลนส์มุมกว้าง 24mm  ถ่ายภาพได้หลายอัตราส่วน โดยปรับขนาดลงตามอัตราส่วนคือ 5520 x 4140 พิกเซล (ประมาณ 22.85 ล้านพิกเซล) อัตราส่วน 4:3 ในขณะที่อัตราส่วน 16:9 ได้ขนาดสูงสุด 5984 x 3366 พิกเซล (ประมาณ 20.14 ล้านพิกเซล) อัตราส่วนนี้ที่ลือว่าทาง Samsung น่าจะเลือกใช้กับ S7

Galaxy S7 Concept

Samsung Galaxy S7 มีช่องใส่ microSD Card
         Samsung Galaxy S7 จะกลับมามีช่องใส่ microSD card เหมือนเดิมแล้ว หลังฟีเจอร์นี้ถูกตัดออกไปในรุ่นเรือธงล่าสุดของปีนี้อย่าง Galaxy S6, Galaxy S6 edge, Galaxy S6 edge+ และ Galaxy Note 5
         ช่องใส่ microSD card ถือเป็นฟีเจอร์เพิ่มเติมที่ผู้ใช้งานต้องการไม่แพ้ฟีเจอร์อื่น ๆ เพื่อเพิ่มความจำตัวเครื่องหากไม่พอใช้งาน โดยข่าวลือล่าสุดบอกว่า Galaxy S7 จะกลับมามีช่องใส่ microSD card อีกครั้งตามคำเรียกร้อง ส่วนสเปคตัวเครื่องคาดว่าจะมีหน้าจอขนาด 5.2 นิ้ว และจะมีรุ่น Galaxy S7 edge หน้าจอขนาด 5.7 นิ้ว
 

Samsung Galaxy S7 เร็วแรงกว่าเดิมด้วยชิป Exynos 8 Octa
         Exynos 8 Octa 8890 ใช้เทคโนโลยีระดับ 14 นาโนเมตร พร้อมเทคโนโลยีแบบใหม่ที่เรียกว่า FinFET ที่ช่วยให้การทำงานมีประสิทธิภาพสูงมากขึ้นกว่าเดิมราว 30% และลดการใช้พลังงานได้ราว 10% เมื่อเทียบกับรุ่นก่อนหน้า
         Exynos 8 Octa มาพร้อมกับจีพียู Mali-T880 รองรับการแสดงผลที่ความละเอียด 4K UHD (4096 x 2160 พิกเซล) และ WQUXGA (3840 x 2400 พิกเซล) และใส่ชิปโมเด็ม LTE Cat.12/13 เข้ามาในตัว SoC เลย รองรับความเร็วดาวน์โหลดสูงสุด 600Mbps และอัปโหลดสูงสุด 150Mbps ในขณะที่ Exynos 7 รุ่นก่อนหน้านี้จะไม่มีชิปโมเด็มในตัว
 

Samsung Galaxy S7 วันเปิดตัวและวางจำหน่าย
         สำหรับวันเปิดตัวตามคาดการณ์จากแหล่งข่าวเผยว่าจะเกิดขึ้นในวันที่ 21 กุมภาพันธ์ 2016 ในชื่องาน Galaxy Unpacked 2016 ก่อนช่วงงาน MWC 2016 ที่จะมีขึ้นในระหว่าง 22-25  กุมภาพันธ์
         ในส่วนของราคานั้นอาจเท่ากับราคาเปิดตัว Galaxy S6 และ Galaxy S6 edge หรืออาจปรับตัวไม่ต่างกันมากนัก ซึ่งแน่นอนว่ารุ่นเก่าก็น่าจะมีการปรับราคาลงในเร็ว ๆ นี้
         อย่างไรก็ตามข้อมูลดังกล่าวเป็นเพียงข้อมูลตามแหล่งข่าวต่าง ๆ ซึ่งไม่ใช่ข้อมูลอย่างเป็นทางการ ต้องรอติดตามดูกันต่อไป

สนับสนุนเนื้อหา: www.iphone-droid.net