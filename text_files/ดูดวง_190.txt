ดูดวงปี 2558  ราศีกันย์ 17ก.ย.-16ต.ค.
ดูดวงปี 2558 ราศีกันย์ 
มกราคม ความกล้าหาญชาญชัยของคุณในเดือนนี้จะทำให้คุณได้รับการยอมรับ หรือผลงานของคุณได้รับคำชมเชย หรือได้รับรางวัลจากผู้ทรงคุณวุฒิ จะได้ทำงาน หรือต้องรับผิดชอบงานสองอย่างในเวลาเดียวกัน ทำให้คุณยุ่งมากๆ อาจจะมีการเดินทางเนื่องด้วยหน้าที่การงานอย่างเด่นชัด ในเดือนนี้ค่ะ
กุมภาพันธ์ ขอให้คุณระวังความคิด และคำพูดซึ่งอาจจะนำมาซึ่งความขัดแย้ง เรื่องเล็กจะกลายเป็นเรื่องใหญ่ขอให้หลีกเลี่ยงไว้ให้ดีค่ะ ในเดือนนี้คุณจะมีการเดินทางในการงานเกิดขึ้น ทั้งใกล้ และไกล มีความสำเร็จดีค่ะ
มีนาคม คุณจะมีโชคดีอย่างมากในด้านการเงินจาก โชคลาภ หรือได้พบนายทุน หรือผู้สนับสนุนด้านการเงินที่ดีทำให้คุณมีกำลังใจที่จะคิด จะทำดำเนินการ ในการจัดแผนในการทำธุรกิจต่าง ๆ ได้ลงตัวมากขึ้น และมีความสำเร็จที่ดีรออยู่ข้างหน้า หากคุณพยายามอย่างไม่ลดละคุณจะถึงเส้นชัยอย่างแน่นอนค่ะ
เมษายน ให้ระวังความผิดหวังกับคนใกล้ตัว คุณจะเสียความรู้สึกอย่างมากกับเพื่อน หรือคนรู้ใจ ในบางรายอาจจะใช้คำว่า สูญเสียสิ่งที่เป็นที่รักก็ได้ค่ะ หรือเลิกคบหากับเพื่อนเนื่องด้วยเกิดการขัดใจกันอย่างไม่มีวันหวนมาคบกันอีกในเดือนนี้ค่ะ
พฤษภาคม ในเดือนนี้คุณจะได้ข่าวดีจากคนที่คุณรอคอย หรือเป็นข่าวดีจากต่างถิ่น ต่างแดน ในบางรายอาจจะมีการเดินทางไกลแบบไม่ตั้งตัว และสนุกสนานดี แต่จะป่วยในระหว่างการเดินทาง ระวังสุขภาพด้วยนะคะ จะได้รับของมีค่าที่ทันสมัย ถูกใจคุณมากค่ะ
มิถุนายน ความสำเร็จ สมหวัง ทั้งปวง การเริ่มต้นในสิ่งที่ดีในชีวิต ความสนุกสนาน ความมีชีวิต ชีวา ความสุข สิ่งที่ปรารถนา จะสมหวังทุกประการ หากคุณเป็นโสดในเดือนนี้คุณมีเกณฑ์จะได้พบคนรู้ใจ หากคุณรอข่าวเรื่องการงานในเดือนนี้คุณจะได้รับข่าวดี ในบางกรณีคุณจะได้รับข่าวที่เป็นมงคลของคุณ หรือของผู้อื่นด้วยค่ะ
กรกฎาคม ในเดือนนี้ถ้าคุณขับรถระวังจะโดนใบสั่ง ระมัดระวังคำพูดให้มาก จะได้รับความช่วยเหลือจากผู้ใหญ่ในที่ทำงาน ให้ได้รับความสำเร็จในสิ่งที่มุ่งหวัง หากคุณทำงานที่ต้องติดต่อกับหน่วยงานราชการคุณจะได้รับความสำเร็จจากคนสูงวัยค่ะ
สิงหาคม คุณจะมีความสำเร็จที่เกิดจากความอดทนในการรอคอย มีผลดีติดตามมา อาจจะมีอุปสรรคบ้างในการกระทำ หรือการตัดสินใจของตนเอง แต่คุณก็ไม่หวาดหวั่นพรั่นพรึงต่อเหตุการณ์ต่าง ๆ ในเดือนนี้คุณจะมีการเดินทางไกลไปเที่ยวทางน้ำด้วยค่ะ
กันยายน คุณจะมีความสุขสมบูรณ์ดีมาก ๆมีการเฉลิมฉลองต้อนรับการเริ่มต้นใหม่ในสิ่งใหม่เช่นกัน คุณจะมีความรู้สึกนึกคิดถึงสิ่งใดก็แล้วแต่จะเกิดขึ้น และเป็นจริงตามลางสังหรณ์นั้น แต่เป็นสิ่งที่ดีมากกว่านะคะ จะได้รับข่าวจากทางไกล หรือต้องเดินทางไกลในเดือนนี้ค่ะ
ตุลาคม คุณจะได้รับข่าวดี มาก ๆ เกี่ยวกับการงาน มีการลงนามว่าจ้าง หรือตกลงให้คุณได้รับโอกาสในด้านการงาน หรือ ธุรกิจที่คุณรอคอย คุณจะได้รับความสำเร็จหากคุณมีการค้า การขายกับคนต่างชาติ ถึงแม้ว่าคุณจะไม่มีการเกี่ยวข้องกับคนต่างชาติ คุณก็จะได้รับความสำเร็จเช่นกันค่ะ คุณจะได้เดินทางไกลในเดือนนี้ด้วยค่ะ
พฤศจิกายน คุณจะมีเกณฑ์ได้ศึกษาเพิ่มเติม หรือได้ทำงานในสถานที่ทำงานใหม่ จะมีเกณฑ์ดีในด้านวัตถุสิ่งของ หรือได้รับข่าวดีจากงานที่ทำมีโชคลาภ หรือได้รับข่าวดีจากความรัก หรือคนรักก็ได้ค่ะ
ธันวาคม คุณมีเกณฑ์ที่ต้องระมัดระวัง ในหลายๆ เรื่อง ไม่ว่าคำพูด การแสดงออก การเดินทาง สุขภาพ แต่ไม่ได้หมายความว่าจะเกิดขึ้น ทุกหัวข้อ เพียงแต่มีสติ ในการกระทำ ทุกๆ อย่าง รอบคอบในการตัดสินใจ ควบคุมอารมณ์ให้ดีมีเกณฑ์ดี ในเรื่องของการได้รับลาภผล เป็นเรื่องมงคลต้อนรับปีใหม่คะ สวัสดีปีใหม่นะคะ