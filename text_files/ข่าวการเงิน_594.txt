เปิดวิธีลงทะเบียน เงินอุดหนุนบุตร เดือนละ 600 บาท พร้อมเอกสารที่ต้องเตรียมก่อนยื่นกรอกข้อมูลขอรับสิทธิ
โครงการเงินอุดหนุนบุตร เป็นมาตรการช่วยเหลือเยียวยาให้กับผู้ปกครองที่มีบุตรตั้งแต่เด็กแรกเกิดจนถึงอายุ 6 ปี เป็นจำนวน 600 บาทต่อเดือน สำหรับผู้ที่มีเกณฑ์ได้รับเงินอุดหนุนบุตรจากรัฐบาลจะต้องมีคุณบัติและเงื่อนไขดังต่อไปนี้
คุณสมบัติผู้ลงทะเบียนเงินอุดหนุนบุตร

ผู้ปกครอง

มีสัญชาติไทย
เป็นบุคคลที่รับเด็กแรกเกิดไว้ในความอุปการะ เด็กแรกเกิดต้องอาศัยรวมอยู่ด้วย


เด็กแรกเกิด

มีสัญชาติไทย
เกิดตั้งแต่วันที่ 1 ต.ค. 58 เป็นต้นไป จนมีอายุครบ 6 ปี
อยู่ในครัวเรือนที่มีรายได้น้อย สมาชิกครัวเรือนมีรายได้เฉลี่ยไม่เกิน 100,000 บาทต่อคนต่อปี
ไม่อยู่ในสถานสงเคราะห์ของหน่วยงานของรัฐ หรือเอกชน



เอกสารประกอบการลงทะเบียนเงินอุดหนุนบุตร

แบบคำร้องขอลงทะเบียน (ดร.01) คลิกที่นี่
แบบรับรองสถานะของครัวเรือน (ดร.02) คลิกที่นี่
บัตรประจำตัวประชาชนของผู้ปกครอง
สูติบัตรเด็กแรกเกิด
สมุดบัญชีเงินฝากของผู้ปกครอง (กรุงไทย, ออมสิน หรือ ธกส.) อย่างใดอย่างหนึ่งเท่านั้น
สมุดบันทึกสุขภาพแม่และเด็ก (เฉพาะหน้าที่ 1 ที่มีชื่อของหญิงตั้งครรภ์)
ใบรับรองเงินเดือน หรือหนังสือรับรองรายได้ของทุกคนในครัวเรือนที่มีรายได้ประจำ
สำเนาเอกสาร หรือบัตรข้าราชการ เจ้าหน้าที่ของรัฐ บัตรแสดงสถานะหรือตำแหน่ง หรือเอกสารอื่นใด ที่แสดงตนของผู้รับรองคนที่ 1 และผู้รับรองคนที่ 2

สถานที่รับลงทะเบียนเงินอุดหนุนบุตร

กรุงเทพมหานคร : ณ สำนักงานเขต
เมืองพัทยา : ณ ศาลาว่าการเมืองพัทยา
ส่วนภูมิภาค : ณ องค์การบริหารส่วนตำบลหรือเทศบาล




เช็กเงินอุดหนุนบุตร ได้ด้วยตนเอง ขั้นตอนง่ายๆ แค่กรอก-คลิกเท่านั้น!


เงินอุดหนุนบุตรไม่เข้าบัญชีเกิดจากอะไร พร้อมเฉลยวิธีแก้ไขได้ที่นี่!

