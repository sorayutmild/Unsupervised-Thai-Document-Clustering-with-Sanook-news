   สำหรับคนที่อ่านบทความอื่น ๆ ไปก่อนหน้านี้แต่ยังลังเลอยู่ว่าจะซื้อ iPhone 7 หรือจะใช้รุ่นเดิมต่อไปดี วันนี้ Sanook! Hitech ได้รวมเหตุผลว่าควรจะซื้อหรือไม่ซื้อ iPhone 7 มาฝากคุณให้ได้ลองพิจารณาตามนี้ว่าจะลงเอยอย่างไร

เหตุผลที่ควรซื้อ
บอดี้สีใหม่และดูดีมาก
    ไม่เคยเถียงสำหรับการใช้สีของ iPhone 7 มันทำให้ขับพลังสีได้ดูดีมากมาย เพราะการเลือกใช้สีดำที่ดูเงางาม หรือต่อให้เป็นสีดำปกติก็ยังดูน่าใช้ และขนาดของเครื่องไม่ได้เปลี่ยนแปลงมาก ทำให้ภาพรวมก็ยังดูดีไม่น้อย และยังเบาลงกว่าเดิม
กล้องเขาพัฒนาขึ้นมาแล้ว

    เรื่องกล้องนั้นแม้ว่าความละเอียดเท่าเดิม แต่สิ่งที่เปลี่ยนแปลงอย่างมากคือเรื่องกล้องมากพอสมควร เพราะนอกจากกล้องของรุ่น iPhone 7 จะได้เรื่องกันสั่นและรูรับแสงที่มากกว่าเดิม และ iPhone 7 Plus ได้กล้องคู่ พร้อมกับลูกเล่นระดับที่กล้องโปรคงต้องหันมามองแน่นอน
    ส่วนกล้องหน้าความละเอียด 7 ล้านพิกเซล มากกว่าเดิมจัดว่าตามชาวบ้านได้ทัน
สเปคเครื่องแรงสะใจ
    ด้วย CPU A10 Fusion และเพิ่ม RAM มากถึง 3GB ทำให้ประสิทธิภาพแรงกว่า iPhone 6 ชัดเจน แต่สำหรับ iPhone 6s นั้นใกล้เคียงกันไม่ได้แตกต่างกันมาก แต่สิ่งที่เกิดขึ้นต่อมาคือ มันประหยัดพลังงานกว่า iPhone 6s พอสมควร
ความจำในตัวเยอะกว่ารุ่นเก่า
 iPhone 7 

ที่มา: www.gsmarena.com

    ความจำของ iPhone 7 และ iPhone 7 Plus นั้นเปลี่ยนแปลงไปอยู่ระดับเดียวกับ iPad Pro ซึ่งมีให้เลือกทั้ง 32GB , 128GB และ 256GB ผิดกับ iPhone 6s ตอนแรกที่มีเริ่มต้นที่ 16GB จนกระทั่งการเปลี่ยนแปลงนี้ iPhone 6s ใหม่ก็เปลี่ยนความจำเป็น 32GB แล้วเช่นกัน
ทันสมัยกว่าเดิม
     เรียกว่ามีก่อนใช้ก่อนทำให้ดูเท่ห์และเก๋ไก๋ เลยกว่าได้ อันนี้เหตุผลเกิดจากอารมณ์ล้วน ๆ
เหตุผลที่ยังไม่ควรซื้อ
สัญญาทาสของแต่ละคนยังไม่หมด
     เนื่องจากการมาของ iPhone 7 และ iPhone 7 Plus นั้นมาเร็วกว่าที่คิด ทำให้หลายคนอาจจะมองว่าสัญญาจากเครื่องเดิมไม่ว่าจะเป็น iPhone SE หรือ iPhone 6s ที่ยังไม่หมดสัญญา จะเลื่อนการซื้อไปเพื่อพักการผ่อน เครื่องใหม่และใช้งานอย่างเต็มที่อีกครั้งก็เป็นได้
การเปลี่ยนแปลงบางจุดยังไม่ลงตัวกับการใช้งานจริง

     แน่นอนว่า iPhone 7 แม้จะปรับปรุงให้ดูน่าสนใจมากแค่ไหน แต่ก็มีจุดที่หลายคนรู้สึกว่ายังไม่ลงตัว ส่วนตัวผู้เขียนเห็นว่าการไม่มีช่องเสียบหูฟังทำให้การใช้งานไม่สะดวกสักเท่าไหร่ รวมไปถึงเรื่องกันน้ำที่บอกไว้ว่าไม่ได้ออกแบบให้ดำน้ำได้ฉะนั้นต้องระวังอยู่ดี
iPhone 6s ยังคงน่าสนใจกว่า
     สำหรับรุ่นเก่าอย่าง iPhone 6s และ iPhone 6s Plus นอกจากปรับราคาให้ถูกลงโดยเริมต้นที่ประมาณ 22,600 บาท แต่กลับได้ความจำขนาดใหม่ถึง 32GB เรียกว่ามากขึ้นกว่าเดิม และขนาดความจุ 128GB ยังคงอยู่ แต่ยุติความจุขนาด 16 GB และ 64GB ให้เป็นทางเลือกของ iPhone SE ไป ทำให้ iPhone 6s และ iPhone 6s Plus  ถูกมองว่าน่าใช้มากขึ้นไปเลย โดยไม่ต้องไปอุดหนุนรุ่นใหม่
แต่ถ้าไม่คิดอะไรมาก iPhone 6s ก็เพียงพอแล้วนะ
design ยังคงเหมือนเดิม

     ภาพรวมของตัวเครื่องไม่ว่าจะ ขนาดของตัวเครื่องและรูปทรงไม่ได้เปลี่ยนแปลงมากสัก ก็เท่ากับว่า iPhone 7s ในปีหน้าก็ยังคงใช้รูปทรงนี้ รอไปก่อนก็ไม่เสียดาย
ตัวเลือกอื่น ๆ ก็น่าสนใจไม่น้อย
     เพราะในกลุ่มของ Android ที่เปิดตัวในระยะใกล้เคียงกันกับ iPhone 7 ไม่ว่าจะเป็น Samsung Galaxy Note 7 แม้ว่าจะถูกเรียกเก็บแต่ถ้าออกมาจำหน่ายก็จริง แต่ภาพรวมทำได้กว่าเช่นกล้องก็จะเก็บรายละเอียดได้ดีกว่า และแน่นอนว่าปากกา S Pen ก็เป็นจุดที่ช่วยให้การใช้งานได้สนุกและสะดวกขึ้น
     และยังไม่รวมถึง Sony Xperia XZ หรือ Huawei P9 Plus ก็มีความสามารถพอ ๆ แต่ราคาที่ถูกกว่า ก็เป็นทางเลือกที่ดึงดูดใจไม่น้อย
     สุดท้ายแล้วการตัดสินใจว่าจะซื้อหรือไม่นั้นตัวคุณเองจะเป็นผู้ตอบมากกว่า เหตุผลเหล่านี้เป็นเพียงแค่สิ่งประกอบการตัดสินใจเท่านั้นเอง