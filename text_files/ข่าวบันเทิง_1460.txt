อยู่ๆก็มีข่าวขาเตียงหักสะเทือนวงการอีกครั้ง หลังมีเพจชื่อดัง บันเทิงผีบอก ออกมาแฉว่า พระเอกผิวเข้มหย่าเมียนางแบบแล้ว โดยระบุว่า “คอนเฟิร์มแล้ว!!..พระเอกผิวเข้มเซ็นต์หย่าเมียนางแบบ..ปิดเงียบมา 6 เดือน
คงไม่ช็อคเท่าไหร่กับคู่รักขาเตียงร้าวที่เคยถูกลือมาเป็นระยะเมื่อ 2 ปี ก่อนด้วยสาเหตุเสน่ห์แรงของสามีที่ยิ่งแก่ยิ่งหล่อจนมีสาวเอ๊าะๆ มาพัวพัน แต่คราวนี้เมียนางแบบคงสุดทนเพราะใจเด็ดยื่นคำขาดกุมหลักฐานมัดตัวจนสามีต้องยอมเซ็นต์ใบหย่ามาเกือบ 6 เดือนแล้วทั้งอ้อนวอนให้ปิดเงียบเพราะหน้าตาทางสังคม ด้านนางแบบคงสุดอัดอั้นเพราะเก็บปัญหาจุกอกตลอดชีวิตคู่กว่า 10 ปีให้เพื่อนนางแบบใกล้ตัวฟังหมดเปลือก

รอบนี้จะได้เห็นพระเอกผิวเข้มออกมาตั้งโต๊ะแถลงตามที่เคยใกล้ตัวเคยการันตีว่า..เลิกเมื่อไหร่แถลงแน่นอน..นู๋ผีว่าก็ลุ้นกันเอานะคะพรี่ๆก็เค้าอยากหย่าเงียบๆ นู๋ผีฟังเพลงรอดีฟ่าา"เธอรักเขา..รึเธอรักฉัน
จุ๊ๆๆ รู้แค่เราอย่าไปเล่าให้ใครฟังนะพรี่ๆ เขาขอให้เงียบๆ"
หลังจากนั้นจึงมีคนเข้าไปคอมเมนต์ตั้งข้อสงสัยว่าเป็นคู่นักแสดงรุ่นใหญ่ ตุ้ย ธีรภัทร์ และ ภรรยา แอนนา นาตาชา ที่ก่อนหน้านี้เคยมีข่าวรักร้าวถึงขั้นหย่าร้างกันมาเป็นระลอกๆ 
และล่าสุดทาง Sanook! News ได้ต่อสายตรงถึง ผู้จัดการของนักแสดงรุ่นใหญ่และได้คำตอบชัดเจนว่า
“ทั้งคู่เซ็นใบหย่ากันแล้วจริง เมื่อประมาณ 4-5 เดือนที่ผ่านมา แต่เรื่องรายละเอียดขอให้เจ้าตัวพูดเอง ตอนนี้ตุ้ยยังไม่มีงานอื่นนอกจากถ่ายละคร คงต้องรอดูเรื่องจะออกงานเมื่อไหร่อีกที
สำหรับเส้นทางความรักของ ตุ้ยและนาตาชานั้น ทั้งคู่แต่งงานกันเมื่อ 20 ธ.ค. 2551 และมีลูกชายน่ารักๆ ด้วยกันหนึ่งคน ชื่อ น้องไตตั้น ก่อนจะแยกทางกันดังกล่าว