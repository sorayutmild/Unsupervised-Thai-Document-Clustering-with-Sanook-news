เลิกจิ้นเพราะมันจริง ณเดชน์ ควง ญาญ่า จองโต๊ะสวีทหวานสองต่อสองวันวาเลนไทน์
คู่จิ้นที่ฮอตที่สุดและหลายคนลุ้นอยากให้ทั้งคู่เป็นคู่รักกันมากที่สุดต้องยกให้คู่นี้ "ณเดชน์ ญาญ่า" ที่ทั้งแฟนคลับรวมถึงคนในวงการต่างเอาใจช่วยร่วมลุ้นกันมานานว่าเมื่อไหร่เขาทั้งคู่เขาจะรับรักกันสักที เพราะทุกครั้งที่ออกงานทั้งคู่มักจะให้สัมภาษณ์ว่าเป็นน้องที่สนิทเป็นพี่ที่สนิทสุด
ล่าสุด ดูเหมือนเรื่องที่ทุกคนจิ้นเหมือนจะเป็นจริงแล้ว เหตุเกิดในค่ำคืนวันวาเลนไทน์ที่ผ่านมาในโลกออนไลน์ได้มีภาพของ ณเดชน์ และ ญาญ่า นั่งดินเนอร์กันสองต่อสองภายใต้บรรยากาศที่สุดแสนจะโรแมนติก นอกจากนี้ ณเดชน์ ยังมีลูกโป่งใบใหญ่สีชมพูที่เขียนอักษรเป็นภาษาอังกฤษ Happy Valentine's Day มอบให้ ญาญ่า อีกด้วย   
ต้องบอกว่าแฟนคลับที่เห็นภาพนี้แล้วประกาศทันทีเลยว่า เลิกจิ้น!!! เพราะภาพหวานชัดระดับ HD ขนาดนี้มันคือเรื่องจริงแล้วล่ะค่ะ
เรื่องราวความรักฉบับพี่น้องของ ณเดชน์ และ ญาญ่า ค่อยๆ เริ่มจากความสนิทที่ทำงานด้วยกันจนกระทั่งก่อตัวขึ้นมาเป็นความรักในแบบพี่น้องที่ดูแลกันและกันเป็นอย่างดีในสายตาผู้ใหญ่ เรียกว่าเป็นคู่รักวัยรุ่นตัวอย่างก็ว่าได้ 
และเมื่อวันอาทิตย์ที่ผ่านมา ณเดชน์ ญาญ่า ได้จูงมือกันไปร่วมงานบุญที่จังหวัดขอนแก่น พร้อมหน้าพร้อมตาอบอุ่นกันสองครอบครัวรวมถึง พี่เอ ศุภชัย ที่มาร่วมบุญในครั้งนี้ด้วย ผลบุญหนุนนำกันจริงๆ นะคู่นี้   
ส่องความหวานแบบเต็มๆ ตา
 