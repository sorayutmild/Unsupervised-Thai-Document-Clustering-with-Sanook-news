อุทาหรณ์!! ที่ชาร์จปลอมช็อต คร่าชีวิตแม่วัย 28 ดับอนาถคาหูฟัง
รายงานข่าวจากสำนักข่าว The Sydney Morning Herald เผยพบรายงานโศกนาฎกรรมในเมืองกอสฟอร์ด ประเทศออสเตรเลีย ใน วันที่ 23 เมษายนที่ผ่านมา เมื่อเจ้าหน้าที่ตำรวจพบศพหญิงสาวเสียชีวิตอยู่ภายในห้องพักของเธอ โดยมีสภาพกำลังสวมหูฟังและมีรอยไหม้ที่ร่างกาย ซึ่งสืบทราบว่าเธอคือ Sheryl Aldeguer หญิงสาวชาวฟิลิปปินส์ วัย 28 ปี คุณแม่ลูกสองที่กำลังศึกษาต่อทางด้านพยาบาลที่ประเทศออสเตรเลีย

โดยสันนิษฐานสาเหตุการเสียชีวิตในครั้งนี้นั้นมาจากการที่เธอได้ซื้อหัว ชาร์จแบตเตอรี่ปลอมที่ไม่ได้มาตรฐานมาใช้งาน และในขณะที่เธอกำลังเสียบชาร์จไฟอยู่นั้นก็ได้เสียบหูฟังไปด้วย และยังมีการใช้งานเครื่องคอมพิวเตอร์แล็บท็อปไปพร้อมกัน ทำให้กระแสไฟฟ้าไหลได้แบบครบวงจร และเมื่อมีการไหลของกระแสไฟฟ้าเข้ามามากเกินปกติ จึงทำให้เกิดการช็อตและส่งผลทำให้เธอเสียชีวิตในที่สุด โดยที่ศพของเธอนั้นได้ปรากฎรอยไหม้ที่บริเวณหูและหน้าอกอย่างชัดเจน อย่างไรก็ตามหลังจากเหตุการณ์ดังกล่าวเกิดขึ้น ทำให้บริษัทที่ขายอุปกรณ์หัวชาร์จดังกล่าวถูกปรับเป็นจำนวนเงินประมาณ 2.6 ล้านบาท อีกทั้งทางการออสเตรเลียยังมีการกวาดล้างอุปกรณ์ทางด้านอิเล็กทรอนิกส์ที่ ไม่ได้มาตรฐานอย่างเข้มข้นขึ้นอีกด้วย

เรียกได้ว่าเป็นอีกหนึ่งอุทาหรณ์สำหรับใครที่ชอบซื้อสินค้า อิเล็กทรอนิกส์ของปลอมที่ไม่ได้มาตรฐาน เพราะจากจำนวนเงินที่ประหยัดไปนั้นอาจก่อให้เกิดโศกนาฎกรรมที่เศร้าใจซึ่ง ประเมินค่าไม่ได้เช่นนี้ก็เป็นได้


ที่มา – smh 
สนับสนุนเนื้อหา: www.flashfly.net