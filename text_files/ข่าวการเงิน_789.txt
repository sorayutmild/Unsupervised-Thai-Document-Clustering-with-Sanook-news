คอลัมน์ เกร็ดต่างแดน
เฮ่อ...อยากให้เป็นเรื่อง "ล้อเล่น" ซะจริง
เราจะได้ไม่รู้สึก "อิจฉา" คนมีบุญวาสนาที่สามารถซื้อคอนโดฯหรู ในย่านโซโห กลางนครนิวยอร์ก สหรัฐอเมริกา ที่ข่าวว่า แค่ "ที่จอดรถ" ก็มีราคาปาเข้าไปถึง 1 ล้านดอลลาร์ (ราว 32.2 ล้านบาท)!!! เหอๆๆ
เดอะ นิวยอร์ก ไทม์ส เล่าว่า...คอนโดฯหรูแห่งนี้ตั้งอยู่บนถนน 42
ครอสบี้สตรีท มีราคาห้องละ 8-10 ล้านดอลลาร์ (ราว 257-322 ล้านบาท) ส่วน
"ที่จอดรถ" ชั้นใต้ดิน ซึ่งมีอยู่ 10 ช่อง มีราคาขายถึงช่องละ 1 ล้านดอลลาร์ คิดเทียบเป็นราคาตารางฟุตละ 5,000-6,666 ดอลลาร์ (ราว 161,000-214,645 บาท) ซึ่งแพงกว่าราคาห้องคอนโดฯซะอีก ที่มีราคาตกตารางฟุตละ 3,100 ดอลลาร์ (ราว 99,820 บาท)
เฮ่อ...ทำไง ถึงจะ "รวย" กับเขาบ้างเนี่ย?
อย่าบอกนะว่า ต้องตาย แล้วเกิดใหม่!!!
