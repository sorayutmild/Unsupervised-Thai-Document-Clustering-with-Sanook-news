อัพเดต : 18.21น.ล่าสุดจนท. เปิดการจราจรที่เข้าอนุสาวรีย์ชัยฯ ได้หมดทั้ง 4ด้านแล้ว แต่รถยังติดขัดสะสมในเส้นทาง-
กองบังคับการตำรวจจราจร(บก.จร.)แจ้งข่าววันนี้ (29 พ.ค.57) เวลา 15.30 น.จะมีกลุ่มผู้ชุมนุมมาชุมนุมที่บริเวณอนุสาวรีย์ชัยสมรภูมิ อาจทำให้เกิดการจราจรติดขัด ในถนนที่มุ่งหน้าเข้าสู่อนุสาวรีย์ชัยสมรภูมิ ดังนั้น เพื่อบรรเทาปัญหาการจราจรที่อาจติดขัด เจ้าหน้าที่จึงมีความจำเป็นต้องดำเนินการจัดการจราจร
โดยปิดการจราจร ดังนี้
1. ถ.ดินแดง ที่มุ่งหน้าเข้าอนุสาวรีย์ชัยสมรภูมิ ได้ปิดการจราจรแยกดินแดงจนถึงอนุสาวรีย์ ให้หลีกเลี่ยงไปใช้ ถ.วิภาวดี แทน2. ถ.พญาไท ที่มุ่งหน้าเข้าอนุสาวรีย์ชัยสมรภูมิ ปิดการจราจรที่แยกพญาไท ให้หลีกเลี่ยงไปใช้ ถ.ศรีอยุธยา แทน3. ถ.ราชวิถี ที่มุ่งหน้าเข้าอนุสาวรีย์ชัยสมรภูมิ ปิดการจราจรแยกตึกชัย ให้หลีกเลี่ยงไปใช้ ถ.พระราม 6 แทน4. ถ.พหลโยธิน ที่มุ่งหน้าเข้าอนุสาวรีย์ชัยสมรภูมิ ปิดการจราจร ถ.พหลโยธิน บริเวณแยกสะพานควาย ให้หลีกเลี่ยงไปใช้ ถ.วิภาวดี,ถ.ประดิพัทธ์,ถ.สุทธิสาร หรือ ถ.พระราม 6 แทน ทั้งนี้ เจ้าหน้าที่จะเริ่มดำเนินการตั้งแต่ช่วงเวลา 15.30 น. เป็นต้นไป จนกว่าการชุมนุมจะยุติ หรือภารกิจของเจ้าหน้าที่เสร็จสิ้น
จึงขอประชาสัมพันธ์ให้พี่น้องประชาชนผู้ใช้รถใช้ถนนทราบ และหลีกเลี่ยงเส้นทางที่จะมุ่งหน้าเข้าอนุสาวรีย์ชัยสมรภูมิ หากต้องการสอบถามเส้นทางและสภาพการจราจรเพิ่มเติมหรือ แจ้งอุบัติเหตุจราจร ท่านสามารถสอบถามและแจ้งได้ที่ 1197 ได้ตลอด 24 ชั่วโมง
 
ข้อมูลจาก www.js100.com/