Ragnarok M Eternal Love หรือแร็คนาร็อคภาคมือถือภาคใหม่ ซึ่งเปิดให้บริการในประเทศจีนโดยบริษัท Xindong และทาง Gravity กำลังจะเปิดให้เล่นในเอเชียตะวันออกเฉียงใต้ ช่วง Open Beta ในวันที่ 31 ตุลาคม 2018 นี้แล้ว ซึ่งแฟนๆเกม RO ในไทยต่างก็เฝ้ารอเล่นกันอย่างใจจดใจจ่อ ทว่าเพื่อนๆหลายคนอาจจะติดภาพการเล่น RO ของ PC กันมา ต้องขอบอกก่อนเลยว่า Ragnarok M Eternal Love ของมือถือนี้มีระบบการเล่นที่ต่างจากของ PC มาก เราจึงอยากขอเสนอ 10 เรื่องพื้นฐานของเกมนี้ว่ามีอะไรที่ควรรู้ไว้บ้าง
 
1 เควสคือชีวิต
การเก็บเลเวลของเกม Ragnarok M Eternal Love ค่อนข้างต่างไปจาก Ragnarok Online ของ PC อย่างมาก เพราะการตีมอนสเตอร์ใน Ragnarok M Eternal Love นั้นไม่ได้ให้ค่า Exp หรือได้เงินมากนัก เน้นตีมอนฯก็เพื่อพวกวัตดุดิบสำหรับคราฟหรือของเควสเท่านั้น ถ้าต้องการเก็บเลเวลหรือหาเงินจึงต้องทำเควสเป็นหลัก  วิธีทำเควสในเกมก็ไม่ยาก แค่หาเครื่องหมาย ! จาก NPC ต้นเควสในแต่ละที่ หาก ! สีแดงจะเป็นเควสเนื้อเรื่องหรือเควสสำคัญ, ! สีเขียวเป็นเควสย่อย ,  ! สีเหลืองคือเควสถ่ายภาพ และสีน้ำเงินคือเควสรายวัน

 
2 เดินทางด้วย Map
การควบคุมตัวละครของ Ragnarok M Eternal Love ต้องใช้การจิ้มหน้าจอหรือใช้วิชวลอนาลอค ซึ่งอาจจะลำบากกว่าการใช้เม้าส์ ตัวเกมจึงมีระบบช่วยในการเดินทางไกลๆ เพื่อนๆสามารถเปิด Mini Map แล้วจิ้มจุดที่ต้องการเดินไป หรือจะจิ้ม World Map แล้วเลือกเมืองหรือ NPC ที่ต้องการเลยก็ได้ ตัวละครจะเดินไปให้เอง แต่ต้องระวังโดนมอนฯกระทืบตายระหว่างทางด้วยนะ ถ้ารีบเร่งจริงๆยังมีบริการวาร์ปที่ Kafra ให้ด้วย ราคาก็ตามระยะทาง แต่ข้อเสียคือวาร์ปไปได้เฉพาะเมืองที่เคยไปแล้วเท่านั้น
จิ้มมินิแมพตรงจุดที่จะเดินไปได้เลย
จิ้มที่ 
 
 
3 บอทได้ แต่เวลขึ้นช้า(มาก)
เพื่อความสะดวกในการเล่น เกม Ragnarok M Eternal Love มีระบบบอทที่สามารถตั้งค่าให้ตัวละครตีมอนสเตอร์แบบอัตโนมัติ โดยให้เลือกรายชื่อมอนสเตอร์ในแมพที่ต้องการจะตี แต่ว่าระบบบอทก็ไม่ค่อยฉลาดนัก เพราะมันจะไปตีตัวที่ใกล้ที่สุด ทีนี้ก็จะวิ่งกันเป็นขบวนเหมือนรถไฟเลย ที่สำคัญคือเวลาตีมอนฯตายจะไม่ได้ค่า Exp มากนัก คือน้อยมากเมื่อเทียบกับการทำเควส จึงแนะนำให้เน้นตีมอนฯที่เป็นเควสจะดีกว่า อย่างปล่อยบอทตอนเควสตีมอน ไม่ก็ตอนเควสคูณ 5 หรือไม่ก็ตีเพื่อหาของเท่านั้น อีกอย่างคือหากตีมอนสเตอร์ที่ระดับต่ำกว่าเลเวลผู้เล่น ค่า Exp และโอกาสดรอปของก็น้อยลงด้วยนะ
เกมนี้เปิดบอทเพื่อหาของ หรือทำเควสเป็นหลัก
 
4 ทำเควสรายวันให้ครบๆ
เควสรายวันเป็นส่วนสำคัญมากในการพัฒนาตัวละคร ทั้งเรื่องการหาเงิน หาของ และเก็บเลเวล โดยเควสรายวันนั้นมีเยอะมาก และจะปลดใหม่มาให้เรื่อยๆตามเลเวลตัวละคร ซึ่งเควสรายวันแรกๆที่ผู้เล่นจะได้ทำก็คือ เควสป้าย ที่มีตามเมืองต่างๆทุกเมือง เมื่อดูที่ป้ายจะพบเควสให้รับมากมาย แต่ผู้เล่นจะเลือกทำได้จำนวนจำกัดต่อวัน ก็ให้เลือกทำตามที่ชอบเลย รายละเอียดเควสก็จะมีส่งของให้ NPC, เควสถ่ายภาพตามจุดที่กำหนด, หรือไม่ก็ให้ฆ่ามอนสเตอร์ที่กำหนดให้ครบ ถัดมาก็จะเป็นพวกเควสโบนัส exp คูณ 5 เมื่อตีมอนสเตอร์ที่กำหนด และหลังๆก็จะเป็นเควสรายวันระดับสูงขึ้น อย่างการลงรอยแยก ลงห้องแล็ป และอื่นๆ ซึ่งมีโอกาสได้รับไอเทมหายาก อย่างพวกเครื่องประดับ Ring, Earrings ฯลฯ


 
5 อาวุธ หมวก ต้องคราฟเอง ของดีไม่มีขาย 
อุปกรณ์สวมใส่ของ Ragnarok M Eternal Love มีขาย NPC ทั่วไป แต่ไม่ใช่ของดีนัก หากเพื่อนๆอยากได้ของดีๆ ก็ต้องคราฟขึ้นมาเอง ซึ่งจะมี NPC รับคราฟอุปกรณ์ประจำแต่ละเมือง โดยเมืองแรกๆจะเป็นของเลเวลต้นๆ เมืองหลังๆก็เป็นระดับสูงขึ้น เพื่อนๆจะต้องหาชิ้นส่วนของมอนสเตอร์มาให้ครบตามที่กำหนดจึงจะคราฟของที่ต้องการได้ เช่นเดียวกับการทำหมวก ก็จะมี NPC ทำหมวกตามเมืองต่างๆ แต่ละเมืองก็จะต่างกันเช่นกัน แต่หมวกจะคราฟยากกว่าหน่อย ตรงที่ของส่วนมากจะเป็นของจากพวก มินิบอส หรือ บอส แต่ว่าของที่คราฟเองก็ยังสู้พวกของที่ดรอปจากบอส MVP ไม่ได้อยู่ดีนะ

(เจลโลปี้เกมนี้มีค่า อย่ารีบขาย ใช้ทำอาวุธได้)

 
6 การเลื่อนขั้นอุปกรณ์มี 2 แบบ
เพื่อนๆที่เข้ามาเล่น Ragnarok M Eternal Love คงอาจจะสงสัยว่าเกมนี้ตีบวกไม่เห็นต้องใช้หินเลย จะบอกว่าการอัพเกรดอุปกรณ์เกมนี้มี 2 แบบครับ แบบแรกคือการเพิ่มระดับเลเวลอุปกรณ์ตามเลเวลตัวละคร การอัพเลเวลนี้จะใช้แค่เพียงเงินอย่างเดียว ไม่ต้องใช้หิน แต่ว่าหลังๆเงินที่ต้องจ่ายเพิ่มเลเวลจะแพงมากเรียกว่าปล้นกันเลยทีเดียว ส่วนการตีบวกอัพเกรดก็ยังมีอยู่ แต่ว่าฟีเจอร์ตีบวกจะเปิดให้ใช้ช่วงเลเวลสูงแล้วเท่านั้น

 
7 เปลี่ยนแชแนลได้ที่ Izlude
หากรู้สึกแชแนลที่เล่นอยู่ คนเยอะ แย่งตีมอนฯกันวุ่นวาย ลองเปลี่ยนแชแนลที่เล่นกันดูได้ โดยจะต้องไปที่เมือง Izlude บริเวณด้านบนจะมี NPC ที่ชื่อ World Teleporter คลิกคุยแล้วเลือก Change Line เราก็จะเลือกแชแนลหรือไลน์ที่ต้องการเปลี่ยนได้ โดยตัวเกมมีแยกภาษาให้ด้วย  สมมติอยากไปไลน์ภาษาไทย ก็เลือกที่ TH แล้วใส่เบอร์แชแนลที่ต้องการ เช่น TH11 เป็นต้น


 
8 การถ่ายภาพก็สำคัญ
ฟีเจอร์การถ่ายภาพของ Ragnarok M Eternal Love ไม่ได้มีไว้ถ่ายภาพเอาสวยเอาหล่อเท่านั้น แต่มีส่วนมากในการเล่น เพราะการถ่ายรูปคือการเก็บข้อมูล ตัวเกมจะมีการเก็บข้อมูลในอัลบั้มที่เป็นเหมือน achievement ประจำตัวผู้เล่น เพื่อนๆจะต้องทำการถ่ายภาพมอนสเตอร์ทุกตัว NPC ที่สำคัญ และสถานที่ต่างๆให้ครบ จะปลดล็อค achievement ที่ช่วยเพิ่มค่าพลังได้บางส่วน นอกจากนี้การถ่ายภาพมอนสเตอร์ยังช่วยเผยข้อมูล Item Drop และอื่นๆอีกด้วยนะ แถมบางเควสก็ต้องถ่ายรูปเช่นกัน



 
9 ฮีลไม่ทันเจอกัน NPC เจ๊ฮีล Arielle
ไม่ต้องไปขอฮีลจากพวกอโคหรือพรีสใจดำ เพราะ Ragnarok M Eternal Love มี NPC ช่วยฮีลประจำเมืองต่างๆอยู่แล้ว เพื่อนๆที่โดนมอนตบปลิวกลับจะได้รับฮีลจนเลือดเต็มโดนอัตโนมัติ หรือถ้ายังไม่ปลิวก็เดินกลับมาเมืองให้เธอช่วยฮีลก็ได้ แต่ว่าข้อเสียของเธอก็คือฮีลได้แค่ทีละ 1000 เท่านั้น และฮีลได้แค่ทีละคน ถ้าใครลากบอสมาหวังจะให้เธอช่วยบางทีอาจฮีลไม่ทันนะ

 
10 เพื่อนไม่มี จ้างแมวช่วยตีได้
หากไม่มีเพื่อน หรือหาตี้ไม่ได้ Ragnarok M Eternal Love มีระบบจ้างแมวมาช่วยสู้ได้ ซึ่งแมวที่จ้างมาจะมีระดับเลเวลเดียวกับผู้เล่น และสามารถเลือกประเภทแมวได้ว่าจะเอาแมวสายต่อสู้ หรือแมวสายบัฟ ถ้าเพื่อนๆเล่นเป็นสายสู้ก็อาจจะเลือกแมวสายบัฟมาช่วยฮีลและบัฟ แต่ถ้าเล่นพรีสหรือวิซาร์ดก็แนะนำเลือกเป็นแมวสายต่อสู้มาช่วยแทงค์จะดีกว่า ซึ่งแมวแต่ละประเภทจะต้องจ้างคนละเมืองกัน อย่างเช่น แมวที่พรอนเทร่าจะเป็นแมวสายต่อสู้ แต่แมวที่ Izlude จะเป็นแมวสายฮีล ส่วนแมวกิฟเฟนเป็นแมวสายเวท


 
ขอปิดแถมท้ายอีกข้อเกี่ยวกับการตั้งร้านขายของ ตอนนี้ Ragnarok M Eternal Love ของเซิร์ฟเวอร์ SEA ยังไม่มีระบบตั้งร้านขายของ ต้องใช้บริการขายของผ่าน Auction House หรือระบบประมูลไปก่อน แต่ที่เซิร์ฟเวอร์จีนตอนนี้สามารถตั้งร้านขายของตามจุดต่างๆของเมืองได้แล้ว ซึ่งการขายของผ่านประมูลนั้นค่อนข้างมีกฎเงื่อนไขมาก ทั้งจำนวนการตั้งต่อวัน และไม่สามารถกำหนดราคาได้ตามต้องการ


