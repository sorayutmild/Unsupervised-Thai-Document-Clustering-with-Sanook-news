ปัญหาในเรื่องของเสียงบนโทรศัพท์ นอกจากเรื่องของคุณภาพสัญญาณแล้ว เรื่องของไมโครโฟนและหูฟังก็เป็นองค์ประกอบสำคัญที่ทำให้เกิดคุณภาพของเสียงที่ดีขึ้น
โดยเฉพาะกับเรื่องของอาการ ไม่ได้ยินเสียง เสียงไม่ชัด เมื่อโทรออกหรือรับสายก็ตาม ซึ่งบางท่านอาจเจอปัญหาเมื่อใช้ไอโฟน FaceTime แล้วไม่ได้ยินเสียงหรือเสียงเบา ฟังไม่ค่อยชัด ก็คงต้องแก้ไขไปทีละจุด เพื่อตรวจเช็คและแก้ไขอาการได้อย่างถูกต้อง ซึ่งอาจเช็คตามขั้นตอนดังนี้

1. ตรวจดูสภาพภายนอกกันก่อน ว่าไม่มีสิ่งอื่นใด เข้าไปอุดตันภายในช่องเสียบแจ๊คหูฟัง ในกรณีที่ใช้ Earbud ของไอโฟน เพื่อให้แน่ใจว่าไม่ได้เกิดจากฮาร์ดแวร์พื้นฐาน

2. ต้องไม่มีสิ่งสกปรกมาอุดตันที่ช่องไมโครโฟน ตามช่องต่างๆ บนเครื่อง ไม่ว่าจะเป็นช่องด้านหลังหรือด้านล่างของเครื่องก็ตาม เพราะไม่ว่าจะเป็นฝุ่นละออง สิ่งสกปรก บางส่วนของเคส

3. บางกรณีที่มีการติดฟิลม์รอบตัวเครื่อง ที่เป็นฟิลม์ติดกันรอย ก็มีโอกาสปิดกั้นช่องดังกล่าวอยู่ หากตรวจพบก็ควรทำการแก้ไขเบื้องต้นเสียก่อน แล้วลองใช้งาน

4. ต่อมาหากแก้ไขในส่วนของสิ่งที่อุดตันปิดกั้นเสียงแล้ว เสียงที่ได้ยังไม่ชัดหรือไม่ได้ยิน ให้ลอง Restart iPhone ก่อนครั้งหนึ่ง จากนั้นลองใช้งานดูอีกครั้ง

5. อีกทางหนึ่งคือการอัพเดตไอโฟนให้เป็นเวอร์ชั่นล่าสุด ก็มีส่วนในการแก้ไขปัญหาดังกล่าว

6. การลองปรับเพิ่ม-ลดระดับเสียง จากตัวเครื่อง ว่าสามารถแก้ไขปัญหาได้หรือไม่
หากทุกสิ่งอย่างที่เป็นการแก้ไขปัญหาในเบื้องต้นไม่ได้หรือไม่ลดอาการเรื่องของเสียงไม่ชัด ไม่ได้ยินเสียงได้นั้น ก็คงต้องส่งเข้าศูนย์บริการ เพื่อรับการซ่อมแซมให้กลับมาใช้ได้ตามเดิมอีกครั้งหนึ่ง

ขอบคุณเนื้อหา และภาพประกอบ