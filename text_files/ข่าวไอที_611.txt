      อัพเดทข่าวความเคลื่อนไหวของสมาร์ทโฟน จากทางฝั่งของ Apple กันหน่อย เพราะล่าสุดมีข่าวส่งตรงจากวงในว่าอาจมีการเพิ่มสีใหม่เข้าไปอีกสี

      โดยล่าสุดเว็บไซต์ macrumors ได้รายงานข่าวว่า iPhone 6 รุ่นใหม่ ซึ่งตามข่าวจะมีกำหนดการเปิดตัวในเดือนกันยายน(เวลาปล่อยสินค้าใหม่ของทาง Apple ประจำปี) นั้นนอกจากจะมีความเปลี่ยนแปลงในเรื่องของหน่วยความจำให้แรงขึ้นเพื่อให้สามารถแข่งขันกับ Samsung Galaxy S6 และ Samsung Galaxy S6 edge รุ่นใหม่ได้แล้ว กันยายนเราอาจเห็น iPhone 6S มีเพิ่มขึ้นมาอีก 1 สี นอกจากสีเงิน, สีเทา และสีทอง นั้นคือสีชมพู เข้ามาเป็นอีกหนึ่งตัวเลือก

      สำหรับข่าวดังกล่าวที่ออกมานั้นยังคงเป็นเพียงข่าว(ลือ)อีกแล้ว แต่ก็ทำให้หลายๆ คนรอแน่นอน หากมี iPhone 6 ชมพูของจริงออกมาเชื่อว่าคงขายดีอีกเช่นเคย ส่วนเรื่องของการดีไซน์ตัวเครื่องอื่นๆ นั้นทีมงานเชื่อว่าไอโฟน 6 รุ่นใหม่คงไม่มีอะไรที่ต่างไปจากเดิมครับ
      ทางทีมงาน Sanook! Hitech เชื่อว่าในงานอีเว้นท์ คราวหน้านั้นเราจะได้เห็นยักษ์ใหญ่ที่เป็นเสือนอนกินมานานอย่าง Apple ต้องเริ่มดิ้นบางแล้วเพราะการมาปรับเปลี่ยนเรื่องการออกแบบใหม่ของ Samsung Galaxy S6 และ Samsung Galaxy S6 edge นั้นน่ากลัวจริงๆ
www.macrumors.com







