10 เหตุผลว่าทำไม WeChat เจ๋งกว่าแอพแชทอื่นๆ
หากวันนี้เราเอ่ยชื่อ WeChat คาดว่าทุกคนคงรู้จักโซเชียลแอพพลิเคชั่นบนสมาร์ทโฟน ที่ให้บริการติดต่อสื่อสารมัลติมีเดียและสังคมออนไลน์ ซึ่งใช้งานได้ทั้งบนแพลตฟอร์มของ iPhone, Android, Windows Phone, BlackBerry และ Symbian
นับตั้งแต่ WeChat เปิดตัวครั้งแรกเมื่อวันที่ 21 มกราคม 2011 จนถึงเมื่อวันอังคารที่ 15 มกราคม 2013 ที่ผ่านมา WeChat ประกาศว่ามีผู้ใช้งานทั่วโลกถึง 300 ล้านคนแล้ว ดังนั้นเรามาทำความรู้จักกับ WeChat กันดีกว่า ว่าทำไมภายในระยะเวลาเพียงแค่ 2 ปี WeChat ถึงได้เป็นแชทแอพพลิเคชั่นที่ครองใจผู้ใช้งานทั่วโลกได้อย่างรวดเร็ว
วันนี้ Sanook! Hitech Webmaster จึงขอเขียนถึง "10 เหตุผลว่าทำไม WeChat เจ๋งกว่าแอพแชทอื่นๆ" ในมุมของเว็บไซต์ดังอย่าง indiatimes.com ที่ได้ทำการเขียนวิเคราะห์ข้อมูลไว้ใน คอลัมน์ Technology ที่ใครหลายคนอาจยังไม่รู้
10. ส่งข้อความแบบกลุ่ม (Group Messaging)

กลุ่ม Messaging บนแอพแชทอื่นๆ มันถูกจำกัดจำนวนของสมาชิกให้ในแต่ละห้องสนนทนานั้นสามารถ มีสมาชิกสูงสุดเพียง 30 สมาชิกเท่านั้น แต่ในส่วนของ WeChat คุณสามารถเพิ่มสมาชิกในห้องได้สูงสุดถึง 100 สมาชิก
9. การสนทนาทางวิดีโอ (Video Call)

ในส่วนนี้นั้นขอบอกว่า WeChat ชนะแอพแชทอืนๆ ในเมืองไทยขาดลอยเนื่องจาก WeChat สามารถส่งผ่านความรู้สึกของคุณไปยังคนที่คุณต้องการบอกได้โดยไม่ต้องรอสัญญาญ Wi-Fi เพียงแค่ช่องทางเดียว เพราะ WeChat สามารถทำได้ผ่านทั้ง 3G หรือ Wi-Fi ทำให้สามารถเริ่มต้นใช้งาน Video Call โดยไม่ต้องเปลี่ยนการเชื่อมต่อแต่อย่างใด
8. ส่งเสียงบอกความรู้สึก (Hold to Talk)

บอกลาความยุ่งยากของการพิมพ์และเสี่ยงกับการพิพม์ข้อความผิดบนแป้นโทรศัพท์ของคุณ เพียงใช้ We Chat แล้ว กด "Hold to Talk" บันทึกข้อความของคุณและมันจะถูกส่ง ออกไปหาอีกฝั่งทันทีหลังจากคุณปล่อยมือจาก "ปุ่ม" สำหรับ แอพแชทตัวอื่นๆ คุณไม่สามารถทำเช่นนี้ได้แน่นอน!!
7. อีโมติคอนดุ๊กดิก (Emoticons)

เราทุกคนรักอีโมติคอน! เพราะมันสามารถแสดงอารมณ์ของเราได้ดีที่สุด นอกเหนือจากส่งข้อความตัวหนังสือ, เสียง, รูปภาพและวิดีโอ ในส่วนนี้ แต่สำหรับ WeChat เราสามารถเลือกรูปของเราขึ้นมาทำอีโมเองได้หรือใครที่มีไอเดียสร้างสรรค์สามารถทำอิโมติคอนเก๋ๆ เองและโหลดเข้ามาเองใน WeChat ก็ได้ด้วยเช่นกันและที่เด็ดกว่านั้นคือ Wechat - รองรับการ์ตูน Emoticon แบบเคลื่อนไหวได้ หากคุณกำลังเบื่อกับสติ๊กเกอร์แบบเดิมๆ รับรองได้เล่นกันไม่มีเบื่อชัวส์
6. เชื่อมต่อสู่เครือข่ายสังคม (Social Network Integration)

WeChat เป็นมากกว่าแอพพลิเคชั่นสนทนาธรรมดาเพราะมันสามารถ ค้นหาและขยายเครือข่ายสังคมออนไลน์ให้คุณอย่างรวดเร็ว จากรายชื่อบนสมุดโทรศัพท์ หรือจะใช้ปลั๊กอินค้นหาเพื่อนจากทั่วโลกผ่านทาง WeChat community ทำให้คุณสามารถเข้าถึงสังคมได้ง่ายและรวดเร็วกว่าโซเชียลแอพไหนๆ
5. บันทึกความทรงจำ (Moments)

เหตุผลหนึ่งที่ทำให้เรารัก โซเชียลแอพอื่นๆ นั้นเป็นเพราะมันช่วยให้เราสามารถแบ่งปันภาพและไฟล์วิดีโอได้อย่างง่ายดาย! แต่สำหรับ WeChat มันให้เราได้มากกว่านั้น เรียกว่าเบิ้ลเป็น 2 เท่าไปเลยด้วยลักษณะพิเศษที่มีชื่อว่า "'Moments'" ทำให้คุณสามารถแชร์ภาพพร้อมใส่ฟิลเตอร์แต่งภาพได้ในตัว เรียกได้ว่าเป็นโซเชียลเน็ตเวิร์กภายในที่สมบูรณ์แบบครับ
4. มองหาเพื่อน Look Around

Look Around ใน WeChat สามารถช่วยให้คุณค้นหาพื่อนใหม่ๆ ทั้งที่อยู่ในเครือข่ายเพื่อนของคุณ และยังช่วยให้คุณค้นหาเพื่อนใหม่ในเครือข่ายรอบๆ ได้อย่างง่ายได้ งานนี้ทำให้เราสามรถทำความรู้จักกันคนที่ไม่เคยเป็นเพื่อนกันมากันโดยไม่ต้องเดินไปขอเบอร์ ด้วยความสามรถของ Look Around คุณแค่จำหน้าเขา หรือ เธอ ที่คุณอยากรู้จักให้ได้ และทำการ Look Around เพื่อมองหาเมื่อเจอก็ได้เวลาทำความรู้จักกันแล้ว
นอกจากนี้ Look Around ยังสามารถค้นหาเพื่อนใหม่ๆ ได้ไกลสูงสุดถึง 10 กิโลเมตร ที่เด็ดกว่านั้นคุณสามารถเลือกได้ด้วยว่า อยากได้เพื่อนชาย หรือเพื่อนใหม่ๆ เป็นผู้หญิง ลองนึกดูมันจะดีขนาดไหน รับรองได้ แชทแอพส่วนใหญ่ไม่มีให้คุณแน่นอน
3. เขย่าหาเพื่อน (Shake)

แค่ "Shake" ก็ได้เพื่อน ฟีเจอร์ใหม่ที่ออกมาตอบสนองความต้องการของผู้ใช้สมาร์ทโฟนในยุคดิจิตอลไลฟ์อีกหนึ่งลูกเล่นที่น่าสนใจและสนุกไม่แพ้กันนั่นก็คุณลักษณะ "Shake" เขย่าเครื่องหาเพื่อนเพื่อแลก Contacts ใครที่เขย่าเครื่้องพร้อมเราก็จะสุ่มแอดเข้ามาคุยกับเรา เชื่อมต่อและเริ่มต้นการสนทนา!
2. Web Wechat

อีกหนึ่งจุดเด่นของ WeChat นั้นคือสามารถแช็ตบนคอมพิวเตอร์ผ่านเบราวเซอร์ได้ นอกเหนือจากการสนทนาบนโทรศัพท์ ทำให้คุณสามารถติดต่อกับเพื่อนๆ ได้ทุกเมื่อ และจากที่ไหนก็ได้ ไม่จำเป็นต้อง ใช้ WeChat ผ่านโทรศัพท์สมาร์ทโฟนอย่างเดียว ไม่ว่าจะเป็นที่ทำงาน หรือที่บ้าน
1. Official Account รับข้อมูลข่าวสาร สิทธิพิเศษและโปรโมชั่นทันใจ

Official Account เป็นหนึ่งในคุณสมบัติที่เราอยากนำเสนอ เพราะเป็นฟีเจอร์ที่แบรนด์ของสินค้าและบริการต่างๆ สามารถใช้เป็นช่องทางสื่อสารกับผู้ใช้งาน WeChat แบบ Real-Time และที่สำคัญทุกแบรนด์ที่เข้ามาเป็น Official Account กับ WeChat นั้นฟรี!! คุณจะได้รับข่าวสารและโปรโมชั่นต่างๆ ในรูปแบบของข้อความ ภาพ เสียง ที่น่าสนใจ รวมถึงมีอิโมติคอนน่ารักๆให้คุณได้โหลดฟรี!! ด้วย
สำหรับ Official Account ที่มีอยู่แล้ว อาทิ ติดตามข่าวความเคลื่อนไหวของละครและดาราจากผู้ผลิตละครชื่อดัง Exact & Scenario , อัพเดทสินค้าอินเทรนด์จากแหล่งช้อปปิ้งออนไลน์ sabuy.com, อัพเดทข่าวสารทันทุกเหตุการณ์จาก Sanook! News สิทธิพิเศษและโปรโมชั่นต่างๆ จากไอ-โมบาย รวมถึงแบรนด์ดังๆ อีกหลายแบรนด์ที่กำลังจะเปิดตัวเป็น Official Account กับเราเร็วๆ นี้
เป็นไงกันบ้างครับสำหรับ "10 เหตุผลที่ทำไม WeChat ดีกว่า แอพแชทอื่นๆ ที่ทีมงานนำมาฝากกัน รวมถึงเมื่อเทียบกับการใช้ Facebook บนโทรศัพท์มือถือแล้ว WeChat ก็ยังให้ความสะดวกมากกว่า เพราะใช้งานในด้านแชท หรือพูดคุยกับเพื่อนๆ สะดวกกว่าเยอะ แต่เหตุผลทั้ง 10 ข้อที่ว่ามาด้านบนอาจดูเล็กน้อยไปเลย เมื่อเจอหมัดเด็ดข้อสุดท้ายนี้เข้าไป นั่นคือ WeChat สร้างมาให้ดาวน์โหลดได้ "ฟรี" โดยไม่มีเงื่อนไขใดๆ ใครอยากจะลองใช้งานคุณสมบัติต่างๆ สามารถดาวน์โหลดแอพพลิเคชัน WeChat ได้แล้วตอนนี้
สามารถติดตามความเคลื่อนไหวของ WeChat ได้ผ่านทาง WeChat Official Website : www.wechatapp.com และ WeChat Facebook Fanpage www.facebook.com/wechatthai
อ่อ...แถมท้ายกันอีกหน่อยสำหรับตารางเปรียบเทียบ ฟังก์ชั่นเด่น ของ WeChat, Line, Whatsapp ขอออกตัวก่อนนะครับว่าตารางข้างล่างเป็นความรู้สึกของทีมงานที่ได้ลองสัมผัสและลองเล่นมา หากไม่ตรงใจ....อะไรก็สามารถเสนอความคิดเห็นเพิ่มเติมกันช่าวมาได้นะครับ!!
WeChat


ขอบคุณที่มา: indiatimes.com