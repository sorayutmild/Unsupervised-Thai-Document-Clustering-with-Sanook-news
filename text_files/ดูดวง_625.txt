ดวงรายปี  ราศีกันย์ (17 ก.ย.-16 ต.ค.)  ประจำปี 2556

มกราคม เป็นเดือนแรกของปีที่คุณต้องเผชิญหน้ากับปัญหาต่างๆ หรือความยุ่งยากวุ่นวายอย่างที่สุด แต่คุณจะได้ประสบการณ์ที่หาซื้อไม่ได้ และนำไปใช้ประโยชน์ได้ดีในอนาคต โปรดระมัดระวังในเรื่องของการเดินทาง หรืออุบัติเหตุที่ไม่คาดฝัน สุขภาพที่ต้องรักษา หรือพักฟื้น ในเดือนนี้ควรเลี่ยงการทำอะไรที่เสี่ยงอันตรายค่ะ
กุมภาพันธ์ ขอให้คุณระวังคู่แข่งทั้งทางตรง และทางอ้อม ระวังคนผิวคล้ำจะนำเรื่องมาให้คุณรู้สึกหนักใจ และต้องช่วยแก้ปัญหา คนที่อ่อนวัยกว่ามักสร้างปัญหาให้ในที่ทำงาน ผู้บังคับบัญชาจับตามองคุณอยู่ ขอให้คุณจงรักษาหน้าที่ๆ ต้องรับผิดชอบให้ดีในเดือนนี้ค่ะ
มีนาคม ในเดือนนี้ความคิดที่สร้างสรรค์จะทำให้คุณมีเกียรติ หรือได้รับการยกย่องสนับสนุน คนอ่อนวัยกว่า จะนำลาภ หรือนำความสำเร็จมาสู่คุณ ในเดือนนี้ลางสังหรณ์คุณช่างแรง และแม่นยำ จนคนรอบข้างแปลกใจ และแม้แต่ตัวคุณเองก็ยังงง ๆ บุตรบริวารจะทำให้คนในบ้านสุขใจ หรือรู้สึกยินดี
เมษายน มีการเปลี่ยนแปลงไปในทางที่ดีในเดือนนี้ โดยทั่วไปแล้วจะโดดเด่นในด้านการงานมากกว่าด้านอื่น ๆ ในบางกรณีมีการเปลี่ยนงาน ย้ายที่อยู่อาศัย หรือไม่เช่นนั้น ก็จะมีการเดินทางไปในต่างถิ่น ซึ่งคุณไม่มีความคุ้นเคยมาก่อน มีลางสังหรณ์ที่ดี และเชื่อถือได้ในสัมผัสนั้นในเดือนนี้ค่ะ
พฤษภาคม ในเดือนนี้ขอให้คุณระวังภัยในที่มืด หรือยามค่ำคืน ระวังการสึกหรอของยวดยานพาหนะ หรือต้องเสียค่าใช้จ่ายสุรุ่ยสุร่ายไม่จำเป็นกับผู้อื่น ระมัดระวังด้านอารมณ์ของตนเอง เป็นเดือนที่คุณหงุดหงิดฉุนเฉียวง่ายหาเหตุผลไม่ได้ ระวังจะถูกหลอกลวงจากคนแปลกหน้า คุณอาจจะพบมิตรที่เป็นคนจิตใจไม่ดีใส่หน้ากากหลอกคุณค่ะ
มิถุนายน คุณต้องพยายามหลีกเลี่ยงปัญหาต่าง ๆ ที่รุมเร้าเข้ามา เรื่องเล็ก ๆ บางทีกลับกลายเป็นเรื่องใหญ่ขึ้นมาได้ เป็นช่วงเวลาที่แย่มาก ๆ สำหรับสถานการณ์โดยทั่วไป จะมีอุปสรรคมากมายในการทำงาน หรือการดำเนินธุรกิจ หรือแม้กระทั่งความรักของคุณในเดือนนี้ก็จะมีปัญหา ให้ใจเย็น ๆ ไว้ค่ะ
กรกฎาคม คุณจะมีการเปลี่ยนแปลงบางอย่างที่เป็นไปในทางที่ดีขึ้น ทั้งทางด้านการงาน สังคม หรือชีวิตส่วนตัว รวมถึงครอบครัวจะมีการพัฒนาไปในทางที่ดีขึ้นกว่าที่เป็นอยู่ คุณอาจจะได้พบมิตรที่ดี เป็นคนมีความจริงใจให้กับคุณมานำพาชีวิตคุณให้พบกับสิ่งที่ดีในอนาคตค่ะ
สิงหาคม ในเดือนนี้สิ่งที่คุณรอคอยได้บรรลุแล้วค่ะ มีความสมหวังสำเร็จเกิดขึ้นเป็นอย่างมาก ไม่ว่าจะเป็นการงาน รายได้ จากการค้า หรือจากความสามารถพิเศษก็แล้วแต่ คุณจะได้พบกับการเริ่มต้นอะไรใหม่ ๆ ในชีวิต และที่เห็นว่าจะต้องชี้แจงคือ คุณจะได้พบกับคนดี และจะนำพาความสำเร็จมาให้คุณในอนาคตอันใกล้ด้วยค่ะ
กันยายน สิ่งต่างที่รุมเร้าเข้ามากำลังดำเนินไปด้วยดี มีความราบรื่น มีข่าวดีที่รอคอย มีการเดินทางไกล มีการเริ่มต้นในสิ่งใหม่ที่ใจจดใจจ่อรอคอย ไม่ว่าคุณจะทำอะไรก็แล้วแต่มีความสำเร็จที่สวยงามปราศจากอุปสรรคในเดือนนี้ค่ะ
ตุลาคม ในเดือนนี้ขอให้คุณระวังปัญหาความวุ่นวายที่จะเกิดขึ้น ถึงแม้คุณจะอยู่เฉย ๆ ก็จะมีคนนำเรื่อง มาให้คุณ ขับรถระวังเฉี่ยวชน ระวังในเรื่องของสุขภาพอาจจะมีการเจ็บป่วยถึงขั้นต้องนอนพักรักษาตัว ขอให้คุณไปทำบุญตักบาตรกรวดน้ำเคราะห์ต่าง ๆ จะได้เบาลงบ้างค่ะ
พฤศจิกายน เป็นเดือนที่ต้องทำงานหนัก หรือมีหน้าที่ ต้องรับผิดชอบมากขึ้น แต่คุณก็จะมีรายได้เข้ามาหลายทางไม่ว่าจะงานประจำ หรืองานพิเศษ เป็นเดือนที่คุณจะต้องแสดงความสามารถให้เป็นที่ประจักษ์ แก่เจ้านาย และเพื่อนร่วมงานจะได้รับความร่วมมือ หรือช่วยเหลือจากเพื่อนฝูงเป็นอย่างดีในเดือนนี้ค่ะ
ธันวาคม ความก้าวหน้าในชีวิต จะเป็นของขวัญแห่งความเหน็ดเหนื่อยของคุณตลอดปีนี้ค่ะ คุณจะได้รับการยอมรับอย่างแท้จริงจากผู้ร่วมงานทุกท่าน หรือแม้กระทั่งผู้บังคับบัญชา มีชื่อเสียงในสังคม มีสง่าราศีเด่นมาก รวมถึงด้านทรัพย์สมบัติ เงินทอง และความรักก็จะมีข่าวดีในเดือนนี้ด้วยค่ะ