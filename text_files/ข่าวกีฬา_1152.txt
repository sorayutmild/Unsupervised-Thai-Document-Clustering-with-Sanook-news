กลายเป็นข่าวฉาวในวงการฟุตบอลไทย เป็นที่เรียบร้อย สำหรับเหตุวุ่นวายในเกมฟุตบอล โตโยต้า ไทย ลีก 2017 คู่ระหว่าง ราชบุรี มิตรผล กับ ชลบุรี เอฟซี ที่สนาม มิตรผล สเตเดี้ยม เมื่อวันเสาร์ที่ 8 กรกฎาคม ที่ผ่านมาโดยจังหวะดังกล่าวเกิดขึ้นในช่วงพักครึ่ง "เสี่ยฟลุ๊ค" ธนวัชร นิติกาญจนา ผู้จัดการทีม ราชบุรี มิตรผล เดินมาฟ้องทีมงานผู้ตัดสิน ด้วยสัญญาณมือว่าเป็นจังหวะพุ่งล้มในเกม ติอาโก้ คุนญ่า ดาวยิงชาวบราซิล เดินมาเห็นเข้าจึงได้สาดน้ำใส่นายใหญ่ "ราชันมังกร" ก่อนที่ทั้งคู่จะเปิดฉากสาวหมัดใส่กันวุ่น แถมมีชายชุดดำซึ่งอยู่ข้างๆเข้ามาร่วมวงด้วยงานนี้เลยทำให้เกมการแข่งขันต้องล่าช้าไปนาน แถมก่อนกลับมาเล่นต่อในครึ่งหลัง ดาวยิงชาวบราซิล ก็โดนใบแดงไล่ออกจากสนามจากเหตุการณ์ข้างต้น จนเป็นเหตุให้ต้นสังกัดเป็นฝ่ายแพ้ไป 1-5
