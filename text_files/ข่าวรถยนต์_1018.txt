     หลังจากที่ทางบริษัท Toyota Motor ได้วางจำหน่ายรถยนต์ในกลุ่ม Crossover อย่าง C-HR ในวันที่ 14 ธันวาคม 2016 ปัจจุบันได้เกิดความล้าช้าในการส่งมอบรถยนต์รุ่นดังกล่าว
     ในวันที่ 20 มกราคม ที่ผ่านมา บริษัท Toyota Motor ได้เปิดเผยถึงการสั่งซื้อรถยนต์รุ่นดังกล่าวหลังจากนี้จะมีระยะเวลาในการส่งมอบที่มากกว่า 3 เดือน

     จากข้อมูลที่ได้มีการเปิดเผยในวันที่ 19 มกราคม ที่ผ่านมา หลังจากที่ได้มีการเริ่มออกวางจำหน่ายในเดือนธันวาคม 2016 หลังจากนั้นประมาณ 1 เดือนในวันที่ 19 มกราคม ได้รับยอดการสั่งซื้อไปแล้ว 48,000 คัน โดยในยอดการสั่งซื้อ 48,000 คันนั้น เป็นรุ่น Hybrid ประมาณ 38,000 คัน และรุ่นเทอร์โบประมาณ 11,000 คัน จะเห็นได้ว่ารุ่น Hybrid นั้นได้รับความนิยมสูงมาก ส่วนยอดการสั่งซื้อ 48,000 คันนั้น เป็นจำนวนที่มากกว่าเป้าเดือนถึง 8 เท่าตัว
     โดยในการเปิดเผยข้อมูลในครั้งนี้ การสั่งซื้อรถยนต์รุ่น C-HR ในรุ่นเครื่องยนต์เบนซิน จะสามารถส่งมอบได้ในช่วงหลังจากต้นเดือนเมษายน 2017 ส่วนในรุ่นเครื่องยนต์ Hybrid จะสามารถส่งมอบได้ในช่วงหลังจากปลายเดือนเมษายน 2017 ตามแผนกำลังการผลิตของโรงงาน

     ทาง Toyota ได้อธิบายว่า “ในกรณีที่การส่งมอบใช้เวลานาน ทางเราต้องขออภัยจากใจจริง โดยในสถานการณ์ปัจจุบัน ทางเราก็ได้พยายามที่จะกระชับระยะเวลาเพื่อให้สามารถส่งมอบรถยนต์ได้เร็วขึ้น แต่ถึงอย่างไรก็ขอรบกวนลูกค้าโปรดเข้าใจสถานการณ์ดังกล่าวด้วย”
 
     บทความจาก Response     แปลโดย TUM GARAGE
 