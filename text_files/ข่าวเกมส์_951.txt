10 อันดับเพลงประกอบเกม Final Fantasy ที่แฟนๆชื่นชอบ
Final Fantasy
บางทีคุณอาจจะไม่เชื่อ แต่ส่วนหนึ่งของความโด่งดังและประสบความสำเร็จในซีรี่ย์เกม Final Fantasy นั้นเกิดจากความไพเราะของเพลงประกอบเกมที่ฟังแล้วประทับใจและติดหูแฟนๆเกม มาจวบจนปัจจุบันนี้ ไม่ว่าจะเป็นเพลงไตเติ้ล เพลงแฟนแฟร์ตอนชนะ และอื่นที่เชื่อว่าแฟนๆเกมไฟนอลแฟนตาซีบางส่วนนั้นจำทำนองได้เป็นอย่างดี ซึ่งบุคคลที่อยู่เบื้องหลังการประพันธ์เพลงประกอบเกมไฟนอลแฟนตาซีที่ไพเราะนั้นก็คือคุณ Nobuo Uematsu ผู้เป็นคนแต่งเพลงขาประจำให้กับไฟนอลแฟนตาซีมาโดยตลอด ตั้งแต่ภาคแรกถึงภาคสิบสอง ก่อนที่ช่วงหลังๆ จะวางมือพักผ่อนบ้าง เนื่องจากอายุมากแล้ว โดยเขาหยุดแต่งเพลงไปในเกมภาค Final Fantasy XIII และกลับมาแต่งใหม่อีกครั้งใน Final Fantasy XIV
เมื่อวันที่ 21 มีนาคม 2014 ที่ผ่านมา เป็นวันฉลองครบรอบวันเกิดปีที่ 55 ของ Nobuo Uematsu ด้วยเหตุนี้ ก็เลยมีการย้อนรำลึกเพลงประกอบเกม Final Fantasy ของเขากันว่าเพลงไหนที่แฟนๆไฟนอลแฟนตาซีชื่นชอบที่สุด และก็ได้เลือกมาทั้งหมด 10 อันดับดังนี้
 
Final Fantasy - Prelude
เพลงไตเติ้ลสุดแสนคลาสสิค อันเป็นจุดเริ่มแห่งตำนานไฟนอลแฟนตาซี และนักรบแห่งแสงในตำนานคริสตัล





Final Fantasy VII - Aeris's Theme
เพลงที่ส่วนตัวแล้วชื่นชอบที่สุดในบรรดาเพลง FF7 ทั้งหมด ฟังแล้วรู้สึกเหมือนอยากจะร้องไห้





Final Fantasy IV - Troian Beauty
เพลงประกอบประจำปราสาท Troia ใน FF4 ผู้ปกป้องคริสตัลแห่งดิน ปราสาทแห่งนี้มีแต่ผู้หญิง และมีปราชญ์ทั้ง 8 เป็นผู้ปกป้องกุญแจห้องเก็บคริสตัลด้วย





Final Fantasy IV - Boss Battle
ถ้านึกถึงเพลงประกอบตอนสู้กับบอสแล้ว ผมว่าเพลงบอสในภาค FF4 นี่แหละที่มีจังหวะเร้าใจ สมกับเป็นเพลงสู้บอสมากที่สุด ฟังแล้วอะดรีนาลีนสูบฉีด





Final Fantasy VI - Epitaph
เพลงประกอบตอนย้อนอดีตอันแสนเศร้าของ Setzer Gabbiani นักพนันเจ้าของเรือเหาะคาสิโนเพียงแห่งเดียวในโลก





Final Fantasy IX - Crossing Those Hills
เพลงฉาก World Map ของ FF9 ที่ฟังแล้วดูแฟนตาซีดี แต่ฟังไปนานๆอาจมีหลับ





Final Fantasy V - Battle with Gilgamesh
เพลงตอนสู้กับกิลกาเมช นักสะสมอาวุธปริศนา ที่โผล่มาใน FF5 เป็นภาคแรก เป็นบอสที่มีอภิสิทธิ์พิเศษ ตรงที่มีเพลงเป็นของตัวเองเนี่ยแหละ





Final Fantasy VI - Aria Di Mezzo Carattere
เพลงที่คนชอบ FF6 ต้องชอบทุกคน นั่นคือเพลงตอนแสดงละครโอเปร่า ซึ่งส่วนตัวผมว่าเซลิสน่าจะเป็นนางเอกภาคนี้ มากกว่าทีน่า เหอๆ





Final Fantasy VII - Cid's Theme
เพลงประจำตัวของ Cid ในภาค FF7 ซึ่งเป็นซิดที่มีบทบาทกับเนื้อเรื่องมากที่สุดภาคหนึ่งเลยก็ว่าได้





Final Fantasy VII - One Winged Angel
เพลงบอสใหญ่จาก FF7 ที่ติดหูแฟนๆไปอีกนาน สมกับเป็นเพลงยอดฮิตอันดับหนึ่ง





แถม Final Fantasy - Opening Theme
เพลงเปิดตำนานไฟนอลแฟนตาซี ที่ไม่ได้ติดในอันดับ แต่เป็นเพลงที่ผมชอบมาก ฟังแล้วมันเหมือนเป็นการเริ่มต้นการผจญภัย เป็นเพลงที่จะฟังได้ใน FF ภาคแรกๆเท่านั้น





จริงๆแล้ว เพลงประกอบเกม Final Fantasy ของโนบุโอะ อุเอมะสึ ไพเราะทุกเพลงก็ว่าได้ แต่หยิบยกมาให้ฟังได้ไม่หมด ก็เลยนำมาแค่ 10 เพลงที่คนชอบมากที่สุดเนี่ยแหละครับ ซึ่งอาจมีเพลงอื่นๆที่แฟนๆชอบแต่ไม่ติดอันดับเข้ามาอีกเยอะแยะ ก็สามารถแชร์กันได้ครับ