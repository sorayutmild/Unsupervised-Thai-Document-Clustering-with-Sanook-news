"น้องเทม" เทวินทร์ หาญปราบ เชือดแชมป์โลกไปแบบโคตรระทึก ด้วยสกอร์ 12-10 ส่วน"น้องเทนนิส" พาณิภัค วงศ์พัฒนกิจ ฟอร์มแจ่มอัดสาวเคปเวิร์ดทะลุรอบก่อนรองฯ การแข่งขันเทควันโดในกีฬาโอลิมปิกเกมส์ เมื่อวันพุธที่ 17 สิงหาคม ที่ผ่านมา ซึ่งเป็นการแข่งขันวันแรก มีการชิงกัน 2 เหรียญทอง โดยแข่งขันแบบวันเดียวจบ ทีมเทควันโดทีมชาติไทย ประเดิมลุ้นเหรียญทั้ง 2 รุ่น
ในรุ่น 58 กก.ชาย  ในรอบ 16 คน "น้องเทม" เทวินทร์ หาญปราบ ต้องเจอตัวเต็งจากเกาหลีใต้ "คิม แตฮุน" แชมป์โลก 2 สมัย จากเกาหลีใต้ ที่ขยับจากรุ่น 54 กก. ขึ้นมารุ่น 58 กก.ผลการแข่งขัน 3 ยก  "เทวินทร์"  ในวัยแค่วัย 18 ปี  โชว์ฟอร์มได้อย่างสุดยอด ด้วยการเฉือนเอาชนะ "คิม แตฮุน" ไปด้วยสกอร์ฉิวเฉียด 12-10 ส่งผลให้เจ้าเทม ผ่านเข้าสู่รอบ ก่อนรองชนะเลิศ หรือรอบรอบ 8 คนสุดท้าย ในเวลา 02.15 น.(ถ่ายทอดสดทางช่อง 11 NBT)ทั้งนี้ หากทะลุเข้าไปถึงรอบรองชนะเลิศ จะลงแข่งขันในเวลา 03.45 น. และ สุดท้ายหาก "น้องเทมป์" ผ่านเข้าไปเข้าชิงชนะเลิศ จะลงแข่งขันในเวลา 08.15 น. หรือเช้าวันพฤหัสบดีที่ 18 ส.ค.  (ถ่ายทอดสดทางช่อง 11 NBT)
ส่วนในรุ่น 49 กก.หญิง  "น้องเทนนิส" พาณิภัค วงศ์พัฒนกิจ  ที่เป็นมือวางอันดับที่ 2 จะพบกับ "มาเรีย อันดราเด้" จากประเทศเคปเวิร์ด  โดยผลการแข่งขันปรากฏว่า พาณิภัค โชว์ฟอร์มสมราคา ด้วยการเอาชนะ มาเรีย อันดราเด้ สาวจากประเทศเคปเวิร์ด ไปแบบขาดลอย 18-6ทั้งนี้สาวน้อยวัย 19 ปีจากเมืองสุราษฎร์ฯ จะเข้าไปเล่นรอบ 8 คนสุดท้าย ในเวลา 02.00 น. (ถ่ายทอดสดทางช่อง 11 NBT)และหากทะลุเข้าไปถึงรอบรองชนะเลิศ จะลงแข่งขันในเวลา 03.30 น.สุดท้ายหากน้องเทนนิส ฝ่าด่านเข้าไปชิงชนะเลิศ จะลงแข่งขันในเวลา 08.00 น. หรือเช้าวันพฤหัสบดีที่ 18 ส.ค.(ถ่ายทอดสดทางช่อง 11 NBT)
<< ประมวลภาพ >>
 