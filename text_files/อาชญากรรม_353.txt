ข่าวการจับกุมผู้ก่อเหตุชิงทรัพย์ร้านทองในศูนย์การค้าแห่งหนึ่งใน จ.ลพบุรี ที่มีการเปิดเผยว่าจับผู้ก่อเหตุได้แล้วในวันนี้ (22 ม.ค.) ว่าเป็นผู้อำนวยการ (ผอ.) โรงเรียนแห่งหนึ่งใน จ.สิงห์บุรี ได้รับความสนใจจากสังคมอย่างมาก ท่ามกลางความโล่งใจและความโกรธแค้นของหลายคน เนื่องจากมีความสะเทือนใจเพราะมีผู้เสียชีวิตถึง 3 ราย และมีผู้ได้รับบาดเจ็บอีกจำนวนหนึ่ง
>> จับได้แล้ว! ผู้ต้องหาปล้นทองลพบุรี 3 ศพ พบมีอาชีพเป็นข้าราชการครู ระดับ ผอ.โรงเรียน
อย่างไรก็ตาม สิ่งที่หลายคนสนใจเช่นกัน คือ โพสต์หนึ่งของภรรยา ผอ.รายนี้ ที่บันทึกวินาทีขณะ ผอ. ล้างรถยนต์ยี่ห้อบีเอ็มดับเบิลยูที่หน้าบ้านพัก โดยจะเห็นเลขเด็ดทะเบียนของรถคันดังกล่าวอย่างชัดเจน คือ 7 (สงวนหมวดอักษร) 493 กรุงเทพมหานคร
การเปิดเผยครั้งนี้ทำให้เพื่อนครูร่วมโรงเรียนหลายคนตกใจ เพราะมองว่า ผอ. เป็นคนนิสัยดี และก่อนหรือหลังเกิดเหตุก็มาโรงเรียนทุกวัน ทั้งยังมาร่วมกิจกรรมวันเด็กกับนักเรียนด้วย ซึ่งต่างจากภาพข่าวของผู้ร้ายที่ก่อเหตุชิงทรัพย์ดังกล่าว ที่ดูแล้วโหดเหี้ยมเลือดเย็น
>> เพื่อนครูตกใจ "ผอ.กอล์ฟ" กลายเป็นคนร้ายปล้นทอง ปกตินิสัยดี ยังมาโรงเรียนทุกวัน
>> ผอ.โรงเรียน เป็นขวัญใจเด็ก ภรรยาโพสต์ปีที่แล้ว ครูพูดตรงกัน นิสัยน่ารัก เด็กๆ ชอบ
>> ผอ.กอล์ฟ ผู้ต้องหาในคดีปล้นทองลพบุรีไลฟ์สไตล์สุดเพอร์เฟคท์ ราคารถก็เผ็ดเอาเรื่อง!