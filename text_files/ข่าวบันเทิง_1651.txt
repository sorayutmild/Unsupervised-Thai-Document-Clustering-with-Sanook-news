
ผ่านพ้นไปแล้วด้วยความแบบประทับใจและชื่นมื่นมากสำหรับงานแต่งของพระเอก ชาคริต แย้มนาม กับ แอน ภัททิรา เจ้าสาวสุดสวยนอกวงการ งานถูกจัดขึ้นที่จังหวัดจันทบุรีบ้านเกิดเจ้าสาว 
ซึ่งในงานมีคนสำคัญของครอบครัวพ่อแม่ญาติพี่น้องเพื่อนของทั้งสองฝ่าย ตลอดเพื่อนสนิทในวงการบันเทิงของ ชาคริต ที่เดินทางไปด้วยแสดงความยินดีด้วย อาทิ เรย์ แมคโดนัลด์, สน ยุกต์, เกลือ เป็นต่อ, เจี๊ยบ เชิญยิ้ม, อู๊ด เป็นต่อ มาสร้างสีสันให้งานมีความครื้นเครงตลอดงาน  
และเมื่อช่วงคืนวาน (7 พ.ย.) ในงานปาร์ตี้เล็กๆ ของทั้งคู่ที่จัดให้กับเพื่อนฝูง พิธีกรในงานคือ เกลือ และ เจี๊ยบ ได้ถามคำถามว่าประทับใจอะไรในตัวเจ้าบ่าว ชาคริต บ้าง ก่อนจะตอบ แอน ภัททิรา เจ้าสาวป้ายแดงมีท่าทีค่อนข้างเขินเพื่อนๆ เป็นอย่างมากจนถูกแซวหนักมากเหมือนกัน 
แต่สุดท้ายก็ได้พูดความรู้สึกที่ออกมาจากใจ เริ่มต้นที่คำว่าขอบคุณพี่คริต "ขอบคุณพี่คริต มันเป็นอะไรหลายอย่างทำให้เรามาเจอกัน มีลูกมีตัวน้อยด้วยกัน ทุกอย่างเหมือนฟ้าเขากำหนดมาแล้ว เราไม่คิดว่าจะมีวันนี้ เพราะอายุก็เยอะแล้ว ไม่คิดว่าวันหนึ่งจะได้ทั้งลูกและสามีในเวลาเดียวกัน" 
ซึ่งพูดจบก็ได้รับเสียงฮือฮาจากเพื่อนสนิทกันยกใหญ่ ดูแล้วเป็นคู่สามีภรรยาที่เกิดจากความเข้าใจความเป็นเพื่อนจนกระทั่งมาเป็นคู่ชีวิต จึงมีโมเม้นท์น่ารักๆ แบบนี้ 
ต้องขอแสดงความยินดีด้วยอีกครั้ง 