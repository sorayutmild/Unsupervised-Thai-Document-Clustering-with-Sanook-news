กระแสข่าวสุดช็อกเมื่อช่วงเช้าที่ผ่านมา ทำเอาแฟนกีฬาหมัดมวยยังงวยงง ถึงความรัก 14 ปี ที่ต้องยุติลงไประหว่าง "น้องเก๋" พัชรีวรรณ กัณหา กับ  "เจ้าแหลม" ศรีสะเกษ นครหลวงโปรโมชั่น  เจ้าของแชมป์สภามวยโลก (WBC) โดย เฟซบุ๊กของ "น้องเก๋" พัชรีวรรณ กัณหา ได้ประกาศบอกเลิกผ่านโซเชียลว่า "เก๋กับพี่แหลมจบกันด้วยดี ขอให้ทุกคนเคารพในการตัดสินใจของเราด้วยนะคะ เรายังเป็นพี่น้อง ไม่ได้โกรธหรือเกลียดกัน ขอให้ทุกคนเป็นกำลังใจให้ พี่แหลม สู้เพื่อประเทศชาติดีกว่านะคะ ขอบคุณทุกๆ กำลังใจค่ะ"แต่ล่าสุดทางเฟซบุ๊กเพจ "นักล่าเนตไอดอล รีเทิร์น" ได้ลงภาพสาวหน้าคล้ายอดีตแฟนสาวของยอดนักชกขวัญใจชาวไทย ควงคู่อยู่กับชายหนุ่ม พร้อมกับยังมีเด็กอยู่ในเฟรมภาพด้วย โดยทันทีที่ถูกเผยแพร่ออกไป ได้มีคนตามไปคอมเมนต์ในเรื่องนี้เป็นจำนวนมากเท่านั้นยังไม่พอ ล่าสุดเฟซบุ๊กส่วนตัวของ "น้องเก๋" ได้โพสต์ภาพพร้อมกับแฟนคนใหม่เอี่ยมอ่อง แถมด้วยแคปชั่นว่า "นี่คือคนที่เก๋คุยอยู่ปัจจุบัน เป็นลูกผู้หญิงพอ ชัดเจน ส่วนคนที่พี่แหลมคบอยู่ ไปถามเองนะคะ" ทั้งนี้เรื่องราวที่เกิดขึ้นยังไม่มีคำชี้แจงแต่อย่างใดจากทั้งสองฝ่าย แต่ยังไงก็ขอเป็นกำลังใจให้ทั้งคู่ด้วยนะครับ
<< แฟนกำปั้นช็อก! "น้องเก๋" แยกทาง "ศรีสะเกษ" ปิดฉากรัก 14 ปี >>
<< "แหลม-ศรีสะเกษ" กับ น้องเก๋" มีปัญหาอะไรกันต้องไปดูคลิปนี้ >>
