(10 ก.พ.) สืบเนื่องจากเมื่อวันที่ 5 ก.พ.ที่ผ่านมา ศาลอาญา รัชดา นัดฟังคำสั่งออกหมายจับ 19 แกนนำ กปปส. หรือไม่ ภายหลังเมื่อวันที่ 30 ม.ค.ที่ผ่านมา พ.ต.ต.ยุทธนา แพรดำ ผู้เชี่ยวชาญเฉพาะด้านคดีพิเศษกรมสอบสวนคดีพิเศษ (ดีเอสไอ) ได้ยื่นคำร้องต่อศาล เพื่อขออนุมัติหมายจับ แกนนำ กปปส. จำนวน 19 คน ในข้อหากระทำผิด พ.ร.ก.ฉุกเฉินฯ
ล่าสุด ผู้สื่อข่าวรายงานว่า เมื่อเวลา 13.30 น. นายสนธิญาน ชื่นฤทัยในธรรม (อ่าน สนธิญาณ ชื่นฤทัยในธรรม จากนักเลงหัวไม้ สู่นักธุรกิจ 100 ล้าน) หนึ่งในแนวร่วม กปปส. และอดีตผู้อำนวยการสำนักข่าวทีนิวส์  ได้ถูกจับกุมแล้ว ได้ที่ห้างเซ็นทรัลลาดพร้าว โดยตำรวจควบคุมไปสอบสวนที่ ตชด.ภ.1 จ.ปทุมธานี แล้ว
ทั้งนี้ แกนนำ กปปส. จำนวน 19 คน ที่ถูกออกหมายจับในข้อหากระทำผิด พ.ร.ก.ฉุกเฉินฯ ประกอบด้วย  1.นายสุเทพ เทือกสุบรรณ 2.นายสาทิตย์ วงศ์หนองเตย 3.นายชุมพล จุลใส 4.นายพุทธิพงษ์ ปุณณกันต์ 5.นายอิสสระ สมชัย 6.นายวิทยา แก้วภราดัย 7.นายถาวร เสนเนียม 8.นายณัฏฐพล ทีปสุวรรณ 9.นายเอกนัฏ พร้อมพันธุ์ 10.น.ส.อัญชะลี ไพรีรัก 11.นายนิติธร ล้ำเหลือ 12.นายอุทัย ยอดมณี, 13.เรือตรีแซมดิน เลิศบุศย์ 14.พล.อ.ปรีชา เอี่ยมสุพรรณ 15.นายรัชต์ยุตม์ ศิรโยธินภักดี หรือ นายอมร อมรรัตนานนท์ 16.นายกิตติชัย ใสสะอาด 17.นายสำราญ รอดเพชร 18.นายสนธิญาณ ชื่นฤทัยในธรรม 19.นายพานสุวรรณ ณ แก้ว