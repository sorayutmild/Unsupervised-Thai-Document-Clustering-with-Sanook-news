
Epic Games Store เป็นแพลตฟอร์มซื้อขายเกม PC ประเภทเดียวกันกับ Steam
ในปี 2020 ทาง Epic Games Store จะปล่อยเกมออกมาให้ดาวน์โหลดกันฟรีๆ ทุกสัปดาห์ตลอดปี
เกมที่ปล่อยฟรีอยู่ในขณะนี้ (26 มีนาคม 2020 ถึง 2 เมษายน 2020) คือ

บู้แหลกแหกโลก เกม Tormentor X Punisher โหลดฟรี 26 มีนา
อยู่บ้านหาเกมฟรีเล่น! Figment ปล่อยให้โหลดฟรี 26 มีนาคมนี้


นอกจากนี้ 26 มีนาคม 2020 ถึง 2 เมษายน 2020 ยังมีอีก 1 เกมที่ปล่อยฟรีคือ World War Z

ถูกใจสายซอมบี้ ยิงแหลก เล่นมันส์ๆอยู่ที่บ้านในช่วงไวรัสโคโรนาระบาดได้เลย โดยทาง Epic Games Store จะปล่อยให้ดาวน์โหลดเกม World War Z ตั้งแต่วันนี้ ถึง วันที่ 2 เมษายน 2020 นี้เท่านั้น เตรียมพื้นที่ไว้ 35 GB แล้วไปดาวน์โหลดที่: https://www.epicgames.com/store/en-US/product/world-war-z/home
 
เกม World War Z นั้นถูกพัฒนาโดย Saber Interactive เป็นการดัดแปลงจากนวนิยายของ Max Brooks ที่ถูกทำเป็นภาพยนตร์เช่นเดียวกันนำแสดงโดย Brad Pitt สำหรับเวอร์ชันเกม จะเป็นเกมยิงมุมมองบุคคลที่ 3 มีภาพ frame rate สูง ที่ทำให้ดูแล้วลื่นสบายตา สาดกระสุนสบายใจ สามารถเล่นพร้อมกันกับเพื่อนๆได้ถึง 4 คนในโหมด co-op เอาตัวรอดไปด้วยกัน มีเนื้อหาและกราฟฟิกค่อนข้างรุนแรง เหมาะสำหรับผู้เล่นที่มีอายุ 18 ปีขึ้นไป
นอกจากปืนกลเน้นการยิงรัวๆ และกระสุนที่แทบจะไม่จำกัด (ไม่รู้ไปเอามาจากไหนเยอะแยะ) ผู้เล่นยังสามารถโจมตีระยะประชิดโดยใช้อาวุธเช่น มีด หรือ เลื่อยไฟฟ้าได้ หรือถ้าใครเป็นสายระเบิด ก็จะมีปืนบาซูก้าให้เล่นอีกด้วย เพิ่มเติมไปอีกคือไม่ใช่มีเพียงแค่เพื่อนที่จะช่วยเราในการปราบซอมบี้ ในเกมยังมีระบบให้ตั้งปืนกลอัตโนมัติไว้ยิงซอมบี้ที่เคลื่อนเข้ามาในเส้นทางอีกด้วย ให้อาวุธมาพร้อมมาขนาดนี้ ก็คงจะไม่ต้องบอกแล้วว่าซอมบี้ในเกมนั้นเยอะขนาดไหน!
เกม World War Z ได้รับคะแนนวิจารณ์จากนักวิจารณ์ไป 70 เต็ม 100 และจากฝั่งผู้เล่น 6.0 เต็ม 10 คำชมจะเป็นในเรื่องของกลไกและเกมเพลย์การยิงปืนที่สะใจและลื่นไหล ส่วนคำวิจารณ์ในแง่ลบจะเป็นในเรื่องของการขาดจุดเด่น ความแตกต่างและการใส่ความคิดสร้างสรรค์ใหม่ๆให้เกมแนวเอาตัวรอด/ยิงซอมบี้ 
สเปคพีซีขั้นต่ำสำหรับเกม World War Z

CPU: Core i3-3220/AMD A10-5700
RAM: 8 GB
OS: Windows 7 หรือใหม่กว่า
การ์ดจอ: GF650Ti/ Intel 630/ Radeon HD 5870
พื้นที่: 35 GB

สเปคพีซีแนะนำสำหรับเกม World War Z

CPU: Intel Core i7-3970 @ 3.50GHz
RAM: 16 GB
OS: 64 bit Windows 10, Direct X 11
การ์ดจอ: GeForce GTX 960 / Radeon R9 280
พื้นที่: 35 GB
