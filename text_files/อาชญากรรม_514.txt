จากกรณี นางน้อย (นามสมมุติ) อายุ 40 ปี ชาว อ.ภูเรือ จ.เลย เข้าร้องเรียนต่อมูลนิธิปวีณาหงสกุล ว่านางใหญ่(นามสมมุติ) อายุ 67 ปี ผู้เป็นแม่ ถูกเด็กชายโต อายุ 15 ปี เด็กข้างบ้านที่เลี้ยงดูเหมือนลูกหลาน เข้ามาข่มขืนกลางดึก เมื่อวันที่ 13 ม.ค.63 อีกทั้งยังถูกทำร้ายจนได้รับบาดเจ็บ โดยได้เข้าแจ้งความ กับ ร.ต.อ.มานิตย์ พิมพ์พระลับ รอง สว.(สอบสวน) สภ.ภูเรือ และเรียกพ่อแม่เด็กชายโต พาลูกชายมารับทราบข้อกล่าวหา และมีการปล่อยตัวเด็กไป ทางครอบครัวผู้เสียหายเกรงไม่ได้รับความเป็นธรรมและเกรงกลัวว่าจะเกิดอันตรายต่อครอบครัว
วันนี้(19 ม.ค.63) เมื่อเวลา 14.00 น.  ผู้สื่อข่าวได้ลงพื้นที่ไปพูดคุยกับ นางใหญ่ เล่าเหตุการณ์ว่า วันที่เกิดเหตุเวลาประมาณ 23.00 น. วันที่ 13 ม.ค.63 ตนอยู่ภายในบ้านคนเดียว ส่วนลูกๆ ไปอยู่ที่สวน และไม่ได้ปิดประตูหน้าบ้าน ขณะที่กำลังนอนหลับอยู่ในห้องอยู่นั้น รู้สึกตัวว่ามีคนมานั่งคร่อมทับร่าง มองเห็นว่าเป็นเด็กชายโต ที่ข้างบ้านที่เลี้ยงมาตั้งแต่เด็กเลี้ยงและรักเหมือนลูกหลานตัวเอง  จึงร้องว่ามาทำอะไร แต่เด็กชายโตถามว่า “เงินอยู่ที่ไหน” จากนั้นพยายามถลกเสื้อที่ตนใส่อยู่ เพื่อเอาเงินจำนวน 3,000 บาท ที่ซ่อนอยู่เสื้อชั้นใน และใช้หมอนมาอุดปากไม่ให้ร้องส่งเสียงดัง จากนั้นถลกเสื้อและผ้าถุงลงมือข่มขืนและกัดที่ริมฝีปาก หน้าอก นม แขน และลำตัวอย่างรุนแรง จนลงมือข่มขืนสำเร็จ แต่ก็ยังไม่ยอมไป และลงมือข่มขืนอีกต่ออีก 5 ครั้ง รวมเป็น 6 ครั้ง จนตนเองเจ็บบอบช้ำทั้งอวัยวะเพศและร่างกายที่โดนกัด จนเด็กชายโตลงมือกระทำจนพอใจแล้วได้หลบหนีไปพร้อมเงินสด 3,000 บาท ตนจึงได้เดินออกจากบ้านร้องให้เพื่อนบ้านมาช่วย และส่วนรักษาตัวที่ รพ.ภูเรือ และโทรไปบอกลูกให้ทราบและร้องต่อมูลนิธิปวีณาหงสกุล ซึ้งตอนนี้อาการบาดเจ็บของตนเองก็ทุเลาลงไปบ้างแต่ก็ยังเจ็บอยู่
ผู้สื่อข่าวยังไปที่บ้านของเด็กชายโต ที่อยู่ห่างจากที่เกิดเหตุประมาณ 300 เมตร พบว่าเป็นบ้านครึ่งปูนครึ่งไม้ชั้นเดียวสภาพทรุดโทรม พบนางดาว (นามสมมุติ) อายุ 40 ปี แม่ของเด็กชายโต อยู่ภายในบ้าน จากการสอบถามนางดาว เล่าว่า ตนเองมาทราบว่าลูกชายไปก่อเหตุในวันรุ่งขึ้น ก็ตกใจมาก พยายามตามหาลูกชายแต่ไม่พบ มาทราบภายหลังว่าหลังก่อเหตุหลบหนีไปในป่าอยู่  2 วัน จนกลับมาบ้าน และเล่าให้ฟังว่า ก่อนเกิดเหตุได้ไปนั่งกินเหล้ากับเพื่อน 2 คน กินเหล้าไป 4 ขวด บอกเพื่อนว่าจะไปเอาเบ็ด จนมาก่อเรื่องข่มขืนนางใหญ่ ที่เป็นผู้ใหญ่ที่นับถือและเลี้ยงดูลูกชายมาตั้งแต่เด็กเหมือนลูกหลานตัวเอง รู้สึกเสียใจที่ลูกชายมาก่อเหตุ คาดว่าลูกชายที่ทำมาจากที่ตอนเด็กลูกชายประสบอุบัติเหตุทางรถที่สมอง จนต้องเข้ารักษาตัวที่ รพ.จิตเวช จนมาถึงปัจจุบัน และไปกินเหล้าขาวมาจนเมาจนก่อเหตุ จนเมื่อวันที่ 16 ม.ค.63 ได้พาลูกชายเข้ามอบตัวกับตำรวจที่ สภ.ภูเรือ ให้ดำเนินคดีที่ลูกชายก่อเหตุให้ถึงที่สุด และไม่โกรธที่ชาวบ้านจะต่อว่าครอบครัวตนเอง   
ด้านความคืบหน้าทางคดี  พ.ต.อ.กิตติ แดงสมบูรณ์ เปิดเผยว่า หลังได้รับแจ้ง ทาง พงส.ได้รวบรวมหลักฐานเพื่อขอศาลเยาวชนออกหมายจับ แต่ทางศาลเห็นว่าควรออกหมายเรียกก่อน จนมาวันที่ 16 ม.ค.63 พ่อแม่เด็กชายโต ได้พาลูกชายพาเข้ามอบตัวกับ พงส.เจ้าของคดี และเช้าวันที่ 17 ม.ค.63 นำตัวเด็กชายโตไปให้ทางสหวิชาชีพสอบปากคำที่สำนักอัยการ จ.เลย และทำการฝากขัง
 