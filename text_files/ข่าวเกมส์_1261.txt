
เกมส์เสิร์ฟอาหาร แนวเกมส์ที่สมัยก่อนมีให้เล่นกันน้อยมาก จำได้ว่าสมัยก่อนเกมส์แนวเสิร์ฟอาหารในเครื่องคอนโซลจะมีเกมส์ข้าวหน้าเนื้อร้านโยชิโนยะ และอื่นๆไม่กี่เกมส์เท่านั้น แต่พอเริ่มมีเกมส์แนว Diner Dash จากค่าย Playfirst ทำออกมาจนโด่งดังเท่านั้นแหละ เกมส์แนวเสิร์ฟอาหารแข่งกับเวลาแบบนี้ก็เริ่มมีทำออกมาให้เล่นกันมากขึ้น เกมส์ Diner Dash เริ่มโด่งดังมาจากเวอร์ชั่น PC ก่อน ซึ่งมีทำออกมาถึง 7 ภาคด้วยกัน เริ่มตั้งแต่ Flo โฟล ตัวเอกของเกมส์ได้ลาออกจากงานออฟฟิศที่แสนจะน่าเบื่อ มาหางานใหม่ที่ท้าทาย และได้ตัดสินใจเปิดร้านอาหารของตัวเองขึ้น พอประสบความสำเร็จเธอก็ดูดชักชวนไปทำร้านอาหารที่อื่นๆต่ออีก แถมยังมีภาคทำร้านอาหารย้อนยุคด้วย และยังมีเวอร์ชั่นที่เปลี่ยนไปทำงานโรงแรมก็มี หลังจากนั้น Diner Dash ก็เริ่มขยายไปลงเครื่องอื่นๆต่อไปไม่ว่าจะเป็น NDS, PSP, PS3, XB360, iOS, Android และอื่นๆเพียบ โดยภาคล่าสุดทำออกมาในปี 2010 แล้วก็เงียบหายไป ก็คิดว่าถึงจุดอิ่มตัวแล้วกับซีรี่ย์นี้ แต่แล้วโฟลก็ได้กลับมาอีกครั้ง เป็นภาคใหม่ลง iOS ชื่อว่า Diner Dash Rush
วิธีเล่น Diner Dash Rush ก็ยังคงคล้ายๆกับ Diner Dash ภาคเก่าๆที่ผ่านมาแต่เพิ่มฟีเจอร์ แข่งทำเวลากับเพื่อนๆจาก Facebook ไม่ก็ Game Center ได้ มีไอเทมใหม่ๆเพิ่มมาช่วยเหลือเวลาเล่น อย่างชุดรองเท้าเพิ่มพลังความเร็วให้กับโฟล ที่ดูยังไงก็ยังกับชุดเรื่อง The Incredibles ไม่มีผิด พร้อมกับช่วงเวลาพิเศษ Happy Time ที่ช่วยเพิ่มคะแนนในการเล่นอย่างมาก
สำหรับใครที่ไม่เคยเล่น Diner Dash ภาคเก่าๆ เรามีเทคนิคเล็กน้อยๆมาฝากกัน

สีของเสื้อผ้าลูกค้า มีผลต่อคะแนนในการเล่น หากสามารถรับลูกค้าที่ใส่เสื้อสีเดียวกันมานั่งโต๊ะตัวเดิมได้ล่ะก็ จะช่วยเพิ่มคะแนนในการทำ Combo ได้
ลูกค้าแต่ละประเภทมีความอดทนไม่เท่ากัน ลูกค้าวัยรุ่นและคนทำงาน จะมีเวลาอดทนรอน้อยมาก ขณะที่ลูกค้าผู้หญิงธรรมดาและคนแก่ จะอดทนรอมากกว่า ส่วนนักชิมจะมีความอดทนต่ำสุด
ลูกค้าแต่ละประเภทใช้เวลาคิดสั่งอาหารและทานอาหารไม่เท่ากัน วัยรุ่นและคนทำงานจะสั่งอาหารไว และทานไว ขณะที่คนแก่ใช้เวลาทานช้ามาก
สามารถใช้เงินที่ได้จากการเล่น ไปซื้อสินค้าตกแต่งร้านเพิ่มเติม เพื่อเพิ่มหัวใจ(ความอดทน) ให้ลูกค้าที่รอคิวได้

เกมส์ Diner Dash Rush


ปิดท้ายกับวิวัฒนาการของ Flo โฟลจากภาคแรกสู่ภาคล่าสุด ตอนแรกเธอไม่มีจมูกด้วยซ้ำ จากนั้นก็เริ่มวาดออกมาเป็นผู้เป็นคนมากขึ้น
เกมส์ Diner Dash Rush
ดาวน์โหลดเกมส์ Diner Dash Rush ได้ฟรี! ที่
https://itunes.apple.com/th/app/diner-dash-rush/id579118624?mt=8
เกมส์ Diner Dash Rush
เกมส์ Diner Dash Rush
เกมส์ Diner Dash Rush
เกมส์ Diner Dash Rush
เกมส์ Diner Dash Rush
 

