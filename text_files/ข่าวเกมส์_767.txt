หลังจากงานแถลงข่าวเปิดตัวเครื่อง Console ของ Gen ใหม่ที่ทาง Sony และ  Microsoft ได้เปิดเผยไปแล้ว  พวกเราคงทราบกันดีอยู่แล้ววาเครื่องเกมเหล่านั้นจะเริ่มวางขายกันในปีนี้เลย  (เร็วมว๊ากกกก) สำหรับเพื่อนๆ ที่ยังมีเครื่องเกม PS3 หรือ XBOX360 อยู่  วันนี้ผมก็มีเกมเจ๋งมาแนะนำสำหรับเล่นอำลาเครื่อง Console ใน Gen  นี้กันก่อนครับ
เกมส์ต่อสู้
Red Dead Redemtion สุดยอดเกม Open World ที่กวาดรางวัลมามากมาย แถมได้เป็น Game of the Year  อีกด้วย เนื่องจากความสมดุลย์ของเกมที่จัดว่าดีมากๆ มีอะไรให้ทำเยอะ  เกมเพลย์แปลกใหม่ เนื้อเรื่องสนุกน่าติดตาม  แถมธีมของเกมยังเป็นแนวคาวบอยที่หาได้ยากในยุคนี้
เกมส์ต่อสู้
Uncharted 2 เกมแนวผจญภัยค้นหาสมบัติ คล้ายกับ Tomb Raider ในยุคเก่า  แต่ด้วยกราฟิกและความตื่นเต้นที่สอดแทรกเข้ามาในเกมอยู่ตลอดเวลา ทำให้  Uncharted เป็นเกมที่ดีที่สุดเกมหนึ่งของเครื่อง PS3 เลยทีเดียว  อันที่จริงเกม Uncharted สนุกทุกภาค แต่ว่าภาค 2  นั้นคือสุดยอดที่สุดและคุ้มค่าแก่การหามาเล่นเป็นอย่างยิ่งครับ
เกมส์ต่อสู้
Elderscroll V : Skyrim หรือหากเพื่อนๆ กำลังมองหาสุดยอดเกมแนว RPG Open World เจ๋งๆ สักเกม Skyrim  นี้จัดว่าเป็นเกมที่เพื่อนๆ พลาดไม่ได้เป็นอย่างยิ่ง เพราะเพื่อนๆ  จะได้พบกับการผจญภัยที่ยิ่งใหญ่อลังการ มีเควสให้ทำแทบไม่มีสิ้นสุด  แถมยังมีฉากและกราฟิกสวยงามจนไม่มีเบื่อ  ยัังไม่นับความสนุกตื่นเต้นที่ได้ต่อสู้กับเหล่ามังกร
เกมส์ต่อสู้
Bioshock เป็นเกมที่มอบอารมณ์หลากหลายให้แก่ผู้เล่นได้ในเกมเดียว  แถมด้วยเนื้อเรื่องที่หักมุม และพลิกแพลงอยู่ตลอดเวลา ไม่ว่าจะเป็น  ตัวละคร, ฉาก และงานศิลป์ต่างๆ ที่รังสรรค์ออกมาได้อย่างดีเยี่ยม เพื่อนๆ  จะได้สัมผัสความรู้สึกสุดยอดจากการเล่นเกมนี้แน่นอน
เกมส์ต่อสู้
Fallout 3 อีกหนึ่งเกม RPG แบบ Open World ที่สามารถสูบเวลาเพื่อนๆ ได้เป็นอย่างดี  ด้วยเนื้อเรื่องของเกมที่ยาวมากๆ  กับการผจญภัยไปในดินแดนรกร้างหลังการล่มสลายของโลก  และรูปแบบการเล่นที่สามารถเปลี่ยนไปตามความต้องการของตัวเอง  และยังมีระบบการเป็นคนดี คนเลว  ที่มีผลต่อสกิลและการปฏิสัมพันธ์กับผู้คนในเกมอีกด้วย
เกมส์ต่อสู้
Mass Effect 2 ย้ำเลยว่าต้องภาค 2 ครับ สำหรับ Mass Effect เกมนี้  จัดว่าเ็ป็นเกมที่มีเนื้อเรื่องอลังการงานสร้างแบบสุดๆ เหมาะสำหรับเพื่อนๆ  ที่ชอบเกม RPG ที่มีเนื้อหา Sci-Fi ตะลุยอวกาศเป็นอย่างยิ่ง  และการเล่นรวมไปถึงการตัดสินใจของเรามีผลกระทบไปถึงเนื้อเรื่องของตัวละคร อื่นๆ, ฉากจบ, และส่งผลไปยังภาคต่อๆ ไปได้อีกด้วย
เกมส์ต่อสู้
Halo 3 เป็นภาคต่อของมหากาำพย์เกมฟอร์มยักษ์จาก Microsoft ที่แฟนๆ ผู้เคยเล่นภาค 1  กับ 2 มาแล้วถึงกับต้องซื้อ XBOX360 เพื่อมาเล่นภาค 3  ติดตามความมันส์กับการผจญภัยของ Master Chief กันต่อเลยทีเดียว  (ผมล่ะคนนึง) โดยเฉพาะในภาค 3 นี้ เพื่อนๆ  จะได้รับประสบการณ์ความอลังการงานสร้าง ที่ค่อยๆ เพิ่มขึ้นเรื่อยๆ  จนถึงจุดพีคสุดที่บอกได้เลยว่าไม่มีผิดหวังแน่นอน
เกมส์ต่อสู้
GTA4 อีกเกมที่ใครๆ ก็กล่าวถึง กับ GTA4 ซึ่งถ้าใครได้สัมผัสจริงๆ  แล้วจะรู้เลยว่าไม่ผิดหวังแน่นอนครับ ถึงแม้เนื้อเรื่องของเกมจะออกแนวๆ  Gangster หรือสังคมด้านมืดอยู่บ้าง จนหลายๆ  คนมองว่าเป็นเกมยอดแย่ที่ไม่ควรเล่น แต่หากเพื่อนๆ ได้สัมผัสกับเกมนี้จริงๆ  แล้ว และตั้งใจเล่นเก็บรายละเอียดอย่างดี  จะพบกับเนื้อแท้ที่ทางผู้พัฒนาตั้งใจตีแผ่ให้แก่เกมเมอร์ได้รับรู้  (แต่ยังก็ตาม เกมนี้ไม่เหมาะสำหรับคนที่อายุต่ำกว่า 18 นะครับ ^^)
เกมส์ต่อสู้
Dead Space เอาใจแฟนเ้กมสยองขวัญกันบ้าง กับเกม Dead Space สำหรับเพื่อนๆ  ที่อยากสัมผัสความเป็น Survival Horror  โดยแท้จริงก็อยากกแนะนำให้ลองเล่นดูครับ  เกมนี้ไม่ได้มีดีแค่การใช้ปืนยิงจนพวกศพกลายพันธุ์แขนขากระจุยแล้วกระทืบซ้ำ ให้หัวเละเท่านั้น แต่มันแฝงบรรยากาศที่ชวนขนหัวลุก  รวมไปถึงการปรากฏตัวของพวกศพเดินได้ที่ไม่รู้ว่าจะออกมาเมื่อไร สร้างความกด ดันและความสยองให้กับผู้เล่นได้อย่างดี ชนิดที่ว่าซีรี่ส์ RE  เทียบไม่ติดเลยทีเดียว เพื่อนๆ คนไหนที่ชอบเกมสยองขวัญ ชวนขนหัวลุกล่ะก็  ผมขอให้ลองเกมนี้เลยครับ ของเขาดีจริงๆ
เกมส์ต่อสู้
Gears of War เกมสงครามบู๊สุดมันส์ประจำเครื่อง XBOX360  กับการต่อสู้เพื่อปกป้องโลกให้รอดพ้นจากการถูกรุกรานโดยเหล่า Locus  ที่หวังจะก้าวขึ้นจากโลกใต้ดินมายึดครองโลกมนุษย์ที่อยู่บนพื้นดิน  ซึ่งตลอดเนื้อเรื่องทั้ง 3 ภาค เพื่อนๆ จะพบกับความมันส์เลือดสาด  กับเนื้อหาสุด Epic ตามชื่อค่ายผู้พัฒนาเลยทีเดียว นอกจากนี้ ยังเป็นเกมแนว  3rd Person ที่มีระบบ Cover - Base เป็นเกมแรกๆ อีกด้วย
เกมส์ต่อสู้
Batman Arkham City หันมาทางด้านเกมแนวแอคชั่นกันบ้าง กับเกม Batman Arkham City  ซึ่งเป็นเกมที่ลบล้างคำสบประมาืทว่าเกมซูเปอร์ฮ๊โร่มีแต่เกมกากๆ  ได้ตั้งแค่้ภาคแรก และในภาค 2 นี้เพื่อนๆ จะได้พบกับจอมวายร้ายจากเรื่อง  Batman มากมาย แถมยังทำได้ดีกว่าภาคแรกหลายเท่าตัวเลยทีเดียว  สิ่งสำคัญที่เป็นเอกลักษณ์ของซีรี่ส์นี้คือระบบการต่อสู้ที่ลื่นไหล สวยงาม  ดูมีพลัง แต่เล่นไม่ยากอย่างที่คิดเลย
เกมส์ต่อสู้
นอกจากที่ยกมาพูดถึงแล้วยังมีอีกหลายเกมดีๆ ด้วยกันครับ อย่างเช่น Call  of Duty, ฺBattlefield, Killzone2, Assassin's Creed 2 ฯลฯ อย่างน้อยๆ  ก่อนจะถึงช่วงที่เครื่อง Console Gen ใหม่ออกมายังพอมีเวลาให้เพื่อนๆ  เล่นอีกเยอะครับ หรือบางคนที่ยังไม่คิดจะซื้อเครื่อง Gen ใหม่  ที่จริงแล้วเครื่อง Gen นี้ก็ยังพอมีเกมออกมาอยู่เรื่อยๆ กว่าจะตกยุคจริงๆ  ก็น่าจะอีกสัก 2-3 ปีล่ะครับ
 

สนับสนุนเนื้อหา
โดย Barrettez

