สัตว์มงคลเสริมฮวงจุ้ยบ้าน ที่บ้านคุณควรต้องมีได้แก่ มังกร ม้า สิงโต ปลา นก เป็นสัตว์ 5 ชนิด ที่เชื่อกันว่าหากมีประดับตกแต่งไว้ในบ้าน หรือโต๊ะทำงาน ก็จะนำพาความสุขความเจริญมาให้

สัตว์มงคลเสริมฮวงจุ้ยบ้าน

บรรยายมาขนาดนี้หลายคนคงอยากรู้ถึงความหมายของสัตว์มงคลแต่ละชนิดแล้ว ดูได้จากข้อมูลที่ Sanook! Horoscope นำมาฝากกันเลยค่ะ

มังกร เปรียบเสมือน โชคลาภ รุ่งเรือง
มังกร เปรียบเสมือน โชคลาภ รุ่งเรือง
มังกร ถือว่าเป็นสัตว์สำคัญที่สุดของชาวจีนและเป็นสัตว์ชนิดเทพที่ศักดิ์สิทธิ์ สามารถเหาะเหินเดินอากาศและแหวกน้ำดำดินได้ มังกรจึงเหมาะมากสำหรับการส่งเสริมธุรกิจการค้าให้รุ่งเรืองโดยเฉพาะสำนักงานหรือร้านค้า ช่วยเรียกโชคลาภให้มาเยือน
การวางมังกร ต้องหันหน้าเข้าสู่สำนักงานหรือร้านค้าโดยยึดประตูเข้า-ออกเป็นหลัก การนำสัญลักษณ์มังกรมาใช้จะเป็นรูปปั้น, รูปวาด ไม่ว่าจะเป็นอะไรมังกรยังเป็นตัวแทนของความแข็งแกร่ง ความตั้งใจ ความพยายาม กล้าหาญ อดทน ชาวจีนจึงถือว่า มังกร คือ จิตวิญญาณของการเปลี่ยนแปลงและฟื้นฟูให้ดีขึ้น


ม้า ขุนนาง ชนชั้นสูง
ม้า ขุนนาง ชนชั้นสูง
ม้า ตามฮวงจุ้ย ม้า มีธาตุไฟเป็นธาตุธรรมชาติ ม้าเป็นสัตว์ในลำดับที่ 7 ของนักษัตรจีน มีความเชื่อว่าม้าเป็นสัตว์ที่เปี่ยมไปด้วยพลังและเป็นสัญลักษณ์ของขุนนาง, ชนชั้นสูง, ความรวดเร็วว่องไว ส่งผลให้ธุรกิจการค้าการงานประสบความสำเร็จเร็ว เหมือนฉายา "ม้าเร็ว"
การตั้งรูปภาพหรือรูปปั้น ต้องให้หัวม้าหันหน้าเข้าสู่สำนักงานหรือร้านค้าโดยยึดประตูเข้าออกเป็นหลัก ลักษณะของม้าที่เป็นมงคล คือ ลักษณะที่กำลังวิ่งหรือกระโจนทะยาน ส่วนม้า 8 ตัวหมายถึงความคล่องแคล่ว ว่องไว


สิงโต ผู้นำแห่งพลังอำนาจ
สิงโต ผู้นำแห่งพลังอำนาจ
สิงโต มีลักษณะของความเป็นเจ้าเป็นผู้นำที่มีพลังอำนาจ ชาวจีนถือเป็นสัตว์มงคลที่ช่วยปัดเป่าและสลายพลังพิฆาตต่างๆ โดยเฉพาะสำนักงานหรือร้านค้าที่อยู่ในตำแหน่งทางสามแพร่ง ซึ่งถือเป็นทางผ่านของสิ่งอัปมงคล สถานที่เหล่านี้มักจะวางสิงโตเพื่อแก้ฮวงจุ้ยและช่วยเรียกโชคลาภ การวางสิงโตจะต้องวางเป็นคู่ โดยวางสิงโตเพศผู้ไว้ทางซ้ายและเพศเมียไว้ทางขวาที่บริเวณหน้าประตูของสถานที่นั้นๆให้หันหัวสิงโตออกด้านหน้าเสมอ
วิธีสังเกตเพศของสิงโต คือเพศผู้เท้าหน้าจะเหยียบลูกบอลและเพศเมียเท้าหน้าจะเหยียบลูก สิงโตถ้าไม่วางไว้หน้าร้านจะประดับไว้ในห้องผู้บริหารหรือโต๊ะประจำตำแหน่งของเจ้าของร้านก็ได้ เพราะสิงโตเป็นตัวแทนของขุนนางชั้นสูงในสมัยก่อน ทั้งยังช่วยคุ้มครองให้อยู่เย็นเป็นสุข ช่วยหนุนส่งวาสนาบารมีและเพิ่มพลังอำนาจให้กับสถานที่


ปลา มั่งคั่ง รำรวย
ปลา มั่งคั่ง รำรวย
ปลา ถือเป็นสัตว์มงคล เป็นสัญลักษณ์ของความมั่งคั่งชาวจีนที่ทำการค้ามักนิยมเลี้ยงปลาในสถานที่ประกอบธุรกิจปลาที่นิยมเลี้ยงคือ ปลาเงิน, ปลาทอง, ปลาคราฟ, ปลามังกรหรือปลาอะโรวาน่า
- ปลา เป็นสัญลักษณ์ของความอุดมสมบูรณ์- ปลาคราฟ เป็นสัญลักษณ์ของผลกำไรหรือผลประโยชน์จากการทำธุรกิจ- ปลาเงิน ปลาทอง เป็นสัญลักษณ์ของการมีเงินทองล้นหลาม- ปลามังกรหรือปลาอะโรวาน่า เป็นสัญลักษณ์ของโชคลาภ ความมั่งคั่งและแข็งแกร่ง
แต่อย่างไรก็ตามการดูแลเอาใจใส่ตู้ปลาหรืออ่างปลาให้สะอาดอยู่เสมอเป็นสิ่งสำคัญมาก เพราะเมื่อสกปรกจะเป็นการนำสิ่งชั่วร้ายเข้ามาสู่ธุรกิจนั้นๆโดยตรง หากไม่สามารถเลี้ยงปลาเหล่านี้ได้ก็หารูปปั้นปลาหรือภาพปลา มาติดไว้ได้เช่นกัน


นก มงคล โชคลาภ
นก มงคล โชคลาภ
นก หมายถึงความอิสระ เปี่ยมไปด้วยจินตนาการและความสุข หากเป็นนกอินทรีย์ หมายถึงความสูงส่ง มีอำนาจบารมี ความยิ่งใหญ่ มองการณ์ไกล ถ้าเป็นนกกระเรียน จะช่วยเสริมหน้าที่การงานให้ราบรื่นและอายุยืนมีร่างกายแข็งแรง ส่วนนกยูง เป็นสัญลักษณ์ของความพร้อมพรั่ง มีความเจริญด้านการเงิน ความสุข ความโชคดี
นกเหล่านี้จะใช้เป็นรูปปั้นหรือรูปภาพก็ได้ และหากเป็นภาพนกกาเหว่า ซึ่งถือเป็นนกแห่งโชคลาภและมงคลจะยื่งดีมาก โดยเฉพาะนกกาเหว่าที่เกาะอยู่บนกิ่งไม้ที่ชื่อว่า "อู๋ถง" จะยิ่งโชคดีเป็นพิเศษ

>>>อ่านเรื่องสัตว์มงคล 12 ราศี คลิก!
>>>ของมงคล 9 ชนิด ที่ทุกบ้านควรมี คลิก!

ขอบคุณข้อมูลจาก บ้านฮวงจุ้ย.comขอบคุณภาพประกอบจาก Photos.com