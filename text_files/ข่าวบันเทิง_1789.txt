เมญ่า-นนธวรรณ บรามาส หลังแต่งงานสร้างครอบครัวกับ ฟิลิป บรามาส สามีนักธุรกิจเป็นรักต่างวัยที่เธอมีอายุห่างกับสามีถึง 19 ปี จากนั้นได้บินไปใช้ชีวิตที่ประเทศสเปน ซึ่งหน้าที่หลักของ เมญ่า คือดูแลสามีและเลี้ยงลูกชายสุดหล่อ น้องเบลิน วัย 8 เดือน หลายคนได้เห็นพัฒนาการความน่ารักของ หนูน้อยเบลิน ผ่านอินสตาแกรมของ เมญ่า อยู่บ่อยครั้ง 
ล่าสุด เมญ่า บินกลับมาเมืองไทยเพื่อเยี่ยมครอบครัวของเธอและมาทำงาน โดย เมญ่า ได้มาออกรายการ superเมีย เป็นการเม้าท์มอยเรื่องชีวิตการเป็นแม่บ้านของเธอและที่สำคัญ เมญ่า ได้เล่าถึงสามีที่รักทุกอย่างที่เป็นออแกนิกทั้งของกินและของใช้ จนมีบางเรื่องที่ลามมาถึงเครื่องสำอางค์ของเธอ  จนเธอต้องประกาศว่าห้ามยุ่งไม่อย่างนั้นเลิกกัน  
และจุดนี้เองกลายเป็นข่าวลือออกมาว่า เมญ่า เลิกกับสามีแล้ว
เพื่อเป็นการตัดไฟแต่ต้นลมเธอจึงได้โพสต์ข้อความผ่านไอจีสตอรี่ โดยบอกว่าให้ทุกคนใจเย็นๆ เธอยังรักกับสามีดีเหมือนเดิม "เธอๆ ไม่ต้องตกใจนะ เรายังรักกันดี แม่อุ้มลูกมาทำงานเฉยๆ เดี๋ยวพ่อก็มา" ตามด้วยอีโมติคอนหน้าหัวเราะแบบอารมณ์ดี 
IG: maeyagirlเมญ่า โพสต์ชี้แจงผ่านไอจีสตอรี่ 
เป็นอันว่าปิดประเด็น ขาเม้าท์เลิกลือกันได้แล้วนะจ๊ะ
