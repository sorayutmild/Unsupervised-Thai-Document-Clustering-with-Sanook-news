(28 ต.ค.) - ถนนจรัญสนิทวงศ์ ตั้งแต่แยก 35 โบวล์ ถึงสะพานพระราม  7 มีน้ำท่วมขังตลอดทั้งเส้น ทะลักเข้าท่วมบ้านเรือนประชาชน
ฝั่งธนบุรี เขตบางพลัด วิกฤติ หลังจากเมื่อช่วงเช้าน้ำเจ้าพระยาหนุนสูง รวมทั้งมีน้ำจากบางกรวยตลบหลังเข้ามาอีกด้านหนึ่ง ทำให้ระดับน้ำเพิ่มขึ้นอย่างรวดเร็ว โดยเฉพาะซอยจรัญสนิทวงศ์ 44 ตรงข้ามบ้านศิลปอาชา ซึ่งเมื่อช่วงเช้าวันนี้ พนังกั้นน้ำพัง ทำให้น้ำทะลักเข้ามาต่อเนื่อง ด้านเจ้าหน้าที่แจ้งให้ประชาชนอพยพออกจากพื้นที่
นายบรรหาร ศิลปอาชา ประธานที่ปรึกษาพรรคชาติไทยพัฒนา และอดีตนายกรัฐมนตรี ซึ่งมีบ้านพักอยู่บนถนนจรัญสนิทวงศ์ ยืนยันจะอยู่ช่วยประชาชน ขณะที่บ้านจันทร์ส่องหล้า ของ พ.ต.ท.ทักษิณ ชินวัตร ก็ถูกน้ำท่วมเช่นกัน. - สำนักข่าวไทย
 