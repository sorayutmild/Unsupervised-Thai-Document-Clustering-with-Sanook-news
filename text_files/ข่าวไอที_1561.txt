
กระแส ของ Galaxy Tab ของทาง Samsung ในตอนนี้ต้องยอมรับว่าเป็นกระแสดังไปทั่วโลก  เพราะเป็นเครื่องในลักษณะแท็บเบล็ต  ที่มีลูกเล่นและการใช้งานครอบคลุมมากกว่าอุปกรณ์ประเภทอื่นๆ  และก็คงปฎิเสธไม่ได้ว่า มันคือคู่ปรับตัวสำคัญของ iPad จาก Apple นั่นเอง   ผมเพิ่งได้เครื่อง Samsung Galaxy Tab มาอยู่ในมือเมื่อวานนี้  เลยขอเก็บภาพเปิดกล่องลองใช้งานแบบคร่าวๆมาฝากกันก่อนในรอบแรก  เพราะอยากจะบอกเล่าความรู้สึกแรกที่ผมได้เจอะเจอเจ้า Samsung Galaxy Tab   ให้ได้ฟังกัน  ผมได้เครื่องมาช่วงตอนบ่าย  หลังจากพนักงานจัดส่งสินค้านำมาส่งให้ถึงมือ หลังจากนั้นก็  ขอดูหน้าตาตัวเป็นๆเจ้าเครื่องนี้กันสักหน่อยดีกว่า  เพราะว่ามันคือพระเอกคนดังที่กระแสไม่แพ้ iPad 
พอเปิดกล่อง  ฟ๊าบบบบบบบ  เห็นมันนอนอยู่ในกล่องสงบนิ่ง  หน้าตาครั้งแรกที่เห็นผมรู้สึกว่ามันเหมือนกับ iPad ย่อส่วนชัดๆ  ทรวดทรงอารมณ์ต่างๆ มันก็คือ iPad ขนาดจิ๋วนั่นเอง
 

อุปกรณ์ ในกล่องมีให้มาไม่กี่ชิ้น คือมีตัวเครื่องและสายชาร์จ อุปกณณ์พอๆกับตอนซื้อ  iPad มาเลย หน้าตาสายชาร์จ และหม้อแปลงเหมือนกับ iPad มากครับ  ตัวเครื่องความรู้สึกแรกที่หยิบมันขึ้นมา รู้สึกความแตกต่างกับ iPad  ที่ใช้อยู่ Samsung Galaxy Tab  มันจับถนัดมือมากกว่า น้ำหนักเบากว่า  เพราะตัวมันเล็กกว่าพอสมควร ใครที่ใช้ iPad  จะทราบดีว่าเวลาใช้งานแบบไม่ใส่เคส  จะรู้สึกว่าจับแล้วเสียงเครื่องจะหลุดมือ แต่เจ้า Samsung Galaxy Tab   ไม่เป็นครับ

แผ่นหลังเรียบๆ ไม่สามารถถอดแบตได้เหมือนกับ iPad เลยมีรูกล้องให้มาอยู่ด้านหลัง ความหนาตัวเครื่องพอๆกับ iPad ครับแผ่นหลังขาวเรียบๆ

ตัว เครื่องเมื่ออยู่บนฝ่ามือขนาดใหญ่พอประมาณ เท่าที่ผมลองใช้และลองพกพาดู  จริงๆแล้วขนาดมันกำลังพอดีสำหรับการใช้งานพกพามากกว่า iPad  หากพูดกันแบบไม่อ้อมค้อม  iPad เป็นเครื่องที่หน้าจอใหญ่ มองชัดจนกว่า  เก็บรายละเอียดได้มากกว่า แต่พกพาใส่กระเป๋าไม่ได้ ต้องถือแยกต่างหาก  แต่สำหรับ Galaxy Tab นั้น หากจะพกพากันจริงๆ ผมลองเอาใส่กระเป๋ากางเกงดู  ก็ใส่พกได้นะครับ เพียงแต่นั่งลำบาก  แต่ก็ไม่น่าเกลียดอะไรมากหากจะใช้มันเป็นโทรศัพท์ เจ๋งๆสักเครื่อง  ผมลองใช้งานด้านโทรศัพทืดูแล้ว ก็ Work ดี คือคุยผ่านทาง Speaker Phone  และคุยผ่านทาง Small Talk 
ตัวเครื่องวัสดุที่ใช้ไม่แพ้ iPad  เลยครับ แต่สำหรับเรื่องความชัดเจน และความสบายตาในการมอง ผมยกให้ iPad  ชนะไปเลยเพราะจอมันใหญ่กว่าเยอะ

ขนาด ลองเปรียบเทียบกับ เม๊าส์ทั่วไป ตัวระบบปฎิบัติการใน Samsung Galaxy Tab   เป็นแอนดรอยด์ 2.2 มีการปรับแต่งอินเตอรืเฟสให้ใช้งานง่าย  แต่โดยส่วนตัวแล้วผมยังชอบระบบปฎิบัติการของตัว iPad มากกว่า แอนดรอยด์  เพราะทำงานได้คล่องตัวมากกว่า อันนี้เป็นความชอบส่วนตัว   การทำงานเท่าที่ผมลองเอามาเปรียบเทียบกับ iPad ผมรู้สึกว่า iPad  ยังทำงานได้ลื่นกว่า พอสมควร  เช่นโปรแกรมในหลายๆโปรแกรมที่คล้ายๆกันอย่างพวก Ebook และอื่นๆ