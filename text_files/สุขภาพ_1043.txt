นิ่วในไต คือผลึกแข็งที่เกิดขึ้นในปัสสาวะ อาการปวดจากนิ่วในไตนั้น อาจจะแทบไม่สามารถทนรับได้ และเกิดขึ้นเป็นระลอก ที่แย่ไปกว่านั้นก็คือ อาหารที่คุณรับประทาน ยังสามารถกระตุ้นให้เกิดปัญหานี้ได้ อาหารดังต่อไปนี้ คืออาหารที่สามารถเพิ่มความเสี่ยงต่อการเกิดนิ่วในไต ที่คุณควรจะรับรู้เอาไว้
อาหารที่มีโซเดียมสูง
โซเดียมเป็นส่วนหนึ่งของเกลือ โซเดียมในอาหารที่คุณรับประทานเข้าไป อาจจะกระตุ้นให้เกิดการก่อตัวของนิ่วในไตได้เนื่องจากไปเพิ่มปริมาณแคลเซียมในปัสสาวะของคุณ โซเดียมสามารถพบได้ในอาหารกระป๋อง อาหารจานด่วน และอาหารสำเร็จรูป หรือพบได้ในเนื้อ และเครื่องปรุงรส ดังนั้น จึงควรปรึกษากับผู้ดูแลสุขภาพเกี่ยวกับปริมาณของโซเดียมที่ควรใส่ในอาหารของคุณ การลดการบริโภคโซเดียมสามารถช่วยปกป้องหัวใจของคุณได้ เคล็ดลับบางอย่างที่จะช่วยให้คุณได้รับประทานอาหารที่มีโซเดียมต่ำ

ควรรู้ปริมาณของโซเดียมอยู่เสมอ ตรวจสอบเสมอหากคุณรับประทานอาหารที่บ้าน
เมื่อคุณรับประทานอาหารนอกบ้าน พยายามหลีกเลี่ยงอาหารที่มีปริมาณโซเดียมมากจนเกินไป คุณสามารถสอบถามกับร้านอาหารได้
หยุดรับประทานซุปกระป๋อง เนื้อกระป๋อง ผักกระป๋อง อาหารจานด่วน และอาหารสำเร็จรูป ควรเลือกอาหารที่สดใหม่
เมื่อคุณซื้ออาหารที่ซูเปอร์มาร์เก็ต ให้ตรวจดูฉลาก คุณควรหลีกเลี่ยงอาหารที่มีส่วนผสมของ โซเดียมไบคาร์บอเนต, เบคกิ้งโซดา, เบคกิ้งพาวเดอร์, ไดโซเดียม ฟอสเฟต, โมโนโซเดียมกลูตาเมต, โซเดียมอัลจิเนต (Sodium Alginate), โซเดียมไนเตรต (sodium nitrate) หรือไนไตรท์ (nitrite) เนื่องจากสารเหล่านี้ล้วนแล้วแต่มีโซเดียมซ่อนอยู่

 
อาหารที่เพิ่มปริมาณของออกซาเลต
ออกซาเลต (Oxalates) สามารถป้องกันไม่ให้ร่างกายดูดซึมแคลเซียมได้ ดังนั้น ระดับแคลเซียมในปัสสาวะก็จะเพิ่มขึ้น แล้วนำไปสู่นิ่วในไต อาหารที่เต็มไปด้วยออกซาเลตได้แก่

ช็อคโกแลต
ผักปวยเล้ง
มันเทศ
ถั่ว เช่น วอลนัท
ผลิตภัณฑ์ถั่วเหลือง
รูบาร์บ
ชาดำเข้มๆ ถ้าคุณชอบดื่มชา คุณสามารถเลือกดื่มชาสมุนไพรได้ เช่น ชามะนาว ชาคาโมไมล์ ชามินต์

 
อาหารที่มีโปรตีนจากสัตว์
การรับประทานโปรตีนจากสัตว์มากเกินไปสามารถเพิ่มระดับของกรดยูริค และลดระดับของซิเตรต (citrate) โดยซิเตรตนั้นสามารถป้องกันไม่ให้เกิดก้อนนิ่วได้ ดังนั้น ระดับของกรดยูริคที่สูง และระดับของซิเตรตที่ต่ำสามารถเพิ่มความเสี่ยงต่อการเกิดนิ่วในไตได้ ควรจำกัดโปรตีนจากสัตว์อันได้แก่ เนื้อหมู สัตว์ปีก เนื้อวัว เนื้อไก่ ไข่ ปลา หอย นม และผลิตภัณฑ์จากนม อย่างไรก็ตาม คุณควรจะรับโปรตีนจากสัตว์ให้เพียงพอ เนื่องจากมีความจำเป็นต่อร่างกาย คุณสามารถปรึกษากับผู้ดูแลสุขภาพเกี่ยวกับปริมาณของโปรตีนจากสัตว์ที่คุณควรได้รับ คุณสามารถพิจารณาโปรตีนที่ได้จากผักได้ เช่น

ถั่วฝัก ถั่วฝักเมล็ดกลม ถั่วลิสง
เมล็ดดอกทานตะวัน
ถั่ว
ผลิตภัณฑ์ถั่วเหลือง

 
อย่างไรก็ตามถั่วลิสง ผลิตภัณฑ์จากถั่วเหลือง และถั่วต่างๆ สามารถเพิ่มความเสี่ยงต่อการเกิดโรคนิ่วในไตจากแคลเซียมออกซาเลตได้ สิ่งที่คุณรับประทานสามารถส่งผลกระทบต่อสุขภาพของคุณ สำหรับโรคนิ่วในไตนี้ อาหารบางอย่างสามารถทำให้เกิดอาการได้ ปรับเปลี่ยนแนวทางการรับประทานอาหารของคุณ เพื่อจะได้ป้องกันคุณจากโรคที่อาจจะเกิดขึ้นในอนาคต