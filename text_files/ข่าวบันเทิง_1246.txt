ชมพู่ อารยา โพสต์ไว้อาลัยเพื่อนรัก แตงโม นิดา อดีตแก๊งน้ำแข็งใสของวงการบันเทิงสมัยวัยรุ่น เป็นความทรงจำตลอดไป
วงการบันเทิงสูญเสียนักแสดงสาว แตงโม นิดา หลังพลัดตกจากเรือสปีดโบ้ทกลางแม่น้ำเจ้าพระยา เป็นการสูญเสียที่หลายคนต่างใจหายเป็นการจากลาอย่างไม่ทันตั้งตัว พี่น้องเพื่อนพ้องในวงการต่างร่วมไว้อาลัย แตงโม นิดา กันอย่างเศร้าในหัวใจ
และ ชมพู่ อารยา เพื่อนสมาชิกแก๊งน้ำแข็งใสสมัยยังวัยรุ่นของ แตงโม นิดา ได้เขียนข้อความไว้อาลัยถึงเพื่อน "It's been a tough journey. May your soul find rest" และยังได้นำภาพในวันวานของเธอกับ แตงโม มาระลึกถึงเป็นความทรงจำตลอดไป
ต้องบอกว่าเรื่องราวความน่ารักของเพื่อนรัก 4 สาวแก๊งน้ำแข็งใสที่สร้างสีสันในวงการบันเทิงที่มีสมาชิกคือ ชมพู่ อารยา, แตงโม นิดา, ไอซ์ อภิษฎา และ เอมมี่ มรกต เป็นการรวมตัวกันของทั้งนางเอกและนางร้าย เรียกว่าเป็นกลุ่มเพื่อนสมัยวัยรุ่น แต่วันเวลาผ่านไปกลุ่มเพื่อนวัยรุ่นก็ต่างแยกย้ายกันไปเติบโตมีภาระหน้าที่แตกต่างกันไป ทำให้ แตงโม กับกลุ่มเพื่อนความสนิทอาจจะน้อยลงแต่ความหวังดียังมีให้กันเสมอ ซึ่ง แตงโม เคยเขียนบอกไว้ถึงแก๊งเพื่อนรักแก๊งน้ำแข็งใสไว้ว่าเปรียบเสมือนเพื่อนประถม ที่ไม่ว่านานแค่ไหนก็ยังรักและหวังดีต่อกันเหมือนเดิม


พบแล้วร่าง "แตงโม นิดา" กลางแม่น้ำเจ้าพระยา กู้ภัยยันเสื้อผ้าตรงกับตอนเกิดเหตุ
วงการบันเทิงเศร้า อาลัยการจากไป "แตงโม นิดา" สุดท้ายปาฏิหาริย์ก็ไม่มีจริง
