ปฏิเสธไม่ได้ว่า โหรศาสตร์ เป็นอีกหนึ่งสิ่งที่ช่วยยึดเหนี่ยวและบรรเทาทุกข์ของคนบางกลุ่มได้ แม้ว่าปัจจุบันเราจะตรวจสอบโชคชะตาตัวเองได้ง่ายขึ้น เพียงแค่กด 2-3 ครั้งบนโทรศัพท์มือถือ แต่ในส่วนรายละเอียดลึกๆ ก้ยังคงต้องพึ่งพา “หมอดู” อยู่
7 สถานที่ดูดวงสุดฮิต
หมอดู หรือ ผู้เชี่ยวชาญเกี่ยวกับศาสตร์ชะตาพยากรณ์ แฝงตัวอยู่นับพันๆ รายในเมืองไทย ไม่อาจจะตัดสินได้อย่างชัดเจนว่า ใครแม่นยำที่สุด เนื่องจากศาสตร์เหล่านี้ขึ้นอยู่กับความเชื่อส่วนบุคคล แม้ยุคสมัยจะเปลี่ยนไป แต่เรื่องความเชื่อยังไม่เปลี่ยนแปลง สถานที่ดูดวงหลายๆ แห่งยังคงได้รับความนิยมอย่างต่อเนื่อง โดยเฉพาะการบอกต่อจากแหล่งโซเชียลมีเดีย และนี่คือ 7 สถานที่ดูดวงยอดฮิต ที่ครั้งหนึ่งใครต้องมาสัมผัส
7 สถานที่ดูดวงสุดฮิต 
ตรอกท่าพระจันทร์
ท่าน้ำที่คราคร่ำไปด้วยผู้คนที่สัญจรไปมาทางน้ำ รวมทั้งแผงพระเครื่องหรือวัตถุโบราณ ทำให้ที่แห่งนี้เต็มไปด้วยมนต์ขลังแห่งความเชื่อ ปฏิเสธไม่ได้ว่าจุดเด่นของสถานที่แห่งนี้ นอกจากจะเป็นแหล่งพระเครื่อง หรือ อาหารอร่อยนานาชนิด เรื่องของโชคชะตาก็มีแหล่งรวมอยู่ที่นี่
คำติดปากที่ว่ากันว่า "ดูดวงไปท่าพระจันทร์" กลายเป็นสโลแกนย่อมๆ ของที่นี่ เพราะตามตรอกซอกซอยเล็กๆ มีอาจารย์และผู้เชี่ยวชาญโหรศาสตร์หลายๆ แขนง ไม่ว่าจะเป็น ไพ่ยิปซี ผูกดวงชะตา ดูโหงวเฮ้ง หรือ ตัวเลขแบบพม่า
การันตีได้จากคำบอกเล่าของผู้ที่เคยตรวจสอบดวงชะตาจากที่แห่งนี้ และบรรดาหมอดูดังๆ ที่อาจจะคุ้นชื่อ เช่น อาจารย์จอยยิปซี หมอ อาจารย์ประภาส หรือ ป้าอ๊อด เลข 7 ตัว
7 สถานที่ดูดวงสุดฮิต 
สี่แยกห้วยขวาง รัชดาภิเษก
กลายเป็นทางแยกที่กำลังได้รับความนิยมจากคนไทยและชาวต่างชาติ นอกจากจะเป็นทางเข้าของตลาดห้วยขวาง ทั้งกลางวันและกลางคืน ที่มุมของแยกแห่งนี้ยังเป็นที่ตั้งของ "ศาลพระพิฆเนศ" สถานที่ศักดิ์สิทธิ์ของผู้มีจิตศรัทธาต้องมากราบไหว้บูชา เพื่อขอพรหรือโชคลาภอย่างไม่ขาดสาย
นอกจากความศักดิ์สิทธิ์ของที่แห่งนี้ ใครผ่านไปผ่านมาคงต้องสังเกตเห็นโต๊ะเล็กๆ วางตั้งเรียงรายอยู่รอบศาล จุดนี้เป็นแหล่งรวมโต๊ะพยากรณ์ของบรรดาหมอดูที่มีศาสตร์และเทคนิคเฉพาะตัว กว่า 20 โต๊ะ
ไม่ว่าจะ เช็คชะตาจากไพ่ยิปซี ผูกดวงกับวันเดือนปีเกิด หรือ ส่องโหงวเฮ้งดูอนาคต มีให้เลือกสำรวจโชคชะตาตัวเอง ตั้งแต่พระอาทิตย์ลับขอบฟ้าเป็นต้นไป
วัดมหาบุศย์ ณ คลองพระโขนง
วัดชื่อดังแห่งนี้ อาจจะมีบางคนที่ยังไม่คุ้นชื่อ แต่หากเอ่ยว่า ณ ที่แห่งนี้เป็นจุดกำเนิดของตำนานความรักที่คนไทยทุกคนรู้จัก "แม่นาคพระโขนง" เพราะที่นี่คือสถานที่ตั้งของ "ศาลย่านาค" เรื่องเล่าขานในอดีตที่ถูกฝังลึกเป็นความเชื่อในสายเลือดความเป็นไทย ดั่งคำกล่าวเอาที่ไว้ว่า "หากต้องการสมหวังเรื่องความรัก ลองไปกระซิบถามย่านาคท่านดู"
ศาลย่านาค กลายเป็นตัวแทนในเรื่องความรักและความห่วงใย ผู้ที่มีความหวังและศรัทธาในความรักแวะเวียนมากราบไหว้เคารพบูชาอย่างไม่ขาดสาย ทั้งนี้ยังเป็นสถานที่ที่ตอบปัญหาความทุกข์
ที่สามารถปรึกษาได้ทุกเรื่องกับหมอดูและผู้เชี่ยวชาญในการทำนายดวงชื่อดัง ซึ่งกลายเป็นเสียงตอบรับในโลกออนไลน์เกี่ยวกับการทำนายทายทัก
7 สถานที่ดูดวงสุดฮิต 
ตรอกวังหลังย่านนี้กลายเป็นแหล่งสำรวจตรวจสอบ..เรื่องในอนาคตของหนุ่มสมัยรุ่นใหม่ เพียงแค่ข้ามแม่น้ำเจ้าพระยามาจากฝั่งพระนคร ก็จะพานมาพบเจอสถานที่ที่อบอวลไปด้วยมนต์ขลังของความเชื่อ
บนถนนสายเก่าแก่แห่งฝั่งธนบุรี ซึ่งตามตรอกซอกซอยยังแฝงไปด้วยเสน่ห์ของยุคสมัย ตอกย้ำพลังการทำนายทางโหราศาสตร์
ผู้เชี่ยวชาญและอาจารย์ด้านโหรศาสตร์จำนวนไม่น้อย เริ่มต้นและมีชื่อเสียงจากการทำนายทายทักผู้คนจากย่านนี้ จากรุ่นสู่รุ่น บางรายได้รับความนิยมและความนับถือ ด้วยความหลากหลายของศาสตร์แขนงต่างๆ
ทั้งความเชื่อแบบไทย หรือเทคนิคแบบจีน ทำให้ศรัทธาความเชื่อในเรื่องอนาคตของที่แห่งนี้...ไม่เคยเสื่อมคลาย
วัดนาทวี จ.สงขลาย้ายทิศลงไปทางภาคใต้ ถึงแม้จะอยู่ไกลลิบ แต่เสียงร่ำลือเรื่องเช็คดวงชะตาไม่เป็นรองที่ใด วัดชื่อดังแห่งนี้ตั้งอยู่ที่ อ.นาทวี จ.สงขลา วัดใหญ่ที่ชาวบ้านเคารพนับถือมาอย่างยาวนาน
ไม่ใช่แค่เพียงคนในท้องที่ ประเทศเพื่อนบ้านใกล้ก็มักจะแวะเวียนมาตรวจสอบโชคชะตาอย่างไม่ขาดสาย
พระครูสิวัฒนาภรณ์ หรือ พระ 3 ตา เป็นที่รู้จักเป็นอย่างดีในเรื่องการทำนายทายทักดวงชะตา ทั้งชะตาคนหรือชะตาบ้านเมือง กลายเป็นเสียงเล่าบอกต่อ พูดถึงกันในโลกออนไลน์อีกทั้งยังเป็นสถานที่ยอดนิยมของเหล่าศิลปินดาราคนดังและนักการเมืองในสังคมไทย ที่มักจะต้องบินโฉบมาเช็คดวงชะตากันไกลถึงที่วัดแห่งนี้อยู่เป็นประจำ
7 สถานที่ดูดวงสุดฮิต 
สมาคมโหรแห่งประเทศไทย
ศูนย์รวมทางด้านโหรศาสตร์ระดับประเทศ ที่นี่เป็นเหมือนต้นกำเนิดของอาจารย์ หมอดู และผู้เชี่ยวชาญศาสตร์ต่างๆ ที่ได้รับการยอมรับระดับประเทศหลายๆ ท่าน สมาคมเก่าแก่ที่ตั้งอยู่ย่านใจกลางเมืองเก่าของกรุงเทพฯ
ใกล้กับวัดบวรนิเวศวิหาร แหล่งเรียนรู้และศึกษาโหรศาสตร์ อีกทั้งยังเป็นที่บรรเทาทุกข์ของคนทั่วไปที่อยากสืบรู้โชคชะตา
สมาคมแห่งนี้เต็มไปด้วยผู้เชี่ยวชาญที่พร้อมจะถ่ายทอดศาสตร์ต่างๆ ทั้ง โหรไทย โหรสากล ฮวงจุ้ย หรือ บ้านพยากรณ์ ให้แก่ผู้ที่สนใจ เพื่อนำเอาไปช่วยเหลือผู้ที่กำลังเป็นทุกข์
อีกทั้งยังสามารถตรวจเช็คดวงชะตา ที่มีเสียงร่ำลือในโลกออนไลน์ว่า ทราบชะตาชีวิตตัวเองได้ด้วยราคาย่อมเยาว์ ที่แห่งนี้ยังผลิตหมอดูชื่อดังมากมาย หนึ่งในนั้นก็คือ หมอลักษณ์ เรขานิเทศ ซึ่งศึกษาศาสตร์โหรฯ มาจากสมาคมนี้
ห้างพันธุ์ทิพย์ งามวงศ์วาน
ศูนย์การค้าชื่อดังของคนย่านนนทบุรี เป็นแหล่งศูนย์รวมของหลายๆ สิ่ง ที่ไม่เว้นแม้แต่เรื่องของความเชื่อและชะตาพยากรณ์ สถานที่แห่งนี้แบ่งออกสัดส่วนอย่างชัดเจน ตามไลฟ์สไตล์ของแต่ละคน หากใครหลงใหลพระเครื่อง กรุณาเชิญชั้นที่ 3 แต่หากว่าอยากสำรวจดวงชะตาตัวเอง ก็เชิญขึ้นไปที่ชั้น 6
เพียงแค่ย่างก้าวผ่านชั้นที่ 6 ก็สามารถสัมผัสได้ถึงพลังแห่งความเชื่อและโหรศาสตร์ ที่นี่มีอาจารย์และผู้เชี่ยวชาญหลายๆ แขนง พร้อมจะพยากรณ์โชคชะตาให้คุณอยู่เสมอ
โดยเดินเลือกได้ตามความเหมาะสม ไม่ว่าจะดูดวงจากเส้นลายมือ หรือ สืบดวงจากจักรราศี แต่เท่าที่ได้ยินชื่อเสียงบ่อยๆ น่าจะเป็น อาจารย์ณัชสุดา หมอดูลูกแก้ว ที่โลกออนไลน์การันตีว่า...ใช่
