มีเวลาก็เลยควงแขนสามีหนุ่ม โดม ปกรณ์ ลัม ไปเติมความหวานกันที่ทะเลภูเก็ตซะหน่อย สำหรับ เมทัล สุขขาว ที่นอกจากทั้งคู่จะสวีทให้เห็นพร้อมอัปเดตคลิปน่ารักๆ ผ่านทางอินสตาแกรมแล้ว ก็ยังมีมุมเซ็กซี่ให้แฟนๆ ได้ร้องว้าวกันอีกเช่นเคย
โดย เมทัล ได้หยิบชุดบิกินี่สีเขียวอ่อนมาสวมใส่พร้อมเสื้อครอปตัวสั้น แต่ยังเผยให้เห็นทรวดทรงองค์เอวที่น่าอิจฉาในหุ่นสุดเป๊ะของเธอ แต่งานนี้ดูเหมือนสิ่งที่หลายคนจะโฟกัสอีกจุดคงหนีไม่พ้นรอยแผลเป็นที่ต้นขาของเธอ ที่เรียกว่ากลายเป็นจุดที่ทำให้ภาพนี้มองแล้วดูเซ็กซี่ขึ้นมามากยิ้งขึ้น
ทั้งนี้ เมทัล เคยถูกพิษของแมงกระพรุนไฟ ขณะเล่นเซิร์ฟบอร์ดที่หัวหิน จนเป็นแผลไหม้ที่หน้าขาและที่มือเมื่อช่วงต้นปีที่ผ่านมา ซึ่งถึงแม้แผลดังกล่าวจะยังทิ้งร่องรอยเอาไว้ แต่ก็ไม่สามารถทำลายความแซ่บของเธอได้เลยแม้แต่นิดเดียว
