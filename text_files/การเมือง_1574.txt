จากกรณี พลเอกวรเกียรติ รัตนานนท์ ปลัดกระทรวงกลาโหม ลงนามในคำสั่งกระทรวงกลาโหม ปลด น.อ.อลงกรณ์ ปลอดดี ประจำ ฐานทัพเรือสัตหีบ ออกจากราชการ เป็นนายทหารกองหนุน ไม่มีเบี้ยหวัด บำเหน็จบำนาญ สังกัดกรมกำลังพลทหารเรือ เนื่องจากกระทำผิดวินัยทหาร ฐานประพฤติชั่วอย่างร้ายแรง
โดยอาศัยอำนาจตามข้อบังคับ กห.ว่าด้วยการบรรจุ ปลด ย้าย เลื่อนและลดตำแหน่งข้าราชการกลาโหม พ.ศ.2502 หมวด 1 ข้อ 4 (2) และข้อบังคับทหาร ที่11/16536 2482 ว่าด้วยการแบ่งประเภทนายทหารสัญญาบัตร มาตรา 4 ข้อ 2 และข้อ 12 กับคำสั่ง กห.(เฉพาะ) ที่ 281/60 ลง 27 พ.ค.60เรื่อง มอบอำนาจให้ ปลัดกระทรวงกลาโหม ผู้บัญชาการทหารสูงสุด ผู้บัญชาการทหารบก ผู้บัญชาการทหารเรือ และผู้บัญชาการทหารอากาศ ทำการแทนและสั่งการในนามของรัฐมนตรีว่าการกระทรวงกลาโหม ผนวก ก ข้อ 1.43

ไม่รอด! กลาโหมสั่งปลด "นาวาเอก" เมากร่าง อ้างเป็นเพื่อนโจ๊ก-โหนสถาบัน
ทหารเรือสุดกร่าง ลั่น "ใหญ่คับประเทศ" ขู่จะให้ "เพื่อนโจ๊ก" ย้ายตำรวจสัตหีบทั้งโรงพัก
เป็นทหารเรือจริง! ชายเมากร่างด่าตำรวจ อ้างเป็นเพื่อนบิ๊กโจ๊ก เจอสั่งสอบ-ธำรงวินัย

ล่าสุดเมื่อเวลา 13.00 น. ของวันนี้ (7 ม.ค.) นายทหารจากฐานทัพเรือสัตหีบ และสารวัตรทหารเรือ ฐานทัพเรือสัตหีบ ได้นำตัว น.อ.อลงกรณ์ ส่งมอบให้กับพนักงานสอบสวน สภ.สัตหีบ จ.ชลบุรี ตามหมายจับของศาลทหารมณทลทหารบกที่ 14 จ.ชลบุรี เพื่อดำเนินคดีในข้อกล่าวหา 1.ดูหมิ่นเจ้าพนักงานซึ่งกระทำการตามหน้าที่ 2.ต่อสู้หรือขัดขวางเจ้าพนักงานในการปฏิบัติการตามหน้าที่
3.ข่มขืนใจเจ้าพนักงานให้ปฏิบัติการอันมิชอบด้วยหน้าที่หรือให้ละเว้นการปฏิบัติหน้าที่โดยใช้กำลังประทุษร้ายหรือขู่เข็ญว่าจะใช้กำลังประทุษร้าย และ 4.หมิ่นประมาทเจ้าพนักงานในณะปฏิบัติหน้าที่ โดยพนักงานสอบสวน สภ.สัตหีบ ได้บันทึกการจับกุม และดำเนินการตามขั้นตอนกฏหมายต่อไป