One Piece Pirate Warriors 3 ออกมาแล้ว แต่ไหง PC ห่วยกว่า PS4
One Piece Pirate Warriors 3
ณ บัดนี้เกมที่หลายท่านอาจรอคอย One Piece Pirate Warriors 3 ก็ออกมาให้เล่นกันแบบทั่วหน้าทุกเครื่องแล้ว ไม่ว่าจะคอนโซล PS3, PS Vita, PS4 และมีให้ชาว PC เล่นกันใน Steam ด้วย แต่ดูเหมือนปัญหาเดิมๆแบบตอนเกม Batman Arkham Knight จะกลับมาอีกครั้ง เพราะปัญหาเรื่องการพอร์ต จึงทำให้เวอร์ชั่น PC เล่นไม่ลื่นเท่าคอนโซล
อย่างแรกเลยก็คือเรื่องของระบบการบังคับ ของ PC ทำออกมาได้ไม่ไหลลื่นเท่ากับของ PS4 รวมถึงการหมุนมุมกล้องด้วย ซึ่งหากเปลี่ยนไปใช้จอยของ Xbox เล่นบน PC ก็ไม่ต่างกัน ต่อมาคือกราฟิกและเอฟเฟค ปัญหาของเวอร์ชั่น PC ก็คือไม่ส่ามารถปรับกราฟิกให้ได้สูงกว่าที่ต้องการมากนัก กราฟิกของเกมก็เลยออกมาต่ำกว่ามาตรฐาน แม้ว่าเครื่อง PC จะแรงแค่ไหนก็ตาม จึงทำให้ PS4 ดูดีกว่า แต่หากทาง Bandai Namco ออกแพตช์แก้ออกมาให้ปรับกราฟิกได้มากขึ้น ปัญหานี้ก็น่าจะหมดไป
จากปัญหาของเกม One Piece Pirate Warriors 3 รวมถึง Batman Arkham Knight นั้นทำให้สะท้อนให้เห็นว่า แม้เครื่อง PC จะเป็นเครื่องที่รันกราฟิกได้ดีกว่าคอนโซล แต่หากผู้พัฒนาเกมพอร์ตเกมมาไม่ดีพอ ก็ทำให้เกม PC ห่วยกว่าคอนโซลได้เหมือนกัน
