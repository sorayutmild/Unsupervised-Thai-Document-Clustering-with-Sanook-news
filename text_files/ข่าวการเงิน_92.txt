Skyscanner เผยเคล็ดลับจองตั๋วเครื่องบินเส้นทางยอดนิยมในราคาที่ประหยัดที่สุด สถานที่ที่เหมาะสม ช่วงเวลาที่เหมาะสม เพื่อราคาที่ดีที่สุด

นอกจากแถวตรวจคนเข้าเมืองที่ยาวเหยียดและการจราจรคับคั่งในสนามบินแล้ว อีกหนึ่งปัจจัยที่ทำให้นักเดินทางหงุดหงิดรำคาญใจมากที่สุด ก็คือราคาของตั๋วเครื่องบินที่เพิ่งจองไปปรับลงหลังจากจองไปเพียงไม่กี่วัน ด้วยเหตุนี้ Skyscanner เสิร์ชเอ็นจิ้นและแอพค้นหาตั๋วเครื่องบิน โรงแรมที่พักและรถเช่า พร้อมที่จะช่วยให้นักเดินทางสามารถจองตั๋วเครื่องบินได้ในราคาที่ประหยัดและคุ้มค่าที่สุด ด้วยสูตรสำเร็จที่ช่วยคาดการณ์ว่าช่วงเวลาใดเหมาะแก่การจองตั๋วเครื่องบินมากที่สุด หลังจากวิเคราะห์ข้อมูลเที่ยวบินกว่า 250 ล้านเที่ยวบิน Skyscanner พบว่า 19 สัปดาห์ก่อนการเดินทาง คือช่วงเวลาที่ดีที่สุดในการจองตั๋วเครื่องบิน โดยจะสามารถประหยัดราคาค่าตั๋วเครื่องบินได้ประมาณร้อยละ 8 ของราคาปกติ ผลลัพธ์จากข้อมูลที่ Skyscanner ได้ทำการวิเคราะห์ตลอดระยะเวลา 3 ปีที่ผ่านมา ยังชี้ให้เห็นว่าช่วงเวลาที่ดีที่สุดในการจองตั๋วเครื่องบินเพื่อให้ได้ราคาที่ดีที่สุดแตกต่างกันไปในแต่ละจุดหมายปลายทาง ยกตัวอย่างเช่น ช่วงเวลาที่ดีสุดในการจองตั๋วเครื่องบินไปประเทศจีน คือ 15 สัปดาห์ก่อนการเดินทาง ในขณะที่ถ้าจะเดินทางไปยังสหรัฐอเมริกา ควรจองตั๋วเครื่องบินล่วงหน้า 20 สัปดาห์ก่อนการเดินทาง นอกจากนี้ ข้อมูลยังชี้ให้เห็นว่าเดือนพฤศจิกายนคือเดือนที่ประหยัดที่สุดในการเดินทาง โดยสามารถประหยัดราคาตั๋วเครื่องบินไปได้ถึงร้อยละ 5.5 ของราคาปกติ นางสาวเกรซ ภพปภา อารีรัตน์ ผู้จัดการพัฒนาตลาดประเทศไทยของ Skyscanner กล่าวถึงเคล็ดลับการจองตั๋วเครื่องบินว่า “ยิ่งจองตั๋วเครื่องบินเร็วเท่าใด ราคาก็จะยิ่งถูกลงมากเท่านั้น” “ในแต่ละปี นักเดินทางหลายล้านคนใช้เว็บไซต์และแอพพลิเคชั่นของ Skyscanner ในการค้นหาและจองตั๋วเครื่องบินเพื่อให้ได้ราคาที่ดีที่สุด ข้อมูลดังกล่าวทำให้เราวิเคราะห์ได้ว่าช่วงเวลาใดคือช่วงเวลาที่ดีที่สุดในการจองตั๋วเครื่องบินเพื่อเดินทางจากประเทศไทย ไปยังจุดหมายปลายทางต่างประเทศยอดนิยม” นางสาวเกรซ อธิบาย “หากวิเคราะห์จากสถิติตัวเลข เราพบว่าหนึ่งในจุดหมายปลายทางที่ประหยัดที่สุดคือหนึ่งในจุดหมายปลายทางยอดฮิตของนักเดินทางไทยนั่นเองคือ สิงคโปร์ และช่วงเวลาที่ดีสุดในการจองตั๋วเครื่องบินราคาประหยัดไปสิงคโปร์ คือประมาณ 15 สัปดาห์ก่อนการเดินทาง โดยสามารถประหยัดราคาตั๋วเครื่องบินไปได้ถึงร้อยละ 20 และเดือนที่ประหยัดที่สุดในการเดินทาง คือเดือนกรกฎาคม ซึ่งเป็นหนึ่งในเดือนที่ร้อนและชื้นที่สุด ดังนั้นจึงควรใช้เวลาในสิงคโปร์ไปกับการช้อปปิ้ง ตากแอร์เย็นในห้างสรรพสินค้า เพื่อให้เข้ากับสภาพอากาศ “อีกหนึ่งจุดหมายปลายทางต่างประเทศยอดฮิตของนักเดินทางไทยคือ ประเทศออสเตรเลีย ช่วงเวลาที่ดีที่สุดในการจองตั๋วเครื่องบินราคาประหยัดเพื่อไปดูหมีโคอาลาคือ 18 สัปดาห์ก่อนการเดินทาง โดยคุณจะสามารถประหยัดราคาตั๋วเครื่องบินไปได้ถึงร้อยละ 13 อย่างไรก็ตาม อย่าลืมว่าเดือนมกราคมคือช่วงเวลาเดินทางที่ตั๋วเครื่องบินมีราคาแพงที่สุด เพราะเป็นช่วงเทศกาลคริสต์มาสและปีใหม่” “วิธีที่ง่ายที่สุดที่จะทำให้คุณไม่พลาดราคาตั๋วเครื่องบินสุดคุ้ม คือลงทะเบียน บริการแจ้งเตือนราคาตั๋วเครื่องบิน ของ Skyscanner ที่จะแจ้งให้ผู้ใช้งานรู้ล่วงหน้าเมื่อราคาตั๋วเครื่องบินในเส้นทางที่ต้องการปรับลดลง ผ่านทางอีเมล ซึ่งจะช่วยให้คุณสามารถค้นหาช่วงเวลาที่ดีที่สุดในการจองตั๋วเครื่องบิน และได้ราคาที่ประหยัดที่สุด”  จุดหมายปลายทางต่างประเทศยอดนิยม 10 แห่งของนักเดินทางที่อาศัยอยู่ในประเทศไทย และช่วงเวลาที่ดีสุดในการจองตั๋วเครื่องบินเพื่อให้ได้ราคาสุดคุ้ม มีดังนี้

อ่านเทคนิคค้นหาตั๋วเครื่องบินในราคาที่คุ้มที่สุดได้ที่ http://www.skyscanner.co.th/news/เทคนิคค้นหาตั๋วเครื่องบินสุดคุ้ม  ตรวจสอบข้อมูลเพิ่มเติมหรือค้นหาแรงบันดาลใจในการเดินทางได้ที่ www.skyscanner.co.th (ภาษาไทยและภาษาอังกฤษ) หรือ ดาวน์โหลดแอพพลิเคชั่นสำหรับไอโฟนหรือแอนดรอยด์