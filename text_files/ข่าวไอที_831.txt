น่าซื้อ! มือถือเครื่องละ 45 บาท!
8 มีนาคม 2556 - อัลคาเทลออกโทรศัพท์มือถือรุ่นราคาถูกที่สุดในโลก แค่เครื่องละ 45 บาท หน้าจอสี ฟังวิทยุได้ ส่งข้อความได้ มีไฟฉาย เกมส์ นาฬิกาปลุก เครื่องคิดเลข ปฏิทิน แถมใช้แบบแฮนด์ฟรีได้ด้วย

มือถือ Alcatel One Touch 232 มีหน้าจอสีขนาด 1.5 นิ้ว แม้ไม่สามารถเล่นแอ็พพลิเคชั่นได้ แต่สามารถส่งข้อความตัวหนังสือได้ มีวิทยุให้ฟัง และมีฟังก์ชั่นหลากหลาย ตัวเครื่องหนัก 60 กรัม มีขนาด 106 x 46 x 14 ม.ม.
 
โทรศัพท์เคลื่อนที่รุ่นนี้ เหมาะสำหรับคนที่ไม่ได้ต้องการใช้งานอะไรมากไปกว่าการโทร.ออก รับสาย และส่งข้อความ และเหมาะสำหรับคนที่ไม่แคร์ที่จะต้องวิ่งไล่ตามมือถือรุ่นล่าสุด.
Source : news.voicetv.co.th