ถือว่าสร้างความฮือฮาทีเดียวสำหรับการแข่งขันชกมวยไทย รายการ "เดอะ แบทเทิล ออฟ มวย ไทย" (BOM) ที่ประเทศญี่ปุ่น หลังทางฝ่ายจัดการแข่งขันตัดสินใจจ้าง นักแสดง AV มาเป็นสาวริงเกิร์ลข้างสังเวียนซึ่งที่ผ่านมาได้มีการจ้างนักแสดงหนังผู้ใหญ่ชื่อดังมาเป็นสาวชูป้ายในรายการมากมายทั้ง ฮิบิกิ นัตสึเมะ, ฮอนโจ ซูซู และ มายูกิ อิโตะ โดยเหล่าบรรดานักแสดง AV จะสวมบิกีนี่ตัวจิ๋วสีดำ เดินชูป้ายบอกยกในรายการงานนี้ถือว่าสร้างสีสันได้ดีทีเดียว เพราะได้รับเสียงตอบรับจากบรรดาหนุ่มๆ แฟนหมัดมวยเป็นอย่างมาก หลังเดินทางมารับชมเกมดุเดือดบนสังเวียนแล้ว ยังได้เห็นเหล่าบรรดานางเอกดังแบบตัวเป็นๆ สำหรับการแข่งขันมวยไทย The Battle Of MuayThai เริ่มเปิดตัวครั้งแรกเมื่อปลายปี 2020 โดยมีสำนักงานใหญ่ตั้งอยู่ที่เมืองโยโกฮาม่า วัตถุประสงค์เพื่ออยากเผยแพร่มวยไทยให้เป็นที่รู้จักในญี่ปุ่น ซึ่งในรายการมีเข็มขัด WMC Japan (มวยไทยโลก ประเทศญี่ปุ่น) เป็นเดิมพัน นอกจากนี้ยังมีนักชกชาวไทยหลายรายที่ร่วมศึกนี้อีกด้วย แถม  BOM ยังถือเป็นพาร์ทเนอร์กับ ONE Championship (วันแชมเปียนชิพ) สมาคมศิลปะการต่อสู้แบบผสมผสานที่ใหญ่ที่สุดในทวีปเอเชียด้วย
