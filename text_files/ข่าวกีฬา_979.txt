เชื่อว่าแฟนกีฬาหลายคนคงรู้จักเธอเป็นอย่างดี สำหรับนักกีฬาสาวชาวเกาหลีใต้ที่เคยได้ชื่อว่าเป็น "นางฟ้าแห่งวงการยิมนาสติกลีลา" อย่าง ซน ยอน-แจปัจจุบัน ยอน-แจ ในวัย 27 ปี ได้หันหลังให้กับทีมชาติตั้งแต่เมื่อเดือนกุมภาพันธ์ปี 2017 ด้วยผลงานโดดเด่น 11 เหรียญทองชิงแชมป์เอเชีย ตั้งแต่ปี 2013-16, 1 เหรียญทองเอเชียนเกมส์ 2014 และ 1 เหรียญทองแดงยิมนาสติกชิงแชมป์โลก 2014 ซึ่งนี่ยังไม่รวมเหรียญรางวัลยิบย่อยต่างๆอีกมากมายของเธอที่นับไม่หวาดไม่ไหวสำหรับ ยอน-แจ เธอเกิดที่กรุงโซล เมื่อวันที่ 28 พฤษภาคม 1994 โดยเธอเป็นลูกสาวคนเดียว และมีศักดิ์เป็นลูกพี่ลูกน้องกับ ยุน เยีย-จี นักสเก็ตน้ำแข็งทีมชาติเกาหลีใต้สาวแดนกิมจิผู้นี้เธอสร้างชื่อตั้งแต่สมัยยังเป็นเยาวชนด้วยการกวาดแชมป์ยิมนาสติกลีลาประเภทต่างๆเป็นว่าเล่น และด้วยหน้าตาที่น่ารักสะสวย ยิ่งทำให้ชื่อเสียงของเธอโด่งดังอย่างรวดเร็วบนโลกโซเชียล โดยเฉพาะตั้งแต่ปี 2010 เป็นต้นมา ที่เธอมักจะติดโผ ไม่อันดับ 1 ก็ 2 ทุกครั้งที่มีการโหวตนักกีฬาหญิงขวัญใจชาวเกาหลีใต้ เคียงคู่มากับ คิม ยุน-อา นักไอซ์สเก็ตระดับตำนานอีกคนของแดนโสมขาวปัจจุบัน ยอน-แจ ได้หันหลังให้วงการยิมนาสติกอย่างเป็นทางการ ก่อนสำเร็จการศึกษาจากมหาวิทยาลัยยอนเซ สถาบันที่มีชื่อเสียงระดับต้นๆของประเทศ พร้อมเปิดสถาบันสอนยิมนาสติกของตัวเองที่มีชื่อว่า LEAP Studio แต่ก็ยังทำหน้าที่ตัวแทนด้านกีฬา และออกงานในฐานะภาพลักษณ์ของสมาคมกีฬายิมนาสติกเกาหลีใต้อยู่บ้าง รวมไปถึงงานเพื่อองค์กรการกุศลด้วยเช่นกันส่วนเรื่องหัวใจ เธอเคยคบหากับ ชอย จอง-ฮุน มือกีตาร์วงดนตรีชื่อดังของประเทศอย่าง F.T. Island แต่ก็ได้เลิกรากันไปเมื่อเดือนสิงหาคม 2017 ซึ่งตอนนั้นถือเป็นข่าวใหญ่ระดับวาระแห่งชาติอยู่ช่วงระยะเวลานึงเลยทีเดียวส่วนใครที่อยากติดตามภาพสวยๆ และกิจกรรมต่างๆ ของเธอ ก็ตามไปฟอลโลว์ที่อินสตาแกรม yeonjae_son กันได้เลย
