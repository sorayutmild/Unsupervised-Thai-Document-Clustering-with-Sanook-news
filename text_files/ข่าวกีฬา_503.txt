เดฟ เลดั๊ค นักมวยชาวแคนาดา ดีกรีแชมป์เลธเหว่ย (มวยพม่าคาดเชือก) ออกมาท้าทาย "ดำดอทคอม" บัวขาว บัญชาเมฆ ยอดนักชกขวัญใจชาวไทยวัย 37 ปี ให้มาเจอกันบนสังเวียนโดยตัวของนักชกวัย 28 ปี ที่ปัจจุบันเป็นแชมป์เลธเหว่ยโลก มีความต้องการที่จะพิสูจน์ฝีมือกับยอดมวยชาวไทย เพื่อวัดกันไปเลยว่าศิลปะแม่ไม้มวยใครจะเหนือกว่ากัน ซึ่งฝ่ายตนก็มั่นใจว่าจะสยบบัวขาวได้แน่อย่างไรก็ตามสำหรับกฎกติกาของทางเลธเหว่ยนั้น ใช้หมัด, เท้า, เข่า, ศอก เหมือนมวยไทย แต่แตกต่างในเรื่องของการที่สามารถเอาหัวโขกได้ ซึ่งสำหรับกีฬาต่อสู้แขนงอื่นๆ ถือเป็นการทำผิดกติกาที่รุนแรง แต่กับทางฝั่งพม่าถือเป็นเรื่องปกติด้านทางฝั่งของ ค่ายมวยบัญชาเมฆ หลังได้ทราบข่าวก็ไม่สะทกสะท้านกับเรื่องนี้ ลั่นเจอได้หมด แต่ต้องขอเจรจาในเรื่องของกฎกติกาที่เป็นกลาง เพราะหากให้ชกในแบบที่มีการเอาหัวโขกได้ก็จะกลายเป็นเรื่องที่ไม่เหมาะสมสำหรับ เดฟ เลดั๊ค เจ้าของส่วนสูง 188 เซนติเมตร ประวัติการชกถือว่าไม่ธรรมดาศึกษามวยไทยมาอย่างโชกโชน โดยเคยอาศัยหากินอยู่ที่จังหวัดภูเก็ต ก่อนที่จะย้ายไปใช้ชีวิตที่พม่า สำหรับการชกของทั้งคู่จะเกิดหรือไม่อันนี้แฟนๆ ต้องลุ้นกันว่าการเจรจาในเรื่องต่างๆ จะเรียบร้อยหรือไม่
