(21 เม.ย.) ผู้สื่อข่าวรายงานว่า นายสมชาย สุนทรวัฒน์ ได้เสียชีวิตแล้วด้วยโรคมะเร็งตับอ่อน ด้วยวัย 72 ปี ตั้งศพสวดพระอภิธรรมที่จ.สระบุรี
ประวัติ นายสมชาย สุนทรวัฒน์  เกิดเมื่อวันที่ 22 มกราคม พ.ศ. 2482 ที่อำเภอเมืองปราจีนบุรี จังหวัดปราจีนบุรี เป็นบุตรของนายประดิษฐ์ กับนางบุญยืน สุนทรวัฒน์   สำเร็จการศึกษาระดับปริญญาตรี สาขาบริหารธุรกิจ จากมหาวิทยาลัยแคลิฟอร์เนีย ประเทศสหรัฐอเมริกา เมื่อปี พ.ศ. 2515 ปริญญาตรีบริหารธุรกิจ จากมหาวิทยาลัยราชภัฏเทพสตรี และนิติศาสตรบัณฑิต จากมหาวิทยาลัยศรีปทุม 
ตำแหน่งทางการเมือง อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลชวน 2 อดีตรัฐมนตรีช่วยว่าการกระทรวงมหาดไทย ในรัฐบาลของพันตำรวจโททักษิณ ชินวัตร อดีตสมาชิกสภาผู้แทนราษฎร จังหวัดสระบุรี และเป็นผู้ร่วมก่อตั้งพรรคไทยรักไทย 