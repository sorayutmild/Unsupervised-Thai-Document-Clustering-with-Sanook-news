“หนังท้องตื่น หนังตาก็หย่อน” หลายคนมีอาการแบบนี้ โดยเฉพาะในช่วงเวลาบ่ายๆ หลังทานอาหารมื้อกลางวันแบบจัดเต็ม ถ้าได้นอนอยู่บ้านล่ะก็ ได้นอนเอนหลังบนโซฟาตัวโปรดไปยาวๆ แน่นอน แต่ช้าก่อนค่ะ! นอกจากเราจะไม่ควรนอนทันทีหลังทานอาหารอิ่มๆ แล้ว ยังมีอีกหลายอย่างที่เราไม่ควรทำนะ
 
1. เอนตัวลงนอนiStock
นอกจากคนที่มีอาการกรดไหลย้อน จะเสี่ยงทั้งกรด และอาหารไหลย้อนออกมาทางปาก หรือที่เรียกง่ายๆ ว่าอาเจียนแล้ว การล้มตัวลงนอนทันทีที่ทานอาหารอิ่มๆ จะทำให้เกิดลม หรือแก๊สในกระเพาะอาหาร และลำไส้ จนทำให้ระบบย่อยอาหารทำงานได้ไม่สะดวกอีกด้วย ซึ่งหากมีปัญหาต่อไปเรื่อยๆ ใครที่ไม่ได้เป็นโรคกรดไหลย้อน ก็จะเริ่มเป็นก็คราวนี้แหละ
 
2 . ออกกำลังกายiStock
อาการแรกที่อาจเกิดขึ้นเมื่อคุณออกกำลังกายหลังทานอาหารทันที คือ คุณจะเกิดอาการจุกเสียดที่ช่วงท้อง นอกจากนี้ยังทำให้อาหารไม่ย่อย และทำให้ลำไส้ดูดซึมสารอาหารที่ดีได้ไม่เพียงพอ
 
3. ทานผลไม้iStock
หลายคนอาจไม่ทราบว่า การทานผลไม้หลังมื้ออาหารทันที ส่งผลเสียต่อร่างกายอย่างที่คุณอาจนึกไม่ถึง เพราะน้ำย่อยในผลไม้จะไปย่อยอาหารหลักจนสภาพน้ำย่อยหมดความเป็นกรด และทำให้ผลไม้ถูกย่อยและดูดซึมในลำไส้เล็กได้ช้า ซึ่งหากย่อยไม่หมดจะทำให้เกิดการบูด เกิดแก๊สในกระเพาะอาหาร จนเกิดอาการท้องอืดท้องเฟ้อ จุก เสียด แน่นท้อง ดังนั้นหากอยากทางผลไม้ ควรรอหลังมื้ออาหารไปอย่างน้อยหนึ่ง 1-2 ชั่วโมง
 
4. อาบน้ำiStock
ไม่เชื่อก็ต้องเชื่อว่า หลังทานข้าวอิ่มๆ ไม่ควรอาบน้ำทันที เพราะการอาบน้ำอาจทำให้เกิดอาการจุกเสียด แน่นท้อง ท้องอืดท้องเฟ้อ ระบบย่อยอาหารทำงานได้ไม่ดีเหมือนเดิม ดูดซึมสารอาหารดีๆ ไปใช้ได้น้อยลงอีกด้วย
 
5. สูบบุหรี่iStock
การสูบบุหรี่เอง ไม่ว่าจะสูบเมื่อไรก็ส่งแต่ผลเสียให้กับร่างกายอยู่แล้ว แต่การสูบบุหรี่หลังมื้ออาหาร นอกจากจะทำให้ท้องอืดแล้ว ยังมีส่วนเพิ่มปริมาณสารพิษจากการเผาไหม้ของบุหรี่ได้มากขึ้น ทำให้มีโอกาสเป็นโรคถุงลมโป่งพองมากกว่าปกติเนื่องจากร่างกายกำลังเผาผลาญอาหารอยู่ หากได้รับสารนิคโคตินไปด้วย ร่างกายก็จะได้รับสารนั้นมากขึ้น เหมือนสูบบุหรี่แค่มวนเดียวได้พิษของมันถึง 10 เท่าเลยทีเดียว
 
ทางที่ดีที่สุด หลังทานอาหารอิ่มๆ ควรนั่งพักเฉยๆ หรือเดินช้าๆ เพื่อช่วยให้กระเพาะอาหารทำการย่อยอาหารได้ง่าย และสะดวกยิ่งขึ้น ไม่ควรทำกิจกรรมหนักๆ แต่ก็ไม่ควรเอนหลังนอนในทันทีเช่นเดียวกัน ไม่ยากเกินไปหรอก จริงไหม?