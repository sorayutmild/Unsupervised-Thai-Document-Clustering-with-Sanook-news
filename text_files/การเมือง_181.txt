นายธาริต เพ็งดิษฐ์ อธิบดีกรมสอบสวนคดีพิเศษ หรือ ดีเอสไอ แถลงว่า คณะกรรมการพิเศษ มีมติให้คดี ที่เกี่ยวกับการก่อการร้าย การขู่บังคับรัฐบาล การประทุษร้ายประชาชนและ เจ้าหน้าที่รัฐ และการยึดยุทธภัณฑ์ของเจ้าหน้า
ที่รัฐ ให้อยู่ในความรับผิดชอบของ ดีเอสไอ อาทิ คดีวินาศกรรมคลังน้ำมัน คดียิงระเบิด M79 ที่ ถ.สีลม เมื่อคืนที่ผ่านมา และคดีระเบิดเสาไฟฟ้า โดยมี 12 หน่วยงานเข้าร่วม สืบสวนสอบสวน พร้อมกันนี้ขอประณามการกระทำกล่าว และผู้ที่อยู่เบื้องหลัง โดยการกระทำดังกล่าว จะมีโทษสูงถึงขั้นประหารชีวิต ซึ่งขอให้ยุติการกระทำดังกล่าว พร้อมอยากเรียกร้องให้ผู้ที่ไม่เกี่ยวข้อง อย่าเข้าร่วมการชุมนุม เพราะถือว่า การชุมนุมของกลุ่มคนเสื้อแดง ขณะนี้เป็นการชุมนุมที่ผิดกฎหมาย ส่วนกรณีการจับกุม นายเมธี อมรวุฒิกุล ดาราเสื้อแดงนั้น ก็ได้รับไว้เป็นคดีพิเศษเช่นกัน โดย นายเมธี ได้รับสารภาพว่า เกี่ยวข้องกับเหตุการณ์ ความไม่สงบเมื่อวันที่ 10 เมษายน โดยเป็นแนวหน้าในการยิงปะทะกับเจ้าหน้ารัฐบริเวณหน้า โรงเรียนสตรีวิทยา แล้วได้ยึดอาวุธ และยุทธภัณฑ์ ของราชการไปจำนวนมาก เพื่อไปแจกจ่ายให้บุคคลอื่น และได้เก็บไว้กับตัวเอง   ทั้งนี้ยืนยันว่า  DSI จะทำการสอบสวนอย่างตรงไปตรงมาและให้ความเป็นธรรมกับทุกฝ่าย

และจากการค้นรถยนต์ พบอาวุธปืนกลของทางราชการจำนวนมาก โดยเจ้าตัวยอมรับว่า จะนำไปใช้ในการต่อสู้ครั้งต่อไป พร้อมยอมรับด้วยว่ามีการใช้อาวุธร้ายแรงยิงเข้าใส่ทหารจริง
