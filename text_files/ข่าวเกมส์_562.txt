




ตามคาด! โซนี่ประกาศเปิดตัวเครื่อง PlayStation 4 อย่างเป็นทางการแล้วในงาน PlayStation Meeting 2013 ที่กรุงนิวยอร์ค เมื่อเวลา 18.00 น. ของวันที่ 20 กุมภาพันธ์ 2013 ตรงกับเวลาไทยประมาณเช้า 7.00 วันที่ 21 กุมภาพันธ์ 2013 แต่การเปิดตัว PS4 ในครั้งนี้ เรียกได้ว่ายังไม่เต็ม 100% เพราะโซนี่ยังอุบข้อมูลไว้หลายอย่างที่ยังไม่เปิดเผย โดยเฉพาะข้อมูลของตัวเครื่อง PS4 ที่ไม่ยอมนำมาเปิดตัวให้ชมกันในวันนี้ มีแต่เพียงคอนโทรลเลอร์รุ่นใหม่ Dual Shock 4 และกล้องรุ่นใหม่ PS Eye ออกมาให้ดูกันเท่านั้น ตามด้วยพลพรรคพันธมิตรที่พร้อมจะสร้างเกมส์ให้กับ PS4 หลายค่าย
 
PlayStation 4
Dual Shock 4
คอนโทรลเลอร์รุ่นใหม่ที่จะใช้กับเครื่อง PS4 น่าเสียดายที่ไม่มีอะไรเซอร์ไพร์สมากนัก เพราะทุกอย่างเป็นไปตามข่าวลือ ข้อมูลที่หลุดออกมาก่อนหน้านี้ เราจึงพอทราบกันแล้วว่าจอยใหม่นี้จะมีอะไรบ้าง ซึ่งก็ประกอบด้วย Touch Pad ที่ด้านหน้า สำหรับใช้ในการเล่นเพิ่มเติม หรือใช้วาดภาพบนหน้าจอ ตามด้วยโมชั่นคอนโทรล ที่จับเอา PS Move มารวมไว้กับจอย Dual Shock 4 นี้ซะแล้ว โดยมีแถบ "light bar" ที่ด้านหลังของจอย ไว้สำหรับเป็นตัวรับส่งสัญญาณโมชั่นคอนโทรลกับกล้อง และปิดท้ายกันที่ปุ่ม Share ไว้สำหรับกดแบ่งปันข้อมูลการเล่นเกมของเราให้กับเพื่อนๆได้รู้ ทั้งเพื่อนใน PSN และเพื่อนในโซเชี่ยลเน็ตเวิร์ค ที่ด้านล่างก็มีช่องเสียบ Headphone ให้ แถมมีลำโพงด้วย เหมาะสำหรับผู้ชอบเล่นออนไลน์จะได้ Chat ได้สะดวก ส่วนปุ่มอื่นไม่ต่างจากของเดิมมากนัก มีปุ่ม L2 R2 ที่เปลี่ยนรูปร่างให้กดง่ายขึ้น โดยทำเป็นร่องให้ดูคล้ายไกมือ สำหรับเวลาเล่นเกมยิง
โดยรวมดีไซน์ Dual Shock 4 ก็คล้ายกับตัวต้นแบบที่หลุดออกมาก่อนหน้านี้ แต่ดูแล้วสวยและจัดวางปุ่มต่างๆได้สะอาดตากว่า แถมยังรวมฟีเจอร์ต่างๆไว้ครบครัน ทั้งไมค์ ช่องเสียบหูฟัง และ Move ไว้ในจอยเดียว ช่วยประหยัดเงินให้ผู้เล่นได้ดี
PlayStation 4
PlayStation 4
PlayStation 4
PlayStation 4
 

 
PlayStation 4 Eye
กล้องรุ่นใหม่ล่าสุดที่จะต้องใช้งานร่วมกับเครื่องและจอย PS4 เจ้ากล้องตัวนี้มีประโยชน์หลักตรง มันจะเป็นตัวรับส่งสัญญาณการเล่นด้วยโมชั่นคอนโทรล ผ่านจอย Dual Shock 4 ของคุณผ่านแถบ "light bar" ด้านหลังจอย ซึ่งสีของแสงไฟจะไม่ซ้ำกัน เพื่อช่วยบอกว่าใครเป็น Player 1 หรือ 2 หรือ 3 หรือ 4 และประโยชน์ของมันอีกอย่างก็คือ การบันทึกวีดีโอ มันสามารถบันทึกวีดีโอการเล่นเกมของคุณในชีวิตจริงแบบสดๆ แล้วถ่ายทอดไปให้เพื่อนๆได้ชมกันได้ผ่านระบบ Ustream และกล้อง PlayStation 4 Eye นี้ก็ยังใช้ในการทำ Augmented Reality ได้เช่นกัน มันจะจดจำโครงสร้างของผู้เล่นและสร้างเป็นอวาตาร์ในเกมส์ให้
PlayStation 4
PlayStation 4
PlayStation 4
 
Gaikai cloud service
โซนี่ได้ซื้อกิจการของ Gaikai ที่เป็นผู้ริเริ่มการให้บริการ cloud gaming มาเพื่อจะมาเปิดใช้กับ PS4 โดยเฉพาะ ลักษณะของบริการนี้ก็คือ การให้บริการเล่นเกมส์ผ่านอินเตอร์เน็ตนั่นเอง โดยที่ผู้เล่นไม่จำเป็นต้องมีแผ่นเกม ไม่ต้องติดตั้งเกม และไม่ต้องมี HDD สำหรับบันทึกข้อมูลใดๆทั้งสิ้น ทั้งหมดจะถูกโหลดและบันทึกไปด้วย เล่นไปด้วย ในระบบ cloud storage ทั้งหมด พูดให้เข้าใจง่ายๆคือเล่นเกมส์ผ่านระบบ straming นั่นเอง ซึ่งสิ่งที่ผู้เล่นจำเป็นต้องมีที่สุดก็คือ Internet ที่แรง เพราะต้องโหลดและส่งข้อมูลการเล่นไปยังระบบ cloud gaming ตลอดเวลา ถ้าเน็ตช้าก็จะกระตุกแน่นอน โดยโซนี่จะใช้ระบบนี้ ให้บริการเกมเก่าๆจาก PS1, PS2 และ PS3 นั่นหมายความว่า เครื่อง PS4 จะไม่มี Backward Compatible ที่จะนำแผ่นเครื่องเก่าๆมาเล่นได้ จึงต้องอาศัยระบบ cloud gaming หรือดาวน์โหลดใน PSN เอาถ้าอยากจะเล่นเกมส์เก่าๆ
PlayStation 4
 
พันธมิตรแห่ง PS4
ไม่ใช่พันธมิตรแห่งแหวน แต่เป็นพันธมิตรที่เข้าร่วมในการพัฒนาเกมส์ร่วมไปกับเครื่อง PS4 มีค่ายเกมในญี่ปุ่นและเอเชีย 49 ค่าย , ค่ายเกมจากอเมริกา 47 ค่าย และจากยุโรป 53 ค่าย รวมทั้งหมด 149 ค่าย ที่ร่วมมือทำเกมส์ให้กับ PS4 และในงานนี้ก็มีบางค่าย ได้นำผลงานส่วนหนึ่งมาร่วมโปรโมทกับโซนี่ด้วย ดังนี้
- Unreal Engine 4
ด้วยพลังของ PS4 ที่สามารถรันกราฟิกเกมใหม่จาก Unreal Engine 4 ได้สบาย ประกอบกับเลข 4 เหมือนกัน ทาง Epic Games จึงได้จัด Tech Demo ใหม่มาใช้ทดสอบรันกับ PS4 โดยเฉพาะ





 
- Diablo III ลงเครื่อง PS3 และ PS4 เกมส์ RPG ชื่อดังจาก Blizzard จะมีให้ชาว PS3 และ PS4 เล่นด้วยแน่นอน
 
- Square-Enix ประกาศจะทำเกมส์ Final Fantasy ภาคใหม่ ป้อนให้ PS4 จะเปิดตัวในงาน E3 ปีนี้
 
- Watch Dog ภาคใหม่ ลงให้ PS4





 
- Drive Club เกมรถแข่งเกมส์แรกของ PS4





 
- Deep Down เกมส์ใหม่แนว Fantasy Open-World จาก Capcom ที่ดูคล้ายๆ Dragon Dogma ทำลง PS4





 
- The Witness เกมส์ภาพแบบการ์ตูนเน้นสีสันสวยๆ





 
- Killzone: Shadow Fall เกมยิงใหม่ ที่จะเป็นหมัดเด็ดให้กับ PS4





 
- Knack เกมแนวการ์ตูนของ PS4 ที่ทำออกมาได้ราวกับนั่งดู CG Animation อยู่เลย





 
- Infamous: Second Son ภาคต่อของเกมส์มนุษย์ไฟฟ้า คราวนี้ไปยังรุ่นลูก รุ่นหลาน ซึ่งไม่ได้มีแค่ไฟฟ้า แต่มีพลังอื่นๆเพิ่มมามากมาย





 
- Destiny เกมยิงตัวใหม่จาก Bungie อดีตทีมงานสร้างเกม Halo เกมนี้ลงทั้งเครื่องยุคเก่าและยุคใหม่





 
สำหรับข้อมูลเพิ่มเติมของตัวเครื่อง PS4 คาดว่าโซนี่ อุบไว้ก่อน เพื่อจะเปิดตัวอีักทีในงาน E3 2013 ส่วนเอกสารข้อมูลสเปกเครื่อง รายชื่อค่ายเกมและอื่นๆของ PS4 ทางโซนี่ให้มาแล้ว ตามไฟล์ภาพด้านล่าง
 
Update: ข้อมูลเพิ่มเติมจาก Eurogamer ได้สอบถามไปยัง คุณ Shuhei Yoshida ประธานโซนี่ ว่า PS4 จะบล็อคแผ่นเกมส์มือสองหรือไม่ และได้คำตอบมาว่า PS4 สามารถใช้แผ่นมือสองเล่นได้เช่นเดียวกับ PS3
อ้างอิงจาก http://www.eurogamer.net/articles/2013-02-21-sony-tells-eurogamer-playstation-4-will-not-block-used-games
 
ข้อมูลอ้างอิงและภาพจาก

http://kotaku.com
 
http://engadget.com/
 
http://www.allgamesbeta.com/
