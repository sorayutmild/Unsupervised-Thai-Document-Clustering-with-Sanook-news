จากกรณี ส.ส.เต้-มงคลกิตติ์ สุขสินธารานนท์ สมาชิกสภาผู้แทนราษฎร และหัวหน้าพรรคไทยศรีวิไลย์ โพสต์เฟซบุ๊กประกาศท้าชกกับ พล.อ.ประยุทธ์นายกรัฐมนตรี พร้อมเดิมพันใครแพ้ต้องลาออกจากตำแหน่ง 
ต่อมา นายสุชาติ ชมกลิ่น รัฐมนตรีว่าการกระทรวงแรงงาน ได้ออกมาเปิดเผยว่า ขออาสาชกมวยแทน พล.อ.ประยุทธ์ โดยบอกว่า ตนเป็นอดีตนักมวยเก่า ขึ้นสังเวียนงานวัดมานับไม่ถ้วน ดูหน่วยก้านแล้ว ต้องถามเต้ ว่าพี่หนักนะ น้องไหวเหรอ
ล่าสุด เต้-มงคลกิตติ์ ได้โพสต์ข้อความผ่านเฟซบุ๊กส่วนตัว รับคำท้าของ รมว.แรงงานแล้ว ระบุว่า
เห็นว่า รมว.แรงงาน อาสาขึ้นชกแทนนายกรัฐมนตรี รมต.เฮ้ง อายุ 47 ปี สูง 185 cm. หนัก 103 kg.
ส่วนผม อายุ 40 ปี สูง 178 cm.หนัก 78.5 kg. คนละรุ่นกัน 
ผมรับคำท้าแต่ชกแบบพี่น้องไม่เกี่ยวกับตำแหน่งนายกฯ 
แต่ รมต.แรงงาน ไปลดน้ำหนักมาก่อน 25 kg. ผมพร้อม

