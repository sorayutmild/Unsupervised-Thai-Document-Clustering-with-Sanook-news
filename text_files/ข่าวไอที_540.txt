iPhone 5 เปิดตัวทางการ 4 ตุลาคม 2554 พร้อมดัน Tim Cook เป็นแม่งานหลักแทน Steve Jobs!
ท่าจะไม่หนีไปจากเดือนตุลาคมนี้เสียแล้วสำหรับกำหนดการเปิดตัวอย่างเป็นทางการของ iPhone 5 ที่ใครหลายคนรอคอย โดยล่าสุดคุณ John Paczkowski กูรูจากเว็บไซต์ All Things D ออกมาเปิดเผยว่าเขาได้รับรายละเอียดวงในจาก Apple ที่ระบุว่ายักษ์ใหญ่จาก Cupertino จะเปิดตัว iPhone 5 อย่างเป็นทางการในวันที่ 4 ตุลาคม 2554 นี้แล้ว!

นอกจากนี้ผู้ที่จะมารับหน้าเสื่อเป็นผู้กล่าว keynote เพื่อเปิดตัวและแนะนำ iPhone 5 ก็ไม่ใช่ใครที่ไหนแต่เป็นคุณ Tim Cook ซึ่งรับสืบทอดตำแหน่ง CEO ของบริษัท Apple มาจากเฮีย Steve Jobs ที่เพิ่งจะตัดสินใจก้าวลงจากบัลลังก์ของ Apple ไปเมื่อไม่นานนี้ หลังจากที่ก่อนหน้านี้เมื่อครั้งที่ Apple เปิดตัว iPhone 3GS ในปี 2009 พวกเขาได้ส่ง Phil Schiller ขึ้นมารับหน้าที่หลักบนเวทีแทน Steve Jobs ที่ขอลาป่วยไปนั่นเอง

ขณะเดียวกันหาก iPhone 5 เปิดตัวอย่างเป็นทางการในช่วงเวลาดังกล่าวจริงก็จะสอดคล้องกับข่าวลือก่อนหน้านี้ที่ผู้บริหาร France Telecom ได้ออกมาเปิดเผยว่า iPhone 5 อาจจะพร้อมวางจำหน่ายสู่วงกว้างในอีก 1-2 สัปดาห์ต่อมาหรือราวกลางเดือนตุลาคมนี้ (15 ตุลาคม) อีกต่างหากUpdate: ล่าสุดคุณ Jim Dalrymple จากเว็บไซต์ The Loop ก็ได้ออกมาคอนเฟิร์มด้วยอีกคนว่า 4 ตุลาคม 2554 นี้คือดีเดย์ที่ Apple จะเปิดตัว iPhone 5 อย่างเป็นทางการเช่นเดียวกันบทความโดย: ekk TechXciteที่มา: allthingsd
งานแถลงข่าวเปิดตัว iPhone 4s อย่างเป็นทางการ คลิก