แพทย์เร่งผ่าตัดเลาะผังผืดตรงจุดที่ยึดแขนซ้ายติดกับลำตัว ด.ญ.กะเหรี่ยงออก ก่อนเสียแขนและเนื่องจากผิวหนังตามร่างกายเหลือน้อยมากจึงไม่สามารถทำศัลยกรรมได้
นายแพทย์วิบูลย์ ชัยศิริรัตน์ หัวหน้ากลุ่มงานอุบัติเหตุ ฉุกเฉิน และนิติเวชโรงพยาบาลกำแพงเพชร เปิดเผยสภาพร่างกายของเด็กหญิงชาวกะเหรี่ยง ที่ถูกนายจ้างทารุณกรรมบาดเจ็บสาหัสว่า ลักษณะแผลถูกน้ำร้อน ซึ่งอยู่ในขั้นรุนแรงระดับสูงสุด คือ ระดับ 3 ช่วงที่ถูกน้ำร้อนจะเจ็บปวดทรมานมาก ดูจากบาดแผลคาดว่าเกิดเหตุมาแล้วไม่ต่ำกว่า 6 เดือน และต้องส่งตัวไปผ่าตัดที่ โรงพยาบาลสวรรค์ประชารักษ์ จ.นครสวรรค์  โดยต้องทำการเลาะผังผืดที่ติดกันตรงบริเวณแขนซ้ายกับลำตัวให้หลุดออกจากกันก่อน เพื่อให้เด็กสามารถใช้แขนได้ เพราะถ้าไม่ผ่าตัดผังผืดจะยึดรั้งมากขึ้น จนทำให้แขนใช้งานไม่ได้ แต่คงไม่สามารถทำศัลยกรรมได้ เนื่องจากผิวหนังส่วนใหญ่ตามร่างกายเหลือน้อยมาก ด้านนายวัชรินทร์ ทองสกุล รองผู้ว่าราชการจังหวัดกำแพงเพชร ยืนยันว่า จะดูแลเรื่องนี้อย่างใกล้ชิด ขณะนี้ทั้งความเป็นอยู่และสภาพจิตใจของเด็กเริ่มดีขึ้น ไม่รู้สึกหวาดกลัวและยอมพูดคุย ส่วนความคืบหน้าของคดีขณะนี้ตำรวจรวบรวมพยานหลักฐานต่างๆ ครบหมดแล้ว เหลือแต่เพียงหลักฐาน ยืนยัน ลายนิ้วของผู้ต้องหา
โฉมหน้า 2 ผัวเมียโหด ทารุณลูกจ้าง 12 ขวบ!
