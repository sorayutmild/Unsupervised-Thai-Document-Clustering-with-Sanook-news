อีกหนึ่งผลิตภัณฑ์ดีๆ ที่ช่วยเหลือเกษตรกรไทยแล้วยังส่งเสริมสุขภาพที่ดีให้แก่พสกนิกรชาวไทยอีกด้วย นั่นคือ "น้ำผึ้งสวนจิตรลดา" นั่นเอง 
ความเป็นมาของโครงการน้ำผึ้งสวนจิตรลดา ก็เหมือนกับโครงการส่วนพระองค์อื่นๆ คือช่วยเหลือเกษตรกรผู้เลี้ยงผึ้งทางภาคเหนือ โดยการรับซื้อน้ำผึ้งที่ดีมีคุณภาพ นำมาผ่านกระบวนการผลิตอาหารตามมาตรฐานสากล แยกบรรจุในหลอด ขวด และแกลลอนพลาสติก เพื่อเป็นทางเลือกให้กับประชาชนในการบริโภค และนำส่งร้านค้าเพื่อจำหน่ายทั่วประเทศต่อไป
 
 
ทำไมน้ำผึ้งสวนจิตรลดาถึงเป็นที่นิยม?
น้ำผึ้งสวนจิตรลดา โดยเฉพาะชนิดหลอด เป็นที่นิยมทั้งในชาวไทย และชาวต่างประเทศ เพราะเป็นน้ำผึ้งคุณภาพดี ผ่านกระบวนการผลิตที่ดี ทันสมัย ตามมาตรฐานสากล ใส่ใจทุกขั้นตอนตั้งแต่ตรวจรับวัตถุดิบ ตรวจสอบความบริสุทธื์ของน้ำผึ้ง ตรวจปริมาณน้ำตาลในน้ำผึ้ง ตรวจกลิ่น รส ปริมาณจุลินทรีย์ และสุ่มตัวอย่างตรวจตลอดการผลิต จึงทำให้ผู้บริโภคมั่นใจได้ว่า น้ำผึ้งสวนจิตรลดา เป็นน้ำผึ้งคุณภาพดีทั้งรสชาติ และความปลอดภัย
 
 
ประโยชน์ของน้ำผึ้ง
1. เพิ่มความสดชื่นให้แก่ร่างกาย
2. มีสารต้านอนุมูลอิสระ ช่วยชะลอวัย บำรุงผิวพรรณให้เปล่งปลั่ง
3. บำรุงกล่องเสียง บรรเทาอาการเจ็บคอ
4. บำรุงสมอง ช่วยให้ความจำดีขึ้น
5. เป็นน้ำตาลที่ดีต่อสุขภาพ เหมาะสำหรับคนที่ต้องการควบคุมอาหารหวาน
6. บรรเทาอาการท้องเดิน รักษาอาการลำไส้อักเสบ
7. ยับยั้งการเจริญเติบโตของแบคทีเรีย และจุลินทรีย์
8. ลดอาการหงุดหงิด กังวล และทำให้นอนหลับสบายยิ่งขึ้น
9. ลดกรดในกระเพาะอาหาร ช่วยให้ย่อยอาหารได้ดีขึ้น
10. เป็นอาหารสุขภาพที่เหมาะกับผู้ป่วยความดันโลหิตสูง
 
 
ผู้ที่ไม่ควรกินน้ำผึ้ง
ผู้ที่แพ้เกษรดอกไม้ แพ้ผึ้ง เด็กอายุต่ำกว่า 1 ปี ผู้ป่วยที่มีปัญหาการย่อยน้ำตาลกลูโคส ฟรักโตส และอื่นๆ รวมถึงผู้ป่วยที่ต้องจำกัดอาหารอย่าง ผู้ป่วยเบาหวาน แม้ว่าน้ำผึ้งจะเป็นน้ำตาลที่ดีต่อสุขภาพ แต่ก็ต้องรับประทานในปริมาณที่จำกัดเช่นกัน