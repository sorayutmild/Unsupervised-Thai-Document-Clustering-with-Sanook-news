วันครบรอบวันเกิด (24 มิ.ย.) ของตลกร้อยล้าน หม่ำ จ๊กมก หรือ เพ็ชรทาย วงษ์คำเหลา ในปีนี้ มีคำอวยพร พร้อมกับข้อความน่ารักๆ ที่อ่านแล้วอดอมยิ้มไม่ได้จาก มด เอ็นดู วงษ์คำเหลา ภรรยาคู่ทุกข์คู่ยากที่ใช้ชีวิตกันมาปีนี้เป็นปีที่ 33 แล้ว โดยมดได้อวยพรสามีคนเก่งในวาะของวันครบรอบวันเกิดปีที่ 50 ว่า
" Happy Birth Day ..สามีที่แสนดี คุณพ่อคนดีที่ 1 เลย ขอบคุณที่มอบความรักความอบอุ่นเติมเต็มสิ่งที่ขาดหายไปคอยปลอบใจยามเราท้อ เหนื่อยขนาดไหน พ่อ ไม่เคยบ่นยอมทนสู้เพื่อลูก - เมีย ไม่เคยถอย เห็นรูปนี้แล้ว น้ำตาไหล ไม่คิดว่าผู้ชายคนนี้จะเสียสละยอมเหนื่อยกายมี บางครั้งที่ เคยทำให้เค้าเหนื่อยใจ แต่พ่อไม่เคยคิดจะทิ้งลูกทิ้งเมียเลย ขอบคุณนะคะที่อดทนกะเมียงี่เง่าคนนี้ตลอด 33 ปีทีผ่านมา เกิดกี่สิบชาติก็ขอให้มาพบเจอเป็น ผัวเมียกันทุกๆ ชาติไป สาธุ สุขสันต์วันเกิดนะคะคุณผัว พรใดอันประเสริฐ ขอให้พรจงเกิดผลแด่ เพ็ชรทาย วงษ์คำเหลา ด้วยเทอญ รูปนี้แม้นแต่หมอนยังไม่มีหนุน ท้องลูกสาวประมาณ3 เดือนอยู่ห้องเช่าแคบๆ Happy Birth Day นะคะพี่หม่ำ