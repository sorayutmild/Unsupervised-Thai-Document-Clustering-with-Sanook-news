แม่พาลูกสาววัย 16 แจ้งจับ 7 น.ร.โจ๋รุมข่มขืน ถ่ายคลิปในโรงแรมดังกลางเมืองอุดรธานี ตร.ตามรวบได้ 3 คน แก๊งโจ๋หื่นลวงไปกินข้าวในโรงแรม ชักชวนดื่มเหล้า จนเหยื่อเมา เปิดห้องผลัดกันขยี้กามจนครบทุกคน ก่อนนำตัวไปปล่อยให้นั่งรถกลับบ้านเอง นำคลิปไปให้แฟนเหยื่อดูหวังเยาะเย้ย เร่งตามล่าอีก 4
เมื่อเวลา 10.00 น. วันที่ 21 พ.ค. พ.ต.ท. กิตติพงษ์ จิตรคาม สว.สส.สภ.เมืองอุดรธานี ร.ต.ท.อิทธิพงษ์ ก้อนวิมล ร.ต.ต. ไพฑูรย์ โสนะโชติ ร.ต.ต.วิบูลย์ นนทะแสง รองสว.สส. นำเจ้าหน้าที่ตำรวจชุดสืบสวนพิรุณเข้าจับกุมผู้ต้องหาคดีร่วมกันรุมโทรมหญิง
ผู้ต้องหาประกอบด้วย นายกฤษฎา ศิริอ่อน อายุ 19 ปี อยู่บ้านเลขที่ 250 หมู่ที่ 4 ต.โพนงาม อ.หนองหาน จ.อุดรธานี นักศึกษาปวช.ปี 3 สถานศึกษาแห่งหนึ่งในอ.เมืองอุดรธานี นายพลากร อดุลย์รัมย์ อายุ 22 ปี อยู่บ้านเลขที่ 39 หมู่ 4 ต.โพนงาม และด.ช.แบงก์ (นามสมมติ) อายุ 14 ปี บ้านอยู่ ต.โพนงาม นักเรียนชั้นม.3 โรงเรียนแห่งหนึ่งในจ.อุดรธานี เหตุเกิดเมื่อเวลา 16.00 น. วันที่ 17 พ.ค. ต่อเนื่องถึงเวลา 18.00 น. วันที่ 18 พ.ค. ที่ห้อง 145 โรงแรมริชแมนชั่น ต.หมากแข้ง อ.เมือง จ.อุดรธานี โดยมีน.ส.เอ๋ (นามสมมติ) อายุ 16 ปี ผู้เสียหายชี้ให้จับกุม
ทั้งนี้สืบเนื่องจากเมื่อเวลา 21.00 น. วันที่ 19 พ.ค. นางน้อย (นามสมมติ) อายุ 33 ปี บ้านอยู่ อ.เมือง จ.อุดรธานี นำน.ส.เอ๋บุตรสาวเข้าแจ้งความกับร.ต.อ.พิษณุ สุริยะ ร้อยเวรสภ.เมืองอุดรธานีว่า ด.ช.แบงก์หลอกน.ส.เอ๋ไปให้เพื่อนรวม 7 คนข่มขืนในโรงแรมดังกล่าว ขณะข่มขืนยังถ่ายคลิปวิดีโอไว้ด้วย จากนั้นนำคลิปดังกล่าวไปให้นายอ๊อด (นามสมมติ) อายุ 16 ปี แฟนของน.ส.เอ๋ดูด้วย
น.ส.เอ๋ ให้การว่า ตน พร้อมด้วยนายอ๊อด และด.ช.แบงก์ เรียนอยู่ชั้น ม.3 โรงเรียนเดียวกัน เมื่อเวลา 16.00 น. วันที่ 17 พ.ค. ด.ช.แบงก์โทรศัพท์มาชักชวนไปพบที่ซอย 3 บ้านพรสวรรค์ ต.หนองบัว อ.เมือง จ.อุดรธานี จากนั้นไปกินข้าวที่โรงแรมริชแมนชั่น เมื่อไปถึง ด.ช.แบงก์พาไปที่ห้องหมายเลข 156 ภายในห้องดังกล่าวพบว่ามีเพื่อนของด.ช.แบงก์อีก 6 คนนั่งดื่มเบียร์กันอยู่ และชวนให้ตนดื่มด้วยจนเมา เมื่อเห็นว่า ตนมึนเมา นายกฤษฎาจึงพาไปที่ห้อง 145 บอกว่าจะให้นอนพักผ่อน แต่เมื่อถึงห้อง กลับลงมือข่มขืนจนสำเร็จความใคร่ จากนั้นเพื่อนอีก 6 คนผลัดกันข่มขืนอีกหลายครั้ง จนเย็นวันที่ 18 พ.ค. นายกฤษฎาจึงนำไปส่งให้ขึ้นรถสองแถวกลับบ้านเองในสภาพร่างกายสะบักสะบอม เมื่อถึงบ้านจึงเล่าเรื่องให้มารดาและนายอ๊อดทราบ จากนั้นเข้าแจ้งความ
ด้าน นายกฤษฎา นายพลากร และด.ช.แบงก์ ให้การรับสารภาพว่า ร่วมกับพวกที่ยังหลบหนีอีก 4 คน คือ นายพลชนะ กองขันธ์ นายชัยยศ ลักษณะดี นายอำพล รสดี และนายกบ ไม่ทราบนามสกุล ทุกคนอายุ 20 ปี ร่วมกันข่มขืนน.ส.เอ๋จริง โดยก่อนหน้านี้ขณะที่พวกตนนั่งดื่มเบียร์อยู่ในห้องดังกล่าว ด.ช.แบงก์นำน.ส.เอ๋มาร่วมวงด้วย หลังจากน.ส.เอ๋เมา นายกฤษฎาจึงพาไปเปิดห้องเลขที่ 145 แล้วข่มขืนก่อนเป็นคนแรก จากนั้นทุกคนที่เหลือเข้าไปข่มขืนจนครบทุกคน ขณะข่มขืน ใช้โทรศัพท์มือถือถ่ายคลิปวิดีโอไว้ด้วย จนเย็นวันที่ 18 พ.ค. จึงไปส่งที่หน้าโรงเรียนประจักษ์ ศิลปาคม ส่วนเพื่อนกลุ่มหนึ่งนำคลิปดังกล่าวไปให้นายอ๊อด แฟนน.ส.เอ๋ดูเพื่อเยาะเย้ย
หลังสอบสวนเบื้องต้น พ.ต.ท.กิตติพงษ์นำตัวผู้ต้องหาทั้ง 3 คนมอบให้ร.ต.อ.พิษณุ ร้อยเวรเจ้าของคดีดำเนินการตามกฎหมาย และจะติดตามพวกที่เหลืออีก 4 คนต่อไป
 