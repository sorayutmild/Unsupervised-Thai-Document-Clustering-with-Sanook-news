The Sims 4’s Vampire Pack เชิญชาวซิมส์มาดูดเลือดกันดีกว่า
 The Sims 4
The Sims 4 ยังมีออกแผ่นเสริมใหม่ออกมาอีกเรื่อยๆ ล่าสุดได้เปิดตัว The Sims 4’s Vampire Pack ที่จะออกมาให้เล่นกันเพิ่มในวันที่ 24 มกราคม 2017 นี้ แผ่นเสริมนี้จะเพิ่มตัวละครแวมไพร์ให้เล่นกันได้ ความสามารถของมันก็คือสามารถไปดูดเลือดชาวซิมส์คนอื่นๆได้ และชาวซิมส์คนนั้นก็จะกลายเป็นแวมไพร์ต่อ และมีระบบอื่นๆดังนี้
ตัวละครแวมไพร์จะเป็นตัวละครพิเศษที่มีความต้องการไม่เหมือนชาวซิมส์ทั่วไป พวกเขาต้องการพลาสม่าในการดำรงชีวิตและการนอนที่ยาวนานกว่าปกติ พลาสม่าก็คือสิ่งที่แวมไพร์ดื่มกิน หรือก็คือเลือดนั่นเอง แต่ในเกมนี้ทำออกมาในหลากหลายรูปแบบให้ดูเหมือนเครื่องดื่มธรรมดาๆทั่วไป สามารถหาซื้อได้จากตามร้านค้า หรือจะปลูกเองเป้นต้นผลไม้พลาสม่ามากินก็ได้ หรือไม่อย่างนั้นก็แอบไปดูดพลาสม่ามาจากชาวซิมส์คนอื่นๆขณะที่พวกเขาหลับ แล้วพวกซิมส์เหล่านั้นก็จะกลายเป็นแวมไพร์ด้วย แค่นึกก็น่าสนุกแล้ว
ในแผ่นเสริมนี้ยังมาพร้อมกับโลกใหม่ Hollow world โลกปีศาจที่เหมาะจะให้เหล่าแวมไพร์อยู่อาศัย ที่โลกนี้มันต่างจากโลกมนุษย์เพราะมันดูน่าสยดสยองและจะมีเวลากลางคืนที่ยาวนาน ไม่มีแสงสว่างจากดวงอาทิตย์ที่เหล่าแวมไพร์ต้องหวาดกลัว ที่ใจกลางโลกนี้ยังเป็นที่อยู่ของท่านเคาน์ Vlad หรือแดรกคูล่าด้วย

 
Source:

http://www.dualshockers.com/2017/01/10/sims-4s-vampire-pack-gets-release-date/
