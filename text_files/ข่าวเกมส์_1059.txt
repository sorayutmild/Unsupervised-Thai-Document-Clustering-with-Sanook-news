
 Gamers Paradise โต๊ะในฝันสำหรับเกมเมอร์
      เชื่อว่าเกมเมอร์หลายท่านคงต้องการโต๊ะคอมพิวเตอร์ในฝันไว้สำหรับเล่นเกมสัก ตัว โดยข่าวล่าสุดรายงานว่า Gamers Paradise กำลังระดมทุนใน Kickstarter  เพื่อสร้างโต๊ะในฝันที่เกมเมอร์ทุกคนต้องน้ำลายหก?
     โต๊ะตัวดังกล่าวประกอบไปด้วยพอร์ต USB2.0 เจ็ตพอร์ต  โดยถูกวางไว้ที่บนโต๊ะด้านซ้ายล่าง ตรงกลาง  และด้านหลังพร้อมกับที่เสียบปลั๊กไฟ  ซึ่งทางบริษัทเชื่อว่าการวางตำแหน่งเช่นนี้จะช่วยลดปัญหาสายไฟสายเคเบิล ต่างๆ พันกันรกรุงรังหรือกองไว้ที่ด้านล่างหรือด้านข้างของโต๊ะ
     นอกจากนั้นก็ยังมีพอร์ต HDMI สองช่องสำหรับมอนิเตอร์  สามารถปรับแต่งเพื่อเพิ่มพอร์ต DVI เช้าไปได้ รวมทั้ง audio port  ที่มาพร้อมกับสวิตช์เปิดปิดเสียงที่ออกมาจากเฮดโฟนกับลำโพง นอกจากนั้นก็มี  LED light bars ที่ด้านหลังช่วยเพิ่มสีสันอีกด้วย  ด้านขนาดนั้นโต๊ะตัวนี้มีความกว้างทั้งสิ้น 60 นิ้ว สูง 30.5 นิ้ว และลึก  26 นิ้ว ประกอบมาจากคาร์บอนไฟเบอร์และขอบเหล็ก  ชิ้นส่วนทั้งหมดได้รับการประกอบมาจากโรงงาน  ผู้ใช้เพียงประกอบขาโต๊ะก็ใช้งานได้ทันที
     ทางบริษัทต้องการระดมทุนให้ได้ 75,000 เหรียญ (ราว 2,200,000 บาท)  ผู้ที่บริจาคเงินตั้งแต่ 489 เหรียญขึ้นไป (ราว 14,000 บาท)  ขึ้นไปจะได้รับโต๊ะไปใช้งานได้เลย ส่วนผู้ที่บริจาคตั้งแต่ 999  เหรียญขึ้นไป (ราว 29,000 บาท)  ขึ้นไปก็มีสิทธิเลือกออฟชันเสริมอื่นได้อีกมากมายเลยครับ





 
ที่มา: Kickstarter
 
 
สนับสนุนเนื้อหา
โดย falcon_mach_v

