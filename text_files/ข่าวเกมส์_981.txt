ในอีกซีกโลกหนึ่ง ท่ามกลางสถานการณ์ที่รุนแรงดุเดือดของสงครามรัสเซียและยูเครน ที่สร้างความเดือดร้อนให้กับประชาชนและบ้านเมือง เมื่อมันเกิดขึ้นแล้วย่อมสร้างผลกระทบเป็นวงกว้าง จนไม่นานมานี้ใน Reddit ได้มีชายหนุ่มคนหนึ่งเข้ามาโพสบทความบทความหนึ่ง ที่อาจเรียกน้ำตาให้กับแฟนเกม Genshin Impact ก็เป็นได้ TvT ไปดูพร้อม ๆ กันครับ


เป็นเวลาหนึ่งปีแล้ว ที่ผมได้เล่นเกมนี้ร่วมกับพวกคุณทุกคน ในการสำรวจ Teyvat และได้รับประสบการณ์ที่พิเศษและดีมากมาย แต่ตอนนี้ผมไม่สามารถที่จะเล่นได้ เนื่องจากประเทศของผมถูกโจมตี ตัวผมอยู่ที่ยูเครน ในวันพรุ่งนี้ผมต้องเข้าร่วมกองทัพ ทั้งที่ไม่มีประสบการณ์เลย แต่ผมก็จะทำ ผมจะคิดถึงเกมนี้จริง ๆ นะ...คิดถึงโลกที่งดงาม คิดถึงการพูดคุยที่แสนสนุกสนานของพวกเรา หวังว่าจะได้พบกับ Teyvat และทุกคน เร็ว ๆ นี้ (โอ้ยน้ำตาไหล TvT) 

หลายคนใน Reddit ที่ได้อ่านข้อความของเขา ต่างก็เข้ามาให้กำลังใจและอวยพรให้เขากลับมาอย่างปลอดภัย บางคนก็มาแชร์ว่าประเทศของเขา ก็เคยเจอกับสงครามเหมือนกัน ซึ่งมันทำให้เราได้เห็นถึงน้ำจิตน้ำใจที่ไม่เคยเหือดหายไปจาก Community ที่พร้อมจะให้กำลังใจ ในยามที่ใครบางคนประสบปัญหา

การสนธิกำลังของกองทัพรัสเซียที่บุกเข้ายูเครน (ยังมีกองกำลังพลร่มมากกว่า 3,500 นายที่ส่งลงมาทางอากาศ และทางน้ำที่มาจากคาบสมุทรไครเมียด้วย)
โดยสรุปพ่อหนุ่มรายนี้ก็ต้องไปรับใช้ชาติ เรื่องเกมคงต้องพักไว้ก่อน ซึ่งท่ามกลางสถานการณ์อันร้อนแรงของทั้ง 2 ประเทศทั้งยูเครนและรัสเซีย ที่เรียกได้ว่าเข้าสู่ภาวะสงครามแล้ว สืบเนื่องจากการที่ผู้นำชาติยูเครน ที่อยากเข้าร่วมกับทางนาโต้ ที่ถือว่าเป็นขั้วตรงข้ามกับรัสเซียในทางยุทธศาสตร์ ทำให้รัสเซียทำการเคลื่อนไหวทางการทหารเข้ามาในยูเครน ซึ่งถือว่าเรื่องที่ผมได้ยกมาก็เป็นเพียงส่วนหนึ่ง ของความเดือดร้อนในประเทศยูเครนเท่านั้น

กองหนุนยูเครนเข้าร่วมการซ้อมรบใกล้กับเมือง Kyiv ประเทศยูเครน เมื่อวันที่ 18 ธันวาคม ภาพ: EPA (ไม่ใช่บุคคลในเรื่อง)
ทาง Sanook Game ก็ขอให้พ่อหนุ่มคนนี้กลับมาอย่างปลอดภัย กลับมาเล่น Genshin Impact ได้อย่างมีความสุขอีกครั้งนะครับ โอเคไว้เท่านี้ก่อนเดี๋ยวจะเป็นการรายงานสถานการณ์สงครามไป แล้วไว้พบกันนะครับสวัสดี