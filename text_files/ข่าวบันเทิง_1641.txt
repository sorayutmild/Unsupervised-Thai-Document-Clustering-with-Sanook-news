
เงียบมานาน กลับมาคราวนี้สาว "เจนี่ เทียนโพธิ์สุวรรณ" เลยโดนต้อนรับด้วยกระแสข่าวค่อนข้างรุนแรง หรือแรงที่สุดเท่าที่เคยมีมา เพราะประเด็นฉาวนี้มีผลกระทบต่อ "ตู่ นันทิดา แก้วบัวสาย" ภรรยาของ "เอ๋ ชนม์สวัสดิ์" ชายหนุ่มที่มีข่าวกิ๊กกั๊กอยู่กับเจนี่ในตอนนี้ เพื่อไม่ให้ข่าวลือรุนแรงไปมากกว่านี้ สาวเจนี่เลยขอพื้นที่สื่อเคลียร์ให้แฟนๆ หายข้องใจในงาน "ฉลองครบรอบ 4 ปี ดีไฮจีนิค ประเทศไทย" ว่าแค่รู้จักกันเฉยๆ ไม่เคยไปไหนด้วยกันเลย ตอนนี้โสดสนิท
มีคนเห็นว่า "เอ๋" สามี "ตู่ นันทิดา" ขับรถมารับเจนี่ด้วย
"เป็นตุ๊กตาหน้ารถของตัวเองมากกว่า ถามว่ารู้จักพี่เขาไหม ก็รู้จักนะ แต่ยืนยันว่าไม่เคยไปไหนมาไหนด้วยกัน พี่หนูมีคนขับรถนะ คนขับรถหนูไปไหนมาไหนกับเจนี่ตลอด ไปส่งเจนี่ที่กองทุกครั้ง ก็รู้จักกันค่ะ แต่ไม่มีเกินเลยอะไร"
 กลัวจะมีอะไรพาดพิงหรือดึงเราไปเกี่ยวข้องกับ "ตู่ นันทิดา" ไหม?
"เจนี่ก็ไม่ทราบเหมือนกัน เพราะตัวเจนี่เองทุกวันนี้ก็ทำงานทุกวัน ข่าวก็คือข่าว เจนี่กลับกับคนขับรถทุกครั้งนะคะ ไม่พูดดีกว่า อายเปล่าๆ ไม่ควรมองอย่างนั้นค่ะ"
โต้ฝ่ายชายเป็นป๋าให้เงินไปชอปปิ้งที่ฝรั่งเศสเป็นล้าน
"โอ้โห้....สาธุเลยค่ะ ถ้าเป็นอย่างนั้นจริงๆ เจนี่ก็คงไม่ต้องทำงานแล้ว สาธุเลยจริงๆ ทุกวันนี้เจนี่ก็ยังทำงานเยอะมากเหมือนเดิม ไปทำงานที่ฝรั่งเศสไม่ได้ชอปปิ้งเลย ไปที่นู่นป่วยด้วย"
ซีเรียสกับข่าวนี้หรือเปล่า เพราะมันค่อนข้างแรง
"เจนี่ว่ามันเลยจุดนั้นไปแล้วสำหรับเจนี่ เจนี่ทำงาน ดูแลตัวเองมาตั้งแต่เด็ก ไม่ว่าเจนี่อยากจะได้อะไรก็ต้องซื้อเอง เราดูแลตัวเองมาตั้งแต่เด็กๆ เลย มันทั้งหนักและเหนื่อยมาก ซึ่งพอเวลาได้ของพวกนี้มาแต่ละอย่าง อย่างเช่น บ้าน เจนี่จะภูมิใจมาก เงินทุกบาททุกสตางค์ พอเรามาอยู่เราก็สุขใจ มีความสุขจริงๆ เพราะมันคือหยาดเหงื่อของเรา เวลาเข้าไปบ้านทีไรเราจะสดชื่น เพราะมันเกิดขึ้น คิดว่านี่รู้ไหมต้องร้องไห้กี่ซีนกว่าจะได้บ้านมา เลือดตาแทบกระเด็น แรงเงานี่เป็นอะไรที่หนักมากจริงๆ มันเลยกลายเป็นความภูมิใจ ไม่รู้สึกว่าจะต้องให้ใครมาดูแลเรา เราดูแลตัวเอง และครอบครัวด้วย ไม่โกรธคนปล่อยข่าว นี่ไงสาธุให้ด้วย ขอให้สมพรปาก ถ้ามีเจนี่ก็สบายไปแล้ว นี่ยังต้องมายืนลำบาก เพื่อนๆ คนอื่นเขาสบายไปหมดแล้ว เจนี่สามารถดูแลตัวเองได้ ถามว่าต้องการคนรู้ใจไหม อายุขนาดนี้เราก็ต้องการคนจะมาช่วยดูแลความรู้สึกเรา แต่ถ้ามันยังไม่มี ยังไม่ใช่ก็คือไม่ใช่ ถามว่าไขว่คว้าไหม เจนี่ว่าอายุขนาดนี้ไม่ต้องไขว่คว้าแล้ว เพราะมันคงเป็นโค้งสุดท้ายจริงๆ อีกอย่างตอนนี้เจนี่ก็ไม่มีเวลาด้วย ละคร 2 เรื่องไปแล้ว ถ่าย 7 วันไม่มีโอกาสได้เจอใคร เจนี่เจอทีมงานในละครมากกว่าเจอคนข้างนอกอีก"
หมอลักษณ์" ฟันธง "เจนี่" จะได้พ่อหม้าย แต่เจ้าตัวบอกขอเชื่อตัวเอง
"หมอดู....เจนี่เชื่อตัวเองค่ะ เจนี่ไม่อยากลบหลู่แล้วกัน แต่ ณ ขณะนี้เจนี่เชื่อตัวเอง ทำงาน มีครอบครัวของตัวเอง ถ้าพ่อหม้ายมาจีบโอเคไหมก็ไม่ทราบ เป็นเรื่องของอนาคต เจนี่ฟันธงให้ตัวเองก่อนได้ไหมว่าตอนนี้ทำงานเหนื่อยมากจริงๆ"
สาวเจนี่ยืนยัน นอนยันแล้วว่าไม่ได้คั่วกับกับคนมีเจ้าของแน่นอน ตอนนี้โสดสนิทจ้า!!