     Honda Accord 2022 ใหม่ เพิ่มระบบความปลอดภัย Honda SENSING ตั้งแต่รุ่นเริ่มต้น พร้อมเครื่องยนต์เทอร์โบ 1.5 ลิตร และไฮบริด e:HEV 2.0 ลิตรเช่นเดิม เคาะราคาจำหน่าย 1,499,000 - 1,799,000 บาท

     Honda Accord รุ่นปี 2022 ใหม่ ยังคงมีให้เลือกทั้งหมด 3 รุ่นย่อย ประกอบด้วยรุ่นเทอร์โบ 1 รุ่นย่อย ส่วนรุ่นไฮบริดถูกเปลี่ยนชื่อเป็น e:HEV เพื่อให้สอดคล้องกับตลาดโลก มีให้เลือก 2 รุ่นย่อย ดังนี้

รุ่น EL
รุ่น e:HEV EL+
รุ่น e:HEV TECH


     เริ่มต้นที่รุ่น EL เครื่องยนต์เทอร์โบ 1.5 ลิตร มีการเพิ่มระบบความปลอดภัยขั้นสูง Honda SENSING เป็นอุปกรณ์มาตรฐาน เพิ่มไฟตัดหมอกคู่หน้าแบบ LED, ที่ชาร์จไฟแบบไร้สาย, กระจกมองหลังปรับลดแสงสะท้อนอัตโนมัติ, ม่านบังแดดกระจกข้างด้านหลัง, ช่องชาร์จไฟ USB จำนวน 2 ตำแหน่งสำหรับผู้โดยสารตอนหลัง และระบบเชื่อมต่อ Honda CONNECT
     ขณะที่รุ่น e:HEV EL+ และ e:HEV TECH ถูกตกแต่งโลโก้ H Mark ด้วยกรอบสีฟ้า ประดับด้วยสัญลักษณ์ e:HEV เพิ่มเติมด้วยระบบฟอกอากาศภายในห้องโดยสาร Plasmacluster ทั้ง 2 รุ่นย่อย

     ระบบความปลอดภัย Honda SENSING ของ Honda Accord 2022 ใหม่ ประกอบด้วย

ระบบเตือนการชนพร้อมระบบช่วยเบรก (CMBS)
ระบบควบคุมความเร็วอัตโนมัติแบบแปรผัน พร้อมระบบปรับความเร็วตามรถยนต์คันหน้าที่ความเร็วต่ำ (ACC with LSF)
ระบบเตือนและช่วยควบคุมเมื่อรถออกนอกช่องทางเดินรถ (RDM with LDW)
ระบบช่วยควบคุมรถให้อยู่ในช่องทางเดินรถ (LKAS)
ระบบปรับไฟสูงอัตโนมัติ (AHB)

     ขณะที่รุ่น e:HEV TECH เพิ่มเติมด้วย ระบบเตือนเมื่อมีรถเคลื่อนผ่านขณะถอย CTM (Cross Traffic Monitor), ระบบกล้องมองภาพรอบทิศทาง MVCS (Multi-view Camera System) และระบบช่วยจอดอัจฉริยะพร้อมระบบช่วยเบรก (Honda Smart Parking Assist System) เป็นต้น

     รุ่น EL ถูกติดตั้งเครื่องยนต์เบนซิน 4 สูบ ขนาด 1.5 ลิตร Di VTEC TURBO กำลังสูงสุด 190 แรงม้า แรงบิดสูงสุด 243 นิวตัน-เมตร ส่งกำลังด้วยเกียร์อัตโนมัติ CVT ให้อัตราสิ้นเปลืองเฉลี่ย 16.4 กม./ลิตร รองรับน้ำมัน E85 ได้
     ส่วนรุ่น e:HEV EL+ และ e:HEV TECH ติดตั้งเครื่องยนต์ไฮบริด Sport Hybrid Intelligent Multi-Mode Drive (i-MMD) ทำงานร่วมกันระหว่างเครื่องยนต์เบนซิน 4 สูบ Atkinson-cycle ความจุ 2.0 ลิตร i-VTEC และมอเตอร์ไฟฟ้าอีก 2 ตัว ให้กำลังรวมทั้งระบบสูงสุด 215 แรงม้า แรงบิดสูงสุด 315 นิวตัน-เมตร ส่งกำลังด้วยเกียร์ E-CVT มีอัตราสิ้นเปลืองเฉลี่ย 24.4 กม./ลิตร พร้อมโหมดการขับขี่ระบบไฮบริด 3 โหมด ได้แก่ EV Drive Mode, Hybrid Drive Mode และ EV Mode

     นอกจากนี้ ในรุ่น e:HEV มาพร้อมการรับประกันอายุการใช้งานแบตเตอรี่ไฮบริด 10 ปี และรับประกันระบบไฮบริด 5 ปี ไม่จำกัดระยะทาง
     ตัวถังของ Honda Accord 2022 ใหม่ มีให้เลือกทั้งหมด 4 สี ได้แก่ สีขาว Platinum White Pearl, สีเทา Meteoroid Gray Metallic, สีดำ Crystal Black Pearl และสีเงิน Lunar Silver Metallic
ราคาจำหน่าย Honda Accord 2022 ใหม่
รุ่น EL ราคา 1,499,000 บาท (เพิ่มขึ้น 24,000 บาท)รุ่น e:HEV EL+ ราคา 1,639,000 บาทรุ่น e:HEV TECH ราคา 1,799,000 บาท
 