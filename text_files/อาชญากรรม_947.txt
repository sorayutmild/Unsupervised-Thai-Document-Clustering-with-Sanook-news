สน.สุทธิสารรวบแล้ว โรคจิตฉีดน้ำกรดกลางกรุง เป็นชายอายุ 40 ปี ขับซาเล้ง สารภาพน้อยใจเกิดมาจน
ผู้สื่อข่าวรายงานว่า (10 มิ.ย.) พ.ต.อ.วิบูลย์ยุทธ์ สัญทัตเวช ผกก.สน.สุทธิสาร เปิดเผยว่า  ตำรวจได้ทำการจับกุมผู้ต้องสงสัยก่อเหตุใช้น้ำกรดฉีดใส่เหยื่อมาได้ 1 ราย เป็นชาย มีอาชีพขับรถซาเล้ง อายุประมาณ 40 ปี โดยขณะนี้กำลังสอบสวนอยู่ เบื้องต้นผู้ต้องสงสัยให้การรับสารภาพ ว่าเป็นผู้กระทำการดังกล่าวจริง โดยให้เหตุผลว่า เพราะความน้อยใจที่เกิดมาจน จึงลงมือก่อเหตุ โดยจับกุมได้ที่บริเวณปากซอยอินทามระ แขวงดินแดง เขตดินแดง กทม. โดยผู้ต้องสงสัยยังอยู่ในอาการเมา ซึ่งจะต้องตรวจสอบอีกครั้งว่า มีการใช้สารเสพติดด้วยหรือไม่ 
ทั้งนี้ จากการตรวจสอบรูปพรรณสัณฐานของผู้ต้องสงสัยรายนี้ พบว่าคล้ายกับผู้ที่ก่อเหตุมาก ส่วนรายละเอียดอื่นๆนั้น ทางเจ้าหน้าที่คงจะไม่สามารถเปิดเผยรายละเอียดได้
ขอขอบคุณภาพจากทวิตเตอร์ @ter_tnews
 
โรคจิตฉีดน้ำกรดอาละวาด! เปิด 5 จุดเสี่ยง กทม.
ผู้เสียหายคดีถูกน้ำกรด เข้าให้ปากคำตำรวจเพิ่มเติม
 