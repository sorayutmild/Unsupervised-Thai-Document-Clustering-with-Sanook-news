
เล่นกลยุทธ์เผยบางชิ้นส่วนออกมายั่วใจก่อนหน้านี้ ล่าสุดเมื่อช่วงเที่ยงของวันที่ 7 มิ.ย. ที่ผ่านมา (ตามเวลาไทย) ค่ายโตโยต้าได้ฤกษ์เปิดตัว Corolla Altis  ตัวใหม่อย่างเป็นทางการแล้วที่ลอสแองเจลีส 
Corolla Altis รถยนต์คอมแพ็กต์ยอดนิยมของโตโยต้าเวอร์ชั่นล่าสุด มาพร้อมกับรูปร่างหน้าตาที่สปอร์ตขึ้น ดูดุดันขึ้นกว่ารุ่นที่ขายอยู่ในปัจจุบัน ซึ่งเป็นการออกแบบที่อ้างอิงมาจากรถยนต์ต้นแบบ Furia ที่เปิดตัวในดีทรอยต์ ผสมผสานกับ Yundong Shuangqing II ที่เปิดตัวในเซี่ยงไฮ้เมื่อช่วงที่ผ่านมา ซึ่งโฉมใหม่ล่าสุดนี้เป็นเจนเนอเรชั่นที่ 11 ของโคโรล่าแล้ว
Corolla Altis 2014 ได้รับการออกแบบให้ตัวถังใหญ่ขึ้นกว่าเดิม โดยมีความยาว 4,639 มม. เพิ่มขึ้น 99 มม. และกว้าง 1,776 มม. เพิ่มขึ้น 16 มม. แต่ไปลดส่วนสูงลง10 มม.เหลือ 1,455 มม. เพื่มให้รถดูสปอร์ตขึ้นกว่าเดิม อีกส่วนที่เปลี่ยนคือระยะฐานล้อเพิ่มขึ้นอีก 100 มม.
อย่างไรก็ตามโตโยต้ายังไม่ได้ตั้งราคา Corolla Altis  2014 และยังไม่มีกำหนดการขายที่ชัดเจนในประเทศไทย แต่คาดว่าอาจจะมาเปิดตัวในงาน Motor Expo ปลายปีนี้ 
 
 