20 ปีผ่านไปเพิ่งเจอสูตรลับ 1UP ไม่มีหมดในเกม Mario
Super Mario Bros.
Super Mario Bros. เกมสุดคลาสสิคเมื่อปี 1985  ที่เรียกกันแบบไทยๆว่า ‘มาริโอ้’   ซึ่งลงให้กับเครื่อง NES  แม้จะผ่านล่วงเลยไปราว 20    ปีแต่ดูเหมือนจะมีอยู่หนึ่งความลับหรือจะเรียกว่าบัคข้อผิดพลาดก็ได้นั่นคือ    1UP ที่สามารถเก็บได้เรื่อยๆจนกว่าเวลาของเกมจะหมดกันไปเลย
เรื่องคือได้มีการอัพโหลดคลิปวีดิโอลงบน YouTube    บอกเล่าถึงวิธีการจะได้มา 1UP แบบไร้ขีดจำกัดที่ว่า    อย่างแรกเลยคือผู้เล่นต้องเลือกเล่นในโหมดผู้เล่น 2 คนเสียก่อน    ในเริ่มแรกเราต้องเล่นตัว Mario เพื่อไปยังด่าน 1-2 ให้ได้    จากนั้นให้เรายอมตายเพื่อไปเล่นตัว Luigi ซึ่งเราต้องเล่นไปจนถึงด่าน 5-2    ระหว่างทางจะมีอิฐก้อนหนึ่งเมื่อโหม่งแล้วจะปรากฏต้นถั่วงอกขึ้นมา    จากนั้นให้บังคับตัว Luigi ขึ้นไปยังต้นถั่วแล้วรอ Hammer Bros    ขว้างค้อนใส่เราจนตาย เมื่อเรากลับมาเล่นตัว Mario ในด่าน 1-2    จะพบกับต้นถั่วที่งอกออกมาตอนเริ่มเกม    จากนั้นก็สะบัดตูดอยู่บนต้นถั่วใส่ศัตรูเพื่อเก็บ 1UP    จนหนำใจไปจนกว่าเวลาเกมจะหมดเลยครับ
นี่ก็ถือเป็นเรื่องราวแปลกๆที่ถูกซ่อนไว้ในเกมคลาสสิคอย่าง Super Mario    Bros. ต้องยอมรับความสามารถในการค้นหานี้จริงๆ    จะด้วยความบ้างเอิญหรือตั้งใจยังไงก็ต้องขอยกนิ้วให้เลยครับ …นิ้วโป้งนะ




