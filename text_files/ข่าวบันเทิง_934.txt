ดราม่างงๆ ชาวเน็ตเปิดศึกกลางไอจี "โตโน่ ภาคิน" หลังอดีตคนรัก "แตงโม นิดา" เกิดอุบัติเหตุพลัดตกจากเรือ จมแม่น้ำเจ้าพระยา ยังไม่พบร่าง
เป็นเหตุช็อกที่สร้างความเป็นห่วงให้ทุกคนเป็นอย่างมาก สำหรับกรณีนักแสดงสาวคนเก่ง แตงโม-นิดา พัชรวีระพงษ์ พลัดตกเรือจมแม่น้ำใต้สะพานพระราม 7 ตอนนี้ทีมค้นหาทำหน้าที่อย่างเต็มกำลังเพื่อค้นหา แม้จะใช้เวลายาวนานข้ามคืน
นอกจากข่าวคราวที่ถูกแจ้งออกไปในช่องทางต่างๆ และกำลังใจที่ถูกส่งไปยัง แตงโม ล้นหลาม กลับมีดราม่าบางส่วนที่เกิดขึ้นเนื่องจากมีชาวเน็ตบางคนเข้าไปคอมเมนต์ในอินสตาแกรมของคนรักเก่าของสาว แตงโม อย่างหนุ่ม โตโน่ ภาคิน กลายเป็นดราม่าสาดน้ำลายเดือด
โดยล่าสุดความเคลื่อนไหวในอินสตาแกรมของหนุ่ม โตโน่ มีการโต้เถียงกันระหว่างชาวโซเชียล เพราะมีชาวเน็ตบางคนเข้าไปคอมเมนต์ในอินสตาแกรมของ  โตโน่ ทำนองว่าทำไมไม่ออกมาโพสต์ แสดงความห่วงใย หรือออกไปช่วยเหลือ ทำให้ชาวโซเชียลอีกหลายคนพากันเข้ามาโต้กลับเดือด เช่น "ใครๆ ก็ห่วงคุณโมนะคะ ขอให้เจอไวๆ แต่การที่มาเม้นท์ในIGโตโน่แบบ..ทำไมไม่โพสต์ถึงเลย หรือทำไมไม่ไปช่วย คือ สติ! ค่ะ สติ! มารยาทนิดนึง เขาเลิกกันไปนานมากแล้ว หรือถ้ายังมีความห่วงใยแบบเพื่อนหรืออะไรยังไง อันนี้ก็คือเรื่องส่วนตัวค่ะ"
"มาเม้นต์ในไอจีเค้าเรื่องเค้าดีกว่านะคะ อย่ามาทะเลาะกันในนี้เลย เค้าจะรู้สึกไม่รู้สึกมันเป็นสิทธิของเค้า จะช่วยไม่ช่วยเรื่องของเค้าค่ะ เราไปห่วงคุณแตงโมในไอจีคุณแตงโมกันดีกว่าค่ะ เชื่อว่าเจ้าหน้าที่ระดมหากันสุดแรงอยู่แล้วค่ะ" , "บางคนมีทุกอย่างยกเว้นมารยาทจ้า", 
"ขอพูดหน่อยนะคะคนในเม้นที่บอกเรื่องแตงโม คือโตโน่กับแตงโมเลิกกันไปนานแล้วพวกแกจะเอาอะไรกันอีกเกรงใจแฟนใหม่โตโน่บ้างก็ได้นะคะถ้าพี่ณิชาเขามาเห็นจะรู้สึกยังไงคะเพราะถ้าเราเป็นแฟนใหม่โตโน่เราก็ไม่โอเครค่ะกับการที่คุณพูดถึงแฟนเก่าของแฟนเรา", "คือนี่ชอบพี่โตโน่แบบมากๆ เราไม่โอเครกับการที่แฟนคลับบางส่วนไม่เกรงใจแฟนใหม่โตโน่ค่ะ"
 "เค้าก็พูดถูกนิ อะไรคือมาว่าเค้าหิวแสง...เพราะมันคือมารยาทเบื้องต้นที่คนทั่วไปควรจะมี ไม่ใช่มาจี้ตัวว่าเคยเป็นแฟนกัน ต้องพูดถึงกันสิ เค้าลำบากอยู่นะ บ้าบอที่สุดอ่ะ" 
และอีกมากมายเรียกว่าเดือดพอสมควร
