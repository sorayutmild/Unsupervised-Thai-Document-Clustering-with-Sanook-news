หัวหน้าพรรครักประเทศไทย "ชูวิทย์" นุ่งกางเกงขาสั้น หอบกะละมัง น้ำดื่ม อาหารกล่อง เข้าประชุมสภา เผย เตรียมซักฟอกรัฐบาลเต็มที่
นายชูวิทย์ กมลวิศิษฎ์ หัวหน้าพรรครักประเทศไทย เดินทางเข้าร่วมประชุมรัฐสภาในวันนี้ ด้วยการแต่งตัว สวมกางเกงขาสั้น พร้อมกับถือกะละมัง อาหารกล่อง รวมไปถึงน้ำดื่ม เพื่อเป็นการแสดงให้เห็นว่าขณะนี้ประชาชนได้รับความเดือดร้อนอย่างแท้จริง
ซึ่งการแต่งตัวเดินทางมาในวันนี้ เป็นการแสดงให้รู้ว่ารัฐบาลควรดำเนินการในการช่วยเหลืออย่างเต็มที่ ซึ่งตนเองมีความพร้อมเต็มที่ในการเข้าร่วมประชุมเพื่อซักฟอกรัฐบาลแล้ว รวมไปถึงอยากให้ ส.ส. และสภา เป็นตัวแทนในการติดตามการทำงานของรัฐบาลอย่างเข้มงวด
อย่างไรก็ตาม การเดินทางมาเข้าประชุมของ นายชูวิทย์ วันนี้ ได้สร้างสีสันและความสนใจให้กับสื่อมวลชนเป็นจำนวนมาก
 