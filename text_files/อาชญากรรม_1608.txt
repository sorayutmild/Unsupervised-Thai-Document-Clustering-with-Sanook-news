พ.ต.อ.ธนาวุฒิ เคหะเจริญ ผกก.สภ.หมูสี อ.ปากช่อง จ.นครราชสีมา เปิดเผยกับไอ.เอ็น.เอ็น. ว่าได้เกิดเหตุยิงกันตายที่บริเวณถนน หน้าร้าน7-11 ท้องที่ ต.หมูสี ซึ่งที่เกิดเหตุพบศพ นายฟารุต ไทยเศรษฐ์ อายุ 27 ปี ซึ่งเป็นบุตรชายของ นายชาดา ไทยเศรษฐ์ ส.ส.อุทัยธานี พรรคชาติไทยพัฒนา ถูกยิง 1 นัดเข้าจุดสำคัญเสียชีวิตคาที่ บนรถโตโยต้า รุ่นพราโด้ ซึ่งเป็นของนายชาดา ไทยเศรษฐ์
สอบสวนเบื้องต้นทราบว่า กลุ่มญาติของส.ส. ประมาณ 10 กว่าคน ได้เข้าพักที่รีสอร์ท ชาโต เดอ เขาใหญ่ โดยเหมาบ้านหลังใหญ่ 1 หลัง ก่อนเกิดเหตุออกไปซื้อของที่ 7-11 โดยไปกันทั้งหมด 6 คน พอไปถึงนายชาดาได้เปลี่ยนรถไปนั่งอีกคันเป็น BMW ของเพื่อนที่นัดกันไว้ก่อนหน้านี้ที่ร้านแมคโดนัล จนกระทั่งมีรถคนร้ายทราบว่าเป็นรถกระบะ มิตซูบิชิ สตราด้า ติดสปอร์ตไลท์ขับตามมาระหว่างจะกลับที่พัก จนรถกระบะไปจอดดักหน้าและใช้อาวุธปืนกระหน่ำยิงรถพราโดหลายนัด เป็นเหตุให้ลูกชายนายชาดาเสียชีวิตดังกล่าว
เบื้องต้น นายชาดา ไทยเศรษฐ์ ได้บอกกับตำรวจว่าจะมาให้ปากคำอีกครั้งหลังจากที่ฝังศพลูกชายแล้วเสร็จ เนื่องจากนับถือศาสนาอิสลาม ส่วนสาเหตุนั้นตำรวจยังไม่ทราบมูลเหตุที่แท้จริงว่าจะเชื่อมโยงกับเรื่องการเมืองหรือไม่
ด้าน นายนพดล พลเสน อดีต ส.ส.อุทัยธานี พรรคชาติไทย คนสนิทของ นายชาดา ไทยเศรษฐ์ เปิดเผยว่านายฟารุต ไทยเศรษฐ์ บุตรชายของนายชาดา ถูกยิงเสียชีวิตจริง แต่ยังไม่ทราบสาเหตุ เบื้องต้นทราบว่าถูกยิงที่เขาใหญ่ อ.ปากช่อง จ.นครราชสีมา โดยส่วนตัวกำลังจะเดินทางไปที่ จ.อุทัยธานี เพราะนายชาดา ได้เดินทางกลับไปที่ จ.อุทัยธานี แล้ว 
นายชาดา ไทยเศรษฐ์ คือใคร!

ฟารุต ไทยเศรษฐ์ ลูกชายของ ชาดา ไทยเศรษฐ์ ส.ส.อุทัยธานี