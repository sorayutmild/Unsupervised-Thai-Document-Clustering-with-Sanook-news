เราชนะ เปิดเว็บไซต์ www.เราชนะ.com ตรวจสอบเช็คสิทธิ์ ขึ้นข้อความแบบไหนถึงจะได้รับสิทธิ 7,000 บาท แน่ๆ 
เริ่มขึ้นแล้วสำหรับการตรวจสอบเช็คสิทธิ์ผ่านเว็บไซต์ www.เราชนะ.com เฉพาะกลุ่มที่เคยใช้แอปพลิเคชั่นเป๋าตัง (คนละครึ่ง-เราเที่ยวด้วยกัน) เพื่อขอรับสิทธิเยียวยา 7,000 บาท เมื่อเวลา 06:00 น. ที่ผ่านมา ซึ่งก็มีประชาชนทยอยเข้าไปตรวจสอบเช็คสิทธิ์เราชนะกันแล้ว แต่ก็มีบางคนเกิดข้อสงสัยว่าระบบจะต้องขึ้นข้อความแบบไหนถึงจะการันตีว่าได้รับสิทธิ์เราชนะ
Sanook Money ได้รวบรวมข้อความแบบไหนที่แสดงสถานะว่าได้รับสิทธิ์เยียวยา 3,500 บาท 2 เดือน รวมวงเงิน 7,000 บาท

ระบบขึ้นสถานะว่า ท่านได้รับสิทธิ์เราชนะ พร้อมแสดงตารางการโอนเงินทั้งหมด 6 ครั้งในแต่ละสัปดาห์
ได้รับสิทธิ์เราชนะ คือ ได้รับสิทธิ 7,000 บาท โดยรัฐจะทยอยโอนเงินเข้าแอปพลิเคชั่นเป๋าตังให้รายสัปดาห์ตามจำนวนยอดเงินที่ปรากฏ

ระบบขึ้นสถานะว่า ท่านไม่ได้รับสิทธิ์เราชนะ เนื่องจากเป็นผู้ประกันตนมาตรา 33 ของสำนักงานประกันสังคม และมีเงินได้พึงประเมินเกิน 300,000 บาท
ท่านไม่ได้รับสิทธิ์เราชนะ คือ ไม่ได้รับสิทธิ์เราชนะ เพราะไม่ได้อยู่ใน 7 คุณสมบัติตามที่รัฐบาลกำหนด

ระบบขึ้นสถานะว่า ดำเนินการไม่สำเร็จ พร้อมให้เหตุผลว่าไม่พบเลขบัตรประชาชนดังกล่าว หรืออยู่ในกลุ่มผู้ลงทะเบียนใหม่ซึ่งกำลังตรวจสอบ
ดำเนินการไม่สำเร็จ คือ ผู้ตรวจสอบเช็คสิทธิ์อาจไม่ได้ยืนยันตัวตนในแอปเป๋าตัง (คนละครึ่ง-เราเที่ยวด้วยกัน) ไม่สำเร็จภายในวันที่ 27 ม.ค. 64 ทำให้ต้องตกมาอยู่ในกลุ่มผู้ที่ลงทะเบียนเราชนะ เมื่อวันที่ 29 ม.ค. ที่ผ่านมา ซึ่งขณะนี้อยู่ระหว่างการตรวจสอบสิทธิโดยจะเปิดผลให้ทราบอีกครั้งในวันที่ 8 ม.ค. 64 ที่เว็บไซต์ www.เราชนะ.com

เราชนะไม่ผ่านเกณฑ์ คลังแนะขอทบทวนสิทธิใหม่ www.เราชนะ.com เริ่ม 8 ก.พ. 64
คนมีแอปเป๋าตัง รับสิทธิเราชนะ เงินเข้า 7,000 บาท วันไหนบ้างเช็กโลด!
ตรวจสอบสิทธิลงทะเบียนเราชนะ คนใช้แอปฯ เป๋าตัง กดปุ่มยืนยันรอรับเงิน 7,000 บาท
ขั้นตอนสมัคร www.เราชนะ.com วันนี้ ลุ้นรับสิทธิ 7,000 บาท ง่ายกว่าที่คิดเยอะ!
