มาแล้ว! คะแนน นักเตะไทย หลังเกม เอาชนะ ไต้หวัน 4-2 ในศึกฟุตบอลโลก 2018 รอบคัดเลือก กลุ่มเอฟ นัดที่ 5 ที่สนามราชมังคลากีฬาสถาน เมื่อวันที่  12 พ.ย. ที่ผ่านมา  และก็เหมือนเคย หลังจบเกม "บ.ส้มซิ่ง" มีคะแนนนักเตะ ทั้ง 11 คนแรก และนักเตะตัวสำรองมาฝากกันเหมือนเช่นเคยครับ
กวินทร์ ธรรมสัจจานันท์- เป็นเกมที่ "เจ้าตอง" โดนซัดประตูตั้งแต่ต้นเกม ทำให้รูปเกมเริ่มต้นด้วยความอึดอัด แต่โดยรวม กวินทร์ ยังทำหน้าที่ในระดับที่น่าพอใจ แม้จะเสียไปถึง 2 ประตู แต่จังหวะการเซฟในช่วงท้ายเกม ยังถือว่าเขาช่วยทีมได้ดีไม่น้อย*คะแนน 7/10ธีราทร บุญมาทัน- แบ็คซ้ายตัวเก่งของเมืองสยามรายนี้ ยิ่งเล่นยิ่งแกร่ง แม้จะเสียเร็ว แต่การมีเขาในฝั่งซ้าย ทำให้ทีมไทยกลับมาได้
ลูกดึงหลอก ก่อนเปิดไปให้ ธีรศิลป์ โขกประตูตีเสมอ และลูกฟรีคิกที่หยอดไปให้ ธนา โหม่งอีกดอก คือสิ่งที่ "การันตี" ว่านี่คือหนึ่งในแบ็คซ้ายที่ดีที่สุดของทีมชาติไทยในพ.ศ.นี้*คะแนน 10/10สุทธินันท์ พุกหอม-  ได้ลงเล่นแทน "กรวิทย์" ที่มีบาดเจ็บนิ้วหัก "เจ้าเอ็ม" เริ่มต้นได้ไม่สวยเอาซะเลย เมื่อปล่อยให้ผู้เล่นไต้หวันเล่นงานอย่างหนัก แต่หลังจากนั้น "เดอะเอ็ม" กลับมาทำงานหนัก และตั้งตัวได้ แต่สุดท้ายก็ยังเป็นเกม เจ้าตัวเองยังต้องปรับปรุงเกมรับต่อไป *คะแนน 7/10ธณบูรณ์ เกษารักษ์- "เจ้าตั้ม" ยังคงเต็มเปี่ยมไปด้วยประสิทธิภาพในการอ่านเกม ในวันนี้ การตกเป็นฝ่ายตามหลังก่อนจากการที่เขาประกบตัวพลาดจนเป็นผลให้เสียประตู ทำให้ทุกอย่างไม่เป็นไปตามแผน แต่หลังจากนั้น เขาและเพื่อนๆ ก็ช่วยกันทำงานหนัก จนทีมกลับมาคว้า 3 แต้มที่แสนจะสำคัญนี้ได้  *คะแนน 8/10ทริสตอง โด- วันนี้เป็นวันที่น้องโดของสาวๆ ได้เติมเกมบุกร่วมกับ มงคล แบบเต็มรูปแบบ แต่เกมนัดนี้ การเล่นเกมรับที่ไม่แน่นพอ จนเป็นผลให้เสียไปถึง 2 ประตูให้กับไต้หวัน ยังเป็นการบ้านตัวโตของแบ็คขวาลูกครึ่ง ไทย-ฝรั่งเศส รายนี้ต่อไป*คะแนน  7/10
สรรวัชญ์ เดชมิตร- "เจ้าแคมป์" ยังเล่นได้ไม่เหมือนกับที่โชว์ฟอร์มแบบเด็ดดวงให้กับต้นสังกัดอย่าง "แบ็งคอก ยูไนเต็ด" เกมนี้การออกสตาร์ทเป็นตัวจริง แต่ทีมต้องตกเป็นฝ่ายตามหลังก่อน ทำให้เขากดดันจนเล่นไม่ค่อยออก แต่โดยรวมการประสานงานร่วม กับทีมยังถือว่า ทำได้ดีในบางจังหวะ  ดังนั้นเราน่าจะได้เห็น "ประสิทธิภาพ" ที่ดีกว่านี้ของเขาในวันข้างหน้า *คะแนน  7/10สารัช อยู่เย็น-  พระเอกมิวสิคสุดฮอตจากเพลง "เชือกวิเศษ" ของวงลาบานูน ที่กำลังดังกระหึ่มอยู่ในเวลานี้ โชว์ผลงานอร่อยเหาะอีกเช่นเคย วิ่งขึ้น วิ่งลง ตลอดทั้งเกม ส่วนเกมรุกก็ถือว่า "เจ้าตัง" วางบอลสวยๆได้หลายครั้ง ที่สำคัญช็อตวิ่งเข้าไปปกป้องโค้ช"ซิโก้" ในช่วงท้ายเกม ขอบอกว่า มันหล่อมากๆลูกเพ่! *คะแนน 10/10ปกเกล้า อนันต์ - เกมนี้ "เจ้าปก" เริ่มต้นด้วยการเล่นเป็นหน้าต่ำ คอยช่วยสนับสนุน ธีรศิลป์ ต้องบอกว่าเขาทำได้ไม่เลว ยิงลูกยิงขึ้นนำ 2-1 ในต้นครึ่งหลัง ต้องบอกว่า "ปกเกล้า" ยิงได้เลือดเย็นดีแท้ *คะแนน 8/10เกริกฤทธิ์ ทวีกาญจน์- เรียกความมั่นใจให้กับตัวเองมาจากลูกยิงสุดสวย จากเกมอัดเวียดนาม 3-0 มาเกมนี้ "เจ้าก้อง" ดูสดใส และเล่นได้ดีในระดับหนึ่ง น่าเสียดายที่โอกาสซัดด้วยขวาเต็มข้อของเขา บอลพุ่งไปชนคานดังสนั่น ทำให้เขาอดมีชื่อเป็นผู้ทำสกอร์ ในเกมนี้ แต่ข้อดีของเขาคนนี้ ก็คือการช่วยบด ช่วยขยี้ จนนักเตะไต้หวันแทบลิ้นห้อย ก่อนจะเป็น "ธนา" ที่ลงมาเก็บตกและเอาชนะไปแบบสะใจตามแท็กติกเป๊ะ!*คะแนน 8/10มงคล ทศไกร- "พี่จ่าเย็น" เล่นด้วยความมั่นอกมั่นใจ ริมเส้นฝั่งขวาดูไหลลื่น การประสานงานร่วมกับ แบ็คขวาอย่าง "เจ้าโด" ถือว่าแจ่มเลยทีเดียว และ มงคล ทศไกร คือหนึ่งในนักเตะที่เล่นงานผู้เล่นไต้หวันจนเหนื่อยหอบแหกๆตลอดเวลาที่เขาอยู่ในสนาม  *คะแนน 9/10ธีรศิลป์ แดงดา- วันนี้ "มุ้ย" โชว์ฟอร์มสมเป็นกองหน้าที่ทีมชาติไทยขาดไม่ได้ ประตูตีเสมอ 1-1 และ ลูกจ่ายให้ ปกเกล้า หลุดเข้าไปยิงนำ 2-1 มันคือ "คลาส" ที่ถือว่าเป็นเครื่องหมายการค้าของ กองหน้าที่ชื่อ "ธีรศิลป์ แดงดา"*คะแนน 9/10
ตัวสำรองชนาธิป สรงกระสินธุ์ - "ไอ้เล็กพริกขี้หนู" ร่างกายไม่สมบูรณ์ ทำให้เขาต้องออกสตาร์ทด้วยการเป็นตัวสำรอง แต่ทุกวินาทีที่ "เจ้าเจ" อยู่ในสนาม ก็ได้รับเสียงฮือฮาแบบอื้ออึง ด้วยความคล่องแคล่วในการพาบอลไปเล่น ที่สำคัญไม่ว่าจะโดนหวด โดนเตะ เขาก็ไม่เคยมีลูกฮึดฮัด และก้มหน้าก้มตาเล่นบอลเพียงอย่างเดียว  *คะแนน 8/10อดิศักดิ์ ไกรษร- ถูกส่งลงมาเล่นแทน "มงคล" และ "เจ้ากอล์ฟ" ก็ตอบแทนความไว้ใจของโค้ชได้อย่างยอดเยี่ยม ด้วยการเข้าไปชาร์ทจ่อๆ เป็นประตูขึ้นนำ 3-2 *คะแนน 8/10ธนา ชนะบุตร- นี่คือตัวทีเด็ดอย่างแท้จริง "ธนา ชนะบุตร" ลงมา "ลาก กระชาก เป็นหาย"! จนแนวรับของไต้หวันปั่นป่วนจนไม่เป็นกระบวน แน่นอนว่า 20 นาทีทอง ซึ่งเป็นช่วงเวลาที่เหมาะสมกับเขาเป็นอย่างยิ่ง ทำให้เราได้เห็นอะไรดีๆ กับนักเตะสไตล์นี้
ที่สำคัญลูกเปิดไปให้ "เจ้ากอล์ฟ" ยิงประตูนำ 3-2 และลูกโขกย้ำชัย 4-2 ของ "เจ้าแมน"  มันช่วยยกระดับทีมชาติไทย ให้ทุกๆคนรู้ว่า บนม้านั่งสำรอง "เรามีตัวทีเด็ดแบบนี้นะเว้ยเฮ้ย"!*คะแนน 9/10
หัวหน้าโค้ช "ซิโก้" เกียรติศักดิ์ เสนาเมือง - ทุกครั้งที่ทีมชาติไทยลงสนาม ผู้ชายที่แทบจะไม่เคยนั่งในซุ้มทีมชาติไทย เขาคนนี้ยืนสั่งการอยู่ข้างสนามตลอดเวลา สิ่งที่เขาคิด และ แท็กติกที่วางไว้ในเกม เมื่อวาน บ่งบอกว่า เรามีโค้ชที่แก้เกมได้ยอดเยี่ยม 3 ผู้เล่นตัวสำรอง ตอบโจทย์ได้ทันที ที่สำคัญ 3 คนที่ส่งลงไป ล้วนเป็นทีเด็ดในทุกตำแหน่ง
ถึงเวลานี้เขารู้ประสิทธิภาพของนักเตะในทีมดีทุกตำแหน่ง หลายคนอาจจะมีข้อสงสัยในการเลือกตัวผู้เล่นมาติดทีม แต่ในเมื่อผลงานในสนามมันตัวชี้วัดว่า "เขาทำมันได้ดี" แล้วใยจะตั้งแง่ ว่าทำไม่คนนี้ติด ทำไมคนโน้นไม่ติด  เพราะสุดท้าย คนที่พร้อม "รับผิดชอบ" และ พร้อมรับทุก "เสียงวิจารณ์" ก็คือโค้ชอย่างเขาคนนี้ "เกียรติศักดิ์ เสนาเมือง"*คะแนน 10/10
เรื่องโดย  /  โดย "บ.ส้มซิ่ง" 