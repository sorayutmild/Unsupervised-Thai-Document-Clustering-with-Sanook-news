กสทช. เปิดผลทดสอบคุณภาพมือถือ ฮัลโหล 3G หลุดกระจายทุกค่าย ค่ายไหนหลุดมากสุดคลิกอ่านโดยพลัน!!
นายฐากร ตัณฑสิทธิ์ เลขาธิการคณะกรรมการกิจการกระจายเสียงกิจการโทรทัศน์และกิจการโทรคมนาคมแห่งชาติ(กสทช.) เปิดเผยว่า หลังจากได้สั่งการให้สำนักงาน กสทช. นำรถตรวจสอบคุณภาพสัญญาณโทรศัพท์มือถือเมื่อวันที่ 2 ต.ค. ที่ผ่านมา เนื่องจากได้รับร้องจากประชาชนเกี่ยวกับคุณภาพบริการ

ภาพประกอบข่าว
ผลการตรวจสอบตามเส้นทางไปกลับ สำนักงาน กสทช. ขึ้นทางด่วนไปสนามบินสุวรรณภูมิ ระหว่างเวลา 9.40 - 11.00 น. และ 13.00 - 16.00 น. ปรากฏว่า
การโทรบนโครงข่าย 2G 
ทั้งหมด 75 ครั้ง ปรากฏว่า เอไอเอสและดีแทค ไม่มีสายหลุด ส่วนทรูมูฟ สายหลุด 3 ครั้ง ขณะที่ความแรงของสัญญาณ เอไอเอส 96.4% ดีแทค 99.48% และทรูมูฟ 99.84%
การโทรบนโครงข่าย 3G 
เอไอเอส

โทรออก 65 ครั้ง
สายหลุด 2 ครั้ง
ความแรงสัญญาณ 95.91%

ดีแทค

โทรออกจำนวน 67 ครั้ง
สายหลุด 13 ครั้ง
ความแรงสัญญาณ 96.05%

ทรูมูฟ

โทรจำนวน 66 ครั้ง
สายหลุด 3 ครั้ง
ความแรงสัญญาณ 99.96%

ทีโอที 

โทรออก 76 ครั้ง
สายหลุด 6 ครั้ง
ความแรงสัญญาณ 82.57%

"ผลการทดสอบเมื่อเทียบกับมาตรฐานกลางของ กสทช. ถือว่าผ่านเกณฑ์ แต่ได้ทำหนังสือแจ้งผลการตรวจสอบคุณภาพให้ทุกค่ายนำไปปรับปรุง เนื่องจากยังพบว่ามีปัญหาคุณภาพบริการอยู่ โดยเฉพาะในกลุ่มที่มีความแรงของสัญญาณมากแต่ยังสายหลุดเยอะ แสดงว่าคุณภาพของสัญญาณมีปัญหา"