หลังจากที่ผู้มีสิทธิ์ลงทะเบียนผ่านเว็บไซต์ www.เราไม่ทิ้งกัน.com เพื่อขอรับเงินเยียวยา 5,000 บาท เมื่อวันที่ 28 มี.ค. ที่ผ่านมา จนมียอดผู้ลงทะเบียนทะลุ 22 ล้านคนแล้ว ซึ่งผู้ที่ลงทะเบียน รวมถึงชาวเน็ตหลายคนเกิดข้อสงสัยถึงการทำงานของระบบคัดกรองของ AI ว่าทำอย่างไร หากผู้ที่ไม่มีสิทธิ์เข้ามาลงทะเบียนระบบจัดคัดออกได้จริงหรือเปล่านั้น

ล่าสุด นายชาญกฤช เดชวิทักษ์ ผู้ช่วยรัฐมนตรีประจำนายกรัฐมนตรี (ปฏิบัติงานกระทรวงการคลัง) อธิบายถึงเทคโนโลยี Artificial Intelligence หรือ AI ที่ถูกนำมาใช้ในการคัดกรองคุณสมบัติของผู้ลงทะเบียนในเว็บไซด์ www.เราไม่ทิ้งกัน.com เพื่อรับสิทธิ์เงินเยียวยา 5,000 บาท ว่า เทคโนโลยี AI หรือปัญญาประดิษฐ์ ถูกแบรนด์ดังระดับโลกนำไปใช้อย่างแพร่หลายและประสบความสำเร็จในแวดวงธุรกิจ ทั้ง Amazon, Google, Uber, Apple, Netflix และ Facebook เพราะสามารถบริหารจัดการข้อมูลจำนวนมหาศาลได้อย่างมีประสิทธิภาพ รวดเร็ว และมีความแม่นยำสูง เมื่อเทียบกับการทำงานของมนุษย์ซึ่งอาจมีข้อผิดพลาด
นายชาญกฤช เดชวิทักษ์ ผู้ช่วยรัฐมนตรีประจำนายกรัฐมนตรี (ปฏิบัติงานกระทรวงการคลัง) นอกจากนี้ AI ยังสามารถเรียนรู้ (Machine Learning) และวิเคราะห์ข้อมูลเชิงลึกที่มีความซับซ้อนได้ด้วย นั่นเป็นเหตุผลที่ธนาคารกรุงไทยเลือกใช้เทคโนโลยี AI เพื่อกลั่นกรองข้อมูลจำนวนมหาศาลที่เกิดจากการลงทะเบียนในระบบ ด้วยวิธีการตอบคำถามที่กระทรวงการคลังเตรียมไว้ จากนั้นระบบจะวิเคราะห์ข้อมูลที่ได้จากการตอบคำถามของผู้ลงทะเบียน โดยอ้างอิงจากข้อมูลที่เลือก และคำถามที่ตอบไว้

ซึ่งตรงนี้ระบบ AI จะทำการวิเคราะห์ข้อมูลทั้งหมดว่าสอดคล้องกับคุณสมบัติที่ทางกระทรวงการคลังระบุไว้หรือไม่ โดยผลที่ได้จะมีความแม่นยำสูง ปราศจากความคิดเห็นส่วนตัวต่างจากมนุษย์ เพราะระบบ AI จะวิเคราะห์พร้อมประมวลผลข้อมูลและหลักฐานทั้งหมดที่ผู้ลงทะเบียนเป็นผู้กรอง เพื่อเฟ้นหาผู้ที่เดือดร้อนจริงจากการแพร่ระบาดของไวรัสโควิด-19 และได้รับสิทธิ์เงินเยียวยารายละ 5,000 บาท ตั้งแต่เดือนเมษายน-มิถุนายน 2563
อ่านเรื่องเราไม่ทิ้งกันต่อที่นี่


บัตรสวัสดิการแห่งรัฐ ลงทะเบียนเราไม่ทิ้งกัน รับเงิน 5,000 บาท ไม่ได้จริงเหรอ


ลงทะเบียนเราไม่ทิ้งกัน รับเงินเยียวยา 5,000 บาท ผ่าน www.เราไม่ทิ้งกัน.com


เราไม่ทิ้งกัน ลงทะเบียนเสร็จแล้วอีกกี่วันถึงจะได้เงิน 5,000 บาท


ลงทะเบียน www.เราไม่ทิ้งกัน.com รับเงิน 5,000 บาท ใครมีสิทธิ์ได้รับบ้าง?

