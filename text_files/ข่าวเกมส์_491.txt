5 เกมส์สุดห่วยแตก แห่งปี 2014
5 เกมส์สุดห่วยแตก แห่งปี 2014
การเล่นเกมส์ในสมัยนี้ มีเกมส์ออกมาให้เล่นกันเยอะมาก ไม่เหมือนสมัยก่อนๆ มีเกมส์ให้เลือกเล่นค่อนข้างน้อย เวลาได้เกมส์ใหม่มาก็ค่อนจะสนุกกับมันตลอด แต่สมัยนี้พอมีเกมส์เยอะ มันก็มีเวลาเล่นไม่หมด ก็ต้องเลือกมาเล่นสักหนึ่งเกมส์จากที่มีให้เลือกเยอะแยะ แล้วจะเลือกเล่นเกมส์อะไรดีล่ะ? บางคนอาจจะเล่นเกมส์ที่เฉาพะที่ชอบเล่น บางคนอาจอ่านรีวิวแล้วเลือกเกมส์ที่จะเล่น บางคนอาจเล่นเกมส์ตามเพื่อน วิธีเหล่านี้เป็นหนึ่งในวิธีคัดเลือกเกมที่ดูน่าเล่นจริงๆ เพื่อไม่ให้เราเสียเวลาไปเล่นเกมห่วยๆ และเสียดายเงินในการซื้อเกมมาเล่นผิดเกมด้วย
วันนี้เราจึงขอแนะนำให้รู้จักกับ 5 เกมส์สุดห่วยแตกแห่งปี 2014 ที่ไม่ควรหามาเล่นกัน ยกเว้นแต่ว่าคุณอยากลองของ
Magus
เกมแนว ACT RPG ที่ทำเป็น Exclusive ลงให้เฉพาะเครื่อง PS3 เท่านั้น เรื่องราวของ Magus พ่อมดผู้สูญเสียความทรงจำ และถูกจับกุมขังคุกในข้อมูลอาชญากรรม จนกระทั่งนักโทษชื่อ Kinna เข้ามาช่วยเหลือเขาออกไปได้ เขาจึงเริ่มฟื้นฟูความทรงจำและความสามารถออกมาทีละน้อยๆ เกมนี้ใช้เอนจิ้น Unreal 3 พัฒนาแต่กราฟิกของเกมทำออกมาได้แย่ โดยเฉพาะรายละเอียด ไม่ว่าจะเป็นตัวละครหรือฉาก ระบบการเล่นก็เดิมๆซ้ำซากตั้งแต่เริ่มเกมยันจบเกม สกิลตัวละครก็ลอกระบบของ Diablo มาเด๊ะๆ
5 เกมส์สุดห่วยแตก แห่งปี 2014
 
The Letter
เกมอินดี้ที่ทำขายแบบ Exclusive ให้กับ Wii U เท่านั้น เป็นเกมแนวสืบสวนเรื่องราวของ Michael Kennedy ที่ตามสืบหาพ่อของเขาที่หายตัวไป โดยใช้เบาะแสจากจดหมายลับที่พ่อของเขาทิ้งเอาไว้ ตัวเกมเล่นแบบมุมกล้อง First-person ที่มีกราฟิกหยาบๆ ฉากมืดๆ ไร้ซึ่งความสนุกในการเล่น
5 เกมส์สุดห่วยแตก แห่งปี 2014
 
Rambo: The Video Game
ภาพยนตร์ชื่อดังที่นำมาสร้างเป็นเกมอีกครั้ง โดย Peter Rezon จากค่าย Reef Entertainment ที่อ้างว่าเขาทำเกมนี้ขึ้นเพราะเป็นแฟนตัวยงของ ซิลเวสเตอร์ สตอลโลน แต่พอทำออกมาเสร็จ มันกลับทำให้ชื่อเสียงของ Rambo และเฮีย ซิลเวสเตอร์ สตอลโลน ดิ่งลงเหว เพราะหน้าตาของเฮียแกในเกมดูไม่ค่อยเหมือนจริงเอาซะเลย กราฟฟิกหยาบมากๆ โมชั่นของตัวละครก็ดูทื่อและแปลกๆ
5 เกมส์สุดห่วยแตก แห่งปี 2014
 
Basement Crawl
เกมแบบดาวน์โหลด ที่ทำออกมาให้กับเครื่อง PS4 (อ่านไม่ผิดหรอก PS4 จริงๆ) ระบบการเล่นของเกมทำเลียนแบบ Bomberman แต่ที่แสบกว่าคือ คนทำเกมมันปล่อยเกมออกมาขายทั้งๆที่ตัวเกมไม่สมบูรณ์ บั๊กเพียบ ทั้งเดินทะลุกำแพง โดนระเบิดไม่ตาย สุดท้ายต้องขนเกมตัวเก่ากลับกรุ แล้วอัพเดตตัวใหม่ออกมาให้แบบฟรีๆ แต่ก็ยังไม่ดีพอ
5 เกมส์สุดห่วยแตก แห่งปี 2014
 
Duck Dynasty
รายการทีวีแบบ reality ชื่อดังนำมาสร้างเป็นเกมลง เครื่อง Xbox One, Xbox 360, PlayStation 3, PlayStation 4, และ PC ที่ภาพกราฟิกของเกม มันควรจะอยู่ในเครื่อง PS2 ซะมากกว่า เนื้อหาของเกมจะคล้ายๆกับรายการ Duck Dynasty คือการใช้ชีวิตในป่าของครอบครัว Robertson มีมินิเกมล่าสัตว์ ยิงเป็ด และขี่เรือแอร์โบท ซึ่งไม่มีอะไรมากไปกว่านี้เลย
5 เกมส์สุดห่วยแตก แห่งปี 2014
 
สำหรับใครที่อยากสัมผัสความห่วย สามารถลอง Rambo: The Video Game และ Duck Dynasty ได้ใน PC เพราะมีขายใน Steam ส่วนที่เหลือต้องซื้อเครื่องเพิ่ม ซึ่งคงไม่มีใครลงทุนซื้อเครื่องเพื่อเกมเหล่านี้หรอกกระมัง นอกเหนือจาก 5 เกมนี้ เพื่อนคนไหนเจอเกมห่วยๆอื่นเพิ่มเติม ก็แชร์บอกกันได้ครับ
 