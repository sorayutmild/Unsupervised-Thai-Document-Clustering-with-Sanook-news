     All-new MG5 2021 ใหม่ ประกาศราคาจำหน่ายอย่างเป็นทางการแล้วในไทย มีให้เลือกทั้งหมด 3 รุ่นย่อย พร้อมขุมพลังเบนซิน 1.5 ลิตร กำลังสูงสุด 114 แรงม้า เคาะราคาจำหน่าย 559,000 - 689,000 บาท
     All-new MG5 2021 เจเนอเรชันที่ 2 ใหม่ มีให้เลือกทั้งหมด 3 รุ่นย่อย ประกอบด้วย C, D และ X โดยทุกรุ่นถูกติดตั้งเครื่องยนต์เบนซิน 4 สูบ ขนาด 1.5 ลิตร กำลังสูงสุด 114 แรงม้า แรงบิดสูงสุด 150 นิวตัน-เมตร ส่งกำลังด้วยเกียร์อัตโนมัติ CVT 8 จังหวะ พร้อมช่วงล่างแบบ Euro Tuning Suspension

     MG5 ใหม่ มาพร้อมไฟหน้าแบบ LED Projector เปิด-ปิดอัตโนมัติตามสภาพแสง, ไฟส่องสว่างเวลากลางวัน LED Daytime Running Light, ไฟท้าย LED ดีไซน์ Leopard Claw, หลังคาซันรูฟเปิด-ปิดด้วยระบบไฟฟ้า และล้ออัลลอยสีทูโทนแบบ 5 ก้าน ขนาด 17 นิ้ว

     ภายในห้องโดยสารติดตั้งเบาะนั่งหุ้มหนังแบบสปอร์ต พร้อมระบบปรับไฟฟ้า 6 ทิศทางเฉพาะผู้ขับขี่, จอแสดงข้อมูลการขับขี่ขนาด 7 นิ้ว, จออินโฟเทนเมนท์แบบสัมผัสขนาด 10 นิ้ว รองรับระบบเชื่อมต่อ i-SMART รวมถึง Apple CarPlay และสมาร์ทโฟนระบบ Android, ลำโพง 6 ตำแหน่ง, กล้องมองภาพรอบทิศทาง 3 มิติ, กุญแจ Smart Key พร้อมปุ่ม Push Start, ระบบเบรกมือไฟฟ้า EPB พร้อมระบบ Auto Brake Hold, ระบบปรับอากาศแบบดิจิทัลพร้อมช่องแอร์หลัง และระบบกรองอากาศ PM 2.5
     ระบบ i-SMART ของ All-new MG5 ใหม่ เพิ่มเติมด้วยฟังก์ชัน Digital Key ที่สามารถสั่งล็อก-ปลดล็อกประตู และสตาร์ทเครื่องยนต์ผ่านสมาร์ทโฟน รวมถึงสามารถส่งกุญแจดิจิทัลให้กับผู้อื่นเพื่อใช้งานผ่านแอปพลิเคชัน i-SMART ได้อีกด้วย

     ด้านระบบความปลอดภัยถูกติดตั้ง ระบบช่วยเตือนมุมอับสายตา Blind Spot Detection, ระบบช่วยเตือนขณะถอยหลัง Rear Cross Traffic Alert, ระบบช่วยเตือนการชนด้านหลัง Rear Collision Warning, ระบบช่วยเตือนเมื่อต้องการเปลี่ยนเลน Lane Change Assist, ระบบป้องกันล้อหมุนฟรี และควบคุมการลื่นไถล Traction Control System, ระบบเบรก ABS/EBD/EBA, ระบบควบคุมการเบรกขณะเข้าโค้ง Electronic Differential System และถุงลมนิรภัย 6 ตำแหน่ง เป็นต้น

     ตัวถังมีให้เลือกทั้งหมด 6 สี ประกอบด้วย สีเหลือง Nuclear Yellow, สีขาว Arctic White, สีดำ Black Knight, สีเงิน Silver Metallic, สีแดง Scarlet Red และสีเทา Metal Ash Grey
ราคาจำหน่าย All-new MG5 2022 ใหม่ ประกอบด้วย

MG5 รุ่น C ราคา 559,000 บาท
MG5 รุ่น D ราคา 599,000 บาท
MG5 รุ่น X ราคา 689,000 บาท

 >> ภาพจริง All-new MG5 2021 ใหม่ ทั้งภายนอก-ภายในแบบละเอียด