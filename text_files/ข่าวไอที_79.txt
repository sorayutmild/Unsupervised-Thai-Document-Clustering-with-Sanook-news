อยากได้สมาร์ทโฟนเยี่ยมๆที่ไม่ใช่ "ไอโฟน" มีทางเลือก
ฝ่ายข่าวเทคโนโลยีของเว็บไซต์ยาฮู ได้คัดเลือกสมาร์ทโฟน 5 แบรนด์ 6 รุ่น ที่เจ๋งที่สุดเวลานี้ออกมาแนะนำ สำหรับผู้ที่อาจจะเอียนหรือไม่อยากใช้ไอโฟน มีดังนี้

ภาพประกอบข่าวจาก: Internet
Motorola Droid RAZR MAXX
Verizon Wireless ผู้ให้บริการเครือข่ายมือถือของสหรัฐกับ Motorola ได้ร่วมมือกันออกมือถือตัวใหม่ออกมา ซึ่งก็คือ Motorola Droid RAZR MAXX จุดเด่นของอยู่ที่มีการเพิ่มเเบตเตอรี่เพิ่มไปเป็น 3,300 mAh (จากเดิม 1,780 mAh) เเต่นั่นก็ส่งผลให้ตัวเครื่องมีขนาดหนาขึ้นกว่าเดิมคือจาก 7.1 มิลลิเมตรเป็น 8.99 มิลลิเมตร เเละเพิ่มหน่วยความจำจาก 16GB เป็น 32GB อย่างไรก็ตามความบางของเครื่องนั้นเรียกว่าใกล้ๆกับiPhone 4
Nokia Lumia 900
แม้จะเพิ่งมีข่าวปลดคนงาน 10,000 คน และมีหนี้สินรุงรังจนบริษัทถูกลดชั้น แต่โนเกียก็ยังมีสมาร์ทโฟนที่น่าสนใจตัวนี้ โดยมีหน้าจอแสดงผลแบบ AMOLED Nokia ClearBlack Display Capacitive Touchscreen 16,700,000 สี ความละเอียด 800x480 Pixels (WVGA : กว้าง 4.3 นิ้ว : 217 ppi) พร้อมแผ่นกระจกแบบโค้ง (Curved Glass)
ประมวลผลการทำงานด้วย Scorpion APQ8055+MDM9200 Processor ความเร็วในการประมวลผล 1.4 GHz พร้อมระบบปฏิบัติการ Microsoft Windows Phone 7.5 Mango หน่วยความจำภายในสำหรับเก็บบันทึกข้อมูลขนาด 16 GB พร้อมรองรับการเก็บบันทึกข้อมูลแบบ Cloud Storage บน SkyDrive เชื่อมต่อ HTML Browser ผ่านระบบ WiFi, LTE, HSDPA, EDGE หรือ GPRS พร้อมการเชื่อมต่อข้อมูลแบบไร้สายผ่าน Bluetooth และ NFC
กล้องดิจิตอลตัวหลักที่ด้านหลังของตัวเครื่อง ความละเอียดระดับ 8 ล้าน Pixels (3264x2448 Pixels) พร้อมกล้องดิจิตอลขนาดเล็กที่ด้านหน้าของตัวเครื่อง ความละเอียดระดับ 1 ล้าน Pixels (1366x768 Pixels)
BlackBerry Bold 9900
ไม่ต่างจากโนเกีย แต่สถานการณ์ดูจะดีกว่านิดนึง แม้ความนิยม BlackBerry จะค่อยๆลดลง แต่ทางเว็บก็ยกให้สมาร์ทโฟน BlackBerry OS7 ตอบทุกการเคลื่อนไหวด้วย touch and type ในหนึ่งเดียว กับจอแสดงผลที่คมชัดจากเทคโนโลยี Liquid Graphics ผสานเข้ากับ NFC และ AR ที่จะมาเสริมความคล่องตัว รวมถึงกล้องถ่ายรูปความละเอียด 5 ล้านพิกเซล รองรับการถ่ายวิดีโอแบบ HD 720p พร้อมสนับสนุนการ์ดหน่วยความจำ microSD สูงสุด 32 GB
HTC One X
ความน่าใช้ที่ขนาดตัวเครื่อง 134.36 x 69.9 x 9.29 และมีน้ำหนัก 130 กรัม และหน้าจอขนาด 4.7 นิ้วแสดงผลความละเอียด 720p จอแสดงผล Super LCD2 และ Gorilla Glass 2.5D ซึ่ง CPU เป็น 1.5GHz Super 4-PLUS1- quad-core Tegra 3 ROM 32GB (26GB ที่ใช้งานได้), RAM 1GB มาพร้อมกับแบตเตอร์รี่ 1800 mAh และซิป NFC รองรับ Google Wallet และเป็น microUSB สำหรับกล้องเป็น กล้องหน้า 8 ล้าน ซึ่ง HTC ได้เพิ่ม ซิปในการจับภาพที่ชัดเจน และเลนส์มีมุมกว้าง 28มม. ส่วนรูรับแสง f2.0 และเซ็นเซอร์ BSI เพื่อคุณภาพของภาพที่ดีขึ้นเมื่อถ่ายภาพในสภาพแวดล้อมที่มีแสงน้อย และมี LED "Smart Flash" ซึ่งสามารถปรับระดับของแสง Flash ได้ถึง 5 ระดับเพือให้แสงเพียงพอต่อการถ่าย ส่วนกล้องหน้า 1.3 ล้าน ส่วนการถ่ายวีดีโอได้เป็น HD 1080p
มีไมโครโฟนคู่สำหรับการบันทึกเสียงในระหว่างการวิดีโอและการตัดเสียงรบกวนระหว่างการใช้โทรศัพท์ และมี Beats Audio กับ Bluetooth 3.0 และ PBASP สำหรับการเข้าถึงสมุดโทรศัพท์จากอุปกรณ์ภายนอก
HTC EVO 4G LTE ตัวนี้คล้ายกับ HTC OneX เช่น CPU Snapdragon S4 dual-core ความเร็ว 1.5GHz RAM 1GB และพื้นที่เก็บข้อมูลภายใน 16 GB มีช่องเสียบ MicroSD card สำหรับส่วนของหน้าจอมีขนาด 4.7 นิ้ว super LCD2 ความละเอียดแบบ HD กล้องหลัง 8 MP ความละเอียดแบบ HD 1080p กล้องหน้า 1.3MP รองรับวิดีโอคอลล์ความละเอียด 720p
ในส่วนซอฟต์แวร์ HTC EVO 4G LTE มาพร้อมระบบปฏิบัติการ Android 4.0 Ice Cream Sandwich พร้อมส่วนติดต่อผู้ใช้แบบล่าสุด HTC Sense 4.0 รองรับ Beats Audio ในตัว
ในส่วนของตัวเครื่องทำจากชิ้นส่วนของอลูมิเนียม ปุ่มกล้องทำจากโลหะ และชิ้นส่วนทั้งหมดนี้มีน้ำหนักเบา
Samsung Galaxy S III
คู่แข่งยอดนิยมกับไอโฟน ด้วยหน้าจอขนาดใหญ่ 4.8 นิ้ว แบบ HD Super AMOLED Display ระบบประมวลผลแบบ Quad-core Processor และกล้องความละเอียด 8 ล้านพิกเซล
จอแสดงผลขนาด 4.8 นิ้ว แบบ HD Super AMOLED Display ความละเอียด 1280 x 720 พิกเซล ระบบประมวลผลแบบ Quad-core (Exynos 4 Quad) Processor ความละเอียด 1.4GHz ระบบปฏิบัติการแอนดรอยด์ 4.0 Ice Cream Sandwich หน่วยความจำ RAM ขนาด 1 GB หน่วยความจำภายในตัวเครื่อง ขนาด 16GB, 32GB และ 64GB กล้องด้านหน้า ความละเอียด 1.9 ล้านพิกเซล กล้องด้านหลัง ความละเอียด 8 ล้านพิกเซล พร้อม LED Flash มีโหมดถ่ายภาพแบบต่อเนื่อง 3.3 ภาพต่อวินาที User Interface แบบ TouchWiz Nature UX รองรับเครือข่าย 3G และ 4G LTE , Bluetooth 4.0, Wi-Fi Direct, DLNA, MHL microUSB port รองรับเทคโนโลยี NFC ใช้ microSIM ตัวเครื่องหนา 8.6 มิลลิเมตร หนัก 133 กรัม แบตเตอรี่ความจุ 2100 mAh
ประชาชาติธุรกิจออนไลน์ เรียบเรียง