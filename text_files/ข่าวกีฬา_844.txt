กลายเป็นประเด็นเดือดในวงการลูกยางของประเทศจีนทันที หลังจากที่ ทีมวอลเลย์บอลหญิงจีน พลิกแพ้ให้กับ ทีมสาวไทย 2-3 เซต ในการแข่งขัน วอลเลย์บอลหญิง เนชั่นส์ ลีก 2022 สัปดาห์แรก ที่กรุงอังการา ประเทศตุรกี เมื่อวันอาทิตย์ที่ 5 มิถุนายน ที่ผ่านมา โดยงานนี้หลังจากที่ทาง sina เว็บไซต์ยอดนิยมแดนมังกร ได้ตีข่าวความพ่ายแพ้ของ ทีมนักตบลูกยางสาวจีน ก็สร้างความไม่พอใจให้กับแฟนๆ เป็นอย่างมาก ซึ่งหลายคนมุ่งเป้าไปที่การทำงานของโค้ชที่คุมทีมชุดนี้ เราลองไปดูความคิดเห็นจากบรรดาแฟนๆ ในโลกออนไลน์กันคอมเมนต์ที่ 1มันเกิดอะไรขึ้นนี่เราแพ้ทีมฝั่งตรงข้ามที่ส่วนสูงต่ำกว่าพวกเราถึง 20 เซนติเมตร, ในเซตที่ 4 เราควรเปลี่ยนตัวผู้เล่นที่ตัวใหญ่แต่เคลื่อนไหวเชื่องช้า แต่ทั้งหมดมันก็เกิดจากโค้ชที่ดื้อรั้นเกินไป และสุดท้ายมันทำลายเกมของเขาคอมเมนต์ที่ 2นี่ วอลเลย์บอลหญิงไทย ก้าวมาไกลขนาดนี้ตั้งแต่เมื่อไร ฉันไม่เคยรู้มาก่อนคอมเมนต์ที่ 3ทีมจีนชุดนี้ยังมีช่องว่างขนาดใหญ่ในเรื่องของการบล็อก และการเล่นเกมรับ แถมประสิทธิภาพการขาดหายไปของ จู ถิง ก็ส่งผลได้ชัดคอมเมนต์ที่ 4ที่ผ่านมา จีน ใช้ส่วนสูงสู้กับ ยุโรป และสหรัฐอเมริกา ได้ตลอด แต่สำหรับในระดับเอเชียทั้ง ญี่ปุ่น และ ไทย กลยุทธ์นั้นมันใช้ไม่ได้ผลเนื่องจากพวกเขามีความเร็ว โค้ชต้องรู้จักเลือกใช้รูปแบบการเล่นที่แตกต่างออกไปตามคู่ต่อสู้ที่ต้องเจอ คอมเมนต์ที่ 5ไช่ ปิน โค้ชทีมชาติจีนชุดนี้เรื่องแทคติคยังไม่ค่อยดี คุณก็รู้ว่ากำลังเล่นกับทีมไทยที่มีความรวดเร็ว แค่นี้คุณก็มองไม่ออกหรือ นั่นคือข้อดีของสาวไทย ทำไมคุณไม่เข้าใจ แต่กลับใช้ผู้เล่นที่สูงใหญ่แต่ไม่มีความคล่องตัวลงสนาม คอมเมนต์ที่ 6เกมนี้มันคือการวางแผนสู้ที่ยอดเยี่ยม ทีมไทย รู้ดีว่าทีมจีนขึ้นชื่อเรื่องเกมรุก ดังนั้นพวกเขาจึงใส่ใจรายละเอียดในการป้องกัน ที่สำคัญ ทีมไทยชุดนี้เก่งกว่าจีน นั่นก็เพราะพวกเขาเล่นด้วยสมองคอมเมนต์ที่ 7ทีมสาวไทย ดูยิ้มแย้มทุกครั้งที่ได้เล่นบอล พวกเธอวิ่งไปทั่วสนาม พวกเธอกระตุ้นกันและกัน รวมถึงสร้างความสนุกสนามให้แก่ผู้ชม ทุกอย่างสวยงามสำหรับ วอลเลย์บอลหญิงทีมชาติไทย!คอมเมนต์ที่ 8หยวน ซินเย กัปตันทีมชุดนี้ไม่ได้กระตุ้นเพื่อนร่วมทีม และไม่สามารถจูงใจทีมได้เลย มันเป็นเรื่องน่าผิดหวังที่ หลี อิงอิ๋ง และ กง ซิงหยู ต้องแบกรับภาระที่หนักเกินไปคอมเมนต์ที่ 9มันคืออะไร เราแพ้ทีมไทย ตอนนี้เราเป็นอะไร ที่ผ่านมาเราไม่รู้เลยว่า วอลเลย์บอลหญิงไทยเป็นอย่างไร มันเป็นเรื่องจริงที่พวกเขาไม่เคยประสบความสำเร็จในระดับนานาชาติมากว่า 10 ปีแล้ว แต่ตอนนี้พวกเขาเอาชนะทีมจีนได้คอมเมนต์ที่ 10ถ้าทีมจีนจะแพ้ก็คือเรื่องของแนวรับที่ยังมีปัญหา โดยรวมแล้วต้องบอกว่า จีน ไม่ได้เป็นรอง ไทย, อีกจุดหนึ่งที่ทีมไทยทำได้ทรงพลังก็คือการทำแต้มจากหัวเสา พวกเขามีนักกีฬาที่ทำแต้มได้หลายคนคอมเมนต์ที่ 11ความเจ็บช้ำครั้งก่อนในรายการชิงแชมป์เอเชียยังจำไม่ลืม โค้ช ไช่ ปิน คุมทีมแพ้ทีมไทย เป็นหนที่สอง ต้องบอกว่า วอลเลย์บอลสาวไทย คือคู่ปรับของ ไช่ ปิน คอมเมนต์ที่ 12ไม่แปลกใจเลยที่ทีมไทยจะเอาชนะเราได้ พวกเขาปรับทุกอย่างให้เข้ากับจังหวะของคู่แข่ง มีการเล่นกับทีมจากยุโรปแบบหนึ่ง และมีแผนการสำหรับการรับมือทีมจากเอเชียด้วยกันอีกแบบหนึ่ง เกมนี้มันเห็นชัดเจนว่า ทีมจีนสายเลือดใหม่ยังคงมีจุดอ่อนมากมาย เราจำเป็นต้องทำงานหนักกันต่อไปคอมเมนต์ที่ 13ดูเหมือนว่า โค้ชไช่ ปิน จะประเมินทีมไทยที่เป็นคู่แข่งไว้ต่ำเกินไปหรือเปล่า?คอมเมนต์ที่ 14มันเป็นเรื่องน่าประหลาดใจมาก ทีมจีนที่ชนะมารวดทั้ง 3 เกม มาแพ้ให้กับสาวไทยในเกมนี้ อย่างในเซตที่ 2 และเซตที่ 3 พวกเราเอาชนะเขาได้แบบสบายๆ โดยมีแต้มห่างถึง 10 คะแนน นั่นแสดงว่า จีนแข็งแกร่งกว่ามากแค่ไหนและอยู่คนละระดับกัน แต่หลังจากนั้นดูท่าจะมีปัญหามากมาย ข้อแรกคือการประเมินทีมไทยไว้ต่ำเกินไป ข้อสองคือการสั่งการของโค้ชที่ผิดพลาด ข้อสามคือผู้เล่นสายเลือดใหม่ยังปรับตัวไม่ได้คอมเมนต์ที่ 15การแพ้ในเกมแบบนี้ไม่ใช่เรื่องเลวร้าย เพราะมันทำให้คุณสามารถเห็นปัญหาภายในทีมได้ การเล่นเป็นทีมของเรายังไม่คุ้นชิน เป็นอีกครั้งที่ทีมไทย แสดงให้เห็นถึงการพัฒนาอย่างรวดเร็ว เกมรับเล่นกันได้ดีมากๆ ขณะที่ทีมญี่ปุ่นก็ก้าวหน้าขึ้นมาก เราต้องหัดเรียนรู้เพิ่มเติมเพื่อจัดการกับพวกเขาในอนาคตคอมเมนต์ที่ 16ในรอบชิงชนะเลิศ รายการชิงแชมป์เอเชีย 2009 วอลเลย์บอลหญิงจีน ที่นำโดยโค้ช ไช่ ปิน ก็แพ้ให้ทีมไทย มาในรายการนี้ เราชนะทีมแกร่งจากยุโรปมา 3 เกมรวด แต่ทำไมมาแพ้ให้กับ ทีมไทย ที่ไม่แข็งแกร่งนัก หรือว่า โค้ชจะกลัวทีมไทยคอมเมนต์ที่ 17การบล็อกลูกตบของเราไม่ดีเลย ผู้เล่นที่ตัวสูงก็เคลื่อนที่ช้าเกินไป แถมดูเหมือนโค้ชจะมีปัญหาทางด้านจิตใจยามที่ต้องเจอกับทีมไทยคอมเมนต์ที่ 18กัปตัน หยวน ซินเย ไร้ความสามารถ! เธออ่อนแอเกินไป บล็อกก็เป็นของปลอม ไม่สามารถป้องกันลูกได้เลย ส่วนความสามารถของ ไช่ ปิน โค้ชคนนี้ไม่มีทางทำทีมจีนให้แข็งแกร่งได้แน่คอมเมนต์ที่ 19ผู้เล่นของทีมไทย เตี้ยกว่าเราถึง 15 ซม. เราต้องใช้ผู้เล่นที่รวดเร็ว และสามารถรับบอลได้ทั่วสนามอย่าง เจิ้ง ยี่ซิน แทนบรรดาพวกผู้เล่นที่ตัวใหญ่แต่เคลื่อนที่ช้าคอมเมนต์ที่ 20ถ้าเราแพ้แม้กระทั่งทีมชาติไทย ต่อไปเราอาจแพ้ให้กับ เวียดนาม ที่ไม่เคยแพ้เลยก็เป็นได้คอมเมนต์ที่ 21นี่คือความพ่ายแพ้ครั้งใหญ่ที่สุดของเรา ประเทศไทย พิสูจน์ให้เห็นแล้วว่าความสามารถของ ไช่ ปิน โค้ชคนนี้ห่วยแตกแค่ไหน เขายังห่างชั้นจากการเป็นผู้นำทีมชาติ
