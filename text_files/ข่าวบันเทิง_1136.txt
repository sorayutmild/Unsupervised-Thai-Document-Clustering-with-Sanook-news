หลังจากที่เมื่อกลางดึกเมื่อวานนี้ อินสตาแกรมของดาราสาววัยรุ่น "ปันปัน สุทัตตา" โพสต์ภาพด้านข้างของหญิงสาวคนหนึ่ง พร้อมแคปชั่นแรง "อีกะ_ เสียงสูง" ซึ่งต่อมาชาวเน็ตมีการสืบทราบว่าเป็นสาว "น้ำชา ชีรณัฐ" 
ล่าสุด (29 ก.ค.) ประชาสัมพันธ์ของบริษัทต้นสังกัดของสาวปันปัน ได้ออกมาเปิดเผยว่า ขณะนี้ปันปันกำลังพักผ่อนอยู่กับเพื่อนๆ ที่ จ.ภูเก็ต และจะเดินทางกลับมาที่กรุงเทพฯในวันที่ 31 ก.ค.นี้ เวลา 20.30 น. ที่สนามบินสุวรรณภูมิ 
โดยปันปันยอมรับว่าเป็นคนโพสต์เอง ซึ่งตอนที่โพสต์ได้ยินบางอย่างมา จึงทำให้เกิดอารมณ์ชั่ววูบ และโพสต์ไปโดยไม่คิด และรู้สึกผิดจึงลบออกไปตั้งแต่เมื่อคืน และฝากขอโทษทุกคน โดยได้ไลน์ไปขอโทษกับน้ำชาแล้ว เพื่อขอเบอร์โทรศัพท์เพื่อโทรไปขอโทษอีกครั้ง
ขอขอบคุณภาพจากอินสตาแกรม @punpun_sutatta และ @namcha_tea