ช่วงนี้ตลาดรถยนต์ในบ้านเราดูเหมือนว่าจะกลับมาคึกคักอีกครั้งหนึ่ง หลังค่ายรถยนต์หลายเจ้าสามารถผ่านพ้นวิกฤติการณ์มาได้ โดยเฉพาะค่ายยานยนต์ญี่ปุ่นที่ปีนี้ค่อนข้างเจอศึกหนักตั้งแต่เมื่อต้นปี  แต่ก็ถือเป็นเรื่องดีที่ค่ายมวยรองจะได้มีโอกาสวาดลีลายานยนต์ของตัวเอง 
แม้เมื่อช่วงต้นค่าย Mazda จะมีการปรับทัพใหญ่ โดยการนำรถคอมแพ็คคาร์รุ่นใหม่มาเปิดตัวอย่างเป็นทางการกับ All New! Mazda 3 ในพิกัด 2.0 ลิตรเพียงอย่างเดียวนั้น แต่ที่ฮิตติดลมบนของค่ายนี้ก็คงต้องยกให้เจ้าซิตี้คาร์ Mazda 2 ที่ยังมียอดขายแรงต่อเนื่องและหลังจากขายมาพักใหญ่ก็ได้เวลาปรับทัพกันเล็กน้อย
Mazda 2 2011
งานนี้ไม่ใช่เป็นการไมเนอร์เชนจ์อย่างที่หลายคนเข้าใจ หลังมีหลายกระแสผ่านโลกไซเบอร์ แต่การเปิดตัวแนะนำ Mazda 2 2011 นี้กลับมีการเน้นหนักในการเป็นรถที่ตอบสนองได้ทุกไลฟ์สไตล์อย่างแท้จริง และที่สำคัญคือมุ่งเน้นรถยนต์ที่ลูกค้าชื่นชอบและให้ตัดสินใจง่ายยิ่งขึ้น หลังค่ายรถรายนี้อยู่ชั้นแนวแนวหน้าของรถที่มีข้อเสนอดีที่สุดในตลาด
Mazda 2 2011 เริ่มต้นด้วยการเปลี่ยนชื่อจากเดิมที่เราหลายคนเรียกอย่างคุ้นปากว่า Hatchback  และ Sedan  มาเป็น sports  และ Elegance ตามลำดับที่ให้สื่อถึงความเป็นตัวตนของรถมากยิ่ง โดยยังคง 2 พรีเซนเตอร์ดั้งเดิม ทั้งเป้ อารักษ์ และขวัญใจสาวๆ อย่าง ณเดชน์ ไว้เหมือนเดิม แต่ให้เข้มข้นมากขึ้นในสื่อสารความเป็นตัวตนของรถแต่ละรุ่น
Mazda 2 2011
โดยรวมแล้ว  Mazda 2 2011 เน้นหนักในการปรับออพชั่นใหม่ให้สามารถตอบสนองได้มากยิ่งขึ้น โดยเริ่มจากรุ่นล่างมีการเปลี่ยนจากล้อกะทะพร้อมฝาครอบเป็น ล้อแม็กทั้งหมดทุกรุ่น โดยรุ่นเล็กมีขนาด 15 นิ้ว ในขณะที่รุ่นรองท็อป-ท็อปให้เต็มที่ ขอบ 16 นิ้ว
ทั้งหมดยังมาพร้อมกระจกมองข้างปรับและพับไฟฟ้า เติมเต็มด้วยระบบ Keyless Entry  พร้อมปุ่มเปิดฝากระโปรงท้าย ให้ความสะดวกในการใช้งานยิ่งขึ้น ที่นอกจากนี้ในกลุมรุ่นท็อปและรองท็อปยังมาพร้อมชุดแต่งติดตั้งเสร็จสรรพหล่อมาจากโรงงาน ที่มาพร้อมกันชนหน้าใหม่ กระจังหน้า ไฟตัดหมอกที่ยังมีสเกิร์ตข้างให้ความลงตัว มาพร้อมสปอร์ยเลอร์หลังเพิ่มความมั่นใจในยามขับขี่
Mazda 2 2011
ไม่เพียงเท่านี้  Mazda 2 เวอร์ชั่น 2011 ยังมีการยกระดับความปลอดภัยให้มั่นใจยิ่งขึ้นได้ในทุกเส้นทาง กับระบบเบรคป้องกันล้อล็อคหรือ ABS  ที่เสริมการทำงานด้วยการกระจายน้ำหนักเบรคผ่านระบบ EBD  ที่ยังมาพร้อมโครงสร้างนิรภัย MAIDAS  ปกป้องทุกสภาวะความเสี่ยงแต่ครั้งนี้ถ้าใครเคยกังขาเรื่องถุงลมนิรภัยก็คงลดความกังวลเพราะครั้งนี้ให้ถุงลมนิรภัยคู่หน้ามาพร้อมทุกรุ่น ที่ในรุ่นท๊อปทั้ง 4 และ 5 ประตู ยังมีระบบเครื่องเสียง DVD  ที่มาพร้อมจอสัมผัส 7 นิ้ว สามารถเชื่อมต่อ blue tooth  ,USB และ SD card
ทั้งนี้ Mazda 2 Sports และ Elegance ยังคงใช้ขุมพลังขนาด 1500 ซีซี เช่นเดิมไม่ได้มีการปรับเปลี่ยนอย่างใด โดยเคาะราคาเริ่มต้นเพียง 545,000 บาท และรุ่นท๊อปมีราคาสูงสุด 695,000 บาท โดยในรุ่น Mazda 2 Sports ได้เพิ่มสีน้ำเงิน Aurora Blue Metallic เข้ามาใหม่ ส่วนใน Mazda 2 Elegance มีการเปิดเผยว่าจะเพิ่มโทนสีของ Ice Blue Metallic ให้เข้มมากยิ่งขึ้นกว่ารุ่นก่อน 
 
ตารางราคาจำหน่าย Mazda 2 2011 
รุ่น Elegance Sedan 4 ประตู
 
Mazda2 Elegance Groove MT 545,000 บาท
Mazda2 Elegance Groove AT 574,000 บาท
Mazda2 Elegance Spirit 640,000 บาท
Mazda2 Elegance Maxx 695,000 บาท
 
รุ่น Sports Hatchback 5 ประตู
New Mazda2 Groove Sports MT 545,000 บาท
New Mazda2 Groove Sports AT 580,000 บาท
New Mazda2 Sports Spirit  645,000 บาท
New Mazda2 Sports Maxx  695,000 บาท
 
 