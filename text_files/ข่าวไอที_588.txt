Nokia N1 มาแรงสมการรอคอย ขายได้ 20,000 เครื่อง ในเวลาแค่ 4 นาที!
โนเกีย เปิดจำหน่าย Nokia N1 แอนดรอยด์แท็บเล็ตรุ่นแรกของโนเกีย อย่างเป็นทางการไปแล้วเมื่อวานนี้ ที่ประเทศจีน และได้รับการตอบรับที่ล้นหลามอย่างมากเลยทีเดียวครับ โดยสามารถทำยอดขายได้ถึง 20,000 เครื่อง ในเวลาแค่ 4 นาทีเท่านั้น

Nokia N1 มาพร้อมหน้าจอกว้าง 7.9 นิ้ว ความละเอียด 1536 x 2048 พิกเซล, หน่วยประมวลผลแบบ Quad-Core Processor (Intel Atom Z3580 chipset) ความเร็ว 2.3 GHz, RAM 2 GB, กล้องหน้า 5 ล้านพิกเซล, กล้องหลัง 8 ล้านพิกเซล, แบตเตอรี่ขนาดความจุ 5300 mAh และรัน Android 5.0 (Lollipop)
โดยราคาของ Nokia N1 ที่ประเทศจีน อยู่ที่ 1,599 หยวน หรือราวๆ 8,500 บาทเท่านั้น คาดว่า จะวางจำหน่ายในภูมิภาคอื่นๆ เร็วๆ นี้
รายละเอียดเพิ่มเติม : gsmarena.com, pad.zol.com.cn
สนับสนุนเนื้อหา: www.techmoblog.com

