นิตยสารฉลาดซื้อ เผยผลการทดสอบการทำงานของเครื่องกรองอากาศที่มีขายในเมืองไทย พบว่าบางยี่ห้อทำงานได้ไม่เป็นไปตามที่โฆษณา แต่มีบางยี่ห้อที่ทำงานได้ดีกว่าที่ระบุไว้ด้วย
ในช่วงที่ฝุ่น PM 2.5 กลับมาระบาดอย่างน่าเป็นห่วงอีกครั้ง บรรดาเครื่องกรองอากาศก็เริ่มกลับมาเป็นที่สนใจของประชาชนกันอีกครั้ง แต่ในบรรดาเครื่องกรองอากาศยี่ห้อต่าง ๆ ในบ้านเรามีวางขายกันอยู่ เราจะแน่ใจได้อย่างไรว่ามีประสิทธิภาพมากพอที่จะช่วยลดฝุ่น PM 2.5 ในบ้านของเราได้อย่างที่คิด
ทีมงานนิตยสารฉลาดซื้อ ได้ทำการทดสอบประสิทธิภาพการทำงานของเครื่องกรองอากาศ 10 เครื่อง จาก 10 ยี่ห้อที่มีขายในท้องตลาดเมืองไทย ผลปรากฏว่าบางเครื่องทำงานได้ไม่ตรงกับที่ระบุเอาไว้ บางเครื่องทำงานได้ดีตามที่ควรจะเป็น และบางเครื่องทำงานได้ดีกว่าที่โฆษณาไว้
อ่านวิธีการทดสอบอย่างละเอียด ที่ผลการทดสอบฉบับเต็ม ที่ เว็บไซต์ ฉลาดซื้อ
ผลการทดสอบการทำงานของเครื่องกรองอากาศทั้ง 10 เครื่อง มีดังนี้



ลำดับ
ยี่ห้อ
รุ่น
ขนาดห้องที่แนะนำ (m²)
CADR² (m³/min)
พื้นที่ห้องที่เหมาะสม (m²)


1

Hatari

HT-AP12

32


3.089

24.14


2

Philips

AC1215/20
21-63
4.306
33.66


3

Mi

Air Purifier 2S
21-37
4.595
35.92


4

Mitsuta

MAP450
30-40
2.850
22.28


5

Hitachi

EP-A3000
22-33
2.851
22.28


6

Bwell

CF-8400
10-30
2.740
21.42


7

Blueair

Joy S
16
1.769
13.82


8

Claire

C2BU-1933
20
0.297
2.32


9

Sharp

FP-J30TA-B
23
3.087
24.13


10

Fanslink Air D

Cube
20
2.816
22.01



 
สรุปผลการทดสอบเครื่องกรองอากาศ
จากผลการทดสอบสามารถแบ่งประเภทของเครื่องฟอกอากาศ โดยพิจารณาจาก การเปรียบเทียบ พื้นที่ห้องที่เหมาะสม กับ พื้นที่ห้องที่แนะนำตามโฆษณาหรือคู่มือการใช้งาน ได้เป็น 5 กลุ่มกลุ่มที่ 1 คือ เครื่องฟอกอากาศเหมาะกับกลุ่มที่ขนาดพื้นที่ห้องจากการทดสอบ มีขนาดเล็กมาก (2.32 ตารางเมตร) ซึ่งสามารถแปลผลการทดลองได้ว่า ไม่สามารถลดปริมาณฝุ่นได้ ได้แก่ ยี่ห้อ Clairกลุ่มที่ 2 เครื่องฟอกอากาศที่สามารถใช้ในห้องที่มี ขนาด 13-16  ตารางเมตร  และเป็นไปตามโฆษณาหรือคู่มือการใช้งาน ได้แก่ ยี่ห้อ Blueair ** กลุ่มที่ 3 เครื่องฟอกอากาศที่สามารถใช้ในห้องที่มีขนาด มากกว่า 20 ตารางเมตร แต่ไม่เกิน 30 ตารางเมตร และเป็นไปตามโฆษณาหรือคู่มือการใช้งาน ได้แก่ ยี่ห้อ Hitachi, Fanslink Air D, Sharp และ Bwell  กลุ่มที่ 4 เครื่องฟอกอากาศที่สามารถใช้ได้กับห้องที่มีขนาดมากกว่า 20 ตารางเมตร แต่ไม่เกิน 30 ตารางเมตร แต่ไม่เป็นไปตามโฆษณาหรือคู่มือการใช้งาน ได้แก่ Hatari, Mitsuta   กลุ่มที่ 5 เครื่องฟอกอากาศที่สามารถใช้ในห้องที่มีขนาด มากกว่า 30 ตารางเมตร และเป็นไปตามโฆษณาหรือคู่มือการใช้งาน ได้แก่ Philips และ Mi
** หมายเหตุ
เนื่องด้วยทีมบริหารของผลิตภัณฑ์ Blueair ได้นำเอกสารยืนยันจาก AHAM (Association of Home Appliance Manufacturers) ซึ่งระบุว่า ผลิตภัณฑ์ Blueair สามารถใช้กับห้องในขนาด 16 ตารางเมตร ได้ ตามที่ระบุในคู่มือการใช้งานอย่างไรก็ตาม มีข้อสังเกตจากทีมทดสอบของนิตยสารฉลาดซื้อว่า การทดสอบผลิตภัณฑ์ของบลูแอร์ เป็นการทดสอบที่ค่า CADR ขึ้นอยู่กับขนาดของฝุ่นที่ใช้ทดสอบด้วย โดยดูจากผลการทดสอบของ Blueair (ขนาดฝุ่น tobacco smoke 0.1- 1 micron CADR 119  ขนาดฝุ่น Dust 0.5- 3 micron CADR 121  ขนาดฝุ่นละอองเกสร ดอกไม้  CADR 131)การที่ค่า CADR มีความแตกต่างกัน การระบุปริมาตรหรือขนาดห้องที่เหมาะสมจึงแตกต่างตามไปด้วย ดังนั้นทางบลูแอร์ควรทำความเข้าใจกับผู้บริโภคว่าขนาดห้องที่เหมาะสมกับเครื่องฟอกอากาศควรเป็นเท่าไร และควรต้องแจ้งเรื่อง การทดสอบแบบไม่มี prefilter ซึ่งเป็นการทดสอบที่แตกต่างจากทางนิตยสารฉลาดซื้อ ที่ทดสอบแบบมี prefilter ซึ่งเป็นสภาพจริงที่ผู้บริโภคใช้งานนอกจากนี้ การทดสอบความสามารถในการดักจับฝุ่น ตามมาตรฐานของ JEMA มีข้อกำหนดเฉพาะที่เกี่ยวข้องกับ ฝุ่นละอองไมโครขนาดเล็ก ( PM 2.5) ซึ่งเป็นประเด็นสำคัญในการทดสอบประสิทธิภาพเครื่องฟอกอากาศของนิตยสารฉลาดซื้อคำแนะนำเพิ่มเติม สำหรับผู้บริโภคในการตรวจสอบประสิทธิภาพการทำงานของเครื่องฟอกอากาศ และการเฝ้าระวังคุณภาพอากาศ โดยเฉพาะความเข้มข้นของ ฝุ่น PM 2.5 ด้วยตนเอง  คือ การใช้เครื่องวัดความเข้มข้นฝุ่น ขนาดพกพา ซึ่งสามารถหาซื้อได้ตามร้านขายเครื่องไฟฟ้าและร้านค้าออนไลน์