หากใครที่กำลังมองหา iPhone เครื่องแรกแต่มีงบไม่สูงมาก มาชมคำแนะนำจากทีมงานกันก่อนว่าควรเลือกรุ่นไหนดีในช่วงต้นปี 2018 นี้
 งบน้อย – iPhone SE

iPhone SE เป็น iPhone รุ่นจอเล็กที่เปิดตัวและเปิดขายเมื่อปี 2016 ที่ผ่านมา จุดเด่นจะอยู่ที่เป็น iPhone เครื่องเล็กแต่สเปคสูงมาก เทียบเท่ากับ iPhone 6s รุ่นก่อนหน้า
โดย iPhone SE นั้นสามารถถ่ายวิดีโอความละเอียด 4K ได้ และด้วยราคาเริ่มต้นเพียง 14,500 บาท ในรุ่น 32GB เป็นราคา iPhone ที่ถูกที่สุดในตอนนี้ ทำให้ iPhone SE เป็นตัวเลือกที่ดีสำหรับผู้ที่ต้องการเริ่มใช้ iPhone แต่ยังมีงบไม่สูงมาก
งบกลาง – iPhone 7

หากใครที่มีงบขยับขึ้นมาอีกนิดผมขอแนะนำให้เลือก iPhone 7 ซึ่งเป็นตัวเลือกที่น่าสนใจไม่น้อย เพราะจุดเด่นของ iPhone 7 นั้นจะอยู่ที่เป็น iPhone รุ่นแรกที่กันน้ำกันฝุ่นมาตรฐาน IP67 ซึ่งสามารถกันน้ำได้ดีระดับหนึ่งเลยทีเดียว
iPhone 7 นั้นมีขนาดหน้าจอ 4.7 นิ้ว ใหญ่กว่า iPhone SE เล็กน้อย แต่ตัวเครื่องมีขนาดพอดี จับถนัดมือ หน้าจอ 4.7 นิ้ว ใช้จอ Retina HD ช่วยให้การดูเนื้อหาบนจอได้ดีมากขึ้น มากกว่า iPhone SE
แต่ iPhone 7 นั้นจะยังมีข้อจำกัดข้อหนึ่งที่ผู้ใช้หลายคนยังไม่ค่อยปลื้มเท่าไหร่นัก คือการตัดช่องเสียบหูฟัง 3.5 มม. ออกไป หากเรามีหูฟังเดิมที่เป็นแบบ 3.5 มม. อยู่แล้วอยากฟังเพลง ก็ต้องเชื่อมต่อผ่านหัวต่อ Lightning ที่แถมมาในกล่องแทน
iPhone 7 เป็น iPhone ในราคากลางๆ เริ่มต้นที่ 22,500 บาท ในรุ่น 32GB ที่พิเศษ คือ มีสีดำด้านและสีดำ Jet Black มาให้เลือกด้วยซึ่งสวยงามมาก ทำให้ iPhone 7 เป็นตัวเลือกที่ดีสำหรับผู้ที่มีงบปานกลางที่อยากได้ iPhone จอไม่ใหญ่ไม่เล็กมาก เป็น iPhone เครื่องแรก
ชอบจอใหญ่ – iPhone 7 Plus

สำหรับ iPhone จอใหญ่กล้องดีและราคาไม่หนักมากผมขอนำเสนอ iPhone 7 Plus เนื่องจาก iPhone 7 Plus เป็น iPhone รุ่นแรกที่ใช้กล้องหลัง 2 ตัว และมาพร้อมกับฟีเจอร์ Portrait Mode หรือการถ่ายภาพหน้าชัดหลังเบลอนั่นเอง
หากเปรียบเทียบกันตรงๆ ระหว่าง iPhone 7 Plus กับ iPhone 8 Plus รุ่นล่าสุดของ Apple แน่นอนอยู่แล้วว่า iPhone 8 Plus จะต้องมีสเปคที่ดีกว่า iPhone 7 Plus อย่างแน่นอน แต่ถ้าหากเปรียบเทียบเรื่องรูปแบบการใช้งานในชีวิตประจำวัน ก็ยัังไม่ถือว่าแตกต่างกันอย่างสิ้นเชิง
ข้อมูลเพิ่มเติม – เปรียบเทียบสเปค iPhone 8 Plus กับ iPhone 7 Plus แตกต่างกันอย่างไร

iPhone 7 Plus นั้น เป็น iPhone รุ่นเรือธงประจำปี 2016 ที่ผ่านมา เป็น iPhone ที่ขายดีมาก สินค้าหมดตั้งแต่ยังไม่เปิดจำหน่าย และถึงแม้ว่าจะเป็น iPhone รุ่นปี 2016 แต่ก็ยังถือว่าเป็น iPhone ที่มีความทันสมัยอยู่ จะรองรับการอัปเดต iOS เวอร์ชันใหม่ๆ ได้อีกนาน
ราคาของ iPhone 7 Plus นั้นเริ่มต้นที่ 27,500 บาท ในรุ่น 32GB ถูกกว่า iPhone 8 Plus ที่มีราคาเริ่มต้นที่ 32,500 บาท ในรุ่นความจุเริ่มต้น 64GB (ไม่มี 32GB) จะเห็นได้ว่าราคาต่างกันมากๆ ดังนั้นหากใครชอบ iPhone จอใหญ่กล้องหลัง 2 ตัวถ่ายภาพดี และมีงบที่ไม่สูงมาก ผมขอแนะนำ iPhone 7 Plus มาเป็น iPhone เครื่องแรกของคุณ
แนะนำเพิ่มเติมว่าหากใครที่จะซื้อ iPhone 7 Plus หรือรุ่น Plus รุ่นอื่น แนะนำให้เลือกความจุเครื่อง 128GB จะดีที่สุด เนื่องจากขนาดภาพที่ได้จากกล้อง iPhone รุ่น Plus เหล่านี้ มีขนาดไฟล์ที่ค่อนข้างใหญ่ และแอปที่ใช้ในรุ่นดังกล่าวมีให้เลือกดาวน์โหลดมากมาย แนะนำว่าใช้ความจุที่มากจะดีกว่าครับ
ราคาเครื่องเปล่าและโปรโมชันเพิ่มเติม
ข้อมูลทั้งหมดนี้เป็นคำแนะนำสำหรับประกอบการตัดสินใจในการซื้อ iPhone เครื่องแรกแต่มีงบจำกัดโดยผม มดเต้นท์ (Mod-T) โดยราคาที่นำมานำเสนอนั้น เป็นราคาเครื่องเปล่าจาก Apple Store Online ประเทศไทย หากใครอยากทราบราคาเครื่องติดโปรโมชันล่าสุด สามารถชมได้ที่นี่

ราคา iPhone SE ล่าสุด ประจำเดือน ม.ค. 2018
ราคา iPhone 7, iPhone 7 Plus ล่าสุด ประจำเดือน ม.ค. 2018

ส่วนใครอยากได้ iPhone SE, iPhone 7, iPhone 7 Plus เครื่องเปล่าราคาพิเศษ พร้อมโปรโมชัน ของแถม สิทธิพิเศษต่างๆ มากมาย สามารถเข้าสอบถามรายละเอียดและเลือกซื้อได้ที่ Studio7 , BaNANA ได้เลยใกล้บ้านคุณ