จบไปได้สักพักแล้วสำหรับ บัวขาว ป.ประมุข หรือ นายสมบัติ บัญชาเมฆ นักมวยไทยชื่อดังขวัญใจชาวไทย ที่ตัดสินใจแขวนนวมจากปัญหากับทางค่าย ป.ประมุข
เริ่มเรื่องจากการที่บัวขาวหนีออกจากค่ายอย่างไร้ร่องรอย จนกระทั่งค่ายต้องบอกผ่านสื่อ จนบัวขาวออกมาแถลงข่าวว่าไม่กลับไปค่ายอีกเนื่องจากโดนบีบบังคับทำร้ายจิตใจและแรงกดดันจากทางค่าย
ถึงแม้ว่าตอนแรกนั้นบัวขาวบอกจะไม่ชกมวยเพราะผิด พ.ร.บ มวยไทย แต่จนแล้วจนรอดก็ขึ้นชกในศึกไทยไฟต์ ในฐานะนักชกสำรอง และการชกครั้งนั้นได้สร้างประเด็นร้อนในสังคมทันที เพราะสิ่งที่บัวขาวทำนั้นมันผิดพ.ร.บ มวยเต็มๆ
หลังจากที่"กำนันแก๊"นายประมุข โรจนตัณฒ์ ฟ้องร้องทั้งผู้จัดและตัวบัวขาวเองจนต้องเปิดโต๊ะเจรจากันโดยมีคนกลางอย่างการกีฬาแห่งประเทศไทย
ซึ่งสุดท้ายนั้น "สัญญา"ที่ทางค่ายหยิบยื่นมาให้บัวขาวนั้นค่อนข้างไม่เป็นธรรมกับนักมวย ทั้งสองฝ่ายเจรจาตกลงกันไม่ได้จึงนัดกันไต่สวนอีกครั้ง แต่ก็ยังตกลงไม่ได้อีก และในครั้งนี้เองที่บัวขาวประกาศกลางที่ประชุมว่าแขวนนวม เพื่อยุติปัญหาทั้งหมด ช็อคแฟนมวยทั้งไทยและเทศ

ถึงตอนนี้แล้วข่าวคราวของบัวขาวและคดีความฟ้องร้องต่างๆนั้นได้เงียบหายไปไม่ค่อยปรากฎบนสื่อนัก คิดแล้วก็น่าเสียดายฝีมือของบัวขาวที่แฟนมวยทั้งในและนอกประเทศชื่นชม สร้างชื่อเสียงให้กับประเทศไทยมากมาย แต่สุดท้ายต้องมาจบลงด้วยคำว่า "ผลประโยชน์"คำเดียวจริงๆ
สัญญาฉบับนี้เป็นสาเหตุทำให้บัวขาวต้องแขวนนวม เพราะยังไงแล้วตัวบัวขาวนั้นก็เสียเปรียบเต็มๆ จะอธิบายเป็นข้อๆให้ท่านผู้อ่านได้เข้าใจกันนะครับ
ข้อ 1 และ ข้อ 2 นั้น ระบุชัดเลยว่า บัวขาวนั้น จะต้องเป็นนักมวยของค่าย ป.ประมุข เท่านั้น แต่นักมวยสามารถไปฝึกซ้อมที่ไหนก็ได้ ภายใต้สังกัดค่ายป.ประมุข สัญญาในข้อนี้ทำให้ค่ายบัญชาเมฆที่บัวขาวตั้งขึ้นเองที่บ้านเกิดต้องปิดตัวลงไปเพราะหากเซ็นไปแล้วต้องขึ้นกับ ป.ประมุขเท่านั้น
ข้อ 3 หากบัวขาวเซ็นจะต้องใช้คำว่า ป.ประมุขเท่านั้น แล้วถ้าขึ้นชกต่างประเทศ ต้องใช้ชื่อ บัวขาว ป.ประมุข ในการลงแข่งเหรอ?
ข้อ 4 ระยะเวลาในสัญญานี้ยาวนานถึง 6 ปี ครึ่งเลยทีเดียว ในขณะที่บัวขาวมีอายุ 30 ปี กว่าจะหมดสัญญาอายุ 36 ปี ดูเหมือนจะยาวนานเกินไปสำหรับบัวขาว
ข้อ 6 บัวขาวต้องแบ่งรายได้ที่นอกเหนือจากการชกมวยให้กับค่าย ว่ากันง่ายๆคือบัวขาวมีรายได้นอกจาการชกมวยก็ต้องแบ่งให้ค่ายถึง 25 เปอร์เซ็นต์โดยที่ทางค่ายไม่ต้องทำอะไรเลย

ข้อ 7 หากทางค่ายไม่ยอมเซ็นสัญญารับงานด้วย บัวขาวก็หมดสิทธิ์ที่จะทำอะไรทั้งสิ้น ไม่ว่าจะชกมวยหรือรับงานต่างๆ
ข้อ 9 การชกในแต่ละครั้งจะต้องมีทีมงานไปด้วยแต่ต้องรับผิดชอบค่าใช้จ่ายของอีกฝ่ายด้วย ยกตัวอย่างเช่น บัวขาวรับงานมีทีมงานของทางค่ายติดตามไปด้วย 10 คน ก็ต้องออกค่าใช้ในส่วนของค่ายทั้ง 10 คน หากทางค่ายรับงาน มีทีมงานบัวขาว 5 คน ค่ายก็รับผิดชอบค่าใช้จ่ายทีมงานของบัวขาวด้วย ซึ่งมันเหลื่อมล้ำกัน หากฝ่ายหนึ่งฝ่ายใดต้องการให้เป็น
ข้อ 12 บัวขาวจะโดนค่าปรับจำนวน 2 ล้านบาทจากการขึ้นชกไทยไฟต์ ในช่วงระหว่างวันที่ 1 มีนาคม - 22 พฤษภาคม ซึ่งทางค่ายสามารถฟ้องบัวขาวได้ เพราะหลักฐานนั้นมีทั้งในยูทูปและสื่อต่างๆมากมาย
จะเห็นแล้วนะรับว่า ถ้าบัวขาวเซ็นสัญญาฉบับนี้เมื่อไหร่ บัวขาวก็เตรียมตัวเป็น"ทาส"ให้กับทางค่ายได้เลย
แต่ทั้งนี้ทั้งนั้นก็ต้องยอมรับว่าบัวขาวมีทุกวันนี้ได้ก็เพราะค่ายป.ประมุข ที่บ่มเพาะจนกลายเป็นนักมวยที่เก่งและดังที่สุดในเมืองไทย ชื่อเสียงโด่งดังไปทั่วโลก
ฉะนั้นสัญญาฉบับนี้ เป็นธรรมกับทั้งสองฝ่ายหรือไม่ แฟนมวยพิจารณากันเองนะครับ
(ภาพและคลิปจาก - FB Banchamek Gym)
<< คลิปเหตุการณ์ดังกล่าว >>

  
