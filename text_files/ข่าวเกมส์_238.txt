จากที่ได้มีการประกาศข่าวในนิตรยสาร Weekly Jump ไปก่อนหน้านี้ว่าทาง Aniplex ได้ประกาศทำเกม Demon Slayer หรือ Kimetsu no Yaiba เรื่องราวการต่อสู้ของมนุษย์และปีศาจจากหนังสือการ์ตูนและอนิเมชั่นชื่อดัง พร้อมเปิดหน้าเว็บไซต์หลักอย่างเป็นทางการไปไม่นานนี้ วันนี้ก็ได้มีการอัพเดทตัวอย่างแรก และรายละเอียดเบื้องต้นของเกมมาให้ได้ติดตามกันอย่างเป็นทางการแล้ว โดยตัวเกมจะมีถึง 2 เกมด้วยกัน ได้แก่ Demon Slayer: Kimetsu no Yaiba - Keppuu Kengeki Royale ซึ่งเป็นเกมฉบับสมาร์ทโฟน และ Demon Slayer: Kimetsu no Yaiba – Hinokami Keppuutan ที่เป็นเกมฉบับคอนโซล
Demon Slayer: Kimetsu no Yaiba - Keppuu Kengeki Royale
เกมแนว Battle Survival Action ในแบบ Multiplayer โดยผู้เล่นจะถูกแบ่งเป็นฝ่ายปีศาจและฝ่ายนักล่าปีศาจ และใช้การต่อสู้ด้วยทักษะความสามารถของตัวละครแต่ละฝ่าย เพื่อตัดสินว่าใครจะเป็นผู้ล่าหรือผู้ดูถูกล่า โดยตัวเกมมีกำหนดเปิดให้บริการให้ได้เล่นบนสมาร์ทโฟน iOS และ Android ภายในปี 2020 
Demon Slayer: Kimetsu no Yaiba - Hinokami Keppuutan
เกมเวอร์ชั่นคอนโซลที่พัฒนาโดย CyberConnect2 ซึ่งเคยฝากผลงานไว้แล้วในเกม Naruto: Ultimate Ninja Storm series และ Dragon Ball Z: Kakarot โดยตัวเกมจะดำเนินเรื่องตามฉบับอนิเมชั่น โดยผู้เล่นจะได้เล่นเป็นตัวเอก Tanjiro ที่ได้ออกเดินทางพร้อมกับน้องสาว Nezuko เพื่อปราบปีศาจช่วยเหลือมนุษย์และล้างแค้นให้กับครอบครัว การเล่นของเกมจะเป็นแบบเกม Action พร้อมด้วยกราฟฟิคที่น่าตื่นตาตื่นใจไม่แพ้ในอนิเมชั่น ทั้งนี้ตัวเกมได้มีกำหนดวางจำหน่ายบนเครื่อง PlayStation4 ปี 2021สำหรับส่วนที่น่าติดตามของเกมก็คงจะหนีไม่พ้นการใช้ทักษะ "ปราณ" ของเหล่าตัวละครเอก และวิชาของปีศาจแต่ละตัวที่แตกต่างกัน ซึ่งพอมาเป็นเกม Action แล้ว จะสามารถทำออกมาให้เล่นกันได้สนุกขนาดไหนนั้น ใครที่เป็นแฟนของ ดาบพิฆาตอสูร ก็อดใจรอติดตามข่าวคราวและความคืบหน้าของเกมกันต่อไปครับ