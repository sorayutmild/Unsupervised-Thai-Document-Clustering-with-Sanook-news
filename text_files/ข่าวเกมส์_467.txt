iPhone 5S
iPhone 5S เครื่องสมาร์ทโฟนรุ่นใหม่ล่าสุดของทาง Apple ตอนนี้ก็มีเปิดขายกันไปแล้วบางประเทศ ซึ่งของประเทศไทยต้องรอเครื่องเข้ามาอย่างเป็นทางการในเดือนตุลาคม ดังนั้นที่มีขายตอนนี้ก็ยังมีเพียงเครื่องที่นำเข้ามาจากต่างประเทศเท่านั้นทำให้ราคาเครื่องยังค่อนข้างแพงอยู่ ประเทศที่วางขายแล้วตอนนี้นอกจากอเมริกา ก็มีบางประเทศทางยุโรป ส่วนในเอเชียก็มีเปิดขายที่ญี่ปุ่น จีน และสิงคโปร์ ไปเมื่อวันที่ 20 กันยายนที่ผ่านมา จากการทดสอบฟีเจอร์ใหม่ๆของเครื่อง iPhone 5S พบว่า นอกเหนือจากมันจะเล่นเกมส์กราฟฟิกเทพๆอย่าง Infinity Blade III ได้อย่างสุดยอดแล้ว มันยังมีฟีเจอร์ล็อคเครื่องด้วยลายนิ้วมือเจ้าของด้วย ทำให้ไม่ต้องเสียเวลาปลดล็อคด้วยการจิ้มๆ ถูๆ อีกต่อไป แค่แตะนิ้วมือเจ้าของเครื่องก็เรียบร้อย แถมทำให้คนอื่นไม่มีทางปลดล็อคเครื่องได้ด้วย (ถึงปลอมลายนิ้วมือก็ยังมีระบบป้องกันเสริมด้วย)
แต่ทางญี่ปุ่นก็ได้ค้นพบฟีเจอร์ใหม่ ที่มันพิลึกกว่าการสแกนลายนิ้วมือ นั่นก็คือ iPhone 5S มันสามารถสแกนหัวนมและนิ้วเท้า สแกนล็อคและปลดล็อคเครื่องได้เช่นเดียวกับลายนิ้วมือ ซึ่งจะว่าไปแล้วนิ้วเท้ามันก็มีลายเหมือนนิ้วมือ ไม่ใช่เรื่องแปลกอะไร แต่หัวนมเนี่ยสิกลับใช้สแกนได้เช่นเดียวกัน นั่นก็หมายความว่าหัวนมของคนเราแต่ละคน มันก็มีลายไม่เหมือนกันสินะ -*-
ถ้าเป็นคุณผู้ชายใช้หัวนมล็อคเครื่อง ก็ว่ามันคงแปลกแล้ว ถ้าคุณผู้หญิงใช้เนี่ยสิคงเรื่องใหญ่ ผมว่าเราใช้นิ้วมือสแกนเครื่อง iPhone 5S เหมือนเดิมก็ดีอยู่แล้วล่ะครับ อย่าไปเล่นพิเรนแบบพี่ยุ่นเขาเลย





จากคลิปด้านบน คุณผู้ชายท่านนี้ได้ลองสแกนหัวนมในการล็อคเครื่องดู พบว่าคนอื่นๆไม่สามารถใช้หัวนมสแกนปลดเครื่องได้ นอกจากเจ้าของ





คลิปนี้ลองใช้นิ้วเท้าล็อคเครื่องดูบ้าง ก็ได้ผลเช่นเดียวกัน นิ้วเท้าคนอื่นปลดล็อคไม่ได้ นอกจากเจ้าของ และใช้นิ้วมือปลดแทนก็ไม่ได้เหมือนกัน
สำหรับใครอยากเล่นพิเรนแบบพี่ยุ่นก็ตามสบายครับ ไม่มีใครว่า
 