คลิปประวัติความเป็นมาของ Harvest Moon ตำนานแห่งเกมส์ปลูกผัก
Harvest Moon
ถ้าพูดถึงเกมส์ปลูกผัก สมัยนี้คุณอาจจะนึกถึงเกมส์อย่าง Farm Ville หรือไม่ก็ Hay Day แต่ถ้าเกมส์ปลูกผักระดับตำนานล่ะก็ต้องนี่เลย Harvest Moon เกมส์ปลูกผักสุดคลาสสิคที่มีออกมาให้เล่นกันตั้งแต่ปี 1997 และยังคงมีทำภาคใหม่ๆออกมาเรื่อยๆจนถึงปัจจุบัน ซึ่งทางแชแนล Did You Know Gaming ในเว็บไซต์ youtube ได้จัดทำคลิปเล่าประวัติความเป็นมาของเกมส์ Harvest Moon ให้เราได้ทราบกัน





Harvest Moon เป็นเกมฟาร์มซิมูเลชั่น ที่ต่างกับเกมทำฟาร์มทั่วไปตรงที่ มันเป็นชีวิตบ้านไร่อย่างแท้จริง ด้วยการใส่ระบบการเล่นแบบ Role Playing Game ผสมผสานเข้าไปด้วย เพื่อให้ตัวละครในเมืองมีปฏิสัมพันธ์กันมากยิ่งขึ้น นอกจากการทำฟาร์มปลูกผัก เลี้ยงสัตว์แล้ว ผู้เล่นยังสามารถสร้างความสนิทกับตัวละครอื่นๆ จีบสาว แต่งงาน มีลูก รวมถึงร่วมกิจกรรมเทศกาลต่างๆได้ ราวกับเราได้ใช้ชีวิตในบ้านไร่ชนบทจริงๆ ต่างจากเกมส์ปลูกผักอื่นๆ ที่เน้นทำฟาร์มหาเงินอัพเกรดฟาร์มเท่านั้น และใน Harvest Moon ก็ยังมีเนื้อเรื่องในแบบแฟนตาซีเข้ามาเพิ่มความสนุกด้วย ซึ่งตรงนี้ทางผู้สร้างพยายามหาสิ่งใหม่ๆเข้ามาเพิ่มให้เกมมีอะไรทำมากขึ้น ผู้เล่นจะได้ไม่เบื่อ
คุณ Yasuhiro Wada ผู้ให้กำเนิดเกมซีรี่ย์ Harvest Moon เล่าถึงแรงบันดาลใจที่ทำให้เขาคิดสร้างเกมนี้ออกมา เขาเล่าว่าตัวเขาเป็นคนชนบท เขาได้เดินทางมาหางานทำในโตเกียว เมืองหลวงซึ่งแตกต่างจากชนบทบ้านเกิดของเขา และเมื่อเขาทำงานไปได้สักพักเขาก็คิดถึงบ้านนอกขึ้นมา ทำให้เขารู้ซึ้งถึงข้อดีของชนบทที่เขาหาไม่ได้ในเมืองหลวง จึงเกิดเป็นงแรงบันดาลใจให้เขาคิดอยากทำเกม Harvest Moon ออกมา โดยในภาคแรกของเกมที่ทำลงเครื่อง Super Famicom นั้นเขาเลียนแบบมุมมองและระบบการเล่นมาจากเกม Zelda ของนินเทนโด ซึ่งเป็นเกมที่เขาชอบเล่น เขาคิดว่ามันเหมาะและง่ายดีที่จะทำเกมเป็นมุมมองสูง ให้สามารถเห็นตัวละคร ฉากฟาร์ม และเมืองได้ทั่วถึงดี ระบบเลี้ยงสัตว์ก็นำมาจากเกม Derby Stallion ซึ่งเป็นเกมเลี้ยงม้าจากภาพยนตร์ซีรี่ย์ชื่อเดียวกัน และระบบอัพเกรดฟาร์มเขาก็ได้ไอเดียมาจากเกม Sim City ของ EA นอกจากนี้เขาก็ได้เพิ่มไอเดียการทำฟาร์มโดยอ้างอิงฤดูกาลของโลก และเพิ่มระบบการจีบสาวแต่งงานเข้าไปให้น่าเล่นมากขึ้นนั่นเอง
หลังจากภาคแรกที่ทำลงเครื่อง SFC แล้ว Harvest Moon ก็ทำต่อลงเครื่อง Game Boy, N64, GBC แต่ภาคที่ได้รับความนิยมสูงสุดก็คือภาค Harvest Moon: Back to Nature ของเครื่อง PS1 นั่นเอง