     Honda NSX 2019 ใหม่ รถสปอร์ตคูเป้ขุมพลังไฮบริดถูกนำมาจัดแสดงที่งาน Motor Expo 2018 น่าเสียดายที่ไม่ถูกวางจำหน่ายจริงแต่อย่างใด
Honda NSX 2019
     Honda NSX 2019 เป็นรถยนต์สปอร์ตตัวแรงสุดของค่ายฮอนด้า มาพร้อมขุมพลัง Sport Hybrid SH-AWD ทำงานคู่กันระหว่างเครื่องยนต์เบนซิน V6 เทอร์โบ ขนาด 3.5 ลิตร และมอเตอร์ไฟฟ้าถึง 3 ตัว ให้กำลังสูงสุด 581 แรงม้า (PS) แรงบิดสูงสุด 646 นิวตัน-เมตร ส่งกำลังด้วยเกียร์อัตโนมัติแบบ Dual Clutch 9 สปีด
     นอกจากนี้ ผู้ขับขี่ยังสามารถปรับโหมดการขับขี่ได้ 4 โหมด ประกอบด้วย Sport, Sport+, Track และโหมด Quiet ที่สามารถขับเคลื่อนด้วยพลังงานไฟฟ้าล้วน
Honda NSX
     อุปกรณ์มาตรฐานของ Honda NSX 2019 (เวอร์ชั่นญี่ปุ่น) ประกอบด้วย ไฟหน้า LED ปรับสูง-ต่ำอัตโนมัติ, ไฟท้าย LED, ล้ออัลลอยด้านหน้าขนาด 19 นิ้ว ด้านหลังขนาด 20 นิ้ว, ระบบปรับอากาศอัตโนมัติ 2 โซน, ระบบเสียง ELS Studio พร้อมลำโพง 9 จุด เป็นต้น

     น่าเสียดายที่ไม่มีแผนนำเข้ามาจำหน่ายในไทยขณะนี้
 