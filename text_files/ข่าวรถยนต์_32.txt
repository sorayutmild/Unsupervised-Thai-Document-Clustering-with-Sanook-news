สำนักข่าวต่างประเทศรายงานว่า จีนได้เปิดงานมหกรรมแสดงรถยนต์นานาชาติครั้งที่ 14 ที่นครอู่ฮั่น มณฑลหูเป่ย เมื่อวันเสาร์ (19 ต.ค.) ที่ผ่านมา โดยขบวนนางแบบส่งเสริมการขายรถยนต์ หรือพริตตี้ ล้วนสวมชุดเสื้อผ้าอาภรณ์ ที่ ดูสง่า ฉายเสน่ห์กันพองาม จนได้รับคำชมเชย
อย่างไรก็ตาม ในวันต่อมา (20 ต.ค.) พริตตี้สาวประจำบูธ A3 ของรถยนต์ยี่ห้อหนึ่ง ก็ปล่อยทีเด็ดหลุดออกมาจากหน้าอกหน้าใจของเธอ โดยสาวพริตตี้ประจำบูธแสดงรถยนต์ในโซนเดียวกัน ต่างพูดคุยกันว่า หลังเจ้าหล่อนทำของหลุดออกมาผู้คนต่างก็กรูกันไปรุมล้อม ทำให้พริตตี้ประจำบูธเหงาไปตามๆ กัน
ทั้งนี้ เมื่อภาพหลุดของพริตตี้สาว ตกเป็นข่าวฮือฮา ชาวเน็ตแดนมังกรส่วนใหญ่ต่างโจมตีอย่างมาก โดยหลายเสียงบอกว่า เธออยากดัง
ขณะที่คณะกรรมการผู้รับผิดชอบงานแสดงรถยนต์นานาชาติแห่งอู่ฮั่น กล่าวว่า ก่อนเปิดงาน ได้ประชุมกับบรรดาผู้เข้าร่วมงานแสดงรถยนต์ โดยให้ผู้ร่วมแสดงรถก็ได้เซ็นชื่อรับรองในเอกสาร ที่ระบุห้ามมีพฤติกรรมโชว์หล่อแหลม มิฉะนั้นอาจได้รับเชิญให้ออกจากงาน แต่ภายในงานมีประชาชนเข้าชมล้นหลาม ทางคณะกรรมการฯ จึงไม่อาจตรวจตราดูแลได้ทั่วถึง
ขอบคุณข่าวจากสริงส์ นิวส์