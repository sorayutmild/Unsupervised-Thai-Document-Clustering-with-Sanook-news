ต๊อกแต๊ก A4 หมอดูชื่อดังในโลกออนไลน์ ได้แนะนำ 2 ราศี ในการทำบุญสำหรับคนที่เกิด ราศี มังกร (16 ม.ค-15 ก.พ) และ ราศีกุมภ์ (16 ก.พ-15 มี.ค) เพื่อเป็นแนวทางในการปฏิบัติ และช่วยเสริมดวงชะตา เพื่อชีวิตที่ดีมีมงคลตลอดปี 2560 และส่วนถ้าอยากรู้เดือนอื่นๆ ต้องว่าต้องทำอย่างไรบ้างนั้น สั่งจองหนังสือ "ดวงดี 12 ราศีปี 60" ของ แม่หมอต๊อกแต๊ก ได้เพิ่มเติมนะคะ

 

ราศีมังกร (16 ม.ค -15 ก.พ)
ในปี 2560 ชาวราศีมังกรควรหมั่นทำบุญ ให้สม่ำเสมออย่างแรกเลยในช่วงเดือนมกราคมคุณควรหาเวลาว่างไปบริจาคทานเกี่ยวข้องกับค่าน้ำ ค่าไฟ ในวัด ซึ่งจะเป็นวัดไหนก็ได้และอุทิศบุญให้กับเจ้ากรรมนายเวร ส่วนเดือนที่ 2 คือเดือนกุมภาพันธ์ คุณควรหาเวลาว่างในเดือนนี้ไปกราบสักการะเทวรูปที่เป็นพญานาค อย่างเช่น ที่คำชะโนดหรือห้วยขวางก็ได้
 
ราศีกุมภ์ (16 ก.พ-15 มี.ค)
ในปี 2560 ดวงของคุณนั้นอาจจะมีขึ้นลงบ้างและที่สำคัญ ดวงไม่ค่อยนิ่ง ดังนั้นการทำบุญเสริมดวงจึงเป็นเรื่องที่จะให้ความสำคัญเป็นอย่างมากในเดือน 1 และเดือน 2 ชาวราศีกุมภ์ควรหาเวลาว่างไปทำสังฆทานน้ำเปล่า โดยการซื้อน้ำเปล่าไปถวายวัด เพื่อเสริมดวงให้คุณปราศจากสิ่งที่ไม่ดี