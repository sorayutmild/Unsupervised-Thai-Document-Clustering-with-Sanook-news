                หากพูดถึงรถยนต์ที่ได้รับความนิยมในช่วงลายปีที่ผ่านมาแล้ว รถยนต์ ในกลุ่มสปอร์ต 5 ประตู หรือที่คนในบ้านเราคุ้นเคยในนาม hatchback  ถือว่าเป็นรถยนต์อีกกลุ่มที่กำลังมาแรง ด้วยฟังชั่นการใช้งานครบครัน เรือนร่างที่ดูลงตัว และ ที่ผ่านมา Nissan จัดได้ว่าเป็นอีกค่ายรถยนต์ที่ทำตลาดกลุ่มนี้มายาวนาน และได้รับความนิยมอย่างต่อเนื่องในฐานะ  รถแฮทช์แบ็คที่มีราคาไม่แรงจนเกินงาม แต่ยังคงความโดดเด่น ทางออพชั่นไว้อย่างครบครัน 
                ชื่อเสียงของรถ 5  ประตู จากค่าย  Nissan  ในกาลครั้งก่อนที่ฝากลายเอาไว้ในนาม   Nissan Tida  แต่ในครั้งนี้  Nissan  มีความตั้งใจจริงในการจัดเต็มในการรุกตลาดรถยนต์คอมแพ็คคาร์อย่างจริงจัง และ หลังจากแนะนำเวอร์ชั่น  4  ประตูไปแล้ว ใน Nissan Sylphy  เมื่อช่วงปีกลายที่ผ่านมา ในปีนี้ ก็ได้เวลาลุยตลาดรถยนต์  5  ประตู ในนาม  Nissan Pulsar
Nissan Pulsar 
                ชื่อ Nisssan Pulsar  ไม่ใช่ชื่อใหม่เสียทีเดียวในตลาดประเทศไทย แต่ที่จริงแล้ว มันกลับเป็นชื่อที่ปลุกจิตวิญญาณ ที่แท้จริงของนิสสัน ที่มุ่งเน้นสมรรถนะการขับขี่ให้ตอบโจทย์เหนือชั้น ในรถขนาดคอมแพ็คคาร์ ที่เคยถูกกล่าวขวัญมาแล้วในอดีต
                การกลับมาในนาม นิสสัน พัลซ่าร์  ใหม่นี้ถือเป็นเกมที่ Nissan  กำลังจริงกับตลาดไทยมากขึ้น หลังจากหายไปเกือบ  30  ปี ตั้ งแต่มีการแนะนำครั้งแรกสู่ตลาดประเทศไทย และ นอกจากนี้บนเวทีโลก รถรุ่นนี้มีความสำคัญในการเป็นรถธงในกลุ่มคอมแพ็คคาร์  5  ประตู ที่วันนี้ พร้อมให้คนไทย เป็นเจ้าของได้แล้ว
                เรือนร่าง  Nissan Pulsar  ใหม่ เริ่มต้น ตอบโจทย์ ด้วยการแนะนำเสน่ห์ในความสปอร์ต สไตล์รถยนต์  5  ประตู แฮทช์แบ็คเข้ามาตอบโจทย์ในการใช้งาน ด้วยการผสมผสานอารมณ์ของความสปอร์ตคลุกเคล้ากับเสน่ห์แห่งความหรูหรามีระดับ ตั้งแต่ภายนอก ด้วยเส้นสายการออกแบบที่พลิ้วไหว มองด้านหน้ามาพร้อมไฟหน้าแบบโปรเจคเตอร์ให้การตอบรับโดยรวมเข้ากับความสปอร์ตของตัวรถ ผ่านทางด้านข้างที่ยังทรงเสน่ห์ ด้วยการนำเส้นสายการออกแบบของสปอร์ตรุ่นใหญ่  Waist Line  แบบเดียวกับที่อยู่ใน Nissan 370 Z  มาใช้
Nissan Pulsar 
                ตามด้วยรายละเอียดทางด้านท้าย ที่ให้ไฟท้ายที่ดูสปอร์ต มาพร้อมสปอร์ยเลอร์หลัง ในรุ่น  1.8  ตอบความสปอร์ตเหนือชั้นผ่านล้อขอบ 17 นิ้ว ที่มาพร้อมยางสปอร์ต  205/50/R17  ให้ความลงตัว และยังมีซันรูฟมาให้ สำหรับคนที่ต้องการความแตกต่างใน Nissan Pulsar ใหม่ด้วย
                ในห้องโดยสาร เน้นการตอบโจทย์ความสปอร์ต แต่ยังคงฟังชั่นการใช้งานที่ครบครัน เริ่มตั้งแต่พื้นที่การโดยสารที่กว้างขวาง ด้วยระยะฐานล้อ ระหว่างด้านหน้าและด้านหลังขนาดยาว  2,700 ม.ม. ช่วยให้ห้องโดยสารของ  Nissan Pulsar  ใหม่ตอบโจทย์ในการใช้งานได้ดียิ่งขึ้นไม่ว่าจะการโดยสารตอนหน้าหรือหลัง
                ห้องโดยสารเริ่มต้นการตบแต่งด้วยรายละเอียดโทนสีดำทั้งหมด ทำให้ Nissan Pulsar  ใหม่เปี่ยมด้วยความสปอร์ต สอดรับเข้ากับพวงมาลัยแบบ  3 ก้านเพิ่มมิติความสปอร์ตมากยิ่งขึ้น  มาพร้อมความสะดวกสบายด้วยปุ่มมัลติฟังชั่นให้ใช้งาน ง่ายในการควบคุมระบบเครื่องเสียงและ ระบบควบคุมความเร็วอัตโนมัติ  Cruise Control มาพร้อม มาตรวัดแบบเรืองแสง Fine vision ที่ตรงหน้าคนขับ เพิ่มความหรูหรา และมองเห็นได้เด่นชัด พร้อมหน้าจอแสดงข้อมูล MID (Multi Information Display) แสดงข้อมูลต่างๆ ที่จำเป็นต่อการขับขี่
Nissan Pulsar 
                ความสปอร์ตถูกผนวกเข้าด้วยความสะดวกสบายแบหรูหราเล็กน้อย ตั้งแต่ระบบปรับอากาศอัตโนมัติ สามารถแยกปรับอุณหภูมิ ซ้าย-ขวา รวมถึง ช่องแอร์สำหรับผู้โดยสาร ตอนหลัง แต่ก็ยังไม่ลืมเรื่องความอรรถประโยชน์ที่มาพร้อมเบาะปรับพับได้ในอัตรา 60/40  พร้อมให้ความสุนทรีย์ในการขับขี่ กับระบบความบันเทิงในรถ ช่วยเติมอารมณ์ในความสปอร์ต
Nissan Pulsar  ใหม่ แนะนำมาพร้อมเครื่องยนต์ทรงสมรรถนะ  โดยมี 2  รุ่น ให้เลือก คือ เครื่องยนต์  1.6  ลิตร  มาพร้อมเทคโนโลยีหัวฉีดคู่ Dual Injector System ผสานการทำงานกับระบบวาล์วแปรผันคู่ Twin C-VTC (Twin Continuously Variable Timing Control) ให้กำลังสูงสุด 116 แรงม้า  ที่ 6000  รอบต่อนาที และให้แรงบิดสูงสุด  154  นิวตันเมตร ที่   4,000  รอบต่อนาที  
ในขณะที่เครื่องยนต์บล็อก  1.8  ลิตร ได้รับการพัฒนาไปอีกขั้นด้วยการเพิ่มช่วงชักกระบอกสูบเพื่อให้การเผาไหม้สมบูรณ์ยิ่งขึ้น ผสานไปกับการทำงานของระบบวาล์วแปรผันคู่ Twin C-VTC (Twin Continuously-Variable Timing Control และเคลือบแข็งระบบสปริงวาล์ว Diamond-like carbon coating ช่วยลดน้ำหนัก แรงเสียดทานและแรงเฉื่อยของวาล์ว เสริมประสิทธิภาพการทำงานของเครื่องยนต์ เงียบขึ้นและประหยัดน้ำมันมาก
Nissan Pulsar 
Nissan Pulsar 
                ทำให้มีความสามารถในการขับขี่เพิ่มขึ้น ด้วยกำลังสูงสุด 131  แรงม้าที่ 6,000 รอบต่อนาที  และมีแรงบิดสูงสุด  174  นิวตันเมตร ที่   3,600 รอบต่อนาที ตอบโจทย์ในการขับขี่ทุกรุ่นด้วยระบบเกียร์อัตโนมัติ  Xtronic CVT  ให้ความนุ่มนวลและประหยัดน้ำมัน แต่ยังเร้าใจด้วยโหมดสปอร์ต
                เรื่องความมั่นใจในการขับขี่  Nissan Pulsar  ใหม่ พร้อมระบบช่วงล่างแบบ แม็คเฟอร์สันสตรัท พร้อมเหล็กกันโคลงทางด้านหน้า และ ทอร์ชั่น บีม พร้อมเหล็กกันโคลงทางด้านหลัง ให้การตอบโจทย์ที่ลงตัวในการขับขี่ และมั่นใจได้ในทุกเส้นทาง
                โดยนอกจากสมรรถนะที่ลงตัวแล้วยังให้ความมั่นใจมากยิ่งขึ้น กับหลากระบบความปลอดภัยชั้นนำ ตั้งแต่ระบบดิสก์เบรก 4  ล้อ มาพร้อม ระบบเบรกป้องกันล้อล็อค (ABS)  และ ระบบเสริมแรงเบรก (BA) และระบบกระจายแรงเบรก (EBD) ช่วยให้ระบบเบรกมีประสิทธิภาพมากขึ้น ลดระยะเบรกลง
แล้วยังปกป้องทุกสถานการณ์ด้วยโครงสร้าง Zone Body Concept มาพร้อมเข็มขัดนิรภัยคู่หน้าแบบดึงกลับและผ่อนแรงอัตโนมัติ  ถุงลมคู่หน้า (Dual SRS Airbags) ในทุกรุ่นเพื่อลดความรุนแรงจากกการบาดเจ็บในกรณีที่เกิดแรงปะทะจากด้านหน้า
Nissan Pulsar  ใหม่ มาพร้อม 6 สี ให้เลือก ได้แก่ สีแดง  Radiant Red ,สีขาว  White Pearl ,   สีดำ   Black Star ,สีทอง  Mellow Gold ,สีเทา  Deep Iris Grey ,และ สีเงิน  Brilliant Silver ดดยมีวางจำหน่ายทั้งหมด  5  รุ่น ดังนี้ 




รุ่น


ราคาจำหน่าย (บาท)




Nissan Pulsar  1.6S                                         
 


776,000




Nissan Pulsar  1.6V
 


839,000




Nissan Pulsar 1.6SV
 


872,000




Nissan Pulsar  1.8V
 


925,000




Nissan Pulsar  1.8V Sunroof Navi
 


976,000




 
*หมายเหตุ  Nissan Pulsar 1.6SV มาพร้อมชุดแต่งสปอร์ต ได้แก่ สเกิร์ตรอบคันและสปอยเลอร์หลัง ไฟท้ายและไฟเบรกดวงที่ 3  แบบใส รมดำ และล้ออัลลอยขนาด 16 นิ้ว ดีไซน์สปอร์ต
 