นายจิตติ ตั้งสิทธิ์ภักดี นายกสมาคมค้าทองคำ เปิดเผยว่า หลังจากสถานการณ์ระหว่างรัสเซียและยูเครน มีท่าทียืดเยื้อและสถานการณ์ยังทรงๆ ทำให้ราคาทองคำปรับตัวลดลงในรอบที่ผ่านมาแต่หากหากมีความตึงเครียด หรือกลับมารุนแรงราคาทองคำจะปรับสูงขึ้นอีกครั้ง
โดยในระยะสั้นยังมีความผันผวนจากปัจจัยค่าเงินดอลลาร์สหรัฐ แม้ราคาตลาดโลกปรับตัวลดลงแต่ราคาในประเทศไทยไม่ลดลง จากปัญหาอัตราแลกเปลี่ยนที่ค่าเงินบาทอ่อนค่าแตะ 34 บาทและเงินดอลลาร์สหรัฐแข็งค่าจากนโยบายขึ้นดอกเบี้ย
อย่างไรก็ตามคาดว่าในระยะสั้นมองว่าราคาทองคำยังมีความผันผวนแต่ในระยะยาวจะปรับลดลงอย่างต่อเนื่องหากสถานการณ์รัสเซียและยูเครนไม่มีความรุนแรงใดๆเพิ่มเติมอาจลดลงแตะ 1,500 เหรียญสหรัฐฯต่อออนซ์