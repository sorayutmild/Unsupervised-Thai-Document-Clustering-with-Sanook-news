การเลือกใช้กระเป๋ามีหลายวิธี บางคนเลือกแบบตามใจชอบ บ้างเลือกตามดวงชะตา นั่นก็แล้วแต่ความเชื่อส่วนบุคคล วันนี้ Sanook! horoscope มีเคล็ดลับลับดีๆ เรื่องสีตามดวงชะตา ที่ควรมี มาใส่ใจรายละเอียดของกระเป๋า เพื่อเน้น "เรียกทรัพย์ เสริมดวง" กันค่ะ เราจะพาไปเลือกกระเป๋าที่เหมาะกับคุณว่าควรใช้สีใด ให้ดวงดี เฮงๆ รวยๆ พร้อมทั้งบอกเทคนิคการเรียกทรัพย์เรียกเงินทองเข้ากระเป๋า ใครที่อยากมีเงินทองไหลเข้ากระเป๋ามาดูกันเลย


กระเป๋าสตางค์ที่ดี
"ควรใส่เงินอย่างเดียว" นั้นหมายความว่าควรที่จะจัดระเบียบให้เรียบร้อย หากใครที่มีของเยอะเช่น บัตรต่างๆ ก็ควรจะแยกกระเป๋าใส่บัตรใส่เหรียญเอาไว้ต่างหากจะดีกว่า ไม่ควรนำมาอยู่รวมกันจนไม่เป็นระเบียบ และตามความเชื่อนอกจากจะเก็บเงินแล้วยังมีการเก็บแบงค์หรือเหรียญเอาไว้เพื่อเป็นเงินขวัญถุงอีกด้วย


นอกจากนี้ตามสถิติพบว่าคนที่เป็นเจ้าของธุรกิจ มักจะใช้กระเป๋าสตางค์รูปทรงยาวๆ ตามความเชื่อที่ว่าแบบยาวจะเรียกทรัพย์ได้มากกว่า รวมไปถึงว่าหากกระเป๋าสตางค์มีซิปจะเก็บเงินได้ดี แต่สำหรับใครที่พกกระเป๋าสตางค์แบบไม่มีซิป ก็ควรจะต้องแบ่งการจัดเก็บเงินให้เป็นสัดส่วนชัดเจนและแบงค์ไม่ควรยับจัดให้เป็นระเบียบจะดีที่สุดค่ะ

ส่วนกระเป๋าสตางค์ที่ห้ามใช้!!
คือ กระเป๋าสตางค์ที่รุ่ยๆ หรือเก่าจนขาดแล้ว ก็ควรจะเปลี่ยนใหม่อย่าเสียดาย เพราะหากกระเป๋ามีรอยขาดก็เชื่อกันว่าเงินทองก็จะรั่วไหลออกง่าย


กระเป๋าสตางค์เสริมดวงตามวันเกิดมีดังนี้
วันอาทิตย์ควรใช้ กระเป๋าสตางค์ โทนสีเขียว สีแดงไม่ควรใช้ กระเป๋าสตางค์ สีฟ้า เพราะเป็นกาลกีณี
วันจันทร์ควรใช้ กระเป๋าสตางค์ สีขาว สีครีม เหลืองนวล หรือโทนสีดำ น้ำตาลไปเลยไม่ควรใช้ กระเป๋าสตางค์ สีส้ม สีแดง สีโทนร้อนๆ
วันอังคารควรใช้ กระเป๋าสตางค์สีชมพู สีเหลือง น้ำตาลไม่ควรใช้ กระเป๋าสตางค์ สีขาว
วันพุธ (กลางวัน)ควรใช้ กระเป๋าสตางค์สีเขียว สีม่วงไม่ควรใช้ กระเป๋าสตางค์ สีชมพู
วันพุธ (กลางคืน)ควรใช้ กระเป๋าสตางค์สีขาว สีม่วงไม่ควรใช้ กระเป๋าสตางค์ สีเหลือง
วันพฤหัสบดีควรใช้ กระเป๋าสตางค์สีส้ม สีเหลืองไม่ควรใช้ กระเป๋าสตางค์ สีดำ
วันศุกร์ควรใช้ กระเป๋าสตางค์สีชมพู สีฟ้าไม่ควรใช้ กระเป๋าสตางค์ สีม่วง
วันเสาร์ควรใช้ กระเป๋าสตางค์สีฟ้า สีโทนเข้ม สีดำ สีน้ำตาล สีเทาไม่ควรใช้ กระเป๋าสตางค์ สีเขียว