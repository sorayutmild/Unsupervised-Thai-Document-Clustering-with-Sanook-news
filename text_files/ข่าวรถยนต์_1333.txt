 เคาะกันเสร็จสรรพเรียบร้อยแล้วสำหรับนโยบายโครงการรถยนต์คันแรกของภาครัฐบาล ที่แม้วันนี้โครงการจะยังไม่มีข้อกำหนดที่ชัดเจนในเรื่องอัตราที่คาดว่าจะได้รับคืน  แต่ถ้าคุณกำลังคิดจะซื้อรถยนต์คันแรกในกลุ่มกระบะต่อไปนี้ เป็น 6 กระบะที่ควรจับตามองและรีบจับจองเป็นเจ้าของ 

 อันดับที่ 1  Nissan Navara 
 
นาทีนี้ถ้าถามถึงรถกระบะที่ดีในตลาดทั้งสมรรถนะการบรรทุก การขับขี่ และราคาที่คุ้มค่า Nissan Navara  ยังคงเป็นอันดับ 1 ที่เราอยากจะมากล่าวถึงกัน เครื่องยนต์ 2.5 ลิตร สามารถทำอัตราประหยัดได้ดี มีให้เลือกแทบทุกรุ่น แต่ถ้าไม่ตะลุยอะไรมากบอกตามตรงว่าขับเคลื่อน 2 ล้อ ก็เพียงพอแล้ว ที่จะเอาไว้ใช้งาน ราคาตอนนี้เริ่มต้นที่ 5 แสนกลางๆ กับฟังชั่นที่เพิ่มเข้ามาใหม่หลายอย่าง ถือว่าต้องจับตามองเลยทีเดียว
 
อันดับที่ 2 Toyota Vigo 
 
หลายคนคงสงสัยว่าทำไมเราแนะนำเป็นอันดับ 2 ค่ายนี้นั้นมีข้อดีที่ศูนย์บริการที่ครอบคลุม โดยเฉพาะต่างจังหวัดนั้นเยอะมาก ส่วนสมรรถนะก็พอโอเคแต่ถ้าคุณขับรถเร็ว-เร็วมากอาจจะต้องปรับแต่งหน่อยแต่ก็โอเคพอสมควร
 
อันดับที่ 3 New! Ford Ranger 
 
คันนี้ต้องอดใจรอสักนี้แต่รับรองว่า งานนี้ดีแน่กับ Ford ranger  ใหม่ ที่มาพร้อมความบึกบึน หลากความสามารถ รูปร่างอเมริกันแท้ แต่คงต้องอดใจรอกันสักประมาณเดือนหน้า ที่คร่าวพอมีข้อมูว่า คนไทยจะได้สัมผัสเครื่อง 2.2 พร้อมเกียร์ 6 สปีด

อันดับที่ 4  New!  Chevrolet Colorado 
 
อาจจะต้องรอเหมือนกันสำหรับคันนี้ แต่ก็น่าสนใจมาด้วยเรือนร่างใหม่หมดจด พร้อมเครื่องยนต์  Chevrolet  แท้ๆ ในตระกูล Duramax ที่จะมาพร้อม 2.5 และ 2.8 ลิตร ส่วนพละกำลังยังไม่สามารถบอกได้อย่างเป้นทางการ แต่กระบใหม่รุ่นนี้คงต้องรอดูราคา ซึ่งน่าจะยังไม่เกิน 1 ล้านบาทแน่นอน
 
 อันดับที่ 5 Isuzu Dmax 
 
ยังติดอันดับอยุ่ แต่เราอยากแนะนำให้รอรุ่นใหม่มากกว่า ทว่า Isuzu Dmax  นั้นมีข่าวคราวน้อยมาก แต่รถรุ่นปัจจุบันก็สามารถตอบสนองโจทย์ได้ดีพอสมควร ราคาก็โอเค ศูนย์บริการก็เยอะเอาการ เราเลยขอเชียร์ แต่ถ้าไม่รีบอดใจรอรุ่นใหม่ดีกว่า

 
อันดับที่ 6 Mitsubishi triton  
 
 คันนี้เกือบลืมไปเหมืนกัน แต่หลายคนทวงถามว่าไม่แนะนำหรอ คำตอบคือ “ไม่ใช่” เพราะรถค่ายนี้ก็รู้อยุ่ว่าดี เครื่อง 2.5 ลิตรใหม่ สูงถึง 178 แรงม้าถือว่าเข้าตากรรมการพอสมควร แต่ว่าอาจจะไม่สะดวกในเรื่องศูนย์บริการที่ยังน้อยอยู่บ้าง แต่แว่วมาว่าเร่งขยายอยู่ยังไงก็ลองติดตามแล้วกัน
 
 ทั้ง 5 รุ่นนี้คือรถที่เราอยากจะแนะนำให้คบหาเอาไว้ เมื่อคุณกำลังอยากซื้อรถคันแรก แต่สิ่งหนึ่งที่เราอยากจะบอกว่า คือคิดให้ดีก่อนซื้อ และทั้ง 5 รุ่นที่เราแนะนำนั้นเป็นแค่แนวทาง สำคัญคือต้องศึกษาให้ดีก่อนตัดสินใจ 