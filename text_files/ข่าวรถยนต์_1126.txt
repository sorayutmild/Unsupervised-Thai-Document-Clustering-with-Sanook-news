     Honda Civic 2016 ใหม่ ถูกเปิดตัวอย่างเป็นทางการแล้วที่ประเทศสหรัฐอเมริกา เมื่อวันที่ 17 กันยายนที่ผ่านมา ลดขนาดเครื่องยนต์ลงเหลือ 1.5 ลิตร แต่พ่วงเทอร์โบมาให้

     Civic 2016 ใหม่ นับว่าเป็นเจเนอเรชั่นที่ 10 แล้ว ซึ่งถือเป็นโมเดลที่ได้รับการพัฒนาใหม่ให้แตกต่างไปจากรุ่นก่อนๆอย่างเห็นได้ชัด รูปลักษณ์ภายนอกถูกออกแบบให้เน้นความสปอร์ต เหมาะสำหรับหนุ่มสาวสมัยใหม่ที่มีความกระตือรือล้น โดยเป็นผลงานของฝ่ายออกแบบฮอนด้าในเมือง Los Angeles ประเทศสหรัฐอเมริกา
     ด้านหน้าติดตั้งไฟหน้าแบบ Full-LED ดีไซน์โฉบเฉี่ยว ออกแบบรับกับกระจังหน้าที่มีเส้นสายโครเมี่ยมลากยาวเข้าไปถึงชุดไฟหน้า ขณะที่ด้านท้ายโดดเด่นด้วยดีไซน์คล้ายรถฟาสท์แบ็ค เพิ่มความสปอร์ต พร้อมไฟท้ายแบบ LED ดีไซน์รูปตัว C ดูโดดเด่น นอกจากนั้น ยังมีการดีไซน์ประตูท้ายให้มีกระจกโอเปร่า ซึ่งถือว่าดูแปลกตาทีเดียวสำหรับการออกแบบของฮอนด้า
 

     ด้านขุมพลังเวอร์ชั่นสหรัฐฯ ติดตั้งเครื่องยนต์เบนซินเทอร์โบบล็อกใหม่ล่าสุดแบบไดเร็คอินเจคชั่น ความจุ 1.5 ลิตร 4 สูบ แต่ตัวเลขสมรรถนะยังไม่ถูกเปิดเผยอย่างเป็นทางการ ขณะที่ตลาดสหรัฐฯ ยังมีรหัสแรง 'Si' ให้เลือกอีกด้วย
     ฮอนด้า ซีวิค 2016 ใหม่ ได้รับการพัฒนาขึ้นบนแพล็ตฟอร์มและโครงสร้างใหม่ทั้งหมด โดยฮอนด้าสหรัฐฯ ออกมาระบุว่า "ซีวิคใหม่เป็นในกลุ่มคอมแพ็คที่มีห้องโดยสารกว้างขวางที่สุดในขณะนี้"


     ส่วนโฉมไทยก็คงต่างจากนี้ไม่มากนัก
 
 