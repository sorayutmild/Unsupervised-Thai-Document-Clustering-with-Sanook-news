นอกจากจะมีความสามารถด้านการร้องเพลง ยังสร้างรอยยิ้มและเสียงหัวเราะให้ผู้ชมเสมอ สำหรับ "มัม ลาโคนิคส์" นักร้องเสียงคุณภาพวัย 57 ปี เจ้าของเพลงฮิตตลอดกาลอย่างเพลง "ความลับ" ล่าสุดเจ้าตัวเกิดอาการป่วยจนต้องเข้ารักษาตัวที่โรงพยาบาลอยู่หลายวัน
แต่ถึงกายจะป่วย แต่ก็ยังมีกำลังใจดี คอยอัพอินสตาแกรมให้แฟนๆหายห่วง รวมทั้งมีเพื่อนพ้องน้องพี่ คนสนิททั้งในและนอกวงการ อาทิเช่น ตุ๊กกี้ ชิงร้อย ไปเยี่ยมไข้ให้กำลังใจถึงขอบเตียง ซึ่งเจ้าตัวยืนยันว่าต้องหายเป็นปกติกลับไปลั้นลาเหมือนเดิมแน่นอน
ถ้ามีข้อมูลความคืบหน้า ทางทีมข่าวบันเทิง Sanook! News จะมาอัพเดทให้ทราบกัน และขอเป็นกำลังใจให้ คุณมัม หายป่วยหายไข้ กลับมาแข็งแรงในเร็ววันนะคะ
(ขอบคุณภาพจากอินสตาแกรม mumlaconics)






ติ่ง หลิง ติง...555555! โอ้ยขำจนเกือบตาย จากนาง @tukky66 มาให้กำลังใจที่ รพเลยทีเดียว รักนางนะ ❤️❤️❤️❤️❤️❤️❤️
A video posted by MUM LACONICS (@mumlaconics) onSep 11, 2015 at 6:33pm PDT


