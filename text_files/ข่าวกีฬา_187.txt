หายหน้าหายตาไปจากพื้นที่สื่อพักใหญ่ สำหรับ ซาบิน่า อัลตินเบโกว่า นางฟ้านักวอลเลย์บอลทีมชาติคาซัคสถาน ที่เคยสร้างเสียงฮือฮาด้วยความสวยน่ารักจนทำให้หนุ่มๆลูกยางทั่วเอเชียหลงรักกันเป็นแถวล่าสุดสาวซาบิน่า วัย 22 ปี ยังคงโลดแล่นในอาชีพนักตบลูกยางตามที่เธอรัก และยังมีชื่อติดทีมชาติคาซัคสถานอยู่เป็นประจำ พร้อมทั้งลงภาพสวยๆของเธอในอินสตาแกรม altynbekova_20 ที่มีผู้ติดตามมากกว่า 7.2 แสนคนอย่างสม่ำเสมออย่างไรก็ดี ตั้งแต่ปี 2015 เป็นต้นมา ดูเหมือนว่าใบหน้าของเธอจะค่อยๆเปลี่ยนแปลงไปทีละน้อย เช่น บริเวณโหนกแก้ม, ริมฝีปาก และคางของเธอ จนแฟนคลับหลายคนวิพากษ์วิจารณ์ว่า ซาบิน่า คนปัจจุบันในปี 2018 แทบจะเป็นคนละคนกับ ซาบิน่า เมื่อ 4 ปีก่อนสำหรับความฮอตของ ซาบิน่า นั้นต้องย้อนไปตอนปี 2014 เธอได้รับความสนใจจากการแข่งขันวอลเลย์บอลเยาวชนหญิงชิงแชมป์เอเชีย 2014 ที่ประเทศไต้หวัน ซึ่งเธอโด่งดังอย่างรวดเร็วด้วยรูปร่างหน้าตาที่โดดเด่นกว่าใคร จนฟอกซ์สปอร์ตสสื่อดังของสหรัฐอเมริกา ได้เคยนำเสนอสกู๊ปของเธอผ่านทางสื่อโทรทัศน์และอินเทอร์เน็ตมาแล้ว
