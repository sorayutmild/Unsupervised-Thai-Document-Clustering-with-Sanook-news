สงสัยงานนี้นักแสดงสาวร่างเล็กแต่หุ่นเซี๊ยะ "กุ๊บกิ๊บ สุมณทิพย์ เหลืองอุทัย" จะโพสต์ท่าถ่ายรูปเซ็กซี่มากเกินไปหน่อย ถึงได้ทำให้เพื่อนชายคนสนิทอย่าง "บี้ เคพีเอ็น" เกิดอาการหึงหนักถึงขนาดโพสต์คอมเม้นท์ผ่านอินสตาแกรมแบบซึ่งหน้าว่า "โฮมห่- ไร ไม่โพสแค่บ้านละ" จนแฟนคลับตกอกตกใจกันยกใหญ่!!
งานนี้พอมีโอกาสเจอกับหนุ่มบี้ในวันบวงสรวงละคร "เสน่ห์ร้าย อุบายรัก" บรรดาสื่อก็เลยต้องขอดึงตัวมาจ่อไมค์ถามสักหน่อยว่า หลังจากที่เจ้าตัวลงทุนโพสต์จัดหนักไปแล้วนั้น สาวกุ๊บกิ๊บเขามีฟีดแบคตอบกลับมายังไงบ้าง...
ล่าสุดเห็นเราโพสต์คอมเม้นท์ลงในอินสตาแกรมกุ๊บกิ๊บแรงมาก ?"(หัวเราะ) แซวเล่นครับ เพราะว่าตอนนั้นเราอยู่ด้วยกันอยู่แล้ว"
แต่หลายคนเขาค่อนข้างตกใจนะ เพราะดูเหมือนเราโมโหจริงจัง?"ก็... ก็มันเซ็กซี่เกินไปไงครับ"
รู้สึกไม่ชอบด้วยหรือเปล่าเวลาที่เขาแต่งตัวเซ็กซี่ ?"ครับ ก็ไม่ค่อยโอเคเท่าไหร่ แต่เอาจริงๆ ช่วงนี้เขาก็ลดลงแล้วนะ ถ้าสังเกตดีๆ ในไอจีเขาจะไม่ค่อยมีภาพชุดว่ายน้ำให้เห็นมากเหมือนเมื่อก่อนแล้ว"
เขาได้บอกไหมว่าทำไมจู่ๆ เขาได้ถึงลงภาพเซ็กซี่ขนาดนั้น ?"เพราะว่าวันนั้นผมลงภาพอาบน้ำไง เขาก็เลยลงบ้าง แถมยังบอกให้ผมเข้าไปดูในไอจีเขาด้วยนะว่าเขาลงภาพแบบนี้ (หัวเราะ) แกล้งกัน"
แต่คนก็สงสัยนะว่ายังไม่ได้เป็นแฟน แล้วทำไมต้องหึงด้วย ?"หึงได้สิครับ ทำไมล่ะ (หัวเราะ) คือมันก็ต้องมีสิทธิ์นะ เพราะเราต่างก็คุยกันอยู่แค่คนเดียว"
แสดงว่าหลังจากนี้ก็อาจจะไม่เห็นภาพเราสองคนในโหมดเซ็กซี่อีกแล้ว ?"ก็ต้องมีบ้างล่ะ นานๆ ทีล่ะกัน"
แล้วกับงานถ่ายแฟชั่นพอจะมีคนติดต่อให้เราสองคนไปถ่ายคู่กันบ้างไหม ?"มีครับผม แต่ต้องดูก่อนว่าจะเอายังไงดี เพราะหุ่นเราสองคนก็ยังไม่ค่อยเฟิร์มด้วย ดังนั้นถ้าหากจะเห็นแฟชั่นคู่คงต้องรอประมาณปีหน้า"
เครดิตภาพประกอบจาก Instagram bie_kpn / gggubgib36