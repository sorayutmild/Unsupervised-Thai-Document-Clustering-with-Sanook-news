(16 ก.ค.) เมื่อเวลา 22.00 น. วันที่ 15 ก.ค.ตำรวจสน.ทุ่งครุ ร่วมกันจับกุมนายโสภา หรืออั้ม สารรัตน์ อายุ 26 ปี สาวประเภทสองพนักงานร้านคาราโอเกะ หลังก่อเหตุข่มขืนคุณยายวัย 72 ปี ซึ่งป่วยเป็นโรคอัมพาต ได้ภายในบ้านเช่าไม่มีเลขที่ ซอยประชาอุทิศ 78 แขวงและเขตทุ่งครุ กทม.
สืบเนื่องจากมีผู้เสียหายได้เข้าแจ้งความต่อพนักงานสอบสวน ว่า นางสร้อย (ขอสงวนชื่อและนามสกุล) หญิงชราวัย 72 ปี ที่ป่วยเป็นโรคอัมพาต ถูกคนร้ายบุกเข้ามาข่มขืนขณะที่นอนอยู่ภายในบ้านเช่าไม่มีเลขที่ ซอยประชาอุทิศ 80 มีพยานจำได้ว่าคนร้ายเป็นเด็กเสิร์ฟร้านคาราโอเกะย่านครุใน เจ้าหน้าที่จึงตามไปจับกุมตัวได้
สอบสวนนายโสภา สารภาพว่า ก่อนเกิดเหตุเมื่อเวลา 05.30 น.วันที่ 15 ก.ค. ตนกลับจากการไปดื่มสุรากับลูกค้าภายในร้าน ด้วยความมึนเมาจึงเกิดอารมณ์ทางเพศจึงได้แวะไปหาเพื่อนที่เป็นคู่ขาที่บ้านเช่าภายในซอยประชาอุทิศ 80 ซึ่งเป็นซอยเดียวกันกับของคุณยาย แต่ปรากฏว่าคู่ขาไม่อยู่ห้อง ขณะที่เดินเพื่อจะกลับบ้านพักก็เหลือบไปเห็นคุณยายนอนอยู่บริเวณหน้าบ้านคนเดียว ตนยังมีอารมณ์ทางเพศอยู่ จึงเดินเข้าไปหายายแล้วกระโดดขึ้นคร่อมยายบนเตียงพร้อมกับใช้ผ้าปิดปากก่อนถลกผ้าซิ่นล่วงละเมิดทางเพศ แต่ยายคงตกใจกลัวอย่างมากจนอุจจาระราด จึงทำให้ตนหมดอารมณ์ แล้วกลับบ้านทำเหมือนไม่มีอะไรเกิดขึ้น
นายโสภา กล่าวว่า ที่ผ่านมาตนจะมีเพศสัมพันธ์กับผู้ชายเท่านั้น เพราะเป็นสาวประเภทสองไม่เคยคิดจะกลับใจเป็นผู้ชาย แต่เหตุการณ์ที่ตนทำลงไปเพราะความเมาและมีความต้องการทางเพศสูง ในตอนนั้นไม่สนใจว่ายายที่นอนอยู่เป็นหญิงหรือชาย คิดแค่ว่าต้องสนองตอบอารมณ์ตัวเอง ตนยอมรับผิดในสิ่งที่ทำลงไปและอยากขอโทษยาย
เบื้องต้นเจ้าหน้าที่ได้แจ้งข้อหา ข่มขืนกระทำชำเราก่อนส่งตัวให้พนักงานสอบสวนเพื่อดำเนินคดีตามกฎหมายต่อไป
ขอบคุณภาพจาก Youtube มณเฑียร อินทะเกตุ