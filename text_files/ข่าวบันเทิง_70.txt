เปิดอาณาจักรของเสี่ยตา ปัญญา เจ้าพ่อเกมโชว์ ต้องบอกใหญ่อลังการสมฐานะจริง ๆ 
ขึ้นชื่อว่าเป็นเจ้าพ่อเกมโชว์ของวงการบันเทิงสำหรับ เสี่ยตา ปัญญา นิรันดร์กุล รวยระดับพันล้าน แต่ดูจากชีวิตเรื่องราวในแต่ละวันของคนที่ขึ้นชื่อว่าเป็นผู้บริหารเจ้าของอาณาจักรเวิร์คพ้อยท์ดูแล้วธรรมดามากจริง ๆ
จากอินสตราแกรมที่เจ้าตัวได้โพสต์บอกเล่าชีวิต จะเห็นว่า "ตา ปัญญา" ใช้ชีวิตแบบเรียบง่ายกับธรรมชาติอยู่กับสัตว์เลี้ยงที่ทำให้เขาเพลิดเพลินยามหลังฉากที่ไม่ต้องอยู่หน้ากล้อง ที่สำคัญชีวิตที่ได้เป็น "คุณตาของหลานสาวคนแรก น้องน้ำอุ่น" ดูแล้วคุณตาเห่อคุณหลานไม่เบาเลย 
จะเห็นได้ว่าแม้ชีวิตที่รวยระดับพันล้านการกับเป็นผู้บริหารรายการเกมโชว์มีลูกน้องหลายร้อยชีวิตก็ไม่จำเป็นต้องทำตัวให้หรูเริ่ดไฮโซแต่ประการใด อยู่กับธรรมชาติ อยู่กับภาพวาดงานศิลปะที่เจ้าตัวบอกว่าทั้งสองอย่างแทรกซึมอยู่ในร่างกายเขาไปแล้ว งานอดิเรกหนึ่งอย่างที่ เสี่ยตา รักและเฝ้าทนุถนอมนั่นคือ หลานสาวสุดที่รัก เป็นคุณตาที่ใจดีที่สุดในโลกแน่ถ้า น้องน้ำอุ่น พูดได้ในตอนนี้ 
ในบทบาทการเป็นเจ้านายที่สร้างชีวิตใหม่ให้กับหลายคน อาทิ หม่ำ เท่ง โหน่ง ส้ม ตุ๊กกี้ พวกเขาเหล่านี้ต่างพูดเป็นเสียงเดียวว่า เสี่ยตา คือผู้มีพระคุณที่ทำให้เขามีชื่อเสียง เงินทองร่ำรวยเป็นตลกระดับร้อยล้าน เรียกว่าเป็นที่รักในหมู่ลูกน้อง
ทางด้านธุรกิจอาณาจักรเวิร์คพ้อยท์คงไม่ได้หยุดนิ่งแน่นอน วันนี้กลุ่มธุรกิจภายใต้แบรนด์เวิร์คพ้อยท์ มีรายการเกมโชว์ที่มีมากกว่า 10 รายการ ธุรกิจโทรทัศน์ผ่านดาวเทียม ธุรกิจละครเวที ธุรกิจสื่อสิ่งพิมพ์ ธุรกิจภาพยนตร์ ธุรกิจคอนเสิร์ตโชว์บิซ หรือจะเป็นสตูดิโอบันทึก กับคำว่า เจ้าพ่อเกมโชว์ คงไม่พอแล้วแน่ ๆ... 
ส่องความน่ารักของ คุณตา ปัญญา และอาณาจักรอลังการสุดหรู  