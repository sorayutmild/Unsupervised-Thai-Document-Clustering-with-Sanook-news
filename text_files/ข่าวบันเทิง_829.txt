แชทข้อความหลุดอีกระลอก แอมป์ คุยหวานกับ พีพี บ่นคิดถึงอยากกอด 
กำลังเป็นประเด็นแซ่บที่ถูกพูดถึงอยู่ในขณะนี้เรื่องราวความรักระหว่าง "หยก ธัญยกันต์" กับพระเอกหนุ่ม "แอมป์ พีรวัศ" ที่ล่าสุดฝ่ายหญิงได้ออกมาประกาศยุติความสัมพันธ์ปิดฉากรัก 6 ปีเป็นที่เรียบร้อย หลังเกิดกรณีมีชื่อของนางเอกหน้าใหม่ "พีพี พัชญา"  เข้ามาพ่วงพัวพันในความรักของทั้งคู่
แม้ยังไม่ชัดเจนว่าทั้งคู่เดินหน้าสานสัมพันธ์กันหรือไม่หลัง แอมป์ ได้เลิก หยก อย่างเป็นทางการ 
ล่าสุด มีการแฉอีกระลอกถึงความสัมพันธ์ของ แอมป์ กับ พีพี ในอินสตาแกรมที่ใช้ชื่อว่า hiaandhia ได้แคปภาพข้อความสนทนาของบุคคลที่อ้างระบุว่าเป็น แอมป์ และ พีพี คุยกันด้วยประโยคหวานๆ มีการบอกคิดถึงและอยากกอด 
หลังจากแคปข้อความสนทนาถูกปล่อยออกมาในโลกออนไลน์เกิดเสียงวิพากษ์วิจารณ์กันอย่างมาก คาดเป็นสาเหตุทำให้ หยก ธัญยกันต์ ตัดสินใจบอกลารัก 6 ปีที่เคยหวาน 