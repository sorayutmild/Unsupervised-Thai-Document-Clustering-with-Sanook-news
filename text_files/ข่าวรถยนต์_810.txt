อีกหนึ่งรถยนต์ที่ได้รับความสนใจเป็นอย่างมาก ด้วยขนาดที่ไม่เทอะทะ แต่ฟังก์ชั่นครบครันไม่ต่างจาก C-HR เราขอแนะนำให้ทุกคนได้รู้จักกับ Toyota Raize 2020 รถครอสโอเวอร์ขนาดเล็กซึ่งเปิดตัวที่ประเทศญี่ปุ่นไปเป็นที่เรียบร้อยแล้ว
เครื่องยนต์เบนซินเทอร์โบ 3 สูบ 1.0 ลิตร รหัส 1KR-VET 98 คือขุมพลังที่ Toyota Raize 2020 เลือกมาใช้ ให้กำลังสูงสุดที่ 6,000 รอบ/นาที แรงบิดสูงสุดที่ 140 นิวตันเมตรที่ 2,400-4,000 รอบ/นาที จับคู่กับเกียร์อัตโนมัติ D CVT มีทั้งรุ่นขับเคลื่อนล้อหน้าและขับเคลื่อนสี่ล้อ Dynamic Torque Control 4WD ให้เลือก

ดีไซน์มีความคล้ายคลึงกับ Toyota RAV 4 อยู่ไม่น้อย ด้วยกระจังหน้าทรงสี่เหลี่ยมคางหมู เสริมทัพด้วยไฟหน้า LED สไตล์ Weptback Headlights ที่เมื่อติดตั้งกันชนหน้าทรงสปอร์ต รวมถึงไฟตัดหมอกทรงกลม และไฟ LED Daytime แนวนอนนั้นมันช่างลงตัวยิ่งนัก นอกจากนั้นยังมีเสา A ที่ลากยาวไปถึงหลังคารถและกระจกมองข้าง มีทั้งแบบสีเดียวกับตัวรถรวมถึงสีดำ มาพร้อมล้ออัลลอย 16 นิ้ว หรือจะเป็น 17 นิ้วทูโทนแบบ 5 ก้านคู่ก็มีให้เลือกสรร

ส่วนภายในห้องโดยสารของ Toyota Raize 2020 โดดเด่นด้วยพื้นที่เก็บสัมภาระที่จุได้มากถึง 369 ลิตร แม้ว่าตัวรถจะไม่ใหญ่มากก็ตาม เบาะ 5 ที่นั่ง พวงมาลัยมัลติฟังก์ชั่น 3 ก้าน ร่วมด้วยจอสัมผัสขนาด 9 นิ้วรองรับ SmartDeviceLink Screen Mirroring และมาตรวัดแบบเรืองแสงที่มาพร้อมจอขนาด 7 นิ้วแบบ TFT ในขณะที่ระบบความปลอดภัยจัดเต็ม อาทิ ระบบช่วยจอด หรือแม้แต่ระบบควบคุมความเร็วแบบแปรผันอัตโนมัติ เป็นต้น

Toyota Raize 2020 เปิดตัวรุ่นย่อยมากถึง 8 รุ่น กับความหรูหราถึง 4 ระดับ เคาะราคาจำหน่ายที่ญี่ปุ่นเริ่มที่ประมาณ 4.7 แสน ไปจนถึง 6.4 แสนบาท ซึ่งราคานี้ยังไม่รวมภาษีนำเข้าของประเทศไทย