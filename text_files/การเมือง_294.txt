คอหวยไม่พลาด ส่องทะเบียนรถนายกฯ บินด่วนลงพื้นที่ดูสถานการณ์น้ำท่วมที่ จ.นครศรีธรรมราช
วันนี้ (7 ธ.ค.) เวลา 08.16 น. พล.อ.ประยุทธ์ จันทร์โอชา นายกรัฐมนตรี พร้อมคณะ เดินทางด้วยเครื่องบิน บ.ท.135 (Embraer) จากท่าอากาศยานทหาร 2 กองบิน 6 (บน.6) ดอนเมือง กรุงเทพฯ มาถึงยังท่าอากาศยานนครศรีธรรมราช ตำบลปากพูน อำเภอเมือง จังหวัดนครศรีธรรมราช เพื่อติดตามสถานการณ์น้ำท่วม และเยี่ยมเยียนให้กำลังใจผู้ประสบภัย
ตามกำหนดการ เมื่อถึงนครศรีธรรมราช นายกฯ จะเดินทางด้วยรถยนต์ต่อไปยังศูนย์ศิลปาชีพบ้านเนินธัมมัง อำเภอเชียรใหญ่ เพื่อฟังบรรยายสรุปสถานการณ์อุทกภัย จากนั้นมอบเครื่องอุปโภค บริโภคให้แก่ประชาชนผู้ประสบอุทกภัย จำนวน 1,000 ชุด รวมทั้งสร้างขวัญกำลังใจแก่เจ้าหน้าที่ผู้ปฏิบัติงานในพื้นที่
อย่างไรก็ตาม เป็นประจำของทุกครั้งที่นายกฯ ลงพื้นที่ต่างจังหวัด ก็จะมีคอหวยจับตาทะเบียนรถนายกฯ ซึ่งในครั้งนี้ เฟซบุ๊ก ประชาสัมพันธ์จังหวัดนครศรีธรรมราช เปิดเผยว่า นายกฯ ได้นั่งรถยกสูงทรานฟอร์เมอร์ของ กรม ปภ. ทะเบียนหมายเลข 1 นข.2934 กทม.
ซึ่งคอหวยก็ไม่พลาดเข้ามาส่องหาเลขทะเบียนรถนายกฯ ไปเสี่ยงโชคในงวดวันที่ 16 ธ.ค. 2563 นี้ ขณะเดียวกันก็มีคนเข้ามาแสดงความคิดเห็นว่า "เลขเครื่องบินด้วย 1124"


ส่องเลขเด็ดวันหยุดยาวที่คำชะโนด เลข 5 มาแรง แถมตรงกับวันสำคัญ
ตำรวจแตกตื่นทั้งโรงพัก จู่ๆ หนุ่มขับรถพาเมียมาให้ช่วยทำคลอด หัวเด็กโผล่ออกมาแล้ว
