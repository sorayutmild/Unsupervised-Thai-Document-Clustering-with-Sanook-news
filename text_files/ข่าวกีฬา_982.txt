ยังไม่จบง่ายๆ สำหรับคดีที่มีสาวรายหนึ่งอ้างว่าถูก คริสเตียโน โรนัลโด ข่มขืน ล่าสุด ฝ่ายหญิงเดินหน้าเรียกค่าเสียหายเรียบร้อย คิดเป็นเงินมากกว่า 2,400 ล้านบาทสำหรับคดีนี้แดงมาตั้งแต่ปี 2018 เมื่อ แคธรีน มายอร์กา สาวชาวอเมริกันออกมาเผยว่าเธอถูกซุปตาร์ทีมชาติโปรตุเกสข่มขืนในตอนที่พวกเขาบังเอิญเจอกันที่ลาส เวกัส ประเทศสหรัฐอเมริกา ซึ่งเหตุการณ์ดังกล่าวเกิดขึ้นตั้งแต่ปี 2009 แต่สาเหตุที่เธอปิดเรื่องนี้เอาไว้มานานเป็นเพราะว่าตอนนั้นแข้งดังจ่ายเงินให้เธอ 287,000 ปอนด์ (ราว 11 ล้านบาท) เพื่อเป็นค่าปิดปาก ซึ่งเธอเผยว่าที่ยอมเซ็นสัญญาเพราะโดนข่มขู่ ไม่ได้เกิดขึ้นจากความสมัครใจแต่อย่างใดล่าสุด เดอะ มิร์เรอร์ สื่อดังแดนผู้ดีรายงานว่า มายอร์กาเรียกค่าเสียหายจากดาวเตะวัย 36 ปีจำนวน 56.5 ล้านปอนด์ (ราว 2,400 ล้านบาท) โดยแบ่งเป็น 18 ล้านปอนด์ เพื่อชดเชยความเจ็บปวดที่เธอเคยได้รับ, 18 ล้านปอนด์สำหรับความเจ็บปวดที่อาจจะเจอในอนาคต, 18 ล้านปอนด์เพื่อเป็นค่าเสียหายเชิงลงโทษ, 1.4 ล้านปอนด์ เพื่อเป็นค่าใช้จ่ายด้านอื่นๆ และ 1.1 ล้านปอนด์ (ประมาณ 44 ล้านบาท) เพื่อเป็นค่าดำเนินการทางกฎหมายทั้งนี้ เงินจำนวนดังกล่าวที่มายอร์กาเรียกร้อง มีมูลค่ามหาศาลเทียบเท่ากับค่าเหนื่อยเป็นเวลา 2 ปีของโรนัลโดที่รับอยู่กับยูเวนตุสในตอนนี้เลยทีเดียว ซึ่งแน่นอนว่าตัวดาวเตะชื่อดังกับทีมทนายต้องเดินหน้าต่อสู้กันในชั้นศาลต่อไป
สำหรับคดีนี้ อัยการเคยปัดตกไปแล้วว่าโรนัลโดจะไม่ถูกดำเนินการในแง่ของการข่มขืน แต่ทางฝั่งมายอร์กายังไม่ยอมแพ้ เดินหน้าเรียกร้องค่าเสียหายจำนวนมหาศาลดังกล่าวแทนนั่นเอง

จบแบบนี้! "โรนัลโด้" พ้นข้อหาคดีข่มขืน "หญิงชาวมะกัน"

