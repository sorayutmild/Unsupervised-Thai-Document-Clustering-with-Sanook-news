หมอก้อง สรวิชญ์ สุบุญ พระเอกดังทางช่อง 3 สุดทน ออกโรงต้านพ.ร.บ. นิรโทษกรรมอีกราย โดยโพสข้อความดุเดือดผ่านโซเชียลมีเดีย โดยมีข้อความว่า 
"อย่ามาเสียเวลากล่าวหาว่าคนอย่างพวกผมถูกจ้างมาเลยครับ...ค่าตัวผมไม่ใช่ถูกๆ ระดับการศึกษาผมก็ไม่ใช่ต่ำเตี้ย ที่สำคัญ ความรักชาติรักแผ่นดินของผมมันสูงล้ำกว่าที่สิ่งมีชีวิตในร่างมนุษย์อย่างพวกคุณจะรับรู้ได้...เสียดายนะครับที่ได้เกิดเป็นคนไทย เกิดบนแผ่นดินทอง แต่ใจมึงเลวได้ขนาดนี้"
สำหรับ ร้อยเอกนายแพทย์ สรวิชญ์ สุบุญ (ชื่อเล่น: ก้อง) มีชื่อเดิมว่า สุริยา เกิดเมื่อวันที่ 8 ธันวาคม พ.ศ. 2526 ศึกษาระดับมัธยมศึกษาตอนต้นที่โรงเรียนสาธิตมหาวิทยาลัยราชภัฏเทพสตรี จังหวัดลพบุรี ระดับมัธยมศึกษาตอนปลายที่โรงเรียนเตรียมอุดมศึกษา กรุงเทพมหานคร ด้วยเกรดเฉลี่ย 3.90 และและจบการศึกษาแพทยศาสตรบัณฑิตจากวิทยาลัยแพทยศาสตร์พระมงกุฎเกล้า ได้คะแนนเฉลี่ยสะสม 3.51 เกียรตินิยมอันดับ 1
หลังจากสำเร็จการศึกษาได้เป็นแพทย์ใช้ทุนอยู่ที่โรงพยาบาลค่ายจักรพงษ์ จ.ปราจีนบุรี เป็นระยะเวลา 1 ปี และเมื่อ 2 ปีก่อนได้ย้ายเข้ามาประจำอยู่ที่ บ.ก. สูงสุด ทุ่งสีกัน เขตดอนเมือง กรุงเทพฯ นายแพทย์ สรวิชญ์ สุบุญ มีอาชีพประจำ เป็นแพทย์ทหาร ทั่วไป (General Practitioner) สังกัดกองตรวจโรค หน่วยบัญชาการทหารพัฒนา กองบัญชาการกองทัพไทย ปัจจุบันย้ายมาสังกัดสำนักงานปลัดกระทรวงกลาโหม
หมอก้อง ก้าวสู่วงการบันเทิงด้วยการประกวด เมลสตาร์ชาเลนจ์ หลังจากนั้น เซ็นสัญญาเข้าสังกัดไทยทีวีสีช่อง 3 และเริ่มเป็นพิธีกรรายการบันเทิงของสถานีฯ ต่อมามีผลงานละครเรื่องแรกคือ พริกไทยกับใบข้าว แสดงคู่กับ พลอย-ชิดจันทร์ รุจิพรรณ ปัจจุบันเป็นหนึ่งในพระเอกของช่อง 3