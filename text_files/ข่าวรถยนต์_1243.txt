    ในงาน Motor Expo 2010 ที่ได้มาถึงอย่างเป็นทางการนี้ หลายคนโดยเฉพาะสื่อมวลชนดูจะสนใจกับบูธออนด้า อย่างมาก โดยเฉพาะ เมื่อมีการปล่อยข่าวออกมาว่า รถต้นแบบโฉมขายจริงของค่ายรถยนต์ฮอนด้า  เตรียมจะนำออกสู่สายตาทั่วโลกที่นี่เป็นครั้ง แรก
    การเปิดตัวรถเล็กไซส์มินิที่จะมาเป็น อีโค่คาร์ในอนาคต และเป็นคู่แข่งตัวยงของมาร์ชที่แม้จะออกตัวไปก่อน แต่ก็หวั่นๆ เพราะ รถเล็กจากค่ายรถยนต์รายนี้มีผู้จับตารอเป็นจำนวนมาก และเมื่อการผลิตเพื่อตอบสนองตลาดไม่สามารถทำได้อย่างทันการ จึงเป็นเหตุให้บางคนจับตารอรถรุ่นอื่นที่เหลือของกลุ่มรถอีโค่คาร์ ที่มีความเชื่อว่าจะออกมาครบทุกยี่ห้อในช่วงปี 2012
Honda brio 
Honda brio
    การเปิดตัว Honda Brio รถรุ่นใหม่ของค่าย Honda ที่จะวางจำหน่ายจริงในช่วงปีหน้า และคาดว่าน่าจะเป็นในช่วงงานใหญ่ประจำปีที่จะมีขึ้นในช่วงไตรมาสแรกปีหน้า ซึ่งจะทำให้รถรุ่นนี้อาจสามารถเบียดแซงคู่แข่งได้
      ตัวถังแบบแฮ๊ชแบ็คถูกใช้เป็นฐานหลักในสร้างสรรค์รถเล็กรุ่น ที่จากเดิมตอนในรุ่นสมอลคอนเซปต์ มันถูกบ่งบอกว่าจะมาพร้อมระบบประตูตู้กับข้าว แต่มาครั้งนี้มันก็ชัดเจนแล้วว่า รถรุ่นนี้จะมาพร้อมความเป็นรถแฮทช์แบ็ค 4 ประตู ซีดานพร้อมฝาท้ายเปิดได้ ที่จะถูกใจใครหลายๆคนอย่างแน่นอน
Honda Brio
Honda Brio 
    ใบหน้ารถรุ่นดังกล่าวมาพร้อมการขัดเกลาที่ดูทันสมัยมากยิ่งขึ้น โดยเฉพาะทรวดทรงด้านหน้าที่อาจจะเป็นแบบของ Jazz Minorchange  เพราะมันมีดีเอ็นเอที่ค่อนข้างคล้ายกันอย่างมากจนเกินจะบรรยาย ส่วนผสมทางตัวถังแบบกล่องนั้นน่าจะได้มาจาก Honda Freed แต่พอบั้นท้าย มันก็ลงตัวด้วยไฟท้ายดีไซน์สปอร์ต และฝาท้ายสีดำคล้ายกับสปอร์ตของค่าย จนเรียกได้ว่า Brio ได้รับการเติมเต็มจากรถรุ่นต่างๆ ในสำนัก Honda
    เรื่องขุมพลังรถรุ่นนี้จะขนเครื่องยนต์เบนซิน 4 สูบ แถวเรียงขนาด 1.2 ลิตร ตามกฏของรถอีโค่คาร์ที่ยังไม่มีการเปิดเผยรายละเอียดออกมามากมายนัก แต่ทางฮอนด้ากล่าวว่ารถรุ่นนี้ที่จะเปิดตัวในเดือนมีนาคมปีหน้านั้นจะมีอัตราประหยัดเริ่มต้นที่ 20 กิโลเมตรต่อลิตร ส่วนราคาคาดว่าจะเริ่มจำหน่ายในราคาประมาณ 400,000 บาท 
 
รวมภาพเด็ดๆ จากงาน Motor Expo 2010
  Sanook! Auto Comment
    น่าสนใจจริงๆ สำหรับใครที่กำลังมองหารถยนต์ในกลุ่มอีโค่คาร์ ที่รถรุ่นนี้น่าจะมีดีมากกว่าที่คิด และด้วยรูปโฉมที่โดดเด่นจนเป็นที่น่าจับตา ที่แฝงดีเอ็นเอจากรถยนต์ทุกรุ่นของค่าย ทำให้มันดูดีมากกว่าที่ภาพกราฟฟิคเรนเดอร์เอาไว้
 