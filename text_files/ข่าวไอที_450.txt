5 สมาร์ทโฟนหน้าใหม่ที่(คาดว่า)จะขยี้ Samsung & Apple!
ในนาทีนี้คงไม่มีใครไม่รู้จัก Samsung และ Apple ผู้ผลิตมาร์ทโฟนชั้นนำของโลก แต่ในขณะเดียวกันก็มีคู่แข่งจำนวนไม่น้อยที่หวังจะตีตลาดของซัมซุงและแอปเปิ้ล ท่ามกลางตลาดมือถือที่มีการแข่งขันสูงอย่างในภูมิภาคเอเชีย ที่มีจำนวนผู้ผลิตโทรศัพท์มือถือหน้าใหม่ค่อนข้างมาก กำลังใช้จุดแข็งที่ได้ผลดีอย่างการเคยเป็นผู้ผลิตให้กับค่ายยักใหญ่และหันมาเอาดีเปิดแบรด์ของตัวเอง ที่มีจุดขายอยู่ที่สมาร์ทโฟนราคาไม่แพงแต่ประสิทธิภาพสูง เราลองมาดูกันดีกว่าว่าจะมีแบรนด์ไหนที่มาแรงบ้าง
1. Xiaomi

อันดับ1 จะเป็นแบรนด์ไหนไปไม่ได้นอกจากแบรนด์ม้ามืดจากแดนมังกร Xiaomi สุดยอดสมาร์ทโฟนที่ทำยอดขายกระหึ่มในทุกประเทศที่เปิดตัว เจ้าของสถิติยอดขายในจีนกว่า 200,000 เครื่อง ในเวลาไม่ถึง 3 นาที! (วันที่ 11 พฤศจิกายน 2556) คงไม่ต้องบอกว่าแบรนด์นี้มาเร็วและแรงขนาดไหน
เรือธง: Xiaomi Mi3
5-inch 1080p HD screen, 1.8GHz NVIDIA Tegra 4 (WDCDMA version) / 2.3GHz Snapdragon 800 (TD-SCDMA version) processors; กล้องหลัง 13 ล้านพิกเซล, กล้องหน้า 2 ล้านพิกเซล ระบบปฏิบัติการ Android 4.2
2. Coolpad

อีกหนึ่งค่ายสมาร์ทโฟนจากจีน ที่สามารถทำยอดขายได้สูงกว่า Apple กับคอนเซ็ปสมาร์ทโฟนราคาไม่แพงแต่ประสิทธิภาพสูง
เรือธง: Coolpad Magview 4
5.9-inch 1080p HD screen; 1.8GHz Tegra 4 processor; กล้องหน้า 13 ล้านพิกเซล ระบบปฏิบัติการ Android 4.2
3. Oppo

ค่ายสมาร์ทโฟนสัญชาติจีนที่สร้างความฮือฮาในวงการได้ไม่น้อย โดยเฉพาะสมาร์ทโฟนสเปคสูงอย่างซีรี่ย์ Find ก็ทำให้ Oppo ได้ส่วนแบ่งทางการตลาดไปไม่เลวเลย
เรือธง: Oppo Find 7
5.5-inch quad-HD screen (2560×1440), 2.5GHz Snapdragon quad-core processor; กล้องหลัง 13 ล้านพิกเซล, กล้องหน้า 5 ล้านพิกเซล, ระบบปฏิบัติการ Android 4.3
4. Micromax

สมาร์ทโฟนจากอินเดียที่มีฐานการตลาดวงกว้างในประเทศตัวเอง แต่อาจจะหน้าใหม่สำหรับต่างชาติจากบ้านเรา ด้วยคุณสมบัติโดดเด่นอย่างราคาที่ต้องบอกว่าค่อนไปทางถูกมาก ก็ทำให้ Micromax มียอดขายดีขึ้นทุกปี
เรือธง: Micromax Canvas Knight
5-inch 1080p HD screen; 2 GHz MediaTek octa-core processor; กล้องหลัง 16 ล้านพิกเซล, กล้องหน้า 8 ล้านพิกเซล; ระบบปฏิบัติการ Android 4.2.2
5. Karbonn

อีกหนึ่งสมาร์ทโฟนจากอินเดียที่มีส่วนแบ่งทางการตลาดกว่า 10% ในอินเดียเมื่อปี 2013 อาจจะน้อยกว่า Micromax แต่ก็มีแนวโน้มการเติบโตที่ไม่เลวเลย
เรือธง: Karbonn Titanium Octane Plus
5-inch 1080p HD screen; 1.7 GHz MediaTek octa-core processor; กล้องหลัง 13 ล้านพิกเซล, กล้องหน้า 8 ล้านพิกเซล; ระบบปฏิบัติการ Android 4.4
และนี่คือเหล่าผู้กล้าน้าใหม่ที่จะมาพิชิตยักษ์ใหญ่อย่าง Samsung และ Apple ส่วนคนที่ได้ผลประโยชน์สุดคงหนีไม่พ้นผู้บริโภคอย่างเราๆ
*ขอบคุณภาพประกอบจาก techinasia.com
สนับสนุนเนื้อหา: Arip