ทุก วันนี้ก็เรียกได้ว่ามีเกมออนไลน์ตัวใหม่ทยอยเปิดกันอยู่เรื่อยๆ ล่ะครับ  โดยเฉพาะแนวเกม MMORPG ที่นับวันก็ยิ่งจะทำให้สมจริงกันยิ่งขึ้นเรื่อยๆ  เสมือนกับเป็นโลกที่ 2 กันไปแล้ว ไม่ว่าจะเป็นทางด้านของ Graphic  และระบบตัวเกมต่างๆ ที่สมจริง  ซึ่งระบบที่ทำให้ตัวเกมนั้นมีความสมจริงระบบหนึ่งก็คือระบบ Free PK นั่นเองครับ  
เกมออนไลน์
      Free PK ก็อย่างที่รู้กันก็คือระบบที่ผู้เล่นนั้นสามารถจะไปไล่ไฟว้ฆ่าผู้เล่นคนอื่น ได้อย่างอิสระ เป็นระบบที่มีมาเนิ่นนานและถูกใช้ในเกมออนไลน์เป็นจำนวนมาก  เพราะมันเป็นระบบที่เหมือนกับโลกของความเป็นจริงที่เราอยากจะทำอะไรกับใคร ที่ไหนก็ได้ เพิ่มความสนุกตื่นเต้นในเรื่องของผู้ล่าและผู้ถูกล่า 
 
เกมออนไลน์
 
       ด้วยความที่ตัวเกมเป็นระบบ Free PK ผู้ เล่นใหม่ก็มักจะตกเป็นเหยื่อของผู้เล่นที่เข้ามาเล่นนานแล้วเป็นปกติ  บางคนเดินอยู่ดีๆ ก็โดนฆ่า บางคนก็โดนซะจนไม่ได้ผุดไม่ได้เกิด  จะเก็บเวลจะทำอะไรก็โดนงัดหัวทิ่มหัวตำทั้งๆ ที่ร้องขอชีวิตแล้ว  จึงได้เกิดดราม่าขึ้นกันอย่างมากมาย  เหล่าผู้เล่นที่โดนข่มเหงรังแกก็โวยวายกันเป็นจำนวนมากว่าโดนเหล่าผู้เล่น ไร้ซึ่งมารยาทและอารยธรรมรุมตื๊บทั้งในตัวเกม  ลามมาจนกระทั่งเว็บบอร์ดของเกมนั้นๆ  
 
 
เกมออนไลน์
 
       ความจริงแล้ว เกมที่มีระบบ Free PK แทบทุกเกมจะมีข้อบังคับเงื่อนไขให้อ่านก่อนเข้าเล่นเกมครั้งแรก ว่าเกมนี้เป็นเกม Free PK นะ ยอมรับได้หรือไม่ ซึ่งตรงนี้ก็ไม่รู้ว่าได้อ่านรึเปล่า หรือเอาแต่กด Next, Yes โอเคโอเค ต่อไปต่อ ก็ไม่รู้ พอเข้าเกมไปจริงๆ แล้วโดนบวกหน้าสั่น  ก็เกิดการโวยวายเป็นดราม่าไปทั่วทุกสารทิศ บ้างก็ว่าให้แบนพวกนั้นทิ้งไปซะ  หรือไม่ก็ต้องมีบทกำหนดลงโทษให้สาสมกับพวกที่ไล่ซัดชาวบ้านเสียให้หลาบจำ 
 
 
เกมออนไลน์
 
        ด้วยเหตุนี้เอง ผู้ที่ทำการ PK  ไล่ซัดชาวบ้านเขาก็ต้องตกเป็นจำเลยโดยปริยาย ทั้งๆ ที่เกมก็บอกอยู่ว่าเป็น  Free PK แท้ๆ ตูทำผิดตรงไหน ซึ่งถ้าเอาจริงๆ  แล้วต้องบอกว่าเขาไม่มีความผิดเสียด้วยซํ้า เพราะกฏของเกมก็บอกอยู่ว่าเป็น  Free PK ดังใครจะทำอะไรกับใครที่ได้ก็ได้ ซึ่งในโลกของความเป็นจริง  ผู้อ่อนแอก็มักจะเป็นเหยื่อของผู้ที่แข็งแกร่งกว่าอยู่แล้ว 
 
 
เกมออนไลน์
 
        ในเมื่อว่ากันด้วยเหตุผลไม่ได้แล้ว เพราะ Free PK เป็นระบบของเกม  ก็จะมาเล่นงานในแง่ของคำว่า "มารยาท" เสียเลย ว่าจะฆ่าใครก็เลือกๆ กันบ้าง  ไม่ใช่ว่าเกรียนฆ่าไปทั่ว คือคนจะฆ่ากันมันไม่ต้องมีเหตุผลหรอกครับ  ถ้าจะมองในแง่ "มีมารยาท" กับ "ไม่มีมารยาท" แล้วล่ะก็อยากจะให้มองเป็นแง่ของ "ใช้ระบบของเกมเต็มที่" กับ "ไม่ค่อยใช้ระบบของเกม" ดี กว่า  คือผมก็เข้าใจนะ ว่าไอ้การเข้าเกมมาใหม่ๆ ยังเป็นวุ้นเป็นดักแก้อยู่  แล้วต้องมาเจอคนไล่ฆ่าจนเล่นไม่ได้ มันโคตรเจ็บปวดเลย ทำอะไรไม่ได้  ถ้าแค้นก็แค้นได้ครับ แต่จะว่าเขาทำผิดมันก็ไม่ถูก 
 
เกมออนไลน์
       แล้วไอ้เจ้าระบบ Free PK ก็ใช่ว่าผู้เล่นจะสามารถฆ่าได้เรื่อยๆ  โดยที่ไม่เสียอะไรเลย  เพราะมันก็มีระบบลงโทษเหมือนกันเช่นระบบหัวแดงที่มีโอกาสไอเทมหลุดออกจากตัว เวลาโดนคนอื่นฆ่า  หรือต้องติดคุกกระดุกกระดิกไปไหนไม่ได้  โดยจะวัดจากแต้มที่ขึ้นมาเวลาที่ไล่ฆ่าคน ฉะนั้นคนที่ PK  ก็มีความเสี่ยงเช่นเดียวกัน 
ดังนั้น ถ้าเกิดใครจะเล่นเกมที่มีระบบ Free PK ก็คงต้องอ่านกฏกันให้ดีและทำใจรับกับความเสียงที่จะเกิดขึ้นนะครับ 
