(16 มี.ค.) ผู้สื่อข่าวรายงานว่า ในโลกสังคมออนไลน์ได้มีการแชร์คลิปวิดีโอที่ นายธนัท ธนากิจอำนวย ทายาทหมื่นล้านของบริษัทอสังหาริมทรัพย์ชื่อดัง ได้บุกเข้าหา นายกิตติรัตน์ ณ ระนอง รองนายกรัฐมนตรีและรัฐมนตรีว่าการกระทรวงการคลัง เพื่อที่จะเป่านกหวีดไล่ ที่สนามฟุตบอลและสปอร์ตคลับแห่งหนึ่ง เมื่อวันที่ 15 มี.ค. ที่ผ่านมา ซึ่งนายธนัท ได้กล่าวในคลิปว่า "ไม่ว่าจะเกิดอะไรขึ้น ผมจะไม่ให้คนแบบนี้ มีที่ยืนในสังคม"
อย่างไรก็ตาม นักกีฬาและเจ้าหน้าที่ภายในสนามกีฬา พยายามเข้ามาห้ามและกันตัวนายธนัทให้ออกไป จนเกือบมีการกระทบกระทั่งกัน
