ยังคงร้อนแรงต่อเนื่อง สำหรับประเด็นกลุ่มเพื่อนของ "แตงโม นิดา" ที่ลงเรือไปพร้อมกับดาราสาวในวันที่เจ้าตัวประสบอุบัติเหตุตกน้ำจนเสียชีวิต ก่อนจะเกิดดราม่าตามมามากมาย ทั้งในประเด็นเรื่องความพยายามในการค้นหาเพื่อน ไปจนถึงกริยาในการตอบคำถาม ซึ่งคนที่ถูกสังคมจับตามากที่สุดคนหนึ่งในกลุ่ม หนีไม่พ้น แซน วิศาพัช หนึ่งในแก๊งที่ไปด้วยในวันดังกล่าว ที่ต่อว่ากู้ภัยมาช้า จนต้องขอโทษขอโพยกู้ภัยกลางรายการโหนกระแส
ล่าสุดในโซเชียลมีเดีย แชร์คลิปวิดีโอจากสตอรี่ IG ของหญิงสาวคนหนึ่ง เป็นภาพที่ถ่ายคู่กับ  แซน พร้อมพูดไปยิ้มไปว่า "คนดังค่ะ" ซึ่งคาดว่าทั้งผู้โพสต์และแซนน่าจะเป็นเพื่อนกัน เพราะไอจีของทั้งคู่ติดตามกันทั้งสองฝ่าย
คลิปดังกล่าวทำให้ชาวเน็ตเข้าไปแสดงความคิดเห็น ต่อว่าถึงความไม่เหมาะสมเป็นจำนวนมาก อาทิ "ดังในทางไหน", "ไม่ได้มีความสำนึกอะไรสักอย่างเลยเหรอ จิตใจทำด้วยอะไร", "ดังแบบนี้ไม่ให้ค่า สักพักคงปิดไอจีหนี", "ดังเพราะมีคนตายเนี่ยนะ สุดยอดเลยค่ะ"
 