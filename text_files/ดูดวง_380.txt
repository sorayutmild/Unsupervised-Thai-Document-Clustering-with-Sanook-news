เสริมชะตาพยากรณ์ดวง ปี 2560 โดย "หมอช้าง ทศพร ศรีตุลา" สำหรับปีนี้ก็จัดเป็นปีที่มีการเปลี่ยนแปลงของดวงดาวใหญ่ ๆ หลายดวงเช่นกัน อาจารย์ช้าง จึงตั้งใจถ่ายทอดคำพยากรณ์ของทั้ง 12 ราศี เพื่อจะให้เป็นตัวช่วย และเป็นแผนที่ดี ที่จะทำให้คุณสามารถเตรียมรับมือกับการเปลี่ยนแปลงของดวงดาว เตรียมตัววางแผนชีวิตตามคำแนะนำ พร้อมทั้งหมั่นสวดมนต์ตามบทสวดเสริมมงคลที่เหมาะกับดวงชะตาแต่ละราศีเชื่อว่าปี 2560 นี้จะเป็นปีที่ความสำเร็จ ความก้าวหน้า และข่าวดีต่าง ๆ รอคุณอยู่อย่างแน่นอน

คำพยากรณ์ภาพรวม "ดวงการงาน" ของ "ราศีมังกร"ผู้ที่เกิดระหว่างวันที่ 15 มกราคม - 12 กุมภาพันธ์
ชาวราศีมังกรเหมาะสำหรับงานประเภท ธาตุดิน ซึ่งเป็นงานที่ต้องใช้แรงเยอะ ๆ ต้องเหนื่อยและต้องทำด้วยตัวเองมาก ๆ บางครั้งคุณอาจจะไม่สามารถปล่อยวางเรื่องการทำงานได้ ต่อให้มีลูกน้องหรือบริวารเยอะแค่ไหน สุดท้ายแล้วงานที่คุณคิดหรือตั้งใจก็จะต้องกลับมาอยู่ในดุลยพินิจของคุณเสมอ ทำให้คุณไม่สามารถใช้เวลาช่วงว่าง ๆ หรือวันหยุดพักผ่อนหรือปล่อยให้ลูกน้องเป็นคนดูงานแทนได้ และถ้าพูดเรื่องความขยันทำงานนั้นเรียกได้ว่าต่อให้งานหนักแค่ไหน คนที่จะอยู่จนนาทีสุดท้ายก็น่าจะมีคุณติดอยู่เป็นหนึ่งในนั้นอย่างแน่นอน จุดเด่นอีกอย่างหนึ่งในเรื่องการทำงานคือ ด้วยทักษะการมองรอบด้านของคุณ ทำให้คุณมีความสามารถในเรื่องการบริหาร จัดการ จัดลำดับความสำคัญ ไม่เพียงเท่านั้น คุณยังมีความเป็นระเบียบในการทำงานด้วย แม้คุณอาจจะมีทรัพย์สมบัติข้าวของเยอะก็จริง แต่คุณก็ไม่ชอบเห็นอะไรที่ดูแล้วรกหูรกตา ทั้งเรื่องโต๊ะทำงานก็ดี หรือแม้กระทั่งเรื่องเสื้อผ้าเครื่องแต่งกายก็ดี คุณเป็นคนที่คอยออกคำสั่งหรือให้คำแนะนำเพื่อนร่วมงาน
เรื่องความเป็นระเบียบเรียบร้อยอยู่เสมอ นอกจากนี้คุณยังไม่ค่อยชอบอะไรที่พลุกพล่านวุ่นวาย ชอบความเป็นส่วนตัวมากกว่า หากงานไหนมีคนเข้ามา จู้จี้จุกจิกวุ่นวายมาก ๆ ก็จะทำให้ประสิทธิภาพการทำงานของคุณลดน้อยลงไปได้มากเลยทีเดียว ลักษณะงานที่เหมาะกับดวงของคุณมีหลายอาชีพ แต่หนึ่งในนั้นหนีไม่พ้นงานที่เกี่ยวข้องกับการบริหาร การจัดการ คุณไม่จำเป็นต้องเป็นประธานบริษัทหรือผู้บริหารที่ออกหน้าหรือขึ้นไปกล่าวอะไรบนเวที แต่คุณสามารถทำงานเป็นผู้บริหารที่คอยหนุนอยู่ข้างหลังได้เป็นอย่างดี ยกเว้นบางพื้นดวงชะตาที่ออกหน้าเองได้ด้วยและเป็นผู้บริหารไปด้วยในตัวคนเดียว นอกจากนี้ยังมีอาชีพช่างฝีมือ วิศวกร สถาปนิก งานในโรงงาน งานอุตสาหกรรม งานธุรกิจที่เกี่ยวกับอสังหาริมทรัพย์ งานทำสวน ทำไร่ธุรกิจเกี่ยวกับอาหาร ของสวยงาม ทั้งนี้ทั้งนั้นขึ้นอยู่กับความชอบ ความถนัดของคุณเป็นสำคัญ ดวงของคุณนั้นทุกงานต้องหนักและเหนื่อยอยู่แล้วแต่ถ้าคุณเหนื่อยแล้วมีความสุขในการทำงาน ก็จะทำให้การทำงานนั้นประสบความสำเร็จอย่างแน่นอน
 
คำพยากรณ์ภาพรวม "ดวงการงาน" ของ "ราศีกุมภ์ "ผู้ที่เกิดระหว่างวันที่ 13 กุมภาพันธ์ - 15 มีนาคม
ในเรื่องการทำงานต้องย้ำว่า ราศีกุมภ์เป็นราศีที่มีความโดดเด่น ในการทำงานสูงขึ้นแม้ว่าช่วงปี 2559 ที่ผ่านมานั้นอาจจะเป็นช่วงปีที่คุณมีเรื่องจุกจิกกวนใจ มีความไม่มั่นคง หรือไม่มั่นใจในเรื่องการทำงานค่อนข้างเยอะ หรืองานบางอย่างที่คิดว่าจะได้แน่ ๆ อาจกลับกลายเป็นถูกเปลี่ยน ถูกยกเลิก หรือถูกเลื่อนไป จนทำให้ชาวราศีกุมภ์หลายคน เกิดอาการท้อแท้หมดกำลังใจ แต่ในปี 2560 นี้ ต้องบอกว่า ความท้าทายและการเริ่มต้น สิ่งใหม่กำลังจะเกิดขึ้น โดยเฉพาะอย่างยิ่งใครที่ตั้งใจอยากจะทำธุรกิจใหม่เป็นของตัวเอง จังหวะดวงดาวนั้นจะส่งผลดีทำให้มีโอกาสได้เริ่ม ได้ลงทุน มีความสำเร็จ ความก้าวหน้า หรือแม้กระทั่งมีช่องทางที่ดีมากขึ้นตามมา ส่วนคนที่ทำงานเป็นพนักงานประจำอยู่ในบริษัทรับเงินเดือน จังหวะดวงดาวก็ไม่ได้ด้อยไปกว่ากัน ราศีของคุณถือว่าเป็นราศีที่มีโอกาสในเรื่องการปรับเปลี่ยน ไม่ว่าจะเป็นตำแหน่งที่ดีขึ้นได้เป็นหัวหน้า หรือมีลูกน้องบริวารมากขึ้น อย่างไรก็ตาม ต้องย้ำว่าการที่ดวงดาวเรื่องงานดีขึ้นไม่ได้หมายความว่างานของคุณจะเบาลง แต่อาจจะหมายถึงการมีภาระ ความเหนื่อย ความรับผิดชอบมากขึ้นตามมา โดยช่วงหลังสงกรานต์ดวงดาวเริ่มดีขึ้นแล้ว แต่จะเห็นผลอย่างชัดเจนมาก ๆ คือช่วงครึ่งปีหลัง ซึ่งถือเป็นช่วงที่ดีมากสำหรับชาวราศีกุมภ์เลยทีเดียว
ดังนั้นการเตรียมตัว การวางแผน จึงเป็นเรื่องที่สำคัญ สำหรับใครที่ตั้งใจอยากจะทำอะไรใหม่อาจจะเตรียมตั้งแต่ต้นปี แล้วไปเริ่มต้นเปิดตัวเปิดร้านกันช่วงกลางปี หรืออย่างเร็วคือหลังสงกรานต์ไปแล้วก็ถือว่าเป็นจังหวะที่จะทำได้เช่นเดียวกันส่วน ใครที่กำลังมองโอกาสในเรื่องการเรียน การศึกษา จังหวะดวงดาวในปีนี้ก็ถือว่าเป็นปีที่ดีซึ่งจะทำให้เกิดข่าวดีหรือมีโชคในเรื่องการศึกษาที่ดีเข้ามามากยิ่งขึ้นด้วย คุณอาจจะเรียนจบหรือได้ศึกษาต่อในสิ่งที่ต้องการหรือตั้งใจเอาไว้ก็ได้หายไป หรือบางทีเงินที่คิดว่าจะได้ก็อาจจะถูกเลื่อนถูกดีเลย์ออกไปบ้าง แต่มั่นใจว่าพอผ่านตรงนั้นไปได้คุณก็จะมีโอกาสเรื่องความสำเร็จ ความก้าวหน้าหรือรายได้ที่ดี ซึ่งจะมีเข้ามามากกว่าช่วงปี 2559 ด้วยซ้ำไป ส่วนเรื่องโชคลาภ ดวงดาวในปีนี้ไม่ได้เกี่ยวกับเรื่องของการเสี่ยงโชคเท่าไหร่ แต่เป็นเรื่องของการ ทำงาน ร่วมหุ้น ลงทุน บุกเบิก ทำธุรกิจอะไรใหม่ ๆ อันจะนำมาซึ่งโอกาสและรายได้ที่พิเศษและเพิ่มพูนมากยิ่งขึ้น
 
คำพยากรณ์ภาพรวม "ดวงการงาน" ของ "ราศีมีน"ผู้ที่เกิดระหว่างวันที่ 16 มีนาคม - 12 เมษายน
ในเรื่องการทำงาน ปีนี้เป็นปีแห่งความชัดเจน อะไรที่เคยคาราคาซัง เป็นปัญหายืดเยื้อเรื้อรังทั้งหลายก็จะถูกตัดสินในปีนี้ คุณอาจจะเหนื่อยในช่วงต้นปีสักนิดหนึ่ง แต่พอผ่าน 3 - 4 เดือนแรกของปีไปแล้ว จังหวะดวงดาวก็จะอยู่ในจุดที่ลงตัว ทำให้เกิดความสำเร็จความก้าวหน้าที่ดี โดยเฉพาะในเรื่องตำแหน่ง ถ้าใครที่รอลุ้นในเรื่องการปรับเปลี่ยนเริ่มต้นตำแหน่งใหม่ การโปรโมต หรือการโยกย้ายไปอยู่อีกจังหวัด อีกพื้นที่ อีกสาขาหนึ่ง ราศีมีนก็จัดว่าเป็นราศีที่ดี รวมไปถึงบางคนที่ตั้งใจเริ่มต้นหรือทำธุรกิจ ปีนี้ก็เป็นโอกาสที่ดีเช่นกันดวงของราศีมีนนั้น ยิ่งเข้าสู่ช่วงปลายปีงานก็จะยิ่งหนักขึ้นเรื่อย ๆ คุณอาจจะมีภาระที่ต้องรับผิดชอบมากขึ้น บางทีอาจจะหมายถึงการมาทำธุรกิจเป็นของตัวเอง ซึ่งจะต้องมีความรับผิดชอบมากกว่าที่เราไปเป็นลูกจ้างเขาดังนั้นอย่าไปกลัว อย่าไปกังวล ขอให้คุณวางแผนชีวิตและรีบตุนอะไรไว้ในช่วงต้นปี เช่น ใครอยากจะเปิดร้านก็รีบไปดูธุรกิจ ดูสาขา ดูที่ตั้งทำเลให้เรียบร้อยเสีย ถ้าเราเจรจาติดต่อในช่วงที่ดวงดีก็มีโอกาสที่จะกลายเป็นข่าวดีเสียมากกว่า เช่นได้ที่เช่าในราคาถูก มีลูกค้ามารอสั่งซื้อของ สิ่งเหล่านี้ก็จะมีสิทธิ์เกิดขึ้นตามมาได้ส่วนช่วงกลางปีไปแล้วถึงช่วงปลายปีนั้นก็ไม่ได้ถึงขั้นเสียหายอะไร เพียงแต่หลักสำคัญในปีนี้คือ
ราศีมีนจะต้องพยายามดูแลธุรกิจกิจการต่าง ๆ ด้วยตัวของคุณเอง อย่าปล่อยให้ลูกน้อง บริวาร หรือคนอื่นดูแทน เพราะดวงในปีนี้เรื่องบริวารจะทำให้เกิดเรื่องเดือดร้อนหรือปัญหาอย่างอื่นตามมาได้ ดังนั้นถ้าคุณเริ่มต้นหรือลงมือทำเองโดยไม่ต้องใช้บริวาร ปัญหาก็จะน้อยลง แต่ถ้าจำเป็นต้องไหว้วานขอความช่วยเหลือคนอื่นจริง ๆ ก็ขอให้ไปตรวจสอบดูแลอย่างใกล้ชิดมากยิ่งขึ้น จะช่วยลดอุปสรรคปัญหาต่าง ๆ ที่จะเกิดขึ้นได้ในปีนี้กระแสดวงดาวการเปลี่ยนแปลงเรื่องงานมาค่อนข้างแรงมาก ปัญหาจะเกิดขึ้นกับคนที่ไม่ชอบ การเปลี่ยนแปลง ไม่อยากไปไหน รักในองค์กร หรืออยากจะทำงานในแบบเดิม ๆ ดังนั้นขอให้ระมัดระวัง ถ้าคุณอยากหลีกเลี่ยงการเปลี่ยนแปลงจริง แนะนำว่าให้พยายามจัดสภาพแวดล้อม จัดโต๊ะ ทำงานเสียใหม่ เพื่อให้เกิดการเปลี่ยนแปลง ส่วนคนที่ทำธุรกิจเป็นของตัวเอง ถ้าสามารถตกแต่ง ต่อเติม ซ่อมแซมร้านเสียใหม่ ก็จะช่วยให้ความแรงของ ดวงดาวต่าง ๆ นั้นลดน้อยลงไปได้เช่นเดียวกัน แต่ต้องย้ำว่าไม่ต้องไปกังวลใจ เชื่อมั่นว่าคุณจะสามารถผ่านพ้นปัญหาไปได้ด้วยการใช้เคล็ดเรื่องฮวงจุ้ยเข้ามาเกี่ยวข้อง
 
คำพยากรณ์ภาพรวม "ดวงการงาน" ของ "ราศีเมษ"ผู้ที่เกิดระหว่างวันที่ 13 เมษายน - 14 พฤษภาคม
ชาวราศีเมษคงจะได้เห็นการเปลี่ยนแปลงของชีวิตและการเริ่มต้นสิ่งใหม่ๆ มาตั้งแต่ปี 2559 แล้ว สำหรับปีนี้ โดยเฉพาะช่วงต้น ๆ ปี ยังคงเป็นช่วงที่สร้างความเครียดและแรงกดดัน ในการทำงานให้กับชาวราศีเมษอยู่พอสมควร บางคนอาจจะท้อใจ หมดกำลังใจ หรือถ้าใครไม่ทราบเรื่องดวงอาจถึงขั้นถอดใจ ลาออกเปลี่ยนงานไปเลยก็มี แต่ช่วงครึ่งปีหลังจังหวะดวงดาวจะดีกว่านี้ ส่งผลให้ปัญหาเรื่องการทำงาน ปัญหาที่เกิดขึ้นกับผู้หลักผู้ใหญ่อุปสรรคความวุ่นวาย ปัญหาที่ต้องแก้ไข หรือเรื่องที่ทำให้ชีวิตปวดหัวนั้นจะค่อย ๆ ลดน้อยลงเชื่อมั่นว่า ชาวราศีเมษที่มีความเพียรพยายามและความอดทนควบคู่กันไปจะผ่านพ้นอุปสรรค ในช่วงต้นปี และเกิดความสำเร็จที่ดีขึ้นในช่วงกลางปีไปแล้วได้ หากมองในแง่ดี ช่วงต้นปีเป็นจังหวะที่ดวงคุณ จะได้บุกเบิกและทำอะไรใหม่ ๆ บางคนอาจจะเริ่มต้นงานในแผนกใหม่ เปลี่ยนลักษณะรูปแบบงานใหม่ หรือเปลี่ยนงานไปสู่สายอาชีพที่ไม่เคยทำมาก่อนแน่นอนว่าการทำในสิ่งที่คุณไม่ถนัด ไม่คุ้นเคย ก็มักจะมีอุปสรรคปัญหาตามมาอย่างต่อเนื่อง ซึ่งถือเป็นเรื่องปกติ เป็นช่วงเวลาแห่งการเรียนรู้และปรับตัวแต่พอเข้าสู่ช่วงจังหวะที่ดวงดีขึ้น
ซึ่งก็คือช่วงกลางปีไปแล้ว ชาวราศีเมษจะมีโอกาสในเรื่องความสำเร็จและข่าวดีมากยิ่งขึ้น รวมทั้งใครที่ตั้งใจทำธุรกิจเป็นของตัวเอง ไม่ว่าจะเปิดร้านหรือทำอาชีพเสริมควบคู่กับงานประจำ ก็จะทำให้เกิดโอกาสที่ดีในช่วงครึ่งปีหลังได้ สิ่งสำคัญคือ ก่อนจะเริ่มต้นชาวราศีเมษต้องเตรียมตัวศึกษาหาข้อมูลให้เรียบร้อย เพื่อให้การเริ่มต้นนั้นเป็นการเริ่มต้นแห่งความสำเร็จนอกจากนี้ พอเข้าสู่ช่วงปลายปีแล้วชาวราศีเมษจะยิ่งดวงดีขึ้นไปอีก ต้องบอกว่าจังหวะชีวิตของคุณมีแต่ขาขึ้น ไม่ได้หมายความว่าขาชี้ขึ้นแล้วตัวนอนลงแต่หมายถึงการพัฒนาไปสู่สิ่งที่ดีขึ้น มีความสำเร็จความก้าวหน้ามากขึ้นอย่างแน่นอน ข้อควรระวังสำหรับเรื่องงานในปีนี้จะตกอยู่กับคนที่ทำธุรกิจเป็นของตัวเอง หากใครทำงานที่มี หุ้นส่วน คู่สัญญา ต้องระมัดระวัง เพราะปัญหาความขัดแย้งกับคนรอบตัว เพื่อนร่วมงาน หรือหุ้นส่วนมีสิทธิ์เกิดขึ้นได้ง่าย บางคนอาจจะแยกตัว ออกมาเปิดร้านทำธุรกิจใหม่เป็นของตัวเอง ก็ขอให้ดูแลเรื่องเอกสาร สัญญา ซึ่งจะเป็นสิ่งที่สร้างปัญหาให้กับชาวราศีเมษในช่วงปีนี้เป็นอย่างมากเลยทีเดียว
 
คำพยากรณ์ภาพรวม "ดวงการงาน" ของ "ราศีพฤษภ"ผู้ที่เกิดระหว่างวันที่ 15 พฤษภาคม - 14 มิถุนายน
เรื่องการทำงานน่าจะเป็นเรื่องที่โดดเด่นมากที่สุดสำหรับชาวราศีพฤษภ เพราะเป็นราศีที่มีโอกาสมีความก้าวหน้าเรื่องงานความจริงแล้วดวงดาวการงานของชาวราศีพฤษภเริ่มมีการเปลี่ยนแปลงตั้งแต่ช่วงประมาณกลางปี 2559 ที่ผ่านมาแล้ว สำหรับปีนี้ก็ยังมีการเปลี่ยนแปลงอย่างต่อเนื่อง เชื่อว่าใครที่ตั้งใจอยากจะลงทุน เริ่มต้นธุรกิจ หรือทำอะไรใหม่ ๆ โอกาสที่ดียังรอชาวราศีพฤษภ อยู่ในปีนี้อย่างแน่นอน โดยเฉพาะอย่างยิ่ง ดวงเรื่องการขยับขยาย ใครที่มีงานประจำอยู่แล้ว อยากมีธุรกิจเสริมรายได้เพิ่มเติม การทำงานพิเศษอย่างการไปหุ้นกับเพื่อนทำธุรกิจเปิดร้าน หรือค้าขายในโลกออนไลน์ จังหวะดวงดาวก็ยิ่งส่งผลดี ดังนั้นถ้าชาวราศีพฤษ มีเวลา มีความรู้เพียงพอ และอยากจะเริ่มต้น หาประสบการณ์ใหม่ ๆ จังหวะในปีนี้ก็ถือเป็น ปีที่ดีส่วนใครที่ตั้งใจจะลงทุนหรือออกจากงานประจำมาเปิดร้านเป็นของตัวเอง จังหวะในปีนี้ก็มีโอกาสที่ดีอยู่หลายช่วง โดยเฉพาะครึ่งปีแรกนั้นน่าจะยังเป็นช่วงเวลาที่ราศีพฤษภมีดวงดาวหรือตัวช่วยหลายอย่างโคจรเข้ามา
ทำให้เกิดความสำเร็จ ความราบรื่นในการติดต่อประสานงานหรือเริ่มต้นสิ่งใหม่ ๆ ได้อย่างแน่นอน นอกจากนี้ยังรวมไปถึงคนที่อยู่ในวัยเรียนวัยศึกษา จังหวะดวงดาวที่ดีขึ้นนั้นจะส่งผลทำให้เกิดความสำเร็จ ความก้าวหน้าทางด้านการศึกษามากยิ่งขึ้น แต่อาจจะเป็นการศึกษาที่มีเรื่องระยะทางเข้ามาเกี่ยวข้อง อย่างการไปเรียนต่อในที่ที่ไกลขึ้นหรือแม้แต่การเปลี่ยนแปลงที่อยู่อาศัยก็เป็นสิ่งที่จะเกิดขึ้นได้ สำหรับดวงเรื่องการบุกเบิกหรือทำสิ่งใหม่ ๆ ที่คุณไม่ค่อยถนัดหรือไม่เคยทำมาก่อน เช่นงานในรูปแบบใหม่ สาขาวิชาชีพใหม่ ๆ จะโดดเด่นมาก ในช่วงครึ่งปีหลัง ส่วนใครที่มองหาประสบการณ์ใหม่ ให้กับชีวิต ช่วงต้นปีเป็นช่วงที่ควรหาเวลาศึกษาข้อมูลความรู้เพิ่มเติมเอาไว้ด้วย ซึ่งจะเป็นสิ่งที่ส่งผลดีอย่างแน่นอน โดยรวมตลอดทั้งปีนี้อาจมีบางช่วงบางเวลาในแต่ละเดือนที่เป็นปัญหาอยู่บ้าง แต่ถ้าบวกลบคูณหารกันทั้งปีแล้ว เชื่อว่าความสำเร็จหรือสิ่งที่ ชาวราศีพฤษภตั้งใจและคาดหวังไว้ว่าอยากจะเริ่มอยากจะทำ อยากจะไปสู่จุดหมายปลายทางของชีวิตนั้นจะอยู่ในจุดที่ดีขึ้น แต่มีเงื่อนไขอยู่อย่างเดียว คือ งานที่คุณต้องทำนั้นจะมีภาระความรับผิดชอบที่หนักมากยิ่งขึ้น หรือเรียกง่าย ๆ ว่าเหนื่อยมากขึ้นแต่เชื่อว่าชาวราศีพฤษภไม่กลัวความเหน็ดเหนื่อยอย่างแน่นอน
 
คำพยากรณ์ภาพรวม "ดวงการงาน" ของ "ราศีเมถุน"ผู้ที่เกิดระหว่างวันที่ 15 มิถุนายน - 15 กรกฎาคม
ต้องบอกว่าคุณเป็นราศีที่มีจังหวะความลงตัวเรื่องงาน ถ้าคุณอยากจะเริ่มต้นการทำงานใหม่ก็มีสองช่วงให้เลือก ช่วงแรกตั้งแต่ต้นปี คือเดือนมกราคม - กุมภาพันธ์ ถือเป็นจังหวะที่ดี ส่วนอีกหนึ่งช่วงนั้นเป็นช่วงหลังจากกลางปีไปแล้ว ประมาณเดือนกรกฎาคม - สิงหาคม ก็จะเป็นช่วงที่สามารถบุกเบิกและ ทำอะไรใหม่ ๆ ได้มากยิ่งขึ้น สองช่วงนี้ถือว่าน่าจะดีสำหรับเรื่องการทำงานของชาวราศีเมถุนปีนี้เป็นปีที่ชาวราศีเมถุนจะต้องทำอะไรหลาย ๆ อย่างพร้อมกัน และในเวลาเดียวกัน บางคนอาจจะมีทั้งงานประจำและอาชีพเสริม บางคนทำงานที่เดียว แต่ต้องรับควบสอง ตำแหน่งหรือต้องดูแลหลาย ๆ อย่าง แต่ก็เชื่อว่าไม่ได้เป็นสิ่งที่เกินความสามารถของผู้ที่เกิดในราศีนี้อย่างแน่นอน ชาวราศีเมถุนจะมีโอกาสแห่งความสำเร็จความก้าวหน้า ใครที่เป็นลูกจ้าง มนุษย์เงินเดือนอยู่นั้น จังหวะของดวงดาวในปีนี้ถือว่าทำให้เกิดการเปลี่ยนแปลงที่ดี 
หลายคนวางแผนไว้ตั้งแต่ปีที่ผ่านมาว่าอยากจะเปลี่ยนหรือย้ายที่ทำงานใหม่ ปีนี้ก็มีโอกาสสมหวัง เพราะจังหวะดวงดาวเรื่องการเริ่มต้นสิ่งใหม่ ๆ นั้นมีเข้ามาเช่นเดียวกัน เพียงแต่บางช่วงบางเวลานั้นอาจจะเป็นช่วงที่ค่อนข้างหนัก สำหรับชาวราศีเมถุน ซึ่งก็คือช่วงสงกรานต์หรือเดือนเมษายนไปจนถึงพฤษภาคม ในช่วงสองเดือนนี้เป็นช่วงที่ต้องระมัดระวัง แม้คุณจะมีโอกาส เงื่อนไข หรือสิ่งใหม่ ๆ หลายอย่างเข้ามาในชีวิตการทำงาน แต่บางอย่างที่เข้ามาก็อาจจะทำให้เกิดปัญหาได้บางอย่างที่ลงทุนไปแล้วอาจไม่คุ้มค่ากับความเหนื่อยหรือเวลาที่เสียไป ก็ขอให้ตรวจสอบสิ่งต่าง ๆ ให้รอบคอบมากยิ่งขึ้นสำหรับใครที่อยู่ในวัยเรียนวัยศึกษา ที่ตั้งใจจะศึกษาต่อ จังหวะดวงดาวก็เหมาะ โดยดวงของคุณนั้นเป็นราศีที่เหมาะกับสาขาอาชีพที่ต้องใช้ความสามารถพิเศษเฉพาะทาง หรือเป็นหลักสูตรพิเศษหลักสูตรที่ไม่ได้มีคนเรียนกันเยอะ ส่วนใครที่ตั้งใจอยากจะลงทุนทำธุรกิจเปิดร้านดวงดาวก็ยังคงส่งผลดี รวมทั้งมีโอกาสในการขยับขยาย บางคนที่เปิดธุรกิจไว้อยู่แล้ว อยากจะหาลูกค้าใหม่ ๆ เข้ามาเพิ่มเติม จังหวะดวงดาวในปีนี้ก็ถือว่าเป็นปีที่ทำให้เกิดโอกาสที่ดีสำหรับชาวราศีเมถุนได้เช่นเดียวกัน นอกจากนี้คุณอาจจะต้องเตรียมตัว ไม่ว่าจะเป็นเรื่องการปรับเปลี่ยน โยกย้าย หรือเริ่มต้นทำธุรกิจที่ไม่ถนัดและไม่คุ้นเคยมาก่อน โดยเฉพาะหลังจากกลางปีไปแล้ว ก็ถือเป็นจังหวะที่ดีสำหรับการบุกเบิกสิ่งใหม่ ๆ ได้ด้วย ในเรื่องของการทำงาน ดูเหมือนว่าจะไม่ค่อยน่าเป็นห่วง แต่ต้องย้ำว่า จังหวะดวงการงานที่ดีขึ้นนั้นไม่ได้หมายความว่าจะส่งผลทำให้ทุกอย่างราบรื่นหรือสบาย บางทีคุณอาจจะมีภาระความรับผิดชอบหรือมีเรื่องที่ต้องเหนื่อยขึ้น แต่ก็จะมีความสำเร็จตามมามากยิ่งขึ้นเช่นเดียวกัน
 
คำพยากรณ์ภาพรวม "ดวงการงาน" ของ "ราศีกรกฏ"ผู้ที่เกิดระหว่างวันที่ 16 กรกฎาคม - 16 สิงหาคม
สำหรับเรื่องการทำงาน ดวงดาวยังคงนิ่ง ๆ สบายๆ โดยเฉพาะในช่วงต้นปี จะเริ่มดีจริง ๆ ประมาณช่วงเดือนมีนาคมไปแล้ว ซึ่งเป็นจังหวะที่ดวงของราศีกรกฎนั้นมีความสำเร็จมีความลงตัว บางคนอาจจะเริ่มต้นงานใหม่ ตั้งแต่ต้นปี ไม่ว่าจะเป็นตำแหน่งใหม่ หน้าที่ใหม่ หรือบางคนย้ายที่ทำงานใหม่เลยก็มี สำหรับคนที่เป็นเจ้าของร้าน เจ้าของธุรกิจ อาจจะมีเรื่องการปรับปรุง มีหุ้นส่วน มีสินค้าใหม่ ๆ เกิดขึ้น ซึ่งเป็นสิ่งที่ทำแล้วจะส่งผลดีต่อ ชาวราศีกรกฎ ทำให้เกิดความสำเร็จ ความก้าวหน้าที่ดีตามมา ส่วนใครตั้งใจปรับเปลี่ยนโยกย้ายตำแหน่ง การเรียน การศึกษาต่อจังหวะดวงดาวนั้นก็ส่งผลในทิศทางที่เป็นบวกเช่นเดียวกัน พอเข้าสู่ประมาณกลางปี ช่วงเดือนกรกฎาคมหรือสิงหาคมนั้นจะเป็นช่วงเวลาที่ สำคัญมากของปีนี้ คือเป็นช่วงที่อิทธิพลของพระราหู เริ่มเข้ามาสู่ดวงของราศีกรกฎ เมื่อได้ยินชื่อของพระราหูก็อย่าเพิ่งตกอกตกใจ หลายคนมักจะคิดว่าดาวราหูเปรียบเสมือนยักษ์ เพราะเคยเห็นรูปพระราหู เป็นรูปยักษ์ จึงกังวลว่าจะเกิดผลเสียหรือผลร้ายกับชีวิต ในความเป็นจริงแล้ว ดาวราหูนั้นไม่ได้น่าเป็นกังวล พระราหูเป็นเพียงเงา เป็นจุดคราสไม่ได้หมายถึงดวงดาวโดยตรง เปรียบเสมือนกับสิ่งที่จับต้องไม่ได้ สิ่งที่มองไม่เห็น ถ้าชาวราศีกรกฎได้ทำงานหรือมีอาชีพที่เกี่ยวเนื่องกับพระราหู เช่น ดารา นักแสดง ธุรกิจทเกี่ยวกับอินเทอร์เน็ต ออนไลน์ เว็บไซต์ การโฆษณา การขาย หรือการขยับขยายตลาดในโลกโซเชียล ซึ่งถือเป็นงานที่ไม่มีหน้าร้าน เปรียบเสมือนไม่มีตัวตนจริง ๆ โอกาสที่ชีวิตของคุณจะไปสู่ความสำเร็จ มีความก้าวหน้าและการเปลี่ยนแปลงเรื่องงานนั้น ก็มีสิทธิ์จะเกิดขึ้นได้มากเป็นพิเศษ โดยเฉพาะในช่วงกลางปีไปแล้ว
หากคุณทำธุรกิจเกี่ยวกับสิ่งเหล่านี้ก็จะยิ่งส่งผลดี สำหรับบางคนที่ไม่ถนัดแนวเทคโนโลยี การที่เจอดวงดาวแบบนี้ยังส่งผลให้ ชาวราศีกรกฎมีโอกาสเรื่องโชคจากทางไกล การเดินทาง การไปต่างประเทศ การปรับเปลี่ยนที่ทำงาน จะมีข่าวดีเข้ามาแน่นอนทต้องแนะนำว่า ดาวดวงนี้ไม่ได้น่าเป็นกังวล แต่อาจจะมีปัญหาสำหรับคนที่ไม่ชอบงานที่เกี่ยวข้องกับเทคโนโลยีหรือไม่สะดวกเรื่องการเดินทาง ถ้าหากคุณเจอพระราหูแล้วไม่มีสิ่งเหล่านี้เข้ามาเกี่ยวข้องก็อาจจะกลายเป็นปัญหาตามมาได้ช่วงที่ดวงดาวเพิ่งเปลี่ยนหรือเพิ่งย้ายใหม่ ๆ อาจส่งผลทำให้เกิดความวุ่นวาย ดังนั้นขอให้ระมัดระวังเรื่องที่ต้องดูแลมากที่สุดในการทำงานคือ เรื่องคดีความ ในปีนี้ถ้าคุณจะเซ็นเอกสารหรือดูแลเรื่องสำคัญ ขอให้ระมัดระวัง คุณอาจจะกลายเป็นแพะรับบาป หรือโดนลูกหลงที่เกี่ยวข้องกับการฟ้องร้อง บางคนอาจไม่ถึงขั้นคดีความ แต่อาจจะเกิดความขัดแย้งในการทำงานมากขึ้น นอกจากนี้ ใครที่ตั้งใจอยากทำธุรกิจหรือร่วมหุ้นกับใครในปีนี้คงต้องตรวจสอบให้รอบคอบสักนิดเพราะดาวดวงนี้เป็นดวงดาวแห่งเงา ถ้าเราตัดสินใจอะไรด้วยอารมณ์ชั่ววูบ หรือบางทีอาจจะฟังเขาบอกมาแล้วรีบทำ โดยไม่ได้หาข้อมูลหรือตรวจสอบให้เรียบร้อยก่อน โอกาสที่จะผิดพลาดหรือมีปัญหา ก็จะเกิดขึ้นได้อย่างไรก็ดี ถ้าผ่านช่วงกลางปีมาได้ เชื่อว่าน่าจะเป็นจังหวะที่ดีอย่างต่อเนื่องสำหรับเรื่องการทำงาน แต่อาจจะมีการเปลี่ยนแปลงหรือบุกเบิกสิ่งใหม่ ๆ อีกครั้งหนึ่งในช่วงสิ้นปีและต่อเนื่องไปจนถึงปี 2561 เลยทีเดียว
 
คำพยากรณ์ภาพรวม "ดวงการงาน" ของ "ราศีสิงห์"ผู้ที่เกิดระหว่างวันที่ 17 สิงหาคม - 16 กันยายน
เรื่องการทำงานถือว่าเป็นจังหวะแห่งความชัดเจนมากยิ่งขึ้น แม้ในช่วงต้นปีอาจจะยังคงเป็นช่วงแห่งความชุลมุนวุ่นวายในการทำงาน เพราะราศีสิงห์อาจจะได้เริ่มต้นงานใหม่ตั้งแต่ปี 2559 และยังคงต้องอาศัยการปรับตัว หรือมีบางอย่างที่ยังไม่ลงตัวไม่ได้ดั่งใจอยู่ แต่ข่าวดีคือ เมื่อผ่านไปสักครึ่งปีแล้วจะเป็นช่วงจังหวะที่ราศีสิงห์มีโอกาสเรื่องความสำเร็จในการทำงานมากกว่าปีที่ผ่านมาเยอะเลยทีเดียว นาทีทองของคุณจะอยู่ประมาณกลางปีไปแล้ว คือช่วงประมาณเดือนมิถุนายน - กรกฎาคมเป็นต้นไป จะเป็นช่วงที่มีข่าวดี มีความสำเร็จ เพียงแต่ว่าช่วงกลางปี ซึ่งเป็นช่วงรอยต่อของดวงนั้น อาจจะมีความวุ่นวายส่งท้ายนิดหนึ่ง อย่าไปตกอกตกใจ การเปลี่ยนแปลงใด ๆ ก็ตามที่เกิดขึ้นจะเป็น การเปลี่ยนแปลงที่ส่งผลดี สำหรับคนที่อยากจะเรียนต่อ ศึกษาต่อ ในช่วงครึ่งปีหลังจะมีข่าวดีเข้ามา หรือแม้กระทั่งใครอยาก จะเปลี่ยนหรือย้ายงาน จังหวะดวงดาวก็จะส่งผลในทิศทางที่เป็นบวกมากยิ่งขึ้น เส้นทางชีวิต วิธีการทำงาน การค้นพบในสิ่งที่ชอบ ได้ทำในสิ่งที่ถนัดหรือการเริ่มต้นธุรกิจเป็นของตัวเอง จะมีความชัดเจนและความก้าวหน้าในช่วงหลังจากเดือนมิถุนายนไปแล้วค่อนข้างมากเป็นพิเศษ
สิ่งที่ต้องเน้นมากยิ่งขึ้นคือ ลักษณะของงานที่เกี่ยวข้องกับการขาย ไม่ว่าจะเป็น นายหน้า ตัวแทน หรืออาชีพที่ต้องพบปะเจอผู้คนเยอะ ๆ โอกาสที่จะทำเงินทำทอง หรือแม้กระทั่งทำให้เกิดความมั่นคงก้าวหน้าในปีนี้ก็จะมีเข้ามามากขึ้นเช่นเดียวกันปีนี้เป็นปีหนึ่งที่ชาวราศีสิงห์จะได้งานในลักษณะเป็นโครงการ คืองานที่มีจุดเริ่มต้นและจุดสิ้นสุดของงานที่ชัดเจน อาจจะเป็นโครงการเล็ก ๆ น้อย ๆ หรือโครงการระยะยาว ก็จะเป็นอีกหนทางหนึ่งที่เสริมความสำเร็จ ความก้าวหน้าให้กับชาวราศีสิงห์ได้เป็นอย่างดี จุดเด่นที่สุดอีกอย่างหนึ่งในปีนี้คือ ศัตรู อุปสรรค หรือคนที่กลั่นแกล้ง ใส่ร้าย ทำให้เรา เสื่อมเสียชื่อเสียง จะค่อย ๆ หมดไปบางครั้งคุณอาจไม่จำเป็นต้องไปทำอะไรเลยก็ได้ เพียงแต่นิ่ง ๆ เฉย ๆ ไว้ สิ่งเหล่านี้ก็จะไม่สามารถมาสร้างความ เดือดเนื้อร้อนใจให้เหมือนในช่วงปีที่ผ่าน ๆ มา ดังนั้นปีนี้ถือเป็นจังหวะที่ดี อะไรที่คิดไว้ ตั้งใจไว้ ขอให้เริ่มต้นลงมือ หรือแม้กระทั่งบางเรื่องที่เคยมีอุปสรรค ปัญหา สิ่งเหล่านั้นก็จะผ่านพ้นไปคุณจะได้รับความช่วยเหลือที่ดีจากผู้หลักผู้ใหญ่ ครูบาอาจารย์ ผู้ที่มีความรู้ มาทำให้เกิดทางสว่าง ในเรื่องการทำงานมากขึ้นอย่างแน่นอน เพียงแต่ว่าอาจจะต้องอดทนรอไปสัก 4 - 5 เดือนก่อน ข่าวดีหรือความสำเร็จก็จะมีเข้ามา การใช้ช่วงต้นปีศึกษา หรือเตรียมงานก็เป็นสิ่งที่สามารถทำได้
 
คำพยากรณ์ภาพรวม "ดวงการงาน" ของ "ราศีกันย์"ผู้ที่เกิดระหว่างวันที่ 17 กันยายน - 16 ตุลาคม
เรื่องการทำงานถือว่าเป็นสิ่งที่ลงตัว ถ้าใครได้เริ่มงาน ลงทุน หรือทำธุรกิจอะไรก็ตามในช่วงปีที่ผ่านมา ปีนี้ก็จัดว่าเป็นการสานต่อความสำเร็จที่จะเกิดขึ้น คนที่เคยวางแผนหรือฝันไว้ว่าอยากจะมีธุรกิจ กิจการร้านค้าเป็นของตัวเอง ในปีนี้จัดว่าเป็นปีที่มีโอกาสและมีจังหวะที่ดีสำหรับการเริ่มต้นแต่อยู่ดี ๆ คงเริ่มเลยไม่ได้ ต้องอาศัยการวางแผน การเตรียมตัว เตรียมความพร้อมและการศึกษาหาข้อมูล สิ่งต่าง ๆ เหล่านี้จะเป็นตัวช่วยที่ดีที่ทำให้เกิดความสำเร็จได้มากยิ่งขึ้น ส่วนคนที่อยากจะทำงานประจำไปด้วย และมีอาชีพเสริมไปด้วย ก็ถือเป็นจังหวะที่ดี เช่นเดียวกัน อย่างไรก็ตาม ช่วงเดือนที่ดีจริง ๆ คือช่วงประมาณเดือนมีนาคมไปแล้ว ซึ่งเป็นจุดที่ทำให้มีโอกาสทั้งเรื่องความสำเร็จและความก้าวหน้าที่ดี คนที่กำลังตั้งใจวางแผนเรื่องการเรียน การศึกษา ก็จะมีโอกาสและความสำเร็จเข้ามาเช่นกัน บางคนเรียนอยู่แล้วก็จะได้เรียนต่อ บางคนเรียนจบแล้วก็จะมีโอกาสเรื่องการเริ่มต้นงานใหม่หรือไปศึกษาต่อในสิ่งใหม่ ๆ เกิดขึ้นตามมา ข้อดีอย่างหนึ่งในปีนี้คือ ดวงดาวเรื่องของผู้หลักผู้ใหญ่ เจ้านาย การขอความช่วยเหลือต่าง ๆ ยังคงอยู่ในจุดที่ดีทำให้ราศีกันย์เป็นราศีที่มีโอกาสเรื่องการเปลี่ยนแปลงหรือความก้าวหน้าด้านตำแหน่งหน้าที่การงานมากยิ่งขึ้นอย่างไรก็ตาม ต้องบอกก่อนว่าดวงดาวไม่ได้เป็นอย่างนี้ไปตลอดทั้งปี แต่จะมีความแรงและส่งผลดีไปจนถึงช่วงประมาณเดือนสิงหาคม ส่วนช่วงหลังจากนั้น
หากคุณยังไม่ได้เริ่มหรือลงมือทำโอกาสที่สิ่งต่าง ๆ จะกลายมาเป็นอุปสรรคหรือมีความติดขัดก็จะเกิดขึ้นได้ ทั้งนี้คำว่า “เริ่ม” ไม่ได้หมายความว่าจะต้องทำสำเร็จทันที ตัวอย่างเช่น บางคนตัดสินใจเปิดร้าน โดยเตรียมหาทำเลที่ตั้ง ในเดือนกรกฎาคม แต่ร้านอาจจะไปเสร็จเดือนตุลาคม ก็ถือว่าไม่ได้เสียหายอะไร เพราะคุณตัดสินใจเริ่มต้นในจุดที่กระแสดวงยังดีอยู่นอกจากนี้ต้องย้ำว่า การที่ดวงดีไม่ได้หมายความว่าคุณจะได้นั่ง ๆ นอน ๆ แต่คุณจะต้องเหนื่อยมีภาระ ความรับผิดชอบ มีเรื่องที่ต้องดูแลมากกว่าคนดวงปกติ หรือคนดวงไม่ดีด้วยซ้ำไป เพียงแต่ความเหนื่อยหรือสิ่งที่ลงทุนหรือทำไปนั้นเป็นการลงทุนที่คุ้มค่ากับความเหนื่อย ผลตอบแทนหรือผลกำไรจะอยู่ในเกณฑ์ที่ดีเรื่องงานในปีนี้อาจจะมีเรื่องของการเดินทางเข้ามาเกี่ยวข้องมากยิ่งขึ้น ดังนั้นใครที่ชอบเดินทางอยู่แล้วก็น่าจะสมหวัง แต่สำหรับคนที่ไม่ค่อยอยากไปไหน ต้องระมัดระวัง ขอให้วางแผนให้ดี ๆ เพราะอาจจะทำให้เกิดผลกระทบในเชิงของความวุ่นวาย หรือส่งผลต่อการจัดตารางเวลางานต่าง ๆ มากขึ้นด้วยเช่นกันส่วนเรื่องคนใกล้ชิด ปีนี้อาจจะต้องดูแลให้มากเป็นพิเศษ อาจจะมีการปรับเปลี่ยน โยกย้ายเพื่อนร่วมงานใหม่ มีสภาพแวดล้อมในการทำงานใหม่ ๆ หรือเพื่อนของคุณอาจจะออกจากงานไป ทำให้คุณใจเสียพอสมควรอย่างไรก็ดี โดยรวมแล้ว ดวงของราศีกันย์ ยังเป็นราศีที่เอาตัวรอดได้ มั่นใจว่าสิ่งใดก็ตามที่เกิดขึ้นก่อนเดือนสิงหาคมน่าจะเป็นสิ่งที่ดี แต่ก็ไม่ใช่ว่าหลังจากนั้นไปจะแย่ไปเสียทั้งหมด เพียงแต่ว่าอาจจะเป็นช่วงเวลาที่คุณต้องเหนื่อยและสู้มากขึ้นกว่าเดิม ดังนั้นขอให้ตุนกระแสดวงในช่วงต้นปีไว้เยอะ ๆ จะดีที่สุด
 
คำพยากรณ์ภาพรวม "ดวงการงาน" ของ "ราศีตุลย์"ผู้ที่เกิดระหว่างวันที่ 17 ตุลาคม - 15 พฤศจิกายน
เรื่องการทำงานถือว่าเป็นจุดเด่นที่สำคัญ คุณจัดว่าเป็นราศีที่จะมีข่าวดี มีความสำเร็จหลายอย่างเกิดขึ้น สำหรับใครที่ตั้งใจอยากจะเริ่มต้นงาน อาจจะวางแผนไว้ตั้งแต่ปีที่ผ่านมาหรืออาจจะได้เริ่มไปแล้ว แต่ยังไม่เห็น ความชัดเจนและเป็นรูปธรรมเท่าไหร่นัก จังหวะดวงดาวก็จะส่งผลดี ช่วงนาทีทองมาตั้งแต่ต้นปี และอีกครั้งหนึ่งคือ ช่วงประมาณกลางปีไปแล้ว ถือเป็นช่วงจังหวะที่ทำให้เกิดข่าวดีและความลงตัวเรื่องหน้าที่การงานมากยิ่งขึ้นได้ สำหรับคนที่ทำงานประจำ คุณเป็นราศีที่มีโอกาสในเรื่องการปรับเปลี่ยนเลื่อนตำแหน่ง ได้รับการโปรโมต มีความสำเร็จ ความก้าวหน้าต่าง ๆ ที่ดีมากยิ่งขึ้น ส่วนใครกำลังเครียดหรือเป็นกังวลใจเรื่อง การทำงาน ก็ขอให้มั่นใจ เพราะดวงของคุณในปีนี้จะมีผู้หลักผู้ใหญ่เมตตา มีเจ้านาย ให้ความช่วยเหลือ ดังนั้น คนที่เคยมีปัญหากันใน ที่ทำงาน หรือบางคนอาจจะเจอกับเจ้านายที่ไม่ดีก็อย่าไปเดือดร้อนอะไร เชื่อว่าพอดวงคุณดีขึ้นแล้ว ก็จะมีสิ่งใหม่ที่ดีกว่าเข้ามาอย่างแน่นอน หรือหากดวงของคุณอยู่ที่เดิมไม่ได้จริง ๆ ก็จะมีโอกาสได้ย้ายที่ทำงานใหม่ ปีนี้เกณฑ์เปลี่ยนงานค่อนข้างชัดเจนเพียงแต่ช่วงที่เปลี่ยนแรก ๆ คุณอาจจะไม่มั่นใจ เป็นกังวลใจ แต่เชื่อว่าพอดวงดาวในจุดอื่นอยู่ในเกณฑ์ ที่สนับสนุนและส่งเสริมราศีตุล ก็จะทำให้การเปลี่ยนแปลงมีความสำเร็จและมีข่าวดีตามมาอย่างแน่นอน
โดยช่วงที่แรง ๆ สำหรับการเปลี่ยนงานนั้นคือช่วงกลางปี ขอให้คุณเตรียมวางแผนไว้ หรือบางคน อาจจะเป็นลักษณะของการทำงานเดิม แต่มีอาชีพ เสริมเข้ามาเรียกได้ว่าปีนี้เป็นปีที่เหนื่อยขึ้นสำหรับชาวราศีตุล บางคนอาจจะสงสัยว่าดวงดีแต่ทำไมเหนื่อยขนาดนี้ ต้องย้ำว่า ลักษณะของคนดวงดีนั้นคือ ชีวิตต้องมีความรับผิดชอบมากยิ่งขึ้น แต่ก็จะมีความสำเร็จ ความมั่นคง ความก้าวหน้ามากขึ้นตามมาด้วยเช่นเดียวกัน โชคของดวงดาวในปีนี้ยังรวมไปถึงเรื่องการเรียนการศึกษาต่อ แต่ในดวงนั้นเป็นลักษณะงานที่เกี่ยวกับทางไกล เช่น การไปต่างจังหวัด ต่างประเทศไกล ๆ ต้องไปอยู่หอ หรือมีการเดินทางบ่อย ๆ เรียกได้ว่า ทั้งเรื่องการศึกษาและเรื่องการงานนั้น จะมีเรื่องการเดินทางเข้ามาเกี่ยวข้องแทบตลอดทั้งปีเลยทีเดียว นอกจากนี้ราศีตุลยังเป็นราศีที่เหมาะสำหรับเริ่มต้นหรือลงมือทำธุรกิจเป็นของตัวเอง ใครที่อยากจะทำธุรกิจเปิดร้าน อาจจะดูทำเล ที่ตั้ง หรือเตรียม ศึกษาหาข้อมูลตั้งแต่ในช่วงต้นปี พอเข้าสู่ประมาณกลาง ๆ ปีแล้ว ตัวช่วยที่ดี ความสำเร็จ โอกาสที่จะได้ผลตอบแทนหรือได้ลูกค้าที่ดีก็มีสิทธิ์จะเกิดขึ้นได้
 
คำพยากรณ์ภาพรวม "ดวงการงาน" ของ "ราศีพิจิก"ผู้ที่เกิดระหว่างวันที่ 16 พฤศจิกายน - 15 ธันวาคม
ในเรื่องการทำงาน ปีนี้ถือว่าเป็นจุดที่มีความลงตัวมากยิ่งขึ้น ชาวราศีพิจิกเจอทั้งอุปสรรคปัญหา เรื่องที่หนัก ยากลำบากมีบทเรียนต่าง ๆ มาเยอะพอสมควรแล้ว ดวงดาวในปีนี้จะดีขึ้นในเชิงการได้รับความช่วยเหลือ การสนับสนุนที่ดี มีพลังในการทำงานมากขึ้น มีความราบรื่นเรื่องการทำงานที่ดีขึ้น โดยจังหวะดวงที่ดีจริง ๆ และเริ่มมีข่าวดีเข้ามานั้นเป็นช่วงประมาณเดือนมีนาคมไปแล้ว อย่างไรก็ตาม เรื่องความหนัก เหนื่อยหรือภาระที่ต้องรับผิดชอบ อาจจะไม่ได้แตกต่างจากปีที่ผ่านมามากนัก แต่สิ่งที่ต่างกันคือ ประสบการณ์ความรู้ ความมั่นคงในชีวิตที่มากยิ่งขึ้น ซึ่งทำให้ชาวราศีพิจิกมีความแข็งแรง แข็งแกร่งมากขึ้น ช่วยเสริมให้ชีวิต กำลังใจ หรือพลังในการทำงานนั้นเปลี่ยนแปลงไปในทิศทางที่ดีขึ้นได้อย่างแน่นอน ต้องฝากเตือนว่า ในช่วงประมาณสิงหาคมไปแล้ว อาจจะเป็นช่วงที่เหนื่อยสำหรับชาวราศีพิจิก เพราะช่วงนั้นพลังของดาวเสาร์เริ่มแรงมากยิ่งขึ้นบางคนอาจจะเจอกับความเครียด ท้อแท้ หมดกำลังใจ หรืออยากเปลี่ยนงาน ขอให้ชาวราศีพิจิก ระมัดระวัง ตัดสินใจด้วยความรอบคอบสักนิด เพราะช่วงที่ดวงดาวแรง บางครั้งอาจจะมีเรื่องอารมณ์ชั่ววูบเกิดขึ้นได้ นอกจากนี้คุณอาจจะมีไอเดียอยากทำอะไร ใหม่ ๆ ขึ้นมา ซึ่งไม่ได้ห้าม บางคนอยากจะเปิดร้านทำธุรกิจในช่วงปลายปีก็สามารถทำได้ แต่ขอให้ศึกษาหาข้อมูลและสอบถามคนที่มีประสบการณ์ มีความรู้เป็นไอเดียสักนิด
เพราะกลัวว่าคุณอาจจะมีโอกาสตัดสินใจในทางที่ผิดพลาดได้ เนื่องจากดาวเสาร์เป็นดวงดาวที่หมายถึงเรื่องการถูกโกง ถูกเบี้ยว ถูกหักหลังได้ด้วยเหมือนกัน คุณอาจจะเตรียมตัวสำหรับธุรกิจในช่วงปลายปีนี้ แล้วเริ่มต้น เปิด หรือลงตัว ประสบความสำเร็จจริง ๆ ในปี 2561 ก็จะถือเป็นปีที่มีความเป็นรูปธรรม ชัดเจน และมั่นคงก้าวหน้ามากยิ่งขึ้นกว่านี้ได้ จะเห็นได้ว่าเรื่องการทำงานแบ่งออกเป็นหลายช่วงเหมือนกัน คือดวงไม่ได้แย่ไปทั้งปีและไม่ได้ดีไปตลอด เพียงแต่ช่วงไหนที่ต้องเหนื่อยหน่อย มีความเครียดเยอะหน่อย อย่างช่วงเดือนสิงหาคมไปแล้ว ก็ขอให้คุณมีกำลังใจ และพยายามทำหน้าที่รับผิดชอบงานของตัวเองให้ดีที่สุด เพราะถ้าปล่อยกระแสไปตามดวงแล้วเกิดอาการถอดใจ ผลลัพธ์ที่ตามมาอาจจะไม่ค่อยดีเท่าไหร่สำหรับใครที่ตั้งใจเรื่องการเรียน การศึกษา ปีนี้ก็ถือเป็นจังหวะรอยต่อ เรียกได้ว่างวดเข้ามาแล้ว คุณอาจจะเจอกับวิชาที่ยากนิดหนึ่ง หรือเจอกับข้อสอบ การฝึกฝนที่ต้องอาศัยเวลาเพิ่มมากขึ้นเชื่อว่าชาวราศีพิจิกต้องทำได้อยู่แล้ว เพราะคุณเป็น ราศีที่มีความมุ่งมั่น ตั้งใจ เมื่อคิดหรือทำอะไร ก็มักจะจริงจังอยู่เสมอ นี่จึงถือเป็นจังหวะที่ดีสำหรับ การใช้ความสามารถของตัวเองผ่านพ้นอุปสรรคหรือ ความเครียดต่าง ๆ ในเรื่องการเรียนไปได้ นอกจากนี้ อย่างที่ย้ำว่าช่วงต้นปียังพอมีข่าวดีมีตัวช่วย หากจะทำอะไรหรือจะขอความช่วยเหลือ เจรจาติดต่อจากใครก็ให้รีบลงมือเสีย น่าจะเป็นอานิสงส์ที่ดีจนมาถึงช่วงปลายปีได้ด้วยเช่นเดียวกัน
 
คำพยากรณ์ภาพรวม "ดวงการงาน" ของ "ราศีธนู" ผู้ที่เกิดระหว่างวันที่ 16 ธันวาคม - 14 มกราคม
ในเรื่องการทำงาน ต้องบอกว่าราศีธนู มีการปรับเปลี่ยนเยอะ บางคนย้ายงาน บางคนเริ่มงานใหม่ บางคนมีความรับผิดชอบ เพิ่มมากยิ่งขึ้น ดวงดาวแห่งการเปลี่ยนงาน ย้ายงานจะชัดเจนมากในช่วงประมาณเดือนมีนาคม ซึ่งเป็นช่วงที่จังหวะดวงดาวในเชิงการทำงานเกิดความวุ่นวายอยู่บ้าง แต่เชื่อว่าเป็นความวุ่นวายในทิศทางที่ดี คุณจะมีการจัดระบบระเบียบวิธีการทำงานใหม่ ซึ่งจะส่งผลทำให้ชีวิตลงตัวและมั่นคงมากยิ่งขึ้น เพียงแต่ในช่วงที่เป็นรอยต่อหรือช่วงที่กำลัง เปลี่ยนนั้นอาจจะเป็นช่วงที่วุ่นวายอยู่พอสมควร อยากให้ชาวราศีธนูใจเย็น นิ่ง ๆ และวางแผนให้ดี ๆ เชื่อว่าโอกาสที่จะทำให้เกิดข่าวดีหรือความก้าวหน้านั้นมีตามมาอย่างแน่นอน สำหรับใครที่อยากจะเปลี่ยนอยู่แล้ว เช่น อยากจะลาออก สมัครงานใหม่ จังหวะดวงดาวก็ส่งผลดีเช่นเดียวกัน โอกาสที่จะได้เริ่มต้นงาน อย่างที่ตั้งใจไว้ก็จะมีเข้ามา แต่ต้องบอกก่อนว่าไม่ได้ หมายความว่าอยู่ดี ๆ ทำแล้วจะรุ่งเลยหรือได้เลื่อน ตำแหน่งทันที คุณอาจจะต้องทำงานในลักษณะที่ เข้าไปแก้ปัญหาที่คนอื่นทิ้งไว้ งานในลักษณะบุกเบิก เริ่มต้น หรืองานที่เกี่ยวข้องกับการเดินทางก็จะเป็น
สิ่งที่เกิดขึ้นกับชาวราศีธนูค่อนข้างเยอะมากในปีนี้ จุดเปลี่ยนสำคัญอีกครั้งในเชิงการทำงานจะไป อยู่ในช่วงปลายปี ซึ่งเป็นช่วงที่ดาวเสาร์จะเริ่มมีอิทธิพลกับชีวิตของชาวราศีธนูมากยิ่งขึ้น บางคนได้ยินชื่อดาวเสาร์ก็คิดถึงเรื่อง “พระศุกร์เข้า พระเสาร์แทรก” แต่ในความเป็นจริงดาวเสาร์ไม่ได้เป็น ดวงดาวที่น่ากลัวเสมอไป ถ้าเรารู้ล่วงหน้าและ เตรียมตัวตั้งแต่เนิ่น ๆ โดยการไปทำบุญก็ดี หรือ การวางแผนเรื่องการทำงานก็ดี เช่น บางคนทำงานใหม่ เริ่มงานใหม่ หรือทำธุรกิจใหม่ในช่วงนั้น ซึ่งถือเป็นเรื่องที่หนักพอสมควรแล้ว ก็จะทำให้ความแรงของดวงดาวลดน้อยลงได้ การเจอดาวพวกนี้ จะบ่งบอกถึงเรื่องภาระ ความรับผิดชอบในชีวิตที่ต้องทำมากยิ่งขึ้น แต่แน่นอนว่าถ้าเราทำด้วย ความขยัน ตั้งใจ และใช้ความรู้ความสามารถ ก็จะทำให้เกิดการเปลี่ยนแปลงในทางที่ดีและจะมีความสำเร็จตามมามากขึ้นได้เช่นเดียวกัน ดังนั้น ชาวราศีธนูอย่าเพิ่งไปตกอกตกใจ อย่างไรก็ตาม ถ้าใครไม่ได้จดจำเรื่องคำพยากรณ์ให้ดี ๆ ก็อาจจะทำให้เกิดปัญหาได้ปีนี้เป็นปีที่ชาวราศีธนูกำลังจะเข้าไปสู่อีกสังคมหนึ่ง อีกโลกหนึ่ง การเรียนรู้ การปรับตัว การศึกษา หาความรู้ ซึ่งเป็นสิ่งที่ชาวราศีธนูชื่นชอบอยู่แล้ว จะทำให้เกิดความลงตัวและความก้าวหน้าที่ดีในเรื่องการทำงานมากขึ้นอย่างแน่นอน ส่วนใครที่อยู่ในวัยเรียน วัยศึกษา ก็คงจะต้องย้ำว่า จังหวะของดวงดาวอาจจะมีหลายเรื่องเข้ามาบางคนอาจจะเจอปัญหาเรื่องส่วนตัว จึงทำให้เรื่องการเรียนดร็อปลงไป ดังนั้นต้องวางแผนให้ดี โดยเฉพาะอย่างยิ่งคนที่ใกล้จะจบ ในช่วงปีนี้ถือว่าเป็นปีที่สำคัญสำหรับชาวราศีธนูเป็นอย่างมากเลยทีเดียว
 

 
ข้อมูลจาก : จากสำนักพิมพ์ AMARIN