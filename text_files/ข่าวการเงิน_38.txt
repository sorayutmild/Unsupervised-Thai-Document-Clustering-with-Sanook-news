เปิดขั้นตอนสมัครแอปพลิเคชั่น “เป๋าตัง” เพื่อใช้รับสิทธิ 1,000 บาท จากการลงทะเบียนที่เว็บไซต์ชิมช้อปใช้ดอทคอม ตามมากตรการกระตุ้นการท่องเที่ยวของรัฐบาล  
ใกล้เข้ามาแล้วสำหรับมาตรการกระตุ้นการท่องเที่ยว ที่รัฐบาลเปิดโอกาสให้ผู้ที่มีอายุ 18 ปีขึ้นไปสามารถขอรับสิทธิ์คนละ 1,000 บาท เพื่อใช้เที่ยวทุกจังหวัดทั่วไทย ซึ่งการจะได้สิทธิ์นั้นจะต้องผ่านการลงทะเบียนที่เว็บไซต์ “ชิม ช้อป ใช้” ดอทคอม  โดยจะโอนเงินผ่านแอปพลิเคชั่น “เป๋าตัง” หรือ "ถุงเงินประชารัฐ" ของธนาคารกรุงไทย และจะต้องใช้ผ่านแอปฯ เท่านั้น
บางคนอาจสงสัยว่า แอปฯ “เป๋าตัง” ลงทะเบียนยากหรือไม่ แล้วมีขั้นตอนอย่างไร Sanook! Money จะอธิบายทุกขั้นตอนการสมัครแอปฯ ดังกล่าว
1. ดาวน์โหลด เพื่อติดตั้งแอปพลิเคชั่น “เป๋าตัง” ได้ทั้งระบบ IOS และ Android

2. เข้าสู่ระบบ จากนั้นให้ใส่เบอร์โทรศัพท์ รับ SMS ยันยืน

3. เลือกผู้บัญชีเพื่อใช้งาน สำหรับผู้ที่มีอายุ 18 ปีขึ้นไป และไม่ถือบัตรสวัสดิการแห่งรัฐเลือกผูกบัญชีกรุงไทย

4. เพิ่มบัญชียืนยันตัวตนด้วย 2 อย่าง คือ Krungthai NEXT หรือ ATM


5. เมื่อกรอกข้อมูลครบแล้วระบบจะให้เลือกบัญชีที่ต้องการผูก

6. เลือกผูกบัญชีที่ต้องการจากนั้น รอรหัสอ้างอิง OTP ภายใน 3 นาทีเพื่อยืนยันตัวตน

7. เมื่อยืนยันสิทธิแล้วระบบจะนำเราเข้าสู่หน้าตาการใช้งานทันที


8. ภายในวันที่ 26 กันยายน 2562 แอปพลิเคชั่น "เป๋าตัง" จะ อัพเดทเวอร์ชั่นใหม่เพื่อผูกกับ G-Wallet เอาไว้ใช้สิทธิชิมช้อปใช้ 1,000 บาท หรือรับเงินคืน 15% ได้ที่ร้านค้าถุงเงิน โดยกดที่เป๋าตัง

9. จากนั้นระบบจะขึ้นหน้า "เปิดเป๋าตัง" โดยมีปุ่มให้เราเลือกว่า "G-Wallet" เพียงเท่านั้นนี้ก็สามารถรับใช้สิทธิ 1,000 บาทจากการลงทะเบียนร่วมโครงการได้แล้ว

ประเด็นต่อมาที่หลายคนสงสัยคือ จะเมื่อเราลงทะเบียนและยืนยันตัวตนในแอปฯ เป๋าตังแล้วจะรู้ได้อย่างไรว่าเงินเข้าแอปฯ เป๋าตังแล้วจริงๆ วิธีดูง่ายๆ เลยก็คือ เข้ามาที่หน้าแรกของแอปฯ เป๋าตัง
 
จากนั้นกด "ใช้สิทธิ์ซื้อสินค้า 1,000 บาท" ระบบจะแสดงผลมาที่หน้าสิทธิ์ชิมช้อปใช้ 1,000 บาท ทีนี้เราก็รู้แล้วว่าเราได้รับสิทธิ์ 1,000 บาทจากการลงทะเบียนร่วมโครงการชิมช้อปใช้แล้ว
 
ทั้งหมดนี้คือหน้าตาของแอปพลิเคชั่น “เป๋าตัง” เฉพาะผู้ที่มีบัญชีของธนาคารกรุงไทยอยู่แล้ว เพื่อใช้รับสิทธิ 1,000 บาท จากการลงทะเบียนผ่านเว็บไซต์ของรัฐ สำหรับผู้ที่มีบัญชีต่างธนาคารก็สามารถทำได้เช่นกัน

ส่วนใครที่สนใจรับสิทธิตามโครงการ “ชิมช้อปใช้” เพื่อรับเงินเป๋าตัง (G-Wallet) จำนวน 10 ล้านคน สามารถลงทะเบียนได้ที่ www.ชิมช้อปใช้.com ตั้งแต่วันที่ 23 กันยายน – 15 พฤศจิกายนนี้เท่านั้น โดยกำหนดโควต้าให้สามารถลงทะเบียนวันละ 1 ล้านคนเท่านั้น 

ชิมช้อปใช้ ลงทะเบียนอย่างไรถึงได้สิทธิ 1,000 บาท เผยทุกขั้นตอน รู้ไว้ก่อนถึงวันจริง!
บัตรสวัสดิการแห่งรัฐ ลงทะเบียนเราไม่ทิ้งกัน รับเงิน 5,000 บาท ไม่ได้จริงเหรอ
ลงทะเบียน www.เราไม่ทิ้งกัน.com รับเงิน 5,000 บาท ใครมีสิทธิ์ได้รับบ้าง?
ลงทะเบียนเราไม่ทิ้งกัน รับเงิน 5,000 บาท ทำตามได้ง่าย สะดวก รวดเร็ว
