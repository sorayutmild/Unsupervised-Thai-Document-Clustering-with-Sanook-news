"Thethao24" เว็บไซต์ฟุตบอลของเวียดนาม รายงานข่าวว่า "ตวน ฮุง" นักร้องระดับเซเลบริตี้ชื่อดังของประเทศ ประกาศออกสื่อว่า หากทีมชาติเวียดนาม ไม่สามารถเอาชนะ ทีมชาติไทย ในศึกฟุตบอลซีเกมส์ ในวันนี้ (10 มิ.ย.) เขาจะโกนศีรษะของตนเองโดยนักร้องหนุ่มเปิดเผยอย่างมั่นใจว่า "ทีมฟุตบอลซีเกมส์รุ่นอายุไม่เกิน 23 ปี ของเวียดนาม เป็นทีมที่มีประสิทธิภาพสุดยอด นักเตะเล่นอย่างสมาธิ และ มีแท็กติกที่ยอดเยี่ยม" "ขณะที่ทีมชาติไทยในซีเกมส์ ดูจะฟอร์มฝืดไปหน่อย ดังนั้นตนจึงเชื่อว่า นี่เป็นโอกาสดีที่เวียดนามจะเอาชนะทีมไทยได้"   นอกจากนี้ "ป็อปสตาร์" ขวัญใจชาวเวียดนาม ยังกล่าวอีกว่า "ที่ผ่านมาไทยสร้างความขมขื่นให้เวียดนามมาหลายครั้ง และนี่คือโอกาสที่จะเอาคืนแล้ว"ทั้งนี้ ฟุตบอลซีเกมส์ครั้งที่ 28 ทีมชาติไทย และ ทีมชาติเวียดนาม ที่อยู่ในกลุ่มบี ชนะมา 4 นัดรวดทั้งคู่ และทั้งสองทีมได้ผ่านเข้าไปเล่นในรอบรองชนะเลิศ ที่จะมีขึ้นในวันที่ 13 มิ.ย. แน่นอนแล้ว แต่เกมในวันนี้ จะเป็นการแข่งขันเกมสุดท้ายของรอบแรก โดยทีมใดชนะ จะเข้ารอบด้วยการเป็นที่ 1 ของกลุ่ม แต่ถ้าผลจบลงด้วยการเสมอกัน เวียดนามจะเข้ารอบเป็นทีมอันดับที่ 1 ด้วยผลต่างประตูได้-เสีย ที่ดีกว่าทีมชาติไทยนั่นเองทั้งนี้ เกมระหว่าง ไทย - เวียดนาม จะลงสนามในเวลา 19.30 น. ช่อง 3 ถ่ายทอดสด และ ดูสดผ่านยูทูป (Youtube.com) ที่ ชาแนล  "Sport Singapore"
 
 