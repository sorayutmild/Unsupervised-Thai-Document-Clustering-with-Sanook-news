(ภาพจาก @TeamMallika_DP)
ผู้สื่อข่าวรายงานว่า (11 ม.ค.) เกิดเหตุระเบิดและเสียงปืนดังขึ้นหลายนัดบริเวณแยกคอกวัว ถ.ราชดำเนินกลาง ใกล้กับพื้นที่การชุมนุมของกลุ่ม กปปส.บริเวณถนนราชดำเนินกลาง โดยก่อนเกิดเหตุมีกลุ่มวัยรุ่นขับขี่รถ จยย.มาประมาณ 4 - 5 คัน มาจากบริเวณเชิงสะพานพระปิ่นเกล้า ก่อนจะยิงรถแท็กซี่สีชมพู ทะเบียน ทษ 5730 บัตรประจำตัวคนขับรถระบุชื่อ นายโสภา มูลมานัส ที่ข้างครัวราชดำเนิน จากนั้นต่อมาระยะเวลาไล่เลี่ยกัน ได้เกิดเสียงดังคล้ายปืนและระเบิดดังขึ้นเป็นระยะ บริเวณด้านหน้ากองสลาก
เวลาประมาณ 02.00 น. มีเสียงดังคล้ายปืนดังขึ้นหลายครั้งบริเวณแยกคอกวัวจนมีผู้ได้รับบาดเจ็บหลายราย
เวลาประมาณ 03.00 น. นายภาณุวัฒณ์ ฤทธิธรรม ช่างภาพสถานีโทรทัศน์ไทยพีบีเอส ถูกยิงด้วยปืนไม่ทราบขนาดเข้าที่ขาซ้าย กระสุนเฉี่ยวทะลุกางเกงซ้ายทะลุ จำนวน 1 นัด จากนั้นสื่อมวลชนถอนตัวออกจากพื้นที่
เบื้องต้น ทราบว่ามีผู้ได้รับบาดเจ็บ 7 ราย สาหัส 2 คน