ครม.มีมติยกเลิกวันหยุดพิเศษในวันอังคารที่ 27 กรกฎาคม 2564 เนื่องจากจำเป็นต้องคุมการแพร่ระบาดของโควิดให้เข้มข้นขึ้น และเพื่อหลีกเลี่ยงการเดินทางข้ามจังหวัด
วันนี้ (29 มิ.ย.) น.ส.รัชดา ธนาดิเรก รองโฆษกประจำสำนักนายกรัฐมนตรี แถลงว่า ที่ประชุมคณะรัฐมนตรี (ครม.) เห็นชอบให้ยกเลิกมติคณะรัฐมนตรี ที่เคยประกาศให้มีวันหยุดพิเศษในวันอังคารที่ 27 ก.ค. 64 เนื่องจากเห็นว่าสถานการณ์ในปัจจุบันจำเป็นต้องมีมาตรการที่เข้มข้นขึ้นในการควบคุมการแพร่ระบาดของเชื้อไวรัสโควิด-19 ตลอดจนมาตรการด้านสาธารณสุขอื่นๆ อีกทั้งการขอความร่วมมือให้ประชาชนลดการเดินทางข้ามจังหวัด จึงขอให้ยกเลิกวันหยุดพิเศษดังกล่าว

อัปเดต วันหยุด 2564 หลังจาก ครม.อนุมัติ วันหยุดเพิ่ม ในแต่ละเดือนมีวันไหนบ้าง

“เดิม ครม.ให้วันที่ 27 ก.ค. เป็นวันหยุดพิเศษ เพื่อต้องการให้มีการเดินทางท่องเที่ยวในช่วงวันหยุดยาว แต่มาปีนี้ สถานการณ์เปลี่ยนไปต้องมีความเข้มงวดมากขึ้นในมาตรการด้านสาธารณสุข รวมทั้ง ศบค.ขอให้เลี่ยงการเดินทางข้ามจังหวัด ครม.จึงเห็นชอบให้ยกเลิกวันหยุดในวันที่ 27 ก.ค.” รองโฆษกประจำสำนักนายกรัฐมนตรี กล่าวพร้อมกันนี้ ขอให้หน่วยงานที่เกี่ยวข้องอำนวยความสะดวกแก่ประชาชน ในกรณียกเลิกการจองตั๋วล่วงหน้า ทั้งด้านการเดินทาง และการจองโรงแรมที่พัก