    iPhone 7 ว่าที่เรือธงรุ่นต่อไป อาจพลิกโฉมดีไซน์ครั้งใหญ่ด้วยจอไร้ขอบ! พร้อมเทคโนโลยีการสแกนนิ้วแบบ Ultrasound Imaging ที่ล้ำหน้ากว่า Touch ID คาดเปิดตัวกันยายนนี้!
    เรียกได้ว่ามีการปล่อยข้อมูลเกี่ยวกับว่าที่เรือธงรุ่นต่อไปจากค่าย Apple อย่าง iPhone 7 ออกมาให้ได้ทราบกันอย่างต่อเนื่อง ล่าสุดก็มีการเปิดเผยเบาะแสใหม่เกี่ยวกับการดีไซน์ iPhone 7 รูปแบบใหม่ออกมาให้ได้ทราบกันเพิ่มเติม

    จากรายงานล่าสุดระบุว่าทาง Apple อาจปรับดีไซน์ iPhone รุ่นใหม่ให้มีหน้าจอไร้ขอบ และไร้ปุ่มโฮม พร้อมฝังกล้องดิจิทัลด้านหน้า และเซ็นเซอร์สแกนลายนิ้วมือไว้ภายใต้หน้าจอ ซึ่งสอดคล้องกับสิทธิ บัตรที่ทาง Apple จดทะเบียนไปเมื่อเดือนมีนาคมปี 2015 ที่ผ่านมา และได้รับการเปิดเผยรายละเอียดเมื่อเร็วๆ นี้ 
    โดยเผยให้เห็นการสแกนลายนิ้วมือผ่านหน้าจอได้โดยตรง พร้อมกับระบุว่าเป็นเทคโนโลยีการสแกนลายนิ้วมือแบบ Ultrasound Imaging หรือ การใช้คลื่นเสียงที่มีความถี่สูงแบบอัลตราซาวด์ (Ultrasound) ที่สามารถจดจำรายละเอียดของลายนิ้วมือในทุกตำแหน่งของหน้าจอ และมีความถูกต้องแม่นยำมากกว่าระบบ Touch ID ในปัจจุบัน  


    การสแกนลายนิ้วมือด้วยเซ็นเซอร์แบบ Ultrasound Imaging นั้นจะมีตัวแปรความถี่ทั้งในแนวตั้ง และแนวนอนของกระจก โดยตัวแปรความถี่ทั้งสองตัวจะมีหน้าที่ในการจดจำรายละเอียดของลายนิ้วมือ และส่งข้อมูลต่อไปยังเซ็นเซอร์ที่อยู่ภายในด้วยคลื่นความถี่สูงแบบอัลตรา ซาวด์
    เรียกได้ว่าเป็นเทคโนโลยีใหม่ที่จะช่วยยกระดับความปลอดภัยให้ดีขึ้นไปอีก ขั้น แต่อย่างไรก็ตาม การสแกนลายนิ้วมือด้วยเทคโนโลยีใหม่นี้ยังอยู่ในขั้นตอนของการทดลองเท่านั้น ซึ่งคงต้องคอยติดตามกันต่อไป ว่า iPhone 7 จะมาพร้อมกับระบบสแกนลายนิ้วมือแบบใหม่นี้จริงหรือไม่

ที่มา : 9to5mac

