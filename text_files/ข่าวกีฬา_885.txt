สหพันธ์วอลเลย์บอลระหว่างประเทศ (FIVB) ทำสกู๊ปบทสัมภาษณ์ของ ปลื้มจิตร์ ถินขาว และ นุศรา ต้อมคำ สองนักตบลูกยางสาวทีมชาติไทย เกี่ยวกับการประสานงานกันของพวกเธอทั้งคู่ในเกมการแข่งขัน ศึกวอลเลย์บอลหญิง เวิลด์กรังด์ปรีซ์ 2017โดยสื่อต่างชาติได้ยิงคำถามถึงพวกเธอทั้งสองคนว่า ทำไมถึงได้เล่นกันอย่างรู้ใจแบบนี้ ซึ่ง นุศรา ต้อมคำ ได้ตอบว่า "ฉันคิดว่าเรามีเซนส์ที่ตรงกัน เพราะเราเล่นกันมาอย่างยาวนานมากๆ อย่างที่เห็น เราประสานงานกันอย่างรู้ใจ ทุกอย่างดูง่ายไปหมดเมื่อเล่นกับ ปลื้มจิตร์" ขณะที่ ปลื้มจิตร์ ถินขาว ก็ตอบว่า "เราอยู่ด้วยกันมามากกว่า 10 ปี เราฝึกซ้อมด้วยกัน เล่นด้วยกัน อยู่ด้วยกันเกือบตลอดเวลา ฉันคิดว่าทุกอย่างที่ดีๆในการเล่นวอลเลย์บอล ถูกผสมอยู่ในตัว นุศรา นี่แหละ เธอเก่งจริงๆ" เรียกได้ว่าเป็นคู่หูที่รู้ใจกันทั้งในและนอกสนามจริงๆ สำหรับคู่หูคู่นี้ และหวังว่าทั้งคู่จะเดินหน้านำทีมสายเลือดใหม่ของเราต่อไปในอนาคต
