ควันหลงสัปดาห์ GTA V ฟีเวอร์ดูท่าจะยังไม่จบ เพราะที่ผ่านมา หลังจากที่ GTA V ออกวางขายก็มีข่าวเลียนแบบเกมส์ GTA กันทันทีเหมือนเป็นแฟชั่นไปซะแล้ว ว่าถ้าทำผิดกฎหมายขึ้นมา ตูก็อ้างเลียนแบบเกมส์ GTA นี้ไว้ก่อนแหละง่ายดี แต่สุดท้ายก็ไม่รอดคดี ติดคุกติดตารางกันไปตามระเบียบอยู่ดี ล่าสุดก็มีคดีที่อ้างว่าเลียนแบบเกมส์ GTA เกิดขึ้นอีกแล้ว ที่สหรัฐอเมริกาเจ้าเก่า ลองมาดูกันว่าเกิดอะไรขึ้น
เลียนแบบ GTA
เหตุเกิดขึ้นที่เมือง Minneapolis ได้มีผู้ปกครองของเด็กวัย 9 ขวบมาแจ้งความว่าลูกชายของพวกเขาหายตัวไปโดยไม่ทราบสาเหตุ ซึ่งก่อนหน้าที่จะหายตัวไปนั้นผู้ปกครองทราบเพียงว่า เขาไปเล่นอยู่ที่บ้านของเพื่อน แต่พอไปตามหาที่บ้านเพื่อนกลับไม่เจอตัว สุดท้ายหลังจากการประกาศหาตัว ก็ทราบว่าลูกชายของพวกเขาอยู่ที่เมือง Las Vegas ที่อยู่ห่างกันกว่าครึ่งประเทศกันเลย ก็สงสัยว่าเด็ก 9 ขวบคนนี้ไปอยู่ที่ Las Vegas ได้อย่างไร จากการสอบถามก็พบว่า เด็กแสบรายนี้ได้ไปที่สนามบิน และลอบขึ้นเครื่องบินของสายการบิน Delta Airline โดยเจ้าหนูนี่สามารถเดินผ่านด่านตรวจของสนามบิน และผ่านด่านตรวจผู้โดยสารขาออกไปขึ้นเครื่องบินได้อย่างหน้าตาเฉย โดยที่ไม่มีตั๋วโดยสาร แถมไม่มีใครสังเกตเห็นเลย เทพจริงๆ
ระยะทางที่เจ้าหนู 9 ขวบ เดินทาง
เลียนแบบ GTA
หลังจากที่ตำรวจจับตัวเจ้าหนูวัย 9 ขวบคนนี้ได้ ก็มีการสอบปากคำว่า ทำไปเพราะอะไร เจ้าหนูคนนี้ก็บอกว่า ทำเพราะเลียนแบบเกมส์ Grand Theft Auto (ไม่ได้ระบุว่าภาคไหน แต่น่าจะภาค 5 เนี่ยแหละ) โดยในเกมส์มีภารกิจหนึ่งที่ให้ลอบขึ้นเครื่องบินแล้วนั่งอยู่เงียบๆ เขาจึงเลียนแบบภารกิจนั้นนั่นเอง ด้วยเหตุนี้เจ้าหนูและครอบครัวจึงมีความผิดและต้องขึ้นศาลในเมือง Las Vegas แต่ว่าเนื่องจากเด็กยังอายุน้อย เลยไม่มีความผิด ความซวยจึงตกที่ผู้ปกครองต้องเสียค่าปรับ โทษฐานดูแลลูกไม่ดีตามระเบียบ ส่วนสนามบินก็โดนสั่งให้เพิ่มมาตรการรักษาความปลอดภัยกันมากขึ้น หลังเจ้าหนูเทพรายนี้โชว์ Stealth ลอบขึ้นเครื่องได้อย่างง่ายดาย
คลิปข่าวและสัมภาษณ์ผู้ปกครองของหนูน้อย 9 ขวบ















 