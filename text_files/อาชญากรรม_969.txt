(แฟ้มภาพ)
ตำรวจคอมมานโดจับตัว นายสมชาย คุณปลื้ม หรือกำนันเป๊าะ จำเลยในคดีจ้างวานฆ่ากำนันยูร และคดีบุกรุกเขาไม้แก้วได้แล้ว หลังหลบหนีคดีมาหลายปี
พล.ต.ท.พงศ์พัฒน์ ฉายาพันธุ์ ผู้บัญชาการตำรวจสอบสวนกลาง เปิดเผยว่า กำลังคอมมานโดกองปราบปราม ได้จู่โจมเข้าควบคุมตัว นายสมชาย คุณปลื้ม หรือ กำนันเป๊าะ จำเลยในคดีจ้างวานฆ่า นายประยูร สิทธิโชติ หรือกำนันยูร อดีตกำนันตำบลเสม็ด อำเภอเมืองชลบุรี เมื่อเดือนมีนาคม 2546 และจับตามหมายจับคดีบุกรุกเขาไม้แก้ว 
โดยคอมมานโดจับกุมตัว นายสมชาย ได้ในรถตู้ พร้อมกับพวกอีก 3 คน ที่บริเวณโรงพยาบาลสมิติเวช ย่านพัฒนาการ เมื่อราวหนึ่งชั่วโมงที่ผ่านมา จากนั้นได้ควบคุมตัว นายสมชาย มาที่กองกำกับการปฎิบัติการพิเศษ ย่านโชคชัย 4 เพื่อสอบปากคำ  หลังสอบปากคำผู้บัญชาการตำรวจสอบสวนกลาง จะแถลงข่าว ถึงรายละเอียดการจับกุมอีกครั้ง