กำลังถูกพูดถึงอย่างมาก สำหรับ อเล็กซานเดร ปาโต้ กองหน้าบราซิลของทีมเทียนจิน ฉวนเจียน แห่งไชนีส ซูเปอร์ ลีก ของจีน ที่สร้างความฮือฮาไปทั่วแดนมังกร ณ ขณะนี้เมื่อเจ้าตัวได้ประกาศว่าปลื้ม ดิลราบา ดิลมูรัต ซูเปอร์สตาร์ลูกครึ่งสาวจีน เชื้อสายอุยกูร์ จนเพื่อนร่วมทีมและแฟนๆ แห่ให้กำลังใจอย่างล้นหลาม"ตี๋ลี่เร่อปา เป็นผู้หญิงที่สวยมาก แม้ตอนนี้เธอจะยังไม่สนใจผม แต่ผมเชื่อว่าถ้าผมยิงประตูได้เรื่อยๆ เธออาจจะหันมามองผมในสักวัน" ปาโต้โพสต์ลง Weibo สื่อโซเชี่ยลของจีนสำหรับ ดิลราบา ดิลมูรัต หรือชื่อในภาษาจีน "ตี๋ลี่เร่อปา" วัย 25 ปี เป็นหนึ่งในนักแสดงสาวที่กำลังมาแรงที่สุดของแดนมังกรเวลานี้ เธอมาจากมณฑลซินเจียง เป็นสาวจีนที่นับถือศาสนาอิสลาม ด้วยใบหน้าคมขำ ตากลมโต จมูกเป็นสัน ผิวขาวเนียน ทำให้เธอโด่งดังอย่างรวดเร็วเธอมีผลงานการแสดงที่เป็นที่นิยมหลายเรื่อง เช่น 3 ชาติ 3 ภพ ป่าท้อสิบหลี่ หรือจะเป็นรายการ Running Man และ The King’s Womanซึ่งหลังจากที่ปาโต้ได้ประกาศต่อสาธารณชนไปแล้ว ทำให้เกิดกระแสถึงประเด็นนี้อย่างมาก เริ่มจากที่เพื่อนร่วมทีมถึงกับทำแผ่นป้ายเป็นรูปเขากับดาราสาวมาแซวในสนามเลยทีเดียว
นอกจากนี้บรรดาชาวโซเชี่ยลชาวจีนยังได้ส่งข้อความหา ตี๋ลี่เร่อปา อย่างล้นหลาม เช่น "เร่อปา เธอได้เห็นฟอร์มล่าสุดของปาโต้หรือยัง?", "ปาโต้ยิงได้อีกแล้ว สาวน้อยเธอต้องมีอะไรตอบกลับเขาบ้างแล้วล่ะ" เป็นต้นสำหรบ ปาโต้ ปัจจุบันอายุ 28 ปี ติดทีมชาติบราซิลชุดใหญ่ 27 นัด ยิงได้ 10 ประตู เคยได้รับการจับตามองตั้งแต่ดาวรุ่งสมัยค้าแข้งกับ อินเตอร์นาซิอองนาล ในบ้านเกิด ก่อนสร้างชื่อกับ เอซี มิลาน ในช่วงปี 2007-13 แต่ด้วยปัญหาอาการบาดเจ็บ ทำให้เจ้าตัวต้องระหกระเหินไปหลายสโมสร แล้วสุดท้ายมาร่วมทัพ เทียนจิน ฉวนเจียน เมื่อปี 2017ด้านชีวิตส่วนตัว ปาโต้เคยคบหากับ บาร์บาร่า แบร์ลุสโคนี่ ลูกสาวของเจ้าของสโมสรเอซี มิลาน รวมไปถึง อัลเมด้า อบาซี่ ดารานางแบบสาวชาวอัลบาเนีย และ ฟิออเรลล่า มัทเธอีส นักแสดงและพิธีกรชาวบราซิล