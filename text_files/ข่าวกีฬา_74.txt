เลสเตอร์ ซิตี้ สโมสรดังแห่งเวที พรีเมียร์ลีก อังกฤษ ออกแถลงการณ์อย่างเป็นทางการยืนยันว่า เฮลิคอปเตอร์ของคุณ วิชัย ศรีวัฒนประภา เจ้าของสโมสร เกิดอุบัติเหตุตกลงตรงบริเวณที่จอดรถข้างสนาม คิง เพาเวอร์ สเตเดี้ยม หลังจบเกมที่ทีมเปิดบ้านเสมอ เวสต์แฮม ยูไนเต็ด 1-1 เมื่อวันเสาร์ที่ 27 ตุลาคม ที่ผ่านมา โดยทางสโมสรเผยว่า "เรากำลังให้ความช่วยเหลือเจ้าหน้าที่ตำรวจเลสเตอร์เชียร์และหน่วยบริการฉุกเฉินกับเหตุการณ์ใหญ่ที่สนาม คิง พาวเวอร์สเตเดี้ยม สโมสรจะออกแถลงการณ์เพิ่มเติมทันทีที่ข้อมูลได้รับการยืนยัน" แถลงการณ์ผ่านเว็บไซต์อย่างเป็นทางการของ เลสเตอร์ ระบุ ทั้งนี้ ยังไม่มีการยืนยันถึงจำนวนผู้เสียชีวิต และผู้ได้รับบาดเจ็บจากเหตุการณ์สลดครั้งนี้ อย่างไรก็ตาม รายงานข่าวจากต่างประเทศระบุว่า เฮลิคอปเตอร์ลำดังกล่าวน่าจะมี คุณวิชัย ศรีวัฒนประภา เจ้าของสโมสร ที่เดินทางเข้ามาชมเกมในลีกในนัดดังกล่าว ส่วน คุณอัยยวัฒน์ ลูกชาย และรองประธานสโมสร ไม่ได้อยู่บนเครื่องในขณะเกิดเหตุโดยเอียน สตริงเกอร์ คอมเมนเตเตอร์ฟุตบอลทางช่อง BBC กล่าวว่า เฮลิคอปเตอร์นั้นหมุนเป็นเกลียวก่อนตกลงบริเวณข้างสนามก่อนที่ไฟจะลุกขณะที่ ร็อบ ดอร์เซตต์ นักข่าวจาก Sky Sports เผยว่า หลังจากเฮลิคอปเตอร์บินขึ้นไปเพียงไม่กี่วินาที ก็เกิดการสูญเสียการควบคุม และตกลงบริเวณลานจอดรถที่อยู่ห่างไปเพียงไม่กี่ร้อยเมตรเท่านั้น ทางด้านช่างภาพอิสระ ไรอัน บราวน์ ที่เห็นเหตุการณ์ก็เปรียบให้เห็นภาพว่า เฮลิคอปเตอร์กลายเป็นลูกไฟขนาดมหึมาเลยทีเดียวสำหรับ คุณวิชัย  ศรีวัฒนประภา ประธานสโมสรฟุตบอลเลสเตอร์ ซิตี้ เข้าซื้อสโมสรเลสเตอร์ ซิตี้ ในปี 2553 ซึ่งช่วงแรกเจ้าตัวถือหุ้น 51% ก่อนจะเข้าถือหุ้นเพิ่มเป็น 100% ในปีเดียวกัน พร้อมสร้างประวัติศาสตร์พาทีมประสบความสำเร็จด้วยการก้าวขึ้นถึงตำแหน่งแชมป์พรีเมียร์ลีกในฤดูกาล 2015-16
>> เผยคลิปวินาที ฮ.เสี่ยวิชัย ก่อนบินออกจากสนามคิง เพาเวอร์ <<
>> ขอให้เป็นเครื่องเปล่า! “ภรรยาซิโก้” ให้กำลังใจครอบครัวศรีวัฒนประภา <<
>> ผมเห็นเหตุการณ์! "ชไมเคิ่ล" สุดช็อกร่ำไห้หนักหลังวิ่งไปดู ฮ.ตก <<
>> ส่งกำลังใจ! "มาดามแป้ง" โพสต์ถึง "เจ้าสัววิชัยและครอบครัว" หลังเกิดเหตุฮ.ตก <<
 
