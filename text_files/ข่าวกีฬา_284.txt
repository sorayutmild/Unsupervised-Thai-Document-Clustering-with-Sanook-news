ส่อดราม่า! เมื่อ "ผู้พันวิทย์" ออกมาจวก "โม้อมตะ" คืน หลังจากที่ฝ่ายหลังให้สัมภาษณ์ว่าถูกปล้นชัยชนะสืบเนื่องจากไฟต์ที่ “โม้อมตะ” สมรักษ์ คำสิงห์ ฮีโร่เหรียญทองโอลิมปิกคนแรกของประเทศไทย ขึ้นชกมวยไฟต์พิเศษกับ “ผู้พันวิทย์” ยอดวันเผด็จ ส.จุลเสน นักมวยดังรุ่นพี่ ชิงเงินเดิมพัน 6 ล้านบาท ที่เวทีมวยราชดำเนิน เมื่อวันที่ 2 เมษายนที่ผ่านมาซึ่งในไฟต์นี้สามารถเก็บเงินค่าชมได้ถึง 2,929,500 บาท ก่อนที่ผลตัดสินจากกรรมการให้ออกมาเสมอกัน จน สมรักษ์ ไม่พอใจ และออกมาให้สัมภาษณ์ว่าถูกปล้นชัยชนะ พร้อมประกาศแขวนนวมตามมาโดยล่าสุด “ผู้พันวิทย์” ได้ออกมาเปิดเผยว่า สำหรับผลการตัดสินที่ออกมานั้น เป็นเรื่องที่ตนยอมรับได้ เพราะจุดประสงค์การชกกับ สมรักษ์ เป็นครั้งที่ 2 นี้ เนื่องมาจากต้องการปลุกกระแสวงการมวยให้กลับมาอีกครั้ง ไม่ใช่ชกเพื่อให้แพ้ชนะกันอย่างเอาเป็นเอาตายซะทีเดียว“สิ่งหนึ่งที่ผมชื่นชอบ สมรักษ์ มาตลอดก็คือ ความอัจฉริยะเชิงมวยของเขา แต่ผมเองติดใจคำพูดบางคำที่ สมรักษ์ ให้สัมภาษณ์ในรายการเจาะข่าวเด่นช่วงท้ายๆที่บอกว่าผมเอาเข่าไปตีเหมือนกับเป็นการถูขี้ไคลให้บ้างอะไรบ้าง ซึ่งตรงนี้ถือว่าไม่มีความเคารพให้กัน เป็นสิ่งที่จะพูดจริงหรือเล่นคงไม่ใช่แน่ เพราะโดยส่วนตัวแล้วเราสองคนก็ไม่มีอะไรขัดแย้งกันนั่นรวมไปถึงเรื่องผลการตัดสินของกรรมการด้วย ดังนั้นผมจึงขอประกาศตรงนี้ว่า ระหว่าง ผม กับ สมรักษ์ จะไม่มีการชกกันอีก สำหรับไฟต์ที่ 3 จะไม่มีทางเกิดขึ้นแน่นอน” ผู้พันวิทย์ ร่ายยาว
คลิปการชกเมื่อวันที่ 2 เม.ย. ที่ผ่านมา

ขอบคุณคลิปจาก สำนักข่าว ที-นิวส์ (youtube)
