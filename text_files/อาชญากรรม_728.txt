สะเทือนใจลูกชายป่วยมีอาการทางประสาท นั่งเฝ้าศพแม่อืดคาบ้านนาน 5 วันย่านบางมด
สน.บางมด รับแจ้งเหตุมีผู้เสียชีวิตภายในห้องเช่า ซ.พระราม 2 จึงไปตรวจสอบยังสถานที่เกิดเหตุเป็นอาคาร 2 ชั้นแบ่งให้เช่า ในห้องเช่าเลขที่ 32/11 พบศพ นางซุ้นยู้ แซ่พั้น อายุ 88 ปี นอนเสียชีวิตอยู่ที่พื้นห้องสวมเสื้อคอกระเช้า สวมผ้า สภาพศพขึ้นอืด ข้างศพมีลูกชาย ทราบชื่อคือ นายสมชาย แซ่จู อายุ 59 ปี นั่งเฝ้าศพและตะโกนเรียกแม่อยู่ตลอดเวลา สร้างความสะเทือนใจแกู่ผู้พบเห็นเป็นอย่างมาก
จากคำบอกเล่า นางวลิสา อำนวยผล อายุ 58 ปี เจ้าของห้องเช่าให้การว่าผู้ตายอาศัยอยู่กับนางหมวย แซ่จู และนายสมชาย ลูกสาวและลูกชายที่ห้องเช่ากัน  3 คน โดยเช่าอยู่มากว่า 8 ปีแล้ว ทั้งหมดไม่ได้ประกอบอาชีำพอะไรเนื่องจากผู้ตายอายุมาก ส่วนนางหมวยและนายสมชายป่วยมีอาการทางประสาทด้วยกันทั้งคู่ ทุกวันนางหมวยจะเป็นคนออกไปขออาหารจากชาวบ้านที่ใจบุญ กระทั่งวันเกิดเหตุผู้ที่พักอยู่ห้องข้าง ๆ บอกว่าได้กลิ่นเหม็นเน่าโชยออกมาจากห้องดังกล่าว ตนจึงมาเคาะประตูเรียกแต่ไม่มีใครเปิด ตนจึงใช้กุญแจสำรองไขเข้าไปต้องตกใจและสลดใจเมื่อพบศพนางซุ้นยู้นอนเสียชีวิตและเห็นนายสมชายกำลังนั่งเฝ้าศพแม่ไม่ห่างกาย 
เบื้องต้น เจ้าหน้าที่สันนิษฐานผู้ตายน่าจะเสียชีวิตมาแล้วไม่ต่ำกว่า 5 วัน สาเหตุอาจมาจากโรคประจำตัวประกอบกับมีอายุมากแล้ว 
 