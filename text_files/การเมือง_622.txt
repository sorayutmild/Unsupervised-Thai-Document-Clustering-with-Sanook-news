ผู้สื่อข่าวรายงานว่า (19 มี.ค.) เฟซบุ๊กแฟนเพจพลังประชาชน โค่นล้มระบบทักษิณ ได้โพสต์ภาพนายเอกภพ เหลือรา หรือ ตั้ง อาชีวะ ผู้ต้องหาในหมายจับคดีหมิ่นสถาบันเบื้องสูงตามประมวลกฎหมายอาญา มาตรา 112 ขณะนอนอาบแดดอเล่นโทรศัพท์มือถือ นอกจากนี้ บนโต๊ะที่อยู่ใกล้กัน ยังพบมีการวางโทรศัพท์มือถืออีกเครื่อง แท็บเล็ต กระเป๋าหลุยส์ วิคตอง และกุญแจห้องหมายเลข 436 โดยมุมภาพระบุว่าถูกถ่ายในวันนี้ (19 มี.ค.) 
ทั้งนี้ เมื่อวานนี้เฟซบุ๊คแฟนเพจ กลุ่มมวลชนปฎิรูปประเทศไทย ได้แชร์คลิปตั้ง อาชีวะ เยาะเย้ย กปปส.ภูเก็ต พร้อมประโยคว่า "กปปส.ภูเก็ต ขณะนี้พบเห็นตั้ง อาชีวะ เดินควงสาวๆ เข้าโรงแรม เป็นโรงแรมหรู 5 ดาวย่านภูเก็ต ซึ่งตอนนี้ก็มีคนจำนวนหนึ่งที่ต้องการจะดักจับ ตั้ง อาชีวะ ส่งเจ้าหน้าที่ตำรวจได้นั่งรอหน้าโรงแรม เป็นเวลานานมาก จนขณะนี้เขาได้เริ่มหงอกแล้ว ผู้สื่อข่าวรายงานว่า จะนั่งรอตั้ง อาชีวะ จนกว่าเขาจะหงอกจนตายไปในที่สุด สลิ่ม"