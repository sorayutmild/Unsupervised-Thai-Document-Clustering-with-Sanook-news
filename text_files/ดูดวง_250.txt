สิ้นปีทีไร ใครๆ ก็พากันเช็คดวงให้วุ่น
แต่วันนี้ไม่ต้องไปหาที่ไหนไกล เพราะเรามีคำทำนายของ 12 ราศีประจำปี 2559 ฉบับย่อๆ ของ หมอช้าง-ทศพร ศรีตุลา มาให้ดูกัน
ส่วนฉบับเต็มต้องรอดูในรายการ “สดใหม่ไทยแลนด์” วันที่ 29 ธ.ค. เวลา 09.00 น. ทางช่อง 2 นู่นล่ะ
พร้อมแล้วเริ่ม!!!
 ราศีมังกร (15 ม.ค. – 12 ก.พ.)
โดยพื้นฐานราศีมังกรเป็นนักคิด ละเอียด รอบคอบ เป็นนักบริหารจัดการวางแผน ในปี 2558 เป็นปีที่แคล้วคลาดจากเรื่องดีๆ แต่ในปี 2559 จะมี ′ข่าวดี′ เข้ามาหลังสงกรานต์ ฉะนั้น เตรียมตัวให้พร้อมสำหรับโอกาสดีๆ ด้านชื่อเสียง ตำแหน่ง เงินทอง และการงาน จะเป็นราศีแห่งความก้าวหน้ามากขึ้น  เรื่องที่ต้องระวังคือ ′สุขภาพ′ ซึ่งมีประเด็นมาตั้งแต่ปี 2558 แล้ว และยาวไปถึงปี 2559
ราศีกุมภ์ (13 ก.พ.-14 มี.ค.)
เป็นราศีที่พระราหูเข้าตั้งแต่ 16 ม.ค. 2559 คนที่ทำอาชีพเกี่ยวกับ ′เงา′ เวลาเจอพระราหูจะดี เช่น ดารา นักแสดง นักร้อง หรือการค้าขายที่ไม่มีหน้าร้าน จับต้องไม่ได้ หรือทางออนไลน์ นิยามของพระราหูเข้าคือ ′ความลุ่มหลงด้านบวก′ เวลาทำอะไรก็จะทำแบบจริงจังมากขึ้น แต่ในแง่ไม่ดีคือราหูเป็นดาวแห่งการเสี่ยงโชค อบายมุ- การพนัน ดังนั้น ต้องเตรียมตัวไหว้ขอพรด้วยตัวเอง
ราศีมีน (15 มี.ค.-13 เม.ย.)
เป็นราศีที่ดวงดีอันดับที่ 2 ของปี 2559 เพราะดวงดาวร้ายๆ ย้ายออกไปหมดแล้ว ชีวิตเปลี่ยนและพลิกไปในทางที่ดีขึ้น ใช้คำว่า ′พ้นเคราะห์′ เลย นอกจากสิ่งไม่ดีย้ายออกแล้วยังมีสิ่งที่ดีเข้ามา เด่นสุดเลยคือเรื่อง ′ความรัก′ มกราคมอาจจะดีขึ้นเปลาะหนึ่ง แต่เลยสงกรานต์ไปแล้วจะดีขึ้นอย่างชัดเจน  ส่วนเรื่องงาน จากเดิมเป็นราศีที่มีปัญหาเรื่องงานค่อนข้างเยอะก็จะดีขึ้น
ราศีเมษ (14 เม.ย.-14 พ.ค.)
ต้องบอกว่าเป็นราศีที่มี ′การเปลี่ยนแปลง′ เยอะที่สุดในปี 2559 เพราะดาวมฤตยูเข้า แต่อย่าเพิ่งตกใจ! เพราะดาวดวงนี้เป็นดาวแห่งการเปลี่ยนแปลง ดาวแห่งนวัตกรรมและวิวัฒนาการ เพราะฉะนั้นก็จะเปลี่ยนแปลงไปในทางที่ดีขึ้น เพียงแต่เวลาเขาเลือกให้เราเปลี่ยนดวงเนี่ย เราไม่รู้ว่าเขาเลือกอะไรให้เรา  สิ่งที่จะแนะนำชาวราศีเมษคือต้องเปลี่ยนตัวเองก่อน เปลี่ยนลุคใหม่ก็ได้ อย่างเปลี่ยนแว่น หรือสีผม
ราศีพฤษภ (15 พ.ค.-14 มิ.ย.)
เตือนเรื่อง ′ความขัดแย้ง′ เพราะเป็นราศีที่มีความขัดแย้งสูงมาก โดยเฉพาะในช่วงต้นปี ทั้งทะเลาะกับเพื่อน ทะเลาะกับหุ้นส่วน คือตีเขาไปหมดเลย ต้องระมัดระวัง อาชีพที่อยู่กับการซ่อมแซมทั้งหลายจะดี พวกนี้จะเหมาะ แต่ถ้าเราไม่ได้อยู่ในอาชีพเหล่านั้นก็ต้องดูให้มากขึ้น  พฤษภเป็นราศีที่เจอพระเสาร์มาตั้งแต่ปี 2558 หลังสงกรานต์ปีหน้าถึงจะเริ่มดีขึ้น ดวงจะเริ่มเปลี่ยน เป็นราศีที่เหมาะกับการลงทุน ช่วงต้นปีศึกษาหาข้อมูลเตรียมตัวไว้เลย พอสงกรานต์ไปแล้วอยากจะเปิดหรือเริ่มทำอะไรเพิ่มเติมก็มีโอกาสที่ดี
ราศีเมถุน (15 มิ.ย.-16 ก.ค.)
เป็นราศีที่ดวงดี แต่จะเหมาะกับบางอาชีพ เช่น อาชีพที่เกี่ยวข้องกับการเจรจา งายขาย การพูด เพราะว่าดวงมีสังคมที่กว้างขึ้นในปีหน้า ได้เจอผู้คนใหม่ๆ โอกาสใหม่ๆ เชื่อว่าน่าจะเพิ่มยอดขายหรืออะไรที่ดีมากขึ้น เรื่องที่ต้องเตือนคือมิตรอาจกลายเป็นศัตรู บางทีเพื่อนที่ดูหวังดีอาจจะมาแทงข้างหลังเรา
ราศีกรกฏ (17 ก.ค.-16 ส.ค.)
เป็นราศีของการบริหารจัดการ แต่มีเกณฑ์เสียเงินเยอะที่สุด ข่าวดีคือมีเงินมาให้เสีย มันหาได้เยอะ แต่ก็มีรายจ่ายเยอะ บางคนอาจจะเป็นลักษณะของการลงทุน ขยับขยายได้มา แต่ไม่ได้เป็นปีของการออมเงิน เป็นราศีที่มีเรื่องการใช้เงินเยอะ แนะนำอีกอย่างหนึ่งคือการเสียเงินที่ดีเลยคือการทำบุญ ใครเกิดราศีนี้แพลนไว้เลย 12 เดือนจะไปทำบุญแบ่งจ่ายไป ให้มันมีเรื่องเสียเงินทุกเดือน เรื่องเสียเงินอย่างอื่นมันจะได้ไม่เกิดขึ้น
ราศีสิงห์ (17 ส.ค.-16 ก.ย.)  วันที่ 16 ม.ค. ดาวราหูเป็นเจ้าภาพ คือเข้าที่ราศีสิงห์โดยตรง และอยู่ประมาณ 1 ปีครึ่ง แต่อย่าตกใจเพราะอย่างอาชีพนักแสดง พอพระราหูเข้าแล้วดังกันทุกคน เพราะราหูเป็นดาวแห่งชื่อเสียง แต่มีทั้งชื่อเสียงลบและชื่อเสียงบวก เพราะฉะนั้นใครก็ตามที่เกิดในราศีสิงห์ สโลแกนของปี 2559 คือ “รวยไม่รู้เรื่อง ดังไม่รู้ตัว” แต่พอพระราหูเป็นเจ้าภาพ เราก็ต้องกลัวเรื่องทุกขลาภ วิธีแก้เคล็ดคือทำบุญเรื่องเกี่ยวกับแสงสว่างเยอะๆ เช่น บริจาคเทียน หลอดไฟ เพราะพระราหูคือเงา ดังนั้นเราก็ต้องเปิดไฟให้สว่างขึ้น
ราศีกันย์ (17 ก.ย.-17 ต.ค.)
นี่คือราศีที่ดวงดีที่สุดในปี 2559 เพราะนอกจากดาวพฤหัสจะเข้าแล้ว ดาวร้ายๆ ยังย้ายไปหมด ชีวิตพลิกเลย ราศีกันย์ถูกเตือนในปี 2558 เยอะมาก แต่ปี 2559 ดีมาก ดีข้ามหน้าข้ามตาทุกคน เป็นโอกาสสำหรับคนที่ตั้งใจเริ่มอะไรใหม่ๆ ในชีวิต ทั้งบ้านใหม่ รถใหม่ รวมทั้งสิ่งใหม่ๆ จะเกิดขึ้น  ดวงเป็นตัวบอกว่าอะไรรอคุณอยู่ สิ่งดีๆ มารออยู่หน้าบ้าน แต่การเปลี่ยนแปลงไม่ได้หมายความว่าดวงจะสบาย เราต้องเอาตัวเองเข้าไปหาโชคนั้นด้วย
ราศีตุลย์ (18 ต.ค.-16 พ.ย.)
เป็น 1 ในราศีที่มฤตยูเข้า มีการเปลี่ยนแปลงเยอะ โดยเฉพาะเรื่องคู่ แต่คู่มีหลายแบบ ทั้งคู่หุ้นส่วน คู่สัญญา ซึ่งในปี 2559 ต้องดูเยอะหน่อย แต่ต้องบอกว่าราศีนี้ครึ่งปีแรกดี โดยเฉพาะเรื่องโชค แต่ว่าตุนตุนไว้ ตุนสมชื่อ เพราะครึ่งปีหลังจะเหนื่อยขึ้น ผู้หลักผู้ใหญ่ ความช่วยเหลืออะไรต่างๆ มันจะลสิ้นปีทีไร ใครๆ ก็พากันเช็คดวงให้วุ่น
แต่วันนี้ไม่ต้องไปหาที่ไหนไกล เพราะเรามีคำทำนายของ 12 ราศีประจำปี 2559 ฉบับย่อๆ ของ หมอช้าง-ทศพร ศรีตุลา มาให้ดูกัน
ราศีพิจิก (17 พ.ย.-15 ธ.ค.)
ราศีพิจิกถ้าจะแต่งงานต้องเป็นปุ๊บปั๊บทันที ต้องเป็นแนวเซอร์ไพรส์หรือฟ้าแลบ แต่ขอเตือนเรื่องสุขภาพโดยเฉพาะช่วงต้นปี ม.ค. - ก.พ. เป็นราศีที่มีเกณฑ์ในการเข้าโรงพยาบาลและผ่าตัด ส่วนเรื่องงานไม่ค่อยน่าเป็นห่วง ดวงความรักก็ดีไปถึงปี 2560
ราศีธนู (16 ธ.ค.-14 ม.ค.)
เป็นราศีที่มีโชคจากทางไกล เน้นเรื่องการเดินทาง หรือใครที่ทำเรื่องค้าขาย ในปี 2559 ก็ต้องพบปะลูกค้าที่อยู่ไกลขึ้นไปอีกจึงจะดี หรือคนที่มาจากทางไกลมาติดต่อเรา แบบนี้จะเหมาะกับราศีธนู ส่วนมนุษย์เงินเดือนมีโอกาสแห่งการโปรโมต การเปลี่ยนแปลง มีความก้าวหน้า ปรับเปลี่ยน โยกย้าย ที่เกี่ยวข้องกับระยะทาง
ส่วนฉบับเต็มต้องรอดูในรายการ “สดใหม่ไทยแลนด์” วันที่ 29 ธ.ค. เวลา 09.00 น. ทางช่อง 2 นู่นล่ะ
