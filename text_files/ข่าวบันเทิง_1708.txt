กลายเป็นประเด็นกระตุ้นต่อมเผือกอีกแล้ว เมื่อมีการข้อความแชทที่กำลังแชร์ส่งต่อกันอย่างแพร่หลายในโลกออนไลน์ ผ่านทางเฟซบุ๊กของนักข่าวบันเทิงรุ่นใหญ่ที่รู้จักในวงการบันเทิงอย่าง "อาร์ม อิสระ" ที่โพสต์ข้อความเล่าเรื่องยาวๆ เกี่ยวกับ "นางเอกสาว" กับ "ชายหนุ่ม" ที่ตอนนี้ทำให้แม่ฝ่ายนางเอกกำลังกลุ้มใจหนัก
จากข้อความดังกล่าว นักข่าวรุ่นใหญ่ได้โพสต์ข้อความ โดยมีเนื้อหาใจความระบุว่า แม่ของนางเอกสาวคนหนึ่งได้มาปรึกษา เนื่องจากเครียดที่ลูกสาวไม่ยอมเชื่อฟัง หันไปหลงใหลกับชายหนุ่มที่กลับมาคบหากันอีก แต่ปัญหาหลักๆ คือ ทั้งคู่ต่างเป็นคนหัวแข็ง ไม่อ่อนข้อให้ใครง่ายๆ และไม่ค่อยเชื่อฟังคำจากใคร
ข้อความบางช่วงยังบอกอีกว่า แม่นางเอกพยายามผลักดันให้ลูกกลับไปคืนดีและคบหากับแฟนหนุ่มคนเก่าดีกว่า แต่สุดท้ายก็ทำอะไรไม่ได้ เมื่อชายหนุ่มกลับเข้ามาในชีวิตอีก ทำให้ผู้เป็นแม่รู้สึกกลุ้มใจ เพราะกลัวว่าลูกสาวจะล้มเหลวอีกครั้ง หลังจากที่เคยเผชิญหน้ามาแล้ว เมื่อครั้งที่ทั้งคู่เคยคบหากันสมัยรุ่นๆ
นักข่าวรุ่นใหญ่ ยังได้แนะนำว่า แม้ว่าอยากจะให้ความรักของทั้งคู่ได้สุขสมหวัง เพราะต่างก็รู้จักกันมาตั้งแต่สมัยเข้าวงการตั้งแต่เด็ก แต่ดูเหมือนความรักของคู่นี้จะล้นเกินพอดี อีกทั้งยังไม่ค่อยเชื่อฟังคำแนะนำจากพ่อแม่ ไม่รู้จักเขาหาผู้ใหญ่แบบดีๆ ทำให้ที่ผ่านมามีแต่มุมมองแง่ลบจากครอบครัวทั้งสองฝ่าย
นอกจากนี้ นักข่าวบันเทิงคนเดิมยังบอกอีกว่า ครั้งที่ทำให้ผู้เป็นแม่เจ็บสุดๆ คงเป็นเมื่อตอนทั้งสองฝ่ายเลิกกันครั้งก่อน ฝ่ายชายปีนบ้านเข้ามาต่อว่าหยาบคายใส่บุพการี เป็นสิ่งที่ยังไม่เคยได้รับคำขอโทษและยังไม่เคยให้อภัย ทั้งหมดคงต้องปรับทัศนคติของเด็กทั้งสองคน
อย่างไรก็ตาม หลังจากโพสต์ดังกล่าวถูกเผยแพร่ออกไปเป็นวงกว้าง ปรากฏว่ากลายเป็นประเด็นซุบซิบในทันที หลายคนวิเคราะห์และวิจารณ์ไปต่างๆ นานาว่าเป็นดาราคนไหน บางส่วนก็เห็นพ้องว่า ความรักของทั้งคู่ดูสวยงาม เพียงแต่ยังมีทิฐิสูงอยู่ทั้งคู่ ทำให้ความสัมพันธ์ของตัวเองและคนรอบข้างไม่ค่อยราบรื่นมาตลอด
ขอบคุณกระทู้เว็บพันทิป คุณ TK บันเทิงเริงรมย์