เกมส์ออนไลน์
        คงไม่ผิดนักถ้าหากผมจะพูดว่า เวลามีเกมส์ออนไลน์ตัวใหม่ๆ  ที่มีความน่าสนใจน่าจับตามองโผล่มาทีไร  จะต้องตั้งหน้าตั้งตารอได้สัมผัสกันอย่างใจจดใจจ่อมากๆ  ต่างคาดหวังว่าจะได้ทดสอบหรือสัมผัสอย่างเร็วที่สุดเท่าที่จะเป็นไปได้  แต่ในปัจจุบันช่วง CBT , OBT หรือ Official Release นั้นมีความเร็วในแต่ละช่วงแตกต่างกันไป มีทั้งเทสต์ชาติเศษก็ยังไม่เสร็จ  กับเทสต์อาทิตย์เดียวเปิดเลยก็มี  แถมยังมีเกมจำนวนมากที่เปิดให้บริการในเวลาใกล้เคียงกันอีกจนเลือกไม่ถูกว่า จะเล่นเกมไหน  แต่หารู้ไม่ว่ามันมีเหตุจูงใจอะไรบางอย่างที่ทำให้เราเกิดอาการเบื่อว่าที่ เกมส์ออนไลน์ตัวโปรดทั้งที่พึ่งได้สัมผัสเสียด้วยซ้ำ เอ๊ะ ! เพราะอะไรนะ....
 
คนเล่นทะลัก มักตามมาด้วยปัญหา
เกมส์ออนไลน์
กะ..เกมจะค้างแล้ว !
        เป็นปัญหาโลกแตกสำหรับเกมส์ใหม่ เกมใหญ่ คนสนใจจำนวนมาก  คาดว่าเพื่อนๆทุกคนคงเคยประสบมาแล้วจากหลายๆเกม พอเกมจะเปิดปุ๊บ อ่าว Login  ล่ม เข้าไม่ได้ บางเกมเวปไซต์หลักล่มก่อนเกมเปิดอีกก็มี (คนดาวน์โหลดเยอะ)  พอเข้าไปเล่นได้ก็มักจะเกิดคำอุทานที่ว่า "เห้ย !! โคตรแลคเลย !! อะไรฟะ !!" เล่นไม่ได้ คลิ๊กไม่ไป พาลเอาหงุดหงิด หมดอารมณ์เล่นกันดื้อๆได้เลยก็มี  ทั้งที่การที่มีคนให้ความสนใจเยอะมากๆ เป็นเรื่องที่ดีมากกับตัวเกมส์แท้ๆ  แต่ก็กลับส่งผลเสียพาลให้คนจำนวนหนึ่งเลิกเล่นได้เช่นกันหากไม่เตรียมการณ์ พร้อมรับมือให้ดี
 
คุณภาพของเกมที่ผิดหวังกับที่คาดไว้
เกมส์ออนไลน์
มันต้องเจ๋งแน่นอน !
         ความเบื่อนี้มักเกิดจากการที่เราเสพย์ข้อมูลของเกมส์แล้วคิดคาดหวังกับเกมตัว นั้น แต่ทว่าเมื่อได้สัมผัสโดยตรงจริงๆแล้ว กลับไม่ได้เป็นอย่างที่คิด  หลักๆจะแบ่งออกเป็น 2 เรื่องใหญ่ ก็คือ ระบบ และ กราฟิก  ไม่ว่าจะด้วยเหตุผลใดเหตุผลหนึ่ง หรือบางคนอาจจะทั้ง 2  เหตุผลรวมกันแล้วผิดคาดจากที่เราได้ข้อมูลและคิดกันก่อนหน้านี้มา  มักจะพาลทำให้หมดอารมณ์เล่นเกมนั้นไปได้เลยก็มีจ้า
 
เงินไหลไปเทไป ทั้งที่เล่นเกมฟรี
เกมส์ออนไลน์
 ต้องเติมซื้อแฟชั่นหน่อยแล้ว เดี๋ยวน้อยหน้าเพื่อน 
        ปฎิเสธไม่ได้ว่าผู้เล่นเกมส์ส่วนมาก  หวังที่จะได้เล่นเกมกันแบบฟรีๆอยู่แล้ว  ตัวเลือกหนึ่งที่ตอนนี้จะเห็นได้ชัดในบ้านเราเลยก็คือ การเปิดเกมแบบ Item  Mall เพราะว่าผู้เล่นเลือกที่จะจ่ายแบบยินยอมจ่ายเมื่ออยากจ่าย  มากกว่าจะมาโดนบังคับจ่ายรายเดือน  แต่ผลมันเหมือนจะกลับกันในบางเรื่องอยู่บ้าง  การจ่ายตามความพอใจนั่นแปลว่าเดือนนึงเราจะไม่มีลิมิตในการจ่ายเลยก็เป็นได้  บางทีเสียเงินมากกว่าเล่นเกมเก็บค่าบริการรายเดือนด้วยซ้ำ  ในเมื่อความอยากได้มันไม่มีที่สิ้นสุด จนบางคนก็พึ่งมาฉุกคิดได้ว่า  เงินที่เสียไปเนี่ยะ......มากกว่าค่าโทรศัพท์โทรหาแฟนสาวทุกคืนซะอีก !  ซ้ำร้ายบางเกมที่มีไอเทมมอลล์ระดับเทพโผล่เข้ามา  พอเราไม่มีกำลังทรัพย์เพียงพอที่จะเติมให้เทพทันคนอื่น  ก็พาลจะทำให้เลิกเอาดื้อๆก็มี
 
โดนดักตีหัวโดยไม่ถงไม่ถามสุขภาพซักคำ
เกมส์ออนไลน์
 ถ้าตีขนาดนี้คงไม่ต้องถามกันแล้ว....
        เกมส์เดียวนี้เริ่มมีระบบ PK , PVP มาเป็นตัวชูโรงอยู่ไม่ใช่น้อย  เกมที่มีแต่ระบบ PVP ก็คงไม่มีประเด็นอะไรเท่าไหร่  เพราะมันเป็นการต่อสู้ด้วยการยอมรับทั้ง 2 ฝ่าย แต่เจ้าเกมที่มีระบบ PK  นี่สิปัญหา เคยมั้ย ? เดินๆอยู่ก็สะดุดอะไรไม่รู้ลงไปนอนกองกับพื้น  ซักพักหัวแดงก็วิ่งผ่านหน้าไปทั้งที่เราไม่เคยเหยียบเท้าหรือไปพูดแทงใจดำ อะไรคนนั้นเลยแม้แต่น้อย ถ้าเป็นคอ PK (อย่างผม) ก็ว่าไปอย่าง  แต่ถ้าเป็นคนเล่นเกมแล้วรักสงบอย่างเจ๊ Por_kk  ถ้าหากโดนไล่ฆ่าทุกวันก็คงมีอาการเบื่อจนต้องเลิกเล่นเกมนั้น ก็เป็นได้ !
 
สมดุลย์ที่หาได้ยากในเกม
เกมส์ออนไลน์
 สมดุลย์เสียอย่างแรง มือนึงมี 6 นิ้วอยู่คนเดียวเลยเก่งกว่าชาวบ้าน 
        ทุกวันนี้คนถวิลหาความสมดุลในการเล่นเกมส์ ไม่ว่าจะทั้งเรื่องความเก่งของอาชีพ  ความได้เปรียบเสียเปรียบของเหล่าผู้เล่นด้วยกันเองก็ตามแต่พูดคุยกัน  บางคนเจอเกมที่ใช่ เจออาชีพที่ใช่ในเกมนั้น  แต่ดันไปเจออาชีพอื่นที่เก่งกว่าอย่างเห็นได้ชัด  (ไม่นับเรื่องฝีมือการเล่นนะ) ก็พาลจะแอบเซ็งๆแล้วก็หายตัวไปดื้อๆก็มี  แต่ก็อาจจะมีอีกกลุ่มหนึ่งที่ซีเรียสกับการห่างชนชั้นภายในเกมด้วย  แม้ว่าจะเข้ามาเล่นเกมยามว่างตามเวลาที่พอจะหาได้  แต่กลายเป็นว่าท้อใจที่เห็นผู้เล่นในเกมส่วนใหญ่มีระดับเลเวลและไอเท็มไปไกล กว่าที่คิด จนความหวังว่าจะเป็นหนึ่งในเทพของเกมนั้นๆ พังทลายลง  ทั้งที่เล่นมาพร้อมๆกัน แต่กลายเป็นว่าความไม่สมดุลย์บางอย่างทำให้เบื่อ  ถึงแม้นั่นจะเป็นเพราะเหตุผลส่วนตัวก็ตาม แต่มันก็มีจริงๆนะ
 
บอท โปร บอท โปร everywhere
เกมส์ออนไลน์
 อ้าว นั่นมันรถไฟนี่
        น่าจะไม่ต้องสาธยายมากสำหรับหัวข้อสุดท้ายนี้  คู่ต่อสู้อันแสนยาวนานของ Nprotect และ Hackshield ไม่ว่าจะบอทหรือโปรก็ตาม  มันทำให้ผู้เล่นรู้สึกเหมือนโดนเอาเปรียบ  แล้วมันก็จะเกิดเหตุการณ์อย่างเช่น ยอมไม่ได้ มันใช้ได้  เราก็ต้องใช้เหมือนกันสิฟะ ! ก็แห่กันไปหามาใช้  ต่อให้รู้ว่ามันผิดจรรณยาบรรณ แต่ก็ไม่อยากเสียเปรียบนี่  แล้วมันก็ช่วยให้เราเล่นได้สบายขึ้น ไม่ต้องหลังขดหลังแข็ง  อดตาหลับขับตานอนเก็บเลเวล หาของ บลาๆๆ  แน่นอนก็มีคนจำนวนไม่น้อยที่เบื่อกับสิ่งพวกนี้จนต้องบอกลาเกมส์นั้นๆไปเช่น กัน
       บางเรื่องบางเหตุผลมันก็ดูเหมือนทำให้ไม่เบื่อ  แต่มันก็เบื่อได้สำหรับบางคนหล่ะนะ ต่างคนต่างความคิดกันไป  ชอบไม่ชอบไม่เหมือนกัน แต่ไม่ว่าจะทั้งบ่นทั้งเบื่อทั้งเลิกไปแล้ว  แต่บางทีเราก็ยังหวนกลับมาสัมผัส มาเล่นเกมออนไลน์กันอีกครั้ง  แล้วก็วนเวียนอยู่กับสังคมนี้เรื่อยๆอยู่ดีหล่ะนะ
 
 

สนับสนุนเนื้อหา
โดย  Zatoshi

