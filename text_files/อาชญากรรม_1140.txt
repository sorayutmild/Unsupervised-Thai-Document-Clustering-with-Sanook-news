คนร้ายควงปืนปล้นร้านทองกลางห้างดังเมืองลพบุรี มีคนถูกยิงเสียชีวิต 3 ราย บาดเจ็บอีกเพียบ ตำรวจปิดเมืองล่า
(9 ม.ค.) เมื่อเวลาประมาณ 20.40 น. เกิดเหตุคนร้ายเป็นชายใส่เสื้อดำ สวมกางเกงลายพราง ใส่รองเท้าสีดำ สวมหมวกไอ้โม่งใช้อาวุธปืน จี้ชิงร้านทองภายในห้องสรรพสินค้าชื่อดัง อ.เมือง จ.ลพบุรี
ขณะที่คนร้ายกำลังลงมือ ทางหัวหน้า รปภ. และ รปภ. ทราบเรื่อง จึงพยายามเข้าระงับเหตุ แต่ถูกคนร้ายยิงใส่จนมีผู้ได้รับบาดเจ็บ 4 คน และเสียชีวิต  3 ราย เบื้องต้น ทราบว่า 1 ในผู้เสียชีวิตคือ เด็กชาย วัย 2 ขวบ
ทั้งนี้ คนร้ายได้วิ่งหลบหนีไปขึ้นรถจักรยานยนต์ ยามาฮ่า ฟีโน่ สีขาว-แดง หลบหนีไป ซึ่งทางเจ้าหน้าที่ตำรวจ สภ.เมืองลพบุรี ได้วิทยุสกัดจับแล้ว
ความคืบหน้าจะรายงานให้ทราบต่อไป
 