
ดาราสาวที่คร่ำหวอดอยู่ในวงการบันเทิงมาอย่างยาวนาน "ดี้ ปัทมา ปานทอง" ล่าสุดก็กลายเป็นคุณแม่ที่น่าภาคภูมิใจอีกคนหนึ่ง เมื่อลูกสาวสุดที่รัก "น้องพลอย" อดีตดาราเด็ก ในวันนี้กลายเป็นคุณหมอเต็มตัว หลังศึกษาจบจากคณะแพทย์ศาสตร์ จุฬาลงกรณ์มหาวิทยาลัย
เมื่อช่วงสุดสัปดาห์ที่ผ่านมา "ดี้ ปัทมา" เดินทางไปส่งลูกสาวสู่เส้นทางชีวิตของตัวเอง น้องพลอย ต้องบินลงไปเป็นแพทย์ประจำการอยู่ที่ จ.สุราษฎร์ธานี แม้ว่าครั้งนี้..ครอบครัวจะต้องอยู่ห่างกัน แต่ก็เต็มไปด้วยความภูมิใจที่ลูกสาวคนนี้ทำได้สำเร็จตามที่ใจหวัง
งานนี้คนเป็นแม่ก็ยังโพสต์อวยพรลูกสาว แบบสั้นๆ ว่า "ลูกกำลังก้าวไฟทำหน้าที่อันใหญ่หลวง ทำให้เต็มที่และดีที่สุดนะลูก รักหมอที่สุด สติ สมาธิ ความรู้ความสามารถ และสิ่งที่ต้องเก็บกลับมาคือ ประสบการณ์"
ขอบคุณภาพจากอินสตาแกรม @patama82