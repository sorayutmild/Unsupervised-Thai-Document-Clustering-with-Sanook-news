ออกมาให้ยลโฉมกันจนได้ ภาพอาร์ทหน้าปกของเกมส์ Grand Theft Auto V ซึ่งปกของเกมซีรี่ย์ GTA นั้นเป็นเกมหนึ่งในไม่กี่ซีรี่ย์เกมในโลก ที่คงเอกลักษณ์การออกแบบไว้ในทุกๆภาคที่ทำออกมา นั่นคือการแบ่งใส่ภาพอาร์ทตามช่องกรอบต่างๆ คล้ายกับ Comic ของฝรั่งว่าแล้วก็ลองมาดูภาพอาร์ตหน้าปกของ GTA V กันเลย จะเห็นได้ว่าภาพปกนั้นค่อนข้างสวยขึ้นมาก แต่ยังคงบางอย่างที่เป็นเอกลักษณ์เหมือนเดิม
เกมส์ GTA V
ภาพอาร์ตที่อยู่หน้าปกนั้น มีการเปลี่ยนสไตล์การวาดเรื่อยๆ แรกก็ตอนปกภาค GTA III จะเป็นเพียงภาพที่เหมือนภาพวาดสีน้ำ ที่มีสีสันไม่กี่สีเท่านั้น ไม่ค่อยมีพื้นหลังและดูเป็นสองมิติ พอมาภาค Vice City ก็ทำปกให้มีสีสันมากขึ้น แต่ฉากพื้นพลังก็ไม่ค่อยมีเหมือนเดิม ต่อมาในภาค San Andreas พัฒนาขึ้นอีกขั้นด้วยการวาดให้ภาพสีแสงเงา และดูมีมิติมากกว่าเดิม สีสันฉูดฉาดน้อยลงนิดหน่ิอย ต่อที่ GTA IV เป็นภาพอาร์ทสไตล์ภาพวาด ที่มีมิติ มีพื้นหลังมากขึ้น
 
ดูปกภาคเก่าๆมาแล้ว ก็น่าจะสังเกตการพัฒนาและบางสิ่งที่เหมือนๆกันทุกภาคได้บ้างแล้ว สิ่งที่พัฒนาก็คือภาพอาร์ทที่หน้าปกนั้น มีความสวยงามสมจริงมากขึ้นเรื่อยๆ จากตอนแรกที่เป็นภาพการ์ตูนหน้าตาพิลึก ก็ทำดูสมจริงขึ้น ฉากต่างๆก็ดูสวยขึ้นเช่นกัน แต่ยังไม่ทิ่งลักษณะภาพอาร์ทเหมือนภาพวาด แต่พอมาภาค GTA V มีการเปลี่ยนแปลงจากอาร์ทที่เหมือนภาพวาด กลายเป็นภาพที่ดูเหมือน CG แทนแล้ว แต่แม้ภาพอาร์ทจะทำสวยขึ้น ทว่าก็มีบางสิ่งที่คงเอกลัฏษณ์เดิมไว้เช่นกัน หากคุณสังเกตดีๆ จะเห็นว่า ปกเกม GTA ทุกภาค มีสิ่งเดิมๆอยู่ที่หน้าปกดังนี้
- พาหนะต่างๆ พาหนะที่มีอยู่ทุกภาคคือ รถยนต์ และเฮลิคอปเตอร์ตำรวจ และจะมีพาหนะอื่นๆ ที่เป็นจุดเด่นภาคนั้นๆเพิ่มมา อย่างภาค 5 ก็เพิ่มเจตสกี ภาคแซนแอนเดรียสมีจักรยาน
- ตัวละครต่างๆ ที่ขาดไม่ได้คือต้องมีตัวเอก ด้วย ส่วนตัวประกอบอื่นๆก็แล้วแต่จะใส่ และที่ขาดไม่ได้อีกอย่างคือตัวละครหญิง ที่มักอยู่ด้านซ้ายของกล่อง
- เมื่อมีภาพตัวละครต่างๆที่หน้าปกแล้ว สิ่งที่พวกเขาถือ ก็ต้องเป็นปูน เอ๊ย! ปืน
- ตัวอักษร คำว่า Grand Theft Auto ที่เหมือนกันทุกภาค ต่างกันแค่ ตัวเลขภาค หรือชื่อภาค เท่านั้น ก็ดีนะ ไม่ต้องดีไซน์ใหม่หมดให้ยุ่งยาก
ลองดูภาพปกเกมส์ GTA ให้ครบทุกภาคดู แล้วลองดูว่ามันจริงอย่างที่ผมว่ามารึเปล่า ฮ่าๆๆๆๆ แต่ที่สงสัยนิดคือ  โลโก้สมาร์ทโฟนที่ปก GTA V มันไม่ใช่ Apple แต่เป็นมังคุด
เกมส์ Grand Theft Auto
เกมส์ Grand Theft Auto
เกมส์ Grand Theft Auto
เกมส์ Grand Theft Auto
 
ข้อมูลอ้างอิงจาก

http://kotaku.com/the-official-grand-theft-auto-v-box-art-in-all-its-mos-465131407
