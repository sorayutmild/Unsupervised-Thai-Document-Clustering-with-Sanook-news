เมียหลวงเปิดศึกหลังกลับบ้านมาเจอภาพบาดตา ผัวตัวเองนั่งกินเหล้ากับเมียน้อย ใช้ขวดและมีดทำร้ายกันจนได้รับบาดเจ็บที่หัวและใบหน้าเป็นแผลฉกรรจ์
ผู้สื่อข่าวรายงานว่า (10 ก.ค.) เมื่อเวลา 05.30 น. เจ้าหน้าที่ไตรคุณธรรมชลบุรี ได้รับแจ้งว่า มีเหตุทำร้ายร่างกายกันภายในบ้านเช่าจนมีผู้ได้รับบาดเจ็บ 2 ราย  เป็นชาย 1 หญิง 1 แต่ผู้ได้รับบาดเจ็บทั้ง 2 ได้พยายามขี่รถจักรยานยนต์พากันออกมาจากบ้าน เพื่อจะไปหาหมอ แต่รถจักรยานยนต์น้ำมันหมดกลางทางเสียก่อน จึงได้โทรแจ้งหน่วยกู้ภัยมารับแทน   
เมื่อเจ้าหน้าที่กู้ภัยมาถึงตรงจุดที่ได้รับแจ้งได้พบกับนายกฤษฎาวุฒิ อายุ 43 ปี พร้อมกับ นางนภา อายุ 33 ปี ยืนรอรถกู้ชีพมารับ
โดยนายกฤษฎาวุฒิ เล่าให้ผู้สื่อข่าวฟังว่า ตนกับนางนภา โดน นางนิตยา อายุ 45 ปี เมียหลวง ใช้ขวดทำร้ายร่างกายเพราะทนไม่ได้ที่กลับมาบ้านเห็นทั้งคู่นั่งกินเหล้าและเบียร์ภายในบ้าน ก่อนจะใช้ชวดทำร้ายทั้งคู่แบบไม่ยัง จนได้รับบาดเจ็บไปตามๆ กัน
ทีแรกนึกว่าไม่เป็นอะไรมาก จนกู้ภัยมาช่วยจึงรู้ว่าโดนขวดที่ตีบาดเป็นแผลลึกที่ใต้คางเลือดไหลไม่หยุด จึงได้ทำแผลในเบื้องต้น ก่อนที่จะนำตัวส่ง โรงพยาบาลมหาวิทยาลัยบูรพาต่อไป
