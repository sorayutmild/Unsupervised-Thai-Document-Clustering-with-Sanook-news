"วู้ดดี้"เตือนสติจากข้อความจากไลน์ที่เสี่ยอู๊ดส่งมาลาตาย!! "ผมมีโอกาสได้ช่วยเขา...แต่ผมกลับไม่ได้ช่วยเขา"!!!"
"วู้ดดี้"เปิดใจกลางรายการ "ตื่นมาคุย"เมื่อเช้านี้ กับกรณีข่าวที่น่าตกใจจากอาทิตย์ที่ผ่านมา กับการสูญเสียคนที่ทำให้เกิดมาคุยเป็นเกิดมาคุยทุกวันนี้ "เสี่ยอู๊ด"ที่ฆ่าตัวตายจากการกินยาเกินขนาด!!"วู้ดดี้"ยอมรับว่าทุกวันที่ผ่านมาหลังจากรู้เรื่อง "เสี่ยอู๊ด" วู้ดดี้ถึงกับนอนไม่หลับ และรู้สึกผิดเป็นอย่างมาก
เพราะก่อนหน้าที่ "เสี่ยอู๊ด"จะฆ่าตัวตาย "เสี่ยอู๊ด"ส่งไลน์มาหาผู้ช่วยของวู้ดดี้ มีใจความที่บ่งบอกถึงการลาตาย ข้อความตัดพ้อ และที่สำคัญคือบอกให้รับรู้ว่าจะกินยานอนหลับ 100 เม็ด แต่ผู้ช่วยวู้ดดี้คิดว่าการที่ "เสี่ยอู๊ด"ส่งมาในครั้งนี้ "เสี่ยอู๊ด"คงจะส่งให้ทุกคนในวงการ หรืออาจคิดมาก เครียด แต่เดี๋ยวก็จะดีขึ้นเหมือนที่ผ่านๆมา
"วู้ดดี้"ได้ทราบว่าตอนวู้ดดี้บวชที่ไร่เชิญตะวัน "เสี่ยอู๊ด"บินไปหา "วู้ดดี้"ที่ไร่เชิญตะวัน แต่ประจวบเหมาะกับช่วงที่ "วู้ดดี้"เดินทางไปอินเดีย จึงทำให้คลาดกัน ไม่ได้เจอ และ "วู้ดดี้"ก็ไม่ได้ติดต่อ "เสี่ยอู๊ด"กลับไป จนถึงวันที่มาเห็นข่าวการจากไปของ "เสี่ยอู๊ด" ทำให้ "วู้ดดี้"ค้างคาใจ และรู้สึกผิด
จนอยากเตือนให้เป็นอุทาหรณ์กับทุกคนว่า "ถ้าคุณได้รับข้อความแบบนี้ อย่านิ่งนอนใจ อย่าคิดว่าเดี๋ยวเขาก็ดีขึ้น เป็นเรื่องเล่นๆ ไม่ใส่ใจ และปล่อยไปโดยไม่ช่วยเหลือใดใด เพราะวันหนึ่งคนที่เขามาพูดกับคุณ อาจจะไม่ได้อยู่บนโลกนี้แล้ว และจะทำให้คุณรู้สึกผิดไปชั่วชีวิต ที่เมื่อคุณมีโอกาสที่จะช่วย แต่คุณไม่ได้ช่วยเหลือเขาเลย" ขอฝากสิ่งเหล่านี้ให้กับทุกคน "ถ้าคุณมีคนใกล้ตัวพูดอะไรลักษณะแบบนี้ อย่าทิ้งเขา เพราะมันแค่ชั่ววูบเดียวที่คิด อย่าปล่อยให้เขาอยู่คนเดียวครับ"
ติดตามรายการตื่นมาคุยได้ทุกเช้าวันจันทร์-ศุกร์ เวลา 8.00 น. ใน "ตื่นมาคุย"
