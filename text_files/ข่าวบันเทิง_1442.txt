
เป็นข่าวที่ช็อกและสะเทือนวงการบันเทิง สำหรับการจากไปของนักแสดงสาว “น้องอิน ณัฐนิชา เชิดชูบุพการี” อดีตนักแสดงเด็กที่แจ้งเกิดจากบท มดตะนอย จากละครดัง แก้วตาหวานใจ หลังประสบอุบัติเหตุทางรถยนต์เมื่อวันที่ 7 เมษายน ที่ผ่านมา ท่ามกลางความเสียใจของทุกคนที่รู้จักและเคยได้ติดตามผลงานของน้องมาหลายปี "น้องอิน ณัฐนิชา" อดีตดาราเด็กชื่อดัง ขับรถ BMW เสียหลักชนต้นไม้ข้างทาง เสียชีวิต 
หลังสูญเสียน้องอินไป นักแสดงในวงการบันเทิงหลายคนที่ต่างโพสต์ข้อความอาลัยถึงน้องอิน โดยเฉพาะนักแสดงที่เคยร่วมกันกับน้องอินตั้งแต่วัยเด็กจากละครเรื่องแรก แก้วตาหวานใจ ทั้ง อู ภาณุ ผู้รับบท ลุงช้าง , หนุ่ม สุรวุฑ ผู้รับบท ลุงเสือ , กลม นพพล และ สำรวย รักชาติ ผู้กำกับละคร ก็ได้โพสต์แสดงความเสียใจรวมถึงไปร่วมงานสวดพระอภิธรรมศพ และให้กำลังใจคุณแม่ของน้องอินด้วย
แต่ก็เหมือนแฟนคลับบางคนยังมีคำถามในใจ ทำไมซุปตาร์สาวอย่าง “ชมพู่ อารยา” ถึงไม่มาร่วมงานศพ หรือออกมาโพสต์แสดงความเสียใจกับการจากไปของน้องอิน เพราะหากย้อนไปแล้วสาวชมพู่ก็คืออีกหนึ่งแสดงที่ได้ร่วมงานและหลายคนก็จำภาพติดตามาตลอดกับบท อาไข่หวาน ของมดตะนอย จนทำให้มีคำถามเหล่านี้ขึ้นในคอมเมนท์ของชมพู่มากขึ้นเรื่อยๆ 
อย่างไรก็ตาม ชมพู่ได้ส่งพวงหรีดแสดงความอาลัยถึงน้องอินตั้งแต่คืนสวดพระอภิธรรมแล้ว ไม่ได้ละเลยหรือเฉยเมยอย่างที่หลายคนเข้าใจ ซึ่งแฟนคลับหลายคนเมื่อได้เห็นก็เข้าใจได้ว่าสาวชมพู่นั้นอาจไม่สะดวกมาร่วมงานด้วยตัวเอง และการแสดงความเสียใจของแต่ละคนนั้นมีวิธีการต่างกัน
อ่านเพิ่มเติม >>> สุดซึ้ง คุณแม่ลัดดา เล่าวัยเด็ก น้องอิน ด้วยรอยยิ้มเคล้ารอยน้ำตา <<<