ในช่วงปีที่ผ่านมา เมื่อพูดถึงรถยนต์ที่ได้รับการกล่าวถึงมากที่สุด Honda Civic ถือเป็นรถยนต์รุ่นหนึ่งที่มีข่าวคราวมาตั้งแต่ยังไม่ตั้งไข่จวบจนล่าสุด ที่เตรียมลงวาดลวดลายในสนามแข่งท่ามกลางรายการแข่งขัน British Touring Car Championship (BTCC)
การออกมาเปิดเผยครั้งนี้ถือเป็นครั้งแรกที่มีการอวดภาพจริงของรถยนต์รุ่นใหม่ของว่าที่ Civic ทัวร์ริ่งคาร์ตัวต่อไป ที่จับเอาเวอร์ชั่น 5 ประตูมาปรับแต่งให้มันพร้อมประชันกับคู่แข่ง โดยยังไม่มีการเปิดเผยด้านรายละเอียดทางเทคนิคใดๆออกมาจอกจากภาพ
honda Civic 2012 BTCC
ด้านทีมที่จะคุมบังเหียนเจ้าตัวแข่งคันนี้ เป็นทีมHonda Racing Dunlop ที่จะขับโดย Gordon 'Flash' Shedden  และแชมป์บริทิช ทัวร์ริ่งคาร์  BTCC 3 สมัย Matt Neal โดยจะเริ่มลงสนามในวันที่ 1 เมษายนนี้
แมท นีล หนึ่งในนักขับประจำทีม ได้เปิดเผยว่า มันเป็นเรื่องที่น่าสนใจที่เราอยากจจะเห็นว่ารถคันนี้มีสมรรถนะการขับขี่เป็นอย่างไร แต่ผมก็รู้สึกในแง่ดีว่าเราเดินออกจากความมั่นใจที่เรามีรถที่พร้อมจะคว้าแชมป์อยู่แล้ว"
ทั้งนี้ การทดสอบ Civic 2012 Touring  จะเริ่มขึ้นในเร็วๆนี้ที่สนามทดสอบ Mira  และเช็ครถครั้งสุดท้ายเพื่อตรวจสอบระบบการทำงานต่างๆก่อนลงแข่งอย่างเป็นทางการ