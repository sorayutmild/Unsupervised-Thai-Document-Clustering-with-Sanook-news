10 เหตุผลที่คุณอาจหันมาใช้ iPhone 5s ประจำปี 2556
เพิ่งจะเข้ามาเปิดตัวปล่อยตัวเป็นๆ ในเมืองไทยไม่นาน แต่ความนิยม และความต้องการมีแต่เพิ่มเอาเพิ่มเอา ใครที่ยังลังเลที่จะซื้อเจ้า iPhone 5s มาครอบครองอยู่ละก็ ทีมงาน toptenthailand จะพาไปพบกับหัวข้อ 10 เหตุผลที่คุณอาจหันมาใช้ iPhone 5s ประจำปี 2556 ที่จะทำให้ท่านเปลี่ยนใจก็เป็นได้
เครดิต : คุณชายสิบหน้า
แหล่งที่มา : www.toptenthailand.com

10. การรับประกัน


แน่นอนหากจะพูดถึงสินค้าของ Apple แล้วไม่พูดถึงประกันไม่ได้ เพราะหาก iPhone  ของท่าน มีปัญหา ท่านสามารถรับนำไปเคลมเครื่องใหม่ได้ทันที ตามศูนย์บริการเครือข่ายที่ท่านเป็นเจ้าของ ไม่ว่าจะเป็นหูฟัง หรือที่ชาร์ตแบตก็ตาม ในระยะเวลา 1 ปี (ไม่นับทำเครื่องตกจากที่สูง ตกน้ำ และอีกมายมาย) ไม่ต้องรอนานเหมือนคู่แข่งด้วย

9. ราคาตกช้า


สำหรับใครที่ชอบเปลี่ยนโทรศัพท์บ่อยๆ ผลิตภัณฑ์ของ Apple ราคาตกค่อนข้างช้า เมื่อเทียบกับคู่แข่ง ที่ราคาตกฮวบแม้เพิ่งซื้อก็ตาม

8. แบตใหญ่ขึ้นมานิด


ถือว่าเป็นหัวใจที่สำคัญสำหรับการใช้งานที่ยาวนาน แบตถึงปรับขนาดขึ้นมาหน่อยนึงคือเปลี่ยนจาก 1440 mAh มาเป็น 1570 mAh และเปลี่ยนจาก Li – Polymer มาเป็น Li – Ion

7. ถ่ายวีดีโอแบบ Slow Motion


ถือเป็นจุดเด่นไม่แพ้ฟีเจอร์ใหม่ๆ ของ iPhone 5s เลยทีเดียว จากการถ่ายวีดี Slow motion ที่ต้องใช้ความยากลำบากในการถ่าย และตัดต่อ หลังจากนี้มันจะง่ายขึ้นทันตาเห็น สาวกหุ่นเขียวอาจจะบอกว่า “พวกตูใช้มานานแล้วเฟ้ย!” แต่การเพิ่มมาของ 5s ก็ทำให้มันโดดเด่นไม่ใช่น้อย

6. เร็วกว่าเดิม


ถึงใครจะบอกว่า Apple ชอบกั๊กสเปค แต่อาจะเป็นเพราะ Apple ไม่ชอบตามใครก็เป็นได้ ชาวบ้านไป 4-Core ไป 8-Core กันหมดแล้ว แต่ Apple เลือกที่จะเป็น Smart Phone เครื่องแรกที่ใช้หัวใจ “64bit” แทน แถมมันยังส่งผลให้ “เร็ว” แบบสุดๆ อีกด้วย แทบไม่มีการหน่วงให้เห็น (อาจจะมีให้เห็นมี Ios9 ออก)

5. เล่นเกมส์มันส์


เป็นผลพวงจากการใช้ Cpu 64 bit นั้นแหละ เรียกได้ว่าพอมันเร็วขึ้นก็สามารถพัฒนาเกมส์ที่ภาพสวยแบบสุดๆ ออกมาให้ได้เล่นกันง่ายขึ้น อย่างเกมส์ Infinity Blade 3 ที่ทำออกมาได้สุดยอดไม่แพ้เกมส์ Computer เก่าๆ เลยทีเดียว (ใหม่ๆ มันโหดไปสู้ไม่ไหว)

4. ระบบแฟลช


เมื่อก่อนขาถ่ายรูปชอบมีปัญหากับการใช้ “แฟลช” ในที่มืดเป็นอย่างมาก ถ่ายมาแต่ละทีต้องเรียกได้เลยว่า “วอก” แต่มันได้รับการปรับปรุงใน 5s ในชื่อ “True Tone” มันจะทำให้ภาพยามค่ำคืนของคุณเป็นธรรมชาติกว่าครั้งไหนๆ เลยทีเดียว

3. Touch ID


อีก 1 ฟีเจอร์ที่เข้ามาเสริมความปลอดภัยที่จะจดจำลายนิ้วมือของท่าน เวลาท่านจะใช้เพียงแค่เอานิ้วที่เครื่องจดจำไว้ ค้างไว้ที่ปุ่ม Home เป็นการปลดล็อคเครื่องได้ทันที และไม่ต้องมานั่งใส่รหัสให้เสียเวลา อีกต่อไป

2. กล้องดีขึ้น


ถือว่าเป็นการปรับปรุงที่ดีมีการปรับขนาดของเซ็นเซอร์ให้ใหญ่กว่าเดิม 15% และมันก็ทำออกมาได้ดีมากด้วย เรียกได้ว่าทำให้กล้อง Compact และ DSLR ยังต้องเก็บเข้ากรุได้ง่ายๆ เลย และมันยังสามารถ่ายได้ วินาทีละ 10 รูป เลยทีเดียว

1. สีทองอร่าม


หนึ่งในสีใหม่ที่ออกมากับ iPhone 5s ตัวใหม่ก็คือ “สีทอง” จริงต้องบอกว่าสีมันอ่อนไปหน่อย เรียกว่าสี “แชมเปญ” เสียดีกว่า สีพวกนี้มักจะมาพร้อมกับโทรศัพท์รุ่น “หรูๆ” หรือไม่ก็รุ่น “limited” แต่นี้ออกมาให้เลือกซื้อหากันอย่างงายดาย และมันก็สวยมาก ใครเห็นครั้งแรกยังต้องรัก และอยากได้ ไม่แปลกที่มันจะขายดีมากที่สุดจากทุกสี ในช่วงที่ของหายาก ราคาปั่นไปถึงแสนได้เลยด้วยซ้ำ

**หมายเหตุ 
ข้อมูลทั้งหมดที่ทาง Toptenthailand.com นำเสนอได้มาจากการสำรวจความคิดเห็นเชิงสถิติ ด้วยขั้นตอนที่ต่างกันออกไป ขึ้นอยู่กับความเหมาะสม ของหัวข้อนั้นๆ ทางเว็บไซต์ Toptenthailand.com มิได้มีเจตนาที่จะนำเสนอข้อมูลดังกล่าวเพื่อชี้นำ หรือ ก่อให้เกิดความแตกแยกใดๆ ในสังคมทั้งสิ้น เราและทีมงานเพียงแต่ต้องการนำเสนอข้อมูลทางสถิติที่เรารวบรวมเพื่อเป็นสาระ และเป็นการสะท้อนอีกด้านหนึ่งของสังคม ให้ผู้ใช้อินเตอร์เน็ต และประชาชน ทั่วไปรับชมเท่านั้น (โปรดใช้วิจารณญาณในการชม และบริโภคข้อมูลจาก Toptenthailand.com) และหรือในบางกรณี www.Toptenthailand.com จะทำหน้าที่ เป็นสื่อกลางในการรวบรวม และนำเสนอข้อมูลในการจัดอันดับที่มีอยู่แล้วในสื่อต่างๆ ทั้งทาง Internet และสิ่งพิมพ์ โดยเราจะอ้างอิง ให้เครดิต ถึงแหล่งที่มาในทุกครั้งไป
