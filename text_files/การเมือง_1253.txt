ความคืบหน้าจากกรณีมีกระแสข่าวแพร่สะพัดว่า 2 ว่าที่รัฐมนตรีจากพรรคร่วมรัฐบาลมีปัญหาเรื่องคุณสมบัติ ตามที่เสนอข่าวไปก่อนหน้านี้แล้วนั้น
>> ลือหึ่งโผ ครม.สะดุด! เหตุ 2 ว่าที่รัฐมนตรีจากพรรคร่วมรัฐบาล ไม่ผ่านตรวจสอบคุณสมบัติ
ล่าสุดมีการเปิดเผยชื่อ 2 ว่าที่รัฐมนตรีดังกล่าวตามหน้าสื่อต่างๆ หลายแห่งว่าเป็นบุคคลจากพรรคภูมิใจไทย คือ
นางสาวมนัญญา ไทยเศรษฐ์ น้องสาวของนายชาดา ไทยเศรษฐ์ ซึ่งได้รับการเสนอชื่อให้ดำรงตำแหน่ง รัฐมนตรีช่วยว่าการกระทรวงเกษตรและสหกรณ์ ที่มีข่าวลือว่าพัวพันกับโครงการก่อสร้างบ่อบำบัดน้ำเสียใน จ.อุทัยธานี ที่ก่อสร้างไม่แล้วเสร็จตามกำหนดและถูกปล่อยทิ้งร้าง
นายวีรศักดิ์ หวังศุภกิจโกศล ซึ่งมีชื่อนั่งในตำแหน่ง รัฐมนตรีช่วยว่าการกระทรวงพาณิชย์ เนื่องจากมีกระแสข่าวว่าเคยถูกดำเนินคดีจากการรุกที่ดินในเขต ส.ป.ก. เมื่อในอดีต