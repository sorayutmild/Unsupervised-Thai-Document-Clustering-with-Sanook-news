
ตำรวจ สน.ท่าข้าม พร้อมผู้ปกครองไล่ล่าเนโฮฟาทูร่า หลังพยายามข่มขืนเด็ก 10 ขวบ 3 คน คาสำนักสอนกระบี่กระบอง
หลังจากโลกโซเชียลได้มีการแชร์คลิปไลฟ์สดวินาทีบุกจับ เน โฮฟาทูร่า เจ้าของสำนักสอนกระบี่กระบอง หลังผู้ปกครองเข้าแจ้งความเอาผิด กรณีพยายามข่มขืนเด็กหญิงวัย 10 ขวบ 3 คน ซึ่งเมื่อได้รับแจ้งเหตุ เจ้าหน้าที่ตำรวจได้รีบรุดมายังบ้านพักของ เน ซึ่งเจ้าตัวได้พยายามปีนหลังคาหลบหนี แต่ถูกรวบตัวไว้ได้ในที่สุด
ล่าสุด วันนี้ 1 ในผู้ปกครองของเหยื่อ ได้เปิดเผยกับสำนักข่าว INN ว่า ก่อนหน้านี้ เน ได้ย้ายมาอยู่ข้างบ้าน พร้อมกับเปิดโรงเรียนสอนกระบี่กระบอง และเมื่อลูกสาวเห็นเพื่อนเรียน จึงอยากเรียนบ้าง ตนเห็นว่าโรงเรียนนี้อยู่ใกล้บ้าน จึงไม่ได้เอะใจ เพราะอีกอย่างน้องสาวก็รู้จักกับเน
ต่อมาน้องอีกคนเริ่มจับอาการผิดปกติของลูกสาวได้ จนเค้นถามและได้คำตอบว่า ได้ถูกเนปิดตาเพื่อทำพิธีอะไรสักอย่าง จากนั้นได้มีการพยายามแหวกขา และพยายามสอดใส่ในอวัยวะเพศ ทั้งที่เด็กขัดขืนและพยายามร้องให้ช่วย จนเสร็จกิจจึงพาเด็กไปล้างตัว
และเมื่อสอบถามกับเพื่อนๆ ทุกคนก็ตอบเป็นเสียงเดียวกันว่าเจอเหตุการณ์แบบนี้เหมือนกัน จึงได้รวมตัวผู้ปกครองเข้าแจ้งความที่ สน.ท่าข้าม และมีการจับกุมตัวไว้ ล่าสุดเจ้าหน้าที่ตำรวจได้แจ้งข้อหาอนาจาร โดยส่งขึ้นศาลธนบุรีแล้ว และรอผลตรวจร่างกายของเหยื่อจากโรงพยาบาลตำรวจมาประกอบกับพยาน ก่อนที่จะพิจารณาแจ้งข้อหาเพิ่มเติมต่อไป