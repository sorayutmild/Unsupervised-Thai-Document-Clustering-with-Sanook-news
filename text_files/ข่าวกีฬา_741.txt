เซอร์ไพรส์ไม่น้อยสำหรับ "เจ้าปอนด์-วรวุฒิ ศรีสุภา" นายด่านวัย 25 ปีของ "สิงห์เจ้าท่า" การท่าเรือ เอฟซี ที่ล่าสุดโดน มิโลวาน ราเยวัช กุนซือทีมชาติไทยชุดใหญ่ เรียกเข้ามาเป็น 1 ใน 23 แข้งช้างศึก นัดกระชับมิตรพบทีมชาติฮ่องกง ในวันที่ 11 ต.ค. นี้ อย่างไรก็ดี มือกาวหนุ่มคนนี้ไม่ได้มีดีแค่หน้าตาและฝีมือเท่านั้น เมื่อแฟนสาวอย่าง "น้องเมย์" เมติญา สมรรถพันเลิศ นั้นก็มีดีกรีความสวยสะดุดตา และมีแฟนคลับติดตามไม่แพ้กันโดยน้องเมย์นั้น อดีตเธอเคยเป็น 1 ในสาวๆ แรบบิทเกิร์ล ของสโมสรบางกอกกล๊าส เอฟซี ก่อนที่ในปัจจุบันเธอจะหันมาประกอบธุรกิจส่วนตัวแบรนด์ Mayperly นั่นเอง
