วันนี้ Sanook! Horoscope มีเรื่องราวเกี่ยวกับทำนายแบบเจาะลึกของคนแต่ละปีนักษัตร ทั้ง 12 ปีนักษัตร มาฝากกัน บอกได้คำเดียวว่าแม่นเว่อร์ ไม่ดูไม่ได้แล้ว
เพราะในคำทำนายจะบอกถึงลักษณะนิสัย จุดเด่น จุดด้อย รวมไปถึงเนื้อคู่ที่เหมาะสมของคนแต่ละปีนักษัตรด้วยค่ะ จะเป็นอย่างไร ไปดูพร้อมๆ กันเลย 
ดวงปีนักษัตร ปีชวด 
ดวงปีนักษัตร ปีชวด
ลักษณะเฉพาะ มีเสน่ห์ ฉลาด รอบรู้ในอดีต หากชาวจีนเห็นหนูตัวโตเด่นอยู่ ในบ้านก็จะทำนายได้ว่าในปีนั้นจะมีผลผลิตให้เก็บเกี่ยวอย่างอุดมสมบูรณ์
จุดเด่น สติปัญญาที่เฉียบแหลม ความสามารถในการเข้าสังคม และวิญญาณนักธุรกิจที่มี ทำให้คุณประสบความสำเร็จทุกเรื่องที่คุณลงมือทำ
จุดอ่อนบางครั้งความพยายามที่จะไต่เต้าของคุณก็ทำให้คุณเผลอเป็นคนเห็นแก่ตัวได้เหมือนกัน
คู่รักที่เหมาะสม ปีมะโรง วอก ฉลู
ดวงปีนกษัตร ปีฉลู
ดวงปีนกษัตร ปีฉลู
ลักษณะเฉพาะคนเกิดปีฉลูนั้นค่อนข้างยึดมั่นในความคิดของตนเอง
จุดเด่น เป็นคนอดทน เป็นห่วงเป็นใยผู้อื่น มีความรับผิดชอบสูง มีความซื่อสัตย์
จุดด้อย หากใจแข็งก็จะไม่ยอมอ่อน แต่พอใจอ่อนก็อ่อนจนเกินไป
คู่รักที่เหมาะสม ปีชวด ปีมะเส็ง ปีระกา
 ดวงปีนักษัตร ปีขาล
ดวงปีนักษัตร ปีขาล
ลักษณะเฉพาะ เป็นผู้นำ ชอบเสี่ยง ทำก่อนคิด เป็นคนโชคดีมากและมักเอาตัวรอดได้เสมอ
จุดเด่น กล้าทำตามความเชื่อของตนเองเป็นที่ชื่นชมของผู้อื่น
จุดอ่อน เนื่องจากใช้หัวใจนำทาง จึงกลายเป็นคนอารมณ์ร้อน
คู่รักที่เหมาะสม ปีมะเมีย ปีมะโรง หรือปีจอ
 ดวงปีนักษัตร ปีเถาะ
ดวงปีนักษัตร ปีเถาะ
ลักษณะเฉพาะ นุ่มนวล รู้กาลเทศะ ชอบสังคม มักมีโชคด้านการเงิน ได้รับมรดกตกทอด
จุดเด่น มารยาทงดงาม รสนิยมดี สู้ไม่ถอยหากต้องปกป้องครอบครัวและบ้านเรือน
จุดอ่อน ไม่ชอบการเผชิญหน้า และมักโอนอ่อนผ่อนปรนมากกว่าที่จะดันทุรัง
คู่รักที่เหมาะสม ปีมะแม ปีกุน หรือปีจอ
 ดวงปีนักษัตร ปีมะโรง
ดวงปีนักษัตร ปีมะโรง
ลักษณะเฉพาะ เซ็กซี่ คล่องแคล่ว มีเสน่ห์ ดึงดูดเพศตรงข้าม ชาวจีนถือว่ามังกรคือสัญลักษณ์แห่งโชคลาภ
จุดเด่น มีชีวิตชีวา ทะเยอทะยาน
จุดอ่อน เน้นรายละเอียด ชอบสั่ง รักความหรูหรา มือเติบ
คู่รักที่เหมาะสม ปีชวด มะเส็ง วอก หรือระกา
 ดวงปีนักษัตร ปีมะเส็ง
ดวงปีนักษัตร ปีมะเส็ง
ลักษณะเฉพาะ ลึกลับ พูดจาแผ่วเบา รูปร่างหน้าตาสวยงาม ถูกใจเพศตรงข้าม
จุดเด่น ฉลาด เดาสถานการณ์เก่ง รักการอ่าน การเรียนรู้ และดนตรี
จุดอ่อน หลงตัวเอง ใจแคบเรื่องเงิน ๆ ทอง ๆ (แทบจะไม่ให้ใครหยิบยืมเลย)
คู่รักที่เหมาะสม ปีฉลู หรือระกา
 ดวงปีนักษัตร ปีมะเมีย
ดวงปีนักษัตร ปีมะเมีย
ลักษณะเฉพาะ มีสไตล์ พูดจาดี มีความตั้งใจ และเป็นนักกีฬา พ่อแม่ชาวจีนจะรู้สึกสิ้นหวังมากหากมีลูกสาวเกิดปีมะเมีย เพราะรู้ว่าลูกสาวอาจต้องอยู่เป็นสาวโสดไม่ได้แต่งงาน
จุดเด่น มีแรงบันดาลใจ มีเพื่อนมาก ทักษะการปรับตัวทำให้เข้าได้กับทุกสถานการณ์
จุดอ่อน มักตกหลุมรักอย่างบ้าคลั่งและบ่อย ๆ รวมทั้งทิ้งทุกอย่างเพื่อความรักเพียงอย่างเดียว
คู่รักที่เหมาะสม ปีขาล ปีจอ และปีมะแม
 ดวงปีนักษัตร ปีมะแม
ดวงปีนักษัตร ปีมะแม
ลักษณะเฉพาะ เป็นศิลปิน โรแมนติก น่ารัก ช่างฝัน ชอบทำอะไรแบบนุ่มนวลค่อยเป็นค่อยไป
จุดเด่น ปีมะแม คือสัญลักษณ์แห่งความใจบุญตามราศีแบบจีน มีทักษะและความรับผิดชอบสูง ชื่นชอบความสมบูรณ์แบบ และมักคาดหวังว่าผู้อื่นและตนเองจะไร้ที่ติ
จุดอ่อน เมื่อผิดหวังจะโอดครวญ ไม่ค่อยรู้กาลเทศะ
คู่รักที่เหมาะสม ปีเถาะ ปีกุน หรือปีมะเมีย
 ดวงปีนักษัตร ปีวอก
ดวงปีนักษัตร ปีวอก
ลักษณะเฉพาะ ฉลาด มีความสามารถในการโน้มน้าวจิตใจผู้อื่น ขี้เล่น
จุดเด่น เป็นนักแก้ปัญหาและหาทางลัด มีเสน่ห์ พูดจาน่าหลงใหล
จุดอ่อน บางทีคุณชอบปลุกปั่นผู้อื่น และบางครั้งก็ชอบแกล้งคนเพื่อความสนุกสนาน
คู่รักที่เหมาะสม ปีมะโรง หรือชวด
 ดวงปีนักษัตร ปีระกา
ดวงปีนักษัตร ปีระกา
ลักษณะเฉพาะ จริงใจ มีชีวิตชีวา มีความสามารถแข่งขันกับผู้อื่นได้ คุณคือนาฬิกาปลุกของธรรมชาติที่คอยส่งสารและปลุกผู้คนขึ้นจากความหลับใหล
จุดเด่น มั่นใจในตัวเอง มีความคิดเห็นเป็นของตัวเองอย่างหนักแน่น
จุดอ่อน ความรู้มากของคุณอาจทำให้กลายเป็นว่าคุณกำลังยุ่งกับเรื่องส่วนตัวของคนอื่น บางครั้งคุณก็ทื่อเกินไป และไม่สนใจความรู้สึกผู้อื่น
คู่รักที่เหมาะสม ปีฉลู มะเส็ง หรือมะโรง
 ดวงปีนักษัตร ปีจอ
ดวงปีนักษัตร ปีจอ
ลักษณะเฉพาะ ซื่อสัตย์ ติดดิน มีสัญชาตญาณ แข็งนอกอ่อนใน ทำงานร่วมกับผู้อื่นได้ดี ต้องการความรักโดยต้องการให้ผู้อื่นรักในความเป็นคุณ ไม่ใช่รักในสิ่งที่คุณทำเพื่อผู้อื่น
จุดเด่น รู้เท่าทันเรื่องต่าง ๆ เสมอ มองสถานการณ์ได้ลึกซึ้ง ไม่ทอดทิ้งเพื่อนแม้ในยามยาก
จุดอ่อน คุณคือนักสู้ของทั้ง12 นักษัตร ถ้าใครมีความรู้สึกต่างไปจากคุณ คุณก็อาจเผลอตัววิพากษ์วิจารณ์และขาดการผ่อนปรนได้
คู่รักที่เหมาะสม ปีมะเมีย ขาล หรือเถาะ
 ดวงปีนักษัตร ปีกุน
ดวงปีนักษัตร ปีกุน
ลักษณะเฉพาะ ฉลาด ไว้ใจได้ ใจดี ไม่เห็นแก่ตัว ชาวจีนนิยม “หมู” (สัตว์สัญลักษณ์แห่งความมั่งมี) เพราะถือว่าการมีหมูจำนวนมากในฟาร์มหมายถึงความกินดีอยู่ดี
จุดเด่น หมูเป็นสัตว์จิตใจดี ให้อภัย ไม่เคียดแค้น ใจดี บุคลิกง่าย ๆ สบาย ๆ ดังนั้นใครๆ ต่างก็เข้ามาหาเมื่อมีปัญหา
จุดอ่อน บางครั้งก็แสนซื่อไร้กลยุทธ์ เชื่อแทบทุกเรื่องที่มีคนบอก โดยเฉพาะอย่างยิ่งคำเยินยอ
คู่รักที่เหมาะสม ปีเถาะหรือมะแม