ไปดูเหตุการณ์เมื่อวานนี้ที่ถูกพูดถึงอย่างมากในศึกวอลเลย์บอลหญิงเวิลด์ กรังด์ปรีซ์ 2017 สนามที่สาม นัดสุดท้าย ที่อินดอร์ สเตเดี้ยม หัวหมากโดยนัดนี้ผลการแข่งขันปรากฎว่า ทีมชาติไทย โชว์ฟอร์มร้อนแรงเอาชนะ ทีมชาติอิตาลี ไปแบบขาดลอย 3-0 เซต 25-13, 25-21 และ 25-20 พร้อมซิวตำแหน่งแชมป์สนามสุดท้ายไปครองได้สำเร็จแต่ช็อตที่ถูกพูดถึงอย่างมากคือ "ชาลเล้นจ์ซ้อนชาลเล้นจ์" ของ โค้ชด่วน-ดนัย ศรีวัชรเมธากุล ของทีมชาติไทยที่ทำในช่วงท้ายเซตสามโดยจุดเริ่มจากการที่ อิตาลีขอชาลเล้นจ์ เพราะกรรมการให้ไทยได้แต้มจากการบล็อคออกของอิตาลี แต่เมื่อดูวีดีโอพบว่าไม่โดนบล็อคของผู้เล่นอิตาลีจริง ทำให้อิตาลีคิดว่าได้แต้ม จึงนำบอลเตรียมไปเสิร์ฟเล่นแต่โค้ชด่วนของเรากลับไม่ยอมง่ายๆ ขอชาลเล้นจ์ต่อจากนั้น โดยให้เหตุผลว่าผู้เล่นอิตาลีสัมผัสตาข่ายตอนกระโดดขึ้นบล็อค และผลของชาลเล้นจ์พบว่าผู้เล่นอิตาลีโดนตาข่ายจริง ทำให้คะแนนนี้กลับมาเป็นของทีมชาติไทยในที่สุดนั่นเอง
 