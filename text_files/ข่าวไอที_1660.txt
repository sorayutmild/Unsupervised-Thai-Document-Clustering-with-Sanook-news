iPhone 5 เป็นมือถือที่ถูกผู้ใช้ วิจารณ์ มากที่สุด ส่วน Samsung Galaxy S4 ได้รับการยกย่อง เรื่องฟีเจอร์สุดเจ๋ง
[5-กรกฏาคม-2556] ถึงแม้ผลสำรวจก่อนหน้า จะเผยว่า Apple เป็นแบรนด์ที่ ชาวเกาหลีใต้ พึงพอใจมากที่สุด แต่ผลสำรวจจากบริษัท We Are Social ซึ่งเป็นบริษัทวิจัยด้านสื่อสังคม และบริษัทที่ปรึกษา ได้เผยว่า iPhone 5 เป็นมือถือที่ถูก วิจารณ์ บ่อยที่สุดเช่นกัน

โดยทาง We Are Social ได้รวบรวมข้อมูลผู้ใช้ ทั้ง iPhone 5, BlackBerry Z10, Nokia Lumia 920 และ Samsung Galaxy S4 จาก Twitterspere, บล็อก และกระทู้ต่างๆ ที่เกี่ยวข้องกับ การเปิดตัว สมาร์ทโฟนรุ่นเรือธงเหล่านี้ จากนั้น จึงทำการรวบรวม บทสนทนาต่างๆ ตั้งแต่ วันเปิดตัว, การพูดคุยเกี่ยวกับเรื่องฟีเจอร์ และอื่นๆ อีกมากมาย มาสรุปเป็นหัวข้อใหญ่ๆ 4 ข้อด้วยกัน นั่นก็คือ จำนวนหัวข้อที่พูดคุยในแต่ละวัน, ความน่าสนใจของแบรนด์, การวิจารณ์แบรนด์ต่างๆ และสุดท้ายก็คือ ฟีเจอร์ที่มี

ผลปรากฏว่า 3 ใน 4 หัวข้อใหญ่นี้ iPhone 5 ถูกเลือกเป็นอันดับ 1 ครับ ทั้งในเรื่องของ หัวข้อที่พูดคุยในแต่ละวัน มีจำนวนถึง 1.7 ล้านกระทู้เลยทีเดียว นอกจากนี้ ยังได้รับความสนใจมากเป็นอันดับ 1 อีกด้วย อย่างไรก็ดี iPhone 5 เอง ก็เป็นแบรนด์ที่ถูกวิจารณ์มากที่สุด นับตั้งแต่เปิดตัวครับ คาดกันว่า หลักๆ ก็คงเป็นเรื่องของ วัสดุที่ใช้ผลิต เนื่องจากเกิดรอยได้ง่าย และ Apple Maps ที่ยังไม่สามารถตอบโจทย์ผู้ใช้งานได้ดีมากพอ
ส่วน Samsung Galaxy S4 เป็นแบรนด์ที่ได้รับการยกย่องเรื่อง ฟีเจอร์ ที่มีให้ใช้งานอย่างหลากหลาย ซึ่งได้รับคะแนนเฉลี่ยที่ 57% เลยทีเดียว
 รายละเอียดเพิ่มเติม : phonearena.com
 ข้อมูลโดย : techmoblog.com
 
