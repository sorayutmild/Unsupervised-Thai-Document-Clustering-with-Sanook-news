หลังเกมเวียดนามเสมออิรัก 1-1 โค้ช "เฟือง เทียน ซุง" บอกว่า "มิอุระ" จูนทีมที่ใช้ได้แล้ว และพวกเรามั่นใจขึ้นในการเจอกับไทย วันที่ 13 ต.ค. นี้ "ผมเสียดายที่เวียดนามไม่ชนะอิรัก แต่เราพลาดโอกาสเอง บวกกับการผ่อนเกม และเสียสมาธิในช่วงสุดท้าย ทำให้โดนตีเสมอ แต่อย่างไรก็ตามผลเสมอนัดนี้ก็มีค่า" โค้ช เฟืองเทียนซุง กล่าวโค้ชให้การวิเคราะห์เพิ่มเติมว่า "เกมกับอิรักเป้นเกมที่ทำให้เห็นว่ามิอุระเลือก 11 ตัวแรกได้เหมาะสมที่สุด การจัดแผนการเล่นแบบสวนกลับเร็วก็สมควรในการเจอกับอิรัก แม้รู้ว่าจะต้องเล่นแบบนี้แต่งานของมิอุระก็ไม่ง่าย"
"หลายคนชมเชยเกมรับเวียดนาม แต่ผมคิดว่าต้องชมความพยายามทั้งทีม ที่ไล่บอลทั่วสนาม การพยายามแบบไม่สิ้นสุดจะเห็นว่าเป็นตะคริวกัน 5-6 คน ทั้งกองหน้า และ กองกลาง ได้พิสูจน์ให้เห็นว่า นักเตะช่วยกันรับผิดชอบในเกมอย่างเต็มที่"ในความเห็นของโค้ชเฟือง "มิอุระ" เปลี่ยนตัวได้ถูกต้อง โดยเลือกที่จะเน้นเกมรุกในนาทีสุดท้าย เพราะอิรักเล่นเน้นใช้เกมจากลูกโยนยาวๆ จึงทำให้มีช่องว่างเยอะ แต่อย่างไรก็ตามคิดว่าถ้ามิอุระเอา "ดินตุง" ลงแทนที่จะเป็น "ค็องเฟือง" (เมสซี่เวียดนาม) บางทีอาจมีประสิทธิภาพกว่านี้ สำหรับเรื่องการทดเจ็บถึง 7 นาที โค้ชบอกว่านี่เป็นปกติของฟุตบอล "กรรมการเป่าหมดเวลา 2-3 นาทีเกินที่ทดไปนั้นเข้าใจได้ เพราะตั้งแต่นาที 90 เป็นต้นมาเกมหยุดบ่อย""ส่วนเรื่องจุดโทษ ไม่มีประเด็นให้ถกเถียงสักนิด ต้องยอมรับผิด"
โค้ชเฟืองเทียนซุง กล่าวเพิ่มเติมว่า "การเสมออิรักอาจทำให้หลายคนผิดหวัง แต่อีกหลายคนก็บอกว่าเป็นผลที่ดี แต่ละคนก็คิดต่างกัน ผมมองว่าผลนัดนี้เป็นบวก มันจะช่วยให้เวียดนามมีแรงกระตุ้นพิเศษและมีความมั่นใจในการเจอกับไทยในนัดหน้า" อดีตนักเตะทีมชาติเวียดนามบอกว่า "เวียดนามควรจะเล่นเกมของตัวเอง มากกว่าเล่นตามคู่แข่งเหมือนนัดแรกที่เยือนไทย""กี่ปีมาแล้ว ที่พอเวียดนามเจอไทยแล้วก็เล่นแบบกลัวแพ้ ในนัดแรกที่ไปเยือนก็เหมือนกัน เราก็ไม่เล่นเกมของตัวเอง แต่ในเกมกับอิรักพิสูจน์แล้วว่าถ้าใช้แท็กติกที่เหมาะสม เวียดนามก็เล่นดีได้ไม่ว่าจะเจอกับใครก็ตาม"
แม้เวียดนาม จะได้ผลการแข่งขันที่ดีกับอิรัก และ กำลังใจทีมก็ดี แต่โค้ชก็เตือนถึงความยากในเกมวันที่ 13 ต.ค.นี้ "ทีมไทยเล่นนุ่มนวลและยืดหยุ่นกว่าอิรัก แถมพวกเขายังรู้จักฟุตบอล เวียดนาม ดีกว่าอิรัก ดังนั้น การเจอไทยนั้นยากกว่าเจออิรักแน่นอน" "แต่ผมเชื่อว่า ในสถานการณ์ปัจจุบันนี้ เวียดนามกล้าสู้ไทย เพราะแค่เรากล้าเท่านั้น เราเล่นในบ้านมีข้อได้เปรียบหลายข้ออยู่แล้ว" Source : http://tinthethao365.com.vn/ เครดิต : จากคุณ "NTT" จากบอร์ดไทยแลนด์สู้ๆ 
*เวียดนาม พบ ไทย แข่งขันในวันอังคารที่ 13 ตุลาคม เวลา 19.00 น. ถ่ายทอดสดทางช่อง ไทยรัฐทีวี 
 