จากกรณีการเสียชีวิตของ น.ส.ธิติมา หรือ เบล อายุ 25 ปี พริตตี้ชื่อดัง ซึ่งเสียชีวิตอย่างเป็นปริศนา เมื่อช่วงเช้ามืดวันที่ 17 ก.ย. โดยนอนเสียชีวิตอยู่บนโซฟาหน้าล็อบบี้คอนโดแห่งหนึ่ง ย่านดาวคะนอง เขตธนบุรี กทม. ซึ่งนายรัชเดช หรือ ไออุ่น อายุ 24 ปี พริตตี้บอย ผู้พาลันลาเบลมาที่คอนโดดังกล่าวตกเป็นผู้ต้องสงสัย ซึ่งสามารถไล่เรียงช่วงเวลาที่เกิดเหตุได้ดังนี้...
12.59 น. ลันลาเบล โพสต์ในเฟซบุ๊กว่า "สรุปก็ไม่ได้จัดวันเกิดเหมือนเดิม ทำงาน"(โพสต์สุดท้าย ลันลาเบล ธิติม พริตตี้สาว ลั่นวันเกิดตัวเองยังต้องทำงาน-คิดถึงคนรัก) 
13.00 น. ลันลาเบล ทำงานชงเหล้าในปาร์ตี้ ย่านบางบัวทอง ก่อนขาดการติดต่อกับครอบครัวและเพื่อนไปตั้งแต่ประมาณ 15.00 น.(หนุ่มกล้ามโต โพสต์รูปลันลาเบลก่อนตาย ลั่นเป็นเมียคนที่ 100 เพื่อนสงสัยอำพรางศพ!)
17.13 น. วงจรปิดจับภาพ ไออุ่น อุ้มลันลาเบลออกจากงานปาร์ตี้(เปิดแชทลับ "ไออุ่น รัชเดช" ตั้งแต่พา "ลันลาเบล" กลับคอนโด จนถึงปากม่วง-น้ำลายฟูมปาก) 
18.02 น. วงจรปิดจับภาพ ไออุ่น อุ้มลันลาเบลขึ้นลิฟต์คอนโดชั้น 6(สลดใจ! คลิปอีกมุม "ไออุ่น" ลาก "ลันลาเบล" ออกจากลิฟต์ไปตามทางเดินเข้าห้อง)
21.00 น. เพื่อนเริ่มออกตามหาลันลาเบล หลังแม่โทรบอกว่าติดต่อไม่ได้ (แฟนหนุ่มเล่านาทีตามหา "ลันลาเบล" จนพบเป็นศพ ร่ำไห้เห็นคลิปสุดท้ายในลิฟต์) 
01.37 น. วงจรปิดในลิฟต์ น้ำอุ่นอุ้มร่างหมดสติของลัลลาเบลลงมานอนที่โซฟาตรงล็อบบี้คอนโด(นาทีบุกห้องพริตตี้บอยคุมตัวสอบ วงจรปิดเผยอุ้มร่าง "ลันลาเบล" ทิ้งล็อบบี้คอนโด)  
 01.40 น. เพื่อนมารับลัลลาเบล พบนอนอยู่ที่โซฟาหน้าล็อบบี้ ตัวซีด แข็งทื่อ ไม่หายใจแล้ว จึงโทรแจ้งตำรวจ ("ไออุ่น รัชเดช" เปิดปากนาทีอุ้ม "ลันลาเบล" ไม่รู้ว่าตาย-รู้สึกแค่ว่าตัวเย็น) 
คลิปตอนลากลันลาเบลออกจากลิฟต์เข้าห้อง
>> เพจดังเปิดไทม์ไลน์แชทกลุ่ม "ไออุ่น" ทุกข้อความ สู่การตายของ "ลันลาเบล"
ซึ่งต่อมา เฟซบุ๊กเพจ Infectious ง่ายนิดเดียว ได้คำนวณจากข้อมูลที่ได้มาว่า ลันลาเบล เสียชีวิตก่อนมาโรงพยาบาล 8-12 ชั่วโมง ซึ่งเวลาที่ถูกนำส่งโรงพยาบาลคือประมาณ 03.00 น. จึงคาดว่าอาจเสียชีวิตตอน 15.00-19.00 น. ซึ่งเป็นช่วงเวลาตั้งแต่ลันลาเบลขาดการติดต่อ และช่วงที่อยู่บนห้องไออุ่น ซึ่งการหาระยะการตายของผู้เสียชีวิตว่าตายมานานแค่ไหนแล้ว วิธีที่ทางนิติเวชใช้คือ การตรวจหาระยะเวลาของการเปลี่ยนแปลงต่างๆ หลังตาย ดังนี้          1. Livor mortis (lividity, postmortem hypostasis) การตกของเลือดตามแรงโน้มถ่วง          2. Rigor mortis (rigidity) การแข็งตัวของกล้ามเนื้อ          3. Algor mortis (postmortem cooling) การลดลงของอุณหภูมิของร่างกาย          4. Degree of decomposition อัตราการเน่า          5. Chemical changes after death การเปลี่ยนแปลงทางเคมีในร่างกาย          6. Stomach content ปริมาณอาหารในกระเพาะ          7. Insect activity การเจริญเติบโตของตัวหนอน          8. Scene marker วัตถุพยานในที่เกิดเหตุ
ซึ่งจากกล้องวงจรปิด ขณะที่ไออุ่นอุ้มลันลาเบลออกจากห้องไปไว้ที่โซฟาตรงล็อบบี้ สังเกตว่าร่างกายของลัลลาเบลเริ่มแข็งทื่อ แขนขาชี้ ซึ่งอยู่ในระยะที่ 2 หลังการตายคือ Rigor mortis (Rigidity) การแข็งตัวของกล้ามเนื้อ โดยปกติ การแข็งตัวของกล้ามเนื้อจะเริ่มประมาณ 2-4 ชั่วโมงหลังตาย และแข็งตัวเต็มที่ประมาณ 6-12 ชั่วโมง ซึ่งกล้ามเนื้อจะเริ่มแข็งตัวพร้อมกันทุกมัด แต่มัดเล็กจะปรากฏให้ตรวจพบได้เร็วกว่ามัดใหญ่ มัดเล็กที่พบก่อนมักจะเป็นมัดกล้ามเนื้อที่ใช้เคี้ยวอาหารอย่างขากรรไกร ซึ่งจะเห็นได้จากภาพในลิฟต์ที่ลันลาเบลอ้าปากค้าง และเมื่อเวลาผ่านไป 4-5 ชั่วโมง ศพก็จะแข็งตัวจนไม่สามารถเปลี่ยนท่าได้แม้ถูกเคลื่อนย้าย ซึ่งภาพที่ลันลาเบลนอนอยู่ที่โซฟา จะเห็นได้ว่าแขนขายังคงแข็งและชี้ จึงคาดว่าน่าจะเสียชีวิตมาได้หลายชั่วโมงแล้ว
อีจันภาพลันลาเบลที่โซฟาหน้าล็อบบี้
อย่างไรก็ตาม  ผลการตรวจชันสูตรศพอย่างไม่เป็นทางการ ในเบื้องต้นทางแพทย์นิติเวชตรวจพบว่า ช่องคลอดของผู้ตายมีการฉีกขาด และพบมีสารคัดหลั่งตกค้างอยู่ภายในช่องคลอด ซึ่งขั้นตอนต่อไปอยู่ระหว่างการนำสารคัดหลั่งที่พบไปตรวจสอบว่าเป็นของผู้ใด
ส่วนสาเหตุของการเสียชีวิตขณะนี้ระบุได้เพียงว่า สาเหตุเกิดจากหัวใจเต้นผิดจังหวะและมีภาวะหัวใจวายเฉียบพลัน ทั้งนี้ ต้องรอผลการพิสูจน์ทราบสารพิษ สารเคมี อาหาร และอื่นๆในอยู่ในระบบย่อยอาหารภายในร่างกายมาประกอบอีกครั้ง ซึ่งอาจจะต้องใช้ระยะเวลาในการตรวจสอบประมาณ 15-45 วัน จึงจะทราบผลที่แน่ชัด

>> ย้อนดู "ลันลาเบล" ออกรายการดังไม่กี่วันก่อนเสียชีวิต พร้อมเผยที่มาชื่อสุดเก๋>> เปิดแชทลับ "ไออุ่น รัชเดช" ตั้งแต่พา "ลันลาเบล" กลับคอนโด จนถึงปากม่วง-น้ำลายฟูมปาก>> ไออุ่น รัชเดช ตั้งโต๊ะแถลง "ผมโชคร้ายเพราะอยู่กับลันลาเบลเป็นคนสุดท้าย”>> ลันลาเบล เป็นใคร รู้จักพริตตี้สาวดาวรุ่ง เสียชีวิตกะทันหัน เพื่อนตกใจเพิ่งร่วมงานกันหยกๆ>> หนุ่มกล้ามโต โพสต์รูปลันลาเบลก่อนตาย ลั่นเป็นเมียคนที่ 100 เพื่อนสงสัยอำพรางศพ!
>> คดีลันลาเบลอุทาหรณ์สอน “พริตตี้” อาชีพอิสระควรเป็นผู้ประกันตนมาตราไหนดี?