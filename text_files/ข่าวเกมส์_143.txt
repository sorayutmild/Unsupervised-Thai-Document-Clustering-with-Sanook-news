ปังมากบอกเลยว่าตอนนี้ไม่มีใครไม่รู้จักแน่นอนสำหรับเกมมือถือตัวใหม่เบอร์แรงจากค่าย Gravity เกมมือถืออย่าง Ragnarok M:Eternal Love ที่นำเกมระดับตำนานที่คนไทยชื่นชอบมาทำในรูปแบบ Game Mobile ที่สามารถเล่นได้ทุกที่ทุกเวลา ชั่วโมงนี้ไม่มีใครที่ไม่รู้จักแน่นอน ซึ่งรายละเอียด Content ในตัวเกมจัดว่าเยอะมากดังนั้นเราจะยกหัวข้อสำคัญมารีวิวกันแบบจัดหนักจัดเต็ม เริ่มจากหัวข้อที่เกิดคำถามมากที่ เควสแต่ละสีแตกต่างกันอย่างไร วันนี้เรามีคำตอบให้

ก่อนที่เราจะไปเริ่มกันขอแนะนำตัวเกมก่อนสักเล็กน้อยสำหรับคนที่ไม่รู้จัก Ragnarok มาก่อนแต่ถ้าคุณเป็นเกมเมอร์อยู่แล้วผมมั่นใจว่า 99% ต้องรอจักแน่นอน Ragnarok M:Eternal Love เป็นเกมมือถือแนว MMORPG จากค่าย Gravity ต้นกำเนิดของเกมระดับตำนานอย่าง Ragnarok Online ได้สร้างผลงานเกมมือถือที่มีธีมและกลิ่นอายของความคลาสสิกที่คุ้นเคยมาทำใหม่ในรูปแบบมือถือที่ทำให้ทันสมัยขึ้น มีระบบฟีเจอร์ต่างๆ เพิ่มมากขึ้นเพื่อให้เหล่าผู้เล่นรู้สึกแปลกใหม่และสนุกไปกับการผจญภัย โดยที่ภายในเกมก็จะมีอาชีพมากมายให้เลือกเล่น รวมถึงเหล่ามอนสเตอร์ที่มี มากหน้าหลายตา เหมือนเราหลุดเข้าไปในโลกแห่งแฟนตาซีเลย แต่ประเด็นที่สำคัญทำให้เหล่าเกมเมอร์ชื่นชอบก็คือความระบบ Community ภายในเกมที่จะสร้างสายสัมพันธ์ให้กับผู้เล่นและผองเพื่อน

เรามาเข้าเรื่องกันเลยดีกว่าผมเชื่อว่ามือใหม่หลายๆ คนเมื่อเล่นไปสักพักจะเกิดคำถามนี้ในใจแน่นอนว่า "เควสมันเยอะจังวะ แล้วแต่ละสีคือเควสอะไรบ้าง" แน่นอนเพราะผมเองก็เป็นหนึ่งในนั้น ดังนั้นจึงต้องรวบรวมข้อมูลเปิดตาช้าง เพื่อมาตอบคำถามนี้กับเพื่อนๆ ให้ได้ โดยเควสที่เป็นเครื่องหมายตกใจ (!) จะมีสีต่างๆ ดังนี้ สีแดง สีน้ำเงิน และ สีเขียว ซึ่งแต่ละอันจะมีความหมายที่แตกต่างกันออกไป เดียวเราจะพาไปดูกันว่าแต่ละสีคืออะไรบ้าง

เริ่มกันที่สีแดง จะให้พูดง่ายๆ ก็คือเควสเนื้อเรื่องหรือเควสหลัก ที่จะปรากฏขึ้นแทบทุกเมืองที่เราไปถึงซึ่งตัวเควสนี้จะให้ผลตอบแทนทั้งค่า EXP และ JOB ที่สูงดังนั้นแนะนำเลยว่า ให้ทำทุกอันที่ปรากฏขึ้นมา ซึ่งส่วนใหญ่จะเป็นเควสลูกโซ่ที่ทำต่อเนื่องเรื่อยๆ ดังนั้นมันจึงใช้เวลาในการทำเยอะพอสมควรแต่ก็ไม่ได้นานมากขนาดนั้น ซึ่งบางเควสจะส่งผู้เล่นไปตีมอนสเตอร์ 300 ตัวด้วยในบางครั้งดังนั้นเหมือนการฟาร์มเลเวลไปในตัวอีกด้วย แต่ถึงอย่างนั้นก็ไม่ใช้ทุกเควสที่จะเป็นการตีมอนสเตอร์ ถ่ายรูป เก็บของก็มีเหมือนกัน

ต่อมาสีฟ้า เป็นเควสรายวันที่ผู้เล่นสามารถรับและทำได้วันต่อวันเท่านั้นเมื่อขึ้นวันใหม่จะเป็นการ Reset ทั้งหมดแล้วกลับมาทำใหม่ได้ในวันต่อมาซึ่ง เควสรายวันสีฟ้าถือว่าสำคัญมากๆๆๆ  ดังนั้นแล้วหน้าที่ของผู้เล่นทุกคนส่วนใหญ่ในทุุกๆ วันต้องมีทำการเก็บเควสรายวันให้หมดเพื่อที่จะได้รับเลเวลที่รวดเร็วทันใจ ขึ้นไวสมใจนึก ทั้งทำการ เควสป้าย เควส EXP x10 ลงเทรนนิ่งกราวด์ ลงรอยแยก ลง 100 ชั้น ลง Lab และลงดันกิลด์ ก็มีให้ทำเพียบบอกเลยว่าหนึ่งวันหมดไปไวจริงๆ

สีต่อไปสีเขียว จะพูดให้เข้าใจง่ายๆ ก็คือเควสเสริมนั่นเองถามว่าจำเป็นมากไหม บอกเลยว่าไม่มากแต่ถ้ามีเวลาก็แนะนำให้ทำทั้งหมดที่เจอเพราะมันจะมีผลตอบแทนที่ดีมากๆ และใช้เวลาในการทำไม่นาน ยกตัวอย่างของรางวัลที่จะได้รับเมื่อทำเควสสีเขียวก็คือ การปลดล็อคพวกทรงผมใหม่ๆ รวมถึงอิโมจิ ด้วยเช่นกันโดยที่ของเหล่านี้เมื่อปลดล็อคแล้วมันจะช่วยเพิ่มเลเวลของการผจญภัยอีกด้วย ซึ่งถ้าเรามีเลเวลของ "การผจญภัย" เยอะๆ ก็จะสามารถ ปลดล็อคสกิลผจญภัยต่างๆ ได้ ซึ่งมันจะมีประโยชน์อย่างมากในการเล่นนั่นเอง รวมถึงเควสสีเขียวบางครั้งจะเป็นการเปิดจุดวาปของแต่ละแผนที่อีกด้วยดังนั้นลองสังเกตกันดีๆจะเป็น ตัวละครหญิงใส่ชุดขาวยืนโยกๆ อยู่หน้าแผนที่นั้นๆ นั่นเอง
สุดท้ายคือเควสสีม้วง ที่จะโผล่มาครั้งแรกในเมือง Payon เมืองแห่งนักธนู หลังจากทำเควสหลักมาถึงที่นี่จะเควสสีม่วงปรากฏขึ้นมา โดยก่อนหน้านี้จะไม่มีให้ทำจะเริ่มมีเมื่อเรามาถึงเมืองนี้เท่านั้น ส่วนตัวเควสสีม่วงก็จะอารมณ์เหมือนเควสรอง แต่ไม่เหมือนเควสเขียวทีบางครั้งจะเป็นการเปิดฟังก์ชั่นต่างๆ แต่สำหรับสีม้วงจะให้รางวัลเป็นเพียง EXP กับ พวกเงิน แล้วบางเควสของสีม่วงก็จะเป็นเหมือนเควสลูกโซ่ที่ทำต่อไปเรื่อย เพื่อรับ EXP เพิ่มเติมจากการที่เก็บเลเวลอย่างเดียว



สรุปเลย! เล่นเควสต่างๆ ที่สำคัญที่สุดก็คือเควสรายวันที่สำคัญคนที่อยากจะเล่นยังไงให้คุ้มมากที่สุดในหนึ่งวันรวมถึงอยากได้เลเวลที่รวดเร็วแนะนำว่าเก็บเควสฟ้าให้หมดแล้ว จะทำเควสเนื้อเรื่อง หรือ เควสเสริมที่จะช่วยปลดล็อคฟีเจอร์ต่างๆ เวลาว่างก็ได้ไม่มีปัญหาขึ้นอยู่สไตล์การเล่นของแต่ละคนว่าชอบแบบไหนอย่างไร