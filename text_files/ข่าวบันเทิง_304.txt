ความที่ไม่เคยปริปากที่ไหนมาก่อนว่าแท้จริงแล้ว พ่อแท้ๆ ของดารากตัญญู "หญิง รฐา โพธิ์งาม" นั้นเป็นใคร ล่าสุด "แม่น้อย" เลยขอเปิดใจเล่าทั้งน้ำตาถึงเรื่องราวชีวิตตั้งแต่ยุครุ่งเรืองสุดๆ จนถึงยุคที่ตกต่ำเป็นหนี้ก้อนโต
"แม่กับน้องหญิงสนิทกันมาก ทุกวันนี้ก็ยังนอนด้วยกันทุกวัน ไม่เคยแยกห้องนอนกันเลย ต้องนอนเกาหลังให้ทุกคืน ส่วนเรื่องที่น้อยคนจะรู้และมีแต่คนมาถามว่าพ่อของน้องญิ๋งเป็นใคร เรียกว่าเขาเป็นสามีเพียงคนเดียวของเราเลยก็ว่าได้ เขาคือเพื่อนของพี่ชายเรา (เทพ โพธิ์งาม) ทำหน้าที่เป็นพิธีกรในวงดนตรี ซึ่งก็ได้พ่อของน้องหญิงนี่แหละ ที่เป็นคนดึงเราให้เข้าสู่วงการตลก แต่ด้วยความที่เขาเป็นคนขี้หึงมาก ส่วนเราก็ต้องทำงานทั้งเล่นตลก ถ่ายละครมีงานของเรา มันเลยมีเรื่องให้ต้องทะเลาะกันตลอด จนสุดท้ายเลยตัดสินใจแยกย้ายกันไป ซึ่งคนเป็นแม่ไม่ว่าจะเกิดอะไรขึ้นเราก็ต้องทุ่มเทความรักทุกอย่างให้ลูก แม้จะล้มไปบ้างแต่พี่ก็ยังมีกำลังใจดี คือ น้องหญิงเขาพยายามทำทุกอย่างให้พี่สบายที่สุด เขาเป็นเด็กดีมีความคิด ก็ทำให้เราภูมิใจ (ร้องไห้)"
ติดตามชมเรื่องราวโดยละเอียดในรายการศึกน้ำผึ้งพระจันทร์ คืนวันจันทร์ที่ 5 ส.ค.นี้ เวลา 22.30 น. ทาง ททบ.5.