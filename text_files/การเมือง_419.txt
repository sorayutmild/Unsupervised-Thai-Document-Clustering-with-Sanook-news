
ครอบครัวชินวัตร ได้โพสต์ภาพระหว่างเดินทางไปประเทศสิงคโปร์ ปรากฏให้เห็น "นางสาวยิ่งลักษณ์ ชินวัตร" และ "นายทักษิณ ชินวัตร" อดีตนายกรัฐมนตรี พร้อมกับแคปชั่นห่วงใยและคิดถึงที่ได้หวนกลับมาร่วมถ่ายภาพด้วยกันอีกครั้ง
นายพานทองแท้ ชินวัตร บุตรชายของอดีตนายกรัฐมนตรี ได้โพสต์ภาพดังกล่าวลงในโซเชียลมีเดีย แต่เป็นเพียงการลงภาพเอาไว้เพียงราวๆ 1 นาที ก่อนจะลบภาพดังกล่าวออกไป ขณะที่อินสตาแกรม @yingluckshinfc ได้โพสต์ภาพที่มี นางสาวยิ่งลักษณ์ ร่วมเฟรมกับหลานๆ ทั้งนี้ นางสาวแพทองธาร, นางพินทองทา, นายพานทองแท้ และพี่ชาย
อย่างไรก็ตาม ภาพดังกล่าวเป็นที่วิพากษ์วิจารณ์ แม้จะมีการโพสต์ลงเพียงชั่วเวลาไม่กี่นาทีก็ตาม แต่มีคำถามจากสังคมถามถึงการติดตามตัวดำเนินคดีของผู้หลบหนีทั้ง 2 คน