เปิดแล้ว มอเตอร์โชว์ 2012 (Motor Show 2012) รถใหม่เพียบ พริ้ตตี้แน่น
                                          
เปิดแล้วบางกอก อินเตอร์เนชั่นแนล มอเตอร์โชว์ 2012 (Motor Show 2012) ยนตกรรมสรรสร้างเทคโนโลยี ณ ชาเลนเจอร์ อิมแพค เมืองทองธานี โดย ดร.ปราจิณ เอี่ยมลำเนา ประธานจัดงานบางกอก อินเตอร์เนชั่นแนล มอเตอร์โชว์ 2012  (Motor Show 2012) กล่าวว่า การจัดงานครั้งนี้ถือว่าสำคัญยิ่งของอุตสาหกรรมผลิตรถยนต์ หลังผู้ผลิตหลายรายประสบปัญหาน้ำท่วม ทำให้การส่งออกหยุดชะงักลง "งานมอเตอร์โชว์ปีนี้ผมว่าคึกคักกว่าทุกปี เพราะมีรถยนต์เปิดตัวกว่า 10 รุ่น ล้วนแต่น่าสนใจทั้งสิ้น งานนี้ถือเป็นงานใหญ่ระดับโลก"
งานนี้ถือเป็นการเปิดตัวรถยนต์รุ่นใหม่กว่า 30 รุ่น รถจักรยานยนต์อีก 60 รุ่น และรถต้นแบบประหยัดพลังงานอีก 7 คัน จากผู้ผลิตหลายๆ ราย มากกว่านั้น คือการเปิดตัวรถยนต์รุ่น อีโคคาร์อีก 2 รุ่นคือ มิตซูบิชิ mirage และ ซูซูกิ swift ซึ่งก่อนหน้านี้ได้เปิดตัวไปแล้ว 2 รุ่น คือ นิสสัน amira และฮอนด้า brio ทั้งนี้ การผลิตรถยนต์รุ่น อีโคคาร์ เพื่อเป็นการสนองผู้ใช้รถที่ต้องการประหยัดน้ำมัน ทั้งนี้ เชื่อว่างานนี้จะเป็นตัวหนุนสำคัญที่ทำให้อุตสาหกรรมยานยนต์เคลื่อนตัวได้อย่างเต็มที่ และถือเป็นงานที่ยิ่งใหญ่
ติดตามบรรยากาศในงานและการประชันโฉมพริตตี้ได้ที่นี่
