เรียกว่างานเข้าเต็มๆ สำหรับนักร้องและนักแต่งเพลงวัย 24 ปี เจนนี่-รัชนก สุวรรณเกตุ หรือ เจนนี่ ได้หมดถ้าสดชื่น หลังจากมีคนที่อ้างว่าเป็นป้าออกมาแฉว่าเจนนี่เนรคุณไม่เห็นหัวพ่อ จนเป็นข่าวดราม่าข้ามคืน 
และต่อมาทั้งเจนนี่ที่ได้ออกมาโพสต์เคลียร์ประเด็นดังกล่าวว่าคนที่รู้ดีที่สุดคงเป็นตัวเจนนี่และพ่อเอง ไม่ใช่ป้าคนนั้น และเจนนี่เองก็โกรธด้วยป้าที่มาทำลายเธอ เพราะกว่าจะมีวันนี้ได้เจนนี่ต้องเหนื่อยมากแค่ไหน 
ด้านพ่อเจนนี่ ก็ได้ออกมาเคลื่อนไหวออกมาไลฟ์สดถึงเรื่องนี้เช่นกันว่าอยากให้ทุกอย่างจบลง และอยากให้เจนนี่ถอนฟ้องป้า เพราะเป็นพี่สาวที่พ่อรัก และอยากให้ทุกคนติดตามผลงานของเจนนี่ต่อไป 
และล่าสุดวันนี้ (25 ต.ค.) หลังจากที่พ่อเจนนี่ได้ออกมาไลฟ์สด ทางด้าน แม่เกตุ แม่เจนนี่ที่สนิทและเลี้ยงลูกสาวมาตลอด ได้ออกมาโพสต์ภาพตอนเจนนี่รับปริญญาเมื่อเดือนก่อนพร้อมข้อความผ่านเฟซบุ๊กว่า "จงให้อภัยได้ แต่อย่าลืม …จงเรียนรู้จากความผิดพลาดได้ แต่อย่าเศร้าโศกกับมัน" 
ซึ่งก่อนหน้านี้หลังจากมีข่าวดราม่า แม่เกตุก็ได้โพสต์ข้อความแล้วว่า “เธอ อย่ายอมแพ้นะ..ตกลงมั้ย รักที่สุด ลูกแม่ผ่านอะไรมา แม่รู้ดีที่สุดจงทำดีต่อไป"
สำหรับเรื่องดราม่าที่เกิดขึ้น แฟนๆ ก็ต่างส่งกำลังใจให้เจนนี่ หวังว่าทั้งเจนนี่และพ่อ จะเคลียร์กันได้เร็วๆ นี้ เพราะไม่มีใครรู้ดีไปกว่าคนที่อยู่ในครอบครัว 
>> ส่องผลงาน "เจนนี่ ได้หมดถ้าสดชื่น" ศิลปินหญิงสุดฮอตขวัญใจชาวโซเชียล
>> "พ่อเจนนี่" อัดคลิปชี้แจง ดราม่าป้าออกมาแฉ ลูกดังแล้วทิ้งพ่อ ไร้การดูแล (คลิป)
>>"เจนนี่ เลิกคุยทั้งอำเภอเพื่อเธอคนเดียว" ตอกกลับคนแฉ คนที่รู้เรื่องดีที่สุดคือพ่อและหนู
>>"เจนนี่ เลิกคุยทั้งอำเภอเพื่อเธอคนเดียว" ถูกแฉแรง ลูกเนรคุณ ไม่เห็นหัวพ่อ
 
