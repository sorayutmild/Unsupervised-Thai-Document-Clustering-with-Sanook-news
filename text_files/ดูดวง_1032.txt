เพื่อเสริมชะตา พยากรณ์ดวงเดือนสิงหาคม ปี 2560 ผลมาจากการเปลี่ยนแปลงของดวงดาว เพราะเป็นเดือนที่มีการเปลี่ยนแปลงของดวงดาวในทางโหราศาสตร์นั่นคือพระราหูเคลื่อนและย้ายราศี ปฏิบัติตามคำแนะนำของ หมอช้าง ทศพร ศรีตุลา ก็จะสามารถก้าวผ่านอุปสรรคปัญหามีชีวิตที่ประสบความสำเร็จราบรื่น ซึ่ง "หมอช้าง-ทศพร ศรีตุลา" เตือน! ราศีที่จะได้เปลี่ยนงานกะทันหัน หรือถูกโยกย้าย! ได้แก่ ราศีเมษ

ราศีเมษ ( 14 เมษายน – 14 พฤษภาคม )
ดูเหมือนว่าความวุ่นวายจะลดลงในเดือนสิงหาคม แต่เรื่องในบ้านในครอบครัวยังคงเป็นปัญหา ส่วนคนที่ทำงานแบบมีหุ้นส่วนอาจจะเกิดความขัดแย้งกับหุ้นส่วนได้ง่ายบางคนอาจจะทะเลาะกัน บางคนอาจแยกตัวออกมา หรือบางคนเปิดกิจการแข่งกันก็มี สำหรับคนที่เป็นมนุษย์เงินเดือนหรือลูกจ้างต้องระวังเพื่อนร่วมทีม คนที่ทำงานด้วยกัน หรือเพื่อนสนิทที่เคยทำงานร่วมกัน อาจจะทำให้กลายเป็นปัญหาได้ในช่วงนี้ในเดือนนี้ดวงมีการเปลี่ยนแปลงเยอะ
บางคนเปลี่ยนงานอย่างกะทันหัน บางคนอาจถูกปรับเปลี่ยนโยกย้าย ที่ทำงานบางแห่งอาจจะยุบแผนก ลดคน ย้ายหน่วยงาน องค์กร เปลี่ยนเจ้านายหรือผู้บริหารใหม่ ดังนั้นแนะนำว่าคุณควรจะเปลี่ยนด้วยตัวเองก่อน โดยการจัดโต๊ะ จัดบ้าน จัดสภาพแวดล้อมเสียใหม่ ไม่ต้องถึงขั้นต่อเติมด้วยของราคาแพงแต่อย่างน้อยขอให้เปลี่ยนทิศทาง บรรยากาศ หรือทำความสะอาดปัดกวาดเช็ดถู ก็จะช่วยแก้เคล็ดความแรงของดวงดาวในช่วงนี้ได้