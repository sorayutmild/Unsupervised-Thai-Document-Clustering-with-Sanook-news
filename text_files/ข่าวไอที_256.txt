iPhone 7 (ไอโฟน 7) อัปเดตข้อมูล สเปค ล่าสุด : หลุดราคา iPhone 7 ครบ 3 รุ่น iPhone 7 Pro รุ่นใหม่เริ่มต้นที่ราคา 38,000 บาท

   แม้จะมีข่าวหลายกระแสยืนยันว่า iPhone 7 ที่กำลังจะเปิดตัวในปีนี้นั้นไม่มีความเปลี่ยนแปลงที่น่าตื่นตาตื่นใจสักเท่าไหร่ แต่นั่นก็ไม่ได้ทำให้กระแสของยอดเรือธงตัวนี้ลดลงไปเลย และล่าสุดก็มีข้อมูลเพิ่มเติมเรื่องราคาเปิดตัวออกมาแล้วครับ

โพสต์ต้นฉบับราคา iPhone 7 จาก Weibo
   ข้อมูลราคา iPhone 7, iPhone 7 Plus, iPhone 7 Pro ถูกเผยแพร่บนเว็บไซต์ Weibo ของจีน โดยสิ่งที่น่าสนใจคือ iPhone 7 และ iPhone 7 Plus มีฐานราคาเท่ากับ iPhone 6s และ iPhone 6s Plus 
ราคา iPhone 7 ทุกรุ่นจาก Weibo เปรียบเทียบกับ iPhone 6s และ 6s Plus (เป็นราคาในประเทศจีน แปลงเป็นเงินบาทแล้ว)
   จากตารางดังกล่าวจะเห็นได้ว่า iPhone 7 Plus และ Pro จะไม่มีรุ่นความจุ 64GB และราคาของ iPhone 7 Plus รุ่นความจุ 256GB ก็มีราคาเท่ากับ iPhone 7 Pro รุ่นความจุ 128GB ผู้โพสต์ข้อมูลดังกล่าวเปิดเผยว่า Apple อาจจะปรับราคา iPhone ใหม่อีกครั้งในปีนี้ด้วย 

   iPhone 7 คาดว่าจะเปิดตัวในเดือนกันยายนที่จะถึงนี้ และคาดว่าจะมีรุ่น iPhone 7 Pro ซึ่งจะมีฟีเจอร์ที่ดีกว่า Plus แต่เป็นที่น่าสังเกตว่าจากข้อมูลดังกล่าวราคา iPhone 7 Pro รุ่น 32 GB นั้นมีราคาที่ต่ำกว่า iPhone 7 Plus 256 GB เสียอีก
   อย่างไรก็ตามข้อมูลนี้มาจากแหล่งข่าวที่ยังไม่ได้รับการยืนยันอย่างเป็นทางการ ดังนั้นเราก็ยังคงต้องรอติดตามข้อมูลเพิ่มเติมต่อไป -ที่มา bgr.com

สนับสนุนเนื้อหา: www.techmoblog.com

