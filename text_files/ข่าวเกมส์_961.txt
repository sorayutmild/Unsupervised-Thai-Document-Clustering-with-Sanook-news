มีโวย! ผู้เล่น LoL ส่งสารถึงผู้ปกครอง อย่าสั่งเด็กเลิกกลางคัน
League of Legends
เรื่องที่เราจะพาไปกล่าวถึงวันนี้ บางท่านอาจจะเห็นเป็นเรื่องไม่เข้าเรื่อง แต่สำหรับเกมเมอร์ที่จริงจังกับการแข่งขันเกมแล้วเขาถือว่าเป็นเรื่องใหญ่ที่ร้ายแรงมากๆ นั่นก็คือปัญหาการออกเกมกลางคัน โดยเกมออนไลน์ส่วนใหญ่ในปัจจุบันนั้น มีระบบการเล่นแบบ Multiplayer เล่นเป็นทีมกันมากขึ้น ซึ่งบางเกมเป็นระบบหลักของเกมเลยด้วย โดยเฉพาะเกมแนว MOBA (Multiplayer Online Battle Arena) หรือเกมอื่นๆที่ต้องเน้นช่วยกันเป็นปาร์ตี้ จึงจะผ่านเกมได้ และปัญหามันก็จะเกิดขึ้น เมื่อเล่นๆไปแล้วจู่ๆก็มีสมาชิกในทีมหรือปาร์ตี้หลุดออกจากเกมไป แล้วไม่กลับเข้ามาอีกเลย
ด้วยเหตุนี้ ทางผู้เล่นคนหนึ่งของเกม LoL หรือ League of Legends ก็เลยเกิดอาการทนไม่ไหว ตั้งกระทู้ส่งสารถึงบรรดาผู้ปกครองทุกคน ช่วยกรุณาอย่าสั่งให้บุตรหลานเลิกเล่นเกม LoL กลางคัน เพราะพวกเขาเดือดร้อน โดยให้เหตุผลว่า
"บุตรหลานของพวกท่าน กำลังเล่นเกมอยู่กับบุคคลจริงๆอยู่ ไม่ได้เล่นอยู่ AI คอมพิวเตอร์ และการที่ผู้ปกครองสั่งให้เลิกกลางคันนี้ ทำให้พวกเขาเดือดร้อน สมาชิกในทีมหายไป จึงเป็นเหตุทำให้ทีมแพ้อยู่บ่อยๆ ดังนั้นจึงกรุณาเข้าใจ และช่วยส่งเสริมให้บุตรหลานมีความรับผิดชอบต่อบุคคลจริงๆที่เขากำลังเล่นอยู่ด้วย ขอให้เล่นให้จบแมตช์นั้นๆก่อน แล้วค่อยเลิก หรือไม่อย่างนั้นก็อย่าให้บุตหลานของท่านมาเล่นเกมออนไลน์แบบนี้ ให้ไปเล่นเกมเล่นคนเดียวจะดีกว่า เพราะมันจะได้เลิกเล่นเมื่อใดก็ได้ โดยที่ไม่มีบุคคลจริงที่เล่นด้วยกันอยู่เดือดร้อน"
League of Legends
อีกอย่างนอกจากกรณีนี้ก็ยังมีอีกกรณีคือพวก AFK ที่มักจะหายไปจากหน้าจอบ่อยๆ ปล่อยตัวละครในเกมนิ่งๆไว้ ให้เป็นภาระคนอื่น ซึ่งจากประสบการณ์ที่เล่นเกมออนไลน์มา จะบอกว่าเหตุการณ์เหล่านี้ไม่ได้เกิดขึ้นกับแต่เด็กที่ถูกผู้ปกครองสั่งเลิกเล่น หรือสั่งไปทำอย่างอื่นหรอกครับ แต่เกมเมอร์วัยเก๋าหลายท่านก็เป็นกันเยอะ บางท่านโดนเมียสั่งเลิกบ้าง หรือโดนเมียใช้งานบ้าง เดือดร้อนคนอื่นในเกมสิครับแบบนี้ เหอๆ จะว่าไปเกมเมอร์ชายทั้งหลายกลัวเมียมากกว่าพ่อแม่ผู้ปกครองอีกนะ
สรุปจากเหตุการณ์นี้ หากใครที่กำลังเล่นเกมออนไลน์กับเพื่อนๆอยู่ ก็พยายามอย่าออกเกมหรือปล่อยตัวทิ้งไว้กลางคันนะครับ เพราะเพื่อนๆที่เล่นอยู่ในทีมเขาเดือดร้อน ยกเว้นว่าจะเรื่องด่วนจริงๆ อย่างน้อยก็บอกลาเพื่อนๆในเกมกันหน่อย
League of Legends