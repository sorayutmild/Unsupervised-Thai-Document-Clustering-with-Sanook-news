ดูดวงปี 2562 หรือ ปีนักษัตร ปีกุน ใครที่อยากรู้ดวงชะตาของตัวเอง ว่าจะดีหรือร้ายอย่างไร ในปี 2562 นี้มีคำทำนาย ดูดวง 2562 แม่น ๆ จากหมอดูชื่อดัง ทำนายดวงชะตาของทั้ง 12 ราศี ทั้งในเรื่อง ดวงการงาน ดวงการเงิน ดวงความรัก ของแต่ละเดือน ตลอดปีพุทธศักราช 2562 ปีนักษัตร ปีกุน ราศีไหนจะรุ่ง ราศีไหนจะแย่ ใครเกิดราศีไหนกันบ้างลองมาอ่านดวงปี 2562 กันเลย! 

ดูดวงปี 2562 ราศีเมษ
ราศีเมษ 13 เม.ย. – 13 พ.ค.
ดวงช่วงต้นปี 2562 ของผู้ที่เกิดราศีนี้ ไม่ว่าคิดที่จะทำสิ่งใดขอให้มีสติและคิดให้รอบคอบอยู่เสมอ เพราะมีคนรักก็ต้องมีคนชังเป็นของธรรมดา ฉะนั้นหากทำอะไรต้องทำแต่พองามและระมัดระวังตัวให้ดี อย่าพยายามทำตัวเด่นจะเป็นภัย ทำสิ่งใดต้องเป็นไปในลักษณะปิดทองหลังพระ อีกทั้งคุณสาว ๆ ยังจะได้กับบุรุษรูปงาม นิสัยดี มีความคิดสร้างสรรค์ มีเกณฑ์ที่จะได้รับโชคลาภ เงินทองไหลมาเทมา ได้รับการสนับสนุนจากคนรอบข้าง ส่วนด้านความเป็นอยู่ถือว่าอยู่ในเกณฑ์ดี มีการเฉลิมฉลอง มีงานเลี้ยง มีงานมงคล ถือเป็นช่วงที่คุณจะสุขสมหวังเป็นอย่างมาก
ดวงช่วงกลางปี 2562 ของผู้ที่เกิดราศีนี้ คุณมีโอกาสที่จะได้รับโชคทางการเงิน อาจเป็นเงินตกเบิก หรือไม่ก็ได้รับการขึ้นเงินเดือน เป็นช่วงที่คุณจะต้องเดินทางบ่อยจนชีพจรลงเท้า ต้องออกไปติดต่อ พบปะผู้คนมากหน้าหลายตา มีรายได้พิเศษเข้ามามาก ได้รับความสำเร็จ ได้รับการช่วยเหลือในด้านต่าง ๆ แต่ขอให้ระวังเป็นพิเศษเรื่องสุขภาพ จะเกิดการเจ็บป่วยที่เกี่ยวข้องกับปอด หลอดลม และหัวใจ ให้ระวังเรื่องการใช้คำพูด หากเป็นการติดต่อกับหน่วยงานราชการ คุณก็จะได้รับความสำเร็จเป็นอย่างดีจากคนสูงวัย ซึ่งการทำงานอาจต้องพบเจอกับอุปสรรคบ้าง หรือต้องตัดสินใจหลาย ๆ เรื่องด้วยตนเอง แต่ด้วยความเข้มแข็งนั้นจะทำให้คุณสามารถผ่านเหตุการณ์ต่าง ๆ ไปได้ด้วยดี
ดวงช่วงปลายปี 2562 ของผู้ที่เกิดราศีนี้ คุณจะได้รับความสุขสมบูรณ์ที่ดีมาก อาจมีการเฉลิมฉลองเพื่อต้อนรับและเริ่มต้นสิ่งใหม่ ๆ ไม่ว่าจะเป็นเพื่อนใหม่ งานใหม่ หรือคนรู้ใจ แต่หากเด่นที่สุดในช่วงนี้ก็คงเป็นเรื่องของหน้าที่การงาน มีโอกาสปรับเปลี่ยนตำแหน่ง หรือได้รับมอบหมายให้รับผิดชอบงานมากขึ้น แต่ถือว่าเป็นความก้าวหน้าที่ดี ซึ่งในช่วงนี้จะมีการเปลี่ยนแปลงบางอย่างเพิ่มขึ้นอย่างเห็นได้ชัด ทั้งชีวิตส่วนตัว ครอบครัว คุณอาจจะได้พบมิตรที่ดี มีความจริงใจให้กับคุณ จนแล้วจนรอดคุณก็ยังต้องตัดสินใจเลือกทางที่เหมาะกับคุณทางใดทางหนึ่งอยู่ดีที่จะทำให้คุณรู้สึกสับสนเป็นอย่างมาก แนะนำว่าให้ขอคำปรึกษาจากผู้ใหญ่ เพราะจะได้เกิดความผิดพลาดน้อยที่สุด
>> อ่านดวงราศีเมษ แบบเต็มๆ คลิก! 

ดูดวงปี 2562 ราศีพฤษภ
ราศีพฤษภ 14 พ.ค. – 13 มิ.ย.
ดวงช่วงต้นปี 2562 ของผู้ที่เกิดราศีนี้ เป็นช่วงที่คุณจะต้องเผชิญหน้ากับปัญหาต่างๆ หรือความวุ่นวายอย่างถึงที่สุด แต่นับว่าก็เป็นประสบการณ์ที่เราไม่สามารถหาซื้อได้จากที่ไหน แต่ขอให้ระวังในการใช้ชีวิตเอาไว้สักนิด เพราะคุณอาจตกอยู่ในสถานการณ์ที่ยากลำบาก อาจโดนรังแก โดนกลั่นแกล้งจากคนที่อยู่รอบข้าง ฉะนั้นอย่าไว้ใจใครให้มากนัก หากคุณมีความคิดที่อยากจะศึกษาต่อ ขยายกิจการ หรือทำการที่มากกว่าหนึ่งอย่างในช่วงนี้ คุณจะได้รับความสมหวังเมื่อลงมือทำ จะมีคนคอยให้ความสนับสนุนเป็นอย่างดี อีกทั้งเรื่องบางอย่างในชีวิตที่เคยติดขัด มีอุปสรรค ไม่ราบรื่น ในช่วงนี้คุณจะผ่านมันไปได้ ส่วนเรื่องของเงินทองจะราบรื่นดีมาก มีโชคลาภแบบที่ไม่ได้คาดคิดมาก่อน
ดวงช่วงกลางปี 2562 ของผู้ที่เกิดราศีนี้ ในช่วงนี้เรื่องของความคิดสร้างสรรค์จะทำให้คุณถูกพูดถึงและมีเกียรติมากยิ่งขึ้น ได้รับการยกย่องและการสนับสนุนจากผู้ที่อ่อนวัยกว่า ทั้งยังเกิดความสำเร็จในหลากหลายด้าน ไม่ว่าจะเป็น การงาน การค้า หรือจากความสามารถพิเศษที่ตัวเองมี มีโอกาสที่เรื่องราวมงคลบางอย่างจะเกิดขึ้น เป็นไปตามที่คุณได้เคยขอพร หรืออธิษฐานไว้ ส่วนเรื่องความรัก นับว่าเป็นช่วงเวลาที่คุณจะหันหลังให้กับมันสำหรับใครที่มีคู่รัก หรือมีเหตุให้ห่างจากบ้านเกิดเมืองนอน ต้องเดินทางอยู่ตลอด ส่วนเรื่องธุรกิจส่วนตัวก็จะมีความก้าวหน้า คุณจะได้รับข่าวดีจากคนที่คอยสนับสนุนอยู่
ดวงช่วงปลายปี 2562 ของผู้ที่เกิดราศีนี้ ในช่วงนี้คุณจะได้กับมิตรสหายคนใหม่ ๆ เป็นคนที่มีผิวขาว หน้าตาดี ดูภูมิฐาน มีความเป็นผู้ใหญ่ คุณจะได้ออกเดินทางท่องเที่ยวอย่างมีความสุขไม่ว่าจะใกล้ หรือไกล ส่วนใหญ่จะเป็นการเดินทางทางน้ำ เรื่องการทำงานคุณได้จะรับความสำเร็จจากการแข่งขัน มีความสมบูรณ์ในทุก ๆ ด้าน ได้รับความไว้วางใจ และการยอมรับจากทุก ๆ ฝ่าย เรื่องความรักก็ชื่นมื่น เป็นความรักที่ก่อตัวขึ้นอย่างมั่นคง ได้รับความสำเร็จที่เราพยายามทำมาตลอดทั้งปี การเริ่มต้นหลายอย่างที่ส่งผลให้ชีวิตมั่นคงจะเริ่มต้นในช่วงนี้ 
>> อ่านดวงราศีพฤษภ แบบเต็มๆ คลิก! 

ดูดวงปี 2562 ราศีเมถุน
ราศีเมถุน 14 มิ.ย. – 14 ก.ค.
ดวงช่วงต้นปี 2562 ของผู้ที่เกิดราศีนี้ ในช่วงนี้ขอเตือนว่าอย่าไว้ใจทาง อย่าวางใจใครให้มากนัก เพราะอาจทำให้คุณผิดหวัง หรือเสียใจได้ ทั้งยังอาจจะได้รับข่าวที่ทำให้คุณรู้สึกตกใจได้ ทุกอย่างที่ทำไปจะเกิดปัญหาตามมา ต้องรีบแก้ไขกันยกใหญ่ เรียกได้ว่าเป็นช่วงเวลาที่ไม่ค่อยเป็นมิตรกับคุณสักเท่าไหร่ ให้ระวังเรื่องคำพูดเป็นสำคัญ ในช่วงนี้คุณยังได้พบกับผู้หญิงผิวขาว มีบุคลิกที่ดี ที่จะนำความโชคดีมาให้กับคุณ ที่สำคัญต้องระวังเรื่องสุขภาพ อาจเกิดการเจ็บป่วยจนต้องเข้านอนพักรักษาตัวในโรงพยาบาล ระวังเรื่องการขับรถ อาจจะที่เกิดการเฉี่ยวชนได้ ฉะนั้นเพื่อให้เกิดความสบายใจ ขอให้ไปทำบุญ ตักบาตร กรวดน้ำ เผื่อว่าเคราะห์กรรมที่เกิดขึ้นจะได้เบาบางลง
ดวงช่วงกลางปี 2562 ของผู้ที่เกิดราศีนี้ ขอระวังเรื่องคู่แข่งในเรื่องต่าง ๆ จะเข้ามาจากทางตรงและทางอ้อม ระวังว่าคนที่มีผิวคล้ำจะนำเรื่องเข้ามาทำให้คุณต้องหนักใจ อีกทั้งในช่วงนี้คุณยังจะต้องพบปะกับคนมากหน้าหลายตา แต่เมื่อติดต่อกันแล้วจะเกิดความสำเร็จเป็นอย่างดี เรื่องของความเป็นอยู่จะมีผู้คนเข้ามาห้อมล้อม มีความสมบูรณ์ มีญาติสนิทอยู่กันพร้อมหน้า ส่วนเรื่องของหน้าที่การงานก็เป็นอีกเรื่องที่ต้องระวัง เพราะมีศัตรู หรือคู่แข่งอยู่ใกล้ตัว คอยขัดขวางทำให้คุณทำอะไรก็ไม่ราบรื่น ไม่สำเร็จ
ดวงช่วงปลายปี 2562 ของผู้ที่เกิดราศีนี้ ในช่วงนี้จะเกิดความเปลี่ยนในด้านต่าง ๆ เป็นไปตามที่ดีมากขึ้น แต่จะโดดเด่นในเรื่องของหน้าที่การงานเสียมากกว่า สิ่งไหนที่ตั้งใจไว้ว่าจะจำในช่วงนี้มีเกณฑ์สำเร็จแต่อาจล่าช้ากว่ากำหนดเดิมอยู่สักหน่อย คุณมีโอกาสที่จะได้เดินทางทางน้ำ ข้ามทะเล หรือได้เดินทางท่องเที่ยวทางน้ำอยู่บ่อย ๆ เรื่องสุขภาพก็ระวังจะโรคภูมิแพ้ การแพ้อาหาร หรืออากาศ และมีเกณฑ์ที่ทำให้คุณต้องตัดสินใจเกี่ยวกับเรื่องสำคัญไปทางใดทางหนึ่ง ไม่ว่าจะเรื่องงาน หรือความรัก หากทำการค้าขายจำพวกเครื่องมือสื่อสารก็จะได้รับความสำเร็จอย่างดี แต่ขอให้มั่นใจได้ว่า ถึงแม้จะต้องตัดสินใจเรื่องใดเกี่ยวกับอนาคตล้วนแล้วแต่เป็นทางที่ถูก ผลที่ดีทั้งนั้น
>> อ่านดวงราศีเมถุน แบบเต็มๆ คลิก!  
ดูดวงปี 2562 ราศีกรกฎ
ราศีกรกฎ 15 ก.ค. – 16 ส.ค.
ดวงช่วงต้นปี 2562 ของผู้ที่เกิดราศีนี้ ในช่วงนี้จะเกิดการเดินทางแบบกะทันหัน เกิดการตัดสินใจอย่างฉับพลัน ทำให้เกิดความเปลี่ยนแปลงในเรื่องของการทำงาน ซึ่งสิ่งที่คุณตัดสินใจก็เป็นสิ่งที่ตัวเองยินดีน้อมรับ จะเกิดลาภผลที่ดีในเรื่องของการค้า ทั้งยังจะได้พบกับชายสูงวัยกว่า ผิวขาว สูงโปร่ง มีโอกาสที่จะเป็นลูกครึ่ง หรือชาวต่างชาตินำความสำเร็จเข้ามาให้คุณ ส่วนเรื่องของมิตรภาพและความรัก คุณจะได้พบคนดี มีน้ำใจ เป็นคนที่ถูกใจ การงานที่ทำอยู่ก็จะเกิดความสำเร็จจากความพยายามของตัวเอง แต่การเริ่มต้นอะไรใหม่ ๆ ในช่วงนี้อาจทำให้คุณเหน็ดเหนื่อยจนทำให้ไม่มีเวลาให้กับคนรอบตัว นอกจากนั้น ให้ระวังเรื่องความขัดแย้งที่จะเกิดระหว่างเพื่อนร่วมงาน ทำ คิด หรือพูดอะไรต้องมีสติอยู่เสมอ
ดวงช่วงกลางปี 2562 ของผู้ที่เกิดราศีนี้ ในช่วงนี้คุณจะได้รับข่าวดีคนที่รอคอย เป็นข่าวดีที่เดินทางไกลมาจากต่างถิ่น ทั้งยังอาจจะได้เดินทางไกลแบบไม่รู้ตัว ซึ่งสิ่งเหล่านั้นจะทำให้มีความสุข สนุกสนาน และเกิดความสำเร็จเป็นอย่างดี หากมีแผนที่จะเริ่มต้นอะไรใหม่ ๆ ในช่วงนี้ล้วนแล้วแต่ส่งผลดี ทำให้การดำเนินชีวิตดูมีชีวิตชีวา จะได้สิ่งที่ปรารถนา คิดอะไรก็สมหวังไปซะทุกอย่าง ที่สำคัญจะเกิดความเปลี่ยนแปลงในเรื่องของงาน แต่เป็นเรื่องที่คุณพึงพอใจ ให้ระวังเรื่องการกินไว้ให้มากเพราะอาจทำให้คุณมีร่างกายสมบูรณ์มากจนเกินไป ซึ่งจะทำให้คุณมีความเป็นอยู่ที่ดี การงานราบรื่น สมหวังในสิ่งที่ต้องการไปซะหมด
ดวงช่วงปลายปี 2562 ของผู้ที่เกิดราศีนี้ ความคิดสร้างสรรค์ของคุณจะเกิดขึ้นในช่วงนี้ สิ่งที่ตั้งใจทำจะมาไอเดียแปลก ๆ ในทางบวกที่ได้การยอมรับจากคนรอบข้าง และไม่ว่าคุณจะติดธุรกิจ หรือการค้ากับใครก็จะได้รับความสำเร็จ ไร้ซึ่งอุปสรรค ทั้งยังมีโชคลาภด้านการเงิน แต่ให้ระวังเรื่องการใช้จ่ายเป็นสำคัญ มีเกณฑ์เสียเงินมากกว่าได้เงิน มีเกณฑ์ที่จะทำให้คุณต้องหมุนเงินกับอย่างวุ่นวาย อย่างน้อยในเรื่องที่แย่ก็ยังมีเรื่องที่ดี เพราะอะไรที่คุณลงทุนลงแรงมาตลอดทั้งปีจะได้รับความสำเร็จ ได้รับการสนับสนุนจากผู้ใหญ่ มีความก้าวหน้า และเป็นที่ชื่นชอบของทุก ๆ ฝ่าย
>> อ่านดวงราศีกรกฎ แบบเต็มๆ คลิก!

 
ดูดวงปี 2562 ราศีสิงห์
ราศีสิงห์ 17 ส.ค. – 16 ก.ย.
ดวงช่วงต้นปี 2562 ของผู้ที่เกิดราศีนี้ ในช่วงนี้บรรยากาศเก่า ๆ ความรู้สึกเก่า ๆ เพื่อนเก่า หรือแม้แต่คนรักเก่าจะพร้อมใจกันกลับมาทักทายคุณอย่างพร้อมหน้า ทำให้คุณรู้สึกดีและมีความสุข สนุกสนานไปกับผู้คนเหล่านี้ แต่เป็นช่วงเวลาที่เราต้องระวังเรื่องความคิดและคำพูดที่อาจนำมาซึ่งความขัดแย้ง จากเรื่องเล็กจะกลายเป็นเรื่องใหญ่ ขอให้หลีกเลี่ยงให้ดี ส่วนเรื่องเงินทองและโชคลาภ คุณจะได้พบกับนายทุน หรือผู้สนับสนุนด้านการเงินที่ดี ทำให้คุณมีกำลังใจที่จะคิดและจัดทำแผนธุรกิจได้อย่างคล่องตัว ลงตัวมากขึ้น ให้ระวังเรื่องความผิดหวังที่อาจเกิดขึ้นกับคนใกล้ตัว คุณอาจต้องเสียความรู้สึกอย่างมาก ไม่ว่ากับเพื่อน หรือคนรู้ใจ อาจใช้คำว่าสูญเสียสิ่งอันเป็นที่รัก หรือเลิกคบหากันด้วยความขัดแย้งอย่างไม่มีวันหวนกลับ
ดวงช่วงกลางปี 2562 ของผู้ที่เกิดราศีนี้ ความก้าวหน้าในเรื่องของการงานจะเด่นชัดขึ้นมากในช่วงนี้ ทุกอย่างจะเกิดจากความชาญฉลาดและรอบคอบของตัวเอง สิ่งใดที่เราพยายามและทุ่มเทมาตลอดก็จะเห็นผล แต่ต้องระวังว่าจะเป็นเดือนที่คุณต้องทำงานหนักมาก อยู่เฉยไม่ได้ ไม่ว่าใครจะทำอะไรก็ดูไม่ถูกใจคุณไปเสียหมดจนต้องจับมาทำเอง คุณจะเริ่มรู้สึกสับสนกับอารมณ์ของตัวเอง เป็นช่วงที่ต้องใช้ความคิดมากเป็นพิเศษ ให้ระวังเรื่องสุขภาพที่เกี่ยวข้องกับสายตาและความเครียด เป็นช่วงเวลาที่ไม่แน่นอน มีการเปลี่ยนแปลงอยู่ตลอดเวลา ทั้งคุณยังอาจจะได้เดินทางไกลไปยังต่างถิ่น ต่างแดน มีโอกาสจะได้เจอกับสังคมที่แตกต่างจากที่เคยอยู่
ดวงช่วงปลายปี 2562 ของผู้ที่เกิดราศีนี้ ในช่วงนี้เรื่องการงานของคุณจะเด่นชัดขึ้นอีกครั้ง อาจได้เลื่อนขั้น เลื่อนตำแหน่ง ได้เพิ่มเงินเดือน มีความสำเร็จที่ดี เป็นช่วงที่ถือได้ว่ามีความสมบูรณ์ในชีวิตค่อนข้างมาก จะได้พบเจอกับคนที่รอคอย คนที่ถูกใจ มีโอกาสได้รับข่าวที่เป็นมงคลจากญาติมิตร ที่สำคัญขอให้คุณทำแต่สิ่งที่ดี อย่าพยายามออกนอกลู่นอกทาง ไม่ว่าจะเป็นเรื่องงาน หรือความรัก สิ่งที่สะสมมาก็จะตอบสนองในเร็ววัน จะเกิดความก้าวหน้าในชีวิตที่เห็นได้ชัด ได้รับของขวัญจากการที่เหน็ดเหนื่อยมาตลอดทั้งปี คุณจะได้รับการยอมรับจากเพื่อนร่วมงานในทุกๆ ฝ่าย แม้กระทั่งผู้บังคับบัญชา และจะมีชื่อเสียงในสังคมเป็นอย่างมาก
>> อ่านดวงราศีสิงห์ แบบเต็มๆ คลิก!

ดูดวงปี 2562 ราศีกันย์
ราศีกันย์ 17 ก.ย. – 16 ต.ค.
ดวงช่วงต้นปี 2562 ของผู้ที่เกิดในราศีนี้ เป็นช่วงที่คุณเกิดความสับสน หรือกำลังหลงทางในสิ่งที่กำลังทำอยู่ ฉะนั้นไม่ว่าจะทำอะไรก็ตาม ขอให้มีสติและไตร่ตรองอย่างรอบคอบก่อนทำเสมอ เป็นเวลาที่คุณต้องอดทนกับเรื่องของงานอย่างมาก แต่ให้มั่นใจว่าสิ่งดีๆ ที่คุณทำมาตลอดจะตอบสนอง ซึ่งหากคุณทำในสิ่งที่ไม่ดี สิ่งเหล่านี้ก็จะกลับมาตอบสนองคุณเช่นกัน แนะนำให้เข้าทำบุญ ตักบาตรเป็นประจำ นอกจากนั้น คุณจะได้รับของขวัญที่มีค่ามาก ได้รับการคุ้มครองจากสิ่งศักดิ์สิทธิ์ มีโอกาสจะสมหวังกับสิ่งที่ปรารถนา หากตั้งอกตั้งใจทำสิ่งใดแล้วก็ขอให้ตั้งใจอย่างนี้ต่อไป อย่าย่อท้อ อย่าหมดไฟ เพราะความสำเร็จยังรอคุณอยู่ข้างหน้า จะมีโชคลาภ หรือได้พบความรัก ความสุข มีเดือนที่ได้โอกาสจากการที่ตัวเองพยายาม
ดวงช่วงกลางปี 2562 ของผู้ที่เกิดในราศีนี้ คุณจะได้รับการสนับสนุนจากผู้ใหญ่ที่ใจดี มีอายุมากกว่า มีอำนาจเหนือกว่า เกิดความสำเร็จจากความสามารถของตัวเอง มีโอกาสที่จะได้เดินทางไกล แต่จะเป็นช่วงที่คุณใจร้อนเอามากๆ ฉะนั้นก่อนทำอะไรต้องคิดให้ถี่ถ้วน ไม่อย่างนั้นคิด หรือสิ่งที่อยู่ในใจจะทำให้คุณยุ่งเหยิงไปเสียหมด สิ่งต่างๆ ที่รุมเร้าเข้ามากำลังดำเนินไปได้ด้วยดี มีความราบรื่น ข่าวดีเรื่องไหนที่เรารอคอยอยู่ก็จะมาถึง มีเกณฑ์ที่จะต้องเดินทางไกล คุณจะได้พบกับมิตรที่ถูกใจ ส่วนเรื่องความรักก็โอกาสที่จะได้เจอกับรักที่หวานแหวว และอาจจะมีข่าวดี ข่าวมงคลจากมิตรสหาย หรือไม่ก็อาจเป็นข่าวดีจากตัวของคุณเอง
ดวงช่วงปลายปี 2562 ของผู้ที่เกิดในราศีนี้ เป็นช่วงเวลาที่ให้คุณได้ผ่อนคลายจากความตึงเครียด เป็นช่วงเวลาที่ให้ได้พักผ่อน หรือออกไปเจอกับเพื่อนๆ บ้าง มีโอกาสที่จะเกิดความเปลี่ยนแปลงในเรื่องของงาน หรือความเป็นอยู่ของเราก็อาจดีขึ้น มีโอกาสจะได้ออกเดินทางไปทำงานไกลถิ่น อาจทำให้คุณรู้สึกเหน็ดเหนื่อย แต่จะได้รับความสำเร็จเป็นอย่างดี ถือว่าเป็นอีกช่วงที่ทำให้คุณได้เตรียมตัวต้อนรับกับการเริ่มต้นใหม่บางอย่าง ไม่ว่าเรื่องใดที่คุณทำมาตลอดทั้งปีจะตอบสนองกลับคืนในช่วงนี้ จะได้พบเจอกับคนที่จริงใจ มีวุฒิภาวะในทุกด้าน หากเป็นเรื่องที่อยู่อาศัยก็จะได้อยู่ในพื้นที่ที่ดี หากต่อเติมก็จะเสร็จเป็นไปตามกำหนด 
>> อ่านดวงราศีกันย์ แบบเต็มๆ คลิก!

ดูดวงปี 2562 ราศีตุลย์
ราศีตุลย์ 17 ต.ค. – 15 พ.ย.
ดวงช่วงต้นปี 2562 ของผู้ที่เกิดราศีนี้ ในช่วงนี้คุณอาจต้องเข้าไปเกี่ยวข้องกับคุณที่อยู่ในระดับสูง หรือคนที่อยู่ในหน้าที่การงานสูงกว่า บางรายอาจได้รับความช่วยเหลือจากผู้ใหญ่ที่มียศศักดิ์ ให้ระวังเรื่องของสุขภาพเป็นสำคัญ เพราะอาจเจ็บป่วยแบบที่ไม่มีบอกกล่าวล่วงหน้า หรืออย่างน้อยก็อาจทำให้คุณรู้สึกเบื่อหน่าย อยากเปลี่ยนแปลงอะไรบางอย่างในตัวเองได้ ช่วงนี้คุณอาจได้รับข่าวดีจากชาวต่างชาติ หรือคนที่อยู่ต่างถิ่น ต่างแดน เกิดความสำเร็จเป็นอย่างดี มีผู้หญิงผิวขาวที่อาวุโสกว่าเข้ามาให้โอกาสให้เรื่องการทำงานกับคุณ แต่ก็เป็นช่วงที่คุณต้องทำงานหนักจนไม่มีเวลาให้กับคนอื่น จะมีงานล้นมือ หาคนช่วยไม่ได้จึงต้องทำเองทั้งหมด
ดวงช่วงกลางปี 2562 ของผู้ที่เกิดราศีนี้ ให้คุณหลีกเลี่ยงความขัดแย้งที่อาจเกิดขึ้นกับคนรอบตัว ไม่ว่าจะเป็นเพื่อนฝูง หรือคนที่ทำงานก็ตาม เพราะเป็นช่วงที่คุณจะหงุดหงิดได้ง่าย คนอื่นเข้าใจคุณได้ยาก ให้ระวังเรื่องสุขภาพด้านระบบขับถ่าย หรือได้รับข่าวไม่ดีในด้านสุขภาพของคนที่คุณเคารพนับถือ แต่ตัวคุณเองอาจจะมีข่าวดีเกี่ยวกับเรื่องความรัก ต้องระวังของหาย อาจเสียเงินในเรื่องที่ไม่อยากเสีย ความพยายามในเรื่องต่าง ๆ ที่ทำมาจะเห็นผลชัดในช่วงนี้ ได้การยอมรับจากเพื่อนร่วมงานและคนรอบตัว มีโอกาสที่จะได้พบเจอกับเพื่อนฝูงที่ห่างหายกันไปนาน
ดวงช่วงปลายปี 2562 ของผู้ที่เกิดราศีนี้ ในช่วงนี้คุณต้องพยายามหลีกเลี่ยงปัญหาต่าง ๆ ที่รุมเร้าเข้ามา บางเรื่องเล็ก ๆ อาจกลายเป็นเรื่องใหญ่ได้ เป็นช่วงเวลาที่ย่ำแย่ เกิดอุปสรรคมากมายในการทำงาน หรือการทำธุรกิจ เป็นช่วงเวลาที่อะไรก็ไม่เป็นไปดังใจ มีปัญหาเรื่องสุขภาพอีกครั้ง ต้องเสียเงินเสียทองในแบบที่ไม่ได้กลับคืน ฉะนั้นอย่าไปค้ำประกันใครด้วยเงินเด็ดขาด  แต่ถึงแม้จะต้องยากลำบากในเรื่องการทำงานอยู่ก็ยังเกิดความสำเร็จที่สูงขึ้นไปอีกขั้น งานที่เข้ามาให้รับผิดชอบล้วนแล้วตรงตามความสามารถของตัวเอง มีโอกาสได้เดินทางไกลและจะได้รับข่าวจากต่างถิ่น ทั้งเรื่องงาน เรื่องเงิน และการศึกษาต่อ
>> อ่านดวงราศีตุลย์ แบบเต็มๆ คลิก!

ดูดวงปี 2562 ราศีพิจิก
ราศีพิจิก 16 พ.ย. – 15 ธ.ค.
ดวงช่วงต้นปี 2562 ของผู้ที่เกิดราศีนี้ เมื่อเริ่มต้นก็เป็นช่วงที่คุณจะต้องเตรียมรับกับมิติใหม่ของการใช้ชีวิตที่ดีขึ้นจนทำให้เหนื่อย จะมีงานเข้ามาให้ทำมากจนล้นมือ การออกเดินทางจะนำความสำเร็จและความสุขใจมาให้คุณ ผ่านไปสักพักอาจมีอุปสรรคบางอย่างเกิดขึ้น ต้องระวังอย่าผลีผลามรีบทำอะไรจนเกินไป ห้ามใช้อารมณ์ และมีสติในการตัดสินใจ หาโอกาสไปทำบุญทำทานดูบ้าง แล้วสิ่งดี ๆ ก็จะตามมา เรื่องการงานและการค้าต่าง ๆ ในช่วงนี้คงไม่เป็นไปตามที่คาดหวังไว้ กำหนดการหลายอย่างจะล่าช้าออกไป แต่ขอให้ตั้งใจทำสิ่งนั้น ๆ อยู่เช่นเดิม นับเป็นช่วงที่ต้องพยายามเป็นอย่างมาก ต้องเหน็ดเหนื่อยเพื่อการวัดผลในระยะยาวแต่จะได้ผลลัพธ์ที่ดี เป็นช่วงที่คุณจะได้รับการสนับสนุนจากคนใดคนหนึ่งซึ่งเป็นผู้ที่มีประสบการณ์ในการทำงาน
ดวงช่วงกลางปี 2562 ของผู้ที่เกิดราศีนี้ ช่วงนี้คุณจะได้รับลาภผลจากการทำงานที่มากกว่าหนึ่งอย่าง หรืออาจได้สินทรัพย์ชิ้นใหม่ มีเกณฑ์ได้รับข่าวดีที่รอคอยและเป็นช่วงที่ทำให้คุณมีความสุข มีโอกาสได้พบกับสิ่งแปลกใหม่ที่ไม่เคยได้เห็นมาก่อน แต่ต้องระวังการเจ็บป่วยที่อาจเกิดขึ้นกะทันหันจนไม่ทันตั้งรับ ทำให้ต้องพักฟื้นอยู่หลายวัน มีโอกาสได้รับในสิ่งที่ไม่คาดคิด ฉะนั้น จงอย่าตั้งความกับอะไรที่มันมากเกินไป ทำอะไรต้องมีสติอยู่เสมอ เพราะอุปสรรคทั้งหลายล้วนเกิดจากตัวคุณเอง พยายามทำจิตใจให้สงบ แล้วคุณผ่านเรื่องราวต่าง ๆ ในช่วงนี้ไปได้อย่างตลอดรอดฝั่ง
ดวงช่วงปลายปี 2562 ของผู้ที่เกิดราศีนี้ คุณจะได้พบกับผู้ใหญ่ใจดี อาจเป็นเจ้านายในที่ทำงาน หรือเพื่อนที่เป็นรุ่นพี่เข้ามาสนับสนุน ให้แนวทางที่ดีในอาชีพและการงานของคุณ มีโอกาสจะได้รับข่าวดีจากการลงนามว่าจ้าง จะเกิดความสำเร็จในการค้า หรือการค้าขายกับชาวต่างชาติ มีเกณฑ์ที่จะได้รับการศึกษาเพิ่มเติม หรือได้ทำงานในสถานที่ใหม่ ๆ แต่ก็ต้องระวังอยู่หลายเรื่อง ไม่ว่าจะเป็น คำพูด การแสดงออก การเดินทาง สุขภาพ ซึ่งอาจเป็นเรื่องใดเรื่องหนึ่ง เพียงแต่ต้องมีสติก่อนลงมือทำ รอบคอบในการตัดสินใจ อาจได้รับข่าวดีเกี่ยวกับความรัก หรือคนรัก พยายามควบคุมอารมณ์ของตัวเองให้คงที่จะทำให้ได้รับลาภผลที่ดีต่อไป
>> อ่านดวงราศีพิจิก แบบเต็มๆ คลิก!

ดูดวงปี 2562 ราศีธนู
ราศีธนู 16 ธ.ค. – 13 ม.ค.
ดวงช่วงต้นปี 2562 ของผู้ที่เกิดราศีนี้ คุณจะได้รับความสำเร็จ หรือชัยชนะบางอย่างจากความตั้งใจ จะได้เข้าร่วมอบรมในหลักสูตรสำคัญที่เป็นประโยชน์ขององค์กร ได้เลื่อนขั้น เลื่อนตำแหน่ง เป็นช่วงที่คุณจะมีความก้าวหน้าขึ้นไปอีกขั้น หากอยากศึกษาในหลักวิชาหลักสูตรในระยะสั้น หรือระยะยาวก็ล้วนแล้วแต่ได้รับความสำเร็จอย่างเด่นชัด แต่การทำงานในเดือนนี้ค่อนข้างเหน็ดเหนื่อย มีอุปสรรคค่อนข้างมาก มีคนนำปัญหาเข้ามาให้คุณต้องแก้อย่างไม่หยุดหย่อน แต่ด้วยสติปัญญาและความรอบคอบของคุณทำให้สามารถแก้ปัญหาเหล่านั้นจนผ่านไปได้ แต่คนที่เคยรับปากคนว่าจะทำอย่างนั้น อย่างนี้ จะสนับสนุนในเรื่องต่าง ๆ มีแนวโน้มว่าเขาจะไม่รักษาคำพูด ทำให้ต้องเสียความรู้สึกเป็นอย่างมาก
ดวงช่วงกลางปี 2562 ของผู้ที่เกิดราศีนี้ เป็นช่วงที่คุณต้องทำงานอย่างหนัก ต้องสะสางงานเก่าที่คั่งค้าง ต้องใช้พลังสมองมากมายไปกับงานสร้างสรรค์ แต่จะผ่านพ้นอุปสรรคต่าง ๆ ไปได้ด้วยดี คุณจะได้รับทรัพย์ มีโชคด้านการเงินเด่นชัด เผลอ ๆ จะได้ถอยรถใหม่ป้ายแดง หรือไม่ก็ได้เงินก้อนอุ่น ๆ มาสำรองอยู่ในกระเป๋า หยิบจับอะไรก็เป็นเงินเป็นทองไปซะหมด แต่ต้องระวังเรื่องการใช้จ่ายเป็นสำคัญ เพราะคุณอาจใช้ออกไปอย่างไม่ทันได้คิด ไม่ตั้งตัว ส่วนมากจะหมดเงินไปกับผู้อื่น ต้องระวัง ไม่อย่างนั้นสถานะทางบัญชีจะติดลบแน่ ๆ ส่วนเรื่องความสัมพันธ์เก่า ๆ มิตรภาพเก่า ๆ มีโอกาสที่จะหวนกลับคืนมา อาจเป็นเพื่อนที่ไม่ได้พบกันนาน หรือเป็นคนรักเก่าก็ตาม เป็นช่วงที่ทำให้คุณนึกถึงอดีตที่หอมหวาน
ดวงช่วงปลายปี 2562 ของผู้ที่เกิดราศีนี้ ช่วงนี้การทำงานของคุณค่อนข้างมีเกียรติ อาจได้รับเชิญให้ไปเข้าร่วมงานเลี้ยงสำคัญ ทำให้คุณค้นพบโอกาสใหม่ ๆ ในการทำงาน ไปจนถึงมีการทาบทามตัวเกิดขึ้น ช่วงนี้อะไร ๆ ก็ดูจะเป็นเงินเป็นทองไปซะหมด ได้ลาภก้อนโต เงินที่เคยตกเบิก หรือกำไรจากการค้าที่ดูจะรุ่งเรืองกว่าทุกช่วงที่ผ่านมา แต่คิดจะทำอะไรต้องระวังอย่าใจร้อน หรือวู่วาม เพราะมีโอกาสที่จะทำให้เกิดความผิดพลาดขึ้นได้ เรื่องความสัมพันธ์กับคนรู้ใจในช่วงนี้ดูจะร้อนระอุกว่าอากาศในเดือนเมษายน เกิดการทะเลาะเบาะแว้งกันเป็นประจำ แต่จากพลังในตัวเองจะทำให้คุณเกิดความสำเร็จ สมหวัง ไม่ว่าจะทำอะไรก็ล้วนแล้วแต่ราบรื่น มีเสน่ห์ต่อเพศตรงข้าม
>> อ่านดวงราศีธนู แบบเต็มๆ คลิก!

ดูดวงปี 2562 ราศีมังกร
ราศีมังกร 14 ม.ค. – 12 ก.พ.
ดวงช่วงต้นปี 2562 ของผู้ที่เกิดราศีนี้ การเริ่มต้นใหม่ของคุณในช่วงนี้จะมีความสวยงามกว่าปีก่อน ๆ มาก ปาฏิหาริย์ต่าง ๆ จะเกิดขึ้นกับคุณในช่วงนี้ ไม่ว่าจะความสำเร็จในสิ่งที่มุ่งหวัง หรือความปรารถนาของหัวใจ คุณจะได้รับยกย่องอย่างมีเกียรติจากผู้บังคับบัญชาและผู้ร่วมงานทุกคน ทั้งยังจะถูกเชิญให้ไปร่วมงานสังคมที่ซึ่งคุณจะได้พบคนที่ชี้ทางและโอกาสที่ดีในอนาคต ช่วงนี้คุณยังมีเกณฑ์ที่จะได้ลาภผลเงินทอง มีรายได้เข้ามามากกว่าหนึ่งทาง ทำให้คุณเก็บออมและจัดสรรการใช้จ่ายได้อย่างลงตัว นอกจากนั้น คุณจะได้ใช้ทักษะทางด้านภาษาที่เรียนมาติดต่อสื่อสารกับลูกค้า หรือคนที่คุณต้องไปติดต่อด้วย การคบค้ากับชาวต่างชาติจะได้รับความสำเร็จเป็นอย่างมาก
ดวงช่วงกลางปี 2562 ของผู้ที่เกิดราศีนี้ คุณจะได้พบเจอกับมิตรที่ดีในเดือนนี้ มีความสนุกสนานจากการเดินทางทั้งใกล้และไกล มีการเริ่มต้นมิตรภาพใหม่ ๆ อาจได้รับข่าวดีจากญาติสนิท หรือมิตรสหาย แต่เป็นช่วงเวลาที่คุณจะต้องแข่งขันกับตัวเองและคนรอบข้างอยู่สักหน่อย ไม่ว่าคุณจะทำอะไรล้วนแต่รีบเร่ง ต้องทำให้เสร็จเรียบร้อยภายในเวลาอันรวดเร็ว เป็นช่วงที่จะต้องใช้ความพยายามและความกระตือรือร้นมากเป็นพิเศษ มีโอกาสที่คุณจะถูกเชิญไปในงานสังคมและพบกับมิตรใหม่ที่น่ารัก นิสัยดี ผิวขาว เป็นคนรักสนุก เรื่องหน้าที่การงานดูโดดเด่นเป็นพิเศษ ความพยายามที่สั่งสมมาจะทำให้เกิดความสำเร็จ ได้การยอมรับจากเจ้านายและเพื่อนฝูง มีความมั่นคงดี
ดวงช่วงปลายปี 2562 ของผู้ที่เกิดราศีนี้ ช่วงนี้ขอให้คุณตั้งใจทำหน้าที่ของตัวเองให้ดีที่สุด เพราะจะมีผู้ใหญ่ให้การสนับสนุน เปิดโอกาสให้ได้แสดงฝีมือ ส่งผลให้ตัวเองมีความก้าวหน้า แต่ดูจะเหนื่อยกับการทำงานอยู่สักหน่อย ซึ่งก็คุ้มค่ากับการได้รับคำชมเชย ได้รับความนิยมชมชอบจากคนรอบข้าง ไม่ว่าจะทำการค้า หรือทำธุรกิจกับใครก็จะได้รับความสำเร็จเป็นอย่างดี เป็นช่วงที่คุณมีเกณฑ์จะได้พาหนะ หรืออะไรบางอย่างที่เกี่ยวข้องกับพาหนะคู่ใจ ถึงแม้จะเกิดความสำเร็จในการทำสิ่งต่าง ๆ อยู่มาก แต่ก็ยังต้องขยันขันแข็ง จะทำให้เกิดความมั่นใจในการทำงาน จะได้เริ่มต้นสิ่งใหม่ ๆ สิ่งที่ตั้งใจไว้ หากคิดจะขยายธุรกิจ หรือทำงานพิเศษในช่วงนี้ก็จะมีแต่ข่าวดี
>> อ่านดวงราศีมังกร แบบเต็มๆ คลิก!

ดูดวงปี 2562 ราศีกุมภ์
ราศีกุมภ์ 13 ก.พ. – 13 มี.ค.
ดวงช่วงต้นปี 2562 ของผู้ที่เกิดราศีนี้ ด้วยความกล้าหาญชาญชัยของคุณในช่วงนี้จะทำให้ผลงานของคุณได้การยอมรับ หรืออาจได้คำชมเชย จะได้ทำงาน หรือต้องรับผิดชอบงานสองอย่างในเวลาเดียวกัน คุณได้รับความไว้วางใจให้ดำเนินการในงานที่สำคัญ มีโอกาสได้พบกับผู้ใหญ่ที่ใจดี เป็นสตรีผู้ที่มีลักษณะที่ดี เป็นคนเมตตาอารี และจะให้โอกาสที่ดีแก่คุณ แต่ต้องระวังภัยในที่มืด ยามค่ำคืน อาจต้องเสียค่าใช้จ่ายที่สุรุ่ยสุร่ายไม่จำเป็นให้กับผู้อื่น ที่สำคัญต้องระมัดระวังอารมณ์ของตัวเอง ส่วนด้านการเงินในช่วงนี้มีเกณฑ์จะได้รับโชคลาภที่เด่นชัด บางกรณีอาจได้รับสินทรัพย์ที่สัมผัสได้ อาทิ บ้าน คอนโดมิเนียม หรือรถ หากติดต่อขอความช่วยเหลือจากสถาบันการเงินก็จะได้รับความสำเร็จเป็นอย่างดี
ดวงช่วงกลางปี 2562 ของผู้ที่ราศีนี้ ในช่วงนี้คุณจะได้พบกับมิตรรูปงาม จิตใจดี ผิวขาว น่ารัก อาจเป็นลูกครึ่ง หรือชาวต่างชาติ หากว่าในตอนนี้คุณยังไม่มีใครที่ถูกใจก็อาจจะเจอคนนั้น ตามมาด้วยข่าวดี อาทิ งานหมั้น งานแต่ง หรืองานที่เป็นมงคลเกิดขึ้นจนทำให้เพื่อนฝูงตกอกตกใจได้ ส่วนเรื่องที่หวังอาจไม่เป็นไปตามที่หวังอยู่สักหน่อย ทางด้านสุขภาพมีโอกาสที่คุณจะเกิดความเครียด ระบบกระเพาะอาหารและลำไส้ไม่ปกติ ต้องระวังเรื่องสุขภาพเป็นพิเศษ เรื่องความรักที่เคยปรารถนา หรืออธิษฐานไว้จะได้สมดังที่หวังตั้งใจ เป็นช่วงที่มีความอุดมสมบูรณ์มากเป็นพิเศษ 
ดวงช่วงปลายปี 2562 ของผู้ที่เกิดราศีนี้ คุณจะได้รับลาภผลเงินทองจากความสามารถของตัวเอง แต่ต้องระมัดระวังเรื่องค่าใช้จ่าย ฉะนั้นเมื่อได้รับเงินให้ค่อยๆ ใช้ พยายามอย่าใช้จ่ายในสิ่งที่ฟุ่มเฟือย ส่วนการทำงานในช่วงนี้มีโอกาสที่คุณจะเหน็ดเหนื่อยแบบไม่มีเวลาให้ใคร แต่ผลการทำงานที่ได้ออกมาค่อนข้างดีทีเดียว เป็นช่วงที่คุณจะต้องใช้ความสามารถของตัวเองมากเป็นพิเศษ ไม่ว่าจะด้านศิลปะ หรือวิชาการแขนงต่างๆ ทั้งยังเกณฑ์ที่คุณจะต้องเสียเงินมากเป็นพิเศษอย่างที่หลีกเลี่ยงไม่ได้ จะต้องเสียเงินให้กับค่าใช้จ่ายที่ไม่ใช่ของตัวเอง แต่ในเรื่องแย่ ๆ ก็ยังมีเรื่องดี เพราะคุณจะได้รับความช่วยเหลือด้านการเงินจากผู้ที่อาวุโสมากกว่าอย่างทันท่วงที อาจเป็นเพื่อนรุ่นพี่ หรือเป็นพี่ชายของพ่อก็เป็นได้
>> อ่านดวงราศีกุมภ์ แบบเต็มๆ คลิก!

ดูดวงปี 2562 ราศีมีน
ราศีมีน 14 มี.ค. – 12 เม.ย.
ดวงช่วงต้นปี 2562 ของผู้ที่เกิดราศีนี้ ในช่วงนี้คุณค่อนข้างพอใจกับสิ่งที่มีอยู่ หรือเป็นอยู่ จะได้รับผลเป็นเงินก้อนอย่างไม่คาดคิด ผู้ใหญ่จะให้ความเมตตากับคุณมากเป็นพิเศษในช่วงนี้ คนที่เปลี่ยนงานก็จะได้รับความสำเร็จ จะเห็นผลในเรื่องการงานและการเงิน ได้รับความช่วยเหลือจากเพื่อน ผู้ร่วมงาน และผู้บังคับบัญชา มีเกณฑ์ได้รับความเชื่อถือ แต่จะเป็นช่วงที่คุณต้องแก้ปัญหารอบตัวหลายๆ เรื่อง ควรหาเวลาออกไปพักผ่อนให้หายเครียด แล้วลองใช้ความคิดตรึกตรองให้ถี่ถ้วนถึงการแก้ปัญหา จะเป็นเดือนที่คุณสับสน มีโอกาสที่คุณจะได้แสดงความสามารถให้เป็นที่ประจักษ์แก่สายตาว่าตัวเองนั้นมีความรับผิดชอบมากขนาดไหน ถึงเหนื่อยแต่ก็ไม่ย่อท้อ ถึงแม้จะมีงานล้นมือแต่ก็ไว้วางใจให้ใครช่วยทำไม่ได้
ดวงช่วงกลางปี 2562 ของผู้ที่เกิดราศีนี้ จะมีความโดดเด่นในเรื่องการเดินทางไกล อาจได้รับข่าวจากทางไกล หรือไม่ก็ได้พบกับคนที่เดินทางมาหาจากทางไกล คนโสดก็จะได้พบกับคนดี มีน้ำใจ แต่จะเป็นเดือนที่ต้องทำงานหนัก มีหน้าที่ให้ต้องรับผิดชอบมากขึ้น ทำให้มีรายได้เข้ามาหลายทางไม่ว่าจะงานประจำ หรืองานพิเศษ เป็นช่วงที่จะต้องแสดงความสามารถให้เป็นที่ประจักษ์แก่สายตาของเจ้านายและเพื่อนร่วมงาน จะได้รับความช่วยเหลือจากเพื่อนฝูงเป็นอย่างดี หากต้องเริ่มทำอะไรใหม่ๆ ก็จะมีคนยื่นมือเข้ามาช่วยอย่างดี การทำงานอาจมีอุปสรรคบ้างแต่ไม่หนักหนา ให้ระวังการขัดแย้งด้านคำพูดและความคิดกับคนใกล้ตัว รวมไปถึงให้ระวังเรื่องอุบัติเหตุเล็ก ๆ น้อย ๆ
ดวงช่วงปลายปี 2562 ของผู้ที่เกิดราศีนี้ ต้องระวังเรื่องการลงนามในเอกสารต่างๆ ต้องอ่านให้ละเอียดก่อนจรดปากกา ไม่เช่นนั้นอาจเกิดปัญหาในอนาคตได้ ในช่วงนี้มีโอกาสที่จะต้องเดินทางไกล ได้พบคนดีมีศีลธรรม เป็นคนอาวุโสที่สูงอายุกว่าคุณ นิสัยดี มีความอบอุ่น เป็นช่วงที่โลคลาภเด่นชัดมาก จะได้ของมีค่า หรือได้รับความรักจากบุคคลอื่น ทั้งยังเป็นช่วงที่คุณต้องการอยู่อย่างสันโดษ ไม่อยากข้องเกี่ยวกับใครทั้งนั้น อาจจะไปถือศีล บำเพ็ญเพียร แต่ก็เป็นเรื่องดีที่ช่วงนี้คุณจะเพียบพร้อมในทุกๆ ด้าน ไม่ว่าจะเรื่องการงาน การเงิน หรือความรัก อาจได้เข้าร่วมในงานมงคล หรือได้รับข่าวดีบางอย่างเกี่ยวกับตัวคุณ หรือคนรอบข้าง
>> อ่านดวงราศีมีน แบบเต็มๆ คลิก!