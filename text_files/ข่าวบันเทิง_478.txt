หลังจากที่มีข่าวอุบัติเหตุรถเบนซ์ซิ่งตกสะพานข้ามแยกรัชวิภาส่งผลให้มีผู้เสียชีวิตทั้งหมด 2 ศพด้วยกันและหนึ่งในนั้นคือ น้องมายด์ มาธวี วัฒนกุล ลูกสาวคนเล็กของ โกวิท วัฒนกุล น้องสาวของ มิ้นท์ มิณฑิตา หรือ มิ้นท์ เอเอฟ3
ล่าสุด มิ้นท์ มิณฑิตา พี่สาวได้โพสต์ข้อความลงในเฟซบุ๊คส่วนตัว โดยข้อความระบุว่าเขียนขึ้นเมื่อประมาณ 2 ชั่วโมงก่อนหน้านี้
"Matav Wtnk น้องสาวพี่ต้องไม่เป็นไร ฝากทุกคนร่วมภาวนาให้น้องมายปลอดภัยด้วยนะคะ"
"น้องมายขับรถตกสะพานลอย อาการตอนนี้สาหัสมาก กระโหลกแตก ก้านสมองเสียหาย โอกาสรอดน้อยมาก อยู่โรงพยาบาลเปาโล สะพานควาย ฝากทุกคนร่วมภาวนาให้น้องมายด้วยนะคะ ทางมิ้นและครอบครัว ภาวนาว่า ถ้าเค้าสามารถรอดจากเหตุการณ์ กลับมาเป็นปกติได้ทั้งด้านร่างกายและจิตใจ ก็ขอให้รอด แต่ถ้ารอดแล้วทรมานก็ขอให้ได้ไปสบายค่ะ ที่สำคัญขอแสดงความเสียใจกับครอบครัวของน้องพิชชี่ นายจักรพงศ์ Peach Chy ด้วยค่ะ"
"น้องมาย เสียชีวิตแล้วค่ะไปสบายแล้ว ขอบคุณทุกแรงภาวนานะคะ งานศพคงจะจัดที่วัดชลประทาน รายละเอียดจะแจ้งอีกที ตอนนี้ขอไปแต่งตัวให้น้องสวยก่อนนะคะ ขอบคุณทุก ๆ ท่านจริง ๆ ค่ะ"
 
ทีมข่าวบันเทิง Sanook! News ขอแสดงความเสียใจต่อครอบครัววัฒนกุล มา ณ ที่นี้ 