คนละครึ่งเฟส 2 เปิดลงทะเบียนเริ่ม 16 ธ.ค. 63 รับ 3,500 บาท เริ่ม 06:00 น. กำหนด 5 ล้านสิทธิ ช้าหมดอดไม่รู้ด้วย
เว็บไซต์ www.คนละครึ่ง.com เตรียมเปิดให้ประชาชนที่สนใจลงทะเบียนเข้าร่วมโครงการคนละครึ่งเฟส 2 รับ 3,500 บาท ในวันที่ 16 ธ.ค. 63 ตั้งแต่เวลา 06:00-23:00 น. กำหนด 5 ล้านสิทธิ โดยผู้ที่ถูกตัดสิทธิจากเฟสแรกก็สามารถลงทะเบียนเข้าร่วมโครงการฯ ได้
สำหรับคุณสมบัติและเงื่อนไขการลงทะเบียนคนละครึ่งเฟส 2 มีดังนี้


เป็นคนไทย


มีบัตรประจำตัวประชาชน


อายุ 18 ปีบริบูรณ์ขึ้นไป


ไม่ใช่ผู้ถือบัตรสวัสดิการแห่งรัฐ


ขั้นตอนการลงทะเบียนคนละครึ่งเฟส 2 รับ 3,500 บาท มีดังนี้


เข้าเว็บไซต์ www.คนละครึ่ง.com


กรอกข้อมูล ชื่อ-นามสกุล เลขบัตรประจำตัวประชาชน-รหัสหลังบัตรฯ วันเดือนปีเกิด เบอร์โทรศัพท์มือถือที่จะติดตั้งแอปพลิเคชั่นเป๋าตัง รับรหัส OTP


เมื่อกรอกครบแล้วให้กดปุ่มลงทะเบียน


ตรวจสอบข้อมูลอีกครั้งก่อนกดยืนยัน


ระบบจะส่งรหัส OTP มายังเบอร์มือถือของผู้ลงทะเบียน ให้นำรหัส OTP ใส่ลงไปในช่องที่ปรากฎ จากนั้นกดยืนยัน OTP


ระบบได้รับข้อมูลลงทะเบียนแล้ว โปรดรอ SMS ยืนยันผลการลงทะเบียนภายใน 3 วัน


ในกรณีที่ได้รับสิทธิ์ร่วมโครงการคนละครึ่งกับรัฐบาลแล้งจะมี SMS แจ้งยืนยันผล พร้อมระบุว่าจะต้องใช้สิทธิ์ผ่านแอปพลิเคชั่นเป๋าตังภายในวันที่เท่าไหร่


เมื่อดำเนินการครบแล้ว รัฐบาลจะโอนเริ่มโอนเงินวันละ 150 บาท เข้ามาในแอปฯ เป๋าตัง และเริ่มสแกนซื้อสินค้ากับร้านค้าที่เข้าร่วมโครงการผ่านแอปฯ ถุงเงิน ตั้งแต่วันที่ 1 ม.ค.- มี.ค. 64 ระหว่างเวลา 06:00-23:00 น.
ที่สำคัญ ผู้ที่ได้รับสิทธิจากการลงทะเบียนคนละครึ่งเฟส 2 หากไม่ใช้สิทธิครั้งแรกภายใน 14 วันตามที่กำหนด จะถูกตัดสิทธิเหมือนเฟสแรกโดยจะนำสิทธิดังกล่าวมาเปิดลงทะเบียนในรอบถัดไป

วิธีลงทะเบียนคนละครึ่ง โชว์รายละเอียดทุกขั้นตอน รับรองไม่พลาดชวดเงิน 3,000 บาท
โชว์ขั้นตอนใช้สิทธิ์คนละครึ่ง "สแกน-จ่ายเงิน-ยืนยัน" กดแค่ 3 ทีก็ช้อปได้สบาย
คนละครึ่ง ลงทะเบียนเข้าร่วมโครงการแล้ว ต้องพกแอปฯ "เป๋าตัง" ติดมือถือด้วย
คนละครึ่ง เช็กชื่อ-หาร้านร่วมโครงการฯ ขนทัพมาให้เลือกเพียบ รู้ก่อนใช้สิทธิ์ 3,000 บาท

ส่วนผู้ที่ได้รับสิทธิคนละครึ่งเฟสแรกกว่า 9.5 ล้านคน หากต้องการเข้าร่วมต่อในเฟส 2 สามารถกดปุ่มยืนยันเพื่อขอรับเงิน 500 บาท ไปใช้ต่อได้ในปีหน้าผ่านทางแอปพลิเคชั่น เป๋าตัง ตั้งแต่วันที่ 16 ธ.ค. 63 เป็นต้นไป

คนได้สิทธิคนละครึ่งเฟสแรก ต้องกดปุ่มไหนในแอปฯ เป๋าตัง รับ 500 บาท ในเฟส 2

