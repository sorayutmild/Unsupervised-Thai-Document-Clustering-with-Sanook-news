     แม้ว่าสมัยนี้ Smart Phone ยี่ห้อดังๆ จะโลดแล่นอยู่ในตลาดจำนวนมาก แต่เชื่อว่าคงมีหลายคนที่คิดถึงยี่ห้อมือถือที่เคยดัง แต่ล้มหายตายจาก หรือกำลังลังถูกลืมเลือนไปพอสมควร และเชื่อว่าหลายคนอยากให้ยีห้อเหล่านั้นกลับมาอีกครั้ง ในโอกาสเหมาะๆ อย่างนี้ ทีมงาน Sanook! Hitech รวบรวม 6 ยี่ห้อมือถือที่เคยอยู่ในดวงใจมาย้อนรำลึก ให้หายคิดถึงกัน
 
ขอบคุณรูปจาก Specphone
     Nokia เอ่ยชื่อนี้คงไม่มีใครไม่รู้จักถึงความสมบูรณ์แบบและเป็น Brand มือถือแรกๆ ที่สามารถตกแต่งมือถือให้เป็นตัวคุณได้ และมีกล้องที่เลิศระดับต้นๆ ของวงการ แต่ด้วยการซื้อกิจการมือถือของ Microsoft ทำให้ Nokia เลือนลางหายไปในที่สุด แม้ทุกวันนี้ มือถือโนเกียยังมีคนใช้อยู่พอสมควร แต่การหาซื้อรุ่นที่เก่งกาจนั้นยากเต็มที ซึ่งสิ่งที่หลายคนจำกันแม่นจนถึงทุกวันนี้คือตำนานความถึกของ Nokia 3310 นั่นเอง
 
ขอบคุณรูปจาก mphoneguide
     Motorola ต้นตำรับมือถือของโลก คงต้องมีชื่อ Motorola อยู่ในอันดับต้นๆ แน่นอน เพราะมีคุณงามความดีในเรื่องของรูปร่างที่สวยไร้การเวลา โดยเฉพาะกลุ่มโทรศัพท์ฝาพับ อย่างรุ่น StarTAC หรือฝาพับบางระดับโลกอย่าง Moto RAZR V3  แต่เชื่อว่าถ้า Moto กลับมาจริง สาวกค่าย M คงพร้อมใจกลับไปซื้อมาใช้ให้หายคิดถึงสักเครื่องแน่นอน
 ขอบคุณรูปจาก snpiview.com
     Siemens คงไม่ต้องบรรยายสรรพคุณของมือถือยี่ห้อ ซีเมนต์มาก เพราะมันแข็งแรงทนทานเหมือนชื่อของมัน และเป็นมือถือที่ไว้ใจได้อีก Brand หนึ่ง แต่น่าเสียดายที่พวกเขาเลิกทำมือถือไปนานแล้ว หลังจากขายกิจการมือถือให้ Benq ถ้า Siemens อยากกลับมาทำมือถืออีกครั้ง เชื่อว่าหลายคนกำเงินไปซื้อมาใช้แน่นอน
 
ขอบคุณรูปจาก business2community
     Blackberry ในยุคก่อนที่มี iPhone มานั่งอยู่ในใจหลายคน เชื่อว่าส่วนมากคนจะผ่านมือถือที่มีแป้นพิมพ์ และคุยกันภายในกลุ่มผ่านการแลก Pin อย่าง Blackberry ด้วยการติดต่อที่ให้ความปลอดภัยสูงทำให้หลายคนติดใจ แต่เมื่อเวลาผ่านไป มนต์ขลังของมันก็ลดลง จนเลือนหายไปตามกาลเวลา แม้ว่าจะมีการพัฒนาเป็น Application แต่เชื่อสิว่ามันไม่เด็ดเท่ากับการได้พิมพ์จากเครื่อง Blackberry เองหรอกครับ

ขอบคุณรูปจาก retro-phone.net
     Ericsson เป็นอีก Brand หนึ่งที่คนให้ความสนใจเยอะมากอีกยี่ห้อหนึ่ง ด้วยเอกลักษณ์ที่โดดเด่นขนาดเครื่องเล็กกำลังดี การหายไปของ Brand นี้ คุณคงไม่แปลกใจเพราะตอนนี้ถูกรวมเป็นส่วนหนึ่งของ Sony ในปัจจุบัน

ขอบคุณรูปจาก tradebit
     Panasonic มือถือจากแดนปลาดิบ เมื่อก่อนเป็นที่นิยมของวัยรุ่นเพราะขนาดเครื่องที่เล็กน่ารัก และการออกแบบที่น่ารัก น่าหยิกตามแบบฉบับญี่ปุ่นจริงๆ แม้ว่าจะจำหน่ายได้ไม่มาก แต่เป็นอีกสีสัน 
     แล้วคุณผู้อ่านล่ะ มี Brand อะไรที่อยากให้กลับอีกไหม แสดงความคิดเห็นข้างล่างได้นะครับ