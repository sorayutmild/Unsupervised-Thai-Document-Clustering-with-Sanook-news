ผลิตภัณฑ์ขนมที่มีน้ำตาลมาก
         ผลิตภัณฑ์ขนมหวานที่มีส่วนผสม หรือทำมาจากน้ำตาล ไม่ใช่แค่จะทำให้คุณมีรอบเอวที่หนาขึ้นเท่านั้น แต่ยังส่งผลกระทบถึงการทำงานของสมองด้วยนะคะ การบริโภคผลิตภัณฑ์ที่มีส่วนผสมของน้ำตาลที่ให้ความหวานมากๆ ในระยะยาวมันจะส่งผลกระทบต่อระบบความจำของสมอง จึงแนะนำว่าให้หลีกเลี่ยงผลิตภัณฑ์ที่หวานมากๆ เช่น น้ำเชื่อม, ลูกกวาดสีสวย, เบเกอรี่, เจลลี่เคลือบน้ำตาล ฯลฯ
Junk Food
        มีการศึกษาล่าสุดจาก University of Montreal ได้เปิดเผยว่าอาหารขยะ หรือที่เราเรียกกันว่า Junk Food หากรับประทานมากๆ จะสามารถเปลี่ยนสารเคมีในสมองนำไปสู่อาการที่เกี่ยวข้องกับภาวะซึมเศร้า และความวิตกกังวลได้ ที่สำคัญการทานอาหาร 10 อย่างที่ผู้ชายอยากให้ผู้หญิงรู้เกี่ยวกับเรื่องบนเตียงยังทำให้คุณสุขภาพ ไม่แข็งแรงป่วยได้หลายโรค เช่น ไขมันอุดตันในเส้นเลือด, โรคหัวใจ, โรคเบาหวาน เป็นต้น
อาหารทอด
        เกือบทั้งหมดของอาหารแปรรูปจะมีการผสมสารเติมแต่งรสชาติ สารกันบูด ซึ่งสารเคมีเหล่านี้ที่มีอยู่ในอาหารแปรรูปพร้อมทานแค่นำมาทอดก็กินได้แล้ว จะส่งผลกระทบต่อสมองในระยะยาวคือทำลายเซลล์ประสาท อาจทำให้เกิดสมาธิสั้นขึ้นได้ ที่สำคัญน้ำมันที่ใช้ในการทอดอาหารก็เป็นอันตรายต่อสุขภาพด้วยเช่นกัน
อาหารแช่แข็งพร้อมทาน และอาหารกึ่งสำเร็จรูป
        อาหารประเภทที่แค่นำออกจากช่องแช่แข็งก็นำมาทอด นำมาอุ่นให้ร้อนก็ทานได้เลย รวมทั้งอาหารกระป๋อง อาหารกึ่งสำเร็จรูปพร้อมทานต่างๆ อาหารเหล่านี้ต้องผ่านกระบวนการยืดอายุอาหารเพื่อให้เก็บไว้ทานได้นานขึ้น นอกจากจะมีสารเคมีแล้วอาหารเหล่านี้ไม่มีประโยชน์ทางคุณค่าอาหาร หากทานมากๆ สะสมในร่างกายจะส่งผลกระทบต่อระบบประสาทส่วนกลาง และยังเพิ่มความเสี่ยงต่อการเกิดโรคสมองเสื่อมขึ้นได้
อาหารเค็มมากๆ
         ทุกคนรู้อยู่แล้วว่าอาหารรสเค็มมีผลต่อความดันโลหิต รวมทั้งมีผลต่อหัวใจด้วย นอกจากนี้การทานอาหารที่มีเกลือโซเดียมในปริมาณสูงๆ หรืออาหารแปรรูปที่มีรสเค็มมากๆ สามารถส่งผลกระทบต่อสติปัญญาได้
โปรตีนแปรรูป
         เนื้อสัตว์เป็นแหล่งอาหารที่อุดมไปด้วยโปรตีนคุณภาพสูง ร่างกายจะได้ประโยชน์จากโปรตีน ควรได้รับจากเนื้อสัตว์ที่มีคุณภาพ ไม่ผ่านการแปรรูป สำหรับเนื้อสัตว์ที่ผ่านการแปรรูป เช่น ไส้กรอก แฮม ฯลฯ จะเรียกว่าเป็นโปรตีนแปรรูป ซึ่งจะมีการผสมสารเคมีที่ใช้ในการแปรรูปอาหาร อย่างสารกันบูด และโซเดียมสูง เป็นต้น หากทานโปรตีนแปรรูปเหล่านี้สะสมในร่างกายมากๆ สามารถส่งผลกระทบต่อระบบประสาทในการประมวลผลต่างๆ ทำให้การเรียนรู้จดจำทำได้ไม่ค่อยดี
ไขมันทรานส์
         อาหารที่มีไขมันทรานส์อยู่มาก เช่น ขนมปังกรอบ คุกกี้ เค้ก อาหารทอด เช่น เฟรนช์ฟราย โดนัท ไก่ทอด กล้วยแขก ปาท่องโก๋ อาหารที่ทอดในน้ำมันซ้ำๆ ก็ยิ่งมีไขมันทรานส์มาก เป็นต้น ดังนั้นควรหลีกเลี่ยงการทานอาหารเหล่านี้ นอกจากนี้อาหารที่ใส่ ชอร์ตเทนนิง (shortening) สารที่ทำให้อาหารมีความแข็ง เป็นรูปทรง ได้แก่ เนย มาร์การีน ก็มีไขมันทรานส์ด้วยเช่นกัน ซึ่งหากบริโภคอาหารที่มีไขมันทรานส์สะสมในร่างกายมากๆ เสี่ยงต่อการเกิดโรคหลอดเลือดสมอง
สารให้ความหวานสังเคราะห์
        หลายคนมีความเชื่อว่าการทานอาหาร หรือขนม กาแฟ และหมากฝรั่ง ที่ไม่ได้เติมน้ำตาลโดยตรง แต่ใช้เป็นสารที่ให้ความหวานเทียมใส่แทนลงไปจะช่วยควบคุมเรื่องของแคลอรีให้ กับร่างกายได้ดี ความจริงคือสารให้ความหวานสังเคาระห์ หรือสารให้ความหวานเทียม จะมีส่วนประกอบของเคมี เช่น กรดแอสพาติก สารที่กระตุ้นเซลล์สมอง, เมทานอล ซึ่งเป็นสารเคมีตัวการของอาการเนื้องอกในสมอง หากทานมากๆ ก็สามารถทำให้เกิดผลกระทบต่อระบบสมองได้
แอลกอฮอล์
        แอลกอฮอล์เป็นเครื่องดื่มเป็นที่นอกจากจะมีโทษต่อตับแล้ว ในระยะยาวมันยังส่งผลกระทบต่อระบบสมองมากด้วยเช่นกัน โดยเฉพาะอาการ (brain fog) คืออาการของคนที่มีความจำสับสน มีความคิดไม่แจ่มใส เวลาทำงานก็คิดงานไม่ออก สมองตื้อตลอดเวลา
นิโคติน
       ถึงแม้ว่าสารนิโคตินจะไม่ได้อยู่ในอาหารโดยตรงแต่ผลกระทบจากนิโคตินนั้นถือ เป็นศัตรูตัวร้ายกับสมอง ใครที่สูบบุหรี่มากๆ และสูบต่อเนื่องสะสมเป็นเวลานานจะได้รับสารนิโคตินเป็นจำนวนมาก ซึ่งจะสร้างความเสียหายให้กับสมอง เพราะสารนิโคตินจะไปจำกัดการไหลเวียนของเลือด และออกซิเจนที่ส่งไปเลี้ยงยังอวัยวะต่างๆ รวมถึงสมองด้วย นิโคตินยังทำให้เกิดริ้วรอยก่อนวัย ลมหายใจเหม็น และเสี่ยงต่อการเกิดโรคมะเร็งปอด
