โซเชียลอาลัย "พิม" แฟนสาว "ทอยทอย" เผยป่วยโรคซึมเศร้า 2 ปี โดนทำร้ายจากคนที่ตัวเองรักทั้งในอดีตจนถึงปัจจุบัน และเคยพยายามฆ่าตัวตาย
(6 ส.ค.64) จากกรณีนักแสดงซีรีส์ "ทอยทอย ธนภัทร" อายุ 21 ปี ก่อเหตุแทงแฟนสาว "พิม ชัชสรัญ" อายุ 25 ปี เสียชีวิตที่บ้านพักเมื่อคืนที่ผ่านมา โดยผู้ก่อเหตุอ้างว่ามีปากเสียงกับแฟนสาวอย่างรุนแรง มีการยื้อแย่งมีดกัน จึงเป็นเหตุให้แฟนสาวถูกแทงเข้าที่หน้าอกหลายครั้งจนเสียชีวิต ซึ่งจากการตรวจสอบศพผู้เสียชีวิตพบว่ามีบาดแผลกว่า 20 แผล

ด่วน! "ทอยทอย" พระเอกซีรีส์ดังทะเลาะแฟนสาว แย่งมีดปักอกฝ่ายหญิงกว่า 20 แผล ดับคาบ้าน

ก่อนหน้านั้น พิม เพิ่งโพสต์ภาพและเล่าเรื่องราวอาการป่วยซึมเศร้า จากการโดนทำร้ายจากคนที่พิมรักทั้งในอดีตจนถึงปัจจุบัน จนเป็นจุดเริ่มต้นในการป่วยเป็นโรคซึมเศร้าและไบโพลาร์มาเป็นเวลา 2 ปีกว่า เคยพยายามฆ่าตัวตาย และอยากให้คนเข้าใจผู้ป่วยโรคซึมเศร้ามากขึ้น โดยเธอเพิ่งเข้ารับการรักษาตัวที่โรงพยาบาล เมื่อเดือนกรกฎาคมที่ผ่านมา
 
นอกจากนี้ ในอินสตาแกรมของ "พิม" เมื่อประมาณเที่ยงของเมื่อวานนี้ (5 ส.ค.64) เพิ่งได้ลงภาพอาหารฝีมือคุณแม่ และภาพสุนัขและแมวที่เลี้ยงเอาไว้ ก่อนที่กลางดึกจะเกิดเหตุสลดขึ้น 
