"ชุมสาย" จี้ ตรวจสอบความมั่งคั่ง ร่ำรวย "พล.อ.ประวิตร" หลังติดอันดับเศรษฐีเอเชีย พร้อมชี้แจงการย้าย "บิ๊กโจ๊ก"
นายชุมสาย ศรียาภัย รองโฆษกพรรคเพื่อไทย กล่าวถึงกรณีที่ พล.อ.ประวิตร วงษ์สุวรรณ รองนายกรัฐมนตรีและรัฐมนตรีว่าการกระทรวงกลาโหม ติดโผเศรษฐีเอเชียลำดับต้นๆ ว่า ข่าวนี้เป็นความจริงหรือไม่ อย่างไร
โดยขอให้รัฐบาล หรือองค์กรที่มีอำนาจหน้าที่ ที่เกี่ยวข้องเร่งทำการตรวจสอบความจริง เพราะ พล.อ.ประวิตร เป็นรองนายกรัฐมนตรี ซึ่งเป็นตำแหน่งในระดับสูงของรัฐบาล อีกทั้งยังเป็นประธานคณะกรรมการสรรหา สว. ซึ่งเป็นที่สนใจของคนในสังคม
หากไม่เป็นความจริง จะได้ชี้แจงให้สังคมทราบ และหากเป็นความจริงย่อมเป็นความเสียหายของรัฐบาลและประชาชน เพราะทรัพย์สินที่เพิ่มขึ้นดังกล่าว อาจได้มาโดยไม่สามารถชี้แจงที่มาที่ไปได้ จึงสงสัยว่า
นายชุมสาย ศรียาภัย รองโฆษกพรรคเพื่อไทย 
หากข่าวนี้เป็นความจริง ทรัพย์สินจำนวนมหาศาลที่เพิ่มขึ้นของพล.อ.ประวิตร อาจจะต้องมีคำอธิบายให้สังคมทราบซึ่งหากเป็นเรื่องเท็จ พล.อ.ประวิตร อาจจะได้รับความเสียหาย แต่หากเป็นเรื่องจริง แปลว่ารัฐบาล พล.อ.ประยุทธ์ ก็มีความน่าสงสัยในการบริหารงาน จึงขอให้ทำความกระจ่างในเรื่องนี้ให้เร็วที่สุด เพื่อสังคมจะได้สิ้นสงสัยในข่าวดังกล่าว
นอกจากนี้ นายชุมสาย กล่าวอีกว่า กรณีหนึ่งที่ผู้คนในสังคมสงสัยและต้องการความกระจ่างก็คือการโยกย้าย พล.ต.ท.สุรเชษฐ์ หักพาล ผบช.สตม. คนสนิทของ พล.อ.ประวิตร ไปดำรงตำแหน่งที่ปรึกษาพิเศษประจำสำนักนายกรัฐมนตรี โดยไม่มีการชี้แจงสาเหตุใดๆ ให้สังคมได้รับทราบ จึงน่าสงสัยว่าอาจจะมีความเกี่ยวโยงกับกระแสข่าวความร่ำรวยของขึ้นพล.อ.ประวิตร หรือไม่