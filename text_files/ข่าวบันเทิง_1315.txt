ถ้าเป็นเรื่องของการดูแลเอาใจใส่ครอบครัวต้องยกนิ้วให้ "ตั๊ก มยุรา เศวตศิลา" พิธีกรคนเก่งจากรายการ "คุยเพลินเมืองไทย" ทาง ช่องเพลินทีวี ที่หมายเลข 10 เพราะไม่มีขาดตกบกพร่องล่าสุดยกครอบครัวพาคุณสามีและลูกสาวไปเที่ยวประเทศญี่ปุ่น ส่วนเรื่องที่เพิ่งซื้อรถให้ "น้องน้ำตาล" ลูกสาวสุดหวงเจ้าตัวบอกไม่ได้ซื้อให้เป็นของขวัญ แต่ต้องการฝึกให้ลูกได้ดูแลตัวเอง
โดย "ตั๊ก มยุรา เศวตศิลา" เผยว่า "ก็สนุกดีค่ะปกติครอบครัวก็จะไปกันอย่างนี้อยู่แล้ว ส่วนมากพี่จะไปเที่ยวกัน 2 หน จะมีทริปนึงที่หลานคนไหนที่อาจจะไม่เคยไปเมืองนี้ พี่จะซื้อตั๋วให้หลานไปเปิดโลกทรรศน์ ไม่ได้ไปเนื่องจากวันแม่ อย่างวันแม่ส่วนมากเป็นปกติลูกสาวจะเอาพวงมาลัยมาไหว้ พี่ก็จะเน้นทางแม่พี่พาไปทานข้าวไปกราบวันแม่ปกติ น้ำตาลมีเขียนการ์ดอะไรนิดหน่อย
อยากให้ลูกสาวไปเรียนต่างประเทศมั้ย
"ถ้าถึงจุดนึงก็คงต้องให้ เค้าตอนนี้ 18 แล้ว ถ้าเราสมมุติว่าเราไว้ใจเค้า เชื่อมั่นให้เกียรติเค้า เค้าคงไม่ดื้ออ่ะค่ะ แต่คงไม่ใช่ตอนนี้เพราะเค้าไม่ยอมไป ตอนนี้อยู่เอแบคปี 2 ตามแผนก็ให้ฝึกงานทำงานแป๊บนึง เสร็จแล้วก็ให้ไปทำโทก็ต้องให้ไป เค้าติดแม่เค้าไม่ไปไหนกับคนอื่นนอกจากแม่ ซึ่งพี่ก็เป็นห่วงว่าติดแม่เกินไปติดบ้านเกินไป"
"อย่างเรื่องหนุ่มๆ เฉยๆ นะไม่หวงนะ มีคนมาจีบพี่ก็ฟังไม่ใช่คนไทยก็มีเค้าเด็กอินเตอร์มีเด็กต่างชาติบ้างก็ต้องปล่อย แต่ว่าก็จะดูอยู่ห่างๆ ยังไม่จับผิด เค้าคงเลือกอ่ะเราจะขู่ไว้ว่าต้องเลือกหน่อย"
"เพิ่งซื้อรถให้เค้าพี่มองว่าเวลาเค้าไปมหาวิทยาลัย เราต้องเลี้ยงลูกแบบสมัยใหม่ ให้ไปฝึกขับรถลูกไม่เคยขอ แต่หอเค้ากับมหาวิทยาลัยอยู่ห่างกันไม่กี่ร้อยเมตร พี่เลยบอกเอางี้มั้ยลูกคุณแม่จะหารถไว้ให้คันนึง ไปฝึกขับรถเค้าสอบใบขับขี่ผ่านแล้ว ให้เรียนรู้ด้วยตัวเอง แต่ต้องมีข้อแม้ว่าให้ขับที่หอแล้วไปที่มหาวิทยาลัย ถ้าลูกอยากจะเก่งก็ขับแถวมหาวิทยาลัย ขับในซอยบ้านขับไปจนกว่าจะเก่งวันนั้นค่อยปล่อย เราต้องเชื่อเราต้องไว้ใจเค้า"
(ภาพจาก IG: namtarnnichaa, mayurasavetsila)