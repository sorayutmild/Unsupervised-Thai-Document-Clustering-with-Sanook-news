ดวงผู้ที่เกิดปีวอก (ลิง) ในปี 2562
ความรักและความสัมพันธ์
สำหรับผู้ที่เกิดในปีวอก การซื่อสัตย์กับความรู้สึกตัวเองเป็นสิ่งที่ดีที่สุด แต่บางครั้งมันก็เป็นเรื่องที่ทำได้ยาก การเป็นฝ่ายเริ่มพูดคุยก่อนเป็นสิ่งจำเป็น เพื่อหลีกเลี่ยงการเข้าใจผิดที่จะเกิดขึ้น และช่วยลดความบาดหมางระหว่างคุณและคนที่คุณรัก ในปีนี้คุณมีเกณฑ์ที่จะประสบกับการเปลี่ยนแปลงครั้งยิ่งใหญ่ในเรื่องความสัมพันธ์ระหว่างกัน คุณจะกลับมาย้อนมองดูตัวคุณเองถึงบทบาทหน้าที่ที่ผ่านมาของคุณและทัศนคติที่เผลอไผลลืมตัวไปบ้าง แล้วคุณจะเห็นเลยว่าคุณสามารถเลือกแสดงทีท่ากับผู้คนได้มากมายหลายแบบ ดังนั้นปีนี้จะเป็นปีที่คุณได้เรียนรู้สังคมมากขึ้น ส่วนเรื่องความรักก็มีแนวโน้มว่าจะพัฒนาไปถึงขั้นได้แต่งงานเป็นคู่ชีวิตกันเลยทีเดียว
การงานและการเงิน
ด้านการเงิน ในเริ่มแรกเลยอาจจะไม่ได้เป็นปีที่ดีนัก คุณไม่ควรลงทุนที่มีความเสี่ยงด้านการเงินมากนัก ปีนี้เป็นปีแห่งการทำงานเป็นทีมเพื่อวางแผนปูทางไปสู่โอกาสที่ยิ่งใหญ่กว่าในภายภาคหน้า คุณเป็นคนช่างพูดช่างเจรจาอยู่แล้ว การถ่อมตัวถือเป็นเรื่องที่ควรทำ เจ้านายและเพื่อนร่วมงานของคุณให้ความสำคัญกับความสามารถในการปรับตัวเข้ากับสภาวะแวดล้อมใหม่ๆ การยืนหยัดและตั้งใจเพื่อมุ่งไปสู่เป้าหมายระยะยาวของคุณ แต่คุณไม่ชอบการเผชิญหน้ากับเจ้านายโดยตรง ที่จริงคุณควรประเมินความเสี่ยงและกลยุทธ์ในการตั้งรับไว้บ้างก็ดีนะ ไม่ใช่ว่าไม่มีแผนหรือทางหนีทีไล่อะไรเลย
สุขภาพ
พลังชีวิตของคุณมาจากความสอดประสานอันดีระหว่างอวัยวะภายในต่างๆ กับประสาทสัมผัสและความกระตือรือร้น ด้วยเหตุนี้เองคุณถึงมีบุคลิกที่แข็งแรงกระฉับกระเฉง แต่ในขณะเดียวกันคุณก็จะต้องทนทุกข์กับความเหนื่อยล้าอย่างมากมายที่เกิดขึ้นกับตัวคุณ คุณมีแนวโน้มที่จะมีภาวะความดันโลหิตสูง ฮอร์โมนไม่สมดุล คุณมักมีอารมณ์แปรปรวน เริ่มต้นจากกระตือรือร้นแบบสุดๆ ไปจนรู้สึกหดหู่อย่างสุดๆ ลองเดินเท้าเปล่าบนพื้นดูสิ อาจจะช่วยให้คุณรู้สึกสนุกก็ได้นะ  การอ่านหนังสือและทำสมาธิเป็นแนวทางที่ดีต่อสุขภาพของคุณซึ่งจะช่วยหล่อเลี้ยงความต้องการภายในจิตใจของคุณ
คำแนะนำ
สำหรับผู้ที่เกิดปีวอก พลังงานภายในตัวคุณจะพลุ่งพล่าน คุณจะจัดการกับความรู้สึกสุขล้นหรือทุกข์หนักภายในใจได้ ถ้าคุณลองหันมาใส่ใจเรื่องการตกแต่งบ้านใหม่และการลงทุนไปกับการซื้อของตกแต่งบ้านให้ทันสมัย แล้วคุณจะได้พบกับบ้านที่มีความสุขอย่างแท้จริง การได้พูดคุยกับเพื่อนๆ จะช่วยให้คุณมีกำลังใจมากขึ้น แม้ว่าจะเป็นปีที่คุณไม่ค่อยได้มีบทบาททางสังคมมากเท่าไหร่นัก กิจกรรมไทชิบำบัดและกิจกรรมอื่นๆ นอกบ้าน จะช่วยให้คุณมีความมั่นคงภายในจิตใจมากขึ้น ซึ่งจะช่วยลดการโต้เถียงด้วยอารมณ์โกรธรุนแรงและลดความเครียดของคุณลงได้
 