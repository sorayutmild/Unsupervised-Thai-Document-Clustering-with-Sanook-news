"เจ้าเจ" ชนาธิป สรงกระสินธ์ กำลังถูกแชร์ภาพ ที่เขาแสดงออกถึงสปิริตของนักกีฬาที่ดี ด้วยการช่วยกดตะคริวผู้เล่น ติมอร์ เลสเต ชนาธิป สรงกระสินธ์ เพลย์เมกเกอร์ตัวเก่งของทีมลูกหนังไทยชุดซีเกมส์  โชว์สปิริตที่ดีเยี่ยม ในเกมที่ทีมชาติไทย ชนะ ติมอร์ เลสเต  1-0 ในเกมฟุตบอลซีเกมส์ รอบแรก ของกลุ่มบี เมื่อวันที่ 1 มิถุนายน ที่ผ่านมาโดยภาพดังกล่าว เป็นจังหวะที่ "เมสซี่เจ" เข้าไปช่วยปฐมพยายาบาลเบื้องต้น ให้กับ ผู้เล่นของทีมติมอร์ฯ ที่เป็นตะคริว ในช่วงท้ายเกม ซึ่งภาพดังกล่าวกำลังถูกแชร์ต่อไปอย่างมากมากในวงกว้าง ซึ่งนอกจากจากภาพนี้ จะถูกแชร์ต่อไปเรื่อยๆ ก็มีคำชื่นชมว่า นักเตะขวัญใจชาวไทยคนนี้ สมกับเป็นนักกีฬาอย่างแท้จริง เพราะเขาได้แสดงออกถึงน้ำใจที่ดี และสร้างภาพลักษณ์ความเป็นคนไทยได้อย่างยอดเยี่ยม
ทั้งนี้ ทีมชาติไทยทุกชุด ภายใต้การคุมทัพของ "ซิโก้" เกียรติศักดิ์ เสนาเมือง ได้รับเสียงชื่นชม เป็นอย่างมากกับการดูแลลูกทีมให้อยู่ในระเบียบวินัย และแสดงออกถึงความนอบน้อมมาโดยตลอดภาพของ นักฟุตบอลทีมชาติไทย หลังจบเกม ที่เดินไปยกมือไหว้สตาร์ฟโค้ชคู่แข่ง เป็นภาพที่แฟนบอลชาวไทยเห็นในทุกๆเกม ตลอดการเข้ามาดูแลทีมชาติของ เกียรติศักดิ์ เสนาเมือง 

ภาพจาก : เฟซบุ๊คเพจ สปอร์ต ฮีโร่
