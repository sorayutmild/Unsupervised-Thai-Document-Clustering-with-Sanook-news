อุตส่าห์ออกผลงานเรื่องล่าสุดไปเมื่อวันที่ 21 เมษายนที่ผ่านมา แต่ตอนนี้กลายเป็นว่าโดนสกัดดาวรุ่งซะแล้ว สำหรับ ซากิ ชินไค อดีตนักว่ายน้ำแชมป์เยาวชนโลกชาวญี่ปุ่น ที่หันมาเดินบนเส้นทางอาชีพนางเอกภาพยนตร์สำหรับผู้ใหญ่โดยล่าสุด ทวิตเตอร์ @SAKI_SHINKAI ของเธอถูกแบนจากแพลตฟอร์ม เนื่องจากถูกมองว่าลงภาพวาบหวิวมากเกินไป ซึ่งส่วนใหญ่ล้วนเป็นการโปรโมทผลงานเรื่องใหม่และไลฟ์สไตล์ส่วนตัว แต่เจ้าของแพลตฟอร์มนกสีฟ้ากลับมองว่า "อนาจาร" เกินลิมิตนั่นเองสำหรับอดีตของ ซากิ ชินไค หรือชื่อจริงตามกำเนิด มิกุ โคจิมะ ต้องถือว่าเป็นเงือกสาวอนาคตไกลคนนึงของทีมชาติญี่ปุ่น ด้วยความสูง 175 ซม. เธอลงแข่งในนามทีมชาติครั้งแรกตอนอายุ 14 ปี ในรายการ MASTBANK Swimming World Cup 2014 ที่ฮ่องกง ในประเภทถนัด นั่นก็คือ เดี่ยวผสม 100 เมตร แม้จะไม่ได้เหรียญรางวัล แต่ก็ถือเป็นการเริ่มต้นที่น่าจับตามองจากนั้นเธอโด่งดังเป็นพลุแตกในรายการชิงแชมป์เยาวชนโลก หรือ จูเนียร์ เวิลด์ เกมส์ 2017 ที่เมืองอินเดียนาโปลิส ประเทศสหรัฐอเมริกา เมื่อคว้า 2 เหรียญทองในประเภท เดี่ยวผสม 200 เมตร และ 400 เมตร ต่อเนื่องด้วยรายการยูธ โอลิมปิก 2018 ที่ประเทศอาร์เจนตินา ที่ได้เหรียญทองแดงประเภททีมผลัดผสม 4x100 ทำให้เธอกลายเป็นขวัญใจของแฟนกีฬาว่ายน้ำแดนปลาดิบนับตั้งแต่นั้นเป็นต้นมา
มิกุ โคจิมะ (กลาง) ในศึกชิงแชมป์เยาวชนโลก เมื่อปี 2017 ที่สหรัฐอเมริกา ซึ่งครั้งนั้นเธอคว้า 2 เหรียญทองในรายการ เดี่ยวผสม 200 เมตร และ 400 เมตร
อย่างไรก็ดี กีฬาว่ายน้ำในระดับผู้ใหญ่นั้นโหดหิน ชนิดเทียบไม่ได้กับการแข่งขันในระดับเยาวชน จุดหักเหในชีวิตของเธอคือไม่ผ่านการคัดตัวเข้าสู่ทีมชาติชุดโอลิมปิก 2020 เนื่องจากร่างกายไม่สมบูรณ์และมีปัญหาเรื่องความฟิต ประกอบกับรูปร่างหน้าตาที่โดดเด่น ทำให้เธอมีงานถ่ายแบบเข้ามาไม่น้อย นั่นจึงทำให้เธอตัดสินใจบอกลาอาชีพนักกีฬาว่ายน้ำด้วยวัยยังไม่เต็ม 20 ปีเท่านั้นเรียกได้ว่าเป็นชีวิตที่พลิกผัน ขึ้นสุดและลงสุดภายในระยะเวลาเพียงแค่ 4-5 ปี ที่ มิกุ โคจิมะ หรือชื่อในวงการ ซากิ ชินไค ต้องพบเจอจนตั้งตัวแทบไม่ทัน แต่สาวสวยวัย 22 ปีก็ยังมองโลกในแง่ดี และภูมิใจกับเส้นทางอาชีพใหม่ที่เธอเลือก"เมื่อฉันเห็นการแข่งขันโอลิมปิก ความรู้สึกมันค่อนข้างซับซ้อนนะ ถ้าฉันมุ่งมั่นฝึกซ้อมและคัดตัว บางทีฉันอาจไปอยู่ตรงนั้นก็ได้""แต่ทุกครั้งที่ฉันเปลือยกาย เห็นรูปร่างตัวเองในกระจก ฉันคิดจริงๆว่า -สวยจัง- ซึ่งฉันต้องการเปล่งประกายมากกว่านี้ และต้องบนถนนเส้นนี้ด้วย (หนัง AV)" ซากิ กล่าวไว้ก่อนเดบิวต์
ก็หวังว่าทวิตเตอร์ของ ซากิ จะถูกปลดแบนในเร็ววัน กลับมาโพสต์ให้แฟนคลับหนุ่มๆ กระชุ่มกระชวย และติดตามผลงานที่เธอลงแรงกายแรงใจสร้างสรรค์ต่อไป
