ตำรวจเผย ผลดีเอ็นเอ ชัดคนฆ่า 2 นักท่องเที่ยวชาวอังกฤษเป็นคนเอเชีย เร่งเก็บดีเอ็นเอคนบนเกาะล่าตัวคนร้าย
แหล่งข่าวระดับสูง สำนักงานตำรวจแห่งชาติ เปิดเผยความคืบหน้าล่าสุด กรณี 2 นักท่องเที่ยวชาวอังกฤษถูกฆาตกรรมโหด ที่เกาะเต่า จ.สุราษฏธานี เมื่อวันที่ 16 ก.ย. ที่ผ่านมาว่า
ล่าสุด ทราบผลตรวจพิสูจน์ดีเอ็นเอวายโครโมโซม จากอสุจิในช่องคลอดและทวารหนักของนักท่องเที่ยวหญิงชาวอังกฤษ เพื่อหาสัญชาติของผู้ต้องสงสัย โดยปรากฏว่าดีเอ็นเอวายโครโมโซม ระบุผลพิสูจน์เป็นดีเอ็นเอของชาวมองโกลอยด์ หรือ ชาวเอเชีย ซึ่งผลพิสูจน์ดังกล่าวทำให้ เจ้าหน้าที่สามารถจำกัดวงผู้ต้องสงสัยให้แคบลง โดยตัดชาวคอเคซอยด์ หรือ ชาวยุโรป อเมริกัน ออกทั้งหมด และจะต้องเร่งเก็บดีเอ็นเอคนเอเชียบนเกาะดังกล่าว โดยเฉพาะแรงงานพม่ามาตรวจเปรียบเทียบ เพื่อหาตัวคนร้ายมาดำเนินคดีต่อไป