จากเกิดเหตุการณ์ไม่คาดฝันกับข่าวการฆ่าตัวตายของดาราสาว แตงโม ภัทรธิดา ที่กินยานอนหลับไปเกินขนาด และกรีดข้อมือตัวเอง หลังจากผิดหวังเรื่องความรักจากนักร้องหนุ่ม โตโน่ ภาคิน ก่อนที่จะถูกนำส่งโรงพยาบาล และอัพเดทอาการตอนนี้ปลอดภัยดีแล้ว ซึ่งหลังจากนี้ต้องดูแลในเรื่องจิตใจเป็นหลัก
ท่ามกลางคำถามของสื่อมวลชนในบ่าย วันแถลงข่าว (7 ก.ค.) แตงโมออกมายอมรับว่าพยายามฆ่าตัวตายจริง โดยทำไปเพราะขาดสติยั้งคิดในตอนนั้น แตงโมเผยไม่เคยรู้สึกเสียใจที่แต่งงานและคบกับโตโน่ ภูมิใจมากที่สุด ซึ่งถ้าเขาบอกเลิกก็ต้องรับให้ได้ แต่ล่าสุดในอินสตาแกรม @melony_forfan ที่แตงโมเคยบอกว่าสร้างขึ้นมาเพื่ออัพเดทเรื่องงานให้แฟนๆ ได้ดูกันเท่านั้น แต่กลับบอกว่าขอนอกเรื่องเพราะจำเป็น แตงโมได้โพสต์ข้อความถึงโตโน่ เพื่อหวังว่าโตโน่จะเห็น เพราะเป็นทางเดียวเท่านั้น หลังจากที่ฝ่ายชายยังคงเงียบ ไม่ส่งสัญญาณตอบกลับใดๆ สักทาง มาหาแตงโม
"ภาคิน เทอรู้มั้ยว่าเรากำลังนอนร้องไห้อยู่ แต่เรารู้ว่าเธอก็กำลัง "เสียใจ" ไม่ต่างกัน พ่อแม่พี่น้องเพื่อนญาติของเราทั้งคู่ก็เสียใจ เธอบล็อกไลน์เราแล้วเราไม่รู้จะบ่นให้เธอฟังยังไง เราเลยขอพูดลอยๆ เผื่อความคิดถึงนี้จะไปถึงเธอ เราขอโทษนะที่เราไม่รักตัวเอง และทำสิ่งที่ไม่ควร คืนนี้เราใส่เสื้อยืดตัวเก่งของเธอนอนเหมือนเดิมเราหวังว่าคืนนี้เราจะอธิษฐานก่อนนอนเหมือนๆ กัน ภัทรธิดาจะรักภาคินตลอดไป"
โดยมีแฟนคลับเข้ามาแสดงความคิดเห็นและให้กำลังใจแตงโมกันมากมาย