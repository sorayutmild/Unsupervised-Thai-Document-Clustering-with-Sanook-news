หนุ่มคอสเพลย์ซวยอีก! อัยการบอกตำรวจไม่ผิด!
จากคดีเหตุการณ์ที่ชายหนุ่มผิวผี คอสเพลย์เป็นตัวละคร Mugen จากการ์ตูนเรื่อง Samurai Champloo เพราะเข้าใจผิดว่าใช้ดาบจริงไล่ฟันคน ถูกตำรวจวิสามัญฆาตกรรมยิงเข้าที่หลัง 7 นัดจนเสียชีวิต ล่าสุดมีความคืบหน้าของการตัดสินคดีแล้ว โดยทาง Jeff Buhman อัยการท้องถิ่นของรัฐยูทาห์กล่าวว่า สองนายตำรวจไม่มีความผิด ที่ลงมือยิง Darrien Hunt หนุ่มคอสเพลย์วัย 22 ปีเสียชีวิต ขณะที่กำลังถือดาบกวัดแกว่งเล่นในเมือง Saratoga Springs โดยให้เหตุผลว่าเป็นการทำตามหน้าที่ ที่ดูสมเหตุสมผล
หนุ่มคอสเพลย์ซามูไรซวย โดนตำรวจยิง7นัดดับ
อัยการตรวจสอบแล้ว พบว่าดาบของผู้ตายดูอันตรายและเหมือนของจริงมาก แม้จะเป็นแค่ของปลอม
สองตำรวจมีชื่อว่า สิบตำรวจโท Matt Schauerhamer และนายตำรวจ Nicholas Judson ทั้งคู่ถูกสั่งพักงานทันทีภายหลังที่เกิดคดีนี้ขึ้น เพื่อสืบสวนหาสาเหตุจนได้ข้อสรุป ซึ่งสาเหตุที่ทำให้ Jeff Buhman ตัดสินเช่นนี้ เพราะหลังจากที่ได้ตรวจดูดาบของผู้ตายแล้วพบว่า แม้มันจะเป็นดาบปลอมที่ทำเลียนแบบของจริง แต่มันก็ยังดูอันตราย เพราะมันก็ทำมาจากโลหะ ยาวถึง 3 ฟุต แถมปลายดาบก็ยังแหลมด้วย ถึงจะไม่ถึงกับมีคมเหมือนดาบจริง แต่ก็เพียงพอที่จะใช้ทำร้ายร่างกายคนได้
ยิ่งไปกว่านั้นก่อนที่ผู้ตายจะโดนสองตำรวจยิงนั้น เขาได้ชักดาบออกมาจากฟัก และยังทำท่าทางเหมือนจะเอาไปใช้ไล่ฟันแทงคนนั้นคนนี้ที่เดินสัญจรอยู่ตามท้องถนนแถวนั้น จนกระทั่งมีผู้อยู่ในเหตุการณ์ได้โทรไปแจ้งตำรวจ แต่กระนั้นผู้ตายก็ยังไม่หยุดพฤติกรรมเดิม คือยังคงเดินถือดาบที่ชักออกมาจากฝัก มุ่งหน้าไปใช้มันฟันแทงเจ้าหน้าที่ ซึ่งเจ้าหน้าที่คนหนึ่งต้องกระโดดถอยหลังหลบดาบของเขาด้วย ตำรวจจึงต้องยิงตอบโต้
ส่วนกรณีที่ว่าตำรวจยังคงวิ่งไล่ตามไปยิงผู้ตายเสียชีวิต แม้เขาจะวิ่งหนีไปแล้ว สิบตำรวจโท Schauerhamer กล่าวว่า สาเหตุที่เขายังคงตามไปยิงนั้น เพราะกังวลว่าผู้ตายอาจก่อเหตุโดยใช้ดาบไปไล่ฟันคนอื่นต่ออีก เนื่องจากผู้ตายวิ่งไปแถวย่านร้านค้าที่มีคนเยอะ จึงต้องทำเช่นนั้น
หนุ่มคอสเพลย์ซามูไรซวย โดนตำรวจยิง7นัดดับ
อย่างไรก็ตาม จากรายงานข่าวของเว็บ sltrib.com อัยการของฝ่ายตระกูล Hunt พ่อแม่ของผู้ตายไม่ยอมรับคำตัดสิน และตั้งใจจะฟ้องเรื่องกฎหมายของเมือง Saratoga Springs ด้วย โดยตระกูล Hunt ยังคงยืนยันคำเดิมที่ว่าเจ้าหน้าที่ทำหน้าที่ไม่เป็นธรรม เพียงเพราะลูกชายของพวกเขาเป็นคนผิวดำ ถ้าพวกเขาเป็นคนผิวขาวก็คงไม่มีอะไรเกิดขึ้น และดาบที่ลูกชายถือก็เป็นแค่ของปลอม
อีกเรื่องที่อัยการว่าผู้ตายแต่งคอสเพลย์ไม่เหมาะสมก็เพราะ ผู้ตายแต่งคอสเพลย์เพื่อไปร่วมงาน Salt Lake Comic Con ที่จัดขึ้นระหว่างวันที่ 4-6 กันยายน 2014 แต่เขากลับมาแต่งอีกในวันที่ 10 ที่เมือง Saratoga Springs
มีแววว่าคดีนี้ คงจบลงที่หนุ่มคอสเพลย์ผู้ตาย อาจตายฟรี ##!!