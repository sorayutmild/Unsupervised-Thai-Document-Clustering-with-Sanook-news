กู้เงินออมสิน 30,000 บาท เสริมสภาพคล่อง ผ่อน 2 ปี อัตราดอกเบี้ยแบบลดต้นลดดอก 1.25% ต่อเดือนปลอดหลักประกันใครกู้ได้บ้างเช็กเลย
ธนาคารออมสินปล่อยสินเชื่อเพื่อคุณ เพื่อเพิ่มสภาพคล่องทางการเงินในการดำรงชีพ ฟื้นฟูอาชีพหลักสถานการณ์โควิด-19 โดยมีเงื่อนไขรายละเอียดดังนี้

คุณสมบัติผู้ขอสินเชื่อ

มีสัญชาติไทย อายุไม่ต่ำกว่า 20 ปีบริบูรณ์ และเมื่อรวมอายุผู้กู้กับระยะเวลาชำระเงินกู้ต้องไม่เกิน 60 ปี ยกเว้น เป็นลูกค้าเดิมของโครงการสินเชื่อตามนโยบายรัฐ ที่ธนาคารคัดเลือก กรณีผู้ประกอบอาชีพอิสระเมื่อรวมอายุผู้กู้กับระยะเวลาชำระเงินกู้ต้องไม่เกิน 70 ปี 
มีถิ่นที่อยู่อาศัยแน่นอน สามารถติดต่อได้ 
ไม่เป็นลูกจ้างหรือพนักงานของธนาคารออมสิน 
เป็นลูกค้าเป้าหมาย ตามที่ธนาคารกำหนด จำแนกเป็น 2 กลุ่ม ดังนี้

ลูกค้าเดิมของโครงการสินเชื่อ สินเชื่อตามนโยบายรัฐ ที่ธนาคารคัดเลือกตามหลักเกณฑ์ที่กำหนดโดยต้องมีประวัติการชำระหนี้ดีติดต่อกัน ไม่น้อยกว่า 12 งวด และไม่มีหนี้ค้างชำระ หรือชำระหนี้ปิดบัญชีแล้ว
เป็นลูกค้าเดิมหรือลูกค้าใหม่ ที่มีรายได้ประจำ



จำนวนเงินให้กู้

วงเงินกู้ไม่เกินรายละ 30,000 บาท

ระยะเวลาชำระคืนเงินกู้

ไม่เกิน 2 ปี (24 งวด)

อัตราดอกเบี้ย

อัตราดอกเบี้ยแบบลดต้นลดดอก (Effective Rate) ร้อยละ 15 ต่อปี (หรือเท่ากับร้อยละ 1.25 ต่อเดือน)
อัตราดอกเบี้ยผิดนัดชำระหนี้ เท่ากับอัตราดอกเบี้ยตามสัญญา บวกร้อยละ 3.00 ต่อปี (หรือเท่ากับร้อยละ 18 ต่อปี)

หลักประกันการกู้

ไม่มีหลักประกัน

การจ่ายเงินสินเชื่อ และการชำระสินเชื่อ

ธนาคารจะโอนเงินสินเชื่อที่อนุมัติและหักบัญชีเพื่อชำระสินเชื่อผ่านบัญชีเงินฝากที่ใช้เป็นบัญชีหลักของบริการ MyMo
ชำระเงินต้นและดอกเบี้ยเป็นงวดรายเดือน กรณีชำระหนี้ล่วงหน้าสามารถชำระได้เพียง 1 งวด เท่านั้น กรณีที่ชำระเงินงวดเกินกว่าที่ธนาคารกำหนด จะนำไปตัดชำระเงินต้นคงค้างทั้งจำนวน โดยมีเงินงวดชำระ ดังนี้

วงเงินกู้ 30,000 บาท เงินงวด 1,500 บาทต่อเดือน
วงเงินกู้ 25,000 บาท เงินงวด 1,250 บาทต่อเดือน
วงเงินกู้ 20,000 บาท เงินงวด 970 บาทต่อเดือน
วงเงินกู้ 15,000 บาท เงินงวด 730 บาทต่อเดือน
วงเงินกู้ 10.000 บาท เงินงวด 485 บาทต่อเดือน
วงเงินกู้ 5,000 บาท เงินงวด 250 บาทต่อเดือน



การพิจารณาสินเชื่อ

การพิจารณาอนุมัติสินเชื่อเป็นไปตามหลักเกณฑ์และเงื่อนไขของสินเชื่อตามที่ธนาคารกำหนด
ธนาคารสงวนสิทธิ์ในการเปลี่ยนแปลงเงื่อนไขของสินเชื่อบางประการ โดยจะทำการแจ้งให้ทราบล่วงหน้าเป็นเวลา ไม่น้อยกว่า 30 วัน

การแจ้งผลการพิจารณาและการทำสัญญา

ธนาคารจะแจ้งผลการพิจารณาอนุมัติสินเชื่อให้ทราบ ผ่านช่องทางการแจ้งเตือนในแอปพลิเคชั่น MyMo และข้อความสั้น (SMS) เท่านั้น
ลูกค้าที่ผ่านการอนุมัติตามหลักเกณฑ์ที่ธนาคารกำหนด ให้จัดทำนิติกรรมสัญญาเงินกู้อิเล็กทรอนิกส์ (e-Contract) ผ่าน แอปพลิเคชั่น MyMo ภายในระยะเวลาที่กำหนด โดยจะมีการเชิญชวนให้ลูกค้าเข้าเรียนรู้ความรู้ทางการเงิน (Financial Literacy)ผ่านระบบลงทะเบียนของธนาคาร

การจัดส่งเอกสาร

ธนาคารจะจัดส่งสัญญากู้ยืมเงินแบบอิเล็กทรอนิกส์ (e-Contract) และเอกสารอื่นใด ที่เกี่ยวข้องในการให้บริการสินเชื่อ ทางอีเมล์ที่ลูกค้าได้แจ้งไว้ต่อธนาคารและ/หรือช่องทางที่ธนาคารกำหนด

ช่องทางในการติดต่อสอบถาม

หากมีข้อสงสัยเพิ่มเติม สามารถติดต่อผ่าน Call Center 1115 และ 1143

ระยะเวลาดำเนินโครงการ

ยื่นขอสินเชื่อและจัดทำนิติกรรมสัญญาให้แล้วเสร็จภายในวันที่ 31 ธันวาคม 2565 หรือจนกว่าจะครบวงเงินโครงการ

ผู้ที่สนใจสามารถสมัครได้ที่เว็บไซต์ธนาคารออมสิน คลิก โดยจะต้องเข้าไปกรอกข้อมูลเพื่อขอสินเชื่อ เบื้องต้นจะมีวิธีการสมัครกู้เงินออมสินโดยมีรายละเอียดดังนี้


เข้าเว็บไซต์ธนาคารออมสิน คลิก 



กรอกเลขบัตรประชาชน และเลือกประเภทลูกค้า จากนั้นกดตรวจสอบ

กรอกข้อมูลบุคคลให้ครบถ้วน
ชื่อ-นามสกุล
เบอร์โทรศัพท์มือถือ
ที่อยู่ปัจจุบัน
ไปรษณีย์
ระดับการศึกษา
จำนวนบุตร
อาชีพ
อาชีพย่อย
ระยะเวลาที่ทำงานทั้งหมด
เงินเดือนของผู้สมัคร (รายเดือน)
รวมค่าใช้จ่ายเงินกู้ต่อเดือน
ค่าใช้จ่ายต่อเดือน (จาก Slip เงินเดือน)
รายได้อื่นต่อเดือน
ประเภทที่พักอาศัย
ระยะเวลาที่พักอาศัย ณ ที่อยู่อาศัยปัจจุบัน (เดือน)
สถานะการอาศัย





เอกสารประกอบรายได้ และหลักฐานประกอบกิจการ*ให้แนบเอกสารให้ครบถ้วนตามที่ระบบได้แจ้งไว้
เลือกสาขาที่ประสงค์ขอกู้

จังหวัด
อำเภอ
ธนาคารออมสินสาขา
วันที่สะดวกติดต่อสาขา


จากนั้น ระบุตัวอักษรตามรูป แล้วกดยืนยัน
