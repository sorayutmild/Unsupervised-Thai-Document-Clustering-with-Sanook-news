iPhone 5 ลือสนั่นเปิดตัว 5 กันยายน 2554 อเมริกาที่แรก, 5 ตุลาคมนี้พร้อมกันทั่วโลก!

ใกล้สุดๆจนหายใจแทบจะรดต้นคอแล้วสำหรับ iPhone 5 ที่มีข่าวว่าพร้อมสุดๆสำหรับการเปิดตัวอย่างเป็นทางการในอีกไม่กี่เดือนข้างหน้านี้หลังเว็บไซต์ iPhoneItalia รายงานว่ากำหนดการเผยโฉมสู่สายตาสาธารณชนทั่วโลกของ iPhone 5 นั้นมีดีเดย์อยู่ในวันที่ 5 กันยายน 2554 นี้ ก่อนที่ iPhone 5 จะได้รับการเปิดตัวอย่างเป็นทางการทั่วโลกต่อไปในอีกหนึ่งเดือนให้หลังหรือก็คือวันที่ 5 ตุลาคม 2554 นี้สำหรับต้นสายปลายเหตุของเรื่องราวข่าวลือการเปิดตัว iPhone 5 ในครั้งนี้มาจากแหล่งข่าวซึ่งเป็นผู้บริหารภายในบริษัท Swisscom ที่ก็เป็นหนึ่งในพาร์ตเนอร์ตัวแทนจำหน่าย iPhone 4 และ iPhone 3GS จากประเทศสวิสเซอร์แลนด์ด้วยเช่นกัน โดยในเวลานี้ Apple ได้เริ่มติดต่อกับทางผู้บริหารระดับสูงของโอเปอเรเตอร์หลายๆเจ้าทั่วโลกเพื่อเจรจาในเรื่องข้อกำหนดและสัญญาต่างๆในการเป็นตัวแทนจำหน่าย iPhone 5 กันแล้ว ซึ่งแน่นอนว่าหนึ่งในรายละเอียดเหล่านั้นก็คือวันเปิดตัวของ iPhone 5 จาก Apple ด้วยนั่นเองขณะเดียวกันความเคลื่อนไหวเกี่ยวกับ iPhone 5 เองก็เริ่มกลับมาคึกคักอีกครั้งหลังจากที่ Apple ได้เริ่มเรียกเหล่าบรรดาอดีตพนักงานขายแบบพาร์ตไทม์ของตัวเองให้กลับมาร่วมงานกันอีกครั้งในช่วงระหว่างวันที่ 15 สิงหาคม - 15 กันยายน 2554 นี้ ซึ่งก็เป็นไปได้ทั้งว่า Apple ได้เริ่มตระเตรียมหากำลังคนเพิ่มเพื่อโหมแคมเปญ Back to School ของตัวเองหรือไม่อย่างนั้นก็อาจจะเป็นการหาพนักงานมารองรับความต้องการของลูกค้าที่จะซื้อหา iPhone 5 ในช่วงดังกล่าวตามที่เราได้ระบุเอาไว้ก็เป็นได้

สำหรับ iPhone 5 นั้นคาดว่าจะมาพร้อมกับคุณสมบัติใหม่ๆเช่นกล้องความละเอียด 8 ล้านพิกเซลจาก Sony, ชิปเซ็ตซีพียู Apple A5 แบบ Dual Core ตัวเดียวกับใน iPad 2, RAM มากกว่าเดิม, หน้าจอแบบชิดขอบที่มีขนาดใหญ่ขึ้น รวมถึงความสามารถในการเป็น world phone ที่รองรับได้ทั้ง GSM และ CDMA ในเครื่องเดียวด้วย
บทความโดย: ekk TechXciteที่มา: cultofmac
 ร่วมเป็นแฟนเพจเรา บน Facebook..ได้ที่นี่เลย!! 

