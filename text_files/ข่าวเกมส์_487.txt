ไม่ ว่าจะเป็นวงการไหนก็ตาม ของที่เก่าและหายากนั้นมักจะมีราคาค่าตัวที่แพงเสมอ  เรียกว่านักสะสมคนไหนเงินไม่หนาจริงก็ไม่สามารถหามาสะสมกันได้แน่นอน  ในวงการเกม Console ที่มีประวัติมายาวนานหลายสิบปีก็เช่นเดียวกัน  วันนี้ผมจะพาไปดู 12 เกม Console ที่มีราคาแพงสุดๆ ในญี่ปุ่น  จากการสำรวจในร้านขายเกมเก่าในกรุงโตเกียว เราไปดูกันว่าจะมีเกมอะไรบ้าง   12.Time Gal แพลตฟอร์ม : LaserActive ราคา 68,250 เยน (ประมาณ 26,000 บาท) 
เกมส์เก่า
เกมส์เก่า
Time Gal เป็น Arcade เกมที่กำเนิดขึ้นในปี 1985 โดย Taito  หลังจากนั้นก็ถูกพอร์ตมาลงเครื่อง LaserActive ซึ่งเป็นเครื่องเล่นเกม  Console ที่ใช้แผ่น Laser Disc  ตัวเกมนั้นถูกสร้างและดำเนินเนื้อเรื่องด้วยอนิเมชั่นเต็มรูปแบบทั้งเกม  ซึ่งในยุคนั้นถือว่าเป็นอะไรที่โคตรลํ้ามากๆ  ด้วยความดังของตัวเกมและจำนวนที่ผลิตน้อย  ทำให้ปัจจุบันกลายเป็นของแรร์ไปซะแล้ว  
11.Gradius (Archimendes edition) แพลตฟอร์ม : Famicom  ราคา 69,800 yen (ประมาณ 26,500 บาท)
เกมส์เก่า
เกมส์เก่า
Gradius สุดยอดเกม Shooting  ในตำนานที่เรียกว่าเกมเมอร์ยุคเก่าต้องรู้จักกันทุกคน จริงๆ  แล้วตัวเกมมันก็ไม่ได้แพงอะไรมากหรอก แต่ที่เจ้าตัวนี้มันแพงก็เพราะว่าเป็น  Limited Edition จาก Archimendes  ซึ่งเป็นยี่ห้อบะหมี่กึ่งสำเร็จรูปที่ญี่ปุ่น ในยุคปี 80 นั้นทาง  Archimendes ได้จัดแคมเปญแจกตัวเกม Gradius เวอร์ชั่นพิเศษนี้กับลูกค้า  ซึ่งมีแค่ 4,000 ชุดเท่านั้น  
10.Metal Slug X แพลตฟอร์ม : Neogeo  ราคา 75,000 เยน  (ประมาณ 28,500 บาท)
เกมส์เก่า
เกมส์เก่า
สุดยอดซีรี่ย์เกม Action สุดมันส์บน Neogeo ในยุคปี 90  ที่สร้างมาหลายต่อหลายภาค ซึ่งเจ้าตัวภาค Metal Slug X  ถือว่าเป็นอีกภาคหนึ่งที่มีราคาสูงมาก  
9.Radac Tailor-Made แพลตฟอร์ม : Famicom  ราคา 79,800 yen (ประมาณ 30,000 บาท)
เกมส์เก่า
เกมส์เก่า
สำหรับ Radac Tailor-Made นั้นเป็นซอฟต์แวร์บน Famicom  ของผู้ผลิตยางและจักรยานชั้นนำ Bridgestone  ซึ่งจะช่วยให้ลูกค้าสามารถเลือกประกอบจักรยานเองได้  โดยเจ้าซอฟต์แวร์นี้จะถูกส่งให้ทางร้านซึ่งเป็น Dealers ของ Bridgestone  เท่านั้น 
8-7. WWF Raw และ Spider-Man: Maximum Carnage แพลตฟอร์ม : Megadrive  ราคา 79,800 yen (ประมาณ 30,000 บาท) และ 98,000 เยน  (ประมาณ 37,000 บาท)
เกมส์เก่า
สำหรับสองเกมนี้ถือว่าเป็นเกมจากฝั่งอเมริกาโดยผู้พัฒนา Acclaim  ที่มีราคาสูงมากในตลาดญี่ปุ่น ซึ่งมันมีอยู่น้อยมากๆ ในประเทศญี่ปุ่น  จึงทำให้มันมีราคาที่สูงเยี่ยงนี้ 
6.Shock Troopers Second Squad แพลตฟอร์ม : Neogeo  ราคา 98,000 เยน (ประมาณ 37,000 บาท)
เกมส์เก่า
เกมส์เก่า
      อีกหนึ่งเกม Action เดินยิงสนุกๆ ที่แฟนๆ หลายคนเคยได้เล่นกันมาบ้าง  แต่ไม่ค่อยได้รับความนิยมที่ญี่ปุ่นมากนัก  แถมยังวางจำหน่ายแค่ในประเทศญี่ปุ่นทีเดียวด้วย ถึงเมื่อก่อนจะไม่ดัง  แต่ก็ยังถือว่าเป็นของที่แรร์มากๆ ในสมัยนี้  
5.Darius Alpha แพลตฟอร์ม : PC Engine ราคา 98,000 เยน (ประมาณ 37,000 บาท)
เกมส์เก่า
เกมส์เก่า
      Darius Alpha เป็นเกมยานยิงแบบ Side Scrolling บนเครื่อง PC Engine  ที่มีจำนวนผลิตน้อยกว่า 1,000 ชุด  แถมวิธีการที่จะได้มันมานั้นแสนจะยากลำบาก เพราะว่าผู้เล่นจะต้องซื้อเกม  Darius Plus ในเวอร์ชั่นที่เป็นตลับและ CD-ROM เสียก่อนถึงจะได้มันมา  
4.Kunio-kun Dodgeball แพลตฟอร์ม : Super Famicom  ราคา 98,000 เยน (ประมาณ 37,000 บาท)
เกมส์เก่า
เกมส์เก่า
      ที่ก็เป็นอีกหนึ่งซีรี่ย์ที่ได้รับความนิยมและฮอตฮิตเป็นที่สุด  สำหรับซีรี่ย์คุนิโอะเลือดเดือด ซึ่งภาคที่มีราคาแพงสูงลิบลิ่วก็คือภาค  Dodgeball ในเครื่อง Super Famicom นั่นเอง  ที่มันแพงก็เพราะว่าเจ้าตลับนี้มันเป็นเวอร์ชั่นพิเศษตลับสีทอง  ซึ่งผู้ที่จะได้มาครอบครองก็คือแชมป์ในการแข่งขันของเกมนี้ที่เคยจักขึ้นที่ ประเทศญี่ปุ่นนั่นเอง  
3.Z-Gundam Hot Scramble Final Edition แพลตฟอร์ม : Famicom  ราคา 148,000 yen  (ประมาณ 56,000 บาท)
เกมส์เก่า
เกมส์เก่า
      เริ่มถึงหลักแสนเยนกันแล้ว กับ Z-Gundam Hot Scramble Final Edition  เกมแรกที่สร้างจากการ์ตูนดัง Z-Gundam ซึ่งความแพงของเกมนี้ก็เช่นเคยครับ  เจ้าตัวนี้เป็นเวอร์ชั่น Limited Edition ตลับสีเงินที่ทาง Bandai แจกแค่  1,000 ชุดเท่านั้น  
2.Yoshi no Cookie Kuruppon Oven de Cookie แพลตฟอร์ม : Super Famicom  ราคา 157,500 yen (ประมาณ 60,000 บาท)
เกมส์เก่า
เกมส์เก่า
      Yoshi no Cookie  เกม Puzzle จากซีรีย์ Mario สุดฮิต บนเครื่อง Super  Famicom ที่มันมีราคาแพงมากก็เพราะว่ามันมีเวอร์ชั่นพิเศษที่มือชื่อว่า  Yoshi no Cookie Kuruppon Oven de Cookie เพิ่มโหมดใหม่  วางจำหน่ายเฉพาะที่ญี่ปุ่นแค่ 500 ชุดเท่านั้น มันเลยแพงหูฉี่ 
1.All-Star Power League แพลตฟอร์ม : PC Engine ราคา 178,000 yen (ประมาณ 68,000 บาท)
เกมส์เก่า
เกมส์เก่า
      สำหรับอันดับที่หนึ่งนั้นเป็นของ All-Star Power League เกมเบสบอลจากทาง  Hudson Soft บนเครื่อง PC Engine ซึ่งมีแค่ 100 ชุดบนโลกเท่านั้น  โดยการจับฉลากผู้โชคดีจากนิตยสาร Coro Coro Comic  จึงทำให้ราคามันมหาโหดเยี่ยงนี้ 
อย่างไรก็ตาม  เจ้าเกมเหล่านี้อาจจะไม่ได้เป็นเกมที่แพงที่สุดในญี่ปุ่น  เพราะยังมีนักสะสมที่ไม่คิดจะขายอยู่อีกเพียบ  แต่เป็นเพียงการสำรวจจากร้านค้าที่มีวางจำหน่ายเท่านั้น  ใครมีเกมไหนในนี้ก็ลง Ebay ขายโลดเลย อิอิ
ข้อมูลจาก http://www.wired.com