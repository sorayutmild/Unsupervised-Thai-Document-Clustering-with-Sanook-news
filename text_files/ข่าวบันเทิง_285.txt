ตอนนี้ถ้าพูดคำว่า ซุป'ตาร์ หรือ ซูเปอร์สตาร์ ชื่อที่หลายคนจะต้องนึกถึงคือพระเอกสุดหล่อมากความสามารถ ณเดชน์ คูกิมิยะ
ณเดชน์ หนุ่มหล่อจากขอนแก่น ที่เข้ามาในวงการเพียงแค่ 6 ปี ก็กลายเป็นนักแสดงแถวหน้า มีทั้งงานละคร โฆษณา อีเว้นท์ รวมไปถึงร้องเพลง เรียกได้ว่าเห็นหน้ากันทุกวันตลอดทั้งปี และแน่นอนว่ารายได้ก็มากเป็นอันดับต้นๆของวงการ
แต่ถึงจะโกยค่าตัวมหาศาลแค่ไหน แต่พระเอกของเราก็ใช้ชีวิตแบบง่ายๆ สบายๆ ในบ้านย่านสายไหม ซึ่งถ้าใครตามฟอลโล่วไอจีคุณแม่แก้ว สุดารัตน์ ก็จะได้เห็นชีวิตเรียบง่ายของพระเอกคนนี้ที่อยู่กับคุณพ่อคุณแม่ และล่าสุดมีสมาชิกครอบครัวมาเพิ่ม คือ เจ้าเย็นเย็น น้องหมา 3 ขา ที่ณเดชน์เก็บมาเลี้ยงเมื่อต้นปีที่ผ่านมา
ถึงจะอยู่บ้านหลังไม่ใหญ่โต แต่อบอุ่นไปด้วยความรักจากครอบครัว แค่นี้ก็มีความสุขแล้วเนอะ... ว่าแล้วก็ตามไปส่องมุมต่างๆ ของบ้านซุป'ตาร์ ณเดชน์ คูกิมิยะ กันเลยดีกว่า 