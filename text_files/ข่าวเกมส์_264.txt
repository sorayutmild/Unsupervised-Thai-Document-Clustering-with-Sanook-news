One Piece Pirate Musou 2
Platform: PS3, PS VITA
Genre: Action beat them all
Release Date: JAP 20 March 2013 , US Summer 2013
ถ้าคุณติดตามการ์ตูนวันพีช การ์ตูนฮิตอันดับ 1 ของญี่ปุ่นอยู่ตลอดตอนนี้ล่ะก็ เรื่องราวกำลังเข้มข้นทีเดียว หลังจากที่พวกกลุ่มโจรสลัดหมวกฟางลูฟี่ เริ่มเดินทางไปยังทะเลของโลกใหม่ ก็มีศัตรูใหม่ๆที่ร้ายกาจเพิ่มขึ้นมาเรื่อยๆ ซึ่งเรื่องราวล่าสุดก็กำลังจะไปต่อสู้กับ 1 ใน 4 จักรพรรดิ์ โดยลูฟี่ได้ ทราฟาลก้า ลอว์ ศัลยแพทย์แห่งความตาย มาเป็นพันธมิตรช่วยต่อสู้ด้วย รวมไปถึงได้ ไวท์ฮันเตอร์ สโมคเกอร์ ช่วยเหลือในการต่อสู้ที่ผ่านมา และทั้งคู่ก็กำลังจะมาเป็นตัวละครใหม่ ให้ได้เล่นกันใน One Piece Pirate Warriors 2 ของเครือง PS3 และ PS VITA
 
One Piece Pirate Musou 2
ทราฟาลก้า ลอว์ ศัลยแพทย์แห่งความตาย
เคยเป็นหนึ่งในกลุ่ม Super Nova โจรสลัดหน้าใหม่ที่โลกจับตามอง ปรากฏตัวครั้งแรกในเกาะชาบอนดี้ และร่วมกับลูฟี่ต่อสู้กับพวกทหารเรือเพื่อหลบหนี หลังจากนั้นเขาก็ได้ช่วยเหลือลูฟี่อีกครั้ง โดยใช้เทคนิคการรักษาและการผ่าตัดของเขา รักษาอาการบาดเจ็บให้ลูฟี่จากตอนสงครามหนวดขาว ที่มารีนฟอร์ท ซึ่งที่เขามาช่วยลูฟี่เพราะเหมือนจะมีแผนการอะไรบางอย่างอยู่ และเมื่อเรื่องราวดำเนินมาถึงเกาะพังค์ ฮาซาร์ด เขาได้ชักชวนลูฟี่เข้าร่วมพันธมิตร เพื่อต่อสู้กับ 4 จักรพรรดิ์โจรสลัด 
พลังของ ทราฟาลก้า ลอว์ คือผลปีศาจ โอเปะ โอเปะ ที่มาจากคำว่า Operation แปลว่าการผ่าตัด เขามีพลังแยกชิ้นส่วนของร่างกายเป้าหมายได้ตามใจชอบ โดยที่เป้าหมายยังไม่ตาย หากเป้าหมายอยู่ในขอบเขตพลัง หรือ Room ที่้เป็นห้องผ่าตัดของเขา 
 
One Piece Pirate Musou 2
พลเรือโท สโมคเกอร์ ไวท์ฮันเตอร์ ทหารเรือผู้รักความยุติธรรม
ทหารเรือที่เป็นคู่อาฆาตของลูฟี่มาตลอด เขาเป็นคนเกลียดโจรสลัด รักความยุติธรรม รักพวกพ้องมาก และต้องการเปลี่ยนแปลงระบบในกองทัพเรือให้ดีขึ้น แม้ว่าจะเป็นศัตรูกับลูฟี่ แต่เขาก็ปล่อยลูฟี่ไปหลายครั้ง เพราะพวกของสโมคเกอร์เองได้รับความช่วยเหลือจากกลุ่มหมวกฟางไม่น้อยเช่นกัน หลังจากนั้นเขาก็ได้ต่อสู้กับลูฟี่อีกครั้งตอนสงครามหนวดขาว ที่มารีนฟอร์ท แต่โบอาแฮนค็อก เข้ามาขัดขวางไว้ทำให้ยังจับกุมลูฟี่ไม่ได้ จนกระทั่งถึงเหตุการณ์ที่เกาะพังค์ ฮาซาร์ด คราวนี้เขาต้องมาร่วมมือกับลูฟี่ และทราฟาลก้า ลอว์ ต่อสู้กับพวกซีซาร์และเวอร์โก้
พลังของ สโมคเกอร์ คือควัน จากผลปีศาจสายโรเกีย ที่เปลี่ยนร่างเขาเป็นควันไปยังที่ต่างๆได้อิสระ และมีอาวุธคือพลองที่ทำจากหินไคโรเซกิ ใช้เพื่อผนึกพลังของผลปีศาจที่ศัตรูใช้ 
One Piece Pirate Musou 2

ข้อมูลอ้างอิงจาก

นิตยสาร Jump
http://www.allgamesbeta.com/2013/02/one-piece-pirate-warriors-2-adds.html

ภาพประกอบจาก

http://www.wonder12.com


