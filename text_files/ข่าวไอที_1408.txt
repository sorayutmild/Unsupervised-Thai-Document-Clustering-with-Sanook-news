เจ๋งอ่ะ ทำได้ไง ชาร์จแบตเต็ม 100% แค่ 26 วินาที!
ปัจจุบันปัญหาเรื่องแบตเตอรี่หมดเร็ว ยังคงเป็นปัญหาหลักสำหรับผู้ใช้สมาร์ทโฟน แม้ว่าการพก Power Bank จะช่วยถูไถไปได้บ้าง แต่จะดีแค่ไหน ถ้าหากเราสามารถชาร์จมือถือให้เต็ม 100% ในเวลาไม่ถึงนาที ล่าสุด ได้มีผู้คิดค้นวิธีดังกล่าวได้สำเร็จครับ โดยเป็นความคิดของ Shawn West ผู้คิดค้น สุดยอดที่ชาร์จแบตเตอรี่ ขนาด AA, A, C และ D ที่สามารถชาร์จได้เต็ม 100% ในเวลาแค่ 26 วินาที เท่านั้นเอง

แม้ว่าเทคโนโลยีดังกล่าว จะใช้กับถ่านไฟฉาย แต่ Shawn West เผยว่า สามารถนำเทคโนโลยีดังกล่าว ไปดัดแปลงใช้กับ สมาร์ทโฟน ได้เช่นเดียวกัน ซึ่ง ซุปเปอร์ที่ชาร์จแบตเตอรี่นี้ เป็นโปรเจ็คระดมเงินทุนบนเว็บไซต์ Kickstarter ครับ ซึ่ง Shawn West ต้องการระดมเงินทุน $10,000 และตอนนี้ ก็ใกล้ครบจำนวนเงินที่ตั้งไว้แล้วอีกด้วย ซึ่งผู้ที่จ่ายเงินเป็นจำนวน $25 จะได้รับแบตเตอรี่ขนาด AA พร้อมที่ชาร์จไปเลย โดยจะจัดส่งในเดือนตุลาคมนี้
ไม่เพียงเท่านั้น ความพิเศษของ ซุปเปอร์แบตเตอรี่ก้อนนี้ Shawn West เผยว่า สามารถชาร์จซ้ำๆ ได้เป็นพันๆ ครั้ง แน่นอนว่า ถ้าหากนำมาใช้กับ สมาร์ทโฟน คงจะเจ๋งไม่น้อยเลยทีเดียวครับ
สนับสนุนเนื้อหา: www.techmoblog.com
 