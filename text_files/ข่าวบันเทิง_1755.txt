เก็บตกภาพบรรยากาศงานแต่ง ใบเตย อาร์สยาม กับ ดีเจแมน พัฒนพล ในค่ำคืนงานเลี้ยงฉลอง ณ สยาม เคมปินสกี้ กรุงเทพฯ  ต้องบอกเลยว่าเป็นอีกงานแต่งของคนดังที่ถูกสร้างสรรค์ออกมาได้อย่างสวยงามมากทุกมุมมองแล้วมีแต่ความโรแมนติกและเต็มไปด้วยความรักของทั้งคู่  
นอกจากบรรยากาศที่สวยงามแล้วยังคราคร่ำไปด้วยคนวงการบันเทิงมาร่วมแสดงความยินดีกับเจ้าบ่าวเจ้าสาวป้ายแดงอีกด้วย อาทิ โต๋ ศักดิ์สิทธิ์, นัท มีเรีย, เอมี่-ซี, ฮาย อาภาพร, แอปเปิ้ล-ฟลุค, แคทรียา อิงลิช, กิ๊ปซี่ วนิดา, ตู่ ปิยะวดี, เมย์ พิชญ์นาฏ, น้ำตาล ชลิตา, ดาว พิมพ์ทอง, วู้ดดี้ มิลินทจินดา และอีกคับคั่ง เรียกว่าเป็นอีกหนึ่งงานที่รวมคนดังไว้มากที่สุดเช่นกัน 

และในค่ำคืนดังกล่าวช่วงอาฟเตอร์ปาร์ตี้ทุกคนยังได้เห็นโชว์เซอร์ไพรส์ของ ใบเตย อาร์สยาม เจ้าสาวที่แปลงโฉมเป็นชุดนุ่งสั้นมาร้องและเต้นเพลงแน่นอก โดยได้พาตัว ดีเจแมน เจ้าบ่าวสุดหล่อขึ้นมาเต้นคู่กันอีกด้วย สร้างรอยยิ้มและความสนุกแบบที่ไม่เคยเห็นที่ไหนมาก่อน เป็นเซอร์ไพรส์ที่เรียกเสียงกรี๊ดได้ลั่นห้องเลยทีเดียว 
แสดงความยินดีกับ ใบเตย และ ดีเจแมน ด้วยนะคะ รอลุ้นเบบี๋ตัวน้อยๆ จ้า
>>วันนี้ที่รอคอย "ดีเจแมน" แห่ขันหมากเข้าพิธีวิวาห์ "ใบเตย" สุดชื่นมื่น
>>ภาพเต็มสุดหวาน "ดีเจแมน" ควง "ใบเตย" วิวาห์อลังการ สินสอด 45 ล้านบาท
>>"ดีเจแมน" ควงคู่ "ใบเตย" เปิดใจในวันสำคัญของชีวิต เผยที่มาขุมทรัพย์สินสอด 45 ล้าน