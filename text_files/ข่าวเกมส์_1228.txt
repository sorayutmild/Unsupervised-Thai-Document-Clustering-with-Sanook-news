Tom Clancy
Tom Clancy ชื่อนี้คอเกมส์ยิงแนวสงครามคงจะรู้จักกันดี เขาคือผู้แต่งนิยายเกี่ยวกับสงครามขายดีหลายเรื่อง และยังเป็นผู้แต่งเนื้อเรื่องให้กับเกมส์สงครามของค่าย Ubisoft ไม่ว่าจะเป็น Splinter Cell, Ghost Recon และ Rainbow Six หลังจากที่เขาหันมาทำงานเกี่ยวกับเกมส์ได้เกือบ 20 ปี ในที่สุดก็จากโลกที่โรงพยายาลใน Baltimore ในวัย 66 ปี เมื่อคืนวันที่ 2 ตุลาคม 2013 จากรายงานของหนังสือพิมพ์ New York Time เหลือไว้เพียงชื่อของเขาบนนิยายและเกมส์ให้เราได้ชื่นชมกันต่อไป
Tom Clancy เริ่มหันมาทำงานเกี่ยวกับวงการเกมส์ในปี 1996 หลังจากที่นิยายสงครามของเขาได้รับความนิยม โดยเริ่มต้นแต่งเนื้อเรื่องให้กับเกมส์ของทีมพัฒนา Red Storm Entertainment เป็นเจ้าแรก ซึ่งเกมส์ที่สร้างตอนนั้นอ้างอิงมาจากนิยายดังเล่มหนึ่งของ Tom Clancy หลังจากนั้นไม่นาน ทาง Ubisoft ค่ายเกมส์ยักษ์ใหญ่ก็ได้ซื้อทีม Red Storm Entertainment ไปอยู่ในสังกัด ทำให้ทาง Tom Clancy แต่งเนื้อเรื่องเกมส์สงครามให้กับ Ubisoft นับตั้งแต่บัดนั้นเป็นต้นมา จนกระทั่งผลงานสุดท้ายของเขาคือ Splinter Cell: Blacklist ที่เพิ่งจะออกมาให้เล่นกันในเมื่อปลายเดือนสิงหาคม 2013 ที่ผ่านมา
หลังจากที่ทาง Ubisoft ได้ทราบข่าวการจากไปของ Tom Clancy ก็ร่วมไว้อาลัยอย่างยิ่งใหญ่ โดยยกย่อง Tom Clancy ว่าเป็นสุดยอดนักเขียนนิยายสงครามที่ดึงดูดใจผู้ชมทั่วโลก โดยเฉพาะอย่างยิ่งอดีตทีม Red Storm Entertainment ยิ่งยกย่องเขาเป็นพิเศษ และเพื่อเป็นเกียรติให้กับทาง Tom Clancy ทาง Ubisoft จะยังคงใช้ชื่อของ Tom Clancy นำหน้าเกมส์ซีรี่ย์ที่เขาเคยเป็นผู้แต่งต่อไปในอนาคต
ซีรี่ย์ของ Tom Clancy ที่คอเกมส์น่าจะรู้จักกันดี
Tom Clancy
Tom Clancy
Tom Clancy
 