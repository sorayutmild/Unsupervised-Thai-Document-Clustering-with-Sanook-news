มกราคม ในเดือนแรกของปีถือว่าเป็นเดือนที่มีปรากฏการณ์สำคัญคือการเกิดจันทรุปราคาแบบเต็มดวง ซึ่งมีผลกับราศีของคุณโดยตรง เนื่องจากคุณเป็นราศีที่ดาวราหูเข้าดวงมาตั้งแต่ปี 2560 และยังคงอยู่ในปีนี้ทั้งปี โดยช่วงที่พระราหูจะแรงคือช่วงที่เกิดปรากฏการณ์จันทรุปราคาสิ่งที่แนะนำอย่างแรกคือ คุณต้องสวดมนต์ในบทสวดที่เกี่ยวกับพระราหู อย่างที่สองคือ ระมัดระวังการทำอะไรก็ตามที่เป็นการออกหน้าไปแก้ปัญหาแทนคนอื่นเช่น เซ็นค้ำประกัน เซ็นแทน เพราะจะทำให้เกิดความเดือดร้อนกลับมาสู่ตัวคุณ นอกจากนี้ต้องระมัดระวังในเรื่องของคดีความ การฟ้องร้องที่จะมีปัญหาเกิดขึ้นได้ง่าย รวมไปถึงการขับรถเดินทางยามดึกดื่นค่ำคืนก็ต้องระมัดระวัง เพราะราหูอมจันทร์คือภัยที่เกิดขึ้นในตอนกลางคืนนั่นเองรวมไปถึงประเด็นของสุขภาพ โรคภัยไข้เจ็บบางคนที่มีโรคประจำตัวอยู่แล้ว ในเดือนนี้ต้องพยายามใกล้หมอให้มากยิ่งขึ้น หลีกเลี่ยงกิจกรรมที่มีความเสี่ยง อะไรที่ดูหวาดเสียวโลดโผน ใครตั้งใจอยากจะเริ่มต้นธุรกิจ ขอให้ดูเงื่อนไข สัญญาข้อตกลงให้รอบคอบก่อน จะได้ไม่ตกเป็นฝ่ายเสียเปรียบในภายหลัง แต่ข้อดีก็มีคือเวลาพระราหูแรง ๆ จะทำให้โชคหรืองานจากต่างประเทศมีโอกาสได้รับความสำเร็จและได้รับข่าวดีเข้ามามากยิ่งขึ้นด้วยเช่นเดียวกัน
กุมภาพันธ์ กุมภาพันธ์เป็นเดือนแห่งความรัก แต่กลับกลายเป็นช่วงที่ความรักของราศีคุณไม่ค่อยดีเท่าไหร่ ดังนั้นช่วงเดือนนี้ต้องพยายามดูแลเอาใจใส่ อาจจะพาแฟนไปเที่ยวช่วงวาเลนไทน์ก็เป็นเรื่องที่ดี เพราะจะช่วยแก้เคล็ดความวุ่นวายในเชิงความรักได้ แต่ที่ต้องระวังคือคนที่มีคู่อยู่แล้ว ให้ระวังปัญหาเก่า ๆ จะกลับมาใหม่ หรือเรื่องมือที่สาม อาจจะทำให้ความรักมีปัญหาหรือเกิดความเบื่อหน่ายขึ้นได้เยอะมากอีกข้อหนึ่งที่ต้องดูแลในช่วงเดือนนี้คือ เป็นเดือนแห่งการเสียทรัพย์ คุณจะมีรายจ่ายจรที่อยู่ดี ๆ ก็มีเรื่องให้เสียเงินหนัก ๆ เกิดขึ้น หรือคุณจะต้องมีเรื่องที่ต้องไปให้ความช่วยเหลือคนอื่น ดังนั้นต้องวางแผนในเรื่องการหมุนเงินให้ดี ๆ เพราะจะมีปัญหาค่อนข้างเยอะในช่วงเดือนนี้
มีนาคม สบายขึ้นหน่อย เป็นเดือนที่จะหายใจหายคอได้บ้าง จังหวะดวงดาวในเชิงของการเริ่มต้นธุรกิจเดือนนี้เรียกว่าเป็นนาทีทองสั้น ๆ ก็ได้ ใครอยากจะเปิดร้าน ค้าขาย ทำอาชีพเสริม หารายได้พิเศษจังหวะดวงส่งผลดี หรือในเรื่องของงานประจำ งานออฟฟิศ คุณเป็นราศีที่จะมีโอกาสในเชิงของความก้าวหน้าที่ดีเข้ามามากยิ่งขึ้น อาจจะมีการโปรโมตเลื่อนตำแหน่ง ผู้หลักผู้ใหญ่ไว้วางใจ การเจรจา ค้าขาย โดยเฉพาะงานทางด้านการตลาด ก็จะส่งผลดี รวมถึงความรักที่แย่ ๆ อยู่ก็จะพลิกฟื้นกลับมาดีขึ้น มีความมั่นคง มีการวางแผนครอบครัวที่ลงตัวมากยิ่งขึ้นด้วย
เมษายน เดือนนี้เป็นเดือนที่ค่อนข้างจะวุ่นพอสมควรในเชิงงาน เพราะมีการเปลี่ยนแปลงสภาพแวดล้อมผู้ถือหุ้น นโยบาย สถานที่ทำงาน ย้ายโต๊ะ ทาสีทำห้องใหม่ แต่ก็กลับกลายเป็นความวุ่นวายที่ดีเพราะดวงดาวยังคงส่งผลดีกับตัวคุณอยู่ ข้อควรระวังคือ เรื่องของศัตรูจะมีพลังในช่วงเดือนนี้ ถ้ามีเรื่องทะเลาะอะไรกับใคร สิ่งไหนให้อภัยได้ก็ให้อภัยสิ่งไหนแผ่เมตตาได้ก็ควรจะทำ เพราะการสร้างศัตรูในช่วงดวงดาวแบบนี้จะส่งผลทำให้เราเป็นฝ่ายเสียเปรียบได้ง่ายข้อดีอย่างหนึ่งคือ ดวงดาวการเงินช่วงเมษายนค่อนข้างจะแข็งแรง โอกาสที่จะมีเงิน มีโชค รับทรัพย์ได้เงินก้อน หรือเงินที่คอยอยู่ รวมถึงรายได้พิเศษต่าง ๆ ก็จะมีเข้ามามากยิ่งขึ้นในช่วงนี้
พฤษภาคม เดือนพฤษภาคมต้องระวังเรื่องของชื่อเสียงเดือนนี้ดวงดาวเริ่มแรงราศีของคุณเป็นราศีที่มีความเสี่ยงในการถูกนินทา ใส่ร้าย กลั่นแกล้ง ทำให้เสียชื่อเสียง นอกจากเสียชื่อเสียงจากการทำงาน ถูกด่าถูกตำหนิแล้ว ยังมีเรื่องของการเสียชื่อเสียงในเรื่องส่วนตัว ไปเจอกับคนที่เขามีเจ้าของมีคู่อยู่แล้ว ราศีของคุณถือเป็นราศีที่ต้องระมัดระวัง ยังคงแนะนำว่าควรจะหาโอกาสไปทำบุญด้วยการห่มผ้าพระประธานหรือพระองค์ใหญ่ ๆ หรือถวายผ้าไตรจีวร เพราะเป็นความเชื่อกันว่าจะช่วยคุ้มครองดวงไม่ให้เราเสียชื่อเสียงได้ข่าวดีก็คือในช่วงดวงดาวแรง ๆ แบบนี้จะส่งผลทำให้เกิดข่าวดีเรื่องของโชค เรื่องของการเงินที่ดีขึ้นสามารถที่จะหมุนเงินได้ รายได้พิเศษมีเข้ามา ได้โชคเป็นของขวัญ ของฝาก ของกำนัล ถือว่าอยู่ในจุดที่ลงตัวมากยิ่งขึ้น
มิถุนายน เดือนนี้เป็นเดือนที่ดวงดาวการเงินยังคงหนักอยู่ เป็นเดือนที่กระเป๋ารั่วเสียเงินแทบจะไม่หยุด ทั้งการซ่อมแซมข้าวของที่แตกหักเสียหายหรือเรื่องของหนี้สิน รวมไปถึงงานเลี้ยงสังสรรค์และของฟุ่มเฟือยที่จะมีเข้ามาเยอะในช่วงเดือนนี้ ดังนั้นต้องระมัดระวังในเชิงของความรักต้องฝากเตือนไว้ เพราะดวงดาวมีเข้ามาหลายดวง คนที่ยังโสดยังพออนุโลมเพราะคุณอาจจะมีตัวเลือกใหม่ ๆ เข้ามาหลายคนแต่สำหรับคนที่มีครอบครัวแล้วต้องระวัง ปัญหาแบบนี้ทำให้บ้านแตกมาหลายบ้านแล้ว เราต้องมีสติ มีจิตใจหนักแน่นมั่นคง อย่าไปอ่อนไหวตามสถานการณ์ที่เข้ามาส่วนเรื่องการทำงาน เดือนนี้พยายามอย่าไปออกหน้าเยอะ เพราะเป็นเดือนที่ยังคงมีศัตรู มีคนจ้องจะทำลายกลั่นแกล้งทำให้เสียชื่อเสียง ดังนั้นการทำอะไรในลักษณะที่เป็นเบื้องหลัง หรืองานในลักษณะของการเดินทาง ไปติดต่องานบ่อย ๆ ออกไปข้างนอกเยอะ ๆ หรือการจัดงานสัมมนาประชุมที่ต้องเจอผู้คนมากหน้าหลายตา ก็จะเป็นสิ่งที่ช่วยแก้เคล็ดความแรงของดวงดาวในเดือนนี้ได้
กรกฎาคม เดือนนี้เป็นไฮไลต์สำคัญของปี เพราะเป็นเดือนที่มีปรากฏการณ์อีกครั้งหนึ่งซึ่งเกิดสองรอบในเดือนเดียวนั่นคือการเกิดสุริยุปราคาแบบบางส่วนในวันที่ 13กรกฎาคม และจันทรุปราคาแบบเต็มดวงในรอยต่อของวันที่ 27 ถึง 28 กรกฎาคม ซึ่งถือว่าแรง และราศีคุณเป็นราศีที่ได้รับผลกระทบในเรื่องนี้ไปแบบเต็ม ๆ ดังนั้นขอให้ระมัดระวังในเชิงของการทำงานการตัดสินใจอาจจะมีข้อผิดพลาด เรื่องที่ไม่เป็นเรื่องจะกลายเป็นเรื่อง เรื่องเล็กจะกลายเป็นเรื่องใหญ่ปัญหาในเชิงของคดีความความขัดแย้งจะเกิดขึ้นหรืออะไรที่เป็นความผิดที่เราปกปิดซ่อนไว้อาจจะถูกเปิดเผยขึ้นมาในช่วงนี้ ดังนั้นคุณต้องดูแลให้ความใส่ใจให้รอบคอบมากยิ่งขึ้น รวมทั้งในเชิงของสุขภาพการเกิดปรากฏการณ์พวกนี้อาจจะส่งผลทำให้เกิดโรคภัยไข้เจ็บในแบบที่หาสาเหตุลำบาก บางทีไปหาหมอ หมอบอกไม่เป็นอะไร ภาษาดวงเรียกว่าเป็นโรคเวรโรคกรรมดังนั้นสิ่งที่เราทำได้คือ หนึ่ง ทำใจให้มีสมาธิด้วยการสวดมนต์อย่างที่เราแนะนำ อย่างที่สองคือการวางแผนในการเดินทาง สามารถใช้ชีวิตประจำวันไปตามปกติได้ แต่อะไรที่ดูแล้วไม่ค่อยปกติก็อย่าไปทำกิจกรรมที่มีความเสี่ยง มีความโลดโผน พยายามหลีกเลี่ยง จะได้ลดความแรงของดวงดาวตรงนี้ไปส่วนในเรื่องของการทำงานต้องย้ำว่า พอดวงดาวแห่งเงาเข้ามา เราต้องทำตัวให้เป็นเงา อย่าไปออกหน้าอย่าไปโดดเด่นข้ามหน้าข้ามตาคนอื่น จะได้ไม่มีเรื่องตามมา
สิงหาคม เดือนนี้ดวงดาวค่อยๆ เริ่มดีขึ้น โดยเฉพาะในเรื่องของการเงิน เป็นเดือนที่เหมาะสำหรับการเจรจาทางด้านการเงิน มีรายได้ที่ลงตัวมากขึ้น มีรายได้พิเศษเข้ามาหลายทางมากกว่าเดิม รวมทั้งการเจรจาทางด้านธุรกรรม สินเชื่อ เงินกู้ ก็จะได้รับข่าวดีเข้ามาความวุ่นวายทางด้านอื่น ๆ ลดน้อยลงไป ยกเว้นอย่างเดียวคือ เรื่องของเอกสาร ในเดือนนี้อาจจะมีปัญหาข้อผิดพลาด ส่งผิดที่ เซ็นผิดตำแหน่งหรือข้าวของอาจจะถูกขโมยหรือสูญหายด้วยความประมาทของเรา ในช่วงเดือนสิงหาคมนี้ต้องดูแลและใช้ความรอบคอบให้มากยิ่งขึ้นด้วย
กันยายน เดือนนี้เป็นเดือนที่ดวงดาวเรื่องการเจรจาดี ใครตั้งใจอยากจะลงทุนทำธุรกิจก็สามารถเริ่มต้นวางแผนในช่วงนี้ได้จะดีจริง ๆ คือเดือนตุลาคม แต่ดวงดาวมักจะมาก่อนดังนั้นจึงสามารถวางแผนในเรื่องของอาชีพเสริมรายได้พิเศษ หรือการขยับขยายการลงทุนในช่วงเดือนนี้ได้เป็นอย่างดี ส่วนงานที่ต้องอาศัยคำพูดเยอะ ๆ เช่น นายหน้า ตัวแทน เซลส์ จะปิดการขายได้ หรือใครกำลังเตรียมตัวสอบสัมภาษณ์สมัครงาน สมัครเรียน จังหวะดวงก็จะทำให้ได้รับคำตอบที่ดีเข้ามา รวมไปถึงโชคด้านทางไกลหรือต่างประเทศ โอกาสที่จะได้ไปสร้างชื่อในต่างถิ่นต่างแดนก็จะมีเข้ามาด้วยเช่นเดียวกัน
ตุลาคม เดือนตุลาคมเป็นเดือนที่ดวงดาวตรึงกัน ค่อนข้างจะมีความแรง ราศีคุณจะได้รับผลกระทบจากตรงนี้ไปด้วยเหมือนกัน ไม่ว่าจะเป็นปัญหาในเรื่องของความวุ่นวายภายในบ้าน ภายในครอบครัว ซึ่งถือว่าเป็นเรื่องใหญ่ที่ต้องดูแลเอาใจใส่ให้มากยิ่งขึ้น รวมถึงเรื่องการเจ็บป่วยของคนในบ้าน เรื่องญาติพี่น้องหรือบางคนไปลงกับงาน แต่จะเน้นสำหรับธุรกิจที่มีหุ้นส่วน ดังนั้นต้องระมัดระวังให้มากขึ้นถ้าคุณคิดจะลงทุน ก็สามารถที่จะมองหาช่องทางในเดือนตุลาคมนี้ได้ เพราะจังหวะดวงดาวเริ่มมีการเปลี่ยนแปลงตั้งแต่เดือนนี้ ทำให้มีข่าวดีทางด้านการขยับขยายธุรกิจ ข่าวดีเรื่องบุตรเรื่องบริวารต่าง ๆ มีเพิ่มเข้ามามากยิ่งขึ้นเรื่องหนึ่งที่ยังคงต้องระมัดระวังคือเรื่องของสุขภาพหรืออุบัติเหตุ เพราะจังหวะดวงดาวแรง ๆกำลังจะย้ายออก แต่ปัญหาสำคัญคือมันจะแรงช่วงส่งท้าย ดังนั้นเดือนนี้ให้ระมัดระวังการขับรถเดินทาง โรคภัยไข้เจ็บ สำหรับบางคนปัญหาจะไปเกิดขึ้นกับคู่ครอง เช่น แฟนเจ็บป่วยไม่สบายในช่วงนี้ ดังนั้นเป็นเดือนที่ต้องดูแลเอาใจใส่กันให้มากเป็นพิเศษ
พฤศจิกายน เดือนนี้ดวงดาวเรื่องบริวารค่อนข้างจะโดดเด่นใครมีลูกน้องบริวารอยู่ ลูกน้องอาจจะนำชื่อเสียงที่ดีเข้ามาให้ หรือช่วยแบ่งเบาภาระ บางคนอาจจะได้ลูกน้อง ทีมงานใหม่เข้ามา ทำให้เกิดข่าวดีในเรื่องของการงานที่มากยิ่งขึ้นส่วนใครตั้งใจอยากจะมีบุตร โอกาสที่จะสมหวังในช่วงนี้ก็มีเข้ามาให้ลุ้นด้วยเหมือนกัน เดือนนี้ดวงดาวแรง ๆ ได้ย้ายออกไป ส่งผลทำให้ราศีของคุณเป็นราศีที่สามารถที่จะมีความก้าวหน้าในเชิงของการทำธุรกิจ มีความสบายใจ มีไอเดียใหม่ ๆ เข้ามามากยิ่งขึ้น ดังนั้น ใครตั้งใจอยากจะเริ่มอยากจะลงมือหรือทำอะไร ในช่วงเดือนนี้ถือว่าเป็นจังหวะที่ดีสำหรับการเตรียมตัว จะทำให้เกิดความสำเร็จและความราบรื่นที่ดีตามมาได้
ธันวาคม เดือนสุดท้ายของปี เป็นเดือนที่มีข่าวดีเข้ามาค่อนข้างเยอะไม่ว่าจะเป็นในเชิงของการทำงานความก้าวหน้า การเริ่มต้นธุรกิจจะมีความสำเร็จความราบรื่นที่ดี ส่วนในเรื่องของการเงิน ถึงแม้ว่าคุณจะมีรายจ่ายจรจุกจิกหยุมหยิมในเรื่องบุตร บริวารหรือการลงทุนก็ตาม แต่คุณเป็นราศีที่จะหาเงินมาชดเชยได้เป็นอย่างดี อาจจะเป็นในเชิงของรายได้พิเศษที่เข้ามามากยิ่งขึ้น รวมไปถึงเรื่องของโชคลาภคุณจะเป็นราศีที่มีโชคลาภ ฝันแม่น ได้ของรางวัลของขวัญ ของฝาก บางคนได้เป็นของเก่า ของโบราณ เครื่องราง พระเครื่อง ถือว่าอยู่ในจุดที่ดี นอกจากนี้บุตรหลานคนในครอบครัวจะนำข่าวดีมาให้ ทำให้เรามีพลังใจในการทำงานหรือการดำเนินชีวิตที่มากยิ่งขึ้น ข้อควรระวังคือ ดวงดาวแรงไปนิดหนึ่ง บางทีโชคลาภก็เป็นเหมือนทุกขลาภ คือได้มาแล้วมีเหตุทำให้เสียอย่างอื่นไป ดังนั้นการหมั่นบริจาคทำบุญในช่วงเดือนนี้เป็นสิ่งที่จะช่วยแก้เคล็ดปัญหาตรงนี้ได้และให้ระมัดระวังการขับรถ อุบัติเหตุ ยวดยานพาหนะเฉี่ยวชน ยางแบน สิ่งเหล่านี้อาจจะทำให้เกิดปัญหาสำหรับคุณในช่วงเดือนธันวาคมได้ด้วยเหมือนกัน