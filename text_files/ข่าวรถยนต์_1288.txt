     Mitsubishi Mirage 2019 ใหม่ จะถูกพัฒนาขึ้นบนพื้นฐานเดียวกับ Nissan Juke คาดเปิดตัวครั้งแรกภายในปี 2019 ที่จะถึงนี้
     มีข้อมูลว่า Mitsubishi Mirage 2019 เจเนอเรชั่นถัดไปจะถูกพัฒนาขึ้นบนแพล็ตฟอร์ม CMF B ซึ่งพัฒนาโดย Renault-Nissan Alliance (ปัจจุบันถูกเปลี่ยนเป็น Renault Nissan Mitsubishi) โดยรถที่จะถูกใช้แพล็ตฟอร์มดังกล่าวในอนาคต ประกอบด้วย Nissan Juke, Renault Clio, Dacia Sandero และ Mitsubishi RVR เป็นต้น

Mitsubishi Mirage 2019 Rendered / ResponseJP
 
     ขณะที่ Mitsubishi Mirage เจเนอเรชั่นใหม่คาดว่าจะถูกติดตั้งเครื่องยนต์เบนซินเทอร์โบ 3 สูบ ขนาด 0.9 ลิตร ให้กำลังสูงสุดราว 95 แรงม้า และเครื่องยนต์ดีเซล 4 สูบ 1.5 ลิตร ขึ้นอยู่กับตลาดแต่ละประเทศ
     นอกจากนี้ ยังมีภาพร่าง Mitsubishi Mirage 2019 โฉมใหม่ ที่ออกแบบด้านหน้าตามคอนเซ็พท์ Dynamic Shield ด้วยกระจังหน้าแบบสองชั้น ซุ้มล้อตกแต่งด้วยสีดำ ออกแบบแนวเสา C-Pillar ใหม่ให้ดูสวยงามกลมกลืนมากขึ้น รวมถึงติดตั้งสปอยเลอร์ขนาดใหญ่ด้านท้าย เป็นต้น

     หากมีความคืบหน้าอย่างไรเราจะนำเสนออีกครั้งครับ
 