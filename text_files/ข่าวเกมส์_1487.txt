นินเทนโด
นินเทนโด Nintendo บริษัทเกมชื่อดังของเมืองเกียวโต ประเทศญี่ปุ่น  ที่ประสบความสำเร็จในการขายสินค้าต่างๆเกี่ยวกับมากมายในปัจจุบัน โดยเฉพาะตลาดเกมพกพาที่ทำยอดขายได้มากชนิดคู่แข่งทาบไม่ติด รวมไปถึงมีเกมที่ทำออกมาติดตลาดที่คนทั่วโลกรู้จักอย่าง Mario, Zelda, Pokemon และอื่นๆ เรียกได้ว่าคงจะไม่มีเกมเมอร์คนไหนไม่รู้จักเกมเหล่านี้อย่างแน่นอน แต่คุณทราบหรือไม่ว่าจริงๆแล้วเมื่อก่อน นินเทนโด ไม่ใช่บริษัทที่พัฒนาและขายวีดีโอเกมอย่างในปัจจุบัน แต่เป็นบริษัททำของเล่นและเกมไพ่มาก่อน
นินเทนโด
แต่เดิม นินเทนโด เป็นบริษัทผลิตเกมไพ่เท่านั้น
บริษัทนินเทนโดก่อตั้งมาตั้งแต่ปี 1889 แทบไม่น่าเชื่อเลยสินะครับว่านินเทนโดก่อตั้งมาเป็นเวลา 100 กว่าปีแล้ว และสำนักงานใหญ่ของนินเทนโด ปัจจุบันก็ยังคงอยู่ที่เมืองเกียวโต เช่นเดียวกับเมื่อครั้งก่อตั้งบริษัท ในช่วงแรกนั้นนินเทนโด เป็นบริษัทผลิตการ์ดเกม เรียกง่ายๆก็เกมไพ่นั่นเอง ในยุคนั้นเกมไพ่ที่ได้รับความนิยมมากเรียกว่า Hanafuda เป็นไพ่ที่มีภาพวาดดอกไม้แบบต่างๆ ซึ่งเป็นเพียงสินค้าชนิดเดียวที่นินเทนโดผลิตออกมาขาย ในยุคที่ยังไม่มีของเล่นอิเล็กทรอนิกส์ ระหว่างปี 1889-1956
นินเทนโด
เกมไพ่ Hanafuda สินค้าช่วงแรกของนินเทนโด
ต่อมาในช่วงปี 1957-1974 นินเทนโดได้เริ่มขยายบริษัทให้ใหญ่โตขึ้น มีการเดินทางไปดูงานของเล่นที่อเมริกาว่าพัฒนาไปถึงไหนแล้ว ซึ่งตอนแรกนินเทนโดตั้งใจจะไปดูการ์ดเกมของอเมริกาเท่านั้น แต่ก็ได้พบกับของเล่นอิเล็กทรอนิกส์ใหม่ๆที่นั่นมากมาย อันเป็นแรงบันดาลใจให้นินเทนโดหันมาผลิตของเล่นอิเล็กทรอนิกส์ออกขาย ในปี 1960 นินเทนโดได้ผลิจของเล่นอิเล็กทรอนิกส์ตัวแรกออกมาจำหน่าย นั่นก็คือ Nintendo Transceiver Companion เป็นโทรศัพท์ไร้สายของเล่น ที่ให้เด็กๆสนุกกับการสื่อสารพูดคุยกันได้ในระยะทางไม่ไกลนัก ซึ่งเป็นของที่ได้รับความนิยมมาก ในยุคที่โทรศัพท์ยังไม่ครอบคลุมทุกพื้นที่สมัยนั้น และต่อมานินเทนโดก็ผลิตของเล่นอิเล็กทรอนิกส์อื่นๆเพิ่มอย่าง อุปกรณ์ทดสอบความรัก, ปืนเลเซอร์, ส่วนเกมไพ่นั้น ยอดขายลดลงเรื่อยๆ เพราะคนนิยมเล่นน้อยลง สุดท้ายก็เลิกผลิตขาย และหันมาผลิตของเล่นอิเล็กทรอนิกส์เต็มตัว จนกระทั่งได้ทำเครื่องรุ่นแรกอย่าง Nintendo Famicom (NES) ออกมาขายในปี 1977 และกลายเป็นบริษัทเกมยอดนิยมต่อมาเรื่อยๆจนทุกวันนี้ รวมอายุแล้ว นินเทนมีอายุถึง 124 ปีเข้าไปแล้ว
นินเทนโด
Nintendo Transceiver Companion โทรศัพท์เด็กเล่น ของเล่นชิ้นแรกที่นินเทนโดผลิตออกขาย
นินเทนโด
Nintendo Family Computer วีดีโอเกมแรกของนินเทนโด ในปี 1977 (หลังจากก่อตั้งบริษัทมาเกือบ 100 ปีแล้ว)