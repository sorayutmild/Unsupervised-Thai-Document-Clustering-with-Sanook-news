
ทำเอาเซ็กซี่สตาร์ของเมืองไทย "ปู ไปรยา" ถึงกับบ่อน้ำตาแตกกันเลยทีเดียว หลังบรรดาพี่น้องสื่อมวลชนพร้อมใจกันทำเซอร์ไพรส์ครั้งใหญ่ด้วยการหอบเค้กก้อนโตมาเบิร์ดเดย์ล่วงหน้ากลางงานอีเว้นท์ จนสาวปูถึงกับกรี๊ดลั่น ก่อนออกปากขอบคุณที่ทำให้เจ้าตัวหายเหนื่อยจากงานหนักที่ทำมาตลอดระยะเวลา 3 เดือน กันเลยทีเดียว...
รู้สึกอย่างไรบ้างที่โดนเซอร์ไพรส์"ดีใจมากจริงๆ ซึ่งใจมากค่ะ พี่ๆก็รู้กันเนอะว่า 3-4 เดือนที่ผ่านมาปูเหนื่อยแค่ไหน แต่ก็ได้กำลังใจใหญ่มากจากพี่ ๆ นักข่าวก็รู้สึกดีมาก อย่างน้อยก็มีคนรักเรา เอาจริง ๆ ว่าที่ผ่านมาเหนื่อยมาก หลังจาก 2 เดือนนี้ก็คุยกับพี่โก้ว่าคงไม่ถ่ายเร่งอะไรแล้ว ขอถ่ายสบายๆบ้าง"
อธิษฐานว่าอะไร ?"ขอให้รวย จะได้ช่วยเหลือผู้อื่นได้ ได้ทำเรื่องดีๆให้กับสังคม"
ถามถึงเรื่องที่มีคนเอาดวงเราไปดูว่าไม่ใช่เนื้อคู่กับโน้ต ?"คนบอกหนูจะมีแฟนเป็นเสืยมา 3 ปีแล้ว หนูก็รอว่าเสี่ยอยู่ไหน เหนื่อย (หัวเราะ) ปูเป็นขาวพุทธค่ะ นั่งสมาธิ เข้าวัด เล่นโยคะ มองโลกในแง่บวก แต่ปูคิดว่าทุกสิ่งทุกอย่างที่เกิดขึ้นมันมีเหตุและผล ทุกอย่างที่เกิดขึ้นในชีวิตเรามันก็คือการกระทำ ความคิด สติของเรา สำหรับปู หมอดูดวงได้ มีไว้ฟัง ถ้าจะเอาไปคิดดำเนินชีวิตเรา มันก็คงไม่ใช่ค่ะ"
นอกเสียแล้ว ยังบอกว่าเนื้อคู่เป็นชาวต่างชาติด้วย ?"ชาวต่างชาติ เสี่ย มีเยอะแยะไปหมด แต่งงานลาวงการ ปูอยู่มา 10 ปี เขาทายไม่เคยซ้ำกันสักปีเลย สำหรับปูไม่ได้ซีเรียสเลย ก็ไปฟังให้เขาดูดวงคนขับรถ ดูดวงพีโก้แต่ไม่ยอมให้ใครดูดวงตัวเองนะ ปูไม่ชอบฟังอ่ะ แต่จริง ๆ แล้วเคยไปดูซินแส ไม่ได้ถามเรื่องความรักโดยตรงแต่ถามเรื่องธาตุ เขาก็บอกว่าเข้ากันได้ แต่ไม่ได้เป็นแบบดูดวงว่าปีหน้าจะเป็นยังไง แค่ดูว่าเราเหมาะสมกับคนนิสัยยังไง"
เราไม่ค่อยเชื่อ แสดงว่าไม่คิดควงกันไปแก้เคล็ด ?"อย่างนั้นยิ่งไม่ทำเลย เดี๋ยวไปแก้ผิดแก้ถูก ส่วนตัวก็ไม่ได้ซีเรียสอะไรอยู่แล้ว"
พี่โน้ตถือว่าใช่สำหรับเราไหม ?"ดวงก็คือส่วนหนึ่ง แต่คนจะเข้ากันได้ก็คือนิสัย และปูรู้สึกว่าอยู่กับคนคนนี้แล้วมีความสุข เขาทำให้ปูเป็นคนที่ดีกว่าเดิม นี่ก็คบกันมาสักพักนึงแล้ว ถ้าใครที่รู้จักปู ปูดูสงบ โตขึ้น ส่วนนึงก็ต้องขอบคุณคนที่อยู่ข้างเรา เชื่อว่าเรื่องที่จะเกิดเราควบคุมไม่ได้ แต่ทุกอย่างที่เราทำจะทำให้พรุ่งนี้ดี ปูก็เลือกที่จะดีกับพี่เขา พี่เขาเองก็ไม่เคยทำให้ปูผิดหวัง ถือว่าเป็นเพื่อนสนิทและพี่ชายที่ดีของหนูเลย"