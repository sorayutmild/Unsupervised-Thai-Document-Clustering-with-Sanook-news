ควันหลง! จากการคว้าแชมป์ แบดมินตัน เดนมาร์ก ซูเปอร์ซีรีส์ พรีเมียร์ 2016 ของ "เจ้าสอง" ทนงศักดิ์ แสนสมบูรณ์สุข นักแบดมินตันขวัญใจชาวไทย ที่เป็นฝ่ายเอาชนะ ซน วาน-โฮ จากเกาหลีใต้ 2-0 เกมซึ่งหลังจบการแข่งขัน นักตบลูกขนไก่วัย 26 ปี ได้ก้มลงกราบ เพื่อถวายความอาลัยแด่ พระบาทสมเด็จพระปรมินทรมหาภูมิพลอดุลยเดช แถมในขณะขึ้นโพเดียมเพื่อรับรางวัล เจ้าตัวก็อัญเชิญพระบรมฉายาลักษณ์ขึ้นไปด้วยโดยใช้มือซ้าย ชูพระบรมฉายาลักษณ์ไว้เหนือศีรษะ ขณะที่มือขวาถือป้ายรางวัล และวางถ้วยแชมป์ไว้ที่พื้น ซึ่งสร้างความแปลกใจให้กับ แฟนแบดมินตันต่างชาติบางรายที่เห็นภาพดังกล่าว ว่าทำไมถึงเลือกที่จะทำเช่นนั้น โดยถามใน live chat ของการถ่ายทอดสดซึ่งก็ได้มีคนไทยได้เข้าไปตอบไขข้อข้องใจให้กับชาวต่างชาติว่า "พระบรมฉายาลักษณ์นั้น เป็นพระบาทสมเด็จพระปรมินทรมหาภูมิพลอดุลยเดช ที่ยิ่งใหญ่กว่าถ้วยแชมป์ชนิดเทียบกันไม่ได้"

คลิปจาก : Badmintalk Badminton