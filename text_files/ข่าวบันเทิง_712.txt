สุรชัย สมบัติเจริญ เผยภาพใบหน้าตนเองหลังได้รับการศัลยกรรมเป็นที่เรียบร้อย แค่อยากมีความสุขเท่านั้น 
หลังสร้างความฮือฮากับการประกาศตัวว่าจะทำศัลยกรรมของนักร้องรุ่นใหญ่ "สุรชัย สมบัติเจริญ" กับโครงการ Face Off ผ่าแหลก ศัลยกรรม 10 อย่างบนหน้า เรียกว่าเป็นการลดอายุจาก 59 ปี ให้เหลือ 35 ปี 
ล่าสุดวันนี้ (3 มี.ค.) สุรชัย สมบัติเจริญ ได้ออกมาเผยใบหน้าหลังศัลยกรรมเป็นที่เรียบร้อยแล้ว โดยบอกว่า  "ขอบคุณ ดร.เซปิง ที่แนะนำสิ่งดีๆ ให้กับผมวันนี้ ได้มีโอกาสแถลงข่าวอีกครั้งก่อนที่จะมีเรื่องนี้ขึ้นมา ดร. ได้แนะนำให้เจอแพทย์ตกแต่งใบหน้าของผม คือ การทำเฟซออฟ ผมมีความสุขมากครับ ได้ฤกษ์ผ่าตัดวันที่ 12 ก.พ. ตอนบ่ายๆ ได้ฤกษ์จากวัดที่อยุธยา และมีหลวงพ่อให้พร ผมไปกราบเท้าแม่ ขอพรไปเสริมหล่อ ผมจากแม่ตอนเช้า เพื่อตรวจร่างกายเตรียมความพร้อมอยู่ในห้องผ่าตัด 9 ชั่วโมงกว่าเต็มๆ ที่อยู่กับคณะแพทย์ทำการผ่าตัด"
"หลังการผ่าตัดก็พักฟื้น ลูกสาวสะกิดว่า พ่อรู้ไหมข่าวพ่อเป็นเรื่องครึกโครมใหญ่โตมาก เรื่องข่าว ดร.เซปิง พูดเกินความจริง ท่านไม่กล้าเล่าให้ฟัง เพราะกลัวว่าจะเสียใจ ผมว่ามันเป็นสิทธิ์ของผมที่อยากศัลยกรรมใบหน้า ผมพอใจ ผมมีความรู้สึกว่าเป็นต้นเหตุหรือเปล่าที่ทำให้ ดร.เซปิง ถูกกล่าวหา วันนี้จึงออกมาปรากฏหน้าต่อสื่อ จริงอย่างคำที่กล่าวหาหรือเปล่า"
"โครงการเฟซออฟ มันเป็นสิทธิ์ของผม เขาไม่ได้พูดเกินจริงผมโชคดีที่เจอแพทย์ดี ผมพบคนไข้ของ รพ.พูดหลายภาษามาก ผมแอบภูมิใจที่ผมมาถูกที่ ทำให้ผมได้มาแถลงข่าววันนี้ ไม่ได้อยากสร้างกระแส สื่อก็รู้จักผม มันเป็นสิ่งที่ผมต้องการอยากทำ ณ วันนี้ 20 วัน ยังไม่สมกับการที่เอาผลงานมาโชว์เพราะต้องไปงานศพแม่ผมต่อ ผมอยากจะเรียนกับทุกท่านว่า หมอไทยมีความสามารถมาก กับการที่มีบุคคลมากล่าวหาผมเสียใจมาก ผมเป็นนักแสดงนักร้อง ผมอยากดูดี ผมอยากสดใส ผมอยากให้สังคมและสื่อให้ความยุติธรรมต่อ ดร.เซปิง"
"ผมพอใจระดับนึงกับการทำศัลยกรรมครั้งนี้ ผมอายุ 59 แล้ว ถ้าไม่ทำตอนนี้จะทำตอนไหน อยากอยู่ใกล้แฟนเพลงแล้วมีคนชมว่าดูดี ตอนนี้ยังไม่หายดี 80% แล้ว จริงๆ ผมจะขอกลับบ้าน ดร.บอกอย่าเพิ่งเลย เดี๋ยวโดนเชื้อโรค 20 วัน ผมดีมากครับ แล้ววันที่ 1 ผมเสียแม่ไป ผมร้องไห้ทั้งวันทั้งคืน ไม่มีฉีดอะไรเพิ่มแล้ว อาจจะมีรอยบวมรอยช้ำใต้ตาอยู่ ตอนทำไม่กลัวเลยครับ ผมมีความพร้อมทั้งกายทั้งใจ"
"วันที่ผมออกมา ยังไม่มีอะไรผิดปกติ มั่นใจว่าร่างกายแข็งแรง ทำทั้งหน้าหมดเลย ศีรษะด้วย ระวังไม่ให้ติดเชื้อ ทีมแพทย์กว่า 10 คน ไม่รู้ว่าใครบ้าง เราคุยกันว่าต้องทำอะไรบ้าง ผมลบรอยเหี่ยวย่น ให้ใบหน้าดูอ่อนวัย ผมไม่รู้จริง ๆ ว่าหมอคนไหนทำ ส่วนหนึ่งที่จ่ายไปหลักแสน แต่จะทำเพิ่ม อยากทำซิกแพคเพิ่ม ไม่ได้มีการรับรองจากหมอว่าจะอยู่ได้นานไหม ผมว่า 10 ก็ดีแล้ว"
ทางด้านทนาย "จำนง ไชยมงคล" ได้กล่าวว่า "คำว่า เฟซออฟ เคยอธิบายไปแล้วในความหมายของแต่ละท่าน มีความหมายอย่างไร แพทยสภา จะมาเปรียบเทียบกับ ดร.ไม่ได้ แพทย์ก็ไม่ได้จำกัดความว่า เฟซออฟ คืออะไร เราต้องอิงกฎหมาย เฟซออฟของผม แปลว่าซึ่งหน้า ส่วนเรื่องหมิ่นประมาท เป็นในส่วนของ ดร.เซปิง ที่ถูกกล่าวหาว่าโฆษณาเกินจริง วันพรุ่งนี้จะไปพบ สคบ.
ด้าน ดร.เซปิง กล่าวต่ออีกว่า "เฟซออฟ ในความหมายของเราคือ ความสุขของ คุณสรชัย เซปิง อยากลุกขึ้นมาเพื่อผู้บริโภค วันจันทร์ ที่จะเข้าแจ้งความเรื่องคุณ "น็อต กฤติน" ที่ได้ทำศัลยกรรมใบหน้า คุณหมอไม่ได้ทำให้ แต่เป็นพยาบาลทำแทน" (ข้อมูลจาก innnews)

>>>อ่านข่าวก่อนหน้า  สุรชัย สมบัติเจริญ เตรียมศัลยกรรม 30 จุดบนใบหน้า