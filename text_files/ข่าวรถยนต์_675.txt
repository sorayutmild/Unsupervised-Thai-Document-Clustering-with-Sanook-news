ทุกวันนี้เราปฏิเสธไม่ได้ว่า รถยนต์กลายเป็นปัจจัยที่ 6 ของคนหลายๆคน โดยเฉพาะบรรดาข้าวใหม่ปลามันที่เพิ่งแต่งงาน การมีรถยนต์สักคันคงเป็นเรื่องที่เหมาะสมอย่างมากหาก คุณกำลังคิดว่าจะเริ่มสร้างหลักฐานอะไรในชีวิต ซึ่งการเดินทางที่สะดวกนั้น ก็เป็นสิ่งที่สำคัญไม่แพ้กับการมีบ้านสักหลังที่จะเป็นจุดเริ่มต้นแห่งชีวิตอันแสนสุข 
คำถามหนึ่งที่เราเจอประจำ เกี่ยวกับการเลือกซื้อรถยนต์ใหม่สักคันนั้น คือว่างบประมาณเท่านั้นเท่านี้ รุ่นไหนจะเหมาะสม ความจริงแล้ว มันเป็นเรื่องที่ค่อนข้างออกจะตอบยากไปนิด เพราะแนวคิดทุกคนไม่เหมือนกัน แต่ว่าโดยมากคนส่วนใหญ่จะมองรถที่ราคาไม่เกินเลข 7 แสนบาท สำหรับใครที่เพิ่งจะเริ่มต้นอยากเป้นเจ้าของ 4 ล้อ สักคัน  และวันนี้เราจะพาเพื่อนๆไปดูว่า รุ่นไหน เหมาะที่จะมาควงบนถนน

โจทย์ของเราในวันนี้คือรถยนต์ในราคา 7 แสนบาท ซึ่งนี่หมายถึงเราจำต้องมองรถยนต์ในกลุ่มเล็กเท่านั้น ซึ่งหมายถึงรถยนต์จำพวก Honda JAZZ-City ,Nissan March ,Toyota Vios-Yaris และProton อีกมากมายที่บรรยายไม่หมด รุ่นไหน คุ้มค่าที่สุด ในการมาควง
 
Honda JAZZ -City 
 
นี่เป็นรถยนต์ที่สุดยอดซื้อง่ายขายคล่องมากที่สุดเลยก็ว่าได้กับ Hatch back ตัวจ้อยจากค่าย Honda เช่นเดียวกับเก๋งเล็ก Honda city ที่ราคาทั้ง 2 มีให้เลือกตั้งแต่ 534,000-694,000 บาท ใน City ส่วน JAZZ ราคาเริ่มที่ 560,000 -705,000 บาท
รถทั้ง 2 รุ่นเป็นรถในกลุ่มซิตี้คาร์ ที่มีความแตกต่างทางด้านบอดี้ โดย JAZZ จะมาพร้อมโครงสร้าง 5 ประตู ขณะที่ City ออกแนว sport sedan ให้ความคุ้มค่าเหมือนๆกันด้วยขุมพลัง 1500 ซีซี  120 แรงม้า ความเร็วสูงสุดล๊อกที่ 180 กม/ชม. ถือว่าลงตัวอย่างมาก

ความแตกต่างทางด้านตัวถังนั้นทำให้ JAZZ ชนะไปทางด้านประโยชน์ใช้สอย ที่เมื่อพับเบาะลงก็จะได้พื้นที่ยาวเพิ่มขึ้นกว่าเดิม เช่นเดียวกับ City ที่ทำได้เหมือนกันในรุ่นท๊อป แต่มาติดก็ตรงความสูงนี่แหละที่ทำให้ปริมาตรลดลงไป
ถ้าระหว่าง 2 รุ่นนี้ ชอบที่สามารถอัดอะไรได้เยอะต้อง JAZZ ที่ใช้กันได้แบบไม่หวาดไม่ไหว ในขณะที่ city จะออกแนวซื้อ Design ของรถมากกว่า ที่ถือว่าภายนอกของรถนั่นถูกปรับแต่งมากอย่างลงตัว

Nissan March 
 
เจ้าอีโค่คาร์ตัวจิ๋วที่มาพร้อมสมรรถนะที่สุดยอดกับขุมพลังบล็อกเล็กกล้ามโต 3 สูบ 1200 ซีซี จัดจ้านกับเกียร์ธรรมดา และเกียร์ Xtronic CVT ถือเป็นรถอีกรุ่นที่ไม่น่าพลาดเป็นอย่างยิ่ง ที่มีราคาเริ่มตั้งแต่ 375,000 บาท จนถึง 537,000 บาท นับว่ายั่วให้จับจองเป็นเจ้าของจริงๆ
ราคาที่โดนใจ จึงทำให้คนจำนวนมากเลือกมาร์ชมาเป็นเจ้าของ ที่มาพร้อมโครงสร้างแบบ Hatch back ที่เน้นในความอรรถประโยชน์ ใบหน้าน่ารักน่าเอ็นดู แต่แฝงด้วยสมรรถนะจากค่าย Nissan ที่ไม่เป็นสองรองใคร แม้จะวิ่งอยู่ในถนนที่โล่ง อัตราเร่งของเครื่อง 1.2 ลิตรก็ทำได้ประทับใจพอตัวเลยทีเดียว นี่รวมถึงความประหยัดน้ำมันที่เฉลี่ย ที่ 13 -15 กม/ลิตร แล้วแต่คนขับ ทั้งในและ นอกเมืองจากการขับทดสอบ

ทุกอย่างอาจจะฟังดูลงตัวสุดเพอร์เฟค แต่ก็มีข้อติติงเล็กน้องถึงใครที่ชอบเป็นปาร์ตี้บอย/เกิร์ลที่ชอบอัดของไว้ในรถ เพราะมาร์ชอาจจะตอบโจทย์นั้นได้ไม่เต็มปาก ด้วยไซส์ที่เล็กกว่ากลุ่ม B รุ่นใหญ่ และประกอบกับเครื่อง 1.2 ลิตร ที่ฝรั่งชอบวิจารณ์ว่าคนไทยทีนหนัก 1.2 ลิตร 79 แรงม้า อาจจะไม่พอสำหรับใครบางคน แต่กับรถที่มีน้ำหนักเพียง 900-965 ก.ก ไม่รวมคนขับนับว่า เหมาะสมแล้ว
 
Toyota Yaris-Vios 
 
คงขาดไม่ได้สำหรับ 2 สหายจากค่าย 3 ห่วงที่เป็นขวัญใจหลายๆคน ทั้ง2 มีราคาเริ่มต้นที่ 514,000 – 714,00บาท สำหรับ Toyota Vios และ ราคา 539,000 -714,000 บาท ในรุ่น Toyota Yaris 
ในฐานะที่คร่ำวอดวงการรถยนต์มานานและจากข่าวราวในเร็วๆนี้ เราคงต้องบอกตามตรงว่าใครที่สนใจ toyota Yaris อยู่ ถ้าคุณกำลังจะเตรียมวางจองเก็บไว้ก่อน เพราะในไม่ช้ารถรุ่นนี้จะออกรุ่นใหม่อย่างช้าสุดเป็นปลายปีหน้า หรือ อาจจะมอเตอร์โชว์ที่กำลังจะมาถึงในช่วงกลางปี

ส่วนทางด้านเก๋ง Toyota Vios นี้ ใครชอบก็ซื้อแล้วแต่เลือกเลย ปัจจุบัน รถทั้ง 2 รุ่นนั้นมาพร้อมเครื่องยนต์ขนาด 1.5 ลิตร ใน 1NZ-FE ที่ใช้มานานกว่า 10 ตั้งแต่ Vios รุ่นแรก และมีพลังที่ 109 แรงม้าไม่ขาดไม่เกิน และมีของเล่นให้เลือกเยอะมากตามความชอบของคนแต่งรถ ประกอบราคาอะไหล่ที่ถูกและเยอะมาก จึงเป็นทางเลือกที่ดีหากคุณแค่อยากมีรถ

ข้อสังเกตหนึ่งที่เราอยากจะฝากไว้สำหรับใครที่กำลังตัดสินใจคือ ถ้าดูจากราคาเราจะพบว่า ราคาในรุ่นท๊อปนั้นเกินจากเป้าไปมาก แต่อย่าไปใส่ใจมากนัก เพราะเมื่อคุณต้องผ่อนกว่า 60 เดือน มันก็จะมีส่วนต่างไม่ถึง 2000 บาท ด้วยซ้ำ
 
องค์รวมของรถทั้ง 2 รุ่นสมรรถนะ และรูปร่างถืออยู่ในเกณฑ์ที่โอเค และสวยงามยิ่งขึ้น โดยเฉพาะใน vios แต่ใน Yaris หลายอย่างดูจะเริ่มล้าหลังไปแล้วแต่ข้อดีที่เราชอบจริงๆและแนะนำโดยมากคือคันเกียร์ Gate type ในออโต้ที่ช่วยให้คุณไม่หลงเวลาขับขี่
 
Mazda 2 
จะบอกว่านี่เป็นรถที่ท๊อปฮิตที่สุดที่หลายคนมองอยู่ในขณะนี้ และเราก็เกือบลืมไปแล้ว ถ้าไม่เห็นมันขับผ่านไปไวๆ เมื่อกลางวัน 
Mazda 2 จัดได้ว่า เป็นรถที่มีความสปอร์ต และอรรถประโยชน์ที่สมควระจะเลือกมองอยู่เหมือนกัน และราคาค่าตัวของมันก็อยู่ระหว่าง 535,000-675,000 บาท ในรุ่น 4 ประตู และ 535,000-690,000 บาท ในรุ่น 5 ประตู 

ไม่ว่าคุณเลือกรุ่นไหน มาสด้า นับว่าเป็นสปอร์ตซิตี้คาร์ที่น่าอย่างมาก และหมากเกมนี้ภายนอกนั้นมาสด้าทำมาได้ดีอย่างน่าชื่นชมเป็นอย่างยิ่ง เลยทีเดียว เครื่องยนต์ 1.5 ลิตร 103 แรงม้าอาจจะเป็นรองคู่แข่งเจ้าอื่นอยู่สักหน่อยและภายในก็พอดีๆ แบบรถสปอร์ตที่หากใครมองหารถที่นั่งสบายอาจจะไม่ชอบ  แต่ว่ามันก็น่าสนใช่ไหมล่ะ ถ้าคุณรักรถรุ่นนี้จริงๆ 
 
Ford Fiesta 
 
เมื่อพูดถึงมาสด้า 2 จะไม่พูดถึง fiesta เดี๋ยวคนรักฟอร์ดเขาจะมาบีบคอเอา ถ้าคุณมองหารถราคา ไม่เกิน 7 แสนบาท Fiesta ก็เป็นรถอีกรุ่นที่น่าสนใจใช่ย่อย ด้วยทางเลือก 4 และ5 ประตู  ตามแบบมาสด้า เช่นเดียวกับราคา ที่เปิดที่ 529,000 – 699,000 บาท และ 574,000 -699,000บาท ในรุ่น 4และ 5 ประตูตามลำดับ 

จุดเด่นของ fiesta คือความไฮเทคและดีไซน์ที่ลงตัวตั้งแต่ใบหน้าจรดฝาท้ายทั้ง 2 รุ่น ภายในห้องโดยสารมาพร้อมความทันสมัยดูดี และที่สำคัญไฮเทค กับฟังชั่นสั่งงานด้วยเสียงในรุ่นท๊อปของรถรุ่นนี้ ข้อด้อยอย่างเดียวของ fieta คือ มันออกจะน้อยออพชั่นในทางเลือกโดยเฉพาะรุ่น 5 ประตู ที่ไร้ตัวเลือกระบบเกียร์ธรรมดา และระบบ trip tronic ที่หวังว่ามันจะมี แต่ถ้าคุณเน้นมาขับสบายๆ powershift 6speed ถือว่าคุ้มค่าที่จะจ่าย เพราะมันประหยัดและทนทาน รวมถึงให้สมรรถนะการขับขี่ที่ยอดเยี่ยมสุดๆ 
 
Proton Savvy-Neo-Persona 
 
มีคนจำนวนมากไม่สนใจรถยนต์จากค่ายนี้แต่ถ้าคุณเป็นพวกไม่แบรนด์จ๋ามากนัก Proton เป็นค่ายรถยนต์ที่ควรมองข้ามเป็นอย่างยิ่ง แม้ต้องยอมรับว่ารถจากค่ายนี้ยังมีศูนย์บริการน้อยอยู่ และก็เริ่มเปิดมากขึ้นเรื่องๆ แต่สิ่งที่น่าสนใจคือราคาที่เราตั้งงบไว้สามารถซื้อได้ถึงเก๋งคอมแพ็คเลยทีเดียว 
เรามาว่ากันที่ตัวจ้อย savvy กันก่อนที่มาพร้อมราคาน่าสน 399,000-469,000 บาท ภายนอกอาจจะดูไม่โดนใจเท่าไรนัก เมื่อเทียบกับรถกลุ่มเดียวกันรุ่นอื่นๆ แต่สมรรถนระบบช่วงล่างเทคโนโลยี Lotus และเครื่องยนต์ 1.2 ลิตร 74 แรงม้า ก็ถือว่าประทับใจพอสมควร แม้จะมีหลายคนโดยเฉพาะคนตัวใหญ่บนว่าห้องโดยสารแคบ แต่ถ้าซื้อมาขับชิวๆก็โอเค 

Proton Neo Sport Hatchback หนึ่งในรถที่หลายๆคนหลงไหลกันอย่างมาก  ด้วยความเป็นสปอร์ตที่แท้จริงและราคาไม่แพงเกินเอื้อมถือว่ารับได้ โดยเฉพาะราคาที่เริ่มตั้งแต่ 499,000-564,000 บาท ถือว่าน่าสนมากกับเครื่องยนต์ 1.6 ลิตร Campro 110 แรงม้า โดยรวมใบหน้าภายนอกน่าจะถูกใจหลายๆคนพอสมควร โดยเฉพาะอย่างยิ่งคอรถสปอร์ตทั้งหลาย แต่เมื่อพูดถึงการใช้งานจริง อัตราซดน้ำมัน 10-11 กิโลลิตร ที่ว่าออกจะซดไปสักนิด แต่ก็อย่างว่ารถสปอร์ต ส่วนภายในถ้าไม่ซีเรียสนักตัวถัง 3 ประตู คล้ายๆ Civic 3 ประตู ก็จุใช่ย่อยเสียเมื่อไร 
Proton Persona Minorchange ไหนๆก็เพิ่งออกรุ่นใหม่มาถ้าจะซื้อๆ ของใหม่สิเจ๋งแน่ๆ รูปร่างที่สวยบาดใจมากขึ้นทำให้มันเป็นรถยนต์อีกรุ่นหนึ่งที่น่ามองและคงจะพลาดไม่ได้ถ้าคุณกำลังอยากได้รถใหม่ ราคาเริ่มต้นของ Persona นั้นอยู่ที่ 514,000- 599,000 บาท และยังมีรุ่น CNG ให้เลือกที่ถึงจะบวกราคาเข้าไปอีกรุ่นละ 50,000 บาท ก็ยังอยู่ในงบประมาณที่เราตั้งไว้ จึงน่าสนใจอย่างยิ่ง

จุดเด่นของรถรุ่นนี้อยู่ที่ดีไซน์ที่มีการเปลี่ยนแปลงมากขึ้นตามยุคสมัยและฟังชั่นหลายๆอย่างที่ถูกรวบเข้ามาเพิ่มเติม และนับว่าถ้าคุณตั้งงบไว้ที่ 7แสนไม่อยากเกินแต่อยากได้เก๋งใหญ่อีกหน่อยราคานี้จัดว่าน่าสนใจเลยทีเดียว แต่ถ้าคุณเป็นะวกบ้าขายต่อในภายหลัง มองยี่ห้ออื่นดีกว่า
 
Suzuki Swift 
 
ถ้าขาดรุ่นนี้ไปคงจะไม่ได้จริงๆและดูเหมือนว่า หลายคนคงจะชอบจนขายดีเป็นเทน้ำเทท่ากับ Suzuki Swift ที่ก็ทยอยออกมาแล่นกันเกลื่อนถนน ด้วยราคา 599,000 บาท และ 649,000 บาท (รุ่นAirbag+ABS) 

จุดเด่นที่คนชอบ swift คือมันมีทรวดทรงที่โดนใจใครหลายๆคนมากๆ โดยเฉพาะความคล้ายรถ Mini cooper ที่ถือว่าเป็นอะไรที่โดนใจดี เครื่องยนต์ 1.5 ลิตร และระบบเกียร์ 4 สปีด อาจจะเก่าไปสักหน่อยและไม่น่าสนใจอย่างยิ่งรวมถึงศูนย์บริการก็ยังน้อย ส่วนภายในถือว่าออกแบบมาใช้ได้ แม้จะโดนติติงเรื่องวัสดุที่ใช้ เช่นเดียวกับช่วงล่างที่นุ่มนวลพอตัว และเหมาะมากกับคุณผู้หญิงทั้งหลาย จึงไม่น่าแปลกใจถ้ารถรุ่นนี้จะเป็นผู้หญิงน่ารักๆขับ 
 
ทั้งหมดนี้เป็นรถยนต์ในมูลค่าไม่เกิน 7 แสนบาทที่คุณควรจะตัดสินใจให้ดี เพราะทุกอย่างมีข้อดีและข้อด้วยแต่ไม่ว่าคุณเลือกอะไร จงตัดสินใจให้ดีก่อนจ่ายเงิน จะได้ไม่เสียใจในภายหลัง

คุยหลังแป้นกับนายช่าง คลิ๊กที่นี่
Sanook Auto Comment 
 
รถยนต์ทั้งหมด 12 รุ่น ที่เรานำมาเสนอนี้ นับว่าเป็นตัวเลือกที่ทำใจยากและมันอยู่กับว่าคุณชอบอะไรในการเป็นคู่หูร่วมเดินทาง แต่ทั้งนี้ไม่ว่าอะไรที่คุณมองไว้ สำคัญที่คุณควรรู้จักเลือกให้ดีก่อนตัดสินใจ เพราะถึงยุคนี้น้อยคนที่จะหอบเงิน 7 แสน ไปซื้อรถ แต่เมื่อเราต้องเป็นหนี้ควรเลือกที่เหมาะสมกับเราที่สุด
 
 
 
 
 
 