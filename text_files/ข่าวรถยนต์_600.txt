เมื่อพูดถึงศึกรถยนต์รุ่นเล็กแล้ว Mitsubishi ถือเป็นอีกค่ายหนึ่งที่น่าสนใจ แม้การมาพานักข่าวของค่ายคู่แข่ง จะทำให้กระแสหันเหไปมาก แต่ตัวจริงเรื่องนี้ อาจจะะเป็นม้ามืดที่แทบจะยังไม่มีข่าวคราวออกมานับตั้งแต่ Tokyo Motor Show เมื่อช่วงปลายปีที่ผ่านมา 
Mitsubishi Mirage  นับเป็นรถอีกรุ่นหนึ่งที่สร้างกระแสมาตั้งแต่เมื่อปีที่แล้ว และดำดินหายไปตั้งแต่ต้นปี แต่ในขณะที่คุ่แข่งมาแรง รถรุ่นนี้ ก็พร้อมจะเปิดตัวอย่างเป็นทางการ โดยบริษัท มิติซูบิชิ มอเตอร์ ประเทศไทย ได้ส่งจดหมายมาชี้แจงและเชิญเราว่า จะเปิดตัว ในวันที่ 20 มีนาคมนี้ และพร้อมกันนี้ ได้เปิดราคาอย่างไม่เป็นทางการ ในราคา 380,000 บา ทและสูงสุดไม่เกิน 590,000 บาท
Mitsubishi Mirage
Mitsubishi Mirage
นาย โนบุยูกิ มูราฮาชิ กรรมการผู้จัดการใหญ่ บริษัท มิตซูบิชิ มอเตอร์ส (ประเทศไทย) จำกัด เปิดเผย ว่า บริษัทฯ จะเริ่มการผลิตรถรุ่นดังกล่าว ณ โรงงานใหม่แห่งที่ 3 ในชื่อรุ่น มิตซูบิชิ "มิราจ" ซึ่งจะเป็นชื่อที่ใช้ทั้งในประเทศไทยและประเทศอื่นๆ
สำหรับชื่อรุ่นว่า "มิราจ" มาจากคำภาษาอังกฤษ MIRAGE ซึ่งเป็นชื่อที่มิตซูบิชิเคยใช้สำหรับรถยนต์นั่งขนาดเล็กที่ได้รับการพัฒนาขึ้นโดยคำนึงถึงการประหยัดทรัพยากร พลังงาน พื้นที่ใช้สอย และประสิทธิภาพของรถซึ่งเปิดตัวครั้งแรกในประเทศญี่ปุ่นเมื่อเดือนมีนาคม พ.ศ. 2521 และ Mitsubishi "มิราจ" ถูกสร้างขึ้นภายใต้แนวคิดที่ต้องการสืบทอดคุณสมบัติเด่นของมิราจรุ่นแรก ทั้งในด้านของสมรรถนะที่เป็นเยี่ยม และฟังก์ชั่นการใช้งานครบครันแม้จะเป็นรถยนต์ขนาดเล็กก็ตาม
Mitsubishi Mirage
Mitsubishi Mirage
 "เรามีแผนจะแนะนำ มิตซูบิชิ "มิราจ" อย่างเป็นทางการครั้งแรกของโลกในประเทศไทยในเดือนมีนาคมนี้ ด้วยราคาจำหน่ายระหว่าง 380,000 และสูงสุดไม่เกิน 550,000 บาท  พร้อมข้อเสนอสุดพิเศษสำหรับในช่วงเปิดตัว  และมีแผนส่งออกไปจำหน่ายทั่วโลกในลำดับต่อไป" 
ทั้งนี้ บริษัทฯ มีกำหนดแนะนำ  มิตซูบิชิ "มิราจ" กับสื่อมวลชนชาวไทยในวันที่ 20 มีนาคม นี้ ก่อนจะเปิดตัวอย่างเป็นทางการในงานบางกอก อินเตอร์เนชั่นแนล มอเตอร์โชว์ ครั้งที่ 33 สำหรับสื่อมวลชนจะเริ่มตั้งแต่วันที่ 27 มีนาคม ในขณะที่บุคคลทั่วไปจะเริ่มตั้งแต่วันที่ 28 มีนาคม ถึง 8 เมษายนนี้ ที่เมืองทองธานี
 