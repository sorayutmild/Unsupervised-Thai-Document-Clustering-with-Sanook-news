จากกรณีผู้ปกครองและนักเรียนชั้น ม.6 เข้าแจ้งความ โดยระบุว่า เมื่อช่วงเช้ามืดของวันศุกร์ ขณะนักเรียนสาวม.6 กำลังเดินทางไปเรียนหนังสือ ระหว่างยืนอยู่ที่บริเวณหอนาฬิกาท่าน้ำเมืองนนทบุรี ได้มีรถยนต์โตโยต้า รุ่นฟอร์จูนเนอร์ สีดำ ไม่ทราบหมายเลขทะเบียน มีชายคนร้าย 3 คน ลงมาฉุดขึ้นรถ
ก่อนพาขับหนีไปอย่างรวดเร็วมาตามถนนพิบูลสงคราม ใกล้คอนโดลุมพินีแล้วย้อนกลับรถไปทางสะพานพระราม 5 โดยนักเรียนสาวม.6 พยายามตะโกนร้องให้คนช่วย และอาศัยช่วงที่การจราจรในบริเวณนั้นเริ่มติดขัด เปิดประตูรถแล้วใช้เท้ายันประตูไว้เพื่อจะหนีลงมา เลยถูกคนร้ายถีบลงมาจากรถจนได้รับบาดเจ็บ ก่อนที่คนร้ายจะรีบขับรถหลบหนีไปนั้น
อ่านข่าวที่เกี่ยวข้อง : เด็ก ม.6 ถูกฉุดขึ้นรถระหว่างไปเรียน ขัดขืนโดนถีบตกถนนบาดเจ็บ
ล่าสุด (22 ส.ค.) พ.ต.อ.สุรพงษ์ ถนอมจิตร รองผู้บังคับการตำรวจภูธรนนทบุรี เรียกประชุมเพื่อติดตามคดีดังกล่าว ที่ สภ.เมืองนนทบุรี โดยใช้เวลากว่า 1 ชั่วโมง พร้อมสั่งการให้ชุดสืบสวนลงพื้นที่หาข่าว พร้อมตรวจสอบกล้องวงจรปิดบริเวณจุดเกิดเหตุ และจุดกลับรถที่ผู้เสียหายกระโดดหลบหนีออกมา
ส่วนการสอบปากคำพยานและหาหลักฐานคืบหน้าพอสมควร และมีการติดต่อจากผู้เห็นเหตุการณ์ว่าจะเข้าให้ข้อมูลในเร็วๆ นี้ ส่วนรายละเอียดยังไม่สามารถเปิดเผยได้
ด้าน ทวิตเตอร์คุณ@Chu_SpringNews ได้โพสต์คลิปวงจรปิดเหตุการณ์ดังกล่าว เมื่อเวลา 07.24 น. จับภาพรถที่จับตัวเด็กนักเรียนสาว ม.6 ขณะกำลังกลับรถ ประตูรถเปิดแต่ไม่มีคนลงจากรถ
และเมื่อเวลา 07.24 น. เผยให้เห็นภาพเด็กนักเรียนสาว ม.6 ลงจากรถที่บอกว่าถูกจับตัวไปและโดนคนร้ายถีบลงจากรถ
ล่าสุด ทวิตเตอร์คุณ @Nalinee_PLE รายงานว่า นักเรียนหญิงถูกฉุด สรุปกลายเป็นคดีโอละพ่อ โดยสาเหตุมาจากเด็กทะเลาะกับอาจารย์ชายที่สอนโรงเรียนเรื่องเล่นไลน์ โดยอาจารย์ชายคนดังกล่าวออกมายอมรับว่า รถที่ปรากฏในวงจรปิดคือรถของตนเอง และยืนยันว่าไม่มีความสัมพันธ์เชิงชู้สาวกับลูกศิษย์ แต่สนิทเพราะเด็กปรึกษาเรื่องคอมพิวเตอร์กราฟฟิค
ที่ผ่านมาอาจารย์หนุ่มรับส่งนักเรียนหญิงเป็นเวลากว่า 1 ปี ทั้งนี้ ยังไม่ชัดว่าแม่ของนักเรียนสาวทราบเรื่องดังกล่าวหรือไม่
ขอขอบคุณคลิปวีดีโอจาก ทวิตเตอร์@Chu_SpringNews และ @Nalinee_PLE

ภาพวงจรปิดเวลา 07.24 น. จับภาพเด็กนร.สตรีนนทบุรี ลงจากรถที่บอกว่าถูกจับตัวไปและโดนคนร้ายถีบลงจากรถ #SpringNews pic.twitter.com/lRA5QF7I2C
— Chu_SpringNews (@Chu_SpringNews) August 22, 2016
