ก็คงจะถูกอกถูกใจคอแอปเปิ้ลแหว่ง กันเป็นแถวนะครับ กับราคาของ iPhone 4 ที่เปิดกันออกมาในแต่ละค่าย ทั้ง AIS DTAC และ TRUE ซึ่งราคาเครื่องเปล่านั้นก็เท่ากันหมดทุกเจ้า ส่วนราคาตามแพคเกจ ก็แตกต่างกันไปตามความชอบของผู้บริโภคครับ

เอาล่ะครับ ทั้งนี้ ทั้ง 3 เจ้าเปิดตัว iPhone 4 กันออกมาที่ 16 GB 22,250 บาท และ 32 GB ที่ 26,000 บาท ส่วนแพคเกจแต่ละค่ายก็ลองดูกันที่นี่เลย  http://hitech.sanook.com/ราคา-iphone-4-ของทุกค่ายมาแล้ว1-926812.html  เนื่องจากว่าราคาที่เปิดออกมาที่ทุกคนต้องอึ้งกันเป็นแถวๆ ว่าทำไมเปิดออกมาถูกกว่า  3Gs ซะ อีก ไม่ต้องแปลกใจ มันก็เป็นอุปสงค์ อุปทานการตลาดแบบบ้านๆ นี่แหละครับ  แต่เมื่อราคาเป็นแบบนี้ แฟนๆ ตามตู้ มาบุญครอง รวมไปถึงพ่อค้า แม่ขาย  ทำเอาขาดทุนกันระเนระนาด เนื่องจากว่าราคาที่ตั้งต้นกันเอาไว้ทีแรก มาราวๆ 30,000 บาท บางเจ้าพุ่งไปถึงเกือบ 50,000 บาม ก็มี ทำให้เหล่าบรรดาตู้โชว์ทั้งหลาย ต้องลดราคามาเทียบเท่า กับราคาของเครื่องศูนย์ 
ซึ่ง iPhone 4 ที่ขายกันตามมาบุญครองนั้น ก็มี 2 แบบให้เลือกด้วยกัน ก็คือเครื่อง unlock จากฮ่องกง แล้วก็เครื่องที่ lock จากทางสหรัฐอมริกา  ซึ่งราคาก็แตกต่างกัน ประมาณ  5xx-1xxx สำหรับเครื่องที่ unlock คือไม่ต้องมา jailbreak กัน ที่หลัง ในขณะที่ เครื่องศูนย์ก็ยังคงจะต้องสั่งจอง  และรอรับเครื่องกันตามคิวไป  เจ้าของตู้มาบุญครองบางรายก็ใช้วิธีรับเครื่องจากศูนย์มาขายซะเองเลย  ทำให้ไม่ต้องรอต่อคิวกันนาน แต่ก็มีเพียงแค่ 2-3 ตัว เท่านั้น ส่วนราคาก็คงถูกบวกเพิ่มไป  ด้วยเหตุผลว่าไม่ต้องรอต่อคิวจองเครื่อง แต่นั่นก็เป็นวิธีขายของพ่อค้า  แม่ขายแต่ละเจ้า ซึ่งถ้าเรามาดูกันดีๆ  แล้วว่าทำไมราคาถึงออกมาเป็นแบบนี้ได้ 

แน่นอนว่า ครั้งเมื่อ iPhone  2G 3G 3Gs มี ยอดปริมาณการซื้อเครื่อง และมีผู้ใช้เพิ่มขึ้นอย่างต่อเนื่อง  มันก็เป็นกฏของการตลาดอยู่แล้ ว เมื่อมีการบริโภคเยอะขึ้น  ผู้ผลิตก็ผลิตออกมาเยอะขึ้น ทำให้ราคาได้ถูกลงไปด้วย แต่เมื่อใดที่  ผู้บริโภคน้อย ผู้ผลิตก็ทำน้อย ส่งผลให้ราคาสูง ซึ่งตลอดระยะเวลาที่ iPhone 4 หลุดเข้ามาในประเทศไทย ก็ยังไม่มีใครสามารถคาดการณ์ราคา ของ iPhone 4 นี้ได้ ว่าทิศทางจะเป็นอย่างไรกันแน่ เพราะเมื่อช่วงที่เป็น iPhone 3G ระบาด ราคายังไปแตะที่ 3x,xxx บาท  แล้วทำไมเมื่อถึงยุค iPhone 4 ราคามันก็ควรจะเป็นเช่นนั่นสิ !! 
ผิดถนัดสิ่งที่คิดและคาดการณ์กันไว้มันเหมือนเป็นกลหลวงหรือไม่ ที่ต้องการใน iPhone 4 ถูกขายโดย Operator เพราะ ราคาที่โดน โปรโมชั่นที่ดึงดูด หลายอย่างทำให้ พ่อค้า แม่ขาย  ตามตู้ถึงกับกระอักกันไปตามๆ กัน  รายใหญ่สต๊อคเครื่องไว้เยอะก็เจ็บตัวกันมาก รายไหนสต๊อคกันไว้น้อย  ก็ถูไถกันไปได้ แต่การเปิดตัวกันที่ราคาแบบนี้  ทำให้เกิดเสียงวิพากวิจารณ์กันอย่างหนาหู ว่าแอปเปิ้ลคิดอะไรอยู่  ทำไมถึงให้ Operator ขายกันในราคาเครื่องที่ถูกได้แบบนี้ 
สำหรับ iPhone4 ราคาที่ถูกขายกันตามมาบุญครอง ก็อยู่ประมาณ  23,xxx บาท สำหรับ 16 GB และเป็นเครื่อง อเมริกา และ ที่ 32 GB อยู่ที่ 32,xxx บาท ราคาจะแพงกว่าที่ Operator ขายกันอย่างเห็นได้ชัด แต่นั้นสำหรับคนที่ใจร้อน อยากได้มาเป็นเจ้าของเร็วๆ ก็คงตัดใจยอมซื้อในราคาที่แพงกว่า 

ก็คงจะเป็นอุทาหาณ์สอนใจเหล่าบรรดา พ่อค้าแม่ขายกันอีกครั้ง  สำหรับการกระชากราคาที่ต่างทำให้ทุกคงต้องอึ้งกันไป อึ้งทั้งคนซื้อ  อึ้งทั้งคนขาย เพราะกลไกการตลาดนั้น ถ้าไม่ใช่ผู้ผลิตคงจะเดายาก  เพราะราคาโทรศัพท์มือถือนั้น ในแต่ละวันมีความผันผวนอย่างมาก  และมีการออกมารวดเร็วกันตามกันไม่ทัน เทคโนโลยีที่ทำให้คนต้องตามกันตลอด  เพราะเป็นสิ่งที่ผู้บริโภค สามารถจับต้องได้ในทุกชนชั้น  แต่ก็คงจะพอขายไปได้กับกลุ่มลูกค้าที่ต้องการเครื่องมาครอบครองโดยเร็ว 