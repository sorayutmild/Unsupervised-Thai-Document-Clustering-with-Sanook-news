
แฟชั่นการสกรีนลวดลายบนตัวรถนั้นค่อนข้างจะฮิตมากๆในญี่ปุ่น ซึ่งเรามักจะเห็นรถยนต์ลวดลายสวยงามต่างๆ ทั้งจากเกมส์ และการ์ตูนมากมาย ในงานมอเตอร์โชว์ของญี่ปุ่น รวมไปถึงงานเกมส์และการ์ตูนต่างๆมากมาย ในขณะที่ในเมืองไทยก็นิยมสกรีนลายรถเหมือนกัน แต่ส่วนใหญ่จะเห็นเฉพาะรถทัวร์นะ ล่าสุดทาง Toyota ได้ร่วมกับ Sunrise จัดทำรถยนต์ Concept Car ตัวใหม่ขึ้น นั่นคือ Char's concept car ที่นำเอารถยนต์รุ่น Toyota Auris มาแต่งเป็นลายคล้ายหุ่นโมบิลสูทของ Char Aznable ท่านผู้พันแห่งสหพันธ์ Zeon จากการ์ตูนดังเรื่อง Gundam ในงาน Character Hobby 2012 จัดขึ้นที่ makuhari messe hall จังหวัดชิบะ ประเทศญี่ปุ่น
ดูข้อมูลเพิ่มเติมของรถยนต์ Toyota Auris ได้ที่นี่
http://auto.sanook.com/4204/2013-toyota-auris-สปอร์ตมากขึ้นในเส้นสายใหม่/
 
 





Toyota Auris Char's concept car เน้นสีแดงทั้งคัน อันเป็นสีประจำตัวของโมบิลสูทท่านผู้พันแห่ง Zeon (ฉายาดาวหางสีแดง) และตามจุดต่างๆของตัวรถก็จะมีโลโก้ตราสัญลักษณ์ของ Zeon ติดอยู่ทั่วรถด้วย และที่หลังคาด้านหลังรถก็จะมี "เขา" ติดอยู่ด้วย เพราะถ้าขาดอย่างใดอย่างหนึ่งไป ก็จะไม่เข้ากับคอนเซ็ปต์ประจำตัวท่านผู้พันที่ว่าต้องขับหุ่นโมบิลสูทสีแดง มีเขา และแรงสามเท่าด้วย แต่ Toyota Auris คันนี้ไม่ได้แรงกว่ารุ่นปกติสามเท่าน่ะสิ แต่แรงกว่าประมาณ 20% เท่านั้น







 
ช่วงหลังๆนี้ ทางค่ายรถยนต์ของญี่ปุ่น มักทำรถรุ่นพิเศษออกมาขายแฟนๆเกมส์และการ์ตูนมากขึ้น อย่างล่าสุดก็มีทาง Nissan สกรีนลายรถเป็นเกมส์ Dragon Quest มาแล้ว
 

 
 
ข้อมูลอ้างอิงจาก

http://kotaku.com/5938078/this-is-perhaps-the-nerdiest-car-in-japan/gallery/1

 
 