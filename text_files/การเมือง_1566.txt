น.ส.วาสนา นาน่วม ผู้สื่อข่าวสายทหารและความมั่นคงชื่อดัง โพสต์ข้อความผ่านเฟซบุ๊ก "Wassana Nanuam" โดยระบุว่า พล.อ.อภิรัชต์ คงสมพงษ์ ผู้บัญชาการทหารบก (ผบ.ทบ.) สั่งการให้ทุกหน่วยของกองทัพบกดูแลอาวุธให้อยู่ในสภาพพร้อมใช้งานและกำชับห้ามให้อาวุธหายเด็ดขาด เพราะอาจจะกลับมาทำร้ายประชาชนและตัวกำลังพลเอง พร้อมกับตั้งคำถามว่า พล.อ.อภิรัชต์ จะส่งสัญญาณอะไรออกมาจากคำสั่งนี้หรือไม่ ซึ่งรายละเอียดของโพสต์ดังกล่าวมีดังนี้

“บิ๊กแดง” ได้กลิ่นอะไร?
“บิ๊กแดง” สั่งการทุกหน่วย ทบ. ดูแลอาวุธยุทโธปกรณ์ในความดูแลให้ดี ปรนนิบัติบำรุงให้พร้อมใช้งาน กำชับอย่าให้ “สูญหาย” หวั่นถูกนำไปใช้ในทางที่ไม่ถูกต้อง เพราะอาวุธ-สิ่งอุปกรณ์ เหล่านี้ จะกลับมาทำร้ายประชาชน รวมทั้งกำลังพลของเราเองด้วยได้!!!
อาวุธ และ สป.ทุกประเภท ล้วนแล้วแต่มาจาก “ภาษีของประชาชน” และภาษีของเราเองด้วย
จึงจำเป็นอย่างยิ่งที่จักต้องรักษาดูแล ปรนนิบัติบำรุง ให้อยู่ในสภาพที่พร้อมใช้งานและไม่สูญหาย ไม่ถูกนำไปใช้ในทางที่ไม่ถูกต้อง เช่น กระสุน วัตถุระเบิด ชิ้นส่วนอาวุธ หรือ อาวุธ เพราะอุปกรณ์เหล่านี้จะกลับมาทำร้ายประชาชน รวมทั้งกำลังพลของเราเอง ผู้ที่รับผิดชอบตามตำแหน่งหน้าที่ จึงต้องพึงสังวรณ์และตระหนักในหน้าที่ในการตรวจสอบอยู่เสมอ
พลเอก อภิรัชต์ คงสมพงษ์ ผบ.ทบ. สั่งการไปยังทุกหน่วยขึ้นตรง ทบ. ให้ระมัดระวังในช่วงวันหยุดปีใหม่และนับจากนี้ ที่อาจจะหมายถึง สถานการณ์ชายแดนภาคใต้ อย่างเดียวหรือไม่