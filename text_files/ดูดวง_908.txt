การทายนิสัยทายใจมีด้วยกันหลากหลายวิธี แต่สำหรับการทายนิสัยที่ Sanook! Horoscope มีมาฝากกันในวันนี้คือการทายนิสัยจากชื่อเล่นซึ่งจะเป็นการทายจากอักษรภาษาอังกฤษตัวแรกจากชื่อเล่นของคุณ

ทายนิสัยจากอักษรตัวแรกของชื่อเล่น

ขอบอกว่าแม่นมากๆ มาดูกันสิว่าจะแม่นแค่ไหน ไปดูคำทำนายพร้อมๆ กันเลยค่ะ
ชื่อขึ้นต้นด้วยตัวอักษร A
คุณเป็นคนที่ไม่ค่อยจะโรแมนติกสักเท่าไหร่คุณจะแสดงออกทางการกระทำอยู่บ่อยๆ ดูออกจะเป็นนักธุรกิจเสียมากกว่า ประมาณว่าคุณจะต้องได้ในสิ่งที่คุณปรารถนาเสมอ แต่ดูท่าคุณจะไม่ค่อยมีความอดทนในการจีบใครสักเท่าไหร่หรอกนะ (จริงหรือเปล่า เอ่ย)
- ชื่อขึ้นต้นด้วยตัวอักษร B
คุณดูเป็นนักโรแมนติกตัวยง ชอบงานสังสรรค์ คุณดูมีความสุขมากเวลาที่คุณได้รับของขวัญของจากคนที่คุณรัก เพราะมันเป็นวิธีการบอกรักแบบประทับใจคุณมากเลย
คุณชอบที่จะถูกตามใจและตามใจคนอื่น ชอบที่จะแสดงความรักกันแบบสองต่อสองคนอื่นไม่เกี่ยว ชอบที่จะหาประสบการณ์ใหม่ๆ ให้กับความรัก
- ชื่อขึ้นต้นด้วยตัวอักษร C
คุณเรียกได้ว่าเป็นนักสังคมเลยนะ ชอบที่จะมีความสัมพันธ์ใกล้ชิดสนิทสนมกับผู้อื่น คุณชอบที่จะได้รับการยอมรับจากสังคมรอบข้าง และตัวคุณเองจะต้องดูดีเสมอ คุณมองคนรักเหมือนเพื่อน
คุณชอบที่จะให้คนอื่นยกย่องเทิดทูนคุณ คุณสามารถบังคับความรู้สึกและจิตใจคุณเองได้เป็นอย่างดีเวลาคุณเข้าสังคม
- ชื่อขึ้นต้นด้วยตัวอักษร D
เมื่อคุณรู้สึกว่าคนนี้แหละใช่เลย! คุณจะเร่งสปีดพุ่งเข้าหาอย่างเต็มเหนี่ยว คุณไม่อาจห้ามจิตใจของคุณได้ง่ายๆ เพราะคุณเติบโตขึ้นมาด้วยวิธีการถูกเอาใจตามใจมาโดยตลอด
คุณค่อนข้างที่จะจริงจังกับสิ่งที่คุณกำลังทำและบางทีก็ออกจะหวงในสิ่งที่คุณมีแบบชนิดที่ว่า คนอื่นแตะต้องไม่ได้เลยนอกจากคุณคนเดียว
- ชื่อขึ้นต้นด้วยตัวอักษร E
ความต้องการที่ยิ่งใหญ่ที่สุดของคุณ คือ การที่ได้พูด เพราะฉะนั้นคู่ของคุณก็จะต้องเป็นผู้ฟังที่ดีและก็จะต้องฉลาด ๆ เลยนะ คุณต้องการเพื่อนที่สามารถเป็นคนรักได้ด้วยภายในคนเดียวกัน คุณเกลียดความยุ่งวุ่นวายแต่คุณกลับสนุกกับการทะเลาะโต้เถียง..แปลกจัง
- ชื่อขึ้นต้นด้วยตัวอักษร F
คุณเป็นคนช่างเพ้อฝันและโรแมนติกมากเลย ถ้าคุณรักใครคุณก็จะเทิดทูนคนนั้นจนหมดหัวใจเลย คุณพยายามที่จะค้นหาสิ่งที่ดีที่สุดให้ตัวเอง ที่สำคัญคุณยังอัธยาศัยดีเว่อร์ จนอาจจะถูกมองว่าโปรยเสน่ห์ไปทั่ว
แต่ถ้ารักใครแล้วก็จะรักจริง โดยภายนอกแล้วดูคุณเป็นคนที่ชอบจะแสดงออกว่าติดหรู เจ้าชู้ แต่จริงๆ ก็แอบหวั่นๆ เหมือนกันนั่นแหละ
- ชื่อขึ้นต้นด้วยตัวอักษร G
คุณเป็นคนที่จู้จี้จุกจิกพิถีพิถันกับการค้นหาสิ่งที่ดีๆ ให้ทั้งตัวคุณเองและคู่รักของคุณ คุณชอบที่จะให้คู่รักของคุณเป็นคนที่ฉลาดทัดเทียมหรือเก่งกว่าคุณเลยก็ได้ เพราะมันจะทำให้คุณรู้สึกว่าคุณได้สิ่งที่ดีที่สุดมาครอบครอง
- ชื่อขึ้นต้นด้วยตัวอักษร H
คุณจะหาแต่คนรักที่สามารถเสริมสร้างชื่อเสียงของคุณ เรียกง่ายๆ ว่าชอบคนดังว่างั้นเถอะ ถ้าคุณได้มีข้อตกลงข้อผูกมัดกับใครแล้วคุณก็จะใจดีกับเธอเชียวล่ะ
ของขวัญที่คุณให้กับคู่รักของคุณเรียกว่าเป็นเพียงการลงทุนอย่างนึงตราบใดที่คุณยังไม่ได้มีข้อผูกมัดกับคนๆ นั้นของคุณ คุณก็จะเป็นคนที่ค่อนข้างมัธยัสถ์อีกทั้งใจเย็นอีกต่างหาก
- ชื่อขึ้นต้นด้วยตัวอักษร I
คุณมีความต้องการที่จะได้รับความรัก การยกย่อง และเทิดทูน คุณเป็นคนค่อนข้างฟุ่มเฟือย คุณจะค้นหาคู่รักที่สามารถรู้ว่า คุณกำลังทำอะไรอยู่ คุณไม่สนใจพวกสมัครเล่นทั้งหลายหรอก
นอกเสียจากเขาจะสอนอะไรคุณได้ คุณจู้จี้น่าดูเลยและชอบทำตามที่ใจตัวเองปรารถนาชอบที่จะทดลองสิ่งใหม่ๆ เสมอ
- ชื่อขึ้นต้นด้วยตัวอักษร J
พลังงานที่เต็มเปี่ยมในตัวคุณเป็นสิ่งพิเศษที่คุณมีมาตั้งแต่กำเนิด ชอบอะไรที่ตื่นเต้น คุณสามารถที่จะจินตนาการถึงสิ่งโรแมนติกต่างๆ ตลอดเวลา หัวใจคุณจะล่องลอยไปไม่มีพักจนคุณเองจะต้องเป็นฝ่ายที่ดึงมันกลับมาเอง
คุณสามารถที่จะรักษาความรักที่มีระยะทางอันไกลห่างๆ ได้เป็นอย่างดีเป็นคนที่ช่างเพ้อฝันและเชื่อมั่นในความรัก
- ชื่อขึ้นต้นด้วยตัวอักษร K
คุณเป็นคนที่ค่อนข้างจะลึกลับไม่สุงสิงกับใครและขี้อาย แต่จริงๆ แล้วคุณเป็นคนเซ็กซี่มากๆ เลยนะ แต่คุณไม่ค่อยให้ใครเห็นหรอก คุณเป็นคนฉลาดและจริงจังกับความรัก
คุณใจเย็นและมีความอดทนที่จะรอใครสักคนที่ถูกบัญชามาจากเบื้องบนเพื่อเป็นคู่คุณ
- ชื่อขึ้นต้นด้วยตัวอักษร L
เมื่อใดที่คุณถูกล้อมรอบด้วยรัศมีแห่งความรักแล้ว คุณก็จะโรแมนติกเอามากๆ การที่ได้มีคู่รักเป็นสิ่งที่สำคัญมากในชีวิตคุณ คุณชอบที่จะแสดงความรักต่อคู่รักของคุณ คุณต้องการความรัก ความอบอุ่น การเอาใจและการยกย่อง จากคู่รักของคุณตลอดเวลา
- ชื่อขึ้นต้นด้วยตัวอักษร M
คุณเป็นคนอ่อนไหวเมื่อคุณเริ่มมีความสัมพันธ์กับใครสักคน คุณจะทุ่มเทกับมันมากเลย ไม่มีอะไรสามารถหยุดคุณได้คุณชอบที่จะลองทุกสิ่งทุกอย่างและแสดงตัวเป็นพ่อพระแม่พระกับคู่ของคุณ
- ชื่อขึ้นต้นด้วยตัวอักษร N
โดยภายนอกของคุณดูอ่อนโยน ไม่อวดดี ขี้อาย แต่รูปลักษณ์ภายนอกสามารถหลอกกันได้คุณก็รู้ คุณมีความอยากได้ไม่รู้จักพอ ชอบที่จะวิจารณ์คนรักของคุณ และพยายามค้นหาสิ่งที่ดีที่สุดทั้งในตัวเขาและตัวคุณ
รู้ไหมว่า.....ยากมากเลยนะที่จะหาคนที่จะตรงตามอุดมตคิของคุณได้ เพราะคุณออกจะตั้งสเปคไว้ดีเลิศ 
- ชื่อขึ้นต้นด้วยตัวอักษร O
คุณเป็นคนที่ลึกลับและไม่กล้าที่จะทำตามที่ตัวเองต้องการ คุณพยายามที่จะค้นหาสิ่งต่างๆ ที่สามารถเสริมอำนาจบารมีคุณได้ คุณมีแนวโน้มที่จะครองโสดอีกนาน
คุณต้องการคนที่มีเสน่ห์และมีเมตตามาเป็นคู่ของคุณ บางทีความลุ่มหลงของคุณก็ทำให้คุณดูเป็นคนที่เห็นแก่ตัว แบบว่าของๆ ข้าใครอย่าแตะ!
- ชื่อขึ้นต้นด้วยตัวอักษร P
อย่างคุณเรียกได้ว่า เป็นหนุ่มสาวสังคมตัวยงเชียวล่ะ ประมาณที่ว่าไม่ยอมทำอะไรที่ทำให้ตัวเองขายหน้าหรือเสียชื่อเสียงเป็นอันขาด
และคุณก็ชอบคนที่มีบุคคลิกลักษณะภายนอกดูดีซะด้วย คู่ของคุณจะต้องเป็นคนฉลาด คุณชอบที่จะโปรยเสน่ห์ไปทั่วและชอบที่จะทำตามใจตัวเอง
- ชื่อขึ้นต้นด้วยตัวอักษร Q
คุณเปี่ยมไปด้วยพลังงานในร่างกายพร้อมที่จะทำอะไรๆ ตื่นเต้นให้ตัวเองตลอดเวลา เป็นคนที่กระตือรือร้นและน่าดึงดูดใจคนนึงเลยนะ(รู้ตัวหรือเปล่า) คุณชอบความโรแมนติก ชอบดอกไม้ชอบที่จะพูดคุยกับคนรอบข้าง
- ชื่อขึ้นต้นด้วยตัวอักษร R
คุณเป็นคนที่มีสาระชอบทำอะไรด้วยตัวเอง ชอบคนที่ตามคุณทันฉลาดเท่าทันคุณหรือเหนือกว่า คุณชอบที่จะใช้สมองมากกว่าที่จะลงมือทำเอง
รูปลักษณ์ภายนอกเป็นสิ่งที่ดึงดูดใจมากเลยสำหรับคุณ โดยส่วนตัวคุณเองเป็นคนที่เซ็กซี่แต่ไม่มีวันที่คุณจะให้คนอื่นเห็นหรอก
- ชื่อขึ้นต้นด้วยตัวอักษร S
ถ้ามีเรื่องการงานธุรกิจมาเกี่ยวข้องคุณจะเครียดมากๆ แต่การงานก็คือสิ่งบันเทิงใจสำหรับคุณ คุณเป็นคนที่มีจินตนาการในความรักมากมาย แต่คุณก็ควบคุมตัวเองได้เสมอ
คุณค่อนข้างจะรอบคอบมากก่อนที่คุณจะรักใครสักคน แต่ถ้าคุณรักใครแล้วคุณก็จะติดเขาหนึบยิ่งกว่ากาวตราช้างเสียอีก
- ชื่อขึ้นต้นด้วยตัวอักษร T
คุณเป็นคนอ่อนไหวและเก็บตัวชอบคู่รักที่เป็นผู้นำ ชอบฟังเพลง จุดเทียนและนั่งดื่มด่ำกับบรรยากาศ ช่างจินตนาการ และตกหลุมรักใครๆ ได้ง่าย เวลาที่คุณมีความรักคุณจะเป็นคนที่สุดแสนจะโรแมนติกเพ้อฝันและเปลี่ยนตัวคุณเองอย่างสิ้นเชิง
แต่คุณก็ยังมีความเชื่อมั่นในความรู้สึกของคุณเอง คุณสามารถที่จะทำให้ความฝันของคุณเป็นจริงได้ทุกอย่างมันอยู่ในหัวของคุณหมดแล้วนี่นา
- ชื่อขึ้นต้นด้วยตัวอักษร U
คุณมีความกระตือรือร้นและเพ้อฝันมากเวลาคุณตกอยู่ในห้วงแห่งความรัก แต่เวลาที่คุณไม่ได้รักใครคุณก็จะพยายามที่จะค้นหาใครสักคนที่ให้คุณอ้อนได้ คุณเห็นความโรแมนติกเป็นสิ่งที่น่าท้าทายชอบที่จะผจญภัย รักความตื่นเต้น
คุณชอบที่จะให้ของขวัญคนอื่น ชอบที่จะเห็นคนที่คุณรักดูดีมีความสุข คุณจะยอมให้คนที่คุณรักมีความสุขถึงแม้ว่า คุณจะต้องทนทุกข์ก็ตามแบบประมาณว่าเพื่อเธออะไรก็ยอม
- ชื่อขึ้นต้นด้วยตัวอักษร V
คุณเป็นคนรักสันโดษ ชอบอิสระ และความตื่นเต้น สำหรับเรื่องความรัก คุณจะรอให้รู้จักเขาดีก่อนที่คุณจะยอมผูกมัดตัวเอง คุณอยากจะรู้ทุกสิ่งทุกอย่างที่มีอยู่ในตัวของเขา
- ชื่อขึ้นต้นด้วยตัวอักษร W
คุณเป็นคนที่ภาคภูมิใจในความเป็นตัวของ คุณเองมีอีโก้สูงไม่ยอมให้ใครมาชักนำความรักของคุณนอกจากตัวคุณเอง คุณโรแมนติกและช่างเพ้อฝันบ่อยครั้งที่คุณจะตกหลุมรักโดยไม่สนใจว่าเขาหรือเธอเป็นใครมาจากไหน
คุณจะจริงจังกับความสัมพันธ์มากไม่มีอะไรและสิ่งใดมีค่าไปกว่าคู่รักของคุณอีกแล้ว
- ชื่อขึ้นต้นด้วยตัวอักษร X
คุณชอบสิ่งที่กระตุ้นเร้าอารมณ์อยู่บ่อยๆ เพราะคุณเป็นคนที่ขี้เบื่อง่าย คุณสามารถที่จะจับปลาหลายมือและหลายตัวได้ในเวลาเดียวกันและคุณก็ทำได้ดีซะด้วยสิ คุณไม่ชอบที่จะปิดกั้นตัวเองและชอบที่จะเป็นผู้นำในทุกๆ เรื่อง
- ชื่อขึ้นต้นด้วยตัวอักษร Y
นิสัยที่รักอิสระเป็นบุคคลิกที่โดดเด่นของคุณ ถ้าคุณทำอะไรไม่ได้ด้วยวิธีของคุณเองแล้วล่ะก็คุณก็จะไม่สนใจมันอีกเลย คุณชอบที่จะเป็นผู้นำในเรื่องความสัมพันธ์ทางความรัก แต่มันก็ออกมาไม่ค่อยดีสักเท่าไหร่
คุณชอบที่จะเรียนรู้สำรวจสิ่งต่างๆ ถ้าคุณมีโอกาสที่จะหาเงินคุณก็จะยอมละทิ้งความสุขส่วนตัวของคุณไปเพื่อหาเงินเข้ากระเป๋าก่อน คุณต้องพิสูจน์ตัวคุณเองให้คนรักของคุณได้เห็นแต่ก็ยังดีนะที่คุณยังชอบฟังความคิดเห็นจากคนรอบข้าง
- ชื่อขึ้นต้นด้วยตัวอักษร Z
คุณเป็นคนที่โรแมนติกมากๆ ช่างเพ้อฝันและบางครั้งคุณก็เชื่อว่า ความรักคือความเจ็บปวด คุณคิดว่า ตัวคุณเองเป็นคนที่เกิดมาเพื่อบูชาความรัก เป็นคนที่จริงใจ มีความทะเยอทะยาน
คุณห้ามตัวเองที่จะตกหลุมรักจากใครสักคนไม่ได้ จิตนาการของคุณมักมาจากภาพยนตร์หรือนิตยสารที่คุณดู และที่สำคัญคุณไม่มีวันที่จะเปิดเผยความลับของตัวเองให้คนอื่นรู้โดยเด็ดขาด

 