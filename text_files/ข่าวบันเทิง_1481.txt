ข่าวเศร้าวงการลูกทุ่ง สิ้นราชาเพลงแหล่ ไวพจน์ เพชรสุพรรณ ครอบครัว ลูกหลานในวงการและแฟนๆ แห่แสดงความอาลัย
วงการลูกทุ่งไทยต้องพบกับความสูญเสียครั้งสำคัญอีกครั้ง เนื่องจากล่าสุดมีการแจ้งข่าวการจากไปของ ไวพจน์ เพชรสุพรรณ นักร้องเพลงลูกทุ่งชื่อดังระดับตำนานของประเทศไทย โดยศิลปินแห่งชาติจากไปท่ามกลางความเสียใจของแฟนๆ และลูกหลานในวงการลูกทุ่ง
โดยล่าสุดเฟซบุ๊ก ไวพจน์ เพชรสุพรรณ ได้โพสต์ถึงการจากไประบุข้อความไว้ว่า "คุณพ่อไวพจน์ เพชรสุพรรณ" จากไปอย่างสงบที่ รพ. เวลาโดยประมาณ 15:24 น. คุณพ่อเริ่มป่วยเข้ารพ. ตั้งแต่วันที่ 14 พ.ย. ที่ผ่านมา ท่านอดทนและสู้มาก ตอนนี้จากพวกเราไปแล้ว แต่จะยังคงอยู่ในใจพวกเราตลอดไป" 
ท่ามกลางความโศกเศร้าเสียใจของครอบครัว พี่น้อง ลูกหลานในวงการเพลงและแฟนๆ ที่ได้แสดงความอาลัยกันอย่างล้นหลาม sanook.com ขอแสดงความเสียใจและอาลัยต่อการจากไปมา ณ ที่นี้
