พอบอกว่าเป็น "ภาพถ่ายคนดัง" ในอิริยาบทสุดแสนธรรมดา...ธรรมดา ก็คงจะไม่มีใครสงสัยใคร่รู้หรืออยากให้ความสนอกสนใจสักเท่าไหร่ แต่ถ้าหากว่าภาพถ่ายที่เรากำลังพูดถึงเป็นภาพถ่ายสุดแสนธรรมดาแต่ "หาดูได้ยาก" ล่ะ งานนี้เชื่อว่าใครหลายคนคงอยากเห็นแล้วสินะว่าภาพถ่ายดังกล่าวนั้นหน้าตาของมันจะเป็นอย่างไร !?
แน่นอนวันนี้ทีมงาน Sanook! News ได้ถือโอกาสพาทุกท่านย้อนกลับไปชมภาพถ่ายที่ขึ้นชื่อว่าเป็น "ภาพหาดูยาก" ถึงขนาดที่หลายคนเชื่อว่าเป็นเซอร์ไพรส์ใหญ่ของวงการบันเทิงมาให้ได้ชมกันอีกครั้ง
ไม่ว่าจะเป็นการร่วมเฟรมครั้งแรกของสองซุปเปอร์สตาร์ "อั้ม พัชราภา & ชมพู่ อารยา" หลังมีข่าวเกาเหลาแย่งความเป็นที่หนึ่ง หรือภาพถ่ายของ "พี่เบิร์ด ธงไชย กับคุณแม่ที่ไม่ค่อยมีโอกาสได้เห็นตามหน้าสื่อ" รวมไปถึงภาพของอดีตคู่สามีภรรยา "ตู่ นันทิดา และ เอ๋ ชนสวัสดิ์ ในงานปาร์ตี้วันเกิด หลังทั้งคู่ประกาศแยกทางอย่างเป็นทางการร่วม 1 ปีเต็ม" และอีกมากมาย ซึ่งแต่ละภาพจะหาดูยากและชวนอึ้งขนาดไหนนั้นเอาเป็นว่าเราไปชมพร้อมๆ กันเลยดีกว่า...