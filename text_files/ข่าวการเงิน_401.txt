เปิดธุรกิจอดีตหวานใจนางเอกดัง อั้ม พัชราภา ถึงแม้วันนี้ความรักของทั้งคู่จะจบลงแล้วก็ตาม แต่เชื่อว่าหลายคนคงอยากรู้จักว่า แอมป์ พิธาน คือใคร สำหรับ แอมป์ พิธาน องค์โฆษิตคนนี้ดีกรีไม่ธรรมดา จบปริญญาโทจากJohnson Graduate School of Management, Cornell University ที่ประเทศสหรัฐอเมริกา เป็นบุตรชายคนที่ 2 ของบัญชา - วรลักษณ์ องค์โฆษิต ปัจจุบัน แอมป์ พิธาน องค์โฆษิต ดำรงตำแหน่งรองกรรมการผู้จัดการ บมจ.เคซีอี อีเล็กทรอนิคส์ หรือจะบอกว่าเขาคือทายาทพันล้านอีกคนของเมืองไทยก็คงไม่ผิดนัก
จากข้อมูลของตลาดหลักทรัพย์เมื่อวันศุกร์ที่ 27 กันยายน 2556  แอมป์ พิธาน ถือหุ้นอยู่ในบริษัท KCE จำนวน 21,454,500 หุ้น หรือคิดเป็น 4.65% เมื่อคำนวนจากราคาปิดล่าสุดที่ 16.20 บาท เท่ากับวันนี้  แอมป์ พิธาน มีเงิน ประมาณ 3.5 พันล้านบาทเลยทีเดียว ยังไม่นับรวมพอร์ทลงทุนอื่นๆ ในนามส่วนตัวที่เขาลงทุนไว้อีกจำนวนมาก 
เห็นอย่างนี้เสียดายแทน อั้ม พัชราภา ที่สุดท้ายไม่ได้ลงเอยกับเศรษฐีหนุ่มที่ชื่อแอมป์ พิธาน
สำหรับ เคซีอี อิเล็กทรอนิคส์ เริ่มก่อตั้งในปี 2525 ได้เข้าจดทะเบียนในตลาดหลักทรัพย์แห่งประเทศไทยในปี 2531 และแปรสภาพเป็นบริษัทมหาชนในปี 2535 ปัจจุบันมีทุนจดทะเบียน 500 ล้านบาท เรียกชำระแล้วรวม 462.497 ล้านบาท เคซีอี อิเล็กทรอนิคส์ เป็นผู้ผลิตและจำหน่ายแผ่นพิมพ์วงจรอิเล็กทรอนิกส์ หรือ PCB ( PRINTED CIRCUIT BOARD ) ซึ่งเป็นแผ่น EPOXY GLASS ที่มีสื่อนำไฟฟ้า เช่น ตะกั่ว ทองแดง เคลือบอยู่ภายใต้เครื่องหมายการค้า " KCE " ผลิตภัณฑ์ดังกล่าวเป็นชิ้นส่วนสำคัญขั้นพื้นฐานในการประกอบเครื่อง คอมพิวเตอร์ เครื่องมือสื่อสาร โทรคมนาคม เครื่องมืออิเล็กทรอนิกส์เกือบทุกประเภท
บริษัท ฯ มีสำนักงานขายในยุโรป อเมริกา และสิงคโปร์ ซึ่งจะดำเนินงานด้านการขายและการตลาด เพื่อติดต่อกับลูกค้าในประเทศต่างๆ ทั่วโลก โดยบริษัทฯถือหุ้นของบริษัท เคซีอี อเมริกา อิงค์ อยู่ 50.00% และบริษัท เคซีอี สิงคโปร์ พีทีอี จำกัด อยู่ 49.00%
รถหวานใจอั้ม พัชราภา Lamborghini ราคา 35 ล้าน คลิก!!