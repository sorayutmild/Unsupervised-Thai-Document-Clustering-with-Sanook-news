อนาคตใหม่ กลายเป็นคำที่ถูกพูดถึงมากที่สุดในหมู่ผู้ใช้ทวิตเตอร์ในประเทศไทย เมื่อช่วงค่ำวันนี้ (8 ก.พ.) หลังจากพรรคการเมืองน้องใหม่ดาวรุ่งรายนี้ ประกาศว่า พรรคขอเป็นทางเลือกหลักในการพาคนไทยหนีออกจากการเมืองแบบเผด็จการและการเมืองแบบเก่า

>> เลือกตั้ง 2562: "อนาคตใหม่" แถลงจุดยืน! ขอพาคนไทย "หนี" การเมืองแบบเก่า
การแถลงของพรรคอนาคตใหม่เกิดขึ้น หลังจากการที่พรรคไทยรักษาชาติเปิดตัวทูลกระหม่อมหญิงอุบลรัตนราชกัญญา สิริวัฒนาพรรณวดี เป็นตัวแทนพรรคในการชิงตำแหน่งนายกรัฐมนตรี ที่ทำเอาวงการการเมืองสั่นสะเทือนครั้งใหญ่ครั้งหนึ่งในประวัติศาสตร์
>> เลือกตั้ง 2562: "ทูลกระหม่อมหญิง" ตอบรับ "ไทยรักษาชาติ" ลงชิงนายกฯ ทรงพระสเลนเดอร์
นายธนาธร จึงรุ่งเรืองกิจ หัวหน้าพรรค กล่าวตอนหนึ่งว่า ตนเชื่อว่าการเมืองแบบใหม่เป็นไปได้ ด้านนายปิยบุตร กล่าวสอดคล้องกันว่า พรรคยังคงยึดมั่นแนวคิดไม่เห็นด้วยต่อการสืบทอดอำนาจของเผด็จการ และนายกรัฐมนตรีจะต้องมาจากผู้ที่เป็นสมาชิกสภาผู้แทนราษฎร (ส.ส.) เท่านั้น ซึ่งถ้าอยากให้สิ่งเหล่านี้เป็นจริง ก็อยากเชิญชวนให้ประชาชนเลือกพรรคอนาคตใหม่ ในวันที่ 24 มี.ค. นี้
 
 