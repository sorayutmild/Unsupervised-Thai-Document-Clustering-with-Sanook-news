
สมาคมแบดมินตันแห่งประเทศไทย นำโดยคุณหญิงปัทมา ลีสวัสดิ์ตระกูล และ "น้องเมย์" รัชนก อินทนนท์ จะไม่ถูกโดนแบนจากสหพันธ์แบดมินตันนานาชาติ และจะได้สิทธิ์ลุยโอลิมปิกเกมส์ ที่ประเทศบราซิล ทั้งนี้ตลอดสัปดาห์ที่ผ่านมา "น้องเมย์" รัชนก ตกเป็นข่าวลือไปทั้งประเทศว่า อาจโดนแบนจากการตรวจพบสารกระตุ้น แต่ล่าสุดสหพันธ์แบดมินตันนานาชาติ รวมถึง ส.แบดมินตันแห่งประเทศไทย ได้ระบุผลการตัดสินจากทาง BWF ได้ระบุว่าน้องเมย์ไม่ได้ทำผิดกฎและจะได้ลงแข่งขันในกีฬาโอลิมปิกเกมส์ ทั้งนี้ น้องเมย์รัชนก ได้กล่าวทั้งน้ำตาว่า "ที่ผ่านมา เมย์เครียดมาก เครียดมากจริงๆ พอทราบข่าว และได้รับการประกาศยืนยันว่าจะได้ไปแข่งโอลิมปิก เมย์ก็ดีใจมาก" 
"โอลิมปิกครั้งนี้ คือความฝันของเมย์ และเมย์ขอบคุณทุกคน ขอบคุณทุกฝ่าย ที่ทำให้เมย์ได้ไปแข่งในครั้งนี้ และเมย์จะทำความฝันครั้งนี้ให้ดีที่สุดค่ะ"
ทั้งนี้ ทีมแบดมินตันทีมชาติไทยทั้งหมด เตรียมออกเดินทางไปประเทศบราซิล ในวันที่ 1 สิงหาคม พ.ศ.2559
อ่านคำตัดสินของ BWF