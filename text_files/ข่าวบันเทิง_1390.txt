เฮกันเป็นแถว เมื่อนักแสดงอารมณ์ดีอย่าง "เปิ้ล นาคร" โพสต์ภาพภรรยาสาว "จูน กษมา" กำลังตั้งครรภ์อ่อนๆ ได้ไม่นานมานี้ แต่ล่าสุดดันเกิดกระแสดราม่าตามมา เหตุเพราะก่อนหน้านี้สาวจูนเตรียมเปิดตัวผลิตภัณฑ์ยาลดความอ้วน ซึ่งเจ้าตัวได้ทดลองทานก่อน โดยที่ไม่รู้ว่ากำลังตั้งครรภ์อยู่ จนถูกบุคคลปริศนาส่งข้อความมาต่อว่าต่างๆ นานา
งานนี้ร้อนถึงทั้งคู่ต้องรีบออกมาชี้แจงให้ฟังว่า ตอนทานยาไม่ทราบว่าสาวจูนท้องอยู่ พอทราบจึงได้หยุดทันที และรีบพบแพทย์เพื่อตรวจหาสารพิษ ซึ่งผลที่ได้คือเด็กปลอดภัย ตนไม่ได้มีเจตนาจะหลอกใคร อีกทั้งยังเผยข่าวดีทิ้งทวนไว้ว่า พออายุครรภ์ครบ6เดือน จะมีงานฉลองมงคลสมรสอย่างที่เคยสัญญาไว้ แน่นอน
ตอนนี้อายุครรภ์ได้เท่าไหร่แล้ว?จูน: จะ3เดือนแล้วค่ะ อาการแพ้ท้องอาจจะน้อยกว่าคนอื่น แต่ที่หนักคือ2ท้องไม่เคยเป็น แต่ครั้งนี้จะเหม็นพี่เปิ้ล เหม็นปาก เหม็นตัวอะไรแบบนี้ (หัวเราะ)เปิ้ล: คือพูดซะเสียเซลล์อ่ะ ก่อนนอนแปรงฟันก็แล้ว บ้วนปากก็แล้ว ยังมาผลักหน้าเรา บอกว่าเหม็นปาก เราเลยถามออกัส ออก้า ว่าป๊าเหม็นปากไหมออกัส/ออก้า: เหม็นเปิ้ล: เห้ย! นี่แพ้ท้องกับเขาด้วยเหรอ (หัวเราะ)
เตรียมตั้งชื่อลูกไว้หรือยัง?จูน: ยัง แต่ต้องเป็น อ. แหละค่ะ แต่ไม่รู้จะเป็น อ.อะไรเปิ้ล: แต่คิดว่าตอนนี้เราได้ชื่อคร่าวๆ ไว้แล้ว เพราะตอนที่เขาท้อง เขาดันไปทดลองสารสกัดธรรมชาติจากมาดากัสกาเข้า กินยาลดความอ้วน แล้วปรากฏว่าท้องอยู่ มารู้ทีหลังว่าท้อง ก็นอยด์เลย ตกใจ เลยต้องรีบไปหาคุณหมอที่โรงพยาบาลที่ดูแลท้องอยู่ เลยต้องเอาตัวยาไปเข้าแล็บว่าแอบใส่เคมีให้เราหรือเปล่า เพราะเราพูดไปแล้วว่าเป็นสารสกัดจากธรรมชาติแท้ๆ ปรากฏว่าคุณหมอว่าสบายใจได้ ลูกคุณปากไม่เบี้ยวแน่นอนค่ะ เราก็เลยสบายใจ เลยคิดว่าน้องอยู่ในท้องและเทสยาให้แม่ได้ เลยจะตั้งชื่อลูกว่า ออยอ ครับ รับรองว่ามั่นใจ สวยใส ไร้เคมีจูน: ไม่ๆ เดี๋ยวขอคิดอีกทีหนึ่ง เดี๋ยวโดนลูกด่าค่ะ จริงๆ พอเรารู้ว่าท้องเราเริ่มกังวล เพราะลองเกือบเดือนหนึ่ง เลยไม่รู้ว่าท้องอยู่ รู้อีกทีก็เดือนหนึ่งแล้ว ก็กังวลเพราคนท้องต้องคลีนทุกอย่าง ไม่ควรจะมีอะไรเข้าไปในร่างกาย
แต่ก็มีคนมาถามเยอะ?จูน: เขาถามแรงค่ะ ไม่ได้มาถามเป็นห่วงเรา เขาจิกกัดนิดหนึ่ง ว่าทำไมท้องแล้วมาขายยาลดความอ้วน ทำไมท้องแล้วมากินอยู่เปิ้ล: ใครครับ นางน้องปากจัดเหรอครับจูน: ใช่ น้องที่เธอไปโพสต์กลับ เราเลยต้องอธิบายน้องไป แล้วจึงเอามาโพสต์ในไอจีของเรา บอกให้เคลียร์ว่า เราท้องจริง แต่เราไม่ได้กินแล้ว หยุดกินแล้ว เราขายคนที่ปกติ
พออธิบายไปแล้ว เขาว่าอย่างไรบ้าง?จูน: ไม่อ่านไลน์ คือเรามีไลน์ส่วนตัวที่คุยเรื่องมาดามกัสกาอยู่แล้วเปิ้ล: คือเราไม่ได้ว่าอะไรน้องครับ เราแค่บล็อกเฉยๆ ไม่ได้โมโห หรือโกรธ เป็นธรรมดาที่เขาอาจจะยังไม่ได้ฟังรายละเอียดมากกว่า ถ้าเขาฟัง เขาก็จะ อ๋อ เหรอคะ และจะทำความรู้จักกับของเรา คือเราไม่ได้ตั้งใจว่ามันจะเกิดเรื่องพวกนี้ขึ้น เพราะจูนเขาแพลนที่เปิดบริษัทมานานหลายเดือนจูน: ตอนนี้ฝากท้องเรียบร้อยแล้วค่ะ ที่โรงพยาบาลพระราม 9 เหมือนเดิม ฤกษ์คลอดเดือนกันยายนค่ะ ตอนนี้เพศยังไม่รู้ แต่เดี๋ยวเราจะมีการจัดงานแต่งงานก่อนคลอดแน่นอน
งานแต่งงานเตรียมไว้อย่างไรบ้าง?เปิ้ล: อย่างที่เคยเล่าไว้ เราตั้งใจไว้อยู่แล้วว่าอยากให้จูนเขามีท้องที่สวยๆ ก่อน น่าจะเป็นช่วงท้องหกเดือนน่าจะกำลังสวย เดี๋ยวเราจะจัดงานที่เคยให้สัญญากันไว้ เดี๋ยวเราจะแจ้งครับ จัดแน่นอน อีกไม่กี่เดือนจูน: ตอนนี้กำลังหาสถานที่ค่ะเปิ้ล: ยังไม่ได้ระบุวันเลย เราขอท้องที่สวยๆ มันจะได้ภาพที่เราฝันไว้ ส่วนวันเดี๋ยวไปถามพระอีกที ธีมยังไม่ได้คิดเลย แต่คิดว่าน่าจะเป็นไปกินข้าวด้วยกันมากกว่า ไปกินข้าวด้วยกัน ไปอยู่ด้วยกัน คงไม่ต้องมีพิธีอะไรมาก สถานที่คงไม่ใช่ต่างจังหวัด กลัวพวกเราจะไม่สะดวกกัน เราอยากได้ความสะดวกมากกว่า
ชุดเจ้าสาวเตรียมพิเศษไว้หรือยัง?จูน: ชุดยังไม่ได้ออกแบบอะไรเลย แต่ว่าคุยคร่าวๆ ว่าเน้นท้อง โชว์ท้องเลย แต่ยังไม่ได้ลงรายละเอียด ขออะไรก็ได้ที่เรียบๆ ง่ายๆ สบายๆ แต่โชว์ท้องสวยๆ ค่ะ