
     Honda Civic Hatchback 1.5 Turbo ใหม่ ถูกเปิดตัวอย่างเป็นทางการในไทยเป็นที่เรียบร้อย กับราคาที่ต่ำกว่า Civic RS อยู่เล็กน้อย หลายคนจึงเกิดความสงสัยว่าทั้งสองรุ่นนี้ต่างกันอย่างไรบ้าง?
     ฮอนด้า ซีวิค แฮทช์แบ็ค ใหม่ มีวางจำหน่ายเพียงรุ่นเดียว คือ Hatchback Turbo ซึ่งระดับราคาจะอยู่ระหว่างรุ่น Turbo และ Turbo RS ในเวอร์ชั่นซีดาน จึงทำให้ใครหลายคนลังเลว่าจะเลือกรุ่นไหนดี บางคนก็เอนเอียงไปทางรุ่นแฮทช์แบ็ค แต่ก็เสียดายอ็อพชั่นในรุ่น Turbo RS ที่มีมาให้มากกว่า หรือบางคนที่กำลังจะซื้อรุ่น Turbo ก็กังวลว่าจะมีอะไรแตกต่างไปจากตัวแฮทช์แบ็คบ้าง


     Sanook! Auto จึงขอเปรียบเทียบให้ดูว่าทั้ง 3 รุ่นมีความแตกต่างกันอย่างไร
 
ภายนอก

     Civic Hatchback Turbo และ Civic Turbo RS จะถูกติดตั้งไฟหน้าแบบ LED พร้อมไฟตัดหมอกแบบ LED มาให้ รวมถึงรุ่น Hatchback จะมีสปอยเลอร์หลังในตัวพร้อมไฟเบรก LED ขณะที่รุ่น Turbo RS จะถูกติดตั้งเสริมมาให้ ส่วนที่ปัดน้ำฝนด้านหลังจะมีให้เฉพาะุรุ่น Hatchback
 
ภายใน

     ภายในห้องโดยสารของ Civic Hatchback Turbo และ Civic Turbo RS จะมีแป้น Paddle Shift มาให้ ขณะที่กระจกมองหลังตัดแสงอัตโนมัติ, ระบบนำทาง และชุดคันเร่งแบบสปอร์ต จะมีให้เฉพาะรุ่น Turbo RS เท่านั้น นอกนั้นให้มาเหมือนกันแทบทั้งหมด ไม่ว่าจะเป็นเบาะนั่งปรับไฟฟ้า 8 ทิศทางฝั่งผู้ขับ และ 4 ทิศทางฝั่งผู้โดยสาร เครื่องเสียงแบบ Advance Touch พร้อมหน้าจอสัมผัสขนาด 7 นิ้ว เป็นต้น
 
ระบบความปลอดภัย

     ระบบแสดงภาพมุมอับสายตา Honda LaneWatch จะมีให้เฉพาะรุ่น Turbo RS เท่านั้น ขณะที่ถุงลมนิรภัยด้านข้างและม่านถุงลมจะมีให้ในรุ่น Hatchback Turbo และ Turbo RS นอกนั้นมีมาให้เหมือนกับแทบทั้งหมด
     จะเห็นได้ว่า Honda Civic ใหม่ทั้ง 3 รุ่น มีความแตกต่างกันอย่างชัดเจน รวมถึงราคาจำหน่ายที่ต่างกันอยู่หลายหมื่นบาทเลยทีเดียว ก็ขึ้นอยู่กับคุณผู้อ่านแล้วว่าจะชอบคันไหนมากกว่ากัน

ราคาจำหน่าย Honda Civic 2017 ทั้ง 3 รุ่น มีดังนี้
Honda Civic 1.5 Turbo ราคา 1,099,000 บาทHonda Civic Hatchback 1.5 Turbo ราคา 1,169,000 บาทHonda Civic 1.5 Turbo RS ราคา 1,199,000 บาท
 