ท่ามกลางมหาสงครามในอดีตอันดำมืด ครั้งที่ Liyue ต้องพบกับมหันตภัยที่จะกลืนกินทุกสิ่งไปตลอดกาล ผลกระทบจากการปะทะกับจ้าวแห่งความมืด Chi และราชาแห่งหิน เมื่อผู้ปราชัยต้องถูกลืมเลือนไป และการขึ้นสู่จุดสูงสุดของราชาแห่งหิน ก็ไม่ได้มาโดยง่าย เมื่อพลังความมืดที่ถูกโค่นกลับสร้างปัญหาใหม่อันไร้ที่สิ้นสุด และแผ่ขยายเป็นวงกว้าง ราชาแห่งหินจำเป็นจะต้องอัญเชิญอสูรสงคราม ออกมาห้ำหั่นอย่างไร้ความปรานี

แม้ว่าเหล่ายักษาจะใช้ชีวิตเข้าแลก และนำความอำมหิตเข้าห้ำหั่นศัตรู แต่ในขณะเดียวกัน พวกเขาก็ต้องเผชิญกับความทรมานอย่างแสนสาหัส จากบาปและความมืดที่ถาโถม จนท้ายที่สุดพวกเขาต่างต้องจบชีวิตลง และหายสาบสูญไปคงเหลือเพียงราชันย์ปีกทองอย่าง Alatus หรือ Xiao ในปัจจุบัน

แต่เพื่อน ๆ ทุกคนคงทราบดี และอยากจะพบเจอยักษาผู้พิทักษ์อีก 1 ตนที่หลบซ่อนตัวอยู่นั่นคือ Bosacius มหายักษ์สายฟ้า โดยเราจะเข้าใกล้ความจริงของเขามากขึ้นผ่านเรื่องราว Event ใน Patch 2.7 อย่างแน่นอน

Bosacius ในกิจกรรม Perilius Trail: Patch 2.7
ยักษา 4 กร..อีกหนึ่งตัวตนที่ยังคงอยู่อย่างแน่นอน และเรื่องราวของเขากับกำลังรอการเปิดเผย ก่อนหน้านี้เราได้พบเบาะแสของเขาผ่านเควส ความปรารถนาของยักษาและ Artifact Set: Vermillion Hereafter ซึ่งตรงจุดนี้ Xiao จะออกตามหาเขาจากเบาะแสสุดท้ายของ Bosacius ที่ปรากฏอยู่ในส่วนลึกของ Chasm

แต่อะไร !! จะเป็นปมให้เขาออกตามหาเพื่อน ที่ต้องแยกจากกันนับร้อยปีตรงนี้ Xiao เกิดรู้อะไรขึ้นมา จากสิ่งที่เขาเคยคิดว่า เขาเป็นผู้เหลือรอดเพียงผู้เดียว ดูท่าความจริงจะไม่ใช่อย่างที่เขาคิด ซึ่งนักเดินทางและ Xiao จะออกตามหา Bocasius จากกิจกรรมนี้ร่วมกันอีกด้วย
 
ยักษาหนึ่งในวีรชนอสูรสงครามผู้พิทักษ์ ที่ไม่ได้รับการบูชาเหมือนเทพเซียนที่อำนวยความสุข และโชคลาภในด้านอื่น ๆ อย่างที่ชาว Liyue ถวิลหา..แน่นอนยักษาได้รับเพียงแต่ความยำเกรง แม้แต่ศาลของพวกเขายังคงถูกหลงลืมไปตามกาลเวลา

แม้ว่าเรื่องเล่า และการกล่าวขานถึงพวกเขา มันจะต้องแลกมาด้วยเลือดและชีวิตของเขาและเพื่อนพ้อง ในท้ายที่สุดคงเป็นความตายของยักษา ที่จะทำให้พวกเขาได้หยุดพักชั่วนิรันดร์ แม้ว่าในส่วนลึกสุดขั้วหัวใจ พวกเขาจะไม่ได้ปรารถนาความตายก็ตาม แต่ตัวเลือกของพวกเขาก็มีไม่มากเลย