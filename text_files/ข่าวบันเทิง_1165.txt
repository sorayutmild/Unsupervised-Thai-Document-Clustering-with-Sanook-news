
คลิปต่อเนือง>> ฟังเต็ม สารวัตรโจ้ แถลงเคลียร์ เมย์ พิชญ์นาฎ แย่งสามีคนอื่น 2/2
เมย์ พิชญ์นาฎ ควง สารวัตรโจ้ เปิดใจรักด่วน 2 เดือนขอแต่งงาน เคลียร์ข้อหาแย่งสามีคนอื่น 
หลังตกข่าวครึกโครมกับการขอแต่งงานของ สารวัตรโจ้ พ.ต.ต.ธิติสรรค์ อุทธนพล ที่ทำเซอร์ไพรส์คุกเข่าขอ เมย์ พิชญ์นาฎ แต่งงานท่ามกลางเพื่อนฝูงทั้งฝ่ายชายและฝ่ายหญิง จากนั้นไม่ทันข้ามคืนกลับมีข่าวฉาวตาม ประเด็นคือ สารวัตรโจ้ ยังไม่เลิกกับภรรยาเก่า และยังมีภาพของนักศึกษาสาวนามว่า ไหม ออกมาอีกเป็นระลอก ท่ามกลางความสงสัยกับความสัมพันธ์ของคนทั้งคู่ ที่กลายเป็นรักด่วนสายฟ้าแล่บ แป๊บเดียวขอแต่งงาน 
ล่าสุดวันนี้้ (20 ม.ค.) สารวัตรโจ้ ได้ออกมาให้สัมภาษณ์เพียงคนเดียวกับการเคลียร์ประเด็นต่าง ๆ แบบหมดเปลือก ท่ามกลางทัพสื่อมวลชน โดยให้เหตุผลว่า เมย์ ติดงานไม่สามารถมาร่วมแถลงได้ พร้อมกับบอกว่าที่ออกมาวันนี้เพราะต้องการปกป้องคนที่รักคือเมย์  ยอมรับเป็นผู้ชายมีตำหนิแต่ไม่อยากให้ขุดคุ้ยอดีต  เพราะสงสารลูกเป็นห่วงความรู้สึกของลูก 
สิ่งที่ผมอยากจะพูดในวันนี้เลยนะครับ อย่างแรกก็คือขอขอบคุณสื่อมวลชนทุกคนมากที่มาร่วมฟังผมในวันนี้ เรื่องราวต่าง ๆ ที่มันเกิดขึ้น และ กำลังเป็นข่าวอยู่ในตอนนี้มันเกิดจากผมเท่านั้น ซึ่งตัวคุณเมย์ไม่ได้มีส่วนเกี่ยวข้องอะไรเลย ฉะนั้นในฐานะที่ผมเป็นลูกผู้ชายคนหนึ่ง ผมจะขอเป็นฝ่ายออกมาปกป้องเขาเองครับ"
"ก่อนอื่นผมพูดตรง ๆ เลยนะครับว่า ผมเคยแต่งงานมาก่อนจริง กับ ภรรยาเก่า แต่ว่าเราทั้งคู่ไม่ได้จดทะเบียนสมรสกันและได้ตัดสินใจแยกทางกันมา 2 ปีกว่า ๆ แล้ว ผู้ใหญ่ทางฝ่ายเขาและฝ่ายผม ต่างก็รับรู้เรื่องราวที่เกิดขึ้นดี
ซึ่งผมยอมรับนะครับว่าผมเป็นผู้ชายที่มีตำหนิ ดังนั้นผมก็อยากจะขอความเห็นใจจากทุกคนด้วย ผมเองอาจจะเคยผิดพลาดในชีวิต เพราะความที่เป็นเด็ก เลยทำให้ต้องเลิกกับภรรยาเก่า แต่มันก็เป็นเรื่องส่วนตัวของเราสองคน ดังนั้นผมขอล่ะครับ อย่ารื้อฟื้นอะไรอีกเลย ผมขอ ผมกราบเลยก็ได้ครับ ผมอยากให้ทุกคนนึกถึงลูกผมสักนิด เพราะในฐานะคนเป็นพ่อ ผมก็รักลูก เด็กเขามีความรู้สึกที่ละเอียดอ่อน ผมไม่อยากให้มีอะไรไปทำให้เขารู้สึกไม่ดีเลยครับ"
นอกจากเรื่องภรรยาเก่า ตอนนี้ก็ดูเหมือนว่ามีตัวละครที่ชื่อ ไหม โผล่เข้ามาอีก ?
"สำหรับไหมนะครับ เราคบกันหลังจากที่ผมแยกทางกับคุณแจนแล้ว ซึ่งเรื่องนี้มันก็เป็นอดีตที่ผ่านมานานแล้วเหมือนกัน ส่วนเรื่องอินสตาแกรมที่ขึ้นนะครับ ผมขอยืนยันเลยว่าไม่ใช่อินสตาแกรมของผม และ ผมเองก็ไม่มีพาสเวิร์ดด้วย อีกอย่างเท่าที่ผมทราบมา ก่อนหน้านี้เหมือนอินสตาแกรมดังกล่าวจะตั้งค่าความเป็นส่วนตัวไว้ แต่พอมีข่าวเกิดขึ้นอินสตาแกรมดังกล่าวก็ถูกตั้งเป็นระบบสาธารณะ ซึ่งตัวผมเองก็ไม่ทราบเหมือนกันว่าเกิดอะไรขึ้น แต่ว่าในเมื่อเรื่องมันเป็นอดีตผ่านไปแล้ว ผมก็อยากให้จบครับ"
ส่วนตัวได้มีโอกาสโทรไปเคลียร์กับเขาแล้วหรือยัง เพราะดูเหมือนเขาจะโพสต์รูปและข้อความอย่างต่อเนื่อง ?
"ผมเคยคุยกับเขาแล้วนะครับว่า วุฒิภาวะต่างๆ ของเรามันอาจเข้ากันไม่ได้ ซึ่งอย่างที่บอกมันเป็นอดีตไปแล้ว ผมอยากให้เรื่องราวมันจบไปครับ"
แต่ตอนนี้ที่หลายคนสังเกตุก็คือ เหมือนฝ่ายนั้นเขายังไม่อยากจบ ?
"เอาเป็นว่าตอนนี้ถ้าใครจะรู้สึกยังไงก็แล้วแต่ ส่วนตัวผม ผมแค่อยากบอกว่ามันเป็นอดีตไปแล้ว และขอให้จบครับ"
จริงหรือเปล่าที่เรื่องนี้พี่ หนิง ปณิตา มีส่วนเกี่ยวข้องด้วย ?
"หนิงไม่ได้เกี่ยวข้องอะไรกับผมเลยครับ เขาแค่เป็นคนที่ผมรู้จักและจินสามีเขาก็เป็นเพื่อนสนิทผมแค่นั้น ดังนั้นผมบอกได้เลยครับว่าเขาไม่ได้มีส่วนเกี่ยวข้องอะไรด้วยเลย อย่าดึงเขาเข้ามาเกี่ยวเลยครับ ผมขอรับผิดตรงนี้ของผมคนเดียวก็พอ"
"ส่วนเมย์ ผมพูดได้เลยนะครับว่าผมกับเมย์ไม่เคยคบกันมาก่อน ผมแค่รู้จักเขาก่อนหน้านี้ประมาณ 7-8 เดือน เพราะมีโอกาสได้ไปเจอกับเขาในงานงานหนึ่งแค่นั้น แต่ว่าไม่เคยมีโอกาสได้พูดคุยกันเลย"
"หลายคนอาจจะถามว่าทำไมผมถึงขอเขาแต่งงานเร็ว อันนี้ผมบอกได้เลยนะครับว่า ชีวิตผม ผมเคยล้มเหลวมาก่อนแล้ว ผมรู้ว่าอะไรเป็นอะไร ดังนั้นเวลามันไม่ได้เป็นเครื่องพิสูจน์อะไรเลยครับ ว่าเราจะอยู่ด้วยกันได้หรือเปล่า มันมีแค่หัวใจของผมกับความรู้สึกของคนสองคนเท่านั้นที่มันบอกได้"
"ผมอยากให้ทุกคนรู้ว่า ผมกับเมย์มีโอกาสได้พูดคุยกัน ก็หลังจากที่เขาเลิกกับปาล์มแล้วครับ เพราะมีเพื่อนผมมาบอก ซึ่งหลังจากที่คุยกัน ผมเองก็มีความรู้สึกนะครับว่า เราทั้งคู่ต่างก็อยากมีครอบครัวที่อบอุ่น และผมก็รู้สึกอีกด้วยว่าตัวเขาเองก็เป็นคนที่ใช่สำหรับผม ซึ่ง ณ ตอนนี้ หลายคนอาจจะมองว่าเร็วเกินไป แต่ผมก็ขอกราบทุกคนตรงนี้เลยนะครับ ผมอยากได้โอกาสให้ผมพิสูจน์ตัวเองบ้างจริงๆ"
คุณโจ้เคลียร์ตัวเองก่อนที่จะมาคบกับเมย์ มานานแล้วหรือยัง ?
"เรื่องนี้ผมเคลียร์มานานแล้วครับ คือถ้าผมไม่เคลียร์ผมก็คงไม่กล้าพาเพื่อนผม พาเพื่อนเขา ซึ่งมีชื่อเสียง มาร่วมเป็นสักขีพยานหรอกครับ แต่ ณ วันนี้ผมเองก็อยาก ขอโทษทุกๆ คน ขอโทษเพื่อนเมย์ทุกๆ คน ขอโทษแฟนคลับเมย์ ขอโทษคนที่รักเมย์ ขอโทษทุกๆ คนที่รู้สึกไม่ดีกับเรื่องนี้ และผมขอยืนยันนะครับว่าเมย์ไม่ได้มีส่วนเกี่ยวข้องอะไรเลย ถ้าจะมีอะไรผิด ก็ผิดที่ผมคนเดียวครับ"
ก่อนหน้านี้เหมือนมีข่าวว่า คุณแจน อดีตภรรยาเรา จะออกมาชี้แจงด้วย พอจะทราบบ้างหรือเปล่า ?
"ผมไม่รู้นะครับว่าเขาจะพูดอะไร แต่ก่อนหน้านี้เราก็เคยคุยกันแล้วว่าเรื่องของเรามันเป็นอดีต ซึ่งตลอดระยะเวลาที่เราอยู่ด้วยกัน ทางบ้านของคุณแจนทุกคนก็ดีกับผมมาโดยตลอด ดังนั้นผมกราบทุกคนนะครับ อย่าขุดคุ้ยหรือรื้อฟื้นอะไรขึ้นมาอีกเลย"
หลังจากที่มีข่าวที่ค่อนข้างอื้อฉาวออกมาขนาดนี้ ส่วนตัวเราได้มีโอกาสพูดคุยกับเมย์แล้วหรือยัง ?
"ผมกับเมย์ได้คุยกันเรียบร้อยแล้วครับ ซึ่งผมเองก็เห็นใจเมย์ที่สุด และก็เห็นใจภรรยาเก่าของผมด้วย เพราะตัวเขาเองก็ไม่อยากจะเป็นข่าวลักษณะนี้ ซึ่งผมยอมรับเลยครับว่าผมรู้สึกผิดมาก ไม่อยากให้ใคร หรือ ครอบครัวใครต้องมาเสื่อมเสียชื่อเสียงเพราะผมเลย"
"แต่ ณ วันนี้ สิ่งที่ผมอยากบอกทุกคนก็คือ ผมอยากขอโอกาสให้ผมได้พิสูจน์ตัวเอง ได้พิสูจน์ให้เห็นว่าผมรักเมย์จริง และในฐานะที่ผมเป็นลูกผู้ชาย ผมกล้าพูดตรงนี้เลยครับว่า "ถ้าผมได้แต่งงานกับเขา ผมจะดูแลเขาไปตลอดชีวิต เพราะผม รักเขาจริงๆ ครับ""
ตอนนี้คุณโจ้กับเมย์คบกันในสถานะอะไร ?
"ผมกับเมย์ไม่เคยคบกันเลยครับ เราแค่รู้จักกันผ่านๆ เฉยๆ แค่มามีโอกาสได้คุยกันช่วงเดือน สองเดือนหลังแค่นั้น ในตอนที่เขาเลิกกับปาล์มแล้ว"
แสดงว่าตอนที่เราตัดสินใจขอเมย์แต่งงานก็คือยังไม่ได้เป็นแฟนกัน ?
"ใช่ครับ ผมไม่เคยขอเขาเป็นแฟน และผมก็ไม่เคยคิดจะขอเขาเป็นแฟนด้วย เพราะผมรู้สึกว่า ชีวิตผมผ่านอะไรมาเยอะแล้ว และผมเชื่อว่าผมสามารถประคองชีวิตครอบครัวหลังจากนี้ให้ได้ดีที่สุดแน่นอนครับ"
ตอนนี้ฝั่งเมย์ว่ายังไงบ้างเรื่องแต่งงาน ?
"เมย์ไม่ได้ว่าอะไรครับ เพียงแต่ตอนนี้ผมอยากให้เขาสบายใจที่สุด เนื่องจากผมทำให้ชื่อเสียงเขาเสียหาย"
หลังจากมีข่าวออกมา มันทำให้เกิดช่องว่างระหว่างเรากับเมย์บ้างไหม ?
"เราก็ยังคุยกันเหมือนปกติครับ เพราะเราไม่ได้คบกัน ไม่ได้เป็นแฟนกัน และตัวเขาเองก็ยังไม่ได้ตอบตกลงว่าจะแต่งงานกับผมด้วย แต่ที่ผมขอเขาแต่งงานก็เพราะผมอยากแต่งงานกับเขา มันเป็นความรู้สึกที่ผมอยากจะอยู่กับเขาไปตลอดครับ"
สรุปคือตอนนี้เมย์ก็ยังไม่ได้ตอบตกลงว่าจะแต่งงาน ?
"ใช่ครับ เขายังไม่ได้ตอบตกลงเลยครับ"
อย่างตอนนี้มันก็มีอีกกระแสข่าวออกมาว่า เมย์ ท้องเลยต้องรีบแต่ง ?
"เรื่องนี้ผมยืนยันได้เลยนะครับว่า เมย์ไม่ได้ท้องแน่นอน"
สรุปแล้วตอนนี้เรากับเมย์จะใช้สถานะคำว่าอะไรดี ?
"เรียกว่าศึกษาดูใจกันดีกว่าครับ"
ส่วนตัวเราจะให้เวลาเมย์ตัดสินใจตอบตกลงว่าจะแต่งงานกับเราถึงเมื่อไหร่ ?
"ไม่มีลิมิตเวลาครับ และครั้งนี้จะเป็นครั้งสุดท้ายที่ผมออกมาชี้แจงเรื่องราวต่างๆ เพราะผมถือว่าผมชี้แจงไปหมดแล้วนะครับ ว่าอะไรเป็นอะไร ดังนั้นอยากให้ทุกคนเห็นใจผม เห็นใจลูกผม รวมถึงภรรยาเก่า และคุณเมย์ ด้วยนะครับ ขอบคุณมากครับ"
เป็นอันสรุปว่า สารวัตรโจ้ ขอใช้สถานะกับ เมย์ คือผู้หญิงที่กำลังศึกษาดูใจกันอยู่ และเมย์ ยังไม่ได้เซย์เยส ตกลงแต่งงานด้วยแต่ประการใด รวมถึงขอโอกาสพิสูจน์ตัวเองจากใจ สารวัตรโจ้!!
รู้จักสารวัตรโจ้ ตำรวจหนุ่ม สุดฮอตคนล่าสุด 
ฟังสารวัตรโจ้ เปิดใจด้วยน้ำตาคลอเบ้า
แจน นิศารัตน์ ภรรยาเก่า สารวัตรโจ้ สวยไม่แพ้ เมย์ พิชญ์นาฏ 