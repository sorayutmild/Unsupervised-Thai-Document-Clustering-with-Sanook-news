การแข่งขันชกมวยไทย ศึกหวู่หลินฟง (WLF) ที่เมืองฉงชิ่ง ประเทศสาธารณรัฐประชาชนจีน เมื่อคืนวันเสาร์ที่ มิถุนายน 2561คู่เอกของรายการ "ไทรโยค พุ่มพันธ์ม่วง" ยอดมวยไทยวัย 34 ปี ดีกรีแชมป์ลุมพินี และราชดำเนิน พบกับ "อี้ หลง" นักกังฟูเส้าหลินจากจีนผู้โด่งดังเกมการชกเปิดฉากขึ้น อี้ หลง เป็นฝ่ายเดิมเข้าใส่ทันที แต่ ไทรโยค พุ่มพันธ์ม่วง ยังป้องกันตัวได้ดี กลางยก ยอดมวยไทย อาศัยจังหวะปล่อยหมัดชุดทำเอานักสู้เจ้าถิ่นออกอาการเกมการชกดำเนินมาเหลืออีก 40 วินาที ของยกแรก ไทรโยค พุ่มพันธ์ม่วง เตะซ้ายสูงเข้าก้านคอพอดี ก่อนตามด้วยฮุกขวา ส่งร่าง อี้ หลง ลงไปกองกับพื้น แม้เจ้าตัวจะพยายามลุกขึ้นสู้ แต่ก็ทรงตัวไม่อยู่โอนเอียงไปมาทำให้กรรมการตัดสินใจยุติการชก พร้อมทั้งชูมือให้ ไทรโยค พุ่มพันธ์ม่วง นักชกจากไทย เป็นฝ่ายเอาชนะน็อกในยกแรก ขณะที่ ภรรยาของกังฟูจีนได้วิ่งขึ้นมานั่งลงร้องไห้อยู่ที่ขอบเวที
