สำนักข่าวเดลี่ เมล์ รายงานว่า เกิดเหตุชวนอึ้งระหว่างการแข่งขันเทนนิสรายการ "วิมเบิลดัน"เมื่อโนวัค โยโควิช ได้ใช้อารมณ์ต่อว่าเด็กเก็บบอลหญิงจนมีอาการเหมือนร้องไห้ เพราะหัวเสียระหว่างเกมการแข่งขันของเขา ขณะที่เจ้าตัวบอกว่าพร้อมที่จะขอโทษเด็กเก็บบอลสาวผู้นี้รายงานระบุว่า ในเกมการแข่งขันดังกล่าวที่มีขึ้นเมื่อวันอังคารที่ผ่านมาตามเวลาท้องถิ่น ซึ่งนักเทนนิสมือหนึ่งของโลกรายนี้ได้แข่งขันกับ เควิน แอนเดอร์สัน และถือเป็นการป้องกันแชมป์รายการนี้ของเขาปรากฎว่า "โนเล่" ต้องออกแรงหนักกว่าจะสามารถเอาชนะไปได้ 3 ต่อ 2 เซต โดยระหว่างเกม โยโควิชได้ระเบิดอารมณ์ฉุนเฉียวใส่เด็กเก็บบอลหญิงในสนาม เมื่อเขาส่งเสียงตวาดขอผ้าขนหนูเช็ดเหงื่อใส่เธออย่างดุเดือด ซ้ำๆกันหลายรอบ โดยเด็กเก็บบอลหญิงรายนี้ถึงกับมีอาการตัวสั่น และน้ำตาซึมเหมือนจะร้องไห้ส่วนบุคคลในสนามดังกล่าวกล่าวว่า เธอต้องดื่มน้ำอย่างเครียดหลังถูกใส่อารมณ์ดังกล่าวจากมือเทนนิสอันดับ 1 โลกผู้นี้ ก่อนที่โยโควิชจะปิดเกมชนะไปได้อย่างหืดจับและเขาได้เดินออกจากสนามเทนนิสโดยไม่ได้ใส่ใจมองกลับไปยังเด็กเก็บบอลหญิงผู้นี้แต่อย่างใด โดยผู้เห็นเหตุการณ์รายหนึ่งบอกว่า โยโควิชได้ตะคอกใส่เด็กเก็บบอลหญิงรายนี้ โดยเขาอยู่ห่างเธอราว 2-3 ฟุต ขณะที่ฝ่ายหลังได้แต่ยืนอึ้งตัวสั่น

เครดิตคลิป MailOnline
