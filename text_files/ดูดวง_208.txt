ดูดวงปี 2558 ราศีตุลย์ 17ต.ค.-15พ.ย.
ดูดวงปี 2558 ราศีตุลย์
มกราคม ในเดือนแรกของปีนี้ขอให้คุณเตรียมตัวต้อนรับกับมิติใหม่แห่งการดำเนินชีวิตที่ดีขึ้น จนคุณเหนื่อย เดือนนี้งานจะมากจนล้นมือ ระวังสุขภาพ และการเดินทางจะนำความสุขใจ และความสำเร็จที่งดงามมาสู่คุณ จะได้รับมิตรภาพจากเพื่อนใหม่ที่ต่างวัย และต่างเพศ ขอให้คุณสมหวังในสิ่งที่ตั้งใจค่ะ
กุมภาพันธ์ คุณจะมีอุปสรรคบางอย่างเกิดขึ้น ในด้านการงาน ในเดือนนี้งดการเดินทางไกลไว้ก่อน ไม่ควรผลีผลามทำอะไรด้วยอารมณ์โดยเด็ดขาด ขอให้มีสติในการตัดสินใจในทุกเรื่อง หาโอกาสไปทำบุญตักบาตร หรือทำสังฆทาน กรวดน้ำ อุทิศส่วนกุศลให้เจ้ากรรมนายเวร ก็จะดีค่ะ
มีนาคม ในเดือนนี้ขอให้คุณทำบุญ ทำทานไว้ให้ดี นะคะ หลังจากนั้นจะมีสิ่งดี ๆ ตามมา หากคุณมุ่งหวังความสำเร็จในด้านการงาน การค้าต่าง ๆ ในเดือนนี้จะไม่เป็นไปตามที่คาดหวังไว้ จะมีการล่าช้าออกไป แต่อย่างไรก็แล้วแต่ขอให้คุณตั้งใจกับการทำทุกสิ่งให้ดีที่สุด แล้วผลแห่งความดีนั้นจะต้องมาตอบแทนคุณในเดือนนี้อย่างแน่นอน
เมษายน คุณจะเหน็ดเหนื่อยกับการเริ่มต้นในบางสิ่ง และคุณเป็นผู้ที่ต้องบุกเบิกในสิ่งใหม่ที่มีเข้ามาในแผนก หรือหน่วยงานของคุณ ทำให้คุณไม่มีเวลาให้กับคนรอบข้าง หรือคนรู้ใจ ระวังความขัดแย้งที่จะเกิดขึ้นกับเพื่อนร่วมงานในเดือนนี้ด้วยค่ะ
พฤษภาคม ความก้าวหน้าในหน้าที่การงานได้เริ่มขึ้นแล้วค่ะ คุณจะได้รับข่าวความก้าวหน้าของคุณ เกิดจากความสามารถในการทำงานที่ฉลาด และรอบคอบของคุณเอง บัดนี้ถึงเวลาที่คุณจะได้รับผลลัพธ์ที่คุณได้ทำไว้แล้วค่ะ ไม่ว่าคุณจะได้รับเงินเดือนขึ้น หรือได้รับการเลื่อนตำแหน่ง หรือได้รับการประกาศเกียรติคุณในการทำงานด้วยความขยันของคุณในเดือนนี้ค่ะ
มิถุนายน เป็นเดือนที่คุณต้องทำงานหนักมาก อยู่นิ่งเฉยไม่ได้เลย ใครทำอะไรก็ไม่ถูกใจไปหมด คุณเลยต้องดำเนินการเองทั้งหมด ทำให้คุณเหน็ดเหนื่อยเป็นอย่างมาก แต่จะมีผู้ใหญ่เห็นความอุตสาหะของคุณนะคะ จะมีความก้าวหน้าดีมากในเดือนนี้ค่ะ
กรกฎาคม ในเดือนนี้คุณหวังอะไรไว้ไม่เป็นไปตามที่คาดไว้แต่สิ่งที่คุณไม่ได้คาดหวังเลยกลับปรากฏให้เห็นเด่นชัด ทางด้านสุขภาพระบบความเครียด กระเพาะอาหาร ลำไส้ ไม่ปกติขอให้ระมัดระวังรักษาสุขภาพให้มากเป็นพิเศษค่ะ
สิงหาคม คุณมีเกณฑ์ดีที่จะได้พบมิตรที่ดี คนดี ๆ จะเข้ามาในชีวิตของคุณในเดือนนี้ จะมีความสมหวังในคำอธิษฐานขอพรเกี่ยวกับความรักที่คุณได้ภาวนาไว้ เป็นเดือนที่มีความอุดมสมบูรณ์มากค่ะ
กันยายน ในเดือนนี้คุณจะได้รับลาภผลเงินทองจากความสามารถของคุณเอง แต่ขอแนะนำให้คุณระมัดระวังในด้านของค่าใช้จ่ายไว้ก่อนนะคะ ขอให้คุณได้รับเงินก่อนค่อยใช้ค่ะ ไม่ควรที่จะใช้จ่ายในสิ่งฟุ่มเฟือยจนลืมนึกถึงค่าใช้จ่ายที่จำเป็นก่อน ถึงแม้ว่าคุณจะมีโชคเรื่องเงินในเดือนนี้ แต่ถ้าคุณไม่จัดระบบให้ดีก็ไม่สามารถกักเก็บไว้ได้ค่ะ
ตุลาคม คุณจะมีเกณฑ์การเดินทางเนื่องด้วยการงานในเดือนนี้ ไม่ว่าจะเป็นทางใกล้ หรือทางไกลก็แล้วแต่ ล้วนแต่ทำให้คุณเหนื่อยทั้งนั้นนะคะ แต่ได้รับความสำเร็จดีค่ะ ในด้านการงานโดยเฉพาะค่ะ
พฤศจิกายน คุณจะมีการเดินทางไกลอย่างมีความสุขสนุกสนานกับเพื่อนฝูง หรือญาติมิตร คุณจะรู้สึกผ่อนคลายไม่มีอะไรจริงจัง กับชีวิตมากมาย และเตรียมตัวต้อนรับกับการเริ่มต้นใหม่ ในบางสิ่งบางอย่างในเดือนนี้ด้วยค่ะ
ธันวาคม ปีนี้สิ่งที่คุณทำมาไม่ว่าจะเป็นอะไรก็แล้วแต่ ถ้าเป็นกรรมดีสิ่งนั้นมาตอบสนองคุณแล้วค่ะ คุณจะมีการเดินทางไกลอย่างมีความสุขมาก และจะได้พบกับคนที่ดีมีความจริงใจ มีวุฒิภาวะทุก ๆ ด้านเหนือกว่าคุณทั้งหมด มีเกณฑ์ดีหากหาที่อยู่อาศัย คุณจะพบที่อยู่ที่ดี หากคิดต่อเติมบ้านก็เสร็จตามกำหนด เป็นเดือนที่ฟ้าประทานของขวัญต้อนรับปีใหม่ที่ดีที่สุดให้คุณค่ะ

 