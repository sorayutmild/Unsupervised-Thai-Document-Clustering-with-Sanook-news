คงเป็นเรื่องธรรมดาไปเสียแล้วมั้ง สำหรับเรื่องวีนๆ เหวี่ยงๆ ของบรรดาดารา ที่ใครก็บอกว่า "ดาราก็เป็นคน" เพียงแค่ว่า 'คุณเป็นคนของประชาชน' ไม่ต่างอะไรกันตัวแทนประชาชนที่พวกเขากำลังเฝ้าดูคุณอยู่ อีกอย่าง การสร้างภาพ มักจะมาคู่กับดารา อย่าหาว่าอย่างงี้อย่างงั้นเลย ควรเลิกสร้างภาพบ้างจะดีเสียกว่า!
โดยเฉพาะกับ "นางเอกผมสวย" ที่ภาพลักษณ์ออกจะเรียบร้อย สวย หวาน หยาดเยิ้ม เสมอต้นเสมอปลาย แถมยังมีภาพนางเอกใจบุญชอบช่วยเหลือคนพิการ จนครั้งนึงเป็นข่าวใหญ่โตเมื่อถูกคนแกล้งพิการหลอก หลงให้กระโจนตัวเข้าไปช่วยเสียตั้งนาน แต่ครั้งนั้นนางก็ยังได้คะแนนความสงสารกลับคืนมาบ้าง แต่ชีวิตนางจริงๆก็น่าสงสารอยู่ครั้งหนึ่งเคยถูกหักอกกะทันหัน กับพระเอกที่ตอนนี้เป็นฝั่งเป็นฝาไปแล้ว แบบที่เจ้าตัวทั้งล้มทั้งยืน เห็นภาพติ๋ม ๆ จิตใจงดงามแบบนี้ นางก็มีอารมณ์ติสต์...วีนเหวี่ยงเป็นนะคะ
เหตุมันเกิดขึ้นในกองถ่ายละครแนว..แฟนตาซีล้ำ ๆ ที่ใกล้จะได้คิวออนแอร์แล้ว จึงทำให้ละครเรื่องนี้เร่งคิวถ่ายทำแบบข้ามวันข้ามคืน ทีมงานตาโบ๋ไปตาม ๆ กัน แถมโลเคชั่นถ่ายทำส่วนใหญ่เป็นต่างจังหวัด เรียกว่าที่พักไม่สบาย บ้านก็ไม่ได้กลับ ตากแดดตากลมถ่ายละครหามรุ่งหามค่ำ เป็นใครก็เหนื่อยล่ะว้าา!!  
ยิ่ง "นางเอกผมสลวย" ได้ยินว่าละครเรื่องนี้ทำท่าจะรุ่ง (แถบต่างจังหวัด) ค่ายจึงเตรียมสร้างภาคต่อออกมา เท่านั้นแหละนางเกิดอาการปรี๊ดแตก! ทันที สบถลอยพ่นคำหยาบจากปากทันทีว่า "ูไม่เล่นมันแล้ว เหนื่อยชิ--าย! จะสร้างภาคต่อ ช่วยฆ่าบททีูแสดงให้ตายที ไม่เอาแล้ว!"
ช่างน่าเห็นใจแท้ ก็แหม นางเอกนางนี้ ผมดกดำสวย จนได้เป็นพรีเซ็นเตอร์ แต่ดันมีกรรมรับงานอีเว้นท์ไม่ได้ เพราะติดคิวถ่ายละครต่างจังหวัดตลอด ไหนจะมาโดนเร่งถ่ายอีก เหนื่อยก็เหนื่อย..เป็นใครก็ต้องบ่นเป็นธรรมดา โถ ๆ คนสวยเรียบร้อยอย่างนาง ไม่น่าจะมาประสบอะไรแบบนี้เลย 
 
ติดตามเรื่องราวของ ปากสว่าง โดย แม่นางเนื้ออ่อน ทั้งหมดคลิกที่นี่