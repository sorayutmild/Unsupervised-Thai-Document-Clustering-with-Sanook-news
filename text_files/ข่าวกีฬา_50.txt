ชมช็อตฮาๆเมื่อวานเผื่อใครไม่ทันสังเกต กับจังหวะ "กางเกงหลุด" ของ "ตั้ม-ธนบูรณ์ เกษารัตน์" แนวรับตัวเก่งทีมชาติไทยชุดแชมป์ซีเกมส์ 2015ซึ่งเหตุการณ์เกิดขึ้นขณะ "ทัพช้างศึก" ขึ้นโพเดียมรับเหรียญทอง คนแรกๆก็ผ่านไปด้วยดี สนุกสนานเฮฮากันไปตามประสาอารมณ์ผู้ชนะแต่เมื่อมาถึงคิวของปราการหลังจากบีอีซี เทโรฯ ขณะที่ก้มลงรับเหรียญทองจาก "พลตรี จารึก อารีราชการัณย์" รองประธานกรรมการและเลขาธิการกรรมการโอลิมปิคแห่งประเทศไทย กางเกงเจ้ากรรมดันหลุดพรวดไปกองที่ขาซะงั้น!งานนี้ "เจ้าตั้ม" สะดุ้งเฮือก ดึงกางเกงขึ้นอย่างไว พร้อมหันไปหาเพื่อนที่อยู่ด้านหลังทันที และผู้ต้องสงสัยที่สุดก็คือ "เจ้าแบ็ค-อาทิตย์ ดาวสว่าง" คู่หูเซ็นเตอร์ฮาล์ฟ ที่ยืนยิ้มแหยๆอยู่นั่นเองช็อตนี้เล่นเอาเพื่อนๆที่เห็นเหตุการณ์ฮาแตกกันทั้งวง ส่วนเจ้าตั้มก็ได้แต่ยิ้มเขินๆที่โดนเพื่อนแกล้งโดยหลังจบพิธี ธนบูรณ์ ได้ออกมาให้สัมภาษณ์กับสื่อมวลชนว่า ไม่ซีเรียส สนุกดี พวกเราแกล้งกันบ่อย เนื่องจากทีมชาติไทยชุดนี้เล่นด้วยกันมาหลายปี จนสนิทกันมากนั่นเอง
คลิปเต็มๆพิธีรับเหรียญรางวัล ส่วนช็อต "เจ้าตั้ม" โดนแกล้งอยู่ที่นาที 14.50 เป็นต้นไป

เครดิตคลิป Sport Singapore