ลดแหลก!!! Apple จะเริ่มลดราคา iPhone 5s , 5c เร็วๆนี้
ติดตามข่าวไอทีฮอตๆกับ ทีมงาน Sanook! Hitech วันนี้มีทั้งข่าวดีและข่าวร้ายจะมาบอกกันครับ ข่าวดีก็คืออีกไม่นาน Apple เตรียมการที่จะลดราคา iPhone 5c และ iPhone 5s ลง พร้อมทั้งจัดโปรโมชันลด แลก แจก แถม กันสนั่นเมืองกันเลยทีเดียว แต่ข่าวร้ายหละคืออะไร?

โดยการลดราคาในครั้งนี้นั้นจะเริ่มจัดขึ้นที่ Apple Store สาขาใก้ลบ้านคุณ ทุกสาขา เริ่มต้นตั้งแต่วันที่ 8 พฤษภาคม 2014 นี้เป็นต้นไป โดยโปรโมชันทั้งหมดที่มีไม่เพียงแค่ลดราคา iPhone 5s และ iPhone 5c เพียงเท่านั้นแต่ยังมีโปรโมชันอื่นๆที่น่าสนใจอีกมายมาย โดยทั้งนี้ทาง Apple จะส่ง E-mail ไปถึงผู้ใช้ iPhone รุ่นเก่าทั้งหมดเพื่อยื่นข้อเสนอสุดคุ้มอย่าง นำเครื่องเก่ามาแลกเครื่องใหม่ ซึ่งถือว่าเป็นการกระตุ้นยอดขายที่ดีมากเลยนะครับ และเมื่อไม่นานมีนี้ Apple ได้เพิ่มราคาการซื้อเครื่องคืนในการเป็นส่วนลดให้กับลูกค้าได้เพิ่มขึ้นอีกด้วย 

รายละเอียดโปรโมชัน
- ลดราคา iPhone 5s / 5c
- นำเครื่องเก่ามาแลกเครื่องใหม่ (ส่วนลดราคา)
- โปรโมชันพิเศษ (สำหรับคนซื้อเครื่องใหม่ทันที)

ทั้งนี้ทั้งนั้นสำหรับโปรโมชันที่จะจัดขึ้นใน Apple Store ที่กล่าวไปแล้วข้างต้นนั้น ยังไม่ได้ครอบคลุมถึงประเทศไทย เพราะในตอนนี้จะจัดขึ้นในประเทศ อเมริกา เพียงเท่านั้น ซึ่งเป็นข่าวร้ายที่น่าเสียดายมากๆสำหรับสาวก Apple ชาวไทย แต่อย่างไรก็ดี หลังจาก Apple เปิดตัว iPhone 6 ไปแล้ว Apple Store ในไทย คงจะมีโปรโมชันดีดีให้กับลูกค้า Apple อย่างแน่นอน

ที่มา : 9to5mac