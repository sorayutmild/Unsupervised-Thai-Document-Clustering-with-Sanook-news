เพื่อนๆ ทราบไหมคะว่า “เห็ดออรินจิ” มีชื่อเรียกอีกมากมาย บางคนรู้จักกันในนาม “เห็ดนางรมหลวง” บางคนก็ทราบว่าวิธีอ่านออกเสียงที่ถูกต้องของเห็ดออรินจิคือ “เห็ดเออริงจิ” หรือ “เห็ดเอริงงิ”
แต่ไม่ว่าจะเรียกด้วยชื่ออะไร ก็หมายถึงเจ้าเห็ดเรียวยาวเนื้อแน่นสีขาว-น้ำตาลอันนี้นี่แหละ นอกจากรสชาติดีจนนำไปต้ม ตำ ยำ ย่างอะไรก็อร่อยแล้ว ยังมีประโยชน์มากมายจนอยากจะทานทุกวันเลยทีเดียว อยากรู้ไหมว่ามีประโยชน์อะไรบ้าง ตาม Sanook! Health มาเลย
 
8 ประโยชน์สุดเจ๋งของ “เห็ดออรินจิ”
1. ช่วยต้านมะเร็ง เนื่องจากคุณสมบัติของสารต้านอนุมูลอิสระในเห็ดออรินจิ
2. ช่วยลดอาการปวดตามส่วนต่างๆ ของร่างกาย
3. ช่วยลดน้ำตาลในเลือด เหมาะกับผู้ที่เป็นโรคเบาหวาน และผู้ที่ต้องการลดน้ำหนัก
4. ช่วยปรับสมดุลของร่างกาย ให้ทุกส่วนต่างๆ ทำงานได้ดียิ่งขึ้น
5. ช่วยลดความดันโลหิตสูง ปรับความดันให้อยู่ในระดับปกติ
6. มีคุณค่าทางโภชนาการคล้ายเนื้อสัตว์ สามารถทานควบคู่ไปกับผักสลัด หรือทำอาหารโดยใส่เห็ดแทนเนื้อสัตว์ได้
7. ช่วยลดคอเลสเตอรอลในร่างกาย ก็เหมาะกับผู้ที่รักสุขภาพ และอยากลดน้ำหนักอีกนั่นแหละ
8. บำรุงโลหิต ใครที่ประสบปัญหาโลหิตจาง ทานเห็ดออรินจิเป็นประจำช่วยได้แน่นอน
 
รู้อย่างนี้แล้ว วันนี้ลองหาเมนูที่มีเห็ดออรินจิทานกันดีกว่าเนอะ เราชอบเห็ดออรินจิย่างมากๆ เมนูง่ายๆ แต่อร่อยล้ำ จิ้มซอสหวาน หรือน้ำจิ้มซีฟู้ดก็แซ่บ ใครมีเมนูเห็ดออรินจิแซ่บๆ แชร์กันบ้างนะคะ
 
ขอบคุณข้อมูลบางส่วนจาก เกร็ดความรู้.net ภาพประกอบจาก istockphoto