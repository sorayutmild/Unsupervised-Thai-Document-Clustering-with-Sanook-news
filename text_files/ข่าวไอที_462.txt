ความสามารถ 10 อย่างที่คนถือ iPhone ยังไม่รู้ว่ามี !!ฉบับนี้ผมกลับมาเขียนเรื่องทิปส์เทคนิคที่ผมอยากนำเสนอใน #NuiShow ทอล์กโชว์ไอทีครั้งใหญ่ครั้งแรกที่เพิ่งผ่านไป แต่ปรากฏเวลาไม่พอครับ ฮ่า ๆ มัวแต่เมาท์เรื่องอื่น ๆ อยู่ จนโชว์บานเบอะไปถึง 4 ชม. ขอบคุณมิตรรักแฟนไมค์ทุกคนที่ทนฟังด้วยใบหน้ายิ้มแย้มนะครับ

เทคนิคนี้ผมไปเจอมาจากคลิปวิดีโอของ Business Insider ซึ่งบางอย่างทำไม่ได้ในเมืองไทยเพราะไม่มีเซอร์วิส (เช่นการใช้ไอโฟนค้นหาเครื่องบินที่กำลังบินอยู่บนหัวเรา) ก็เลยนำบางอย่างที่เวิร์คมาปะติดปะต่อกับเทคนิคส่วนตัวของทีมแบ ไต๋ไฮเทค ขอสรุปให้ท่านอ่านและถ้าชอบจง Share กันต่อ ๆ ไปครับ ใช้กันให้คุ้มหน่อยไอโฟนน่ะ บ้านเราต้องนำเข้าเค้ามาใช้ เห็นหลายคนซื้อมันเพราะ “กล้องชัด” เท่านั้น เคยใช้ไอโฟนทำสิ่งเหล่านี้กันบ้างก็ดีครับ เพิ่มประสิทธิภาพงานการของคุณได้ขออภัยสาวก Android ด้วยที่เราไม่เขียนถึงนี่ไม่ใช่อะไรหรอกนะครับ คือ Android มีร้อยพ่อ พันแม่ บางเทคนิคก็ใช้ได้แค่บางแบรนด์ ไหน ๆ จะเขียนทั้งทีก็ขอเขียนให้ครอบคลุม เลยเริ่มจาก iOS ก่อนแล้วกัน ที่ผู้ใช้ iOS 7 จะได้ความสามารถแบบนี้เหมือนกันหมด ลุยกันเลย!1. บล็อกสายหรือ SMS ผู้ไม่พึงประสงค์ใน iOS 7 ความสามารถใหม่ (ที่อดีตเคยต้องมอง Android ตาปริบ ๆ ) คือสามารถบล็อกสาย หรือบล็อก SMS จากคนที่ไม่ต้องการได้ (โดยเฉพาะพนักงาน Telesales จอมตื้อ) วิธี การบล็อกก็ง่าย ๆ เปิดแอปโทรศัพท์ขึ้นมา เลือกเบอร์ที่ต้องการบล็อก จากหน้าการโทรล่าสุด แล้วกดปุ่ม i ด้านหลัง เลื่อนไปด้านล่างสุดจะเห็นคำสั่ง “ระงับสายผู้โทรนี้” หรือ Block this caller ก็เรียบร้อยแล้ว
2. ใช้ Siri อ่านอีเมลให้ก็ได้สำหรับผู้ที่มั่นใจในสำเนียง ภาษาอังกฤษของตัวเอง ก็สามารถสั่งให้ Siri อ่านเมลล่าสุดที่เข้ามาก็ได้ โดยใช้คำสั่งง่าย ๆ แค่กดปุ่ม Home ค้างแล้วพูดสั่ง Siri ไปว่า “Read my email” หรือต้องการให้ Siri อ่านเมลให้เฉพาะเจาะจงกว่านั้นก็สั่งให้ละเอียดขึ้นเช่น “Read second (ลำดับ) email”3. ปิดไม่ให้บางแอปดึงข้อมูลผ่าน 3Gสำหรับคนที่ใช้อินเทอร์เน็ตแบบจำกัดข้อมูล ใน iOS 7 สามารถแจ้งเตือนได้ว่าเราใช้ข้อมูลไปเท่าไหร่แล้ว แถมแยกเป็นรายแอปไปเลยว่าแอปไหนดูดข้อมูลจุ พร้อมให้เราปิดการโหลดข้อมูลผ่าน 3G เป็นรายแอปได้เลยเพียงแค่เข้าไปที่แอป “การตั้งค่า″ หรือ Settings แล้วเลือกที่ “เซลลูลาร์” หรือ Cellular เลื่อนลงไปล่างสุดก็จะเห็นรายการแอปต่างๆ ให้เลือกปิดได้เลย4. เปลี่ยน Passcode เป็นคีย์บอร์ดแบบเต็มปกติแล้วรหัสล็อกไม่ให้คนอื่นเข้าใช้อุปกรณ์ iOS จะมีแค่เลข 4 หลักเหมือน ATM แต่เราสามารถปรับให้ตั้งรหัสล็อกเครื่องได้ซับซ้อนขึ้น กลายเป็นรหัสตัวอักษรเหมือนรหัสผ่านตามเว็บได้ง่าย ๆ วิธีการคือเข้าไปที่แอป “การตั้งค่า″ เลือก “รหัสผ่าน” แล้วปิดตัวเลือก “รหัสผ่านง่าย” หรือ Simple Passcode ไป เท่านี้เราก็สามารถตั้งรหัสล็อกเครื่องให้เป็นรหัสยาวๆ ได้แล้ว5. แตะ Shift 2 ทีเพื่อเป็น Caplockเทคนิคง่ายๆ กับคีย์บอร์ดของ iPhone ที่หลายคนไม่รู้ สำหรับคนที่ต้องการพิมพ์ตัวหนังสือภาษาอังกฤษตัวใหญ่เยอะ ๆ แทนที่จะต้องแตะปุ่มชิปหลังจากพิมพ์ตัวอักษรทุกครั้ง ก็แตะ 2 ครั้งรัว ๆ ที่ปุ่มชิป เท่านี้มันก็จะทำงานแบบ Capslock เราก็พิมพ์ตัวอักษรตัวใหญ่เข้าไปได้เลย6. กดปุ่มบนคีย์บอร์ดค้างเพื่อดู Optionความลับของคีย์บอร์ด iPhone ยังไม่หมดเท่านี้ แป้นตัวอักษรบางตัวของคีย์บอร์ดนี้ยังมีอักษรซ่อนอยู่ เช่นกดตัว a ค้างเอาไว้ ก็จะเจอสารพัดตัวอักษรที่มีหน้าตาคล้าย ๆ ตัว a หรือในแป้นภาษาไทย ถ้ากดค้างที่ตัวเลขก็จะเจอ ๑๒๓๔๕๖๗๘๙๐ รวมถึงแป้นอย่าง “ค” ก็จะมีตัวอักษร “ฅ” ซ่อนอยู่7. เขย่า iPhone เพื่อ undoเทคนิคง่าย ๆ ที่ผู้ใช้ iPhone หลายคนยังไม่รู้คือการเขย่าเครื่องเพื่อ Undo เวลาพิมพ์ผิด หรืออยู่ดี ๆ ลบข้อความพลาด จะโวยวาย ตกใจ จนเขย่าเครื่องก็ได้ แล้วจะมีคำสั่ง Undo ออกมาส่วนถ้าเป็น iPad ก็มีคำสั่งนี้เหมือนกัน แต่จะให้เขย่า iPad ทุกครั้งมือก็คงหลุด Apple เลยมีแป้น undo ซ่อนอยู่ในแผงตัวอักษร8. จัด Style ในอีเมลให้เดิร์นดั่งพิมพ์ Wordเห็นแอปเมลของ iOS เรียบ ๆ แบบนี้อย่าคิดว่ามันเขียนได้แต่ตัวอักษรธรรมดา แต่จริง ๆ แล้วมันสามารถจัดสไตล์ได้ด้วย เรื่องนี้ค่อนข้างลึกลับ เพราะต้องเป็นคนที่ซน ๆ และช่างสังเกตหน่อยถึงจะรู้ว่าทำยังไงวิธีการก็คือหลังจากพิมพ์ให้กดค้างแล้วป้ายข้อความที่ต้องการจัดรูปแบบ ก็จะมี Pop-up ขึ้นมาถามว่าให้ Cut, Copy, Paste ตามปกติ แต่ด้านขวาสุดจะมีลูกศรอยู่ พอกดเข้าไปก็จะเห็นคำสั่งให้จัดตัวอักษรได้ ทั้งตัวหนา ตัวเอียง ตัวขีดเส้นใต้ หรือจะแทรกรูป จัดย่อหน้าก็ทำได้ทั้งนั้น9. ดูเวลาส่งข้อความแอปข้อความใน iOS นั้นออกแบบให้ Minimalist สุด ๆ คือจะซ่อน Timestamp หรือป้ายกำกับเวลาที่ได้รับข้อความ หรือส่งข้อความเอาไว้ แต่ถ้าเราต้องการดูก็ไม่ยาก แค่ลากนิ้วจากขวามาซ้ายในหน้าข้อความ เวลาที่ซ่อนอยู่ก็จะปรากฎออกมาอย่างง่ายดาย

10. ใช้ iPhone เป็นเครื่องวัดระดับแอปหนึ่งที่มากับ iPhone แล้วเราไม่ค่อยจะได้ใช้กันคือเข็มทิศหรือ Compress ที่ใน iOS 7 มีความสามารถใหม่ในการวัดระดับได้ เหมือนเครื่องวัดระดับน้ำแบบที่ช่างอาคารใช้แค่เปิดแอปเข็มทิศ แล้วปัดหน้าจอไปจากซ้ายมาขวาก็จะเจอเครื่องมือวัดระดับน้ำให้ดูกันง่าย ๆ เลยอ่านจบแล้วลองทำตามได้เลย แต่ถ้าคุณอยากให้เพื่อนคุณทำได้ด้วยก็จงกด Share ต่อได้เลยครับสำหรับผู้อ่านคมชัดลึกเวอร์ชั่นเว็บ (สำหรับเวอร์ชั่นกระดาษ..การนำนสพ. ของเราไปพับเป็นถุงกล้วยแขกนับเป็นการ”แชร์ต่อ”ที่ได้ผลครับ)
สนับสนุนเนื้อหา: www.beartai.com