     สำหรับช่องทางการซื้อ iPhone มาใช้งานนั้น นอกจากจะสามารถสั่งซื้อแบบออนไลน์ผ่าน Apple Online Store หรือผ่านผู้ให้บริการเครือข่ายในไทยแล้ว 
     การซื้อ iPhone จากตัวแทนจัดจำหน่ายทั่วไป ก็ถือว่า เป็นอีกทางเลือกหนึ่ง โดยเฉพาะ ร้านตู้ ที่หลายๆ คนมองว่า มีราคาที่ถูกกว่า และสามารถหาซื้อ ไอโฟนมือสอง มาใช้งานได้ แต่ในบางครั้ง อาจจะโดนย้อมแมวด้วยการนำ เครื่องนอก มาขายให้แทน 
     ซึ่งจะถือว่า มีปัญหาในด้านการเคลมอย่างแน่นอนครับ เนื่องจาก iPhone นั้น จะรับประกันตามประเทศที่ซื้อมา ต่างจาก iPad, iPod, Mac และอุปกรณ์เสริมต่างๆ ที่รับประกันแบบ World Wide
     และเพื่อแก้ไขปัญหาดังกล่าว จะต้องทำการตรวจสอบก่อนว่า iPhone ที่ซื้อมานั้น เป็นโมเดลของประเทศไทยหรือไม่ ด้วยการตรวจสอบจากเลข IMEI นั่นเอง โดยวิธีการค้นหาเลข IMEI บน iPhone สามารถทำได้ 2 แบบด้วยกัน

โดยวิธีแรก ให้เข้าไปที่ Settings > General > About > IMEI

ส่วนวิธีที่สองก็คือ กดหมายเลข *#06# ก็จะมีเลข IMEI ปรากฏขึ้นมาเช่นกัน


     เมื่อได้เลข IMEI แล้ว ให้นำเลขดังกล่าว ไปตรวจสอบได้ที่ http://iphoneimei.info ซึ่งด้านในจะมีข้อมูลทั้งหมดเกี่ยวกับ iPhone รุ่นนี้ ทั้ง Serial Number, ประเทศที่ซื้อ, วันหมดประกัน และสถานะการ Unlock ครับ
บทความโดย : techmoblog.com
