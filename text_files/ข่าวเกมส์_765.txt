เปิดตัว Resident Evil 7 ผีชีวะภาคใหม่ที่เน้นความสยองแบบสุดๆ
Resident Evil 7
ถ้าไม่บอกว่าเป็นเกม Resident Evil 7 เห็นแต่ภาพอาจคิดว่าเป็นหนังสยองขวัญสไตล์ฝรั่ง เพราะภาคนี้สร้างออกมาได้บรรยากาศน่ากลัวสุดๆ ตามที่ทาง Capcom ได้กล่าวเน้นไว้ก่อนเปิดตัว และยิ่งน่ากลัวขึ้นไปอีกหากเล่นกับจอภาพ VR ที่ภาคนี้ทำมารองรับเต็มที่
เนื้อเรื่องของภาคนี้ยังไม่เปิดเผยว่าเป็นเหตุการณ์ช่วงไหน เมื่อดูจาก Trailer เป็นฉากแมนชั่นในป่าชนบทที่ดูแล้วไม่น่าจะมีอาวุธใช้ต่อสู้มากมายนัก
Resident Evil 7 กำหนดออกเดือนมกราคม 2017 เฉพาะ PS4 ก่อน โดยรองรับกล้อง PlayStation VR ส่วนเครื่องอื่นๆน่าจะตามมาทีหลัง

อัพเดต: Capcom เพิ่มรายละเอียดของเกม Resident Evil 7 ว่าเป็นแนว First person แน่นอนแล้ว เพราะเน้นให้เล่นด้วยกล้อง VR ซึ่งจะทำออกมาใน PS4 แต่ยืนยันจะมีเวอร์ชั่น Xbox one และ PC steam ด้วยเช่นกันในเดือนมกราคม 2017
ส่วนเนื้อเรื่องของ Resident Evil 7 เกิดขึ้นหลังจากเหตุการณ์ในภาค Resident Evil 6 ที่แมนชั่นแห่งหนึ่งในชนบทอเมริกา เน้นฉากที่ดูวังเวงน่ากลัว ด้วยพลังของ RE Engine ที่ทำให้ฉากของเกมดูเหมือนฉากในภาพถ่ายหรือภาพยนตร์มากขึ้น
 
 
Source:

http://www.dualshockers.com/
