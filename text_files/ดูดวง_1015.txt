
ปีชวด พื้นฐานดวงเป็นคนเฉลียวฉลาด ชอบพูดและวางตัวดี สามารถปรับตัวเข้ากับสภาพแวดล้อมได้เร็ว มีมนุษยสัมพันธ์ดี เป็นที่ชอบพอของผู้ที่อยู่ใกล้ชิด แต่ถึงแม้จะเป็น คนร่าเริงแจ่มใสแต่ไม่ชอบพึ่งพาผู้อื่น ชอบทำทุกอย่างด้วยตนเอง จึงค่อนข้างระวังตัว และไม่ไว้ใจผู้อื่นง่ายๆ ซึ่งตรงข้ามกับการแสดงออก ราวกับว่าเป็นคนสองบุคลิก  สีถูกโฉลก น้ำตาลเหลือง เขียว 
 ปีฉลู พื้นฐานดวงเป็นคนมีความแน่วแน่มั่นคงในจิตใจ อารมณ์และความคิด ไม่อ่อนไหวเอนเอียงตามผู้อื่นโดยง่าย สุขุมรอบคอบและใจเย็น แต่อย่าทำให้อารมณ์เสีย จะเกรี้ยวกราด คนปีนี้อ่อนน้อมถ่อมตน รู้จักกาละเทศะ เป็นคนหัวเก่า อนุรักษ์นิยม ไม่ชอบการเปลี่ยนแปลงบ่อยๆ เป็นคนรักครอบครัว ทำทุกอย่างเพื่อความสุขของ ครอบครัว  สีที่ถูกโฉลก ขาว เหลือง และน้ำตาล 
ปีขาล พื้นฐานดวงเป็นคนชอบแสวงหา ไม่ชอบหยุดนิ่งอยู่กับที่รักความก้าวหน้า สิ่งแปลกใหม่ที่ตื่นเต้น จึงเป็นคนเจ้าชู้ แต่ถ้าได้พบคนถูกใจจะปักใจหยุดอยู่ที่ผู้นั้นเพียง คนเดียว ผู้ที่เกิดปีนี้เป็นนักสู้ชอบการแข็งขัน อดทนทำตามความคิดของตนเอง เพื่อให้บรรลุจุดหมาย และมีความเป็นผู้นำ แต่เพราะ ความใจร้อนตัดสินใจเร็ว จึงมักขาดความรอบขอบ และไม่รับฟังความเห็นของผู้อื่น  สีที่ถูกโฉลก สีเขียว น้ำเงิน เทาและดำ 
ปีเถาะ คนปีนี้มีข้อดีหลายประการ ชอบช่วยเหลือคน มีน้ำใจและจริงใจโดยเฉพาะกับมิตรสหาย รักสันติและมีมิตรมาก เหมาะกับอาชีพค้าขาย เป็นคนที่เชื่อใจและไว้ใจผู้อื่น ง่ายเกินไปจึงมักประสพปัญหาที่ตัวเองไม่ได้ก่อเสมอ แต่สามารถแก้ปัญหาได้เร็วทำให้ ไม่เสียใจอยู่นาน ชอบความสะดวกสะบาย แสวงหาสิ่งที่ปลอดภัย  สีที่ถูกโฉลก ขาว เหลือง และน้ำตาล
ปีมะโรง ผู้ที่เกิดปีนี้เป็นคนดวงแข็งมาแต่กำเนิด เพียบพร้อมด้วยพลัง อำนาจและโชคลาภ เป็นนักษัตรที่สมบูรณ์ หากตั้งใจทำงานจะได้ผลงานที่ดี เป็นผู้ที่พิถีพิถันในการ ทำงานจะได้ผลงานมาก เป็นคนพูดจาตรงไปตรงมาไม่อ้อมค้อม ดื้อรั้นและรักเพื่อนฝูง ไม่ชอบพึ่งพาผู้อื่นรักศักดิ์ศรี คนปีนี้บุคลิกอบอุ่น มีความเมตตา มีความคิดน่าสนใจและ น่าเชื่อถือจึงได้รับความไว้วางใจจากมิตรสหาย  สีที่ถูกโฉลก สีเทา ดำ และเหลือง 
ปีมะเส็ง คนปีมะเส็งฉลาดปราดเปรื่อง มีจินตนาการกว้างไกลเป็นนักษัตรแห่งปัญญา เป็นคนตัดสินใจเร็วในการทำงาน มีความมุ่งมั่นไม่ย่อท้อและทำให้สำเร็จด้วยความรวดเร็ว แต่ค่อนข้างจะใช้ความรู้สึกตัดสินใจในเรื่องต่างๆมากกว่าการใช้เหตุผล ชอบการเอาใจจากคนใกล้ชิด เป็นคนมีเสน่ห์พูดเก่ง มีอารมณ์ขัน เป็นที่สนใจของคนรอบข้าง เนื่องจาก เป็นคนจริงจังจึงขี้หึง แต่เป็นผู้มีดวงเกี่ยวกับโชคลาภ เป็นคนประหยัด ชอบเก็บหอมรอมริบ จึงเป็นคนไม่ขัดสน  สีที่ถูกโฉลก สีน้ำตาล เหลือง น้ำเงิน และเทา 
ปีมะเมีย ลักษณะ ทั่วไป เป็นนักจัดการในเรื่องต่างๆได้ดี มีไหวพริบปฏิภาณในการทำงาน และแก้ปัญหาต่างๆได้อย่างรวดเร็ว มีความสามารถในการจัดการเรื่องเงินทอง แต่มีข้อด้อยคือเป็นคนใจร้อน อารมณ์มักแปรปรวนบ่อย ชอบเปลี่ยนจุดมุ่งหมาย เมื่อเจออุปสรรค ทะเยอทะยานในทุกด้าน ชอบได้รับการยกย่องชมเชย ยามเมื่อมี ครอบครัว ชอบทำทุกอย่างให้ครอบครัวด้วยตนเอง เป็นผู้ที่ยึดมั่นในคำสัญญาที่เชื่อถือได้ เป็นคนร่าเริงสนุกสนาน อบอุ่นและจริงใจ  สีที่ถูกโฉลก สีแดง ม่วง ส้มและสีขาว ปี
มะแม เป็นคนอารมณ์อ่อนไหว มีเสน่ห์ในตัวเองเป็นคนน่าคบหาสมาคม ถึงจะปรับตัว เข้ากับสภาพแวดล้อมได้ดีก็เป็นคนขี้กังวล โลเลและมองโลกในแง่ร้าย จึงทำให้ไม่มี ความสุขเท่าที่ควร โดยพื้นฐานเป็นคนขี้อาย ต้องการคนคุ้มครองไม่กล้าตัดสินใจแก้ปัญหา จึงถนัดเป็นผู้ตามมากกว่าผู้นำ คนปีนี้ชอบคิดฝัน ชอบจินตนาการ มีจิตใจดีชอบ ช่วยเหลือผู้อื่น รักสวยรักงาม ชอบความสงบ  สีที่ถูกโฉลก สีเหลือง เงิน น้ำตาล และเทา
ปีวอก เป็นคนมีอารมณ์ขันขี้เล่น ชอบพูดคุยคล่องแคล่ว ฉลาดหลักแหลม ไหวพริบเป็นเลิศ เป็นคนทันสมัยทันเหตุการณ์อยู่เสมอ เป็นผู้ที่เก่งในการแก้ไขปัญหาอย่างรวดเร็ว เป็นผู้ที่ปรับตัวเองได้เร็วไม่ชอบอะไรที่ซ้ำซาก ไม่ค่อยรักษาระเบียบวินัย คนปีนี้ไม่ไว้วางใจผู้อื่นง่ายๆ มักถือตนเป็นใหญ่ เป็นคนมีเล่เหลี่ยมพอควร จึงใช้บุคลิกของตน หลบหลีกภัยและยังสามารถเปลี่ยนเป็นโอกาสสร้างชื่อได้ด้วย  สีที่ถูกโฉลก สีน้ำตาล เหลือง แดง และส้ม 
ปีระกา คนที่เกิดปีนี้ มีเสน่ห์ในสายตาผู้ที่พบเห็น ชื่นชอบความงามและความหรูหรา ชอบเปิดเผยและโอ้อวดตัวเอง ชอบเข้าสังคมเป็นคนซื่อตรง แต่บางครั้งดูเย่อหยิ่ง พูดจา ไม่อ้อมค้อม ยึดถือความถูกต้องเป็นหลัก แต่เอนเอียงไปด้านอนุรักษ์นิยม ชอบคนเอาอกเอาใจ ถ้าหากหัดควบคุมรายจ่ายจะมีทรัพย์มาก ข้อดีเป็นคนมีระเบียบ มีความ ละเอียดรอบคอบ ไม่ชอบทำงานเช้าชามเย็นชาม แต่เป็นคนเจ้าระเบียบ หากได้รับมอบหมายงานจะทำได้อย่างไม่มีที่ติ  สีที่ถูกโฉลก สีแดง ม่วง น้ำตาล และเหลือง
ปีจอ เป็นคนที่มีความซื่อสัตว์และเสียสละอย่างมาก จะยอมเสียสละทุกอย่างเพื่อ คนที่รัก เป็นคนรอบคอบช่างสังเกต  ระมัดระวัง มีความยุติธรรม รักความถูกต้อง เหมาะที่จะ ทำงานใหญ่ แยกแยะเรื่องส่วนตัวกับเรื่องงานได้ดี ใช้ชีวิตสมถะ เรียบง่าย ไม่ชอบเข้าสังคม อารมณ์รุนแรง  สีที่ถูกโฉลก สีแดง ม่วง ส้ม และเขียว
ปีกุน เป็นคนมองโลกในแง่ดี จิตใจซื่อตรงและไม่ชอบโกหก โดยทั่วไปใจกว้างและ มีเมตตา ไม่ค่อยถือโทษโกรธใครนาน รักเพื่อนแต่มีมิตรน้อย เป็นคนฉลาดแต่ไม่เฉลียว จึงโดนหลอกใช้งาน เป็นคนใจอ่อนไม่ชอบ เผชิญหน้า มีทักษะการเรียนรู้เร็วแต่ไม่ละเอียด มีความมุมานะในการทำงานเป็นคนลังเลไม่กล้าตัดสินใจจึงมักพลาดโอกาสที่ดี  สีที่ถูกโฉลก สีน้ำเงิน สีเทา สีดำและสีเขียว 
 
ขอบคุณข้อมูลประกอบจาก FW Mail 
ขอบคุณภาพประกอบจาก Photos.com