     อย่างที่ทราบกันดีว่า การใช้งานสายชาร์จไม่ว่าจะเป็นรุ่นไหนยี่ห้อไหน หากชำรุดก็ควรจะหาอันใหม่มาทดแทน แต่ถ้าเกิดยัง "ดื้อดึง" ยังจะใช้อยู่ กับสาระพันเหตุผลที่ไม่อยากจะนับ แล้วมันจะเกิดผลกระทบอะไรบ้าง
      ครั้งนี้ Sanook! Hitech จะรวมผลกระทบของการใช้สายชาร์จที่ขาดชำรุดว่ามันมีอันตรายกว่าที่คิด มาดูกัน

อาจจะทำให้เกิดไฟดูด!!!!
     แน่นอนว่า สายชาร์จทั้งหลายนั้นเป็นทางเดินของไฟฟ้าเข้าสู่เครื่อง การที่สายขาดนั้น มันย่อมมีผลคือ ไฟฟ้ารั่วออกมา ซึ่งถ้าเราไปสัมผัส อาจจะทำให้เกิดไฟดูดได้
     การพันด้วยเทปพันสายไฟอาจช่วยได้ในระดับหนึ่ง แต่มันก็มีไฟฟ้ารั่วออกมาอยู่ดีแหล่ะครับ
ไฟฟ้าลัดวงจรในเครื่อง
     มันเป็นปัญหาต่อมา ซึ่งสายชาร์จที่ขาดหรือชำรุดนั้น อาจจะมีกระแสไฟฟ้าที่มากน้อยเข้าไม่เท่ากัน ซึ่งถ้ามือถือของคุณได้รับกำลังไฟที่ไม่เหมาะแบบนี้ การลัดวงจรมักจะเกิดขึ้นได้ ซึ่งผลกระทบที่เกิดขึ้น คือ แบตฯบวม หรือ ถ้าเป็นมากขึ้น อาจจะส่งผลให้ Mainboard ในมือถือช็อตจนไม่สามารถใช้งานได้ ซึ่งถ้าเกิดเหตุแบบนี้ หากมือถือคุณอยู่ในประกันก็แล้วไป แต่ถ้าหมดประกัน มันคือค่าใช้จ่ายที่สูงลิบนั่นเอง
การชาร์จไฟไม่เต็มที่
     เมื่อทางเดินไฟมีอุปสรรค์ การที่อุปกรณ์รับไฟจะได้กำลังไฟไม่ต่อเนื่องมักจะมีผลกับอุปกรณ์เก็บไฟอย่างแบตเตอรี่ ได้ ซึ่งการชาร์จไฟไม่เต็มที่ส่งผลให้ แบตฯไม่เต็ม หรือ ปริมาณไฟที่เข้าไปมากจนทำให้แบตฯบวม หรือเข้าน้อยจนมือถือเห็นปลั๊กบ้างไม่เห็นบ้าง ทำให้ส่งผลต่อการทำงานของ ระบบการบอกสัญญาณไฟฟ้าได้เช่นกัน
เชื่อมต่อกับคอมพิวเตอร์ ราบรื่น / ไม่ติด
     ใช่ว่าสายชาร์จทุกวันนี้จะใช้งานแต่อุปกรณ์อย่าง ปลั๊กชาร์จไฟอย่างเดียว แต่ยังรวมไปถึง การเสียบใช้งานคอมพิวเตอร์ เพื่อโอนถ่ายข้อมูล หากสายชำรุด อาจจะทำให้การส่งผลให้การรับส่งข้อมูลไม่ราบรื่น และบางกรณีอาจจะทำให้การเชื่อมต่อนั้นล้มเหลว ได้
สายดูเก่าไม่สะอาด ไม่น่าใช้
      ความจริงแล้วในเรื่องสายที่ดูใหม่และสะอาดมักทำให้คนอยากจะใช้ไม่ว่าตัวเราเองหรือเพื่อนเราก็ตาม การที่สายนั้นมีรอยขาด นอกจากอันตรายแล้วยังส่งผลให้เราไม่กล้าใช้สายชาร์จขึ้นมาได้ง่าย เว้นซะแต่ จำเป็นจริง ๆ ถึงหยิบมาใช้
แม้ว่าสายชาร์จจะเป็นอุปกรณ์สำคัญที่คนส่วนใหญ่ละเลย จนบ่อยครั้งที่จะเห็นสายชำรุด ไม่ว่าจะใช้วิธีในการแก้ไขด้วยการตกแต่งหรือซ่อมแซมอย่างไร สุดท้ายวิธีที่ดีที่สุดในการจัดการสายไฟที่ชำรุดนั้นคือ  การเปลี่ยนสายอยู่ดีครับ