 ปัจจุบันนี้ไฟล์มีเดีย ที่ส่งเข้ามาให้เครื่องมือถือของเรานั้นมีขนาดใหญ่ขึ้นเรื่อย ๆ แม้โทรศัพท์จะเมมโมรี่ถึง 64 GB หรือ 128 GB แล้ว พื้นที่เก็บข้อมูลก็ยังไม่พอ

ดังนั้น เราจึงต้องมีการเคลียร์ทำความสะอาดขยะให้กับเครื่อง Android ของเราบ้าง โดยเฉพาะการเคลียร์ข้อมูล Cache และเรามี 4 วิธีง่ายๆ ที่จะทำให้คุณจัดการกับเรื่องนี้ได้ง่ายขึ้น

ใช้ Settings ในการเคลียร์ โดยทำตามขั้นตอนดังนี้


ไปที่ Settings app และเลือกที่ Storage หรือ Storage & memory ในจุดนี้เราจะเห็นว่าแอปพลิเคชั่นและเครื่องมือมีเดียต่างๆ ใช้เมมโมรี่การ์ดไปมากแค่ไหน
เลือกที่ Cached data ซึ่งจะแสดงให้เห็นจำนวนข้อมูล Cache ในเครื่องของเรา
จะมีป๊อปอัพถามยืนยันการลบ ให้เลือก OK เพื่อลบ


เคลียร์ข้อมูล Cache ในแต่ละแอปพลิเคชั่น เป็นวิธีการลบทีละแอป


ไปที่ Settings และเลือกที่ App
เลือกแอปพลิเคชั่นที่ต้องการจะเคลียร์ข้อมูล Cache
ใน App Info ให้เลือกที่ Storage
เลือก Clear Cache


ใช้แอปพลิเคชั่นของบุคคลที่สาม โดยจะมีแอปพวก Android cleaner คอยทำหน้าที่เคลียร์ไฟล์ที่ไม่จำเป็นออกให้ แอปพวกนี้มีให้เลือกใช้มากมายใน Play Store
เคลียร์ Cache จาก Recover วิธีนี้มีความซับซ้อนและหากเกิดความเสียหายขึ้นมาก็ไม่มีใครรับผิดชอบ เพราะเป็นวิธีที่แตกต่างไปจากวิธีการของผู้ผลิต หากจะใช้วิธีนี้ ผู้ทำควรมีประสบการณ์ และควรหาความรู้ และวิธีการทำอย่างละเอียดบนอินเทอร์เน็ต เพราะอุปกรณ์แต่ละรุ่น ก็มีความแตกต่างกัน

 