มาชวนชาวสนุก!ดูดวงเปลี่ยนกระเป๋าสตางค์ใบใหม่เสริมดวงเรียกเงินเรียกทองเข้ากระเป๋าให้รวยล้นๆกันไปเลย แต่จะทำได้อย่างไรไม่ยากอย่างที่คิดแค่คุณ....

กระเป่าสตางค์เสริมดวง

เลือกสีกระเป๋าสตางค์เสริมดวงให้ถูกโฉลกกับตัวเองตามวันเกิดดังต่อไปนี้

กระเป่าสตางค์เสริมดวง


คนเกิดวันอาทิตย์ มักเป็นคนที่มีนิสัยชอบเป็นผู้นำ จิตใจอ่อนโยน

สีกระเป๋าสตางค์ที่ถูกโฉลกกับคนเกิดวันอาทิตย์ ก็คือ กระเป๋าสตางค์สีเขียว และ กระเป๋าสตางค์สีน้ำตาลอ่อน หรือสีโทนสว่างๆ สีที่ไม่ถูกโฉลก คือ สีฟ้า สีดำ
โดยคุณสามารถเลือกมิกซ์แอนด์แมทช์เสื้อผ้า ให้เข้ากับกระเป๋าสตางค์ตามวันเกิดด้วยชุดเดรส สีหวานสวยแสนเก๋ ตัดกับกระเป๋าสตางค์สีเขียว หรือ สีน้ำตาล พร้อมเครื่องประดับเริ่ดๆๆ ก็โอเคมากเลยทีเดียว

คนเกิดวันจันทร์ มักเป็นคนที่มีนิสัยน่ารัก ร่าเริง สดใส

สีกระเป๋าสตางค์ที่ถูกโฉลกกับคนเกิดวันจันทร์ ก็คือ กระเป๋าสตางค์สีม่วง และ กระเป๋าสตางค์สีน้ำตาล ไม่ควรใช้กระเป๋าสตางค์สีสด เช่น สีแดง
โดยคุณสามารถเลือกมิกซ์แอนด์แมทช์เสื้อผ้า ให้เข้ากับกระเป๋าสตางค์ด้วย กางเกงขาสั้น กับ เสื้อยืดสีอ่อน หรือ ลุคสาวทำงาน กระโปรงบานๆ ใส่เข้ากับชุดสูทสีน้ำตาลเก๋ๆ ก็ดูดีไม่เบา

กระเป่าสตางค์เสริมดวง


คนเกิดวันอังคาร มักเป็นคนที่มีนิสัยโอบอ้อม อารี ชอบสร้างจุดเด่น

สีกระเป๋าสตางค์ที่ถูกโฉลกกับคนเกิดวันอังคาร ก็คือ กระเป๋าสตางค์สีชมพู และกระเป๋าสตางค์สีส้ม สียิ่งแรงยิ่งดี สีที่ไม่ถูกโฉลก คือ สีน้ำตาล สีครีม 
โดยคุณสามารถเลือกมิกซ์แอนด์แมทช์เสื้อผ้า ให้เข้ากับกระเป๋าสตางค์ด้วย กางเกงขาสั้นสีอ่อนๆ อาจคลุมด้วยเสื้อไหมพรม หรือใครที่อยากโดดเด่นก็เพิ่มเสื้อที่มีเลื่อมแวววับ ก็จะเสริมดวงกันได้เป็นอย่างดี เพิ่มต่างหูสักอัน ก็แซ่บเว่อร์ค่ะ

กระเป่าสตางค์เสริมดวง


คนเกิดวันพุธ มักเป็นคนที่มีนิสัยร่าเริง เข้ากับผู้อื่นได้ดี

สีกระเป๋าสตางค์ที่ถูกโฉลกกับคนเกิดวันพุธ ก็คือ กระเป๋าสตางค์สีเขียว กระเป๋าสตางค์ครีม และกระเป๋าสตางค์สีขาว หรือโทนสีอ่อน ห้ามใช้กระเป๋าสตางค์สีดำ สีชมพู และ กระเป๋าสตางค์หนังสัตว์ 
โดยคุณสามารถเลือกมิกซ์แอนด์แมทช์เสื้อผ้า ให้เข้ากับกระเป๋าสตางค์ ด้วย เสื้อกล้ามลายทางสีสดใส หรือ ชุดเสื้อกระโปรงสีพื้น หรือ กางเกงยีนส์ขาสั้น ขายาว ก็ได้ ประดับด้วยกำไล ก็ได้ลุคสดใสค่ะ

คนเกิดวันพฤหัสบดี มักเป็นคนที่มีนิสัยน่าค้นหา เป็นคนมีเสน่ห์

สีกระเป๋าสตางค์ที่ถูกโฉลกกับคนเกิดวันพฤหัสบดี ก็คือ ใช้ได้ทุกสี ยกเว้น สีดำ ยิ่งเป็นกระเป๋าสตางค์สีส้ม กับ กระเป๋าสตางค์สีแสด จะโดดเด่นมาก 
โดยคุณสามารถเลือกมิกซ์แอนด์แมทช์เสื้อผ้าให้เข้ากับกระเป๋าสตางค์ ชุดสไตล์เปรี้ยวๆ สีสันสดใส เช่นกระโปรงสั้น สีสดใส เสื้อเชิ้ตสีขาวเก๋ๆ แบบเรียบง่าย ก็สามารถเข้ากับกระเป๋าถูกโฉลกได้แบบสบาย

กระเป่าสตางค์เสริมดวง


คนเกิดวันศุกร์ มักเป็นคนที่มีนิสัยสนุกสนาน เป็นที่พึ่งของคนอื่นได้ดี

สีกระเป๋าสตางค์ที่ถูกโฉลกกับคนเกิดวันศุกร์ ก็คือ กระเป๋าสตางค์สีฟ้า และ กระเป๋าสตางค์สีชมพู ส่วนสีที่ไม่ถูกโฉลกคือสี โทนมืด เช่น สีดำ 
โดยคุณสามารถเลือกมิกซ์แอนด์แมทช์เสื้อผ้าให้เข้ากับกระเป๋าสตางค์ ด้วยเสื้อผ้าแนวหวาน เช่น สีเขียวอ่อน สีเหลืองอ่อน หรือ กางเกงยีนส์เอวสูงกับเสื้อผ้าแนววินเทจรุ่นคุณแม่ แต่นำมาดัดแปลงให้มีสไตล์ที่ลงตัวรับรองเก๋ชิคไม่ซ้ำใครแน่นอน

คนเกิดวันเสาร์ มักเป็นคนเจ้าความคิด มีความสร้างสรรค์ใหม่ น่าค้นหา

สีกระเป๋าสตางค์ที่ถูกโฉลกกับคนเกิดวันเสาร์ ก็คือ กระเป๋าสตางค์สีม่วง และ กระเป๋าสตางค์สีฟ้า ไม่ถูกโฉลกกับกระเป๋า สีเขียว และ สีน้ำตาล 
โดยคุณสามารถเลือกมิกซ์แอนด์แมทช์เสื้อผ้าให้เข้ากับกระเป๋าสตางค์ เสื้อผ้าแนวหวาน สำหรับวัยรุ่น หรือ สาวออฟฟิตกับชุดยูนิฟอร์ม ก็สามารถใส่กระโปรงสั้นกับเสื้อเชิ้ตเก๋ๆ พร้อมส้นสูงสีสดใส ก็เท่สุดๆ ไปเลย

กระเป่าสตางค์เสริมดวง

**เคล็ดความเชื่อเกี่ยวกับการเปลี่ยนกระเป๋าสตางค์**
แถมอีกนิดกับเคล็ดความเชื่อโบราณเกี่ยวกับการเปลี่ยนกระเป๋าสตางค์ใบใหม่ ให้ใส่เงินจำนวน 90, 900 หรือ 9,000 ใน กระเป๋าไว้สักวัน หนึ่งวันหนึ่งคืนเต็มๆ เพื่อเอาเคล็ดเอาฤกษ์เพื่อให้กระเป๋าใบนั้นเป็นกระเป๋าที่ดี
เรียกเงินเรียกทอง เข้ากระเป๋าได้มาก มีเก็บมากกว่าจะต้องควักออกไป และทุกครั้งที่รับเงินสดเข้ามา ควรนำเงินมาใส่กระเป๋าเอาไว้ก่อนเสมอ ก่อนจะใช้จ่ายออกไป เพื่อเป็นการเรียกเงินเข้ากระเป๋า
เรื่องแบบนี้เชื่อไว้ก็ไม่เสียหายนะคะ เพราะว่ายังไงเงินเก็บอยู่ในกระเป๋ามันก็ยังเป็นของเราวันยังค่ำหมั่นประหยัดอดออมเอาไว้จะได้ไม่ลำบากนะคะ
 
>>>คาถาร่ำรวยเงินล้าน จากวัดท่าซุง คลิก!

ขอบคุณข้อมูลจาก FW Mailขอบคุณภาพประกอบจาก http://www.pinterest.com/
