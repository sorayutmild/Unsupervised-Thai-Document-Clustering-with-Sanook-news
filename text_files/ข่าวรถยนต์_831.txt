     2017 Honda Clarity รถยนต์พลังงานฟิวเซลรุ่นใหม่ล่าสุดของฮอนด้า ประกาศเตรียมวางจำหน่ายจริงปลายปี 2016 นี้ ท้าชน Toyota Mirai เต็มสูบ
     ฮอนด้าระบุเตรียมวางจำหน่ายรถยนต์พลังงานไฮโดรเจน Clarity Fuel Cell ใหม่ ในรัฐแคลิฟอร์เนีย หลังจากที่ก่อนหน้านี้ประกาศว่าจะเริ่มวางจำหน่ายในรัฐฯ Los Angeles และ Orange County

     ปัจจุบัน ฮอนด้าสหรัฐฯไม่ได้ระบุรายละเอียดสมรรถนะของ Clarity Fuel Cell ใหม่ ที่กำลังจะวางจำหน่ายในช่วงปลายปี 2016 นี้ โดยระบุเพียงว่าจะสามารถวิ่งได้เป็นระยะทางไกล 483 กิโลเมตร ต่อการเติมเชื้อเพลิงหนึ่งครั้ง และใช้เวลาราว 3-5 นาทีในการเติมเชื้อเพลิงจนเต็ม ซึ่งใกล้เคียงกับรถน้ำมันทั่วไป
     ทั้งนี้ Honda Clarity Fuel Cell ได้เริ่มวางจำหน่ายในญี่ปุ่นในรูปแบบเช่าระยะยาว ให้กับหน่วยงานรัฐบาลและภาคธุรกิจก่อน เพื่อเป็นสำรวจข้อมูลจากผู้ใช้งานจริง จากนั้นจึงจะเริ่มทยอยจำหน่ายให้กับบุคคลทั่วไปในภายหลัง

     ราคาจำหน่าย 2017 Honda Clarity Fuel Cell ในสหรัฐฯยังไม่ถูกประกาศ แต่ในญี่ปุ่นเคาะราคาจำหน่ายราว 2.4 ล้านบาท
 
 