ข่าวคราวของแตงโม ภัทรธิดา กินยานอนหลับเกินขนาดจนต้องหามส่งโรงพยาบาล ซึ่งภายหลังเธอออกมายอมรับว่าเป็นอารมณ์ชั่ววูบ เป็นเรื่องของดาราตั้งใจฆ่าตัวตาย ที่เพิ่งเคยเกิดเป็นข่าวครั้งแรกในประเทศไทย
แต่สำหรับวงการบันเทิงเกาหลี ข่าวนักแสดงฆ่าตัวตายมีออกมาเป็นระยะๆ ซึ่งมูลเหตุที่ดาราเกาหลีตัดสินใจฆ่าตัวตาย ส่วนใหญ่เป็นเรื่องของความกดดันทางสังคม หรือเรื่องงานมากกว่าเรื่องความรัก
หากยังจำกันได้เมื่อปี 2551 นักแสดงสาวมากฝีมือ "ชอย จินซิล" ถูกพบเป็นศพเมื่อช่วงเช้าวันที่ 2 ตุลาคมในบ้านของเธอเอง ที่ย่านจัมวอน-ดอง ในเมืองโซโช-กุ กรุงโซล ศพของ "ชอย" ถูกพบที่ตู้อาบน้ำ โดยมียางผูกมัดรอบคอเอาไว้ ซึ่งสุดท้ายตำรวจสรุปคดีว่าเธอตัดสินใจฆ่าตัวตาย รายการเกาหลีโชว์เอกสารลับของจาง จายอน อดีตดาราสาวที่ฆ่าตัวตายไป 2 ปีก่อน ชี้เหตุปลิดชีพ เพราะถูกบีบคั้นให้รับแขกถึง 31 คน รวมกว่า 100 ครั้ง โดยที่เธอหลีกเลี่ยงไม่ได้
อีกกรณีหนึ่งคือ "จาง จายอน" นักแสดงสาวชาวเกาหลีจากซีรีย์เรื่องรักใส ๆ หัวใจ 4 ดวง เวอร์ชั่นเกาหลี ตัดสินใจปลิดชีวิตตัวเองไปเมื่อวันที่ 7 มีนาคม พ.ศ.2552 ซึ่งกลายเป็นข่าวใหญ่ไปทั่วประเทศเกาหลี ก่อนที่ตำรวจจะสอบสวนผู้จัดการส่วนตัวของ "จาง จายอน" ถึงได้ทราบว่า ดาราสาวฆ่าตัวตาย เพราะถูกบังคับและข่มขู่ให้หลับนอนกับผู้อำนวยการฝ่ายผลิต แม้เธอจะพยายามร้องเรียนไปยังบริษัทต้นสังกัดเพื่อขอความช่วยเหลือ แต่กลับถูกสั่งให้ปิดปากเงียบ ทำให้เธอหมดหนทาง ตัดสินใจจบชีวิตตัวเองในที่สุด
ในแวดวงนักร้องเองก็มีกรณีทนความกดดันไม่ไหวจนต้องฆ่าตัวตาย เช่น นักร้องสาว "ฮันนาห์" ที่เคยเป็นนักร้องสังกัดเอเยนซีดัง JYP Entertainment ซึ่งก่อนเสียชีวิต ฮันนาห์ เผชิญกับปัญหาสุขภาพจิตทั้งอาการวิตกจริตตื่นตระหนก และยังมีปัญหาความเครียดจนกลายเป็นอาการซึมเศร้าด้วย 
นอกจากนี้ยังมีอีกหลายคนที่เคยคิดที่จะทำ หรือทำแล้วแต่ไม่สำเร็จ เนื่องจากวงการบันเทิงเกาหลีมีการแข่งขันสูง ทำให้เกิดความเครียดและความกดดัน จึงตามมาด้วยเหตุสลดใจแบบหลายครั้งที่ผ่านมา 