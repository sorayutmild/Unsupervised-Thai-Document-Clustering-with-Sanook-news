ปีมะโรง : สุนัขผู้ปราดเปรื่องและมีเหตุผลซึ่งเป็นผู้ดูแลโชคชะตาในปี 2018 นี้ ชอบคนซื่อสัตย์และเด็ดเดี่ยว ซึ่งเป็นคุณลักษณะของชาวมังกร สุนัขจะให้ความช่วยเหลือมังกรเป็นอย่างดี แต่เรื่องเดียวที่เจ้าแม่ช่วยไม่ได้คือการสร้างแรงบันดาลใจ ด้วยความติดดินและอยู่กับความเป็นจริงทำให้สุนัขไม่เก่งกาจเรื่องการคิดสร้างสรรค์นัก ซึ่งหมายความว่าแม้แต่ชาวมังกรที่ชอบจินตนาการ ก็ยังต้องใช้ชีวิตตลอดปีนี้อย่างปราศจากการฟุ้งฝันในเรื่องใหญ่ๆ ชาวมังกรจะเอาชนะทัศนคติแบบติดดินนี้ได้หากได้ทำประโยชน์จากแนวคิดริเริ่มของคนอื่น ดังนั้น เพื่อให้ประสบความสำเร็จในปีสุนัขเหลือง ชาวมังกรควรเปิดตาเปิดใจมองโลกรอบตัว และหาคนที่มีความคิดความชอบเหมือนๆ กัน
โดยธรรมชาติแล้ว ชาวมังกรเป็นคนรักอิสระและพออกพอใจในตัวเอง ดังนั้นจึงแฮปปี้กับการลุยเดี่ยวเพื่อสร้างความสำเร็จด้วยตัวเองมากกว่าจะมองหาพันธมิตร แต่ในปีนี้คุณจะต้องฉีกตำรา เพราะแม้สุนัขจะเอื้อเฟื้อกับคุณ แต่ทุกอย่างจะสำเร็จได้ก็ต่อเมื่อคุณใช้ทีมเวิร์ค คุณต้องสร้างทีมขึ้นมา ไม่ใช่แค่เรื่องงาน แต่รวมถึงเรื่องส่วนตัวด้วย มีเพื่อนไว้ พูดคุยอย่างเปิดอกกับทุกคนที่คุณสนใจ และสุดท้าย เก็บเกี่ยวแรงบันดาลใจจากทุกสิ่งที่คุณได้เรียนรู้จากเพื่อนใหม่ๆ ด้วย
เพื่อนใหม่จะทำให้ชีวิตของชาวมังกรสดใสขึ้นและมั่งคั่งขึ้น ทั้งยังผลักดันให้คุณสลัดอีโก้ทิ้ง โดยนิสัยของชาวมังกรเป็นคนอ่อนโยน ใกล้ชิดกับเพศตรงข้ามได้ง่าย ในปีนี้คุณจะเลิกวิ่งหนีใครต่อใคร ถ้ายังโสดล่ะก็ ปีนี้จะเป็นจุดเริ่มต้นของความรักครั้งใหม่ที่คุณจะไม่ลังเลที่จะเปิดเผยตัวตนใหม่ของตัวเองอีกต่อไป
สำหรับชาวมังกรที่แต่งงานแล้ว ปีนี้คุณจะไม่ทำตัวเป็นซอมบี้ ไม่เคร่งเครียดกับคู่ครองอย่างที่เคยเป็น ซึ่งจะทำให้เขาหรือเธอมีความสุขมาก ในบ้านก็เช่นกัน คุณจะเลิกบ่นไม่จบไม่สิ้น เลิกกังวลเรื่องการจ่ายบิลและอื่นๆ คุณจะเรียนรู้ที่จะเผชิญหน้ากับปัญหาต่างๆ ด้วยรอยยิ้มและยอมรับความผิดพลาดที่มันไม่ได้พรากเอาสิ่งสำคัญที่สุดไปจากคุณ ปีนี้ สิ่งสำคัญที่สุดคือความใกล้ชิดและเข้าอกเข้าใจกันระหว่างคุณกับคนที่คุณรัก
ในท้ายที่สุด ชาวมังกรควรจะใช้เวลาปีนี้ปรับเปลี่ยนสภาพแวดล้อมที่คุ้นเคยให้บ่อยที่สุดเท่าที่จะทำได้ เหมาะสมที่สุดถ้าคุณจะสลัดนิสัยเกาะติดบ้านออกไปและเข้าสังคมให้มากขึ้น คุณจะมีเพื่อนมากกว่าเดิม ในปีนี้ชาวมังกรควรเปิดใจทำความรู้จักคู่ค้าทางธุรกิจให้มากขึ้น เรื่องสำคัญอีกเรื่องคือ ในการเริ่มต้นคบหาใคร คุณควรใช้หลักประชาธิปไตยและความเท่าเทียม อย่าคิดว่าตัวเองถูกเสมอไป เพราะแม้คนที่มีใจเดียวกันกับคุณ ก็ไม่ได้หมายความว่าเขาจะต้องทำตามที่คุณต้องการไปเสียทุกเรื่อง
โดยรวมแล้ว ในปีสุนัขเหลืองนี้ ชาวมังกรจะมีหน้าที่การงานก้าวหน้า คุณจะทำงานชิ้นแล้วชิ้นเล่าโดยไม่เหน็ดเหนื่อย จะมีคนจำนวนหนึ่งอิจฉาตาร้อนและคอยขัดขาคุณ แต่ชาวมังกรนั้นทั้งปราดเปรื่องและมีเหตุผล คุณจะเอาตัวรอดจากคนที่ไม่ยินดีกับความสำเร็จของคุณได้
มีอีกหนึ่งเรื่องที่คุณควรระมัดระวัง นั่นคือเรื่องการเงิน ในครึ่งปีหลัง บรรดาเสื้อผ้าราคาแพงและภัตตาคารหรูหราจะเริ่มเข้าตา อย่าลืมว่าการใช้เงินไปกับของฟุ่มเฟือยจะให้ความสุขกับคุณได้เพียงไม่กี่นาที แต่เมื่อถึงเวลาที่จำเป็นต้องใช้เงินจริงๆ ขึ้นมาจะหาไม่ได้ ดังนั้นชาวมังกรจึงควรจดบันทึกรายการค่าใช้จ่ายและตัดสิ่งที่ไม่ควรจ่ายออกไป สิ่งนี้จะทำให้คุณจบปีด้วยจำนวนเงินที่น่าพอใจ ไม่พลาดพลั้งไปกับสิ่งที่ตัวเองไม่ได้ต้องการจริงๆ
 