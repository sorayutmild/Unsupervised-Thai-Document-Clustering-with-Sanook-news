แนะนำ 21 เกม PC น่าเล่นสำหรับเกมเมอร์งบน้อยเพียงแค่มีคอมสเปคต่ำก็เล่นได้แล้ว!

       ในยุคที่เกมสมัยใหม่มักมากับสเปคความต้องการที่สูงระยับก็ทำให้เกมเมอร์งบน้อยหลาย ๆ คนไม่อาจคว้ามาเล่นได้และพลาดความสนุกไปแต่ก็ใช่ว่าเกมเหล่านั้นจะสนุกทุก เกมเสมอไปแต่ยังมีบรรดาเกมเก่าที่วางจำหน่ายมาแล้วหลายปีก็ยังคงความสนุกได้ มาจนถึงทุกวันนี้และเรามาดูกันดีกว่าว่าจะมีเกมไหนกันบ้างที่ยังน่าเล่นไม่ แพ้เกมใหม่และไม่ต้องเสียเงินอัพคอมอีกต่างหาก

 Portal 2

ผู้พัฒนา: Valve
Link: Official site
Portal 2 ก็ยังคงเป็นเกมที่ไม่ว่าจะผ่านไปกี่ปีก็ยังคงความทันสมัยเหมือนเดิมด้วยรูป แบบการเล่นเชิงแก้ไขปริศนาในมุมมองบุคคลที่หนึ่งพร้อมกับมีมุกตลกภายในเกม แก้เครียดและเนื้อเรื่องที่เข้มข้นน่าติดตามกว่าภาคแรกจึงทำให้ Portal 2 ต่อให้ปรับกราฟิกเป็น Low ทั้งหมดก็ไม่สามารถลดทอนความสนุกลงไปได้อยู่ดี
 The Binding of Isacc: Rebirth

ผู้พัฒนา: Edmund McMillen and Florian Himsl
Link: Official site
เกม ฟอร์มเล็กสเปคต่ำแต่สิ่งที่ได้รับจากเกมนี้จัดว่าไม่เล็กเลยทีเดียวกับเนื้อ เรื่องที่ค่อนข้างหดหู่กับกราฟิก 2D ในโทนมืดหม่นกับตัวละครหลักเป็นหนูน้อยที่ใช้น้ำตาเป็นอาวุธจัดการศัตรูก็ ช่วยทำให้เกมนี้น่าติดตามมาก อีกทั้งในภาคนี้ก็ยังมีระบบใหม่ที่พัฒนาเพิ่มขึ้นอย่าง Co-op ที่เล่นกับเพื่อนได้แล้วมีศัตรู , แผนที่ใหม่เพิ่มเข้ามาสร้างความท้าทายด้วยและขอบอกเลยว่าการจะผ่านแต่ด่าน ของเกมนี้นั้นไม่ใช่เรื่องง่ายเลย
 Pillar of Eternity

ผู้พัฒนา: Obsidian Entertainment
Link: Official site
เกม แนว RPG ที่มาพร้อมกับระบบเกมที่แน่นปึ้กไม่แพ้เกม RPG รุ่นใหม่มีระบบเควสหลัก-เควสรองให้เลือกทำแบบมหาศาล ระบบอาชีพที่มีให้เลือกกว่า 11 อาชีพด้วยกันและจุดเด่นที่สุดคือระบบการต่อสู้ของเกมนี้ที่เน้นการวางแผน กำจัดศัตรู ตัวเกมมีกราฟิกที่สวยงามอลังการแต่ไม่กินสเปคมากซึ่งสเปคของเกมนี้เทียบเท่า กับ Baldur’s Gate’s หรือPlanescape: Torment เท่านั้นครับ
 Sunless Sea

ผู้พัฒนา: Failbetter Games
Link: Official site
เป็น เกมผจญภัยแก้ไขปริศนาเมื่อกรุงลอนดอนตกอยู่ใต้บาดาลที่มีจุดเด่นตรงบรรยากาศ ของเกมผู้เล่นจะได้พบกับสภาพเมืองใต้น้ำที่สมจริงพบกับสถานที่อันแปลกตาใน มุมที่ไม่เคยเห็นมาก่อน มีระบบเกมที่เน้นแก้ปริศนาเป็นหลักพร้อมกับไดอะล็อคบทพูดในเกมที่เป็นกุญแจ สำคัญสำหรับการแก้ปริศนา ฉะนั้นใครที่แม่นภาษาอังกฤษหรือชื่นชอบเกมแนว Text-Adventure เป็นทุนเดิมอยู่แล้ว Sunless Sea คืออีกหนึ่งทางเลือกที่น่าสนใจครับ
 Minecraft

ผู้พัฒนา: Mojang
Link: Official site
ก็ คงไม่ต้องบรรยายสรรพคุณอะไรมากกับเกมยอดฮิตเกมนี้กับ Minecraft ที่มาในแนว Open World เปิดโอกาสให้ผู้เล่นสร้างอะไรก็ได้บนโลกของ Minecraft อย่างอิสระพร้อมกับการอัพเดทจากผู้พัฒนาอย่างสม่ำเสมอและ Mod เสริมที่สร้างสีสันในเกมก็ทำให้ Minecraft เป็นเกมที่ไม่จำเป็นต้องใช้สเปคสูงก็สนุกไปกับมันได้ครับ
 Civilization V

ผู้พัฒนา: Firaxis Games
Link: Official site
ยอด เกมก่อร่างสร้างเมืองที่คอเกมวางแผนต้องเล่นสถานเดียวเพราะใน Civilization ภาคนี้มีระบบการเล่นที่ง่ายกว่าเดิมเข้าถึงผู้เล่นผู้ใหม่ได้ไม่ยากแต่ก็ยัง คงความเป็น Civilization ไว้เหมือนเดิมที่เน้นการปกครองบ้านเมืองแผ่ขยายอาณาจักรผ่านแต่ละยุคสมัย ตั้งแต่ยุคปาหินไปจนถึงรบพุ่งกันด้วยจรวดนิวเคลียร์ ตัวเกมมีวิธีเอาชนะมากกว่าแค่ใช้กำลังทหารซึ่งผู้เล่นสามารถชนะอาณาจักรอื่น ด้วยเทคโนโลยีหรือวัฒนธรรมก็ย่อมได้และที่สำคัญภาคนี้มีอาณาจักรสุโขทัยต้น กำเนิดสยามบ้านเราให้เล่นกันอีกด้วย
 Five Night At Freddy

ผู้พัฒนา: Scott Cawthorn
Link: Developer site
เกม แนวสยองขวัญที่ขึ้นชื่อว่าน่ากลัวที่สุดในบรรดาเกมสยองขวัญทั้งหมดทั้งมวล กับเนื้อเรื่องง่าย ๆ เพียงแค่อยู่ในร้านพิซซ่าคนเดียวให้ได้ครบ 5 วันก็จะชนะแต่ในระหว่างนั้นผู้เล่นจะต้องเอาตัวรอดจากเหล่าตุ๊กตาผีสิงไม่ ให้มันตามจับเราได้โดยที่ผู้เล่นจะมีอุปกรณ์เพียงหนึ่งเดียวคือกล้อง CCTV ที่เอาไว้ตรวจสอบว่าพวกมันเคลื่อนไหว ณ จุดไหนกันบ้าง ด้วยบรรยากาศตอนกลางคืนกับห้องคับแคบแสงไฟที่มีเพียงน้อยนิดเชื่อได้เลยว่า คนที่เล่นเกมนี้จะต้องตกใจจนร้องจ๊ากอย่างแน่นอน
 Valkyria Chronicles

ผู้พัฒนา: SEGA
Link: Steam page
เกม แนววางแผน RPG ที่วางจำหน่ายไปเมื่อปี 2008 ที่มีจุดเด่นที่กราฟิกเป็นการ์ตูนเสมือนว่าเข้าไปอยู่ในโลกการ์ตูนญี่ปุ่น พร้อมกับรูปแบบการเล่นที่คล้ายคลึงกับ XCOM ที่ต้องควบคุมตัวละครเพื่อเคลื่อนไหวหรือโจมตีศัตรูและมีระบบอัพเกรดความ สามารถเหมือนกัน ซึ่งถ้าหากใครที่ชอบอะนิเมะญี่ปุ่นและรูปแบบเกมที่เน้นใช้สมองแล้วหล่ะก็ Valkyria Chronicles คือคำตอบสุดท้ายครับ
 Technobabylon

ผู้พัฒนา: Technocrat Games
Link: Game page
อีก หนึ่งเกมที่ใช้สเปคคอมอันน้อยนิดเพียงแค่ PC ระดับ Pentium ก็เล่นได้แล้วกับเนื้อเรื่องโทน Sci-fi ในปี 2087 เมื่อเทคโนโลยีพันธุวิศวกรรมเป็นเรื่องธรรมดาแต่ทว่าได้มี AI เป็นศูนย์กลางควบคุมมนุษย์ได้คิดแผนร้ายหมายครองโลกขึ้นมาดังยั้นผู้เล่นจำ เป็นจะต้องยับยั้งแผนการชั่วร้ายนี้ให้ได้ Technobabylon จะมาในแนวผจญภัยสืบสวนผ่านทางตัวละครหลักทั้งสามได้แก่ Charlie , Latha และ Max ซึ่งผู้เล่นจะต้องใช้ตัวละครทั้งสามฝ่าฟันไปให้ถึงบอสใหญ่ให้ได้
 Mark of The Ninja

ผู้พัฒนา: Klei Entertainment
Link: Official site
เกมลอบ เร้นสไตล์นินจาที่ไม่จำเป็นที่มีคอมตัวแรงก็สนุกได้ด้วยรูปแบบการเล่นแบบ เดินด้านข้างหลบซ่อนศัตรูและกำจัดในทีเผลอกับลูกเล่นที่มีทั้งระเบิดควัน , การพรางกาย , ดาบคาตานะอันคบกริบ และเชื่อเถอะว่าถ้าได้ลองเกมนี้แล้วจะต้องติดใจจนไม่ออกไปไหนกันเลยทีเดียว
 Mount & Blade: Warband

ผู้พัฒนา: TaleWorlds Entertainment
Link: Official site
เกม Role-Playing Sandbox สงครามที่มีระบบการเล่นทั้งระบบเควส , สร้างตัวละคร , ระบบอาวุธชุดเกราะที่ดูแล้วไม่เชย อีกทั้งยังมีระบบมัลติเพลย์เยอร์ที่รองรับผู้เล่นได้มากถึง 64 คนฉะนั้นผู้เล่นสามารถสัมผัสความรู้สึกของสงครามได้อย่างถึงแก่นเลยหล่ะครับ
 
Unity of Command

ผู้พัฒนา: 2×2 Games
Link: Official site
อีก เกมที่เป็นเกมแนววางแผนกลยุทธที่ให้ผู้เล่นกองทัพรถถัง , พลทหาร เข้าโจมตีศัตรูในยุคสมัยสงครามโลกครั้งที่สอง มีจุดเด่นที่หน้าจออินเตอร์เฟซที่บ่งบอกค่าสถานะต่าง ๆ ได้ละเอียดเข้าใจง่ายและระบบเกมที่ลึกพอสมควร แม้ว่าจะไม่มีเอฟเฟ็กต์ตูมตามเหมือนเกมอื่นแต่ความมันส์ที่ได้นั้นไม่เป็น สองรองใคร
 
Hotline Miami

ผู้พัฒนา: Dennaton Games
Link: Official site
ใคร ว่าเกมอินดี้กราฟิกแย่จะสร้างความมันส์ไม่ได้ก็ขอให้ลอง Hotline Miami กันเสียก่อนกับแนวเกมแอ็คชั่นในมุมมองจากด้านบนที่มีจุดเด่นที่ฉากต่อสู้อัน โหดร้ายมีการยิงกันเลือดสาดกระจายท่วมจอและเสียงเพลงประกอบในเกมนี้จัดว่า เด็ดมากเพราะรวมเพลงสไตล์อิเล็กโทรไว้เพียบและแนะนำให้เล่นเกมนี้พร้อมกับหู ฟังดี ๆ สักหนึ่งตัวรับรองว่าฟินแน่นอน
 
Torchlight 2

ผู้พัฒนา: Runic Games
Link: Official site
เกม แอ็คชั่น RPG ที่มีรูปแบบการเล่นเหมือน Diablo แต่จะมีจุดที่แตกต่างกว่าตรงที่ความอลังการของความสามารถตัวละครที่แต่ละ สกิลเรียกว่าจัดหนักจัดเต็ม มีสภาพภูมิประเทศหลากหลายทั้งหิมะ ป่าเขาลำเนาไพรหรือระบบที่เพิ่มเข้ามาจากภาคก่อนคือเกจค่าพลังที่เมื่อเต็ม เมื่อไหร่ก็จะสามารถปล่อยท่าไม้ตายออกมาได้และแต่ละอาชีพก็จะมีท่าไม้ตายไม่ เหมือนกันด้วย ใครที่มีสเปคคอมไม่แรงแต่อยากได้เกม RPG มันส์ ๆ เทียบเท่าเกมรุ่นใหม่แล้วต้องจัด Torchlight 2 โดยด่วน
 
80 Days

ผู้พัฒนา: Inkle, Cape Guy
Link: Official site
เกม ผจญภัยเล็ก ๆ ที่สร้างความตื่นตาตื่นใจได้ไม่น้อยกับรูปแบบการเล่นที่เน้นการตอบคำถามหา ตัวเลือกที่ดีที่สุดในการเดินทางข้ามประเทศโดยจะต้องเดินทางรอบโลกให้ครบ 80 วัน จุดเด่นของเกมก็จะให้ผู้เล่นบริหารเงินและรูปแบบการเดินทางให้คุ้มค่าที่สุด และต้องวางแผนจัดการปัญหาอย่างเช่นภัยธรรมชาติหรืออุบัติเหตุให้ผ่านไปอย่าง ราบรื่น เกมเมอร์สายท่องเที่ยวไม่ควรพลาดเกมนี้ครับ
 
Snakebird

ผู้พัฒนา: Noumenon Games
Link: Steam page
Snakebird เป็นเกม Puzzle ที่ผู้เล่นจะต้องควบคุมเจ้างูแต่หน้าตาคล้ายนกให้ไปถึงจุดหมายให้ได้แต่ ระหว่างทางจะมีอุปสรรคขวางทางเอาไว้และมีผลไม้ให้กินเพื่อขยายร่างให้ยาว ขึ้น ตัวเกมจะมาด้วยกราฟิกสดใสและตัวละครหลักที่หน้าตาน่ารักน่าชังก็ทำให้เป็น เกมที่เล่นฆ่าเวลาได้ดีเหมาะกับทุกเพศทุกวัย
 
VVVVVV

ผู้พัฒนา: Terry Cavanagh
Link: Steam page
เกม ชื่อแปลกนี้จะมีสไตล์การเล่นแบบเดินข้างคล้ายกับเกมตระกูล Mega Man ทว่าใน VVVVVV จะไม่มียิงบลาสเตอร์หรือสู้กับบอสใด ๆ ทั้งสิ้นแต่จะมีอุปสรรคอย่างแรงดึงดูดเป็นสิ่งเข้ามาทดแทนซึ่งผู้เล่นจะต้อง พาตัวละครของเราไปยังจุดหมายอีกฝั่งให้ได้และห้ามตายกลางทางโดยจะมีปุ่มหลัก คือปุ่ม V ซึ่งเอาไว้ใช้กระโดดหลบหรือกระโดดข้ามสิ่งกีดขวาง อีกทั้งเพลงประกอบเกมนี้ถือว่ามันส์พอตัวทีเดียวครับ
 
Shovel Knight

ผู้พัฒนา: Yacht Club Games
Link: Steam page
เกม ในตำนานที่ได้พอร์ตลง PC กับการผจญภัยของอัศวินถือพลั่วซึ่งผู้เล่นจะต้องเดินทางทำภารกิจให้ลุล่วง ให้ได้ ตัวเกมก็ยังคงความคลาสสิกด้วยกราฟิกและเสียงเพลง 8-บิท ด่านแต่ละด่านออกแบบมาได้ละเอียดและมีบอสที่ท้าทายความสามารถของผู้เล่นอยู่ ด้วยงานนี้คอเกมคลาสสิกไม่ควรพลาดเกมนี้ด้วยประการทั้งปวง
 
Undertale

ผู้พัฒนา: tobyfox
Link: Steam page
อีก หนึ่งเกม RPG สไตล์ 8-บิท ที่มีคะแนนโหวตมากที่สุดบน Steam ด้วยเรื่องราวการผจญภัยในดินแดนผีสิงที่มีแต่โครงกระดูกและปีศาจ ตัวเกมมีรูปแบบการเล่นเป็น RPG ทั่วไปแต่ที่พิเศษกว่าคือทุกการกระทำของผู้เล่นจะส่งผลต่อเนื้อเรื่องเกมใน อนาคตด้วยทำให้ผู้เล่นไม่สามารถเดาได้ว่าจะเกิดอะไรขึ้นข้างหน้า นอกจากนี้ด้านเนื้อเรื่องจัดว่าเข้มข้นมีทั้งความตื่นเต้น เฮฮา หดหู่ไปในตัวรวมไปถึงเพลงประกอบของเกมนี้ก็เป็นอีกหนึ่งจุดเด่นที่จดจำครับ
 
FTL: Faster Than Light

ผู้พัฒนา: Subset Games
Link: Official site
เกม แนวไซไฟผจญภัยบนอวกาศที่ให้ผู้เล่นสวมบทเป็นผู้บังคับบัญชาคอยควบคุมลูกเรือ ที่อยู่ในยานให้เป็นไปตามแผนที่กำหนดไว้ ผู้เล่นจะต้องบริหารจัดการทรัพยากรให้คุ้มค่าจัดการลูกเรือให้ทำงานตาม ตำแหน่งที่เหมาะสมและต้องรับมือกับข้าศึกที่มาจู่โจมยานของเราด้วยครับ
ที่มา : PCGAMER


ขอบคุณเนื้อหา และภาพประกอบ
