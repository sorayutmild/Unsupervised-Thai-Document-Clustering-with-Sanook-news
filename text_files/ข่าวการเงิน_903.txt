ธุรกิจแฟรนไชส์เป็นธุรกิจที่นักลงทุนส่วนใหญ่ให้ความสนใจค่อนข้างมาก เพราะเพียงแค่ลงทุนไม่กี่หมื่นก็สามารถเปิดร้านขายได้แล้ว ซึ่งแฟรนไชส์ก๋วยเตี๋ยว เป็นอีกหนึ่งธุรกิจที่ไม่มีอะไรยุ่งยาก เพราะว่ามีสูตรที่ผู้ลงทุนไม่จำเป็นต้องคิดเองให้เสียเวลาอีกต่อไป  

1.แฟรนไชส์ “รสเด็ด” ก๋วยเตี๋ยวกระทุ่มแบน
“รสเด็ด” ก๋วยเตี๋ยวกระทุ่มแบน เปิดมาเป็นเวลานานกว่า 35 ปี ด้วยสูตรเด็ดหมูพะโล้น้ำแดง หรือเมนูแปลกใหม่อย่าง ก๋วยเตี๋ยวซี่โครงหมูตุ๋นยาจีน , ก๋วยเตี๋ยวลูกชิ้นน้ำใส , เย็นตาโฟ เป็นต้น ทำให้ปัจจุบันมีสาขามากถึง 390 สาขาทั่วประเทศ
ส่วนการลงทุนเริ่มต้น 25,900 บาท รูปแบบชุดรถเข็นผู้ลงทุนสามารถเลือกเมนูที่ต้องการจะขายได้ว่าต้องการขายก๋วยเตี๋ยวเมนูไหนอย่างไร นอกจากนี้ รสเด็ด ก๋วยเตี๋ยวกระทุ่มแบน ยังได้มีการพัฒนาสินค้าใหม่คือลูกชิ้นปิ้ง ลูกชิ้นคั่ว เป็นทางเลือกในการลงทุนให้กับคนที่สนใจได้เปิดร้านขายลูกชิ้นปิ้ง

2.ชายสี่บะหมี่เกี๊ยว
คงไม่มีใครไม่รู้จักราชาบะหมี่เกี๊ยวที่มีชื่อเสียงมานานแสนนาน ด้วยสาขาที่มีเกือบ 2000 สาขา เป็นเครื่องการันตีความอร่อยและมาตรฐานที่ดี ครองใจลูกค้าได้อย่างเหนียวแน่น “ชายสี่ บะหมี่เกี๊ยว” เป็นแฟรนไชส์ที่ทำได้ง่าย ขั้นตอนไม่ยุ่งยาก
นอกจากนี้ บริษัทได้สร้างความมั่นใจให้กับแฟรนไชส์ทั้งในด้านการอบรม และประสิทธิประโยชน์ต่างๆ ที่แฟรนไชส์ควรจะได้รับ สำหรับรูปแบบการลงทุนเริ่มต้นที่ 35,000 บาท สิ่งที่จะได้รับ คือ อุปกรณ์พร้อมจำหน่าย พร้อมการอบรมต่างๆ

3.เกาเหลาเนื้อธัญรส
ตำนานร้านเกาเหลาเนื้อที่เปิดมาเป็นระยะเวลากว่า 30 ปี คือ เกาเหลาเนื้อธัญรส ที่มีสาขาทั่วประเทศกว่า 150 สาขา เมนูเด็ดขึ้นชื่อร้านนี้ คือ ก๋วยเตี๋ยวเนื้อ+ลูกชิ้น มีทั้งเนื้อสด เนื้อเปื่อย เครื่องใน ที่เป็นสูตรลับเฉพาะไม่เหมือนใคร
ส่วนรูปแบบการลงทุนแฟรนไชส์เริ่มต้นที่ 20,000 บาท ผู้ลงทุนจะได้รับการอบรมทั้งเจ้าของกิจการและพนักงาน ทั้งภาคมีทั้งภาคทฤษฎี และปฏิบัติ อย่างน้อย 7-15 วัน จนกว่าจะสามารถเปิดร้านได้ นอกจากนี้ผู้ลงทุนต้องจัดหาอุปกรณ์ให้ตรงตามมาตรฐาน และสั่งวัตถุดิบจากทาง เกาเหลาเนื้อธัญรส ตามที่กำหนด ระยะเวลาคืนทุนประมาณ 3 – 6 เดือน

4.ก๋วยเตี๋ยวลูกชิ้นปลานายใบ้
ก๋วยเตี๋ยวลูกชิ้นปลานายใบ้ ไบ้ซันฟูดส์ เฮียสุ ของแท้ต้นตำหรับ จากรุ่นคุณพ่อ (นายใบ้) สู่รุ่นลูก (เฮียสุ ) แฟรนไชส์ “ลูกชิ้นปลานายใบ้” เป็นที่รู้จักกันมานานกว่า 50 ปี รสชาติอร่อยไม่มีใครเหมือนและไม่เหมือนใครเหมือน โดยเฉพาะก๋วยเตี๋ยวเย็นตาโฟ และก๋วยเตี๋ยวต้มยำรสจัดจ้าน โดยที่ไม่ต้องปรุงเพิ่ม
การลงทุนแฟรนไชส์ลูกชิ้นปลานายใบ้ มีให้ลงทุนเริ่มต้นที่ ราคา 40,000 บาท เหมาะสำหรับลูกค้าที่อุปกรณ์อยู่แล้ว จะได้ป้าย พร้อมสูตรน้ำซุป สูตรเย็นตาโฟ และสูตรต้มยำ นอกจากนี้ยังมีรูปแบบการลงทุนอื่นๆ ให้เลือกอีกด้วย

5.ก๋วยเตี๋ยวหยิบยำ
ก๋วยเตี๋ยวต้มยำน้ำข้น น้ำขลุกขลิกโดยใช้น้ำมะนาว ได้รสเข้มข้น อร่อย จัดจ้าน ครบรส นอกจากเมนูก๋วยเตี๋ยวขลุกขลิกต้มยำสูตรมะนาวแล้วทางร้านยังมีก๋วยเตี๋ยวเย็นตาโฟทรงเครื่อง ก๋วยเตี๋ยวหยิบยำ เปิดกิจการมาแล้วกว่า 30 ปี ขยายสาขาไปกว่า 30 สาขา ที่ตั้งอยู่ภายในห้างสรรพสินค้าชั้นนำ
ในส่วนของรูปแบบการลงทุนแฟรนไชส์เริ่มต้นที่ 59,000 บาท เป็นชุดสำหรับเปิดในศูนย์อาหารต่างๆ  เช่นภายในศูนย์การค้าย่านธุรกิจหรือย่านที่พักอาศัยลงทุนในคอมมิวนิตี้มอลล์ต่างๆ หรือผู้ที่ต้องการออกแบบร้านด้วยตนเอง

6.ก๋วยเตี๋ยวลูกชิ้นหมูนายฮั้งเพ้ง / แชมป์
ลูกชิ้นหมูนายฮั่งเพ้ง หรือที่รู้จักกันดีในนาม ลูกชิ้นแชมป์ ได้รับความนิยมอย่างแพร่หลายและ มียอดขายเป็นอันดับหนึ่งของประเทศไทย มีสาขากว่า 1,000 สาขา จากการขายก๋วยเตี๋ยวในรูปแบบ รถเข็น  สำหรับรูปแบบการลงทุนก๋วยเตี๋ยวลูกชิ้นหมูนายฮั้งเพ้ง / แชมป์ มี 2 แพ็กเกจให้เลือก คือ
ขนาดรถเข็นหม้อเดียวพร้อมอุปกรณ์ครบชุดพร้อมขายไม่เกิน 28,000 บาท ขนาดรถเข็น 2 หม้อพร้อมอุปกรณ์ครบชุดพร้อมขายไม่เกิน 38,000 – 40,000 บาท ทั้งนี้ไม่รวมค่าขนส่งสำหรับลูกค้าที่อยู่ต่างจังหวัด ขึ้นอยู่กับระยะทาง

7.ก๋วยเตี๋ยวหมูเด้งดึ๋ง
ก๋วยเตี๋ยวหมูเด้งดึ๋ง เสิร์ฟเมนู ก๋วยเตี๋ยวหมูเด้ง ที่ทางร้านจัดจำหน่ายใช้ส่วนประกอบจากวัตถุดิบที่ผ่านการคัดสรรอย่างมีคุณภาพ ไม่ว่าจะเป็นน้ำสมุนไพรสูตรดั้งเดิม หมูเด้งที่เป็นเอกลักษณ์ประจำร้าน และไข่ออนเซ็นสูตรลับเฉพาะ ปัจจุบันขยายสาขาไปแล้วกว่า 20 สาขา
ในส่วนของรูปแบบการลงทุนแฟรนไชส์เริ่มต้นที่ 89,000 บาท จะได้รับการอบรมสอนสูตรจนกว่าจะเข้าใจ พร้อมด้วยอุปกรณ์สำคัญในการเปิดร้านเช่นวัตถุดิบทำก๋วยเตี๋ยวจำนวน 500 ชุด เป็นต้น

8.ก๋วยเตี๋ยวเรือ โกฮับ รังสิตเจ้าเก่า
ก๋วยเตี๋ยวเรือที่มีชื่อเสียงย่านรังสิต ต้องยกให้ ก๋วยเตี๋ยวเรือโกฮับ รังสิตเจ้าเก่า ที่มีมาอย่างยาวนานเป็นระยะเวลามาก 60 กว่าปี และมีชื่อเสียงแพร่หลายจากรุ่นสู่รุ่น สูตรต้นตำรับก๋วยเตี๋ยวเรือรังสิต เป็นก๋วยเตี๋ยวเรือน้ำตกเนื้อ-หมู ที่สำคัญไม่ใส่เลือดสด ถูกปากรับรู้ได้ถึงรสชาติของความอร่อยในสูตรต้นตำรับ
มีรูปแบบการลงทุน 3 ชุด ราคา 54,900 บาท (เหมาะสำหรับพื้นที่เล็กๆหรือผู้ไม่มีสิ่งปลูกสร้าง) ชุดเคาน์เตอร์ ราคา 47,000 บาท (เหมาะสำหรับอาคารพาณิชย์, บ้านตัวเอง, สิ่งปลูกสร้าง) ชุด Food Court/Food Center ราคา 37,000 บาท (เหมาะสำหรับศูนย์อาหาร, ห้าง)

9.ก๋วยเตี๋ยวกะลา เย็นตาโฟตีลังกา
ก๋วยเตี๋ยวกะลา เย็นตาโฟตีลังกา มีเมนูเด็ดให้เลือกมากมายกว่า 30 เมนู แต่ละเมนูใช้ผลิตภัณฑ์ที่ง่ายต่อการทำเป็นเมนูเช่น ซอสเย็นตาโฟตีลังกา แป้งทอดกรอบ ผงน้ำซุป หัวเชื้อต้มยำซึ่งจะสะดวกสบายในขั้นตอนการทำ และสะดวกสบายต่อผู้ลงทุน
ในส่วนของรูปแบบการลงทุนแฟรนไชส์เริ่มต้นที่ 99,800 บาท ผู้ลงทุนจะได้รับวัตถุดิบอุปกรณ์พร้อมขายครบชุด สำหรับในรูปแบบตึกแถวหรืออาคารพาณิชย์

10.ทัศนัยก๋วยเตี๋ยวไก่มะระ
ทัศนัยก๋วยเตี๋ยวไก่มะระ แฟรนไชส์ก๋วยเตี๋ยวไก่ต้นตำรับน้ำซุปสูตรอร่อย เน้นการบริหารงานให้ทุกสาขามีมาตรฐานเดียวกัน ทั้งเรื่อง วัตถุดิบ รสชาติ ให้ตรงตามสูตรลับเฉพาะของต้นตำรับ
ในส่วนของรูปแบบการลงทุนแฟรนไชส์เริ่มต้นที่ 29,900 บาท ผู้ลงทุนจะได้อุปกรณ์เปิดร้านครบชุด พร้อมรับการอบรมสูตรต่างๆ จนถึงกระบวนการ ขั้นตอนการปรุง จนสามารถเปิดร้านขายได้