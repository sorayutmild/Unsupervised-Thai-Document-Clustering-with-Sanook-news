     Ford Ranger Raptor 2018 ถูกประกาศราคาจำหน่ายไปเมื่อวันที่ 20 กรกฎาคมที่ผ่านมา เราลองไปดูรายละเอียดของกระบะราคาแพงระยับคันนี้ว่าจะคุ้มค่าขนาดไหน

     Ford Ranger Raptor 2018 ได้รับการพัฒนาโดย Ford Performance เพื่อให้เป็นรถกระบะที่เหมาะสำหรับการขับขี่แบบออฟโรดด้วยความเร็วสูง ต่อยอดมาจาก F-150 Raptor ที่วางจำหน่ายในสหรัฐอเมริกา โดยมีฐานผลิตอยู่ที่โรงงานใน จ.ระยอง เพื่อส่งออกไปทำตลาดทั่วเอเชียแปซิฟิกและทั่วโลก วางจำหน่ายในประเทศไทยด้วยราคา 1,699,000 บาท ขณะที่รุ่น Wildtrak 4X4 รุ่นปัจจุบันมีราคาจำหน่าย 1,265,000 บาท ต่างกันทั้งสิ้น 434,000 บาท

     มิติตัวถังของ Ford Ranger Raptor 2018 มีความยาว 5,398 มิลลิเมตร ความกว้าง 2,180 มิลลิเมตร ความสูง 1,873 มิลลิเมตร ระยะห่างล้อหน้าและหลัง 1,710 มิลลิเมตร ความสูงใต้ท้องรถ 283 มิลลิเมตร มุมไต่ที่ 32.5 องศา มุมคร่อมที่ 24 องศา และมุมจากที่ 24 องศา
     Ranger Raptor ถูกออกแบบแชสซีส์ใหม่ พร้อมโช๊คอัพหน้า-หลังจาก FOX ที่มีขนาดลูกสูบ 46.6 มิลลิเมตร มีระบบ Internal Bypass, Watts Link และคอยล์โอเวอร์ รองรับแรงกระแทกด้านข้างขณะขับขี่แบบออฟโรด ระบบเบรกแบบดิสก์ทำงานคู่กับ Brake Actuation Master Cylinder

     Raptor ถูกติดตั้งเครื่องยนต์ดีเซล Bi-Turbo ขนาด 2.0 ลิตร ให้กำลังสูงสุด 213 แรงม้า แรงบิดสูงสุด 500 นิวตัน-เมตร ส่งกำลังด้วยเกียร์อัตโนมัติ 10 สปีด พร้อมระบบ Terrain Management System (TMS) มีโหมดการขับขี่ 6 แบบ ได้แก่ โหมดปกติ, โหมดสปอร์ต, โหมดหญ้า/กรวดหิน/หิมะ, โหมดโคลน/ทราย, โหมดหิน และโหมดบาฮา สำหรับการขับขี่ออฟโรดด้วยความเร็วสูงเสมือนนักแข่งแรลลี่กลางทะเลทรายบาฮา
 
อุปกรณ์มาตรฐานภายนอก ประกอบด้วย

ไฟหน้าโปรเจคเตอร์ HID
ไฟส่องสว่างเวลากลางวัน LED
ไฟตัดหมอก LED
ไฟหน้าเปิด-ปิดอัตโนมัติ
ที่ปัดน้ำฝนอัตโนมัติ
กระจกข้างพับไฟฟ้าพร้อมไฟเลี้ยว
ไฟส่องพื้น
พื้นปูกระบะ
บันไดข้างอะลูมิเนียม
ฝาท้าย Easy Lift Tailgate
ตะขอเกี่ยวบริเวณกันชนท้าย
ล้ออัลลอยขนาด 17 นิ้ว
ยาง All-terrain BF Goodrich ขนาด 285/70 R17

 
อุปกรณ์มาตรฐานภายใน ประกอบด้วย

เบาะนั่งคนขับปรับไฟฟ้า 8 ทิศทาง
เบาะนั่งผู้โดยสารปรับไฟฟ้า 6 ทิศทาง
เบาะนั่งหุ้มหนัง Alcantara
ระบบ Active Noise Cancellation
ระบบ Cruise Control
ระบบ Hill Descent Control
ระบบปรับอากาศอัตโนมัติแบบ Dual Zone
กระจกมองหลังปรับลดแสงอัตโนมัติ
Paddle Shift
ช่องชาร์จไฟแบบ 12 โวลต์ จำนวน 4 จุด
ปลั๊กไฟบ้าน 230 โวลต์
มาตรวัดพร้อมหน้าจอคู่ Dual TFT ขนาด 4 นิ้ว
กุญแจรีโมทอัจฉริยะและปุ่มสตาร์ทรถอัตโนมัติ


ระบบความบันเทิง ประกอบด้วย

SYNC 3
หน้าจอทัชสกรีนขนาด 8 นิ้ว รองรับ Bluetooth/Wi-Fi
FM/AM/CD/MP3 และ USB 2 ช่อง
รองรับ Apple CarPlay และ Android Auto
ระบบแผนที่นำทางแบบสามมิติ
ลำโพง 6 จุด

 

ระบบความปลอดภัย ประกอบด้วย

ระบบลดความเสี่ยงจากการพลิกคว่ำ (Roll Mitigation Function)
ระบบลดอาการส่ายขณะลากจูง (Trailer Sway Control)
ระบบควบคุมความเร็วขณะลงเขา (Hill Descent Control)
ระบบควบคุมการบรรทุก (Load Adaptive Control)
ระบบพวงมาลัยพาวเวอร์ไฟฟ้า (EPAS)
ระบบป้องกันล้อล็อคและระบบกระจายแรงเบรก (ABS/EBD)
ระบบควบคุมเสถียรภาพ (Electronic Stability Program)
ระบบช่วยการออกตัวบนทางลาดชัน (Hill Launch Assist)
ระบบป้องกันล้อหมุนฟรี (Traction Control)
ถุงลมนิรภัย 6 ลูก บริเวณด้านหน้า ด้านข้าง และด้านข้างกระจก
กล้องมองหลัง

 

     Ford Ranger Raptor 2018 มีตัวถังให้เลือกทั้งหมด 5 สี ได้แก่ สีฟ้า Lightning Blue, สีดำ Shadow Black, สีขาว Frozen White, สีแดง Race Red และสีเทา Conquer Grey
     ราคาจำหน่าย Ford Ranger Raptor 2018 อยู่ที่ 1,699,000 บาท
 