ตร.จับกุม น.พ.ปุรนันท์ โลหะนวกุล เจ้าของ โอเคคลีนิก ในสงขลา หลังตกเป็นผู้ต้องหาจ้างวานฆ่าภรรยาตนเอง ที่ตั้งครรภ์ได้ 5 เดือนเมื่อวันที่ 21 มี.ค.51 หลัง ตร.จับทีมมือปืนได้ 4 คน และให้การซัดทอดว่า ได้รับการว่าจ้างจาก น.พ.ปุรนันท์ 5 แสนบาท
เจ้าหน้าที่ตำรวจชุดสืบสวนตำรวจภูธร จ.สงขลา จับกุม น.พ.ปุรนันท์ โลหะนวกุล อายุ 31 ปี หมอต้น เจ้าของ โอเคคลีนิก ตั้งอยู่ในพื้นที่ ม.7 ต.สำนักขาม อ.สะเดา จ.สงขลา ตามหมายจับศาลจังหวัดนาทวี หลังตกเป็นผู้ต้องหา จ้างวานฆ่า ทพญ.พิชญา อัศวสุนทรเนตร อายุ 26 ปี ภรรยาของตนเอง ซึ่งกำลังตั้งครรภ์ได้ 5 เดือน เหตุเกิดภายในโอเคคลีนิก เมื่อคืนวันที่ 21 มี.ค.2551 หลังจากที่ตำรวจได้ใช้เวลาสืบสวนสอบสวนกว่า 2 ปี จนกระทั่งจับกุมมือปืนได้ทั้งหมด 4 คน และให้การซัดทอดว่า ได้รับการว่าจ้างจาก น.พ.ปุรนันท์ ในราคา 5 แสนบาท ให้ฆ่าภรรยาของตัวเอง แต่ น.พ.ปุรนันท์ ยังคงให้การปฏิเสธตลอดข้อกล่าวหา ขณะที่ตำรวจยังไม่อนุญาตให้ประกันตัว เพราะต้องนำตัวไปสอบสวนอีกครั้งหนึ่ง
 
--> รายงานพิเศษ: หมอฆ่าเมีย เรื่องของคนไอคิวสูงที่แพ้ไม่เป็น