ศึกกำปั้นชิงแชมป์สภามวยโลก (WBC) รุ่นซูเปอร์ฟลายเวท ระหว่าง "เจ้าแหลม" ศรีสะเกษ นครหลวงโปรโมชั่น แชมป์โลกชาวไทย กับ "เอล กัลโล่" ฮวน ฟรานซิสโก เอสตราด้า รองอันดับ 1 ชาวเม็กซิกัน ที่เดอะ ฟอรั่ม จบลงไปเรียบร้อยโดย กำปั้นชาวไทย เป็นฝ่ายเอาชนะคะแนนไปได้แบบสนุกตื่นเต้น 114-114, 115-113 และ 117-111 ป้องกันเข็มขัดไว้ได้เป็นสมัยที่ 2 พร้อมทั้งยัดเยียดความปราชัยให้กับ นักชกเม็กซิกัน เป็นไฟต์ที่ 3 ในชีวิตหลังการชกจบลง กำปั้นวัย 27 ปี ให้สัมภาษณ์กับสื่อแดนมะกัน โดยโจมตีผู้ตัดสินที่ให้คะแนนทั้งสามคน "ผมคิดว่าผมเป็นฝ่ายชนะอย่างชัดเจน ผมเป็นฝ่ายไล่ต่อยเขาตั้งแต่เริ่ม แถมในช่วง 3 ยกสุดท้าย ผมยังไล่อัดเขาอย่างหนักหน่วง""ผมคิดว่าผมทำได้อย่างยอดเยี่ยมในคืนนี้ แต่ดูสิ่งที่ผมได้รับตอนรวมคะแนนครบ 12 ยก ซิ ผมไม่รู้ว่าผู้ตัดสินเหล่านั้นเห็นอะไรระหว่างการชก" กำปั้นเม็กซิกัน กล่าวอย่างไม่พอใจ