    เคยสงสัยหรือไม่ว่าทำไมใช้งานมือถือสักพักถึงเกิดความร้อนเกินไปจนไม่ทราบ สาเหตุ วันนี้ Sanook! Hitech ได้รวม 5 สาเหตุฮิตที่ทำให้มือถือร้อนมาฝากกัน พร้อมแล้วมาดูกันเลย

ใช้งานเครื่องเป็นระยะเวลานาน
    ปกติการใช้งานมือถือมักจะมีการทำงานหลาย ๆ อย่างไม่ว่าจะเป็นหน้าจอ CPU หรือแบตเตอรี่เมื่อใช้ไปนาน ๆ ก็เหมือนเครื่องใช้ไฟฟ้าอย่างหนึ่งคือความร้อนขึ้นสูง ทำให้รู้สึกว่าไม่น่าจับต้อง สักเท่าไหร่ เมื่อเกิดปัญหานี้แนะนำว่า ให้หยุดใช้จนเครื่องอยู่สภาพปกติครับ
ชาร์จแบตฯแล้วใช้งานไปด้วย
    เป็นสาเหตุต่อเนื่องจากใช้งานระยะเวลานาน แต่การใช้งานระหว่างแบตเตอรี่มีการชาร์จไฟซึ่งเกิดความร้อนอยู่แล้วจะทำให้ เครื่องร้อนหนักเข้าไปอีก และส่งผลให้เครื่องอาจจะระเบิดได้เพราะความร้อนสูงเกินไป
    คำแนะนำอาจจะใช้งานระหว่างใช้งาน แต่ถ้ายังร้อนอยู่ ลองตรวจสอบที่ชาร์จหรือแบตเตอรี่ได้มาตรฐานของยี่ห้อผู้ผลิตจริงหรือไม่ หากไม่ได้รับการรองรับหรือยี่ห้อที่ไม่มีมาตรฐาน ควรเปลี่ยนในทันที
วางเครื่องใกล้สิ่งที่มีอุณหภูมิสูง
    การวางมือถือในสถานที่หรือสภาพแวดล้อมที่มีความร้อนสูงก็ทำให้เครื่องร้อนได้ เช่นกัน ไม่ว่าจะเป็นในรถที่จอดกลางแดด หรือะเป็นข้างที่ระบาความร้อนของ Notebook ก็ตาม แม้อาจจะไม่ส่งผลเสียอะไรมาก แต่อาจจะทำให้ขอบยางของเครื่องละลายและเกิดการแตกร้าวได้ง่าย
ใช้เคสแบบอะลุมิเนียม
    หลายคนอาจจะไม่เชื่อว่าเคสนั้นอาจจะส่งผลให้เครื่องร้อนได้ โดยเฉพาะเคสที่มีส่วนประกอบเป็นโลหะ ใช่ครับ เมื่อเครื่องเกิดความร้อนมาเจอโลหะอาจจะทำให้ความร้อนของเครื่องนั้นสูงขึ้น และไม่มีทางออก จนทำให้เครื่องร้อนจนอันตราย
    ข้อนี้ขอแนะนำว่า ถ้าต้องการใช้เคสอะลุมิเนียม หากตัวเครื่องเริ่มมีอุณหภูมิสูง ควรถอดเคสออกมาให้เครื่องได้ระบายอากาศจะดีที่สุดครับ
อุปกรณ์ชาร์จไฟไม่ได้มาตรฐาน
    อีกปัจจัยที่ทำให้เครื่องร้อนอีกสิ่งคือ ที่ชาร์จไฟ ซึ่งส่วนมากจะมีหลายแบบให้ได้เลือกแม้จะใช้ของแท้ก็ตาม แต่ปัจจัยที่ทำให้ร้อนอาจจะตัวปลั๊กไฟชาร์จที่จ่ายไฟมากเกินไป หรือแบตเตอรี่ที่เปลี่ยนไม่ใช่ของแท้ หรือ ของที่ได้รับการรับรองมาตรฐาน ก็เป็นอีกปัจจัยที่ทำให้เครื่องร้อน
    ฉะนั้นถ้าเกิดปัญหานี้คำแนะนำคือ เปลี่ยนปลั๊กไฟให้เหมาะสมกับกำลังไฟของเครื่องที่ระบุในคู่มือ ส่วนแบตเตอรี่ควรหาของที่มีมาตรฐานและถูกต้องตามสเปคที่ออกจากโรงงานของมือถือจะดีที่สุด
    แม้ว่าปัจจัยทั้งหมดมักจะเกิดได้ง่ายและ ใกล้ตัวสำหรับใครบ้างคน แต่สิ่งที่คุณจะต้องทำกับมือถือคือ ทำอย่างไรก็ได้ให้เครื่องอยู่อุณหภูมิปกติ ก่อนที่ทุกอย่างจะสายเกินกว่าจะแก้ไขจะดีที่สุด
