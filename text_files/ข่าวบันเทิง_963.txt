ขึ้นแท่นเป็นสาวสายเซ็กซี่แบบเต็มตัวอีกหนึ่งคน สำหรับนักแสดงสาว เมย์-สิรินทร์ ก่อเกียรติ ที่ไม่ว่าจะหยิบจับชุดไหนมาใส่ ดาเมจความของความน่ารักปนความเผ็ดเบาๆ ก็มักจะมีให้เห็นผ่านทางอินสตาแกรม @teddymay_xoxo อยู่เสมอ
อย่างล่าสุด เมย์ สิรินทร์ ก็ทำอินสตาแกรมลุกเป็นไฟขึ้นมา เมื่อแฟนคลับต่างฮือฮากับชุดที่เจ้าตัวใส่วาดรูป ที่ถึงแม้จะเป็นเพียงเอี๊ยมยีนขายาวที่เผยให้เห็นด้านข้างของลำตัวเท่านั้น แต่ที่สะดุดตาสุดๆ คงหนีไม่พ้นผิวเนียนขาวของเธอที่พุ่งทะลุออกมา แซ่บเกินลิมิตมากจริงๆ พร้อมเขียนแคปชั่นว่า "In this busy world. There is still a place for you. #alwaysremember #คุยกับเมย์ (My pic @dramakingphoto)"
งานนี้อดีตหวานใจหนุ่มอย่าง ตูมตาม ยุทธนา ก็อดที่จะเข้ามากดไลก์และคอมเมนต์แซวไม่ได้ว่า "น้องเมย์ขาาา แต่งตัวให้เรียบร้อยด้วยค่ะ"
