วันนี้(30 มิ.ย.)มีรายงานว่า นายสมชาย แสวงการ อดีต ส.ว. สรรหา ได้โพสต์ข้อความผ่านเฟซบุ๊กส่วนตัวหลังจากที่ศาลได้อนุมัติออกหมายจับ นายจักรภพ เพ็ญเเข และหมายจับ นายมนัส เปาริก หรือพลโทมนัส เปาริก เผยรู้สึกตื่นเต้นเนื่องจากปริศนาชายชุดดำกำลังจะถูกเปิดโปง
มีเนื้อหาดังนี้
 
คนอื่นรวมถึงนักข่าวทั่วไปอาจตื่นเต้นพาดหัวข่าวใหญ่โต ที่ศาลให้ออกหมายจับจักรภพ เพ็ญเเข องค์กรเสรีไทยเถื่อนทาสระบอบทักษิณ ที่พัวพันกับข่าวจับอาวุธสงครามมากมาย แต่ผมกลับหัวใจพองโต สุดตื่นเต้นกับรายชื่อคนที่นักข่าวมองข้ามไปได้อย่างไร. นั่นคือการออกหมายจับ นายมนัส เปาริก หรือพลโทมนัส เปาริก เตรียมทหารรุ่น10 อดีตผบพลทหารม้า อดีตรองเเม่ทัพภาค3 นั้นสำคัญยิ่งกว่าข่าวใด
ปริศนากำลังถูกเปิดเเล้วครับ. ชายชุดดำตั้งเเต่ 10เมย2553ที่รู้กันในกองทัพว่า ชายชุดดำติดอาวุธสงครามเข้าจู่โจมสังหารพลเอกร่มเกล้าเเละทหารตำรวจประชาชน จนเสียชีวิตมากมาย มาจากปฏิบัติการรบอันโชกโชนของนักรบมืออาชีพนอกคอกกลุ่มหนึ่ง มิใช่แค่กองกำลังโรนินนักรบหัดใหม่จากกุ๊ยข้างถนนของเสธแดงผู้ล่วงลับเพียงกลุ่มเดียว หากเเต่ประกอบกำลังจากอดีตทหารเลวและอดีตนักรบรับจ้างอาสาชุดดำบางส่วนที่หิวเงิน ดังนั้นการออกหมายจับ เขาคนนั้นเเละพวกของคสชนั้น ถูกฝาถูกตัวแล้ว ข่าวนี้ใหญ่กว่าข่าวหมายจับจักรภพหลายเท่านัก