ทรูมูฟเอช ออกโปรโมชั่นพิเศษสำหรับสาวกไอโฟนกับการปล่อยโปร iPhone 5c ราคาแค่ 2,990 บาท นับว่าเป็นการเปิดสัญญาทาสที่มองเป็นโอกาสดีๆ ของคนงบน้อยเพราะสำหรับบางคนแล้วการจัดโปรโมชั่นแบบนี้นั้นเป็นอีกทางเลือกให้เค้าได้ใช้งานสมาร์ทโฟนที่ดีและมีคุณภาพอย่าง iPhone 5c

สำหรับเงื่อนไขนั้นคือเครื่องที่ร่วมเข้าโครงการนั้นเป็นเครื่อง iPhone 5c ความจุ 8GB ราคาเพียง 2,990 บาทติดสัญญา 24 เดือน พร้อมซื้อซิม 4G Combo และชำระเงินแพกเกจรายเดือน 10 เดือนแรก 
หากมองอีกมุมนั้นโปรโมชั่นล่าสุดนี้ไม่ใช่ถูกเลยเพราะวันที่ซื้อเครื่องนั้นคุณต้องจ่ายเงินถึง 12,610 บาท แบ่งเป็นส่วนของค่าเครื่อง 2,990 บาทกับค่าบริการล่วงหน้า 4G Combo เป็นเวลา 10 เดือนเป็นเงิน 9,620 บาท
 เน้นว่าอ่านดีๆ นะครับเพราะราคาเครื่องของ iPhone 5c แบบไม่ติดสัญญานั้นจริงๆ เครื่องเปล่าราคา 14,950 บาท หากซื้อตามโปรโมชั่นด้านบนเมื่อครบ 10 เดือนแล้วคุณยังต้องอยู่กับทรูอีก 14 เดือนพร้อมทั้งต้องจ่ายรายเดือนอีกเดือนละ 899 บาท(สรุปค่ายได้ไปเต็มๆ)
 ที่มา – Truemove H