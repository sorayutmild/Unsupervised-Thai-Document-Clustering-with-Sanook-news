ประทับใจสุดๆ! เมื่อ "ลี ทัค" ศูนย์หน้าเลือดผู้ดี ประกาศตามหาแฟนบอลเด็กที่สวมเสื้อสวาทแคทแล้วใช้เทปแปะเขียนชื่อตนเองด้านหลัง เผยต้องการมอบเสื้อแข่งของจริงให้"ลี ทัค" หัวหอกพลังม้าของ "นครราชสีมา มาสด้า เอฟซี" แห่งศึกโตโยต้า ไทยพรีเมียร์ลีก ประกาศผ่านอินสตาแกรมตามหาแฟนบอลเด็กรายหนึ่ง โดยหวังมอบเสื้อแข่งขันให้ หลังพบว่าเจ้าหนูรายนี้สวมเสื้อของทีมแต่กลับใช้เทปแปะแล้วเขียนชื่อตนเองด้านหลังโดยภาพของเด็กน้อยคนนี้ถูกเผยแพร่ออกมาท่ามกลางความน่ารักน่าเอ็นดูปนขำต่อผู้พบเห็น หลังเจ้าตัวแสดงความชื่นชอบ ลี ทัค ถึงขั้นใช้วิธีนำเทปกาวแล้วเขียนด้วยปากกาเมจิกมาติดหลังเสื้อว่า "Lee Tuck" ซึ่งล่าสุดทำเอาดาวยิงชื่อดังต้องประกาศหาตัวอย่างด่วน"แบบนี้ก็เกินไป๊! ถ้าเกมหน้าผมเจอเด็กคนนี้อีก ผมจะให้เสื้อของผมจริงๆไปเลย พระเจ้าคุ้มครองนะเจ้าหนู" ทัค อัพรูปพร้อมภาพประกอบลงอินสตราแกรมส่วนตัวทั้งนี้ เจ้าของฉายา "รูนี่ย์แห่งโคราช" กำลังอยู่ในช่วงท็อปฟอร์ม หลังยิงประตูได้ 3 นัดติดต่อกันแล้ว

ล่าสุดเมื่อช่วงเย็นวันนี้ (29 เม.ย.) ตัว ลี ทัค ก็ได้พบกับแฟนบอลรุ่นเยาว์คนนี้แล้ว ซึ่งชื่อว่า "น้องไนส์" พร้อมกับมอบเสื้อของจริงให้ตามสัญญาเรียบร้อย ณ ลาน Hip Park จ.นครราชสีมา

เครดิตภาพ ยศวัจน์ นันทวานิชถาวร
