เกือบเสียลูกชายหัวแก้วหัวแหวน สำหรับ "เปิ้ล นาคร ศิลาชัย" และ "จูน กษมา" ที่ล่าสุด "หมอลักษณ์ เรขานิเทศ" เพิ่งทักว่า "ออก้า" มีดวงจะจมน้ำตายให้พาไปสะเดาะเคราะห์ แต่พี่เปิ้ลไม่เชื่อเรื่องดวงเลยปล่อยผ่าน จนเกิดเรื่องขึ้นปรากฏว่า "ออก้า" จมน้ำไปต่อหน้าต่อตา ทำเอาคนเป็นพ่ออย่างเปิ้ลต้องทำทุกทางเพื่อช่วยลูกชาย พร้อมทั้งเผยงานฉลองวิวาห์ที่ได้ฤกษ์ได้ในเดือนมิถุนายนนี้ หลังจากที่เคยลั่นไว้ว่าอยากให้ลูกๆ ได้อยู่ร่วมงานแต่งงาน  คุณจะจัดงานแต่งงาน อยู่กันจนมีลูกขนาดนั้นยังไม่แต่ง ? จูน : เราหมั้นแล้วจดทะเบียนกันเมื่อ 5 ปีที่แล้ว เปิ้ล : เรียบร้อยหมดแล้ว มีสินสอด เรียบร้อยหมดแล้วทุกอย่าง ตามนิติกรรมเพียงแต่เหลือแค่งานฉลองสมรสแค่นั้นเองที่เหลือไว้ ผมอยากเห็นภาพที่แบบมีลูกเราอยู่กับเจ้าบ่าวเจ้าสาว แล้วยิ่งถ้ามีภาพเจ้าสาวท้องอูมๆ สวยๆ มันจะเป็นภาพเดียวในโลกที่ผมอยากได้อย่างนี้
จะแต่งเมื่อไหร่ ? เปิ้ล : ผมจะจัดในเดือนมิถุนายนนะครับ มันจะต้องเป็นภาพที่ผมคิดไว้ คือมีลูกอยู่ข้างๆ แล้วชุดเจ้าสาวท้องสวยๆ แล้วเดินลงมา ลูกครบ เวลาถ่ายภาพติดไว้ พวกเราอยู่ในวันที่สำคัญที่สุดด้วยกัน นี่คือสิ่งที่เราคิดไว้
งานวันนั้นจะมีอะไรที่แปลกๆ อีกมั้ย ? เปิ้ล : ยังไม่ได้คิดนะ
จัดที่ไหน ? เปิ้ล : อาจจะเป็นร้านอาหารแถวบ้าน ยังไม่ได้คิด จูน : คงจะเป็นเอ้าท์ดอร์ ยังไม่ได้คิดอะไรเลย
มาที่เรื่องลูก หมอลักษณ์ ทักว่าออก้าจะตกน้ำตาย ? เปิ้ล : ผมเป็นคนไม่เชื่อเรื่องดวง เรื่องนี้เพิ่งเกิดขึ้นเมื่อ 2 วันที่แล้ว ผมกำลังจะถ่ายรายการ ผมเจอหมอลักษณ์ ปกติเราก็ทักโอเคกันอยู่แล้ว เขาก็บอกผมว่าเปิ้ลขอพูดอะไรหน่อยได้ไหม ลูกที่ชื่อออก้าจะจมน้ำตาย เพราะดวงของเขาทั้งหมดมันเป็นแบบนี้ ผมก็ว่าโอ้โหยย เดี๋ยวตีปากแตกเลยหมอลักษณ์เราก็ไม่เชื่ออยู่แล้ว เราก็เฮ้ยทำไมหมอลักษณ์มาพูดแบบนี้  คุณเชื่อไหม ? เปิ้ล : ไม่เชื่อ ผมไม่เชื่อเรื่องนี้อยู่แล้ว เขาก็บอกจริงๆ นะเอาไปสะเดาะเคราะห์ เราก็ไม่เชื่อ  ตอนนี้ว่าเขาไหม ? เปิ้ล : หลังจากนั้น 3 วันผมไปแข่งเจ็ทสกีที่พังงา หลังจากที่เลิกเสร็จก็พาไปที่พักเตรียมไปเล่นน้ำกันที่สระว่ายน้ำ ออก้าใส่ห่วงยางลงไปก่อน ผมก็โทรศัพท์ จูนเตรียมนั่นเตรียมนี่ ออก้าอยู่ในน้ำ หันมาอีกที เหลือแต่ห่วงยาง ออก้านอนอยู่ใต้ก้นสระ ผมก็กระโดดลงไป รีบคว้าลูกขึ้นมาเหนือน้ำ ภาพหมอลักษณ์ขึ้นมาที่หัวเลย ท่านพูดไว้ ไม่เชื่อแต่แบบ (ทำหน้าอึ้ง)"  เขาต้องคิดแล้วถึงทัก ? เปิ้ล : ภาพหมอลักษณ์ขึ้นมาจริงๆ เลยนะ  ตอนเอาออก้าขึ้นจากน้ำ ออก้าเป็นยังไงบ้าง ? เปิ้ล : เขาก็ไอ พ่นน้ำออกมา แล้วก็ไปเล่นน้ำต่อ แต่เราเนี่ย ภาพหมอลักษณ์ลอยขึ้นมาในหัว ตัวสั่นเลย  แล้วเล่าให้หมอลักษณ์ฟังรึยัง ? เปิ้ล : ยัง เสร็จแล้วผมก็เลยเอาลูกไปฝากหลวงพ่อสมเด็จที่วัดเทพศิรินทร์ ฝากเป็นลูกบุญธรรมเลย เพื่อแก้เคล็ด ตามที่ท่านบอก