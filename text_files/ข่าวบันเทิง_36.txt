ยังคงเป็นมหากาพย์ที่หาจุดจบแบบลงตัวไม่ได้ สำหรับปมดราม่าของ เจนนี่ ได้หมดถ้าสดชื่น นักร้องและเจ้าของค่ายเพลง ได้หมดถ้าสดชื่น กับอดีตนักร้องหนุ่มร่วมวง เก้า เกริกพล เกี่ยวกับข้อตกลงและค่าตอบแทนจากการร่วมทำเพลงฮิต เลิกคุยทั้งอำเภอเพื่อเธอคนเดียว ซึ่งมียอดผู้เข้าชมในยูทูบมากกว่า 350 ล้านครั้ง
ล่าสุด นักร้องลูกทุ่งอย่าง แคนดี้ รากแก่น ก็ได้โพสต์ข้อความผ่านทางอินสตาแกรมส่วนตัว @kandyrakkaen โดยขอแสดงความคิดเห็นถึงเรื่องราวที่เกิดขึ้นในมุมของตัวเอง พร้อมทั้งยังฟาดแบบจัดหนักจัดเต็มไว้ด้วยว่า ว่าจะไม่ละนะ ในวงการเกิดได้ก็ดับได้ รวยได้ก็หมดได้ อันไหนจริงเท็จเดี๋ยวก็พิสูจน์ออกมาให้กระจ่าง ซึ่งส่วนใหญ่คนทั้งวงการเขารู้กันหมดแล้ว
"ว่าจะไม่ละนะ!! คือในวงการอะ เกิดได้ ก็ดับได้… รวยได้ก็หมดได้!! ชื่อเสียง ความดังอะ… ไม่ยั่งยืนหรอก แต่ถ้าทำดีอะ… อยู่ยาว"
"สำหรับเรื่องนี้… แคนดี้มองว่า เรื่องน้ำใจสำคัญสุดนะ... การเห็นคุณค่าของทุกคนที่ร่วมทำงานด้วย… สำคัญมาก… ไม่ใช่อิ่มคนเดียว คนอื่นตายเรียบ… และอีกเรื่องที่อยากฝากคือ สัมมาคาราวะ… อันนี้สำคัญมาก..."
"ส่วนเรื่อง จริง-เท็จยังไง… อันนี้มันพิสูจน์ได้ ด้วยความจริง… เท่านั้น!!! เดี๋ยวก็รู้กัน ส่วนคนทั้งวงการ… เขารู้กันหมดละ 555"
"น้องเก้า... พี่ว่าเรื่องหาหลักฐานได้รับเงิน 500... น้องคงไม่มีแน่ เพราะน้องคงรับเงินสด... งั้นพี่แนะนำให้น้อง เอาหลักฐานว่า น้องไม่เคยได้รับเงินสักบาท จากการไปออกรายการทีวี ที่ควรจะหารกัน... มาสู้เลย... เพราะทางนั้นก็คงไม่มีหลักฐานการจ่ายเงินเหมือนกัน... ดีกว่านะ #พี่เหนื่อยแทน"
"พี่เคยไปออกรายการโปรโมทเพลงนะ...-ถ้ารายการให้มา 10,000 พี่ให้ Dancer 6,000 ที่เหลือ หาร/พี่ปิ้ก ผจก. 1,000-ถ้ารายการให้มา 4,000 พี่ให้ Dancer 3,000/พี่ปิ้ก ผจก. 1,000-ถ้ารายการให้ 2,000 พี่ให้ dancer หมด-ถ้ารายการไม่ให้ พี่จ่ายเอง!!!"
แคนดี้ รากแก่น
"เงิน 500 ไม่ใช่ว่าน้อย... แต่มันคือ ความถูกต้องทีมันต้องหารกัน... อย่าอม!! ขนาดไปทำงาน แคนดี้ยังให้เบี้ยเลี้ยงพี้ปิ้ก 500-2,000... ที่ให้ 500 เพราะทางงานให้มาน้อย แบ่งกันแล้วเหลือน้อย... เวลาให้ 500 พี่นี่โคตรอายให้เลย... แบบ เกรงใจเลย!! แต่ทำไมน้องกล้าให้หว่า!!!?"
"วงแคนดี้ ค่าตัวน้อยกว่าวงน้องตั้ง 3 เท่า แต่ทุกคนอิ่มครบหมด!! #น้ำใจ จ้ะ สำคัญ"
"ส่วนเรื่องการแบ่ง 70/30 จริงๆ มันก็อยู่ที่ตกลงนะ ถ้าไม่มีหลักฐาน ก็ว่ายาก!! สัญญาไม่มีก็จบข่าว... สัญญาใจไม่มีในโลก... แต่ #น้ำใจ มีนะ จริงๆ"
"หญิงลีซื้อรถให้ผู้แต่งเพลง ขอใจ โดยไม่มีสัญญา... ลำไย ซื้อทอง ให้คนแต่งเพลง โดยไม่มีสัญญา... แคนดี้ ให้เงินน้องๆ ในวงที่ฝ่าฝันด้วยกัน โดยไม่มีสัญญา!! ทั้งหมด คือ #น้ำใจ"
"เรื่องนี้จะจบคือ ถ้าอะไรทำพลาดไป ก็ยอมรับ ขอโทษ และขอโอกาสแก้ไข..มันจะดูน่ารักมากกกกก ทั้งสองคนอะ...แบบ...ก็รู้ไม่รู้จริงๆ ว่าควรแบ่งยังไง...ตอนนี้หนูทราบละ...เดี๋ยวหนูปรับใหม่ค่ะ...ไรงี้"
"คนในวงการเดียวกัน ช่วยเหลือกันเถอะ...รักกันเถอะ... แต่ถ้าผิด ละไปเรื่อย...บานปลายชัวร์...ทุกคนมีสมอง มีความคิดค่ะ...ออกมาสู่โลกภายนอกกันนะคะ"
"ปล. ทัวร์ไม่ต้องลง นี่คือความเห็นส่วนตัวของคนที่อยู่ในวงการมานานกว่า...ไม่ได้มีค่าย แต่มีบริษัท บริหารจัดการงานมานานละ...และชอบตามข่าว... หรือ เสือก นั่นเอง!! จบนะ #เหนื่อยแทน"


"เปา กิ่งกาญจน์" โพสต์แซ่บ! ข้อเท็จจริงอีกมุม จากปากอดีตเด็กในค่าย "ได้หมดถ้าสดชื่น"
"เจนนี่ ได้หมดถ้าสดชื่น" พูดทุกเรื่อง เคลียร์ดราม่า "เก้า เกริกพล" ไม่ลบคลิป ไม่กลัวค่ายเจ๊ง
"หนุ่ม กรรชัย" งัดหลักฐานฟาด "เจนนี่" ยืนยันจ่ายหลักหมื่น ทำไม "น้องเก้า" ได้แค่ 500
"เก้า เกริกพล" โพสต์แล้ว หลัง "เจนนี่" ไลฟ์สดเรื่องโกงค่าตัว
"เจนนี่" ไลฟ์อีกครั้งแจงชีวิตนี้ไม่เคยโกงใคร ยกมือเอ่ยคำสาบานให้มีอันเป็นไป
เก้า เกริกพล ต้องได้ค่าตัวจาก "เจนนี่ ได้หมดถ้าสดชื่น" เท่าไหร่? หลังทำยอดวิวยูทูบดังพลุแตก
ประวัติ "เก้า เกริกพล" เปิดวาร์ปหนุ่มคมเข้ม มากความสามารถด้านการร้องและดนตรี
ประวัติ "เจนนี่ ได้หมดถ้าสดชื่น" สาวน้อยมากความสามารถที่มีดีมากกว่าความสดชื่น

