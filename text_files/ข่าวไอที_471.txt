        ภาพคอนเซปท์ iPhone 7 แบบไร้ช่องเสียบหูฟัง มาพร้อมกล้องด้านหลัง 15 ล้านพิกเซล และตัวเครื่องที่บางเฉียบกว่าเดิม
        ก่อนหน้านั้น เคยมีข่าวลือออกมาว่า Apple จะออกแบบดีไซน์ของ iPhone 7 (ไอโฟน 7) ใหม่ ให้บางลงกว่าเดิม ด้วยการตัดช่องเสียบหูฟังขนาด 3.5 มิลลิเมตรออกนั้น ล่าสุด เว็บไซต์ Handy Abovergleich ในประเทศเยอรมนี ได้เผย ภาพคอนเซปท์ iPhone 7 แบบไร้ช่องเสียบหูฟัง มาให้ชมกันแล้ว ซึ่งเป็นผลงานการออกแบบของ ric Huisman



        สำหรับดีไซน์โดยรวมของ iPhone 7 concept นี้ ยังคงคล้ายกับ iPhone 6S แต่ความต่างอยู่ตรงที่ ตัวเครื่องบางกว่าเดิม เนื่องจากตัดช่องเสียบหูฟังออกไป และแทนที่ด้วยหูฟัง AirPods ซึ่งเป็นหูฟังแบบ Bluetooth แทน ส่วนพอร์ต Lightning เดิมนั้น เปลี่ยนเป็นพอร์ต USB-C และกล้องด้านหลัง เพิ่มความละเอียดจากเดิม 12 ล้านพิกเซล เป็น 15 ล้านพิกเซล ส่วนกล้องด้านหน้า ยังมาพร้อมกับความละเอียด 5 ล้านพิกเซล เท่าเดิม
อย่างไรก็ดี ภาพดังกล่าวข้างต้น เป็นเพียงคอนเซปท์เท่านั้น

ข้อมูลอ้างอิง : คลิกที่นี่ 
 TMC News