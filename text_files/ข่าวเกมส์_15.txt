10 เกมส์โหลดฟรีเด็ดๆ จากใน Steam
Steam free games
จากเมื่อก่อนที่เกมส์ PC มักถูกมองข้ามตลอด  เพราะมีการโหลดเกมส์เถื่อนเยอะมาก แต่ปัจจุบันยอดขายและรายได้จากเกมส์ PC  นับว่าเป็นเครื่องเกมส์ที่ทำรายได้สูงที่สุดในโลกตอนนี้  แม้แต่เกมส์มือถือยังสู้ไม่ได้ ส่วนหนึ่งเป็นเพราะเกม MOBA ดังของโลกอย่าง  LOL, HON และ DOTA 2 มีให้เล่นแค่ใน PC นั่นเอง และส่วนสำคัญอีกอย่างก็คือ  การมีส่วนร่วมของระบบการขายเกมแบบดิจิตอล ที่สะดวกสบายมากขึ้น
Steam ของ Valve นับเป็นผู้ให้บริการขายเกมแบบดาวน์โหลดรายใหญ่  ที่มีส่วนทำให้รายได้ของเกมส์ PC ยังคงสูงจนทุกวันนี้ เพราะทั้งสะดวก  ราคาถูก มีระบบคอมมูนิตี้ และยังมีโปรโมชั่นลดราคาอยู่เสมอๆ  แต่ของดียไม่ได้มีแค่นั้น ใน Steam ไม่ได้ขายเกมอย่างเดียว  แต่มีเกมประเภทโหลดฟรีให้เล่นกันด้วย เราลองมาดู 10 เกมฟรีใน Steam  ที่อยากแนะนำกันหน่อย
 
Dota 2
เวอร์ชั่นต่อของเกมแนว MOBA ยอดฮิตที่ทำออกมาในแบบตัวเกมเต็มๆ ไม่ใช่  Mod ของ Warcraft แบบภาคแรก ทำให้ทาง Valve  สามารถจัดการปรับปรุงแก้ไขตัวเกม และเพิ่มระบบการเล่นต่างๆได้ดีขึ้น  แถมกราฟิกของ Dota 2 ยังสวยกว่าเกมแนวเดียวกันอื่นๆด้วย  จนปัจจุบันมีความนิยมเล่นสูสีกัเกม Moba อื่นๆแล้ว และรางวัลการแข่งขัน  eSports ก็สูงสุดด้วย
Steam free games
 
Super Crate Box
เกมยิงแอคชั่น 2D กราฟิกแบบ 8bit ที่ไม่สวยแต่สนุกกว่าที่เห็น  ตัวเกมเป็นแบบไฮสปีดแอคชั่น ที่มีความเร็วสูง  บังคับตัวละครใช้ปืนยิงต่อสู้กับเจ้าพวกกล่องประหลาดให้สิ้น  โดยในเกมมีอาวุธปืนให้ใช้มากมาย ทั้งปืนพก ปืนคู่ ปืนกล ลูกซอง มิซไซล์  ระเบิด และอื่นๆ

 
Velvet Sundown
เกมแปลกแนวดราม่า ที่น่าสนใจสำหรับคนชอบเกมแนวเน้นเนื้อเรื่อง  ซึ่งเกมนี้จะไม่มีจุดหมายปลายทางที่แน่นอน  ขึ้นอยู่กับผู้เล่นว่าอยากจะจบเกมไปทางไหน ซึ่งจะต้องตั้งเป้าไว้ก่อน  จากนั้นก็เริ่มหาทางไปสู่เป้าหมาย  โดยผู้เล่นจะเป็นหนึ่งในผู้โดยสารเรือยอร์ชสุดหรู พร้อมกับผู้เล่นคนอื่นๆ  (เกมนี้เป็นเกม Multiplayer) ซึ่งผู้เล่นแต่ละคนอาจมีเป้าหมายต่างกันไป  ผู้เล่นจะต้องลองคุยกับตัวละครอื่นดูเพื่อหาทางไปต่อ แต่อาจเจอบทสนทนาแปลกๆ  และเข้าไปพัวพันกับเรื่องแปลกๆ จนเป้าหมายเปลี่ยนไปก็เป็นได้

 
How Do You Do It?
เกมแปลกๆแนว 18+ เกมนี้ดูภาพเหมือนจะไร้เดียงสา  แต่มันเป็นเกมสอนให้ผู้เล่นรู้จักกับการมี Sex จริงๆ ผ่านทางหนูน้อยวัย 11  ขวบ ที่นำเอาตุ๊กตา 2 ตัวมาเล่นแล้วให้มี Sex กัน หากชอบเกมแนวแปลกๆ  ต้องลองเกมนี้เลย

 
Team Fortress 2
เกมยิงที่ถึงเก่า แต่ก็ยังมีคนนิยมเล่นอยู่จำนวนมาก และทาง Valve  ก็ยังมีอัพเดตอยู่เรื่อยๆ  จุดเด่นของเกมอยู่ตรงมันเป็นเกมยิงที่ต้องอาศัยทีมเวิร์ค  เพราะตัวผู้เล่นจะมีหลายคลาสให้เลือก แต่ละคลาสก็มีข้อดีข้อเสียต่างกัน  เสียแค่ตรงที่กราฟิกตัวละครเกมนี้มันออกแนวการ์ตูนไปหน่อยเท่านั้น  ไม่โหดเถื่อนฮาร์ดคอร์
Steam free games
 
Path of Exile
เกมออนไลน์ดาร์กแฟนตาซีมุมมองสูง คล้ายเกม Diablo  ที่เน้นการเดินหน้าฆ่ามอนสเตอร์ลูกเดียวและหาไอเทมมาเสริมความแข็งแกร่งตัวละครของเรา  และยังมีการทำเควสเนื้อเรื่อง จุดเด่นของเกมนี้จะอยู่ที่ระบบ  Active  Skill จาก Gem และ Passive Skill จาก Skill Tree โดย Gem   นั้นสามารถนำไปใส่ในอุปกรณ์ของเราทำให้ความสามารถของสกิลดียิ่งขึ้น  เกมนี้เปิดให้เล่นมาตั้งแต่ปี 2011 และยังได้รับความนิยมอยู่ โดยมี Server  ให้บริการใน SEA (South East Asia) ด้วย

 
Depression Quest
อีกเกมส์แปลก ที่เป็นแนวปมชีวิตหรือดราม่าปัญหาชีวิต  โดยจะดำเนินเรื่องแบบข้อความ ที่จะมีบทสนทนาและข้อความมาให้เลือกตอบ  ว่าคุณจะเลือกเส้นทางไหน และมีฉากจบที่หลายหลายแบบมาก  เกมนี้เหมาะสำหรับคนชอบไขปัญหาชีวิตและชอบอ่าน แต่ถ้าไม่ชอบอ่าน  ขอแนะนำว่าข้ามมันไปเลยดีกว่า
Steam free games
 
Warframe
เกมยิงโหลดฟรี ที่ให้คุณเล่นเป็นพวกนินจาอวกาศ แทนที่จะเล่นเป็นทหาร ตำรวจ หรือโจรก่อการร้าย แค่นี้แปลกพอหรือยัง?

 
Hawken
เกมยิงโหลดฟรีอีกเกม แต่เกมนี้เป็นแนวไฮสปีดแอคชั่น  ที่ผู้เล่นสามารถขึ้นขี่หุ่นยนต์ได้ คล้ายๆเกม Titan Fall  แถมเพิ่มลูกเล่นด้วยการมีระบบโมหุ่นยนต์ได้ด้วยนะ

 
The Cat and the Coup
เกมแปลกแนวอิงประวัติศาสตร์ ผู้เล่นจะรับบทเป็นแมวของ Dr. Mohammed  Mossadegh นายกรัฐมนตรีคนแรกของประเทศอิหร่าน ที่มาจากการเลือกตั้ง  เมื่อสมัยปี 1953 โดยต้องบังคับแมวไปตามจุดต่างๆ เพื่อพา Dr. Mohammed  เดินเรื่องราวไปตามชีวประวัติของเขา  ซึ่งมีวีรกรรมครั้งสำคัญคือการออกกฏหมายให้รัฐบาลอิหร่านเข้าไปแทรกแซงทรัพย์สินของบริษัทต่างชาติที่มาลงทุนน้ำมันในอิหร่าน  ทำให้ประชาชนอิหร่านชื่นชอบกันมาก แต่ทางอังกฤษและอเมริกาโกรธจนควันออกหู  ถึงขนาดขนเรือรบมาปิดอ่าวของอิหร่านเลยทีเดียว

 
Source:

http://kotaku.com/10-free-steam-games-worth-playing-1695111846
