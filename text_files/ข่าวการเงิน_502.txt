มาทำความรู้จักกับชายหนุ่มหน้าตาจิ้มลิ้ม "ปลาวาฬ วรสิทธิ์ อิสสระ" ทายาทคนโตของตระกูล "อิสสระ" เจ้าพ่อแห่งวงการธุรกิจอสังหาริมทรัพย์
"ปลาวาฬ" เริ่มมีชื่อเสียงโด่งดังในวงการอสังหาริมทรัพย์ และการท่องเที่ยวมากยิ่งขึ้น หลังจากที่เรียนจบการโรงแรมจากต่างประเทศ และกลับมาอยู่เมืองไทยได้ไม่นาน พ่อของปลาวาฬ "สงกรานต์ อิสสระ" ตัดสินใจครั้งใหญ่ ทำโครงการบ้านพักตากอากาศ ที่จังหวัดภูเก็ต เป็นครั้งแรก และมีแผนพัฒนาให้เป็นโรงแรม เพราะเชื่อว่าธุรกิจสามารถเกื้อกูลกันได้
ชีวิตของปลาวาฬจึงหันเห มาเป็นผู้บริหารของโครงการนี้ ซึ่งเป็นรีสอร์ทสวยที่สุดบนเกาะภูเก็ตชื่อว่า "ศรีพันวา" รีสอร์ทระดับ 5 ดาว เนื้อที่กว่า 80 ไร่ ที่มีชื่อเสียงอันดับ 1 ของธุรกิจอสังหาริมทรัพย์ที่ดีที่สุดของเมืองไทย กลุ่มเป้าหมายเป็นผู้ที่ต้องการความเงียบสงบในการพักผ่อน กลุ่มคนมีเงิน ที่หลงใหลความหรูหราและความมีสไตล์ในการท่องเที่ยว
สำหรับปลาวาฬแล้ว "ศรีพันวา" รีสอร์ทซึ่งมีมูลค่ากว่า 6 พันล้านแห่งนี้ แทบจะเป็นทุกลมหายใจของเขาในขณะนี้ ทั้งการตกแต่ง การดูแลลูกค้า การทำอาหาร การฝึกพนักงาน ทุกรายละเอียดของศรีพันวา เขาให้ความสนใจทุกตารางนิ้ว
จุดเด่นในการให้บริการของศรีพันวา เป็นจุดที่   "ปลาวาฬ อิสสระ" ให้ความสำคัญเป็นอย่างมาก ลูกค้าที่มาพักผ่อนที่นี่ จะมีผู้ช่วยส่วนตัว ไว้บริการได้ตลอด 24 ชั่วโมง
แม้ว่าราคาของห้องพักที่ "ศรีพันวา" จะมีราคาสูง ประมาณ 20,000 บาทไปจนถึงหลักแสนต่อคืน แต่ปลาวาฬ ก็ไม่ได้มองข้ามจุดนี้ เพราะเจ้าตัวรับรองว่า หากได้มาพักที่นี่แล้ว ไม่ผิดหวังอย่างแน่นอน เรียกได้ว่าคุ้มค่ากับค่าห้องพัก ซึ่งเพียบพร้อมด้วยการบริการและกิจกรรมการพักผ่อนมากมาย
หรือจะเป็นการวางกลยุทธ์ทางด้านการตลาด ที่มีทั้งโปรโมชั่นต่างๆ ให้เข้าพักแบบสุดคุ้ม เหมาะกับการจัดทริปฮันนีมูนสุดพิเศษ และด้วยกลยุทธ์ต่างๆที่ "ปลาวาฬ วรสิทธิ์ อิสสระ" เป็นผู้บริหารเอาไว้นั้น ทำให้ "ศรีพันวา รีสอร์ท" กลายเป็นดินแดนในฝันของหลายๆคน และมีชื่อเสียงโด่งดังทั้งในประเทศไทย รวมไปถึงต่างประเทศจนทุกวันนี้
 
 
ขอบคุณภาพ sripanwa facebook, Wan Vorasit Issara

 
 
ธุรกิจหรูของสงกรานต์ - แอฟ ทักษอรสวยมาก! รีสอ์ท 60 ล้านของ ภูริ ที่ปาย
นาวิน ต้าร์ - พลอย เฌอมาลย์ น่ารักๆ ที่ร้าน made my dayแสนแซ่บ ร้านอาหารอีสานไฮโซของ "นุ่น วรนุช"
 
 