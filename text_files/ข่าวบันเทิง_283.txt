เจนี่ ก่อนหน้านี้มีการไขรหัสลับความรักรู้กันแค่สองเราเป็น กึ้ง เฉลิมชัย หรือเปล่า ล่าสุดมีภาพทั้งคู่ควงกันดินเนอร์  
ก่อนหน้านี้มีการไขรหัสความรักที่ยังเป็นความลับของสาว เจนี่ เทียนโพธิ์สุวรรณ กันไปแล้วจากภาพในอินสตาแกรมของนางเอกสาวกับทรงผมถักเปียข้าง รวมถึงแท็กชื่อหนุ่มปริศนาบนภาพ @mistermekth และปริศนาตัวอักษรย่อว่า bae ที่ดูเหมือนจะเป็นคาแรกเตอร์ของ เจนี่ ไปแล้วคือความรักมาพร้อมกับรหัสลับ!!!
และหนุ่มปริศนาที่ถูกจับตามากที่สุดคือ "กึ้ง เฉลิมชัย" เพราะระยะหลังมีกระแสออกมาตลอดว่าเขาทั้งคู่กำลังซุ่มปลูกต้นรักกันอย่างเงียบๆ  และเพื่อนหนุ่ม "เจสัน" ที่ "เจนี่" ควงไปเที่ยวบ่อยๆ เป็นเพียงเพื่อนสนิทจริงๆ ที่ไม่ได้มีความพิเศษ 
ซึ่งดูเหมือนความจริงจะเริ่มมาจากข่าวลือทั้งนั้น เพราะล่าสุดสื่อบันเทิงซุบซิบได้ลงภาพของ เจนี่ และ กึ้ง ขณะอยู่ในร้านอาหารแห่งหนึ่ง เรียกว่าเป็นภาพปาปารัซซี่ที่มือดีแอบถ่ายได้ ก็ไม่รู้ว่าเรื่องราวความรักของ เจนี่ จะใช่ หนุ่มกึ้ง ที่เข้ามาดูแลหัวใจให้สดใสอีกครั้งหรือไม่ แต่เรียกว่ามีลุ้นนะแบบนี้   