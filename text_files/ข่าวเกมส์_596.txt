เกมมือถือ
ข่าวนี้เราไม่ได้ยุยงส่งเสริมให้ท่านผู้อ่านหาหนัง AV มาดู แต่ถ้าใครที่เคยดูมาแล้วน่าจะเคยเห็นชายคนที่อยู่ในภาพด้านบนมาบ้างแล้ว เขาคือนักแสดงหนัง AV ญี่ปุ่นที่มีชื่อเสียงที่สุดนามว่า Taka Kato ซึ่งได้ลาออกจากวงการไปเมื่อปี 2013 ไม่นานนี้เอง Taka Kato คือผู้ชำชองการใช้นิ้ว จนได้รับฉายาในวงการว่า Goldfinger ดรรชนีทองคำ เพราะหากผู้หญิงคนไหนเจอนิ้วของเขาเข้าไปล่ะก็ รับรองว่าเสร็จทุกราย โดยคุณ Taka บอกไว้ว่า "I've brought happiness to 8,000 women." นิ้วของเขาส่งผู้หญิงขึ้นสวรรค์มาแล้วกว่า 8,000 คน
ปกติแล้วก็ไม่ได้สนใจหรอกว่านักแสดง AV ไปทำอะไรต่อหลังลาวงการ โดยเฉพาะนักแสดงผู้ชายยิ่งไม่สนใจ แต่ล่าสุดมีข่าวว่าเขาไปร่วมงานกับเกมมือถือของประเทศจีน ซึ่งไม่เคยได้ยินว่ามีค่ายเกมไหนจ้างนักแสดงหนัง AV ไปร่วมงานมาก่อน โดยคุณ Taka ได้รับงานถ่ายทำโฆษณาของเกม Max Strike ของบริษัท One Click Games (Shanghai Wanke Internet Technology) ที่คุณสามารถรับชมได้จากคลิปด้านล่าง
เนื้อหาในคลิปโฆษณาก็ประมาณว่า คุณ Taka Kato ผู้ใช้นิ้วทำให้ผู้หญิงมีความสุขมากกว่า 8,000 คน แต่เขาก็ไม่เคยเจอกับอะไรที่ท้าทายในความสามารถความไวของนิ้วเขาเลย จนกระทั่งเขาได้มาพบกับเกม Max Strike ของบริษัท One Click Games เนี่ยแหละ ที่ทำให้เขารู้สึกท้าทาย และแสดงพลังของนิ้วเขาในการเล่นเกมอย่างเต็มที่ ประมาณว่าเกมนี้เน้นใช้นิ้วจิ้มหน้าจอ
ดูคลิปโฆษณาได้ที่ https://www.facebook.com/photo.php?v=526250754139574
ดูๆแล้วคลิปโฆษณาก็ไม่มีอะไรมาก แต่รัฐบาลจีน โดยกระทรวงวัฒนธรรมของจีนก็เห็นว่าไม่เหมาะสม และแบนโฆษณาเกมตัวนี้ออกไปเรียบร้อยแล้ว เพราะกฎหมายเกี่ยวกับเกมของจีนล่าสุดระบุไว้ว่า ห้ามมีเนื้อหาของเกมเกี่ยวข้องกับเรื่องทางเพศ ยาเสพติด และการพนัน ซึ่งที่ผ่านมามีเกมออนไลน์และเกมมือถือของจีนหลายเกม โดนแบนด้วยกฎหมายนี้มาแล้วมากมาย โดยเฉพาะเรื่องระบบสุ่มไอเท่ม ที่เข้าข่ายการพนัน
และที่ซวยซ้ำซ้อนคือ นอกจากโฆษณาจะโดนแบนแล้ว ทางจีนยังแบนตัวเกม Max Strike และปรับเงินบริษัท One Click Games เป็นเงิน 172,000 หยวน หรือเกือบล้านบาทไทยด้วย งานนี้ทุกอย่างเป็นเพราะดันไปจ้างอดีตดารา AV มาเล่นโฆษณาแนวๆ 18+ นี้นั่นเอง ถ้าโฆษณาแบบธรรมดาๆก็รอดไปแล้ว ส่วนเจ้าตัวคุณ Taka ไม่รู้ว่างานนี้ได้รับค่าจ้างเล่นโฆษณาไปแล้วหรือยัง แต่ตอนนี้คงเผ่นกลับญี่ปุ่นไปแล้วแหงๆ