กลายเป็นเรื่องที่แชร์กันทั่วโลกอินเตอร์เน็ตอีกแล้วเมื่อสมาชิกที่ชื่อ JoobJib ได้โพสต์เล่าเรื่องที่เธอไปพบมาบนเว็บไซต์พันทิพย์ โดยเหตุการณ์เกิดขึ้นเมื่อเวลา 17.22 น. ของวันที่ 19 มิ.ย. สมาชิกคนดังกล่าวเขียนบรรยายข้อความตอนหนึ่งว่า "ถ้าจะออกจากที่จอดได้ จะต้องเข็นรถที่ประกบหน้าหลังไปเพื่อให้รถเธอคนนี้มีที่พอที่จะค่อยๆ ขยับรถตัวเองออกค่ะ แต่คุณเธอเล่นง่าย ขึ้นรถได้ ก็สตาร์ทรถ แล้วใช้รถของตนเองเป็นตัวเข็นรถคันข้างหน้าแทน ดันไปจนเจ้ารถ chevrolet สีเทา ขยับไปข้างหน้า ไปชนกับคันข้างหน้า แล้วไหลกลับมาหารถคุณเธออีกครั้ง คุณเธอก็กดคันเร่งของตัวเอง เพื่อดันกลับไปใหม่ ปึง....ปึง.... เป็นแบบนี้อยู่ 2-3 ครั้ง จนเธอออกไปได้ ไม่คิดแม้แต่จะมามองร่องรอยที่ตัวเองได้ทำไว้สักนิด"
อย่างไรก็ตามได้มีผู้เข้ามาแสดงความคิดเห็นเป็นจำนวนมากต่อกรณีนี้ โดยส่วนใหญ่ประณามในการกระทำของผู้หญิงคนนี้

 