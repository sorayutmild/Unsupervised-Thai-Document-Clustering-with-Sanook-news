หลังจากที่สร้างความฮือฮาไปเมื่อปีที่ผ่านมา กับการที่ มิยาบิ คอนโดะ เจ้าของตำแหน่งเรซควีนแห่งปี 2020 (Race Queen of the Year 2020) ตัดสินใจโดดมารับงานถ่ายแบบกราเวียร์เป็นครั้งแรกในชีวิตซึ่งกระแสตอบรับถือว่าดีทีเดียว จนทำให้เธอตัดสินใจคลอดผลงาน DVD ชุดที่สองออกมาในชื่อ Elegant ให้แฟนๆ ได้สะสมกันอีกแล้ว งานนี้บอกเลยแจ่มเหมือนเดิมทีเดียวสำหรับสาวสวยจากเมืองไซตามะ เปิดตัวครั้งแรกในวงการมอเตอร์สปอร์ตด้วยการเป็นเรซควีนให้กับ LEXUS TEAM au TOM'S au circuit queen ในการแข่งขันรายการ SUPER GT เมื่อปี 2015ตั้งแต่นั้นเป็นต้นมา เธอก็มีงานแบบไม่เคยขาดไม่ว่าจะเป็น Super Formula, Super Endurance, Suzuka 10H รวมถึงการแข่งขันระดับโลกอย่าง MotoGP นอกจากนี้เธอยังมีงานถ่ายแบบในญี่ปุ่นอีกมากมายโดยเมื่อปี 2020 นางแบบสาววัย 28 ปี สามารถเอาชนะใจกรรมการ ก้าวขึ้นคว้ารางวัล Race Queen of the Year ซึ่งเป็นรางวัลที่ยิ่งใหญ่ที่สุดของสาวๆ ในวงการมอเตอร์สปอร์ตแดนปลาดิบ แถมยังถือเป็นเจ้าของรางวัลครั้งแรกในยุคเรวะ (ศักราชใหม่ของญี่ปุ่น)นอกจากนี้เธอยังเคยรับงานเป็นริงเกิร์ลให้กับการแข่งขันต่อสู้มวย K-1 ที่ประเทศญี่ปุ่น มาแล้ว แต่กับงานใหม่ของเธอนั่นก็คือการถ่ายแบบกราเวียร์ในรูปแบบของ DVD ที่เชื่อว่าเธอจะทำได้ดีเหมือนกับผลงานในวงการต่างๆ ที่ผ่านมา

 