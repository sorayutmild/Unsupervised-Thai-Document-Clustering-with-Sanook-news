ตำรวจ ปคม. แถลงจับกุมแม่ใจร้าย วัย 29 ปี บังคับลูกสาวแท้ๆ วัย 14 ปี ขายบริการทางเพศ เปิดบริสุทธิ์ 30,000 บาท 
ผู้สื่อข่าวรายงานว่า (4 ก.ค.) ที่กองบังคับการปราบปรามการกระทำความผิดเกี่ยวกับการค้ามนุษย์ (ปคม.) เจ้าหน้าที่ตำรวจ พร้อมด้วย น.ส.ปวีณา หงสกุล ประธานมูลนิธิปวีณาเพื่อเด็กและสตรี แถลงจับกุม น.ส.โอ๊ค (นามสมมุติ) อายุ 29 ปี หลังก่อเหตุบังคับลูกสาวแท้ๆของตัวเองวัย 14 ปี ขายประเวณี โดยจับกุมตัวได้ที่ถนนท่าเรือ อ.เมือง จ.ตราด 
สืบเนื่องจากเมื่อวันที่ 4 พ.ค. ที่ผ่านมา เจ้าหน้าที่ กก.2 บก.ปคม. ได้รับการประสานงานจากมูลนิธิปวีณาฯ ให้ช่วยตามหาด.ญ.บี(นามสมมุติ) หายตัวไปจากบ้านโดยถูกนายสิทธิชัย อินทะนาม หรือปลาย สาวประเภทสองไปเร่ขายบริการทางเพศในจังหวัดระยอง จึงนำกำลังเข้าไปช่วยเหลือ และได้ช่วยเหลือ ด.ญ.เอิ้ก (นามสมมุติ) มาด้วย ซึ่งจากการสอบถาม ด.ญ.เอิ้ก(นามสมมุติ) ให้การว่า ก่อนหน้านี้เคยถูก น.ส.โอ๊ค ผู้เป็นแม่แท้ๆไปขายบริการ โดยการเปิดบริสุทธิ์ในราคา 30,000 บาท จนกระทั่งพนักงานสอบสวนได้รวบรวมหลักฐานและดำเนินคดีดังกล่าว
สอบสวน น.ส.โอ๊ค กล่าวว่า ตนมีลูกทั้งหมด 7 คน ด.ญ.เอิ้กเป็นลูกสาวคนโต ขณะที่เรียนหนังสือได้ถึง ม.2 ก็ลาออกและไปอาศัยอยู่กับ น.ส.บี ที่ อ.แกลง จ.ระยอง ตนคิดว่าลูกไปทำงานรับจ้างทั่วไปเพราะส่งเงินกับมาบ้านบ้าง ไม่คิดว่าลูกจะมาทำงานเช่นนี้
"ในฐานะคนเป็นแม่ ไม่มีแม่คนไหนในโลกนี้ที่จะบังคับให้ลูกขายตัวเลี้ยงตัวเอง แม้ฉันจะมีลูกหลายคน และมีฐานะยากจนแต่ก็ไม่ทำอย่างนั้นแน่นอน และไม่เคยมีความคิดนี้อยู่ในสมอง" น.ส.โอ๊ค กล่าว