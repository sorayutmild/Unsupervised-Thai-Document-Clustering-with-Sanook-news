ตบเกรียนฟรีเซอร์ร่างใหม่กันได้ ใน Dragon Ball Xenoverse
Dragon Ball Xenoverse
ฟรีเซอร์ อดีตจอมวายร้ายผู้แข็งแกร่งสุดในจักรวาล ผู้กวาดล้างชาวไซย่าและทำลายดาวนาเม็ก แต่กลับสิ้นชื่ออย่างง่ายดายหลังจากนั้นเมื่อถึงยุคซุเปอร์ไซย่า แต่อย่างไรก็ตามฟรีเซอร์ก็ยังเป็นวายร้ายที่แฟนชื่นชอบที่สุด และแม้แต่ อาจารย์ โทริยามะ อากิระ ก็ยังชอบด้วย ถึงได้มีการนำฟรีเซอร์กลับมาใหม่อีกครั้งในภาค Dragon Ball Z: Resurrection ‘F' ดรากอนบอล Z ภาคมูฟวี่ใหม่ที่กำลังจะฉายเร็วนี้ เมื่อฟรีเซอร์ฟื้นคืนชีพ
ในสายตาผู้อ่านแล้ว ฟรีเซอร์ที่แม้แต่ซุเปอร์ไซย่าร่างแรก ยังสู้ไม่ได้ แล้วจะสู้พวกโกคูที่ตอนนี้ปราบได้กระทั่งจอมมารบูลงได้เชียวเหรอ ตรงนี้ อาจารย์ โทริยามะ อากิระ ก็ให้เหตุผลว่า เผ่าของฟรีเซอร์นั้นเป็นอัจฉริยะด้านการต่อสู้มาแต่เกิด คือเก่งตั้งแต่เกิดแม้ไม่ได้ฝึกฝน ด้วยเหตุนี้ถ้าฟรีเซอร์ฝึกฝนร่างกายและฝีมือหน่อย ก็จะทำให้เก่งขึ้นอีกมาก ก็เลยทำให้มีพลังต่อสู้สูงเท่าพวกโกคูในเวลาอันรวดเร็ว แถมยังมีร่างใหม่เป็นสีทองด้วย
Dragon Ball Xenoverse
ฟรีเซอร์สีทองทำให้กระแสฮิตดรากอนบอลกลับมากันอีกครั้ง โดยเฉพาะเกม Dragon Ball Xenoverse ที่ได้รับการตอบรับดี ก็เลยมีการนำเอาฟรีเซอร์สีทอง เพิ่มเป็น DLC ให้กับตัวเกมด้วยซะเลย มาพร้อม DLC เสริมตัวที่สามของเกม เป็นตัวใหม่ที่ชื่อว่า Golden Frieza ซึ่งใน DLC ตัวที่สามก็ยังมีตัวละครใหม่อื่นๆอย่าง Jaco the Galactic Patrolman (การ์ตูนใหม่ของ อาจารย์ โทริยามะ อากิระ) และอื่นๆอย่างเควสใหม่ ชุดตัวละคร เครื่องประดับ และท่าไม้ตายใหม่ๆ สำหรับตัวละครสร้างเอง
Golden Frieza จะมีให้เล่นกันใน DLC ที่สามของทุกเครื่อง ทั้ง PlayStation 3, PlayStation 4, Xbox 360, Xbox One, และ PC ส่วนมูฟวี่ Dragon Ball Z: Resurrection ‘F' จะเริ่มฉายที่ญี่ปุ่นวันที่ 18 เมษายน 2015
Dragon Ball Xenoverse