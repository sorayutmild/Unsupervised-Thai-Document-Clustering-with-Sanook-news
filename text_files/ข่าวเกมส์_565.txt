ถ้าพูดถึงเกม Action Adventure ชื่อดังที่ตัวละครเป็นผู้หญิงแล้ว ก็ไม่แปลกใจที่หลายคนจะนึกถึง Tomb Raider ซึ่งเป็นหนึ่งในซีรี่ย์เกมที่ขายดีมาตั้งแต่สมัยภาคแรกบนเครื่อง PlayStation และกวาดรายได้เข้ากระเป๋าได้เป็นจำนวนมาก
Lara Croft
     มาถึงกระทั่งภาคล่าสุดกับ Tomb Raider 2013 ภาคย้อนยุควัยละอ่อนของแม่สาวปืนดุ Lara Croft ก็เรียกได้จุดกระแส Tomb Rider ให้ตื่นขึ้นมาอีกครั้งด้วยระบบเกมที่ทำออกมาได้ดี รวมถึงหน้าตาวัยละอ่อนของ Lara Croft ที่ดึงดูดใจหนุ่มๆ ผู้เล่นจนขนาดว่าต้องมี DLC เสียงพากย์ญี่ปุ่นมาขายเลยทีเดียว 
Lara Croft
     และถ้าพูดถึงจุดเด่นของ Lara Croft นอกจากปืนคู่บู๊แหลกแล้ว  อีกจุดหนึ่งก็ก็คือเรื่องหน้าอกหน้าใจของเจ้แกนี่แหละที่เรียกว่าเด้งดึ๋ง ทิ่มหน้ากันเลยทีเดียว กลายเป็นตัวละครสาวเซ็กซี่ที่หลายคนพูดถึง  แน่นอนว่าเรื่องนี้มันไม่ใช่ว่ามาแบบไม่มีปี่ไม่มีขลุ่ย จริงๆ  แล้วมันมีที่มาว่าทำไมมันถึงออกมาตู้มขนาดนี้  แถมที่มานั้นยังโคตรเงิบอีกต่างหาก
Lara Croft
      ท้าวความไปเมื่อต้นๆ ยุค 90  ในช่วงนั้นถือว่ามีการพัฒนาของวงการเกมแบบก้าวกระโดดมากจาก 16 bit เป็น 32  bit ซึ่งเป็นจุดเริ่มต้นของ 3D เรียกได้ว่าผู้พัฒนาต่างๆ  ก็รู้สึกว่ามันเป็นอะไรที่เจ๋งสุดๆ รวมไปถึง Core Design  ผู้พัฒนาที่ให้กำเนิด Tomb Raider หกภาคแรก เกิดความสนใจพัฒนาเกม Action  Adventure ที่เป็น 3D ขึ้นมา ซึ่งก็คือเจ้า Tomb Raider นั่นเอง
Lara Croft
      ในช่วงของการพัฒนา นอกจากจะตื่นตาตื่นใจในส่วนขององค์ประกอบอื่นๆ  ที่จะเป็นรูปแบบ 3D แล้ว  อีกส่วนหนึ่งที่น่าตื่นเต้นก็คือการทำโมเดลตัวละครแบบ 3D เนี้ยะแหละ  ซึ่งก็ต้องทำส่วนเว้าส่วนนูนของร่างการมนุษย์ให้มันสมจริง  ซึ่งหนึ่งในนั้นก็คือหน้าอกหน้าใจของ Lara Croft นี่แหละ   เรื่องมันก็มีอยู่ว่าตา Toby Gard ดีไซน์เนอร์คนหลักของเกมนี้ กำลังปั้นโมเดลของ Lara Croft แล้ว เกิดอารมณ์เปลี่ยวหรือเม้าส์ดีเกินไปอย่างไรไม่ทราบ  เม้าส์พี่แกก็ดันลื่นขณะที่กำลังปรับโมเดลอยู่ ทำให้หน้าอกของ Lara Croft  ใหญ่ขึ้นจากปกติที่กำหนดไว้ถึง 50% กันเลยทีเดียว
Lara Croft
     แต่ที่เงิบกว่าก็คือขณะที่ตา Toby Gard กำลังจะแก้ขนาดให้กลับมาเป็นเหมือนเดิม  ทางทีมดีไซน์ก็เหลือบมาเห็นพอดีแล้วพูดเสียงเดียวกันเป็นเอกฉันท์ว่า  "ปล่อยไว้อย่างนี้แหละ ดีแล้ว" พี่แกก็เลยปล่อยเลยตามเลยไป  กลายเป็นสาวอกตู้มไปโดยปริยาย  
Lara Croft
     หลังจากวันนั้น Lara Croft ก็เป็นตัวละครที่เกมเมอร์หลายคนรู้จัก  เนื่องจากความผิดพลาดเรื่องขนาดเนี้ยะแหละ กลายมาเป็นจุดเด่นที่ทำให้คนจำ  Lara Croft ได้อย่างแม่นยำว่าเป็นมือปืนสุดเซ็กซี่ (ฝรั่งเรียกว่า booby)  ซึ่งในสมัยนั้นเป็นตัวละครที่ไม่เหมือนใคร หากไม่ได้ความผิดพลาดของ Toby Gard และความเห็นอันเป็นเอกฉันท์ของเหล่าทีมงานแล้วล่ะก็ Lara Croft อาจจะเป็นตัวละครที่เงียบเหงา ไม่โด่งดังขนาดนี้ก็เป็นได้ครับ
ข้อมูลและภาพจาก http://www.ign.com 
