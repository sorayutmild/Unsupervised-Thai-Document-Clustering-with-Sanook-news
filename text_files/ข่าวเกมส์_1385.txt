ตอนนี้ได้ฉายาใหม่มาแล้วสำหรับเกมมือถือสุดปัง ณ ตอนนี้อย่าง Ragnarok M: Eternal Love สุดยอดเกมระดับตำนานที่มาในรูปแบบเกมมือถือจากค่าย Gravity ที่ตอนนี้เหล่าเกมเมอร์ต่างเป็นพูดเสียงเดียวกันว่ามัน "เกมดูดวิญญาณ" เพราะทุกนาทีมีค่าต้องใช้ให้เป็นประโยชน์ ซึ่งปกติแล้วเกมนี้ 70% จะต้องทำการบอทแทบทั้งหมดแล้วถ้าจะเราฆ่ามอนสเตอร์ไวๆ ก็ต้องใช้สกิล เมื่อใช้สกิล SP ก็หมดไวเปลืองยาอีกทั้งบลูและ Warm Dish (ยาออโต้) ที่ราคาแพงมากหนึ่งอันได้ SP เพียง 8000 เท่านั้น ดังนั้นวันนี้เราจะมาบอกเทคนิคสุดฟินที่ประหยัดงบไปเยอะจะเป็นอะไรไปชมกันเลย สำหรับอาชีพพวกใช้ SP เยอะๆ

ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็นเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มีการมาตีตลาดในประเทศไทยทำให้เกมเมอร์หลายๆ คนในปัจจุบันเติบโตมากับเกมนี้เลยก็ว่าได้ และล่าสุด Gravity ได้จัดนำเกมระดับตำนานเกมนี้มาทำลงแพลตฟอร์มเกมโทรศัพท์มือถือที่ใช้ชื่อว่า Ragnarok M: Eternal Love ที่ตอนนี้เกมเมอร์ชาวไทยต่างเรียกกันว่า ROM

ที่เราทิ้งท้ายไว้ก็คือจะบอทอย่างไรให้มี SP ใช้ตลอดเวลาประหยัดเงินไม่ต้องซื้อ Warm Dish มากดตลอดเวลาหรือซื้อขวดยาอย่าง Blue Potion มากด ซึ่งผมขอบอกก่อนว่าสำหรับคนที่ยังไม่ทราบว่า Stamina ที่ให้มา 300 นาทีต่อวันนั้น จะนับต่อเมื่อผู้เล่นเริ่มทำการโจมตีมอนสเตอร์ดังนั้นการที่เราสามารถจบการฆ่าได้ไวเท่าไหน เวลาก็จะหมดช้าลงเท่านั้นยกตัวอย่างเช่น ฆ่ามอนสเตอร์ A ใช้เวลา 6 วิ ได้ EXP 100 โดยการใช้โจมตีธรรมดาแต่ถ้าเราใช้สกิลที่เสีย SP ฆ่ามอนสเตอร์ A แต่ใช้เวลาฆ่าเพียง 2 วิได้ EXP เท่ากัน 100 ดังนั้นก็จะเห็นเลยว่าถ้าเราใช้สกิลที่มีพลังโจมตีสูงๆ จะสามารถจบมอนสเตอร์ได้เร็วๆ ฟาร์มได้นานกว่า และเลเวลพุ่งกว่าการตีธรรมดาแต่ปัญหาของแบบสกิลก็คือเปลือง เงินนั่นเอง

ดังนั้นวันนี้เรามีเทคนิคอีกหนึ่งอย่างมาบอกต่อไว้สำหรับเกมเมอร์สายประหยัดและโคตรคูลก็คือการเรียนรู้สกิล Play Dead หรือชื่อที่รู้จักกันดี "Trick Dead" นั่นเองก็คือการนอนแกล้งตายที่มอนสเตอร์ไม่สามารถโจมตีเราได้ในเวอร์ชั่น PC อาจจะดูเป็นสกิลไร้ประโยชน์ไม่ค่อยน่าสนใจแต่สำหรับ Ragnarok M:Eternal Love กับกลายเป็นสกิลสุดคูลที่ต้องเรียนไว้ทุกคน

ถ้าผู้เล่นได้ทำการนำสกิล Play Dead ไปไว้ในช่อง ออโต้สกิล เมื่อตัวละครของเรามี SP ต่ำเหลือ 10% เมื่อไหร่จะทำการใช้สกิลนอนลงแล้วเพิ่ม SP ต่อเนื่องทันทีเมื่อ SP เต็มก็มาต่อสู้ ต่อได้เลยไม่ต้องกดบอทใหม่ เป็นไงเจ๋งเลยใช่มั้ยใครยังไม่รู้รีบเลย จะช่วยประหยัดค่าใช้จ่ายได้เยอะมาก ซึ่งสามารถหาใช้ได้กับทุกอาชีพ

โดยตัวสกิลนี้จะสามารถหาได้ตั้งแต่เริ่มเกมแล้ว แต่ก็มีเกมเมอร์ไม่น้อยที่ไม่ได้เรียนมาแล้วก็ผ่านมาเฉยๆ ซึ่งเราสามารถไปเรียนได้จากตัวละครในแผนที่เริ่มต้นหรือ Prontera South Gate นั่้นเองตามตำแหน่งในรูปแล้วเพียงแค่คุยก็ได้รับสกิลมาแล้ว เมื่อได้สกิลมาก็ยัดใส่ช่อง Auto สกิลถือว่าจบ เลเวลสบายประหยัดเงิน ทีนี้เราก็สามารถเวลได้สบายๆ ไม่ต้องเป็นห่วงอะไรเยอะ