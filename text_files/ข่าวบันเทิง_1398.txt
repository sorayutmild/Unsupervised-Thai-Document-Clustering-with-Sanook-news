เป็นคู่หวานที่หลายคนติดตามและลุ้นไปถึงการแต่งงาน สำหรับ เมย์ พิชญ์นาฏ สาขากร - เจ ชนาธิป สรงกระสินธ์ แต่จู่ๆ ก็ทำเอาช็อกไปตามๆ กันเมื่อฝ่ายหญิงออกมาประกาศจบความสัมพันธ์รักเกือบ 4 ปี โดยโพสต์ภาพป้ายไฟชื่อของฝ่ายชายในไอจีส่วนตัว และระบุข้อความว่า...
"ถึงทุกๆคน คือเมย์อึดอัดกับสถานการณ์ที่เป็นอยู่ตอนนี้ 10 กว่าวันมาแล้ว ยังทำใจไม่ได้เลย และเมย์คิดว่าถ้าปล่อยไว้แบบนี้เมย์จะไม่ไหว เมย์กำลังจะเป็นโรคซึมเศร้า ความรักของเรามาถึงทางตันแล้ว เจเองเสียใจ และเมย์เองก็เสียใจมาก มีปัจจัยบางอย่างทำให้เราต้องจบความสัมพันธ์ทั้งๆ ที่รักกันมาก ขอทุกคนช่วยเป็นกำลังใจให้เราทั้งคู่ด้วย และโปรดอย่าถามอย่าแท็กใดๆ มาอีกเลย เมย์ต้องการทำใจ ขอบคุณค่ะ♥️ #รักเธอมากนะ #สู้ๆ #สุดที่รัก"
