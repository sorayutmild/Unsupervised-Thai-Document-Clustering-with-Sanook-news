จากกรณีที่มีคลิปเสียงสนทนาคล้ายกับเสียงของ พ.ต.ท.ทักษิณ ชินวัตร อดีตนายกรัฐมนตรี และ พล.อ.ยุทธศักดิ์ ศศิประภา รัฐมนตรีช่วยว่าการกระทรวงกลาโหม เรื่องแผนการพา พ.ต.ท.ทักษิณ กลับบ้าน ซึ่งจนถึงตอนนี้ก็ยังไม่มีใครออกมาฟันธงว่าเป็นคลิปจริง หรือตัดต่อเพื่อหวังผลทางการเมือง
อย่างไรก็ตาม ผู้สื่อข่าวรายงานว่า (8 ก.ค.) ในทวิตเตอร์ของนักข่าวสายการเมืองชื่อดัง น.ส.วาสนา นาน่วม (@WassanaNanuam) ได้โพสต์เกี่ยวกับกรณี "คลิปเสียง" ดังกล่าว โดยอ้างว่าเกิดขึ้นขณะที่นักข่าววิทยุรายหนึ่งโทรศัพท์สัมภาษณ์ พล.อ.ยุทธศักดิ์ แล้วมีการอัดเสียงระหว่างการสัมภาษณ์ แต่ พล.อ.ยุทธศักดิ์ ไม่ได้กดวางสาย และคุยกับนักการเมืองชื่อดังต่อ โดยมีข้อความที่คุณวาสนาโพสต์ อาทิ 
"ข่าวว่าคลิปนี้เป็นฝีมือและความกล้าของน้องนักข่าว กับความไม่ถนัดใช้โทรศัพท์ของลุงอ๊อดวัย 76 ไม่กดวางสาย คุยกับทักษิณต่อ นักข่าวฟังสายอยู่อัดเลย"
"พี่ๆ น้องๆ ทหารเป็นห่วงว่า วาส จะโดนอุ้ม เพราะใครๆ ก็คิดว่าเป็นวาสนาทั้งนั้น บ้างเตือนให้ระวัง แต่ไม่ใช่วาส วีรสตรี วีรบุรุษเป็นนักข่าววิทยุค่ะ"
"ตอนนี้สมาคมนักข่าวฯกำลังประสานตรวจสอบ และเตรียมขอให้ดูแลความปลอดภัย นักข่าววิทยุเจ้าของวีรกรรมสะเทือนแผ่นดินรายนี้ แล้วค่ะ ขอช่วยปกปืดชื่อ
"ไม่ใช่ดักฟังค่ะ  นักข่าวโทรมาคุย แต่บิ๊กอ๊อดลืมกดวางสาย นักข่าวก็ฟังแกคุยต่อกับทักษิณยาวเลย วาสก็เจอบ่อย คุยจบไม่กดตัดสาย ได้ฟังอะไรดีๆเพียบ"
 