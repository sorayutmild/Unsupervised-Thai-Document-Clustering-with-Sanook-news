เพจ คุณหญิงสุดารัตน์ เกยุราพันธุ์ Sudarat Keyuraphan โพสต์วันนี้ (28 มี.ค.) แสดงความสงสัยต่อการเลือกตั้ง ว่าเมื่อคืนวันเลือกตั้ง (24 มี.ค.) คณะกรรมการการเลือกตั้งแถลงว่า มีผู้มาใช้สิทธิ์ทั้งหมดอยู่ที่ 65.96% หรือ 33,775,230 คน แต่เหตุใดเมื่อเวลาผ่านมา 4 วันหรือวันนี้ (28 มี.ค.) ตัวเลขดังกล่าวถึงเปลี่ยนมาอยู่ที่ 74.69% หรือ 38,268,375 คน
คุณหญิงสุดารัตน์ โพสต์อีกว่า การที่เวลาผ่านไป 4 วัน ทำให้มีบัตรเกิดใหม่ในหีบเลือกตั้งถึง 4,493,145 ใบ จึงสงสัยว่ามีบัตรเกิดใหม่ในหีบ อย่างนั้นหรือ
 "หลังปิดหีบลงคะแนน 24 มี.ค. 21.30น. กกต.แถลงผลการลงคะแนนว่ามีผู้มาใช้สิทธิ์ 65.96% รวมจำนวน 33,775,230 คน 28 มี.ค. 14.50น. กกต.แถลงอีกครั้ง ผู้มาใช้สิทธิ์เพิ่มขึ้นเป็น 74.69% จำนวนเพิ่มเป็น 38,268,375 คน 4วันมี #บัตรเกิดใหม่ในหีบ 4,493,145 ใบ #แบบนี้ก็ได้เหรอคะ #ThailandOnly" คุณหญิงสุดารัตน์ โพสต์
