RPCS3 ทำได้แล้ว! Emulator เกม PS3 ที่เล่นได้สมบูรณ์ 100%
Emulator PS3
การเจาะระบบให้สามารถเล่นเกมเก่าๆด้วยโปรแกรม Emulator นั้นถือเป็นความท้าทายอย่างหนึ่งของเหล่าแฮกเกอร์ ซึ่งเครื่องเกมเก่าๆที่ผ่านมานั้นล้วนแต่โดนเจาะระบบและมีให้เล่นใน Emulator กันอย่างไม่ยากนัก แต่กับเครื่อง PS3 นั้นค่อนข้างจะมีระบบป้องกันที่ดีมากๆ ขนาดเจาะให้เล่น Copy ยังใช้เวลานานมาก จนปัจจุบันนี้แม้ PS3 จะตกรุ่นไปแล้ว แต่ก็ยังถือว่าเจาะได้ไม่สมบูรณ์นัก แถม PS3 ยังมีอัพเดทเฟิร์มแวร์เครื่อง และมีเกมใหม่ๆออกมาเรื่อยๆอยู่ เป็นสาเหตุว่าทำไมยังทำ Emulator PS3 ได้ไม่สมบูรณ์เสียที
แต่มาตอนนี้ผลงานของเหล่าแฮกเกอร์เริ่มเป็นจริงแล้ว โดยทางกลุ่ม RPCS3 ทีมที่พยายามทำ Emulator PS3 มาตลอดได้โชว์ผลงานใหม่ล่าสุด เป็นคลิปโชว์การเล่นเกม Dead Space Extraction ผ่านระบบ Emulator PS3 ของพวกเขา ซึ่งนี่เป็นเกมแรกที่สามารถเล่นได้อย่างสมบูรณ์แบบ 100% บนอีมูเลเตอร์ สามารถเล่นได้ตั้งแต่ต้นจนจบเกมเลย จะมีปัญหาก็แค่เรื่อง performance เกมกระตุกนิดหน่อยเท่านั้น ก็ถือได้ว่าผลงานก้าวหน้ามากขึ้น

 
Source:

http://www.dsogaming.com/videotrailer-news/here-is-the-first-ps3-game-being-100-emulated-and-working-on-rpcs3/
