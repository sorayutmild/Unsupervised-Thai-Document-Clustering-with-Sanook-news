Samsung Galaxy Note 3 ภายนอกดูดี ข้างในล่ะ...?
Galaxy Note 3 ที่มาพร้อมแบตเตอรี่ความจุ 3200 mAh เป็นสิ่งที่แฟนๆพึงพอใจไม่น้อย แต่จะมีสักกี่คนที่รู้ว่าแบตเตอรี่ที่คิดว่าทำให้การใช้งานอยู่ได้นานมากขึ้นอาจไม่เป็นเช่นนั้นเสมอไป ... ?

เว็บไซต์ Playwares ในประเทศเกาหลี จับ Samsung Galaxy Note 3 มาทดสอบประสิทธิภาพความอึดของแบตเตอรี่ความจุ 3200 mAh ด้วยการเล่นวีดีโอ, การเล่นเกม 3 มิติ และการใช้งานเว็บเบราว์เซอร์ ซึ่งผลที่ได้ปรากฎว่า ...
การทดสอบที่ 1 ด้วยการใช้งานเว็บเบราว์เซอร์ที่เป็นการปรับความสว่างให้อยู่ในระดับสูงสุดเพื่อทดสอบแบตเตอรี่ว่าจะอยู่ได้นานเพียงใด ซึ่งผลที่ออกมาน่าตกใจไม่น้อยเพื่อ Galaxy Note 3 เป็นรองสมาร์ทโฟนหลายๆรุ่น ไม่เว้นแม้กระทั่ง iPhone 5 ที่มีแบตเตอรี่ความจุเพียง 1440 mAh เท่านั้น

การทดสอบที่ 2 ด้วยการเล่นเกม 3 มิติ ซึ่งทีมงานเว็บไซต์ Playwares ทดสอบจากการรันด้วย Egypt HD Benchmark จาก GL Benchmark ซึ่งผลที่ออกมาแบตเตอรี่ของ Galaxy Note 3 ทำได้ดีที่สุดแค่อันดับ 3 เป็นรองทั้ง Galaxy Note 2 และ Optimus GK

การทดสอบที่ 3 ด้วยการเล่นวีดีโอ ซึ่งผลที่ออกมาน่าประทับใจไม่น้อยเพราะแบตเตอรี่ใน Galaxy Note 3 สามารถแสดงความอึดทำให้การใช้งานอยู่ได้นานหลายชั่วโมงและกลับมาครองอันดับ 1 จากการทดสอบหนนี้ได้เป็นผลสำเร็จ

เรื่องนี้ชี้ให้เห็นว่าต่อให้สมาร์ทโฟนมีการพัฒนาให้ทันสมัยมากขึ้นอย่างไรก็ยังหาควาสมบูรณ์แบบไม่ได้ !!
อ้างอิงจาก androidauthority
สนับสนุนเนื้อหา: Arip