จากประเด็นร้อนแรงในโซเชียล หลังจากสาว "พลอย พลอยพรรณ" ภรรยาของดาราหนุ่มชื่อดัง "ปีเตอร์ คอร์ป ไดเรนดัล" โพสต์อินสตาแกรมวอนให้สามีกลับบ้าน
ในเวลาต่อมา สาวพลอยตามไปคอมเม้นท์ในอินสตาแกรมของ "แอนนี่ ปริศนา" สาวสวยเซ็กซี่ที่เป็นที่รู้จักในวงการบิ๊กไบค์ ว่าหมวกกันน็อกที่สาวแอนนี่ใส่ เหมือนของสามีเธอ ทำให้หลานคนพุ่งเป้าไปว่าเธอเป็นมือที่สาม จนต้องออกโรงเคลียร์ว่าเป็นแค่เพื่อนร่วมงาน
จากนั้นในโลกออนไลน์ ได้มีการเผยภาพของหญิงสาวรายหนึ่ง ชื่อ "น้องโบว์" ทำงานอยู่โรงแรมชื่อดังของเมืองบุรีรัมย์ โดยอ้างว่าคนบุรีรัมย์เห็นกันทั้งเมือง และมีการปล่อยภาพแนบชิดของ สาว บ. พร้อมข้อความแฉอีกมากมาย จนเป็นกระแสโจมตี รวมทั้งตั้งเพจแอนตี้ และแฮชแท็ก #ทีมเมียหลวง ที่ตั้งขึ้นมาเพื่อเป็นกำลังใจให้สาวพลอย
ล่าสุด (14 ก.ค.) น้อง บ. หรือ โบว์ บุรีรัมย์ พริตตี้สาวที่ตกเป็นข่าว ได้ให้สัมภาษณ์ทางโทรศัพท์เปิดใจทางช่อง 2 ข่าวลึก บันเทิงร้อน โดยเผยว่าภาพหลุดที่ถ่ายคู่กับปีเตอร์ เธอโพสต์ลงเฟซบุ๊กของตนเอง ซึ่งเป็นภาพอารมณ์แฟนคลับถ่ายรูปคู่กับดารา ลงให้เพื่อนดูเท่านั้น โดยในภาพดังกล่าวก็เป็นตัวเธอกับปีเตอร์จริงๆ
สำหรับกระแสวิพากษ์วิจารณ์เกี่ยวกับตัวเธอและเพจแอนตี้ที่เกิดขึ้นนั้น เธอรู้สึกไม่ค่อยโอเคเท่าไหร่ รู้สึกว่าเรื่องมันยาวไปหรือเปล่า ผลกระทบมันไม่ได้ลงที่เธอคนเดียว แต่มันกระทบหลายฝ่าย ทั้งเรื่องครอบครัวและหน้าที่การงานด้วย
สภาพจิตใจตอนนี้ "ไม่โอเค" เรื่องมันลามไปจนถึงคุณแม่ และคนที่ไม่เกี่ยวข้องก็ถูกโยงเข้ามา ก็ไม่สบายใจกันทุกฝ่าย ในส่วนของชื่อกับสถานที่ทำงานของเธอที่กระจายออกไป ก็ส่งผลถึงภาพลักษณ์ของที่ทำงาน ซึ่งมันไม่เกี่ยวข้องกันเลย
สำหรับภาพที่หลุดออกไปเป็นภาพเก่าประมาณ 2 เดือนมาแล้ว คนที่ปล่อยภาพน่าจะเป็นคนใกล้ตัวที่รู้จักกับตนเอง ตอนนี้มีการพูดคุย กำลังรวบรวมข้อมูลว่าใครเป็นคนปล่อยภาพ แต่ยังไม่แน่ใจ หลักฐานที่จะรวบรวมก็เป็นรูปและข้อความที่ทำให้เธอเสียหาย และข้อมูลที่ไม่เป็นความจริง หากทราบแน่ชัดแล้ว ต้องมีการดำเนินการทางกฎหมายต่อไป
เรื่องที่เกิดขึ้นก็เข้าใจในฝ่ายของคนที่เสพข่าว คนที่ยังไม่รู้จักเราเขาก็อาจจะเชื่อในข่าวที่เสพไป แล้วข่าวทุกอย่างมันอาจไม่ได้เป็นไปอย่างนั้นก็ได้ ซึ่งใครก็พูดขึ้นมาได้ อยากให้รอฟังความจริงกันก่อน ต้องรอทางอีกฝ่ายหนึ่งเขาออกมาพูด โดยหลังจากเกิดเรื่องไม่ได้มีการติดต่อหรือคุยกับทาง ปีเตอร์ แต่อย่างใด
ขอบคุณที่มาจาก ช่อง 2 ข่าวลึก บันเทิงร้อน
ขอบคุณคลิปจาก thaich2
