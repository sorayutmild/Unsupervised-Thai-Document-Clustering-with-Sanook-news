ในที่สุดมหากาพย์คดีสิทธิบัตร "Slide to Unlock" ที่เป็นข้อพิพาทฟ้องร้องกันมากว่า 3 ปีระหว่าง Apple กับ Samsung ก็ได้ข้อสรุปเสียที เมื่อล่าสุดศาลฎีกาตัดสินยืนตามศาลอุทธรณ์ให้ทาง Apple เป็นฝ่ายชนะคดีไป ขณะที่ Samsung นั้นจะต้องจ่ายค่าละเมิดสิทธิบัตรเพิ่มถึง 120 ล้านเหรียญสหรัฐฯ (ประมาณ 4,200 ล้านบาท)

ทางด้านตัวแทนของ Samsung ก็ออกมาแสดงความคัดค้านกับผลการตัดสินดังกล่าวโดยเรียกร้องให้ศาลใช้หลักตัดสินที่เป็นธรรม โดยเฉพาะประเด็นความคาบเกี่ยวระหว่างนวัตกรรมและการเงื่อนไขการนำสิทธิบัตรไปใช้ในทางที่ผิด ซึ่งทางตัวแทน Samsung ก็โจมตีว่าเกณฑ์การตัดสินของศาลนั้นเอื้อให้ Apple ได้ประโยชน์มากกว่า
ขณะเดียวกันทาง Apple ยังไม่มีการออกมาแสดงความคิดเห็นใดๆ ในเวลานี้ โดยนอกจากคดีสิทธิบัตรดังกล่าวแล้วยังมีคดีความระหว่าง Apple และ Samsung อีก 2 รายการที่รอการตัดสินเช่นกัน
 