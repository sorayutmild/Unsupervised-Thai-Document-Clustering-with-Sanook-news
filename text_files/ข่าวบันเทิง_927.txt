เป็นอีกหนึ่งสาวที่ขอลองเข้าวงการ TikTok เล่นคลายความเบื่อเหมือนคนอื่นบ้าง สำหรับอดีตนางเอกสาว จอย-ศิริลักษณ์ ผ่องโชค ที่ได้เปิดแอคเค้าท์ในโซเชียลอีกหนึ่งช่องทางให้แฟนๆ ได้หายคิดถึงและได้ติดตามเพิ่มขึ้น
โดย จอย ศิริลักษณ์ ได้ประเดิมคลิปแรกๆ ด้วยการเต้นไปจังหวะ  ซึ่งถือว่าได้รับกระแสการตอบรับที่เกินคาดมาก เนื่องจากใช้ระยะเวลาในการลงยังไม่ถึง 1 วันเต็ม แต่ยอดคนดูพุ่งทยายเกินล้านวิวเป็นที่เรียบร้อย
งานนี้แฟนๆ ต่างก็ได้เข้ามาคอมเมนต์ด้วยความคิดถึงกันยกใหญ่ พร้อมบอกด้วยว่า กาลเวลาไม่สามารถทำอะไร จอย ศิริลักษณ์ ได้เลยแม้แต่นิดเดียว เพราะความสวยที่คงกระพันเหมือนถูกสตาฟเอาไว้แทบไม่เปลี่ยน

 