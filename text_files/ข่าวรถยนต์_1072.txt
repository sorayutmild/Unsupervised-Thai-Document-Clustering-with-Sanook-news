                กลายเป็นที่พูดคุยและถกเถียงกันในชั่วข้ามคืนในวงการรถยนต์ หลังจากที่ค่ายรถยนต์ชั้นนำ  Toyota  ออกมาเปิดเผยความเคลื่อนไหวว่า พวกเขาเตรียมที่จะวางจำหน่ายรถยนต์พลังงานไฟฟ้าเต็มระบบจากเซลล์เชื้อเพลิง ซึ่งอาจจะมีความเป็นไปได้ที่มันจะมีราคาแค่ 1.4 ล้านบาทเท่านั้น 
                ข่าวที่ครึกโครมนี้มาจากการประชุมระดมสมองเพื่อสิงแวดล้อเมื่อเร็วๆ ในแคลิฟอร์เนีย ที่ซึ่ง นาย คริส ฮอสเททเทอร์ รองปรานกลุ่มวางแผนกลยุทธ์ Toyota อเมริกัน ออกมาเปิดเผยเรื่องที่สำคัญว่า บริษัทเตรียมที่จะวางจำหน่ายรถยนต์เซลล์เชื้อเพลิง ซึ่งพัฒนาขึ้นมาจากรถยนต์ Toyota FCV-R  ซึ่งคาดว่าจะมีราคาเมื่อตอนวางจำหน่ายอยู่ที่  50,000 - 100,000 ดอลล่าร์ หรือ หากคิดเป็นอัตราเงินแลกเปลี่ยนในปัจจุบัน มันจะมีราคาจำหน่ายที่  1.4 -2.9 ล้านบาทโดยประมาณ
Toyota FCV-R 
Toyota FCV-R 
                คริส เปิดเผยว่า สาเหตุที่ทางบริษัทสามารถทำราคาได้ต่ำมากกว่าที่หลายคนคาเอาไว้ โดยเฉพาะเมื่อราคาในคันต้นแบบนั้นมีราคาสูงถึง 1 ล้านดอลล่าร์ หรือ 30 ล้านบาทโดยประมาณ นั้น ก็มาจากการที่บริษัท ได้นำระบบเซลล์เชื้อเพลิงทดลองติดตั้งลงในรถยนต์อเนกประสงค์ Toyota High Lander เพื่อใช้ในการศึกษาและวิจัยระบบ ซึ่งช่วยลดค่าใช้จ่ายได้อย่างมาก
                โดยใน Toyota Highlander Fuel  นั้น สามารถวิ่งได้ไกลถึง 440 ไมล์ หรือประมาณ 700 กิโลเมตร จากการเติมไฮโดรเจนเพียงครั้งเดียว ซึ่งนั่นก็จะเป็นระยะกับเวอร์ชั่นขายจริงของ Toyota FCV-R  ใหม่ ที่คาดว่าจะเปิดโฉมจำหน่ายจริง ในเดือนพฤศจิกายนที่จะถึงนี้
                ทั้งนี้อาจจะยังไม่มีรายละเอียดอะไรมากมายนักสำหรับ  Toyota FCV-R   รถพลังงานเชื้อเพลิงจากค่ายโตโยต้า แต่เบื้องต้นมีการเปิดเผยว่า แม้จะมีการเปิดโฉมจำหน่ายจริงในปีนี้ แต่จะพร้อมให้จับจองจริงในอีก 2 ปี ซึ่งจะมีราคาเริ่มต้นที่ 1.4 ล้าน หากไม่มีการคาดการณ์ใดผิดพลาด..
 