(11 พ.ค.) ภาพฉาวฮือฮาในกระแสโซเชียลเน็ตเวิร์กอยู่ในขณะนี้และกำลังโดนวิจารณ์อย่างหนักจากชาวอินเตอร์เน็ต ภาพดังกล่าวที่ปรากฏชาวเน็ตบอกคล้าย ทหารเกณฑ์ ประมาณ 4-5 คนกำลังรุมโทรมหรือสวิงกิ้ง กับหญิงสาว ขณะที่มีชายฉกรรจ์อีกหนึ่งคนสวมเสื้อสีเขียว กางเกงลายพราง กำลังถือโทรศัพท์บันทึกภาพดังกล่าว
ทั้งนี้ ชาวเน็ตที่ได้ดูภาพดังกล่าวแล้วถึงกับสวดกันยับเนื่องจากภาพบางชุดที่ว่อนอยู่ในอินเตอร์เน็ต บางแห่งคล้ายคลึงกับสถานที่ราชการ
ขณะที่ล่าสุด พ.อ.ธนาธิป สว่างแสง โฆษกกระทรวงกลาโหม กล่าวว่า จากภาพที่ปรากฏอยู่บนอินเทอร์เน็ตในขณะนี้ ที่มีรูปชายวัยรุ่นหัวเกรียน ลักษณะคล้ายทหารเกณฑ์ 6 คน กำลังรุมโทรมหญิงสาวอยู่บนพื้น และมีชายอีกคนหนึ่ง แต่งกายคล้ายทหาร ยืนถ่ายคลิป ปรากฏอยู่ในภาพ โดยทางกองทัพจะนำรูปดังกล่าวมาทำการตรวจสอบข้อเท็จจริง ว่า สถานที่และบุคคลในภาพเป็นหน่วยงาน และทหารจริงหรือไม่ ซึ่งปัจจุบันการแต่งกายคล้ายทหาร หรือตัดผมสั้นนั้น ไม่สามารถบ่งบอกได้ว่าเป็นทหารจริงเสมอไป และหากตรวจสอบแล้ว เป็นสถานที่ราชการ และเป็นทหารจริง ถือว่าไม่เหมาะสม โดยจะต้องได้รับโทษทางวินัย ซึ่งทางกองทัพต้องตรวจสอบข้อเท็จจริงต่อไป
ด้าน พ.อ.วินธัย สุวารี รองโฆษกกองทัพบกกล่าวว่า ขั้นต้นคงต้องตรวจสอบดูว่ารูปที่ปรากฏทางอินเตอร์เน็ตเป็นสถานที่และกำลังพลของกองทัพบกจริงหรือไม่ แต่การกระทำลักษณะแบบนี้หากเกิดขึ้นจริงในสถานที่ราชการถือว่าไม่เหมาะสม และถ้าเป็นจริงทางกองทัพบกจะต้องมีการสอบสวนเพื่อจะลงโทษทางวินัยแก่ทหารที่เกี่ยวข้อง
อย่างไรก็ตาม ภาพดังกล่าวได้ถูกส่งต่อในโซเชียลเน็ตเวิร์กอย่างแพร่้หลาย แต่จากการสืบเสาะหาเบาะแสของทีมข่าว S! News ทราบว่าภาพดังกล่าวเป็นส่วนหนึ่งของกิจกรรมร่วมมีเพศสัมพันธ์หมู่ หรือ สวิงกิ้ง ซึ่งภาพดังกล่าวมีจำนวนหลายชุด ในสถานที่ต่างกันไป ถูกนำมาเผยแพร่้โดยเว็บไซต์ที่จัดกิจกรรมสวิงกิ้งแห่งหนึ่ง 
กห.เร่งสอบภาพฉาว6ชายคล้ายทหารรุมโทรมสาว 