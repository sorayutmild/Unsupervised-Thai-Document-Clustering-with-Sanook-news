Netflix ถือเป็นบริการวิดีโอสตรีมมิ่งชั้นแนวหน้านะครับ มีเนื้อหาให้ดูมากมาย แต่อุปสรรคหนึ่งที่ทำให้หลายคนยังสมัครไม่ลงก็คือราคาที่ค่อนข้างสูงกว่าบริการสตรีมมิ่งเจ้าอื่นๆ โดยแต่เดิมนั้น Netflix เริ่มให้บริการในราคา 279 บาทต่อเดือนสำหรับการรับชมได้สูงสุด 1 จอในแบบ SD แต่ล่าสุด Netflix ได้เพิ่มแพ็กเกจใหม่สำหรับมือถือโดยเฉพาะที่ให้บริการในราคาแค่ 99 บาทต่อเดือนเท่านั้น
 สำหรับแพ็กเกจเริ่มต้น 99 บาทมีรายละเอียดดังนี้

ดูหนังทุกเรื่องใน Netflix ได้โดยไม่มีโฆษณา
ดูได้ครั้งละ 1 จอเท่านั้น (แต่สร้างโปรไฟล์ผู้ชมได้ 5 โปรไฟล์)
ใช้ได้บนสมาร์ตโฟนและแท็บเล็ตเท่านั้น ไม่สามารถล็อกอินบนคอมพิวเตอร์หรือสมาร์ตทีวีได้
แคสต์ขึ้นจอใหญ่ไม่ได้
ให้คุณภาพภาพระดับ SD เท่านั้น (ต่ำกว่า Full HD)

 
จากข้อจำกัดก็จะเห็นว่าแพ็กเกจนี้เหมาะสำหรับคนดูหนังดูซีรีส์คนเดียว และไม่ได้แคร์เรื่องความละเอียดของภาพครับ ซึ่งถ้าเทียบกับแพ็กเกจอื่นๆ ของ Netflix ก็ตามตารางนี้

ก็จะเห็นได้ว่าถ้าเราต้องการดูหนังในระดับ Full HD ก็ต้องขยับไปถึงแพ็กเกจมาตรฐาน 349 บาทต่อเดือนเลย ซึ่งก็ทำให้แพ็กเกจสำหรับมือถือนั้นเป็นแพ็กเกจที่ถูกกว่าแพ็กเกจอื่นมากๆ ครับ
 