ใครที่เป็นสายสุขภาพน่าจะเคยได้ยินคำว่า “พรีไบโอติกส์” กันมาบ้างนะคะ เจ้าพรีไบโอติกส์เป็นเส้นใยอาหารที่ไม่ถูกย่อยในทางเดินอาหารส่วนบน และกระเพาะอาหาร แต่จะผ่านไปจนถึงลำไส้ใหญ่ จากนั้นจะถูกย่อยเป็นอาหารของแบคทีเรียชนิดดี ทำให้ไมโครไบโอม (ความสัมพันธ์ และพึ่งพาอาศัยกันระหว่างเซลล์ของมนุษย์ กับเซลล์ของจุลินทรีย์) แข็งแรง
สารในกลุ่มพรีไบโอติกส์มีประโยชน์ต่อสุขภาพ โดยจะกระตุ้นการทำงาน และส่งเสริมการเจริญเติบโตของจุลินทรีย์ชนิดดี เช่น แล็กโตบาซิลลัส และไบฟิโดแบคทีเรีย ช่วยการดูดซึมอาหารในลำไส้ ให้มีประสิทธิภาพมากขึ้น ลดอาการท้องผูกได้
 
อาหารพรีไบโอติกส์สูง
อาหารที่มีพรีไบโอติกส์สูง มักเป็นอาหารจากผักและผลไม้ต่างๆ เช่น

กระเทียม
หอมหัวใหญ่
ต้นหอม
ต้นหอมญี่ปุ่น
หน่อไม้ฝรั่ง
แรดิชิโอ (ผักกาดม่วง)
กะหล่ำปลี
อะโวคาโด
ฝรั่ง
กล้วย
แอปเปิ้ล

 
ข้อควรระวังในการทานอาหารที่มีพรีไบโอติกส์สูง
หากอยากทานอาหารเหล่านี้ เพื่อให้ได้ประโยชน์ในการดูแลสุขภาพของลำไส้ ช่วยในการขับถ่าย อาจจะต้องทานดิบ หรือโดนความร้อนให้น้อยที่สุด เพราะพรีไบโอติกส์จะลดปริมาณลงเมื่อได้รับความร้อน และหากทานเข้าไปแล้วพบว่ามีอาการท้องอืด หรือท้องเสียหลังจากทานอาหารที่มีพรีไบโอติกส์สูงเข้าไป ควรรอให้ระบบย่อยอาหารกลับสู่สมดุลก่อน แล้วจึงค่อยเริ่มกินอาหารพรีไบโอติกส์ทีละน้อยค่ะ