Windows 10 เปิดตัว Xbox App รองรับการเล่นจากสองแพรตฟอร์ม
Xbox App
เครดิตภาพจาก CNET
Phil Spencer บอสใหญ่เครื่อง Xbox one จากไมโครซอฟต์แถลข่าวเปิดตัว Xbox App ฟีเจอร์เด็ดตัวใหม่ใน Windows 10 อย่างเป็นทางการเมื่อวันพุธที่ 21 มกราคม 2015 ที่ผ่านมา ณ สำนักงานใหญ่ไมโครซอฟต์ เมือง Redmond หลังจากที่เคยเปรยๆเอาไว้ว่าจะทำมาตั้งแต่เมื่อปีก่อน
 





คุณ  กล่าวว่า ฟีเจอร์ของ Xbox App จะทำให้คนเล่นเกมจากทั้งสองแพรตฟอร์มมีความเป็นสังคม และมีปฏิสัมพันธ์ระหว่างคนเล่นกันมากขึ้น ผ่านทาง Xbox App นี้ เพราะมันจะช่วยให้ข้อมูลการเล่นเกมของทั้งสองแพรตฟอร์มกลายเป็นหนึ่งเดียว ไม่ว่าจะเป็นรายชื่อเกมที่เล่น และ Friends List ของทั้งสองเครื่อง ไม่ว่าจะ PC หรือ Xbox one จะมารวมกันไว้ใน Xbox App ทั้งหมด
หน้าตาอินเตอร์เฟสของ Xbox App จะคล้ายๆกับ SmartGlass ที่หน้าจอคุณจะเห็นข้อความข่าวสาร ข้อความเตือน ความสำเร็จ achievements ในการเล่นเกมต่างๆ รวมถึง DVR clips จากทั้งของเกมพีซีและ Xbox one รวมไว้หมด นอกจากนี้ฟีเจอร์ต่างที่มีในเครื่อง Xbox one ชาว PC ก็จะสามารถใช้ได้ใน Windows 10 ด้วย อย่างเช่นระบบการอัดวีดีโอคลิปการเล่น แล้วส่งแชร์ไปให้เพื่อนดู
 





คุณ Spencer กล่าวปิดท้ายว่า คราวนี้ Windows 10 ทำระบบออกมารองรับการเล่นเกม PC อย่างเต็มที่แล้ว ไม่เหมือนกับตอน Windows 8 ที่การเล่นเกม PC บางเกมมีปัญหามาก ทั้งติดตั้งเกมแล้วเล่นไม่ได้หรืออื่นๆๆมากมาย ที่สำคัญคือ Windows 10 รองรับการใช้งาน Steam ของ Valve เต็มที่ โดยมีคำสั่งพิเศษที่ใช้งานร่วมกับ Steam library เช่น กดปุ่ม Windows + G จะเปิดการใช้งาน recording commands เอาไว้บันทึกการเล่นเกมใน Steam
Xbox App
นอกจาก Xbox App แล้ว ทางไมโครซอฟต์ยังเปิดตัวระบบ Xbox One-to-PC game streaming service ที่ให้ชาว PC ได้เล่นเกมจากเครื่อง Xbox one ผ่านหน้าจอ PC หรือเครื่องอื่นๆที่ใช้ Windows 10 ได้ด้วย สะดวกสำหรับคนที่ต้องการเล่นเกมของ Xbox one ด้วยเม้าส์และคีย์บอร์ด หรือกรณีที่ต้องการเล่นเกมไป ใช้งานคอมไปด้วยก็ไม่เลว ซึ่งการสตรีมเกมจาก Xbox one นี้ยังทำได้เพียงเฟรมเรต 30 FPS  และภาพความละเอียด 720P เท่านั้น แต่ไมโครซอฟต์พยายามที่จะทำให้รันได้ระดับ 60 FPS และ 1080P ให้ได้ในเร็วนี้