เมียสารวัตรสอบสวน ตั้งครรภ์ 9 เดือน ชักปืนยิงสามีหมดแม็ก นอนดับจมกองเลือดหน้าบ้าน อ้างสามีเป็นฝ่ายยิงก่อนแต่ไม่โดน
(30 มิ.ย.61) ตำรวจ สภ.ตะกั่วป่า จ.พังงา ได้รับแจ้งว่ามีเหตุ สามีภรรยาทะเลาะวิวาทกัน และมีการยิงกันจนเสียชีวิต ในหมู่บ้านจัดสรรแห่งหนึ่ง ม.7 ต.บางนายสี อ.ตะกั่วป่า เมื่อไปถึงพบศพ พ.ต.ท.สมมิตร อายุ 48 ปี ตำแหน่ง สารวัตรสืบสวน สภ.ตลาดใหญ่ อ.ตะกั่วป่า ถูกยิงเสียชีวิตอยู่บริเวณหน้าบ้านของตัวเอง ส่วนมือปืนนั้นคือ น.ส.อรวรรณ อายุ 32 ปี ภรรยาของผู้ตาย ขณะนี้ตั้งครรภ์ได้ 9 เดือน ยืนรอมอบตัวอยู่ที่บ้านเกิดเหตุ ภายในหลังดังกล่าว เบื้องตนให้การสารภาพว่า ตนเป็นผู้ใช้ปืนยิงสามีเอง ตำรวจจึงได้นำตัวมาสอบสวนปากคำ ที่ สภ.ตะกั่วป่า อย่างละเอียด
โดย น.ส.อรวรรณ ให้การว่า ตนได้อยู่กินกับ พ.ต.ท.สมมิตร  อย่างสามีภรรยาถูกต้องตามกฎหมายได้นานกว่า 2 ปีเศษ และเพิ่งย้ายเข้ามาอยู่บ้านหลังนี้ แต่มักทะเลาะกันบ่อยครั้งกับสามี เรื่องความไม่เข้าใจกันกับปัญหาภายในครอบครัว วันเกิดเหตุได้ทะเลาะกันอย่างรุนแรง และสามีเป็นผู้ใช้อาวุธปืน 9 มม. ยิงใส่ตนก่อน แต่กระสุนไม่ถูก ตนจึงได้ต่อสู้กัน จนสามีได้กระโดดออกทางหน้าต่างห้องนอนลงหน้าบ้าน ส่วนอาวุธปืนสามีวางไว้บนเตียงนอน ตนจึงหยิบอาวุธปืน ยิงใส่ร่างสามีหลายนัด จนหมดแม็กกาซีน เสียชีวิตคาหน้าบ้าน ซึ่งที่เกิดเหตุเจ้าหน้าที่พบปลอกกระสุนที่ยิงแล้วจำนวน 8 ปลอก และกระสุนที่ตกอยู่อีกจำนวนหนึ่ง
จากคำให้การ ทางตำรวจชุดสืบสวน ยังไม่เชื่อในการปากคำของภรรยา วันเดียวกันได้นำตัวไปชี้จุดเกิดเหตุที่บ้านหลังดังกล่าวอีกครั้ง ซึ่งภรรยายังให้การเช่นเดิม ทางจากนั้นตำรวจได้ควบคุมตัว ส่งพนักงานสอบสวน สภ.ตะกั่วป่า เพื่อดำเนินคดีตามกฎหมายต่อไป
 