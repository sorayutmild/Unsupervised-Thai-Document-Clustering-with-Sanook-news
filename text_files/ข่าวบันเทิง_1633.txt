หลังจากที่นักแสดงสาวอารมณ์ดี หนูอิมอิม ก้าวมหัศาจรรย์ ได้ออกมาประกาศว่าตัวเองได้เลิกรากับอดีตแฟนหนุ่ม แอ็ค ณัฏฐวุฒิ อิศรางกูร ณ อยุธยา โดยหนูอิมอิมเผยว่า ได้ชวนอดีตแฟนมาทำธุรกิจ แต่ฝ่ายนั้นปั้นเรื่องมาบีบให้เธอออกจากรายการที่ตัวเองเป็นเจ้าของ มิหนำซ้ำยังบอกว่า ไม่ได้รักเธอมานานแล้ว เธอจึงรับไม่ได้และออกมาประกาศขอตัดขาดไม่ยุ่งเกี่ยวกันอีก (อ่านข่าวที่เกี่ยวข้อง : อิม เปิดปากแล้วสาเหตุเลิกและต้องพูดออกสื่อ)
ล่าสุด แอ็ค ณัฏฐวุฒิ ได้โพสต์รูปภาพพร้อมข้อความลงในอินสตาแกรมส่วนตัว @nattawut.is โดยเป็นรูปภาพของคนกำลังกอดกัน พร้อมระบุข้อความว่า "บอกยากนะ ว่าใครกอดใคร นี่แหละโลกมายา ความจริง กับ โลกมายา คืออะไร ยิ่งอยู่วงการมายา ก็ยิ่งบิดเบือนความจริงเก่ง แต่เวรกรรมซิของจริง และจริงแท้ยิ่งกว่า ใครทำกรรมอะไรไว้ก็ต้องรับกรรมของตัวเอง ไม่ช้าก็เร็ว"