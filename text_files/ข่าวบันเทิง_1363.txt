
ต้องชมว่าเนียนมากจริงๆ สำหรับ "เอ ไชยา มิตรชัย" ลิเกชื่อดัง วัย 43 ปี หลังจากออกมายอมรับว่ามีครอบครัวแล้ว โดยลูกสาวคนโตอายุ 24 ปี และลูกชายอายุ 22 ปี แต่ใครจะรู้ว่าเอ ไชยา พาลูกสาวออกสื่อมาตั้งหลายปีแล้ว แถมผลักดันเข้าวงการบันเทิงอีกด้วย
ล่าสุด (20 เม.ย.) ในโลกออนไลน์ได้มีการเผยภาพลูกสาวคนโตของลิเกชื่อดัง "น้องแป้ง พรภัสร์ชนก มิตรชัย" ซึ่งในอินสตาแกรมของน้องแป้ง เมื่อเข้าไปดูก็จะเห็นภาพของสองพ่อลูกเล่นละครด้วยกันเมื่อปี 2556 โดยเป็นละครสั้นทางช่อง 3 ช่วงบันทึกกรรม ตอน ลิเกลืมตาย ซึ่งน้องแป้ง ก็สามารถสวมบทบาทลิเกสาว เล่นกับคุณพ่อได้อย่างไม่ติดขัดทีเดียว
ดูเหมือนว่า "น้องแป้ง พรภัสร์ชนก มิตรชัย" ตั้งใจตามรอยคุณพ่อเต็มที่ เพราะทั้งเล่นลิเก และเป็นนักแสดงเช่นเดียวกัน เรียกว่าตระกูลมิตรชัยเป็นครอบครัวบันเทิงอีกบ้านหนึ่งเลยทีเดียว
 
 
 