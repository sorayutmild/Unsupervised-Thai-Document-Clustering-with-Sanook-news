ภายหลัง "แอปเปิล" มหาอำนาจค่ายไอทีแห่งยุค ปล่อยให้ผู้ใช้งานได้อัพเดท iOS เป็นเวอร์ชั่น 8.3 ที่มาพร้อมฟังก์ชั่นใหม่โดนใจคนไทยสุดๆ เมื่อโปรแกรมตอบโต้และสั่งงาน "สิริ" (Siri) สามารถสื่อสารเป็นภาษาไทยได้แล้ว จากที่ต้องฟุด ฟิด ฟอ ไฟ กับนางสาวสิริมาโดยตลอด
ซึ่งจากที่ปล่อยให้อัพเดทกันไปวันแรก มีผู้ใช้ลองภูมิ ลองของสิริด้วยการซักถามพูดคุย ถกปัญหาต่างๆ ชวนปวดหัวมากมาย แต่ดูแล้วส่วนใหญ่จะเข้าไปชวนคุย ตั้งคำถามยียวนกวนประสาทสิริซะมากกว่า แต่คำตอบของสิริก็จัดว่าแสบไม่แพ้กัน ก่อนที่ผู้ใช้จะแคปหน้าจอที่พูดคุยกับสิริมาแชร์กันบนโลกออนไลน์จนเป็นกระแสขำๆ อยู่ในขณะนี้

กับการรับมือของสิริจากชาวเกรียนฟอร์มไทยแลนด์ กระแสการรับน้องสิริจะเป็นอย่างไรบ้าง "ประชาชาติธุรกิจออนไลน์" รวบรวมภาพที่ผู้ใช้งานเว็บไซต์พันทิป กระทู้ "มาแชร์ความฮาของ "Siri" เวอร์ชั่นภาษาไทย บน "iOS 8.3" กันครับ" มาฝากกัน
 
ภาพจากเว็บไซต์พันทิป สมาชิกชื่อ wisdom of socialและกระทู้ มาแชร์ความฮาของ "Siri" เวอร์ชั่นภาษาไทย บน "iOS 8.3" กันครับ

