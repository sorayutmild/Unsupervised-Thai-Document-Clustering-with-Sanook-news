8 อันดับเกม PlayStation ระดับตำนานจากเหล่าคนสร้างเกม
8 อันดับเกม PlayStation ระดับตำนาน
นี่ก็เลยมาหลายวันแล้ว หลังจากครบรอบวันเกิด 20 ปีของเครื่องเกม PlayStation (PS) จากโซนี่ ที่ดูเหมือนจะกลายเป็นเครื่องเกมหลักของใครต่อใครหลายคนไปแล้ว ในช่วงหลายยุคที่ผ่านมานี้ และประเด็นที่นำมาพูดคุยกันเกี่ยวกับเกมของ PS ก็ยังไม่หมดไปง่ายๆ โดยหลังจากมีงานประกาศมอบรางวัลให้เกมยอดเยี่ยมในงานฉลองไปแล้ว ล่าสุดยังมีการจัดโหวตเกมยอดเยี่ยมในตำนานของ PS ขึ้นอีก แต่ว่าคราวนี้เป็นการโหวตจากเหล่า Developer หรือผู้พัฒนาเกมต่างๆ จากค่ายเกมทั้งหมดกว่า 107 ค่ายของญี่ปุ่น จากการรวบรวมของนิตยสาร Dengeki PlayStation ฉบับล่าสุด ว่าเกมไหนที่น่าประทับใจ และเป็นที่น่าจดจำที่สุด
8 อันดับเกม PlayStation ระดับตำนาน
จริงแล้วการโหวตครั้งนี้ เขาเอาแค่ 6 เกมที่น่าจดจำที่สุด แต่อันดับ 6 ดันมีคะแนนเท่ากัน 3 เกม ก็เลยจับมาเป็น 8 เกมไปเลย
 
อันดับ 1 Final Fantasy VII
8 อันดับเกม PlayStation ระดับตำนาน
กลายเป็นเกมที่นอนมาสำหรับรางวัลนี้ไปแล้ว ทั้งในงานและจากการโหวตครั้งนี้ เหล่าเกมเมอร์และนักพัฒนาเกมต่างก็เทใจให้กับไฟนอลแฟนตาซี 7 ซึ่งเป็นเกมไฟนอลฯภาคแรกที่ทำเป็น 3D แม้ว่าตอนนี้จะดูไม่สวยแล้ว แต่ครั้งนั้นมันเป็นเกมที่น่าจดจำมาก ทั้งระบบการเล่น และเนื้อเรื่อง
 
อันดับ 2 Resident Evil (Biohazard)
8 อันดับเกม PlayStation ระดับตำนาน
เป็นเกมที่คู่ควรกับอันดับสอง แม้ว่าในงานประกาศรางวัลจะไม่ติดอันดับ แต่ผีชีวะก็เป็นเกมที่ดังมากับยุค PS และยังคงอยู่จวบจนทุกวันนี้ มันเป็นเกมที่ทำให้เกิดเกมแนวยิงผีซอมบี้อย่างมากมายในทุกวันนี้เลยก็ว่าได้
 
อันดับ 3 Ridge Racer
8 อันดับเกม PlayStation ระดับตำนาน
เกมแข่งรถจาก Namco ที่ปัจจุบันนี้กลายเป็นตำนานดับไปแล้ว เพราะภาคใหม่ไม่ได้รับความนิยม แต่สำหรับเกมนี้เมื่อตอนยุค PS1 มันเป็นเกมแข่งรถที่ได้รับความนิยมมากที่สุดเกมหนึ่งเลย จากจุดเด่นที่เป็นเกมแข่งรถบังคับง่าย เล่นไม่ยากนัก มีรถให้เลือกซื้อและแต่งเพิ่มได้
 
อันดับ 4 Parappa The Rapper
8 อันดับเกม PlayStation ระดับตำนาน
เจ้าหมาแรปเปอร์ เกมกดเข้าจังหวะที่ได้รับความนิยมมาก แต่เสียดายที่ไม่มีภาคต่อออกมาแล้วในยุคหลัง (มีแค่พอร์ตมาลง PSP) จากจุดเด่นของเกมที่ตัวละครและกราฟฟิกที่ทำเป็นเหมือนตัวการ์ตูนแผ่นกระดาษ และเนื้อเรื่องของเกมที่แสนจะรั่ว ก็เลยทำให้เป็นอีกเกมที่น่าจดจำ
 
อันดับ 5 Shadow of The Colossus
8 อันดับเกม PlayStation ระดับตำนาน
กว่าจะเป็นเกมจาก PS2 ก็ล่อไปอันดับ 5 เลย เพราะเกมจาก PS1 มีที่น่าจดจำเยอะ เลยแย่งอันดับไปหมด Shadow of The Colossus เป็นสุดยอดผลงานลำดับที่สองของทีมเดียวกับที่สร้างเกม ICO จากจุดเด่นที่ระบบการเล่นของเกม และความอลังการของศัตรูขนาดยักษ์
 
อันดับ 6 (ร่วม) Gran Turismo
8 อันดับเกม PlayStation ระดับตำนาน
นี่ไม่ใช่เกมรถแข่ง แต่เป็นซิมิเลเตอร์การขับขี่อันสมจริง Gran Turismo เป็นเกมรถที่ไม่ได้เน้นความสนุกของการแข่ง แต่เน้นที่ความสมจริงในการขับขี่ มีรถให้เลือกเล่นหลายรุ่นจากทั่วโลก และแต่ละรุ่นต้องรู้สึกเหมือนการขับรถนั้นจริงๆ
 
อันดับ 6 (ร่วม) Vagrant Story
8 อันดับเกม PlayStation ระดับตำนาน
RPG ระดับเทพอีกเกมที่อยู่ในยุค PS1 จากจุดเด่นที่ระบบการเล่น เน้นการต่อสู้แบบแอคชั่น แถมยังเป็นหนึ่งในไม่กี่เกมที่ได้ 40 คะแนนเต็มจากนิตยสารฟามิซึด้วยนะ แม้คะแนนรีวิวจากหนังสือนี่จะเชื่อไม่ค่อยได้มากนักก็เถอะ
 
อันดับ 6 (ร่วม) Metal Gear Solid
8 อันดับเกม PlayStation ระดับตำนาน
ถือเป็นภาคปลุกตำนานความดังให้กับลุง Snake เลยก็ว่าได้ เพราะจริงๆแล้ว Metal Gear เป็นเกมที่มีมาตั้งแต่สมัยก่อนแล้ว แต่ไม่ค่อยดังมากนัก มาดังเอาภาค PS1 เนี่ยแหละ จนกลายเป็นหนึ่งในเกมฟอร์มยักษ์ตั้งแต่นั้นมา ในแนวการเล่นแบบ Tactical Stealth Action