แม้ว่า แมนเชสเตอร์ ยูไนเต็ด จะมีข่าวการซื้อตัวนักเตะมากมายหลายคน แต่อย่าลืมว่า การที่เขาจะได้นักเตะใหม่ ๆ มาเสริมทีมนั้น นักเตะเก่าที่มีอยู่ก็ต้องถูกถ่ายโอนออกไปด้วย
เพราะด้วยหลาย ๆ ปัจจัยทั้งอายุ ฟอร์มการเล่น ก็มีส่วนที่จะทำให้เราอาจไม่เห็นเขาต่อไปใน "โอลด์ แทร็ฟฟอร์ด" ซึ่งจะมีใครบ้างไปดูกันเลย
7. คริส สมอลลิงStu Forster/GettyImages
คงไม่แปลกนักหาก "เดอะ คิง" จะหมดบุญเก่าและถูกขายออกจากทีมไปหลังจากจบฤดูกาลนี้ เชื่อว่า แฟนผี ทุกคนคงไม่ได้ประทับใจปราการหลังนี้มาตั้งแต่ยุค ป๋าเฟอร์กี้ฯ
แต่เขาเองก็สามารถอยู่รอดมาได้เรื่อยๆ จนถึงปัจจุบัน ซึ่งจริงอยู่ว่ามีช่วงที่เขาสามารถพัฒนาตัวเองขึ้นมาได้จากเดิมเล็กน้อย แต่ก็ไม่สุด และก็กลายเป็นหลุดทะเลออกไปเลย เนื่องด้วยอาการบาดเจ็บที่มีเข้ามาเสริม
ทุกวันนี้ทรงกองหลังที่แข็งแกร่งแทบไม่มีให้เห็นแล้ว!!
6. ลุค ชอว์OLI SCARFF/GettyImagesช่วงก่อนที่ ชอว์ จะมีอาการบาดเจ็บครั้งล่าสุด ก็มีข่าวไม่สู้ดีเกี่ยวกับสถานะในการอยู่ในแผนทำทีมของ มูรินโญ มาตลอด
ซึ่งทาง เดอะสเปเชียลวัน ก็ออกลูกเหน็บปนกระตุ้นว่า อีนางชอว์ ค่อนข้างพัฒนาได้ช้าและมีศักยภาพน้อยกว่าคนอื่น ๆ ในทีม
หากเป็นแบบนี้แล้ว เชื่อว่าอนาคตของเขาที่จะอยู่ใน โอลด์ แทร็ฟฟอร์ด คงไม่สงสัยนัก แถมสภาพร่างกายก็ไม่ทนทานต่ออาการบาดเจ็บอีก แบบนี้ มูรินโญ คงไม่อยากเอาไว้ทำทีมต่อแล้วล่ะ
5. แอชลีย์ ยังShaun Botterill/GettyImages
อาจารย์ยัง เป็นอะไหล่ชั้นดีให้กับ มูรินโญ มาตลอดช่วงฤดูกาลนี้ แต่เชื่อเถอะว่าเราคงไม่ได้เห็นเขาอยู่ต่อในมาดชุด ปีศาจแดง ต่อไปแล้ว เนื่องด้วยอายุขนาดนี้
แถมร่างกายก็ไม่ได้พร้อมที่จะบุกป่าฝ่าดงกับคู่ต่อสู้เหมือนกับสมัยหนุ่ม ๆ แล้วด้วย และถ้าสมมติ เกิดฤดูกาลหน้าได้ไปเล่น ปชล.อีก จ่ามู คงไม่ใช้ทีมชุดเดิมไปสู้แน่ๆ 
4. เวย์น รูนีย์Richard Heathcote/GettyImages
นี่คงเป็นเวลาอันสมควรที่สุดของ วาซซ่า แล้วที่จะเลือกเดินออกจาก โอลด์ แทร็ฟฟอร์ด ไปในฐานะตำนาน ปีศาจแดง ที่เขาเคยสร้างผลงานไว้มากมายตั้งแต่อายุยังเยาว์วัย
ฟอร์มของ รูนีย์ ไม่เหลือชิ้นดีเลย ไม่ว่าจะเป็นความคมในการเขาทำสกอร์ ความทนทานในการเข้าปะทะไม่ต้องพูดถึง เซนส์การจ่ายบอลก็ไม่เฉียบเหมือนเมื่อก่อนแล้ว
แฟน ๆ หลายคนก็ถึงกับบ่นอุบว่าเมื่อไหร่ที่ดาวยิงร่างท้วมรายนี้จะเลือกเดินจากไปซะที ซึ่งคงไม่ต้องบ่นกันอีกต่อไปแล้ว หลังจากจบฤดูกาลนี้
3. ซลาตัน อิบราฮิโมวิชOLI SCARFF/GettyImages
แม้ว่าข่าวคราวของ ซลาตัน กับ แมนฯ ยูไนเต็ด ในช่วงที่มีอาการบาดเจ็บจะมีแนวโน้มออกมาค่อนข้างดี แต่ด้วยค่าเหนื่อยที่ไม่น้อยเลยที่ พระเจ้า ได้รับจากทีม คงไม่อาจทำให้ทีมแบกรับไว้อีกต่อไป แม้ว่าผลงานที่เขารังสรรค์ให้กับทีมในฤดูกาลนี้จะมากมายและสำคัญมาก ๆ
แต่หากลองมานึกถึงช่วงเวลาที่ไม่มี ซลาตัน อยู่ในสนาม กลับไม่ได้ทำให้ฟอร์มของทีม ผีแดง ลดหลั่นลงไปแต่อย่างใด แต่กลับทำให้เห็นดาวดวงใหม่เจิดจรัสฟ้ามากยิ่งขึ้น นั่นก็คือ มาร์คัส แรชฟอร์ด ที่เชื่อว่าอนาคตอันใกล้นี้ เขาจะกลายมาเป็นตัวหลักเขาทีมในตำแหน่งหน้าเป้า
2. อองโธนี มาร์กซิยาลIAN KINGTON/GettyImages
แม้ว่าช่วงหลังมานี้ น้องหมาก จะมีโอกาสในการลงสนามมากขึ้น แต่เหมือนว่ามันไม่ได้มากจากความสามารถอันโดดเด่นที่ทำให้เขาได้ลง แต่กลับมาจากแท็คติกของ มูรินโญ ที่ต้องการจะโรเตชั่นนักเตะ เพื่อพักสลับสับเปลี่ยนไม่ให้เหนื่อยร่างจากโปรแกรมการแข่งขัน
ซึ่ง มาร์กซิยาล มักเป็นตัวเลือกแรกเสมอในการโรเตชั่นนั้น รวมถึงฟอร์มของเจ้าตัวในครั้งอยู่กับ หลุยส์ ฟานกัล กับ มูรินโญ ก็ต่างกันราวฟ้ากับเหวซะด้วย เขาไม่สามารถเลื้อยลากกระชากผ่านได้อย่างที่เราเคยเห็น ๆ กัน ไม่รู้ว่าความมั่นใจนั้นมันหายไปไหน
ซึ่งหากพิจารณาจากหลาย ๆ อย่างทั้งอายุ และข่าวสารมากมายที่ได้รับ เชื่อว่าเขาน่าจะต้องการพัฒนาตัวเองให้สูงขึ้นไปอีก แต่ไม่ใช่กับ แมนฯ ยูไนเต็ด
1. ดาบิด เด เคอาPAUL ELLIS/GettyImages
น้องเด มีข่าวรายวันกับ เรอัล มาดริด ซึ่งจริง ๆ แล้วเรียกได้ว่าตลอดเวลาที่จะมีการเปิดตลาดซื้อขายเลยดีกว่า และเชื่อกันว่าปีนี้คงเป็นปีที่ ราชันชุดขาว จะเอาจริงเอาจังในการปฏิบัติภารกิจลากตัวนายประตูจอมหนึบกลับไปยัง ลาลีกา สเปน สักที
ซึ่งแฟนผีแดง คงต้องทำใจไว้ตั้งแต่เนิ่น ๆ กับเรื่องนี้ เพราะโอกาสความเป็นไปได้ที่มันจะเกิดขึ้นจริงมีสูงเหลือเกิน เพราะนอกจาก เรอัลมาดริด จะยอมทุ่มเงินเพื่อซื้อตัวเขาไปร่วมทีมด้วยแล้ว
ส่วนหนึ่งก็มาจากความต้องการของตัวเขาเอง ที่จะได้กลับไปค้าแข้งในบ้านเกิดของตัวเองด้วย
แถมช่วงหลังมานี้ก็ได้เห็นฟอร์มของ โรเมโร ที่เฉิดฉายและถูกปั้นโดยเพื่อน ๆ โชว์ฟอร์มได้แบบไม่มีที่ติ และ มูรินโญ ก็ปล่อยข่าวแว่ว ๆ มาว่าจะให้นายประตูมือสามอย่าง เปเรรา มีโอกาสได้ลงสนามมากขึ้นกว่าเดิมด้วย เหมือนเป็นการบอกนัยๆ ว่า เด เคอา อาจจะถอดวิญญาณ ปีศาจแดง แล้วเดินจากที่นี่ไปก็ได้ 