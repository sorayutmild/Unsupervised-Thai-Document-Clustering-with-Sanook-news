พ่อแม่เปิดเฟซบุ๊กเจอภาพลูกสาววัย 12 ปี ถูกชายวัยรุ่นจุ๊บแก้ม ไม่ทน! โร่แจ้งจับโจ๋ 15 ลอบเข้าบ้าน ทำอนาจารและข่มขืนลูกสาว
ผู้สื่อข่าวรายงานว่า (11 มิ.ย.) สภ.สำโรงใต้ อ.พระประแดง จ.สมุทรปราการ รับแจ้งเหตุจากนายสาคร (ขอสงวนนามสกุล) อายุ 35 ปี พา ด.ญ.เก๋ (นามสมมุติ) อายุ 12 ปี นักเรียนชั้น ม.1 โรงเรียนชื่อดังแห่งหนึ่ง ว่าลูกสาวถูกทำอนาจารและข่มขืน
 นายสาคร กล่าวว่า เมื่อวันที่ 8 มิ.ย.ที่ผ่านมา ขณะที่เดินทางกลับถึงบ้านหลังออกไปขายเสื้อผ้ากับภรรยา ภรรยาได้หยิบโทรศัพท์ขึ้นมาเปิดเฟซบุ๊กเพื่อหยอกล้อลูกสาว แต่เมื่อเข้าหน้าเฟซบุ๊กก็พบภาพลูกสาวกอดจูบคลอเคลียกับวัยรุ่นชาย หนำซ้ำภายในภาพยังเป็นห้องนอนลูกสาว และภาพเพิ่งอัพโหลดไม่นาน จึงสอบถามลูกสาวที่ตอนนั้นยังอยู่ในห้องนอน
นายสาคร กล่าวต่อว่า ลูกสาวยอมรับว่าเด็กชายวัยรุ่นคนดังกล่าว คือ นายเกม (ไม่ทราบชื่อนามสกุลจริง) อายุ 15 ปี ในชื่อในเฟซบุ๊กว่า เกมมี่ ทีเด็ด เมืองนน นะจ๊ะ เป็นเพื่อนชายที่รู้จักผ่านทางเฟซบุ๊ก และนายเกมแอบเข้ามาที่บ้านประจำเวลาที่พ่อแม่ไม่อยู่ วันดังกล่าวก็เข้ามาหาและขอร่วมหลับนอนด้วยกัน 1 ครั้ง และเพิ่งปีนหน้าต่างออกไปไม่นาน 
เบื้องต้น เจ้าหน้าที่ส่งตัว ด.ญ.เก๋ ไปตรวจร่างกายที่โรงพยาบาลชัยปราการ และสอบปากคำ พร้อมติดต่อไปที่ผู้ปกครองของ ด.ช.เกม เพื่อดำเนินคดีตามกฎหมายต่อไป