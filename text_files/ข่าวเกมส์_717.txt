Capcom ทำหนังซีรี่ย์ Street Fighter ภาคใหม่
Street Fighter: Assassin's Fist
จริงอยู่ว่าทางฮอลลีวู้ดนำเอาเกม Street Fighter ไปทำเป็นภาพยนตร์จนห่วยแตกไม่เป็นท่า แต่มันก็ไม่ได้หมายความว่า Street Fighter จะนำไปทำเป็นภาพยนตร์แล้วไม่สนุกเสมอไป มันขึ้นอยู่กับผู้กำกับต่างๆหาก ว่าแล้วทาง Capcom ก็ลองทำภาพยนตร์จากเกมส์ Street Fighter กันอีกครั้ง แต่คราวนี้ไม่ได้ทำเป็นจอเงิน ทำเป็นภาพยนตร์ซีรี่ย์สั้นๆแทนชื่อว่า Street Fighter: Assassin's Fist โดยมีทีเซอร์ตัวอย่างให้ชมกันสั้นๆด้านล่างนี่เลย





 
ภาพยนตร์ซีรี่ย์ Street Fighter: Assassin's Fist นี้ทาง Capcom นำเรื่องราวในอดีตที่มาของตัวละครเอกอย่าง Ryu และ Ken มาทำเป็นหนังให้แฟนๆทราบกันมากขึ้น ตั้งแต่สมัยที่ Gouken เก็บเอา Ryu ตัวเอกของเกมมาเลี้ยง และฝึกวิชาการต่อสู้ของสำนัก Goutetsu ให้ พร้อมกับ Ken ลูกชายเพื่อนของ Gouken ที่ฝากมาให้ฝึกด้วย Gouken จึงเสมือนเป็นทั้งพ่อและเป็นอาจารย์ของ Ryu เขาจึงเคารพและรักอาจารย์ของเขามาก ส่วน Ken ก็เป็นเพื่อนสนิทที่ฝึกวิชาร่วมกันมาตั้งแต่เด็ก แต่แล้วความสงบสุขในสำนักก็จบลง เมื่อ Gouki หรือ Akuma น้องชายร่วมสำนักของ Gouken ได้ถูกพลังด้านมืดครอบงำ และสังหารเจ้าสัำนัก Goutetsu ทาง Gouken จึงต้องสู้กับ Gouki พร้อมทั้งปกป้องลูกศิษย์ทั้งสองของเขาไม่ให้ถูกพลังจากด้านมืดครอบงำอีกด้วย
Street Fighter: Assassin's Fist
 
สำหรับใครที่อยากดูซีรี่ย์ Street Fighter ตัวนี้ สามารถหาชมได้ที่เว็บ Machinima network หรือ Youtube http://www.youtube.com/user/machinima เพราะเป็นหนังซีรี่ย์สั้นๆที่ทาง Machinima ร่วมกับ Capcom ถ่ายทำขึ้น ตอนนี้ยังไม่กำหนดว่าจะฉายให้ชมกันเมื่อไหร่
แม้จะเป็นเพียงหนังซีรี่ย์สั้นๆ แต่ก็ใช้ทีมงานที่มีประสบการณ์ และนักแสดงจากฮอลลีวู้ดด้วย

กำกับโดย Joey Ansah (The Bourne Ultimatum)
Gouken แสดงโดย Akira Koieyama
Ryu แสดงโดย Mike Moh
Mr. Masters (พ่อของเคน) แสดงโดย Mark Killeen
Ken Masters แสดงโดย Christian Howard
เจ้าสำนัก Goutetsu แสดงโดย Togo Igawa
Senzo แสดงโดย Hal Yamanouchi
