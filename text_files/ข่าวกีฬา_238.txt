"นักฟุตบอลแฟนสวยทุกคน" วลีอมตะที่เชื่อว่าแฟนๆ ลูกหนังบ้านเราหลายคนต้องคิด อย่างล่าสุด "อาร์ม" ศุภชัย ใจเด็ด ศูนย์หน้าดาวรุ่งทีมชาติไทยของ "ปราสาทสายฟ้า" บุรีรัมย์ ยูไนเต็ด ทีมดังในศึกโตโยต้า ไทยลีก ที่เริ่มเปิดตัวแฟนสาวผ่านโลกออนไลน์บ้างแล้วโดยดาวยิงชาวจังหวัดปัตตานีปัจจุบันกำลังคบหาดูใจกับ "น้องเปีย" บุษกร เอกพันธ์ ผู้สื่อข่าวประจำสมาคมกีฬาฟุตบอลแห่งประเทศไทยฯ ด้วยสายงานที่เจอกันบ่อยทำให้ทั้งคู่เริ่มทำความรู้จักกันก่อนตัดสินใจเป็นแฟนกันซึ่งแม้ทั้งคู่จะไม่ได้โชว์ความหวานออกสื่อด้วยการถ่ายรูปคู่กันอวดแฟนๆ แต่จากข้อความที่ทั้งคู่แท็กหรือสนทนากันในโลกโซเชียลมันก็ทำให้หลายคนเห็นแล้วต้องอมยิ้มกับความน่ารักของทั้งคู่สำหรับสาวน้อยวัย 23 ปี จบการศึกษาจาก มหาวิทยาลัยราชภัฏสวนสุนันทา คณะนิเทศศาสตร์ สาขาการภาพยนตร์ และกำกับการแสดง แต่เส้นทางการทำงานของเธอเริ่มจากการไปฝึกงานกับสื่อยักษ์ใหญ่แห่งหนึ่ง โดยส่วนใหญ่ก็จะตามพี่ๆ นักข่าวไปงานแถลงของสมาคมฟุตบอลฯ เป็นประจำซึ่งด้วยความสามารถของเธอทำให้ พลตำรวจเอก สมยศ พุ่มพันธุ์ม่วง นายกสมาคมกีฬาฟุตบอลแห่งประเทศไทย ได้ชักชวนให้มาช่วยงานกับทีมฟุตบอลหญิง เพราะเห็นว่าเป็นผู้หญิงเหมือนกัน น่าจะเข้าถึงง่าย และได้ข่าวใกล้ชิดกว่าทีมงานผู้ชาย จากนั้นก็มีโอกาสติดตามทีมฟุตบอลหญิงเวลาไปแข่งขันต่างประเทศ ส่วนช่วงที่ทีมหญิงไม่มีโปรแกรมแข่ง ก็จะมาช่วยงานทีมฟุตบอลชาย เช่น การสัมภาษณ์ พิมพ์ข่าว ถ่ายรูป
