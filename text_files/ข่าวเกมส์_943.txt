ภาพยนตร์ Tekken
Tekken the Iron Fist tournament ภาพยนตร์ฮอลลีวู้ดที่สร้างขึ้นจากเกมส์ต่อสู้ Tekken ชื่อดังจากค่าย Namco โดยใช้นักแสดงเป็นคนจริงๆ ซึ่งออกฉายไปเมื่อช่วงปี 2009 และได้เสียงบ่นด่าจากแฟนๆเกมส์ทั่วโลกเป็นรางวัลปลอบใจ ว่ามันห่วยแตกขั้นเทพจริงๆ ขนาดพี่ Katsuhiro Harada ผู้สร้างเกมส์ Tekken ยังกุมขมับว่าทำไมมันถึงสร้างออกมาห่วยแบบนี้ จนต้องออกมาทำหนัง Tekken ที่เป็น CG ออกมาให้แฟนๆดูแทน ซึ่งก็เป็นที่ชื่นชอบไม่น้อย คือแม้จะไม่ดีมากแต่ก็ดีกว่าเวอร์ชั่นคนจริงแสดงล่ะนะ
ต่อมาในปี 2012 มีข่าวลือแว่วมาว่าฮอลลีวู้กำลังจะถ่ายทำหนัง Tekken ภาคใหม่ออกมาอีก หลังจากได้ยินข่าวลือบรรดาแฟนๆ Tekken ก็ออกมาตอบโต้ทันทีว่าอย่าทำเลย ถ้าทำออกมาห่วยแบบนั้น จากนั้นก็เงียบจนกระทั่งวันนี้ในปี 2014 หนัง Tekken ที่ลือกันครั้งนั้นมันประกาศตัวออกมาแล้วครับ ในชื่อว่า Tekken - A Man Called X หนังภาคใหม่ แต่เป็นเนื้อเรื่องย้อนเหตุการณ์ก่อนภาคแรกในปี 2009 จากคำยืนยันของ Kane Kosugi นักแสดงคนหนึ่งในภาคนี้ ที่ Blog ของเขาเอง http://kanekosugi.com/blog/film/2217.html
ภาพยนตร์ Tekken
Kane Kosugi เป็นลูกชายของ Sho Kosugi ผู้เชี่ยวชาญศิลปะการต่อสู้ของญี่ปุ่น ซึ่งเขามั่นใจว่าจะนำวิชาที่เรียนรู้ มาใช้กับภาพยนตร์ Tekken ภาคนีให้มีฉากต่อสู้ที่ดุเดือดสมจริง ไม่เหมือนภาคที่แล้ว (ส่วนเนื้อเรื่อง คงหวังไม่ได้เหมือนเดิม)
Tekken - A Man Called X เตรียมเปิดตัวเป็นทางการเร็วๆนี้ คาดว่าอาจฉายได้ในช่วงปลายปี 2014
 