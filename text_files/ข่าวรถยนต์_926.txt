     ศูนย์อำนวยการป้องกันและลดอุบัติเหตุทางถนน เตรียมผุดมาตรการลดอุบัติเหตุทางถนน ศึกษาแก้กฎหมายควบคุมความเร็วเหลือเพียง 40 กม./ชม. รวมถึงลดค่าวัดปริมาณแอลกอฮอล์เข้มกว่าเดิม
     ทั้งนี้ การศึกษาแนวทางป้องกันอุบัติเหตุดังกล่าวมีหลากหลาย ทั้งการจำกัดความเร็วในเขตเมืองเหลือ 30-40 กม./ชม. จากเดิม 80 กม./ชม. นอกเขตเมืองเหลือ 30-60 กม./ชม. จากเดิม 90 กม./ชม. รวมถึงการลดค่าปริมาณแอลกอฮอล์เหลือเพียง 20 มิลลิกรัมเปอร์เซ็นต์ จากเดิม 50 มิลลิกรัมเปอร์เซ็นต์
     นอกจากนั้น ยังเตรียมนำคำสั่ง คสช. ว่าด้วยมาตรการยึดรถและใบขับขี่ นำมาใช้เป็นกฎหมายถาวร ไม่เฉพาะช่วงหน้าเทศกาลเท่านั้น รวมถึงเพิ่มค่าปรับกรณีขับรถเร็วเกินกฎหมายกำหนด พร้อมคาดโทษเพิ่มเติมนอกเหนือจากการเทียบปรับอีกด้วย
     อย่างไรก็ดี มาตรการดังกล่าวเป็นเพียงการศึกษาแนวทางเท่านั้น ยังไม่มีการนำมาบังคับใช้จริงแต่อย่างใด 
 
 