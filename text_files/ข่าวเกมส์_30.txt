ฮาๆ สารพัดวิธีฆ่าชาวซิมส์ใน The Sims 4
The Sims 4
The Sims เกมชีวิตจำลองที่ให้คุณสวมบทเป็นตัวละครจำลองการใช้ชีวิตในเกม ตั้งแต่การสร้างบ้าน การกินอยู่ การใช้ชีวิตต่างๆ ซึ่งผู้เล่นสามารถทำอะไรก็ได้อย่างอิสระกับตัวละครซิมส์ในเกม ทีนี้ก็จะมีคนเล่นบางจำพวกที่เวลาเบื่อๆ ไม่รู้จะทำอะไรดีแล้ว ก็เลยฆ่าตัวละครซิมส์ของตัวเองเล่นๆ ด้วยสารพัดวิธีต่างๆ ทว่าในภาค The Sims 4 นั้นตัวละครซิมส์ค่อนข้างจะตายยากมากๆ เมื่อเทียบกับภาคก่อนๆที่ผ่านมา แต่อย่างไรก็ก็ยังมีสารพัดวิธีจะฆ่าชาวซิมส์อยู่มากมายหลายวิธี แต่ก่อนอื่นต้องทำความเข้าใจก่อนว่า ชาวซิมส์เป็นเพียงตัวละครในเกม เป็นแค่กราฟฟิกพิกเซลในหน้าจอเท่านั้น ฆ่ามันตายไปก็เมียหายอะไร ไม่ต้องไปสงสาร แต่อย่าไปทำกับคนอื่นๆในชีวิตจริงเท่านั้นก็พอ เพียงแต่ว่าการฆ่าชาวซิมส์นั้น มันไม่ง่ายเหมือนพวกเกมแอคชั่นหรือเกมยิง ที่โผล่หัวไปให้โดนยิง หรือโดนผีกัดก็ตายแล้ว การฆ่าชาวซิมส์ต้องมีหลักการ รู้จุดอ่อนของซิมส์นั้นๆ ก่อนจะลงมือฆ่า
การฆ่าชาวซิมส์มีทั้งวิธีธรรมชาติและที่ไม่ใช่ธรรมชาติดังนี้
 
1. เผามันทั้งเป็น
วิธียอดฮิตที่ใช้กันมาตั้งแต่ภาคเก่าๆ คือการทำให้ไฟไหม้บ้านแล้วปล่อยให้ชาวซิมส์ติดอยู่กับไฟจนตาย เพียงแค่คุณทำไฟไหมด้วยวิธีต่างๆ ไม่ว่าจะเป็นเครื่องใช้ไฟฟ้าลัดวงจร ทำอาหารแล้วไฟไหม้ ไฟเตาผิง ฯลฯ จากนั้นคือห้ามติดตั้งเครื่องตรวจจับควันไฟไหม้เด็ดขาด แค่นี้ชาวซิมส์ก็มอดไหม้ไปพร้อมไฟ
The Sims 4
 
2. ให้ชาวซิมส์ขึ้นจรวดแล้วตกลงมาตาย
วิธีอาจเสียเวลานิดหน่อย คือคุณต้องให้ซิมส์เป็นมนุษย์อวกาศก่อน แล้วสร้างอุปกรณ์ Steampunk Flyamajig ที่ทำให้สามารถยิงจรวดขึ้นอวกาศได้ ซึ่งตรงนี้หากชาวซิมส์ขึ้นจรวดไปโดยที่มีความสามารถทางวิทยาศาสตร์น้อย มันก็จะทำพลาดแล้วตกลงมาตายนั่นเอง หรือไม่ก็ลองหาผลไม้ยัดท่อไอเสียของจรวดดูสิ มันก็จะพังแล้วตกลงมาตายเช่นเดียวกัน
The Sims 4
 
3. ให้โดนไฟดูดตาย
เป็นวิธีที่ง่ายแต่ก็ต้องใช้เวลาวิธีหนึ่ง นั่นคือจะต้องรอให้มีเครื่องใช้ไฟฟ้าเสียซะก่อน จากนั้นก็ให้ซิมส์มาใช้เครื่องใช้ไฟฟ้านั้นๆโดยที่ยังไม่ซ่อม จนกระทั่งมันมีควันขึ้นและมีกระแสไฟฟ้าช็อต ตอนนี้แหละลองให้ชาวซิมส์ซ่อมมันดูโดยที่สกิลช่างซ่อมต่ำ ก็จะทำให้โดนไฟดูดได้ แต่โดนดูดรอบเดียวยังไม่ตาย เพียงแต่ติดสถานะบาดเจ็บเท่านั้น ให้กดสั่งซ่อมดูอีกที คราวนี้ตายชัวร์
The Sims 4
 
4. ปล่อยให้หิวตาย
อีกวิธีที่ทำกันมาตั้งแต่ภาคเก่าๆ ภาคนี้ก็ยังใช้ได้ แต่มันค่อนข้างจะยากสักหน่อยตรงที่ชาวซิมส์จะพยายามต่อต้านความหิวโดยการหาอะไรกินเองโดยที่เราไม่ได้สั่ง ด้วยเหตุนี้จึงจำเป็นต้องใช้วิธีสร้างห้องปิดตาย ขังชาวซิมส์ไม่ให้ไปหาของกินได้ จากนั้นก็นั่งรอความตายได้เลย





 
5. โดนเจ้าต้นไม้วัวโหดจับกิน
วิธีใหม่ที่แปลกดี นั่นก็คือการปลูกต้นไม้วัว ที่มีหัวเหมือนวัวสุดโหด จากนั้นเมื่อปลูกมันจนโตแล้วให้งดการให้อาหารมัน จนมันหิวจัด ซึ่งตรงนี้เจ้าต้นวัวมันจะหาเหยื่อกินเองด้วยการสร้างเหยื่อล่อด้วยของกินที่คล้ายๆเค้ก จากนั้นก็สั่งให้ชาวซิมส์ไปกินเค้กอันนั้น คุณก็จะกลายเป็นอาหารของมันแทน แต่ว่าวิธีนี้เสียเวลาหน่อย เพราะคุณต้องเพิ่มสกิลทำสวน แถมยังต้องหาเมล็ดต้นวัวนี้มาปลูกก่อนด้วย
The Sims 4
 
6. เหนื่อยตาย
เป็นสาเหตุการตายที่ฟังดูแปลก แต่มันก็มีเกิดขึ้นหลายครั้งนะครับ อย่างเช่นนักกีฬาฟุตบอลที่แข่งๆอยู่ จู่ๆก็หัวใจวายตายกลางสนาม วิธีนี้คุณก็เพียงให้ชาวซิมส์ออกแรงทำงาน ออกกำลังกาย ทำนั่นนี่ โดยที่ไม่พักผ่อน จนกระทั่งตัวซิมส์มีไอคอน Dangerously Tired เหนื่อยมาก ก็สั่งให้ทำต่อ จากนั้นไม่นานตัวซิมส์ก็จะขาดใจตาย
The Sims 4
 
7. หงุดหงิดตาย
เนื่องจาก The Sims 4 เป็นภาคแรกที่มีค่า อารมณ์ ของตัวละครเพิ่มเข้ามาด้วย ซึ่งเจ้าระบบอารมณ์นี้ มันเป็นสาเหตุการตายได้ หากซิมส์มีอารมณ์เกินขีดจำกัดมากไป ไม่ว่าจะเป็นโกรธมาก เครียดมาก อายมาก ฯลฯ ก็อาจทำให้ซิมส์ตายได้ เราสามารถสังเกตอารมณ์ของซิมส์คนนั้นๆได้จากบอลลูนแสดงอารมณ์ หากรู้ว่าซิมส์กำลังอยู่ในอารมณ์ไหน ก็ให้ซิมส์รู้สึกอารมณ์นั้นๆมากขึ้นจนตาย
The Sims 4
 
8. ปล่อยให้แก่ตาย
วิธีเดิมๆตามธรรมชาติ แต่ได้ผล 100% แค่ใช้เวลานานไปหน่อย คุณไม่ต้องทำอะไรมาก แค่เล่นไปเรื่อยๆ ชาวซิมส์คนนั้นก็จะแก่ตายไปเอง แต่ห้ามใช้สูตรโกงหยุดเวลาอายุนะ
The Sims 4
 
9. ใช้สูตรโกงฆ่ามัน
ถ้าวิธีที่กล่าวๆมายังใช้ไม่ได้ผลหรือคุณขี้เกียจทำ มีวิธีลัดที่ง่ายกว่านั้นคือใช้สูตรโกงฆ่ามันเลย มีหลายวิธีดังนี้
"sims.add_buff buff_death_electrocution_warning"
สูตรนี้จะทำให้ซิมส์ติดสถานะไฟดูด หากโดนไฟดูดอีกก็ตาย
"sims.add_buff buff_Mortified"
สูตรนี้จะทำให้ซิมส์มีอารมณ์อายแบบสุดๆ หากเกิดความตายอีกนิดก็จะตาย
"sims.add_buff buff_Enraged"
สูตรที่ทำให้ชาวซิมส์มีอาการโกรธสุดขีด หงุดหงิดเพิ่มอีกหน่อยก็ตายแล้ว
"sims.add_buff buff_Hysterical"
สูตรเพิ่มอารมณ์อาการทางจิต หากเกิดอาการทางจิตอีกนิดก็ตาย
"sims.add_buff hunger_Starving"
สูตรทำให้ชาวซิมส์หิวสุดๆ หากไม่ให้อะไรกินภายใน 24 ชั่งโมงก็จะตาย
The Sims 4
 
อย่างไรก็ตาม The Sims 4 ก็มีวิธีทำให้ซิมส์ฟื้นจากความตายด้วยเช่นเดียวกัน ด้วยการใช้วิธีมนตร์ดำหน่อย ถ้าเพื่อนๆมีวิธีฆ่าชาวซิมส์เล่นๆเพิ่มเติมนอกเหนือจากนี้ก็แชร์กันเพิ่มได้ครับ ชอบยมทูตภาคนี้จริงๆทำมาได้ฮาดี