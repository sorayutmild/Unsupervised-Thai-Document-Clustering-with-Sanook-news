      ผู้ใช้สมาร์ทโฟนจำนวนนับล้านคน ใช้ Google Map ช่วยในการเดินทางกันแทบทุกวัน เพราะมันใช้ง่ายและให้ความสะดวกสบายอย่างมาก แต่ทั้งนี้ก็มีผู้ใช้ Google Map จำนวนมาก ที่ไม่ทราบว่าเราสามารถใช้โปรแกรมดังกล่าวแบบ Offline ได้ เพียงแค่เราบันทึกแผนที่และการนำทางลงสู่ SD Card ฟังก์ชั่นนี้นับว่าเหมาะมาก 
      สำหรับนักเดินทางเพราะในขณะที่เรากำลังเดินทางท่องเที่ยวไปในที่ต่าง ๆ นั้น บางท้องที่ก็ไม่สามารถเชื่อมต่ออินเทอร์เน็ตได้ 

      Google จัดทำคุณสมบัติในการใช้งาน Google Map แบบ Offline นี้โดยเพิ่มทางเลือก WiFi only และ Save maps to SD เข้าไป โดยก่อนหน้านี้ ในปี 2013 ได้มีการอัพเดทแผนที่ และนำฟังก์ชั่นนี้ออก แต่หลังจากนั้นไม่ถึง 2 สัปดาห์ ก็ใส่กลับเข้ามาใหม่ และตอนนี้ยังทำให้ใช้ได้ง่ายขึ้นกว่าเดิม       วิธีการใช้ Google Map แบบ Offline นั้น เพียงเปิดโปรแกรมขึ้นมา และเลือกบริเวณที่ต้องการจากนั้น ก็บันทึกสำหรับการใช้แบบ Offline เพียงแค่นี้ ก็จะทำให้นักเดินทาง และนักท่องเที่ยว เปิดแผนที่ดูได้ แม้ในจุดที่ไม่มีสัญญาณอินเทอร์เน็ต 
      แต่ทั้งนี้มีข้อแนะนำว่า อย่าบันทึกพื้นที่ขนาดใหญ่มากเกินไป เพราะอาจจะเกิดความผิดพลาดได้ แนะนำให้ Zoom เข้าไป เพื่อเลือกบริเวณที่เล็กลง โดยเฉพาะอย่างยิ่ง สำหรับสมาร์ทโฟน ที่มีพื้นที่เก็บข้อมูลจำกัดที่มา: www.gottabemobile.com