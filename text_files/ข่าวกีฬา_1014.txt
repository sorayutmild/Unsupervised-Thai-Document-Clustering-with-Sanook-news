พาไปแนะนำให้รู้จักกับแข้งสายเลือดไทยในดินแดนน้ำหอม "ธนวัฒน์ ซึ้งจิตถาวร" และ "นนท์ ม่วงงาม" ที่ตอนนี้สังกัด U-19 ของ "น็องซี่" ทีมระดับลีกเดอซ์ ประเทศฝรั่งเศสธนวัฒน์ เป็นมิดฟิลด์เชิงสูง อายุเพียง 16 ปี ย้ายมาอยู่ฝรั่งเศสตั้งแต่เด็กพร้อมคุณพ่อ-คุณแม่ แม้จะอายุน้อยแต่ความสามารถโดดเด่นเกินเพื่อนรุ่นเดียวกัน ทำให้ถูกเลื่อนขั้นขึ้นไปเล่นระดับ U-19 ในปีนี้ส่วน นนท์ อายุ 19 ปี เล่นตำแหน่งผู้รักษาประตู เกิดที่จังหวัดอ่างทอง ก่อนย้ายมาฝรั่งเศสพร้อมครอบครัวเช่นกัน ปัจจุบันเป็นมือ 1 ให้กับ น็องซี่ U-19 และในอดีตก็เคยมีชื่อติดทีมชาติฝรั่งเศส U-16 มาแล้วข้อมูลล่าสุดตอนนี้ ธนวัฒน์ ติดทีมชาติฝรั่งเศสชุด U-16 เรียบร้อยแล้วด้วย ก็ต้องติดตามกันต่อไปว่า อนาคตเส้นทางลูกหนังของ 2 แข้งเลือดไทยจะเป็นอย่างไร