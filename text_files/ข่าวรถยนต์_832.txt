     BIG Motor Sale 2015 ถือเป็นงานแสดงรถยนต์อีกหนึ่งงานที่ยิ่งใหญ่ไม่แพ้กับงานมอเตอร์โชว์ และมอเตอร์เอ็กซ์โป ซึ่งจัดขึ้นเป็นประจำทุกปี โดยล่าสุดทางผู้จัดงานได้เผยไฮไลท์รถยนต์ที่กำลังเตรียมเปิดตัวในงานดังกล่าว ลองไปดูว่าจะมีอะไรบ้าง


Toyota Fortuner 2015
Toyota Fortuner เป็นรถอเนกประสงค์แบบพีพีวี ที่ใช้พื้นฐานเดียวกับกระบะของทางค่าย ซึ่งโตโยต้าประเทศไทยเองได้ประกาศเตรียมเปิดตัวอย่างเป็นทางการในวันที่ 16 กรกฎาคมนี้
 


Mitsubishi Pajero Sport 2015
ถือเป็นไฮไลท์เด็ดของงานบิ๊กมอเตอร์เซลเลยก็ว่าได้สำหรับ มิตซูบิชิ ปาเจโร่ สปอร์ต เจเนอเรชั่นใหม่ล่าสุด ซึ่งถือฤกษ์งามยามดีเปิดตัวในงานดังกล่าววันที่ 1 สิงหาคมที่จะถึงนี้
 


Ford Everest 2015
หลังจาก ฟอร์ด เอเวอเรสท์ ใหม่ ถูกเผยโฉมไปก่อนหน้านี้นานพอสมควรแล้ว คราวนี้คาดว่าจะเตรียมเผยราคาจำหน่ายพร้อมเปิดรับจองในงานดังกล่าว
 


Ford Ranger 2015 - ไมเนอร์เชนจ์
เป็นอีกหนึ่งรุ่นที่เราได้พบเห็นตัวเป็นๆ กันไปก่อนหน้านี้แล้ว แต่คราวนี้จะมาพร้อมราคาจำหน่ายอย่างเป็นทางการ ให้ผู้สนใจได้จับจองกัน รวมถึงรุ่นไฮไลท์อย่าง 'Wildtrak' มาเผยโฉมเป็นครั้งแรกในวันที่ 17 กรกฎาคมนี้
 


Chevrolet Trailblazer 2015 - ไมเนอร์เชนจ์
ปีนี้เห็นจะเป็นปีทองของรถ PPV ดังนั้นเชฟโรเลตที่เพิ่งประกาศเน้นทำตลาดรถกระบะ-อเนกประสงค์ จึงไม่พลาดที่จะร่วมวงปล่อย Trailblazer โฉมใหม่ในงานนี้ด้วย
 


Isuzu MU-X 2015 - รุ่นพิเศษ
อีซูซุ มิวเอ็กซ์ใหม่ จะมาพร้อมเวอร์ชั่นพิเศษจำนวนจำกัด โดยจะเปิดตัวเป็นครั้งแรกภายในงานนี้
 


Mazda BT-50 - ไมเนอร์เชนจ์
เมื่อมาสด้ายกเครื่องไลน์อัพใหม่หมดทั้งทีแล้ว ฝั่งกระบะก็คงพลาดไม่ได้เช่นกัน เตรียมส่ง BT-50 ใหม่ เปิดตัวเป็นครั้งแรกในโลกที่งานนี้
 


Suzuki Ciaz
แม้ว่าซีดานอีโคคาร์คันนี้จะถูกเปิดตัวไปแล้วก่อนหน้า แต่ก็ยังถือว่าสดซิงพอที่จะเรียกผู้คนเข้าบูธซูซูกิในงานดังกล่าวได้อย่างแน่นอน

