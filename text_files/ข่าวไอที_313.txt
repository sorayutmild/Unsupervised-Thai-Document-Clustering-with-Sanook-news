อ่านก่อนซื้อ! เจาะลึก โปรโมชั่น iPhone 6 เปรียบเทียบโปร iphone 6 จาก dtac, TrueMove H และ AIS ซื้อจากค่ายไหน ถูกที่สุด!
นับตั้งแต่ช่วงต้นปี 2015 ที่ผ่านมา ทางฝั่งของผู้ให้บริการเครือข่ายโทรศัพท์มือถือในไทย ไม่ว่าจะเป็น AIS, dtac และ TrueMove H ต่างออก โปรโมชั่น iPhone 6 และ iPhone 6 Plus ออกมาห้ำหั่นราคา ยั่วใจผู้ซื้อกันอย่างมากมาย เรียกได้ว่า มีเงินแค่หมื่นปลายๆ ก็สามารถจับจองเป็นเจ้าของ iPhone 6 กันได้แล้ว

ซึ่งถือว่าเป็นโอกาสทองของผู้ที่กำลังมองหา iPhone 6 สักเครื่องอยู่ในเวลานี้ แต่ทว่า ราคา iPhone 6 ที่ดึงดูดเงินในกระเป๋าตอนนี้ จะต้องแลกมาด้วย เงื่อนไขบางอย่าง ซึ่งผู้ซื้อ จำเป็นจะต้องพิจารณาให้ดีก่อนซื้อว่า คุ้มค่าหรือไม่ โดยเฉพาะในเรื่องของ ระยะเวลาการจดทะเบียนและติดสัญญา รวมไปถึง ราคาแพ็กเกจ และการชำระค่าบริการล่วงหน้า
โดยในวันนี้ ทีมงาน techmoblog จะมาสรุป ราคา iPhone 6 และ iPhone 6 Plus พร้อมโปรโมชั่นจากค่ายต่างๆ เพื่อให้สามารถนำไปเปรียบเทียบ และวิเคราะห์ได้ว่า ซื้อ iPhone 6 / iPhone 6 Plus จากค่ายใด ถูกที่สุด และคุ้มค่ามากที่สุด
dtac : ราคาและโปรโมชั่น iPhone 6 / iPhone 6 Plus

ที่มา : www.dtac.co.th
สรุปราคาและโปรโมชั่น iPhone 6 และ iPhone 6 Plus จาก dtac
- iPhone 6 ราคาถูกที่สุดอยู่ที่ 19,500 บาท สำหรับความจุ 16 GB
- iPhone 6 Plus ราคาถูกที่สุดอยู่ที่ 23,500 บาท สำหรับความจุ 16 GB
- จะต้องสมัครแพ็กเกจ Love & Roll 999 บาท/เดือน จึงจะได้ราคาถูกที่สุดของแต่ละความจุ
- ชำระค่าบริการล่วงหน้า 6 เดือน
- ติดสัญญา 12 เดือน
AIS : ราคาและโปรโมชั่น iPhone 6 / iPhone 6 Plus

ที่มา : www.ais.co.th
สรุปราคาและโปรโมชั่น iPhone 6 และ iPhone 6 Plus จาก AIS
- iPhone 6 ราคาถูกที่สุดอยู่ที่ 20,500 บาท สำหรับความจุ 16 GB
- iPhone 6 Plus ราคาถูกที่สุดอยู่ที่ 24,400 บาท สำหรับความจุ 16 GB
- จะต้องสมัครแพ็กเกจ 3G iSmart ราคา 599 บาท/เดือนขึ้นไป
- ชำระค่าบริการล่วงหน้า 3,800 บาท
- ติดสัญญา 12 เดือน
TrueMove H : ราคาและโปรโมชั่น iPhone 6 / iPhone 6 Plus

ที่มา : truemoveh.truecorp.co.th
สรุปราคาและโปรโมชั่น iPhone 6 และ iPhone 6 Plus จาก TrueMove H
• iPhone 6 ราคาถูกที่สุดอยู่ที่ 20,500 บาท สำหรับความจุ 16 GB (ลูกค้าเปิดเบอร์ใหม่) และรับส่วนลดเพิ่มอีก 1,000 บาท สำหรับลูกค้าย้ายค่ายเบอร์เดิม• iPhone 6 Plus ราคาถูกที่สุดอยู่ที่ 23,450 บาท สำหรับความจุ 16 GB (ลูกค้าเปิดเบอร์ใหม่) และรับส่วนลดเพิ่มอีก 1,000 บาท สำหรับลูกค้าย้ายค่ายเบอร์เดิม• สำหรับ iPhone 6 Plus จะต้องสมัครแพ็กเกจ Jumbo 799 หรือ 4G iSmart 699 ส่วน iPhone 6 จะต้องสมัครแพ็กเกจ Jumbo 599 หรือ 4G iSmart 499• ชำระค่าบริการล่วงหน้า 6 เดือน• ติดสัญญา 12 เดือน
และเพื่อให้เห็นภาพที่ชัดเจนมากยิ่งขึ้น ทางทีมงาน ได้ทำตารางเปรียบเทียบ ราคาและโปรโมชั่นของทั้ง 3 ค่าย dtac, AIS และ TrueMove H มาดูกันว่า ค่ายไหนจะสามารถซื้อ iPhone 6 และ iPhone 6 Plus ได้ในราคาถูกที่สุด
เปรียบเทียบ ราคาโปรโมชั่น iPhone 6 ขนาด 16 GB, 64 GB และ 128 GB โดยแบ่งแยกตามค่าบริการรายเดือน




** หมายเหตุ :- ในกรณีย้ายค่ายเบอร์เดิม สำหรับ TrueMove H จะได้รับส่วนลดค่าเครื่องอีก 1,000 บาท
จากภาพข้างต้น จะเห็นได้ว่า ราคาเครื่อง iPhone 6 จาก dtac มีราคาถูกกว่าค่ายอื่นๆ เมื่อเปรียบเทียบกับค่าบริการรายเดือนในราคาที่เท่ากัน นอกจากนี้ ยิ่งราคาแพ็กเกจสูงขึ้น ทางฝั่งของ dtac จะคุ้มค่ามากกว่า ทั้งในเรื่องของ การโทรฟรีทุกเครือข่าย และจำนวน data สำหรับเล่นอินเทอร์เน็ตทั้ง 3G และ 4G ซึ่งจะเห็นได้ว่า ในราคาแพ็กเกจที่ 999 บาท/เดือน สามารถเล่นได้สูงสุดถึง 9 GB ในขณะที่ฝั่ง AIS และ TrueMove ได้เพียง 3 GB เท่านั้น
สรุปในฝั่งของ iPhone 6 dtac ดูคุ้มค่ามากกว่าค่ายอื่นครับ
เปรียบเทียบ ราคาโปรโมชั่น iPhone 6 Plus ขนาด 16 GB, 64 GB และ 128 GB โดยแบ่งแยกตามค่าบริการรายเดือน



** หมายเหตุ :- ในกรณีย้ายค่ายเบอร์เดิม สำหรับ TrueMove H จะได้รับส่วนลดค่าเครื่องอีก 1,000 บาท
สำหรับ iPhone 6 Plus นั้น ดูเหมือนว่า ทั้ง dtac และ TrueMove H มีราคาที่ค่อนข้างสูสีกันมากเลยทีเดียว โดยทาง TrueMove ถึงแม้ว่า ค่าเครื่องจะราคาถูกกว่า dtac (จริงๆ ไม่ต่างกันมากเท่าที่ควร) แต่สำหรับ dtac จะมีจำนวน data เล่นอินเทอร์เน็ต และโทรฟรีทุกเครือข่ายมากกว่า ซึ่งโดยรวมแล้ว ฝั่ง dtac ดูคุ้มค่ามากกว่าเช่นกันครับ
จากภาพข้างต้น คงจะทำให้ผู้อ่านมองเห็นภาพได้ชัดเจนมากยิ่งขึ้นว่า ซื้อ iPhone 6 จากค่ายไหน จึงจะได้ราคาถูกที่สุด แต่ทั้งนี้ ควรจะต้องมองที่การใช้งานเป็นหลักด้วยเช่นกัน เพราะ iPhone 6 และ iPhone 6 Plus ที่ราคาถูกที่สุด จะต้องแลกมาด้วย การโทรฟรีที่น้อยกว่าเครือข่ายอื่นๆ และยิ่งจ่ายค่าบริการรายเดือนในราคาที่สูง การซื้อ iPhone 6 และ iPhone 6 Plus จาก dtac ดูจะคุ้มค่ามากกว่าค่ายอื่นๆ เพราะนอกจากจะได้รับส่วนลดค่าเครื่องที่มากกว่าแล้ว ยังได้โทรฟรี และ data เล่นอินเทอร์เน็ตที่มากกว่าด้วย อย่างไรก็ดี TrueMove H จะได้เปรียบในส่วนของเครือข่าย 3G และ 4G ที่ครอบคลุมมากกว่าครับ
ข้อมูลโดย : techmoblog.com