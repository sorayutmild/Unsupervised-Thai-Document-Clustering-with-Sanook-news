เพิ่งคลอดไปมาดๆ สำหรับนางเอกสาว กบ สุวนันท์ ที่เพิ่งคลอดลูกสาวคนแรก น้องปุณณดา ปุณณกันต์ ไปเมื่อวันศุกร์ที่ 22 เมษายนที่ผ่านมา ล่าสุดกบ สุวนันท์ และบรู๊ค ดนุพร ได้นำภาพถ่ายลูกสาวคนแรกมาฝากบรรดาแฟนคลับ ให้ได้ยลโฉม ชื่นชม ความน่ารักน่าชังกัน ซึ่งขณะนี้คุณแม่และลูกสาวกำลังพักรักษาตัว ทั้งสองสมบูรณ์แข็งแรงดี ส่วน ชื่อเล่น ของสาวน้อยคนนี้ยังคงต้องคอยลุ้นกันต่อไป !!
ด้านนางดาริกา มารดาของ บรู๊ค ดนุพร  เล่าถึงสุขภาพของ กบ สุวนันท์ และน้องปุณณดา ปุณณกันต์ ว่า น้องปุณณดาน่ารักแข็งแรงดี ตอนนี้พักผ่อนที่บ้านที่ปทุมฯ ตั้งแต่เมื่อเย็นวันอังคารที่ผ่านมา โดยมีบรู๊คมารับกลับบ้านเพราะบรู๊คเขาอยู่กับกบตลอด ส่วนเรื่องขอคำแนะนำนั้น  ไม่ได้แนะอะไรเป็นพิเศษ  ถ้าเขาสงสัยถึงจะถามเราอีกที  ส่วนใหญ่แม่จะบอกเขาในเรื่องของอาหารการกิน กับเรื่องของการป้อนนม ของอย่างนี้ต้องค่อยๆ เรียนรู้กันไป   ส่วนใหญ่แล้วกบจะถามวิธีการเลี้ยงลูกกับพี่สาวบรู๊คมากกว่า 
ขอบคุณรูปภาพจาก allaboutkob.com

