สำนักข่าวต่างประเทศ รายงานว่ามีกระแสโจมตีโชว์รูมรถยนต์ในเมืองต้าชิ่ง มณฑลเฮยหลงเจียง ที่จ้างนางแบบใส่ชุดว่ายน้ำทูพีซ ยืนถ่ายภาพกับรถ ก่อนให้โชว์เปลือยต่อหน้าลูกค้า โดยเหตุการณ์นี้ สื่อมวลชนของไต้หวันและฮ่องกง ประโคมข่าวเหตุการณ์ในโชว์รูมรถยนต์ในเมืองต้าชิ่ง มณฑลเฮยหลงเจียง จ้างนางแบบ 4 คน โชว์ถอดชุดว่ายน้ำกับรถยนต์ที่แสดงอยู่ในโชว์รูม ซึ่งภาพดังกล่าวได้ถูกส่งต่อกันในเว็บไซต์หว่างของจีนจนกลายเป็นกระแสวิพากษ์วิจารณ์ถึงความเหมาะสม  ทั้งนี้ภาพชุดดังกล่าวมีทั้งหมด 6 ภาพ คอลัมนิสต์จากสื่อในมณฑลเสฉวนรายหนึ่งกล่าวว่า การทำธุรกิจในเมืองจีนตอนนี้ยากเพราะมีการแข่งขันกันสูง ซึ่งการใช้นางแบบมาเรียกความสนใจให้กับสินค้านั้นเป็นเรื่องปกติตามหลักการตลาดแต่โชว์อนาจารเช่นนี้ถือเป็นเรื่องที่ผู้คนรับไม่ได้ โดยเฉพาะถ้าผู้พบเห็นเป็นเด็กและเยาวชน