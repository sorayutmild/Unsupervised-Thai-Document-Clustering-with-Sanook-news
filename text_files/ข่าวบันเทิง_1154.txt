ภาพชวนขนลุกของดาราคนดัง ไม่รู่ว่าเป็นความบังเอิญหรืออย่างไรอยู่ดี ๆ ก็ชวนขนหัวลุก ก่อนหน้านี้เราต้องตะลึงกับภาพมือของนักแสดงสาว พิม พิมมาดา ไปครั้งหนึ่งแล้วกับภาพมือที่ดูแล้วคล้ายมือผู้ชาย เพราะมีลักษณะใหญ่เส้นเลือดปูด ซึ่งเมื่อเจ้าตัวได้อัพภาพดังกล่าวลงในอินสตาแกรมปรากฏว่ามีคนเข้ามาแสดงความคิดเห็นและทักว่ามือของ พิม พิมมาดา เหมือนไม่ใช่ของเจ้าตัว กลายเป็นทอล์ค ออฟ เดอะทาวน์ไปทันที
จากการสอบถามเจ้าตัวบอกว่า ถ่ายภาพเล่นเป็นปกติ แต่อาจจะเป็นแสงที่ตกกระทบทำให้ภาพมือดูไม่เหมือนเดิม
อีกหนึ่งภาพที่กำลังถูกพูดถึงอยู่ คือภาพ ดิว อริสรา ถ่ายภาพติดขาผี ซึ่งกำลังเป็นที่วิพากษ์วิจารณ์ว่าภาพดังกล่าวเกิดจากสาเหตุอะไร และเมื่อดู ๆ ภาพขาของ ดิว อริสรา ก็เป็นอย่างที่เขาว่ากันจริง ๆ ด้วย งานนี้เจ้าตัวกลัวถึงขั้นต้องลบภาพออกจากอินสตาแกรมเลยทีเดียว 
รวมถึง ภาพของ ดีเจพล่ากุ้ง ที่มีมือปริศนาโผล่ออกมา ซึ่งก่อนหน้านั้นก็เป็นประเด็นถกเถียงกันในโลกออนไลน์มาแล้ว 
อย่างไรก็ตามภาพดังกล่าวจะใช่ภาพถ่ายติดผีหรือไม่ก็ตาม เป็นวิจารณญาณของแต่ละบุคคล 