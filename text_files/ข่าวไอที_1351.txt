   สูญเสีย (เวลา) กันไปเท่าไหร่แล้วกับคำแจ้งเตือนในสมาร์ทโฟน…ในแต่ละวัน เราใช้เวลาไปกับการเช็คมือถือหลายชั่วโมง ถึงแม้มันจะส่งสัญญาณเตือนแค่ไม่กี่วินาที แต่กว่าเราจะวางมันลงได้อีกครั้ง เราก็ลืมไปแล้วว่าเราหยิบมันขึ้นมาดูอะไรในตอนแรก 
   บางคนเรียกพฤติกรรมแบบนี้ว่าการเสพติด และอยากจะลด ละ เลิก แล้วเอาไปเวลาไปทำอย่างอื่นที่มีประโยชน์มากกว่า แต่เอาจริงๆ ก็ยังทำไม่ได้ซะที วันนี้เราเลยมีเคล็ดลับมาบอก และมันง่ายกว่าที่คุณคิดแน่นอน
   ลองนึกภาพเวลาที่มีคำแจ้งเตือนของแอปพลิเคชั่นต่างๆ ปรากฏขึ้นมาบนหน้าจอดูสิ จะสังเกตเห็นว่าโดยมากแล้วการแจ้งเตือนเหล่านี้จะเป็นสีแดง ซึ่งเป็นสีที่กระตุ้นให้สมองของเราตีความว่ามันคือเรื่องด่วน หรือเรื่องที่ต้องการแอ็คชั่นในทันที
   พอเห็นตัวเลขในวงกลมสีแดงที่มุมของแอป Line  คนส่วนมากจึงต้องหยิบมันขึ้นมาเปิด ถึงจะรู้ว่าไม่ใช่เรื่องสำคัญ แต่ก็อยากให้มันถูกเคลียร์ออกไป
   วิธีการที่จะทำให้เราไม่ถูกกระตุ้นด้วยสีแดงก็ไม่ยาก เพียงแค่เปลี่ยนไปใช้โหมดที่ทำให้หน้าจอเป็นสีแบบ Greyscale หรือจะขาวดำก็ได้ แล้วก็จะไม่มีสีแดงมากระตุ้นอีก ทำให้ความสนใจที่คุณจะมีต่อหน้าจอลดน้อยลงไป

ด้วยวิธีนี้ จะทำให้คุณอยู่กับโลกนอกจอได้นานขึ้น อ่านหนังสือที่อยากได้จนจบ
จากงานวิจัยที่ผ่านๆ มา เราพบว่าคนจำนวน 72% เช็คมือถือทุกๆ ชั่วโมง หวังว่าวิธีการง่ายๆ แบบนี้จะช่วยให้คุณไม่เป็นหนึ่งใน 72% นั้น
ที่มา : Unilad

สนับสนุนเนื้อหา: thumbsup.in.th


