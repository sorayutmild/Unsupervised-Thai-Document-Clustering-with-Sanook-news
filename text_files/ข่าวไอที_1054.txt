iPad เป็นอุปกรณ์พกพาที่มีหน้าจอใหญ่และทำงานได้ระดับคอมพิวเตอร์ ไม่ว่าจะเป็น iPad รุ่น 2018 ที่รองรับ Apple Pencil หรือ iPad Pro 2018 ที่สเปคดีมาก แต่คำถามควรซื้อแบบไหนระหว่าง WiFi หรือ Cellular กันแน่ โดยคราวนี้ทีม Sanook! Hitech มาเผยว่าทำไมถึงต้องซื้อ WiFi เพราะอะไร มาดูคำตอบกัน
ราคาถูกกว่า
เมื่อเปรียบเทียบกับราคาเอาง่ายๆ เช่น iPad 2018 32GB WiFi ราคา 11,500 บาท สำหรับ iPad 2018 WiFi + Cellular ราคา 16,500 บาท ห่างกันประมาณ 5,000 บาท ทำให้หลายคนบอกว่า บางครั้งเงินต่างกันเยอะขนาดนี้สามารถซื้อของอื่นๆ ได้เยอะเหมือนกัน
ให้มือถือปล่อย Hotspot ได้เมื่อจะใช้งาน

สำหรับคนที่มีมือถือหรือ iPhone หากต้องการซื้อ iPad ก็สามารถเลือกซื้อได้ทั้งคู่ก็จริงแต่สำหรับ WiFi ก็จะมีการรับสัญญาณปล่อยได้โดยตรงกดแล้วใช้งานได้ทันที ถือว่าเป็นความสะดวกอีกแบบหนึ่งเลยก็ว่าได้
ประหยัดไฟมากกว่า

เมื่อไม่มีการใส่ SIM Card หรือการเชื่อมต่อเครือข่ายมือถือ ก็ทำให้สามารถประหยัดไฟมากขึ้น แต่ถ้ามองอีกมุมหนึ่ง ถ้าเป็นรุ่น WiFi สามารถใช้งานจดบันทึกได้นาน เพราะไม่ต้องเปิด เน็ตมือถือให้เปลืองไฟแทนนั่นเอง
ไม่ต้องเสียเงินจ่ายค่าบริการรายเดือน

เนื่องจากการซื้อรุ่น Cellular จะต้องไปหาซิมมา ซึ่งจะเป็นการเพิ่มค่าใช้จ่ายโดยไม่รู้ตัว เพราะซิมรายเดือนขั้นต่ำที่จะใช้ได้ก็อยู่ที่ราคา 199 – 299 บาท ก็ได้ Data นิดหน่อย แต่สำหรับการทำ Multi SIM ก็มีค่าใช้จ่ายอยู่ที่ 99 บาทต่อซิม หลายคนก็บอกว่าถ้าไม่อยากจ่ายเพิ่ม การเลือกรุ่น WiFi เป็นคำตอบที่ดี
อย่างไรก็ตามสำหรับคนที่อยากซื้อ iPad ไม่ว่าจะรุ่นไหนก็ลองพิจารณาซื้อผ่าน Apple Store หรือ Apple Online Store น่าจะดีเหมือนกันเพราะคุณสามารถคืนเครื่องโดยได้รับเงินคืนเต็มจำนวนภายในเวลา 30 วันได้อย่างสบายใจอีกด้วยครับ