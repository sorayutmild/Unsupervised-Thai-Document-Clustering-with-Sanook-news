
ถึงจะปิดฉากคู่จิ้น แต่มิตรภาพยังคงมีอยู่เหมือนเดิม เพราะล่าสุดคุณหมอสาวหน้าหล่อ "เจี๊ยบ ลลนา ก้องธรนินทร์" ได้ควงแฟนสาวนอกวงการ "เดียร์ บุษรา" มาร่วมแสดงความยินดี ในงานฉลองวิวาห์ของอดีตนักแสดงสาวคนสนิท "พอลลี่ พรพรรณ" แถมเจ้าตัวยังเปิดใจให้เราฟังด้วยว่า...
มาร่วมงานหลังเคยบอกว่าติดถ่ายละคร ?"พอดีเพิ่งปิดกล้องละครเมื่อวาน เรื่องเสียงเรียกของหัวใจในป่าใหญ่ ตอนแรกตั้งใจอยู่แล้วว่าจะมาแต่ละครขอคิวเพิ่มกลัวถ่ายไม่ทัน แต่พอดีจบตามกำหนดเลยมาร่วมงานได้"
เราบอกพอลลี่ก่อนไหมว่าจะมาร่วมงานด้วย ?"บอกค่ะ เพราะเขาจัดงานแบบซิตดาวน์ดินเนอร์ต้องระบุคนและที่นั่งชัดเจนซึ่งพอลลี่ก็บอกเตรียมที่ไว้ให้แล้ว"
ตอนที่เขาบอกจะแต่งงานตกใจไหม ?"ไม่นะคะ เพราะเราเคยคุยกันแล้วในช่วงที่พอลลี่ที่แนะนำผู้ชายคนหนึ่งให้รู้จักเป็นรุ่นพี่ เจอกันสองเดือนก็แต่ง ระยะเวลาไม่จำเป็นเลยไม่ตกใจที่เขาเจอคนที่ใช่ ถามว่าเขาปรึกษาอะไรไหมส่วนตัวเจี๊ยบเองยังเอาไม่รอดเลย"
อยากให้เราอวยพรพอลลี่หน่อย ?"ขอให้มีความสุขในชีวิตแต่งงาน หน้าที่การงานรักกันยาวๆมีลูกที่น่ารักเจี๊ยบจะได้มาเล่นกับหลาน"
สำหรับตัวเราเองได้มีของขวัญอะไรให้เขาไหม ?"มาแต่ตัวเลยเพราะเพิ่งออกจากกองถ่ายละครเตรียมตัวไม่ทัน เดี๋ยวส่งตามไปให้"
จริงๆ วันนี้หลายคนเขาก็ลุ้นมาเราจะมางานแต่งหรือเปล่า ?"ก็มายินดีให้เพื่อนเรา เห็นเพื่อนเรามีความสุขดีก็อยากจะมาร่วมยินดีในวันที่เขามีความสุข เราเองก็ดีใจ (ยิ้ม) เพราะเป็น เพื่อนที่สนิทกันมากเห็นเขามีครอบครัวที่มีความสุข ดีใจที่เห็นเขามีวันนี้ สมัยก่อนเขาก็เขาก็เคยพูดว่าอยากแต่งงานมีครอบครัวที่ดีและวันนี้ก็เห็นเขาได้อย่างที่ต้องการก็ดีใจด้วย"
แสดงว่าเขาบอกเราตลอดว่าอยากแต่งงาน ?"ใช่ค่ะ เขาอยากเจอคนที่ดีดูแลเขาได้"
ย้ำชัดว่ามาวันนี้ไม่ได้มีปัญหากันแน่นอนสำหรับคู่จิ้นเรา ?"ใช่ๆคือเราก็เป็นเพื่อนกันอยู่แล้ว เราก็ให้กำลังใจซัพพอร์ตกันทุกเรื่อง"
รู้สึกยังไงบ้างที่คนมองว่าเราอกหัก ?"ไม่ได้อกหัก เราก็ยินดีจากใจและถ้าเรามีโอกาสและเจอคนที่ใช่ก็อยากมีวันนี้เหมือนกัน"
ฝากบอกอะไรเจ้าบ่าวพอลลี่ไหม ?"ฝากดูแลพอลลี่เชื่อว่าเขาจะเป็นภรรยาที่น่ารัก ก็ฝากดูแลให้ดีๆและมีลูกเร็วๆ"
และวันนี้เราควงใครมา ?"(ยิ้มเขิน)"