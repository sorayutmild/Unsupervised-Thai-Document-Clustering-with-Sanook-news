
น้องแนท เกศริน บอกชีวิตหลังแต่งงานสุขสบาย สามีเอาใจตลอด ไหว้ก่อนนอนทุกวัน 
หลังแต่งงานไปได้สักพักและผันตัวเองไปเป็นแม่ศรีเรือนดูแลปรนนิบัติพัดวีให้กับสามีฝรั่งอย่างดี สำหรับ แนท เกศริน สาวเซ็กซี่ทรงพลังที่ต้องบอกว่าเธอทำหน้าที่ไม่ได้ขาดตกบกพร่องเลย จะเห็นเรื่องราวชีวิตของ น้องแนท ผ่านอินสตาแกรมที่ไม่ว่าจะยามสุขหรือยามที่สามีสุดที่รักต้องเข้าโรงพยาบาล "น้องแนท" เธอสวมร่างเป็นพยาบาลส่วนตัวเฝ้าดูแลอยู่ข้างเตียงตลอดเวลา 
เรียกว่าเป็นสุดยอดภรรยาจริงๆ ล่าสุด น้องแนท ได้บอกว่าทุกวันนี้ที่เธอมีความสุขเพราะเชื่อว่าจากผลบุญที่ได้สร้างมาตลอด นอกจากนี้ น้องแนท ยังบอกอีกว่าสามีดีกับเธอทุกอย่าง แม้กระทั่งก่อนนอนยังไหว้เธอทุกวัน 
"เหมือนช่วงนี้เราทำบุญขึ้นมากนะ นอกจากได้รับความเมตตาจากคุณสามีให้การให้เงินเดือนแล้ว คุณสามียังมีการให้เงินส่วนต่างมาใช้ตลอด คุณสามีถอนเงินออกมาเท่าไหร่ คุณสามีบอกเราแบ่งกันใช้ 50/50 #สวดมนต์ทำสมาธิเป็นประจำเป็นดวงสามีอุปถัมภ์จริงๆ #นี่ก่อนจะเข้านอนคุณสามียกมือไหว้สาธุเราเกือบทุกวัน #ชีวิตฉันจะอายุสั้นไหม #ความจริงต้องเป็นเมียป่ะที่กราบเท้าสามีก่อนอน"
"อะไรที่เราอยากให้เขาทำกับเรา เราต้องฝึกทำให้เขาดูก่อน ให้เขาเรียนรู้วัฒนธรรมซึมซับวัฒนธรรมไทยไปเรื่อยๆ ค่ะ"
ผู้หญิงก็ไม่จำเป็นจะต้องไหว้สามีเหมือนเสมอไปหากดูแลไม่ดี เมื่อมาดู น้องแนท เธอดูแลสามีดีเวอร์ขนาดนี้ ไม่แปลกที่เขาจะไหว้ขอบคุณซึ่งกันและกัน 
เรื่องราวของ น้องแนท คล้ายกับนางซินจริงๆ เลยนะจ๊ะ 
ภาพจาก IG: natkejsarin 
 