
ถึงคิวต้องออกมาชี้แจงกันอีกสักรอบ สำหรับเซ็กซี่สตาร์ "เอมมี่ อมลวรรณ" หลังมีมือดีนำคลิปวีดีโอฉากอีโรติกในภาพยนตร์ที่เจ้าตัวเคยแสดงก่อนเข้าวงการมาเผยแพร่ในโซเชียล จนเกิดเสียงวิพากษ์วิจารณ์อย่างหนาหูถึงความไม่เหมาะสมที่เกิดขึ้น!!
โดยล่าสุดในวันบันทึกเทปรายการ "คนดังนั่งเคลียร์" ทางช่อง 2 สาวเอมมี่ ก็ได้ออกมาเปิดใจทั้งน้ำตาถึงกรณีคลิปวีโอสุดสยิว พร้อมทั้งชี้แจงถึงกระแสข่าวลือที่อ้างว่าเจ้าตัวคือคนปล่อยคลิปวีดีโอดังกล่าวเพราะต้องการประชดแฟนหนุ่ม "ฮาเวิร์ด หวัง" หลังมีเหตุทะเลาะกันรุนแรงเมื่อหลายวันก่อน...
"คือสำหรับคลิปวีดีโอในหนังที่ออกมานะคะ จริง ๆ เอมมี่เคยออกมายอมรับไปแล้วครั้งหนึ่ง และก็ไม่เคยคิดเลยว่ามันจะกลับมาเป็นประเด็นอีก ซึ่งในส่วนของกระแสวิพากษ์วิจารณ์ที่เกิดขึ้นเอมมี่ไม่รู้หรอกนะคะว่ามันเป็นยังไงบ้าง แต่ที่เอมมี่ทราบมาก็คือ 90 เปอร์เซ็น เป็นกำลังใจ เพราะคนส่วนใหญ่เขารู้อยู่แล้วว่ามันเคยเป็นข่าวมาก่อนและก็รู้อีกด้วยว่ามันเป็นคลิปอะไร แต่สิ่งหนึ่งที่เอมมี่สงสัยก็คือทำไมทุกครั้งที่เอมมี่ไปญี่ปุ่นต้องมีข่าวลักษณะนี้ออกมา เพราะสำหรับคลิปตรงนี้ก็คือมีข่าวว่าเอมมี่ไปขายตัวและก็ไปถ่ายหนังอาร์ที่นั่นทั้ง ๆ ที่มันไม่ใช่เรื่องจริง สรุปก็คือเอาเป็นว่าอย่าเอาอดีตมาทำร้ายกันเลยดีกว่าค่ะ"
เราคิดจะหาตัวคนที่เขานำคลิปเราออกมาเผยแพร่ไหม ?"มันคงเช็คไม่ได้หรอกค่ะ เพราะชีวิตคนเรามันก็ต้องมีอยู่แล้วทั้งคนรักและคนเกลียด แต่ถ้าคนคนนั้นเขารู้สึกว่าเขามีความสุขกับสิ่งที่เขาได้ทำ เอมมี่ก็ยินดีด้วย เพราะเอมมี่ชอบทำให้คนอื่นมีความสุข และที่สำคัญการทำงาน ณ ตอนนั้นความตั้งใจของเอมมี่ก็คือการตอบแทนบุพการีด้วยค่ะ"
การทดแทนบุญคุณบุพการีมีให้ทำตั้งหลายรูปแบบ ทำไมเราถึงเลือกที่จะถ่ายหนังลักษณะนั้น ?"ก็ดีกว่าเอมมี่ไปขายตัวหรือเปล่าคะ ที่สำคัญสิ่งที่เห็นในหนังเรื่องนั้นมันก็คือการแสดงด้วย มันไม่ได้มีการสอดใส่มันเป็นแค่แอคติ้ง คือถ้าเอมมี่ไปขายตัวมันหนักกว่าหรือเปล่า อีกอย่างเอมมี่เองก็พูดอยู่เสมอด้วยนะคะว่า คนอย่างเอมมี่ไม่เคยคิดจะขายถ้าถูกใจเอมมี่ก็ให้ฟรี นี่คือคอนเซปต์ของเอมมี่ค่ะ"
ตอนที่เราตัดสินใจทำแบบนั้นพ่อแม่รู้ไหม ?"ตอนแรกคุณแม่ไม่ทราบค่ะ คุณแม่มาทราบก็คือตอนที่มีข่าวออกมาแล้ว (น้ำตาซึม) ส่วนคุณพ่อเขาก็เป็นห่วงและก็ไลน์มาให้กำลังใจ (ร้องไห้)"
น้อยใจไหมที่ทำไมตัวเราถึงต้องเจอข่าวลักษณะนี้ตลอด ?"อาจจะเป็นเพราะภาพลักษณ์ตอนแรกมั้งที่เอมมี่เคยฉาวมาก่อน แต่เอมมี่ขอถามหน่อยเถอะค่ะว่าผู้หญิงที่เซ็กซี่ผู้หญิงที่แต่งตัวแรง ๆ เป็นคนดีไม่ได้เหรอ เป็นคนกตัญญูไม่ได้เหรอ (น้ำตาซึม) เอมมี่อยากให้ทุกคนเข้าใจด้วยว่าเอมมี่ทำทุกอย่างเพื่อแม่ เพื่อครอบครัวเอมมี่จริง ๆ เพราะเอมมี่ต้องดูแลทั้งหมดทุกคน จะเรียกว่าผู้นำครอบครัวก็ได้"
หลังมีข่าวออกมาฮาเวิร์ดให้กำลังเรายังไงบ้าง ?"เขาบอกว่าเขาไม่แคร์ค่ะ เพราะทุกวันนี้เอมมี่ไม่ได้เป็นแบบนั้นแล้ว และในสายตาเขาเอมมี่เป็นคนดี ดังนั้นมันเลยทำให้เอมมี่รู้สึกว่าสำหรับเอมมี่แล้วเขาคือกำลังใจสำคัญ รองจากพ่อแม่ก็ฮาเวิร์ดนี่แหละค่ะ"
ก่อนหน้านี้เรากับฮาเวิร์ดก็ทะเลาะกัน กลัวคนจะมองว่าเราตั้งใจปล่อยคลิปเพื่อประชดเขาไหม ?"ไม่เลยค่ะ เพราะคลิปนี้มันแย่มากเลยนะ ถ้าหากเอมมี่ทำแบบนั้นจริง ๆ มันก็เท่ากับว่าเอมมี่ปิดโอกาสตัวเองในวงการ เหมือนอย่างที่เอมมี่บอกในสังคมไทยภาพลักษณ์ถือเป็นสิ่งสำคัญที่สุด และเอมมี่เองก็รู้สึกโชคดีอยู่อย่างหนึ่งตรงที่เรื่องคลิปที่ออกมาไม่ส่งผลกระทบอะไรกับงานเอมมี่เลย"
สุดท้ายมีอะไรอยากจะฝากบอกไหม ?"เอมมี่ขอฝากถึงน้อง ๆ ดีกว่าค่ะ เพราะก่อนหน้านี้ก็เคยมีแฟนคลับมาถามเอมมี่ประมาณว่าเขาเดือดร้อนถ้าจะถ่ายหนังแบบเอมมี่เขาสามารถทำได้ไหม คือเอมมี่ต้องบอกเลยนะคะว่าให้หยุดความคิดนี้ซะ เพราะมันไม่ใช่ทางออกที่ดี แต่สำหรับตัวเอมมี่ ณ จุดนั้น เอมมี่ถูกสถานะการณ์บีบบังคับจริง ๆ เพราะร้านแม่ถูกทุบแล้ว ดังนั้นเพื่อแม่เอมมี่ก็สามารถทำอะไรก็ได้เพื่อช่วยท่าน คือโอเคมันอาจจะเปลืองตัวเพราะเอมมี่ต้องเล่นกับผู้ชาย แต่มันก็ยังดีกว่าให้เอมมี่ขายตัว ดังนั้นก็ขอยืนยันนะคะว่ามันเป็นทางออกที่ไม่ดีจริง ๆ และอยากให้น้องมีสติในการใช้ชีวิตด้วย"