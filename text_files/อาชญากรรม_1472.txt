ตำรวจกองกำกับการสวัสดิภาพเด็กและสตรี นำกำลัง บุกจับร้านฮีโร่ หรือ บ.ฮีโร่ ฟิตเนส จำกัด ลักลอบค้าประเวณี ซ.สุขุมวิท 11 พร้อมของกลาง เงินสด ในการล่อซื้อ และถุงยางอนามัยใช้แล้วจำนวนหนึ่ง
ตำรวจกองกำกับการสวัสดิภาพเด็กและสตรี นำกำลังเข้าจับกุม ร้านฮีโร่ หรือ บ.ฮีโร่ ฟิตเนส จำกัด ภายใน ซ.สุขุมวิท 11 หลังสืบทราบว่า ร้านดังกล่าวเปิดบริการนวดสปาและแอบแฝงขายบริการทางเพศ โดยสามารถจับกุมผู้ต้องหาได้ 3 ราย ประกอบด้วย นายเดชไมตรี พรสุขศิริกุล อายุ 51 ปี เจ้าของร้าน  นายจตุรงค์ ปาลกะวงศ์ ณ อยุธยา อายุ 34 ปี เป็นผู้ดูแลร้าน และนายสมศักดิ์ คุณเวช อายุ 38 ปี พร้อมของกลางเงินสดในการล่อซื้อ จำนวน 2 พันบาท ถุงยางอนามัยใช้แล้วจำนวนหนึ่ง
การจับกุมดังกล่าว เนื่องจากเจ้าหน้าที่ได้รับแจ้งจากประชาชนว่าร้านดังกล่าวมีการขายแอบขายบริการทางเพศ เจ้าหน้าที่จึงได้วางแผนเข้าจับกุมโดยส่งสายลับเข้าไปทำการล่อซื้อบริการ ซึ่งภายในตกแต่งด้วยเฟอร์นิเจอร์หรูรวมถึงที่ออกกำลังกาย
ทั้งนี้ พบว่ามีการขายบริการทางเพศจริงทางเจ้าหน้าที่จึงแสดงตัวเข้าจับกุม  นอกจากนี้จากการตรวจค้นพบมีหลายคู่กำลังร่วมเพศกันอย่างโจ่งครึ่ม เจ้าหน้าที่จึงควบคุมตัวมาตรวจปัสสาวะหาสารเสพติด พบมีชายปัสสาวะสีม่วง 1 ราย และชาวต่างด้าว 1 ราย
เบื้องต้นจึงได้แจ้งข้อหาเปิดสถานบริการ โดยไม่ได้รับอนุญาต เป็นธุระจัดหาบุคคล เพื่อมาค้าประเวณี ติดต่อรบเร้าเพื่อมาค้าประเวณี ก่อนควบคุมตัวดำเนินคดีตามกฎหมายต่อไป
 