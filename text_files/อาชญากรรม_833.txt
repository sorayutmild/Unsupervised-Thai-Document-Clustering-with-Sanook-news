ไออุ่น รัชเดช พริตตี้บอย ยืนยันไม่ได้มอมเหล้า ลันลาเบล รีบขึ้นห้องหลังจากลงมาส่งที่ล็อบบี้คอนโด เพราะกลัวโดนเพื่อนผู้ตายรุม
จากกรณีการเสียชีวิตของ น้องลันลาเบล น.ส.ธิติมา นรพันธ์พิพัฒน์ อายุ 25 ปี พริตตี้ชื่อดัง ซึ่งเสียชีวิตอย่างกะทันหันเมื่อช่วงเช้ามืดวันที่ 17 ก.ย. โดยนอนเสียชีวิตอยู่บนโซฟา หน้าล็อบบี้คอนโดแห่งหนึ่ง ย่านดาวคะนอง เขตธนบุรี กทม.
>> นาทีบุกห้องพริตตี้บอยคุมตัวสอบ วงจรปิดเผยอุ้มร่าง "ลันลาเบล" ทิ้งล็อบบี้คอนโด
ล่าสุด (18 ก.ย.) ไออุ่น รัชเดช อายุ 25 ปี พริตตี้บอยที่อาศัยอยู่ในคอนโดดังกล่าว ให้สัมภาษณ์ผ่านรายการเรื่องเล่าเช้านี้ ช่อง 3 อ้างว่า วันเกิดเหตุลูกค้าจ้างลันลาเบลไปดูแลเครื่องดื่มในงานช่วงกลางวัน เลิกงานประมาณช่วงเย็น ลันลาเบลเมาหนักตนจึงพามาที่คอนโดตัวเอง แล้วต่างคนต่างหลับ จนตื่นมากลางคืนพบว่าลันลาเบลยังสลบไม่ได้สติ ตนไม่ได้คิดว่าลันลาเบลตาย และได้โทรไปบอกเพื่อนของลันลาเบลให้มารับตัวกลับไป โดยตัวเองเอาตัวลันลาเบลมาไว้ที่ล็อบบี้
“เบลไปรับงานเอนเตอร์เทนไปนั่งกินเหล้าที่บ้านบางบัวทอง ผมกินเหล้าและเห็นคนเมาเหล้ามาเยอะแล้ว ผมคิดว่าน้องจะอ้วกหรืออะไรหรือเปล่า คือเบลน็อกตั้งแต่ออกมาจากรถเลย หกโมงผมก็นอนหลับ ตื่นมาอีกทีเที่ยงคืนหรือเกือบตีหนึ่ง อาจจะเสียชีวิตตอนมาห้องผมไม่นาน น่าจะเสียก่อนตอนที่อยู่บ้านหลังนั้น ก็พยุงมา เหมือนคนเมา พูดสื่อสารไม่ได้
ผมไม่เคยเห็นคนเสียชีวิตมาก่อน แต่คือรู้สึกแค่ว่าตัวเย็น ผมปลุกเขา แต่เขาก็ไม่ตื่น ผมไม่รู้จะทำไง แล้วเพื่อนฝั่งนู้นเขามากันด้วย ผมอยู่คนเดียว ผมก็กลัวว่าจะโดนทำร้าย ผมเลยขึ้นห้องมาก่อน ก็คือในช่วงเวลาไม่ถึง 2 นาทีที่เพื่อนเขามาเจอตอนที่ผมเอาลงไปส่งแล้ว ผมสู้อยู่แล้ว ผมไม่มีความผิด ผมไม่ได้ไปมอมยาเขาหรืออะไร แค่ดื่มเหล้าเฉยๆ" ไออุ่น รัชเดช ระบุ
สำหรับ ไออุ่น รัชเดช นอกจากจะมีอาชีพเป็นพริตตี้บอยแล้ว ยังเป็นนายแบบ พนักงานเชียร์ขายสินค้า และนักแสดงสมทบในละครและซีรีส์อีกหลายเรื่อง อาทิ Hipster or Loser ตอนที่ 3 และ 2Moons2 The Series

>> ลันลาเบล เป็นใคร รู้จักพริตตี้สาวดาวรุ่ง เสียชีวิตกะทันหัน เพื่อนตกใจเพิ่งร่วมงานกันหยกๆ
>> หนุ่มกล้ามโต โพสต์รูปลันลาเบลก่อนตาย ลั่นเป็นเมียคนที่ 100 เพื่อนสงสัยอำพรางศพ!