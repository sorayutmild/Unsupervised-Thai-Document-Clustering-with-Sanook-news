กรณีเมื่อช่วงเช้าวันนี้ (12 ม.ค.63) มีการจัดกิจกรรม ทั้ง "วิ่งไล่ลุง" บริเวณสวนรถไฟ และ "เดินเชียร์ลุง" บริเวณสวนลุมพินี
ระหว่างนั้นมีการประชาสัมพันธ์ทั้งสองกิจกรรมผ่านเครือข่ายสังคมออนไลน์ โดยเฉพาะการเผยแพร่ภาพประชาชนที่เข้ามาร่วมกิจกรรมจำนวนมาก ในขณะที่แฟนเพจ "เชียร์ลุง" โพสต์ภาพประชาชนยืนเต็มพื้นที่ และระบุว่า "ขอขอบคุณพลังเงียบ 06.15 น.เกือบจะเต็มพื้นที่จุดนี้แล้วครับ 12 มกรา #เดินเชียร์ลุง"
แต่ภายหลังมีผู้คนออนไลน์จับผิดว่า รูปดังกล่าวเป็นรูปภาพของกิจกรรม "วิ่งไล่ลุง" ไม่ใช่ภาพของกิจกรรม "เดินเชียร์ลุง" ตามที่มีการระบุไว้ โดยชาวเน็ตขยายภาพต้นฉบับจนทำให้เห็นโลโก้เสื้อ "วิ่งไล่ลุง" อย่างเด่นชัด และกลายเป็นกระแสวิพากษ์วิจารณ์
ล่าสุดแอดมินเพจ "เชียร์ลุง" ผู้โพสต์ภาพดังกล่าวออกมาชี้แจงผ่านแฟนเพจ พร้อมยอมรับถึงความผิดพลาดที่เกิดขึ้น โดยระบุว่ารูปดังกล่าวถูกส่งต่อมาให้เผยแพร่ แต่ไม่คิดว่าจะถูกวางยา และหลงเข้าใจผิดว่าเป็นกิจกรรมที่ตนตั้งใจจะประชาสัมพันธ์

>> "อุ๊ หฤทัย" มาตามนัด! โผล่ร่วม #เดินเชียร์ลุง ประณามพวกชังชาติ
>> โฆษกพรรคเพื่อไทย ชมผู้จัดงาน "วิ่งไล่ลุง” ยกระดับการขับไล่ ก้าวไปอีกขั้น