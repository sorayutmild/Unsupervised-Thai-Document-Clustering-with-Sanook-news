จากกรณีข่าวการปะทะคารมระหว่าง ร.ต.อ.เฉลิม อยู่บำรุง รองนายกรัฐมนตรี  กับ น.ส.สมจิตต์ นวเครือสุนทร ผู้สื่อข่าวสถานีโทรทัศน์กองทัพบก ช่อง 7 ระหว่างการสัมภาษณ์ ประเด็นการชุมนุมขององค์การพิทักษ์สยาม จนกลายเป็นข่าวครึกโครมในสื่อต่างๆ 
ล่าสุดได้มีการเผยแพร่ภาพถ่าย ที่อ้างว่าเป็นภาพหลังระหว่างที่ ร.ต.อ.เฉลิม เดินเข้าไปเซ็นต์ชื่อในอาคารรัฐสภา เสร็จแล้ว จู่ๆ น.ส.สมจิตต์ ได้เปิดประตูพร้อมตะโกนถาม ร.ต.อ.เฉลิม ออกไปว่า "ถ้าการที่ท่านกล่าวหาหนูว่า ฝักใฝ่ประชาธิปัตย์ ไม่ใช่การหมิ่นประมาท แล้วถ้าหนูเรียกท่านว่าขี้ข้าทักษิณ จะเป็นการหมิ่นประมาทหรือไม่" ทำให้ ร.ต.อ.เฉลิม ตอบกลับมาว่า "อย่างนี้หมิ่นประมาท" หลังจากนั้นเพื่อนได้ดึงตัวออกมา จนปรากฎเป็นภาพดังกล่าว
ทั้งนี้ในสังคมออนไลน์ต่างมีผู้มาแสดงความเห็นวิพากษ์วิจารณ์ ในกรณีดังกล่าวเป็นจำนวนมาก โดยส่วนใหญ่ชื่นชมการทำหน้าที่ของ น.ส.สมจิตต์ ในฐานะสื่อมวลชน
คลิปปะทะคารมในช่วงท้าย ระหว่าง ร.ต.อ.เฉลิม กับ น.ส.สมจิตต์

คลิกอ่านข่าว
เฉลิม ปะทะคารม สมจิตต์ นักข่าวช่อง7 ฝักใฝ่ปชป.-ขี้ข้าทักษิณ