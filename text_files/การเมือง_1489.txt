นางสาวปารีณา ไกรคุปต์ สมาชิกสภาผู้แทนราษฎร (ส.ส.) จ.ราชบุรี พรรคพลังประชารัฐ โพสต์รูปถ่ายตัวเอง หรือ เซลฟี่ ลงเฟซบุ๊กวันนี้ (2 ก.ย.) ซึ่งมีผมยาวตรง เปิดหน้าผากครึ่งส่วน ที่ตนระบุว่ามาในสไตล์เกิร์ลกรุ๊ปเกาหลีใต้ชื่อดังวง BLACKPINK (แบล็คพิงค์) ที่มีสมาชิกคนหนึ่งเป็นคนไทย
"วันนี้ ปารีณา BLACKPINK มาประชุมสภาฯ ค่ะ" นางสาวปารีณา โพสต์

นางสาวปารีณา เป็นตัวแทนของประชาชน อ.จอมบึง และ อ.โพธาราม (ยกเว้นตำบลบ้านฆ้อง ตำบลบ้านสิงห์ และตำบลดอนทราย) ใน จ.ราชบุรี ซึ่งชนะมาด้วยคะแนน 46,409 คะแนน ก่อนหน้านั้นเธอมีกลยุทธ์ในการขอเสียงประชาชนที่หลากหลาย หนึ่งในนั้นคือการขี่จักรยานยนต์บุกไปตามบ้านชาวบ้าน

เลือกตั้ง 2562: ผู้สมัครสาว ส.ส.เขต 3 ราชบุรี งัดลูกอ้อน "แว้น จยย." ขอคะแนนเสียงชาวบ้าน
