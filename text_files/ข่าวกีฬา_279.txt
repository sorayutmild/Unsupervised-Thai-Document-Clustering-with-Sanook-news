การแข่งขันแบดมินตัน "โอยูอี สิงคโปร์ โอเพ่น 2016" ชิงเงินรางวัลรวม 350,000 เหรียญสหรัฐฯ หรือประมาณ 12.6 ล้านบาท ที่ประเทศสิงคโปร์ เมื่อวันอาทิตย์ที่ 17 เม.ย. 59หญิงเดี่ยวรอบชิงชนะเลิศ "เมย์" รัชนก อินทนนท์ มืออันดับ 2 ของโลก ที่ฟอร์มกำลังร้อนแรงกวาดแชมป์มาติดๆกัน 2 รายการทั้ง อินเดีย โอเพ่น 2016 และในศึก มาเลเซีย โอเพ่น 2016โดยพบกับ ซุน หยู นักแบดสาวชาวจีน ที่ปราบ เห้อ ปิงเจียว เพื่อนร่วมชาติ 2-0 เกม 21-10, 21-16 ในรอบตัดเชือกผลปรากฎว่า น้องเมย์ ในวัย 21 ปี (ว่าที่) มือ 1 ของโลก พลิกแซงเอาชนะ ซุน หยู มือ 14 ของโลกจากจีน ไปได้แบบสุดตื่นเต้น 2-1 เกม 18-21, 21-11, 21-14ทำให้ "น้องเมย์" ทำสถิติใหม่ ด้วยการเป็นแชมป์หญิงเดี่ยวคนแรกของโลกที่ทำได้ 3 รายการติดต่อกัน ในช่วง 3 สัปดาห์ที่ผ่านมา