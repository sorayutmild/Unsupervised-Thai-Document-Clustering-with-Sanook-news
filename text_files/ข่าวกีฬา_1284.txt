กลายเป็นข่าวดังทั่วเกาะอังกฤษ เมื่อ เดอะซัน สื่อจอมแฉได้รายงานข่าวว่า เจอร์เมน เพนแนนท์ อดีตกองกลางชื่อดังที่ค้าแข้งกับหลายสโมสรในศึกพรีเมียร์ลีก อังกฤษ ตกอับแบบสุดขีด ผันตัวมาโชว์เซ็กซ์ร่วมกับแฟนสาว ผ่านเว็บแคมเพื่อหาเงิน โดยคิดค่าบริการเข้าชมนาทีละ 6 ปอนด์ (ประมาณ 260 บาท)หลังดาวเตะวัย 35 ปี เพิ่งจะแยกทางกับ บิลเลริเคย์ ทาวน์ เอฟซี ทีมนอกลีกเมื่อเดือนที่ผ่านมา ทำให้เจ้าตัวร่วมมือกับ อลิซ กู๊ดวิน ภรรยาสาวอดีตนางแบบโป๊ หันมายึดอาชีพโชว์เสียวผ่านเว็บแคมเพื่อแลกกับเงินซึ่งแม้อดีตปีกของ "หงส์แดง" ลิเวอร์พูล จะไม่ได้เผยให้เห็นใบหน้าในขณะถ่ายทอดสด แต่แฟนๆส่วนใหญ่ต่างจำรอยสักที่มือของเจ้าตัวได้ และรู้ว่าผู้หญิงรายนั้นคือภรรยาของเขาแฟนบอลรายหนึ่งที่ได้เห็นคลิปของเขาถึงกับตกใจ "เรารู้นะว่านั่นน่ะเมียเขา แต่เราไม่คิดว่าเขาจะมาแสดงเองด้วย นี่คือนักเตะที่ได้เล่นในระดับพรีเมียร์ลีก และเคยเล่นเกมนัดชิงแชมเปียนส์ลีกมาแล้ว ไม่ใช่คนจำพวกที่ใครจะเห็นมาเล่นเซ็กซ์โชว์แลกเงิน มันน่าตกใจมากที่ได้เห็นว่าเขาตกต่ำลงแค่ไหน จนต้องหันมาทำอะไรแบบนี้เพื่อหาเงิน"สำหรับ ดาวเตะวัย 35 ปี เคยค้าแข้งกับหลายทีมในลีกสูงสุดอังกฤษ อาทิ อาร์เซน่อล, ลีดส์ ยูไนเต็ด, ลิเวอร์พูล และ สโต๊ค ซิตี้ ขณะที่ในชีวิตครอบครัว เจ้าตัวตัดสินใจทิ้ง เจนนิเฟอร์ เมตคาล์ฟ คู่หมั้นที่เขามีลูกด้วยกันแล้วหันมาแต่งงานกับ อลิซ อดีตนางแบบแมกกาซีนปลุกใจหนุ่มๆ เมื่อปี 2014