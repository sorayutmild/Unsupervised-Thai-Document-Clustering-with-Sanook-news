                ไม่มีอะไรเพอร์เฟค วลีสั้นที่ได้ใจความซึ่งไม่แน่ใจว่ามาจากนักปราชญ์ท่านใดกันเป็นคนประโยควลีเด็ดนี้ แต่ในขณะที่เราอาจจะมองว่าของดีมันต้องจัดกันสุดๆไปเลย แต่บางครั้งเราก็ต้องยอมรับว่า ไม่มีอะไรครบถ้วนทุกอย่างเพราะถึงมันครบถ้วนมันก็จะมีข้อที่อาจจะเป็นประเด็นขึ้นมาอย่างเช่นราคาจำหน่ายที่เรียกว่าไกลเกินเอื้อมพอสมควร 
                สิ่งที่เรากล่าวต่อไปนี้เรียกว่าเป็นเรื่องที่ค่อนข้างจะจริง ยิ่งเมื่อมองย้อนมากับ Honda civic  ใหม่ ในรุ่น 2012 ที่กลับมาเป็นในรุ่นที่ 9 ของตระกูล civic  ซึ่งได้รับการวิพากษ์วิจารณ์อย่างสูงก่อนเปิดตัว ด้วยภาพที่ดันหลุดออกมาเต็มกระบวนท่า จนหลักฐานชี้ชัดดิ้นไม่หลุด จนหลายคนมองว่า Civic  ใหม่สู้ Civic  รุ่นก่อนหน้านี้ไม่ได้
 Honda Civic 1.8 E-Navi
เส้นสายที่เรียบๆ แต่ยิ่งดูยิ่งสวย 
                การวิพากษ์วิจารณ์ของหลายคนนำมาสู่ความไม่ปลื้มเท่าไรนักกับกระแสที่ออกไปในทางไม่ชอบใจนัก ทว่าแม้เส้นสายการออกแบบใน Honda Civic ใหม่ อาจจะดูไม่เร้าใจเหมือนในรุ่นก่อนหน้าที่เข้มมาด้วยคำว่า  Rising Spirit  แต่การให้นิยามทางการตลาดว่า Progressive Soul ก็ทำให้เรารู้สึกว่า มันน่าจะหมายถึงมีจิตวิญญาณที่ดูแล้วลงตัวกับทุกด้านในการใช้งาน
                ใบหน้า Honda civic  ใหม่ เริ่มต้น ด้วยการแนะนำความทันสมัยที่บวกกับความเรียบหรูดูแล้วลงตัว แม้กลิ่นอายจากรุ่นก่อนหน้าจะยังคงอยู่ในเส้นสายที่ปรับให้ดูสปอร์ตยิ่งขึ้น แต่ถ้ามองแบบยืนจ้องหน้ามันก็จะดูต่างชัดเจน และก็แปลก เพราะมันจะค่อยๆดูสวยขึ้นๆ ด้วยสัดส่วนที่ลงตัวระหว่างใบหน้า ไฟหน้า กระจังหน้า ไปจนถึงกันชนท้าย  ที่ให้ความคมเข้มสำหรับการออกแบบลงตัว
Honda Civic 1.8 E-Navi
                เส้นสายจากด้านหน้า ถูกลากผ่านสู่ด้านข้างจรดเข้ากับประตูทั้ง 4 บาน มาสู่บั้นท้ายที่ผสานสปอร์ตบวกความหรูหรามาพร้อมกัน ด้วยกลิ่นอายไฟท้ายที่คล้ายกับในรุ่น  Honda accord  โดยเฉพาะแถบที่อยู่บนฝากระโปรงหลัง ที่ผสานสไตล์โครมเมี่ยมเข้ามาทำให้รู้สึกว่า มันดูแล้วลงตัว แต่อาจจะขัดเล็กๆ กับคนรักสปอร์ต ที่จะรู้สึกว่าแถบด้านหลัง นี่ไม่น่าจะมีมาด้วย
 
ห้องโดยสารหรูหราสไตล์ คอมแพ็คคาร์
 
                ช่วงปีที่ผ่านมา ตลาดคอมแพ็คคาร์ เพิ่งจะมาร้อนเอาก็ปีนี้ ตั้งแต่ที่ค่ายรถหลายเจ้าปั้นรถรุ่นใหม่เข้ามา หลังการมีผู้เล่นรายใหม่มาลงตลาด และ  civic  เองก็เป็นรถที่สำคัญรุ่นหนึ่งเลยทีเดียว โดยเฉพาะ เมื่อนี่คือผู้กุมอันดับต้นๆของตัวเลือกของคนไทยที่ผ่านมาในหลายยุคหลายสมัย
                ตัวถังที่มีการปรับเล็กน้อยให้ความกว้าง1,756 ม.ม. ยาว 4,525 ม.ม.  สูง 1,434 ม..ม. มากับฐานล้อ 2,670 ม.ม. ลงตัวด้วยการตบแต่งที่ดูดีในแบบความหรูหรา โดยรุ่นที่เราขับขี่คือ  Honda civic 1.8 E Navi ที่ลงตัวด้วยวัสดุหนังสีเบจ ที่รับเข้ากับการตบแต่งด้วยสีเบจทั่วทั้งห้องโดยสารของรถ
Honda Civic 1.8 E-Navi
                ตอนหน้าของห้องโดยสาร Honda civic  มาพร้อมคอนโซลหน้าที่ให้ความลงตัวในการใช้งานในรูปแบบต่างๆ แต่เมื่อดูไปๆมา มันก็ยาว จนสามารถวางของได้ อย่างสบายๆ แต่กลับกัน เราก็รู้สึกว่ามันค่อนข้างจะใช้พื้นที่ไม่คุ้มค่าเท่าไรนัก
                ด้านคนขับต้อนรับด้วยเบาะนั่งที่ออกแบบมาให้กระชับนั่งสบาย ฝั่งสารถีเองสามารถปรับไฟฟ้า 8ทิศทาง กลับกันในฝั่งคนนั่งอัตโนมือ จนตุ๊กตาหน้ารถเปรยๆว่าลำเอียงไม่ยุติธรรม ที่ตรงหน้ามาพร้อมกับพวงมาลัยแบบมัลติฟังชั่นหุ้มหนังเฉพาะรุ่น ให้การควบคุมได้ทั้ง เครื่องเสียง และหน้าจอข้อมูลอัจฉริยะ  Intelligent Multi Information Display หรือ ที่เรียกว่า I-MID  ให้ข้อมูลต่างมากมายยามต้องการ และอีกด้านเป็นในส่วนของระบบ Cruise  control  ช่วยในการขับขี่ทางยาวๆ เมื่อคุณเบื่อจะคุมคันเร่ง
Honda Civic 1.8 E-Navi
                หน้าปัดแบบ 2 ชั้น ยังคงเป็นเอกลักษณ์ที่สร้างความประทับใจ โดยในชั้นแรก เป็นในส่วนของรอบเครื่องยนต์และตำแหน่งเกียร์ที่ใช้งาน ตามด้วยในส่วนของ สัญญาณเตือนต่างๆ วัดรอบแบบเข็มให้ความระเอียดทุก 1000 รอบต่อนาที และ ให้รอบเครื่องยนต์สูงสุด 6750 รอบต่อนาที ก่อนเข้าสู่ในส่วนของเส้นแดงเขตอันตราย
                 ด้านบนเป็นในส่วนของมาตรวัดอัตราบริโภคน้ำมัน  Real-time  ตามด้วยในส่วนของความเร็วที่เป็นตัวเลข Digital และน้ำมันที่เหลืออยู่ในถังน้ำมัน ซึ่ง Honda civic ชั้น 2 จะลากยาวไปจรดคอนโซลกลาง วางแนวเอียงเล็กน้อยเข้าหาคนขับ เพื่อแสดงข้อมูลในส่วนของ Intelligent Multi Information Display หรือ I-Mid ที่ให้ความเป็นส่วนตัว สามารถแสดงข้อมูลได้หลากหลาย  โดยเฉพาะในส่วนของอัตราบริโภคน้ำมันและระยะทางที่สามารถขับขี่ที่เหลือ รวมถึง รูปแบบอื่นๆ เช่นสีของจอ ฟังชั่นเชื่อมต่อกับโทรศัพท์ เพลงที่เล่นที่มากมายจนบรรยายได้เป็นหน้าๆ  ถึงขนาด ตอนไปทดสอบ group Test Honda  ต้องทำคู่มือระบบแจกให้ลองเล่น ซึ่งเราว่าก็น่าจำเป็นสำหรับผู้ใช้ที่ซื้อรถ Honda Civic  ใหม่ไปด้วย
Honda Civic 1.8 E-Navi
                 ในห้องโดยสารตอนหลังเบาะหนังให้ความสะดวกสบาย เรามีโอกาสได้ลองนั่งบ้างเล็กน้อย ก็ต้องยอมรับว่า แม้จะมีการหดฐานล้อลง ซึ่งจะทำให้เข้าออกลดยากขึ้นเล็กน้อยประกอบกับมันทำให้รถดูแคบลงโดยเฉพาะที่นั่งตอนหลัง แต่เมื่อ ก้าวไปลองหย่อนลงบนที่นั่งที่จัดวางไว้ให้ ก็ต้องยอมรับว่ามันลงตัวพอสมควรเลยทีเดียวที่นั่งในตอนหลัง ทั้งในส่วนของที่รองนั่งที่ไม่สั้นจนเกินงาม หรือพนักพิงหลังที่ให้ความนิ่มในการโดยสารจนรู้สึกสบายแม้จะนั่งทางยาวในการเดินทางไกล
                สิ่งที่หลายคนกังวลก็เป็นในส่วนของพื้นที่วางขาที่ต้องยอมรับว่าลดลงจนต้องสอดเท้าเข้าไปใต้เบาะ ก็จะรู้สึกดีมากขึ้น ซึ่งผู้ทดสอบเองก็เป็นคนที่สูงใหญ่  พิกัด 93 ก.ก. สูง 182 กก. ก็สามารถนั่งได้อย่างไม่อึดอัด เมื่อเดินทาง
 