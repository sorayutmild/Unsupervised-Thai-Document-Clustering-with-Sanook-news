เมื่อเวลา 14.30 น. (9 ก.ย.62) ผู้สื่อข่าวรายงานว่า พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้เดินทางลงพื้นที่พร้อมคณะ เพื่อตรวจเยี่ยมผู้ประสบอุทกภัยในพื้นที่ จ.ยโสธร และ จ.อุบลราชธานี  โดยนายกฯ ได้เป็นประธานการประชุมติดตามสถานการณ์อุทกภัยและการช่วยเหลือบรรเทาความเดือดร้อนประชาชน พร้อมกับมอบถุงยังชีพ  หน่วยแพทย์เคลื่อนที่ โรงครัวพระราชทาน ที่ศูนย์ช่วยเหลือผู้ประสบอุทกภัย ที่ 2  วัดกลางศรีไตรภูมิ เขตเทศบาลเมืองยโสธร

อย่างไรก็ตาม สิ่งที่คอหวยและชาวบ้านคอยจับตาดูนั่นก็คือ "ทะเบียนรถ" และ "เฮลิคอปเตอร์" ที่นายกฯ ใช้เดินทางมายังมาพื้นที่ จ.ยโสธร ทั้งนี้ชาวบ้านได้ใช้มือถือถ่ายภาพทะเบียนรถ โตโยต้าทรานส์ฟอร์เมอร์ส สีส้ม ทะเบียน 7 กบ 5125 กรุงเทพมหานคร ที่นายกรัฐมนตรีนั่งไปตรวจน้ำท่วมและมอบถุงยังชีพ ส่วนเลขเฮลิคอปเตอร์ คือ 7335
>> เลขเด็ดทะเบียนรถนายกฯ ลงพื้นที่นครศรีธรรมราช ชาวบ้านเผยมาคราวก่อนก็ให้โชค