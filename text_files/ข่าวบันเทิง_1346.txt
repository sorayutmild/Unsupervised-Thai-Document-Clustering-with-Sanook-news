ประกาศแต่งงานไปอีกหนึ่งคู่ สำหรับแบงค์ พชร ปัญญายงค์ ผู้ประกาศข่าวด้านเศรษฐกิจ และ นิหน่า สุฐิตา เรืองรองหิรัญญา ( ดูภาพแบงค์คุกเข่าขอนิหน่าแต่งงาน คลิกที่นี่!!) เราจะมาย้่อนดูว่าความรักของทั้งคู่เป็นยังไงมายังไง ถึงได้มาบรรจบ จนประกาศแต่งงานกันในวันนี้
นิหน่า สาวภาพยนตร์ สู่วงการกีฬานิหน่า เกิดวันที่ 15 ตุลาคม 2525 มีพี่ชาย 1 และน้องสาวอีก 1 จบการศึกษาคณะวารสารศาสตร์ มหาวิทยาลัยธรรมศาสตร์ นิหน่าเข้าสู่วงการตั้งแต่อายุ 17 ปีเป็นที่รู้จักในฐานะนักร้องสาววัยรุ่นจากค่ายเพลงยักษ์ใหญ่ ด้วยความไฮเปอร์และเป็นที่รักใคร่เอ็นดูของผู้ใหญ่หลายต่อหลายคนจนเข้าตาผู้จัดและผู้กำกับละครโทรทัศน์ระดับแถวหน้าของบ้านเรา จึงได้ฉายแววฝีไม้ลายมือทางด้านการแสดงหลายต่อหลายเรื่อง
จนกระทั่งปี 2004 นิหน่าได้ร่วมกับเพื่อนๆที่มหาวิทยาลัย ทำโปรเจ็คต์ถ่ายทำภาพยนตร์โดยใช้ฟิล์ม 16mm. ส่งอาจารย์ก่อนเรียนจบ โดยได้รับโอกาสจากสหมงคลฟิล์มสนับสนุนผลักดันจากหนังที่ถ่ายทำเพื่อส่งอาจารย์กลายมาเป็นภาพยนตร์เพื่อฉายในโรงภายพนตร์เรื่อง "กั๊กกะกาวน์"เส้นทางชีวิตของนักร้องสาวเปลี่ยนอีกครั้ง โดยในปัจจุบันเธอหันเหมาเป็นผู้ประกาศข่าวกีฬาให้กับ รายการกีฬา Sportsfan ช่อง 7 และเป็น ผู้ประกาศข่าวกีฬา ช่อง 7 ด้วยเช่นกัน
แบงค์ พชร หนุ่ีมนักเรียนนอก บุคลิกมาดมั่นด้าน แบงค์ พชร หลังจากสำเร็จการศึกษา แบงค์ ใช้ชีวิตทำงานหาประสบการณ์ในอเมริกา 3 ปี ด้วยการเป็น Market Analyst ให้กับ Toyota Motor Sales Corporate บริษัทที่ดูแลการตลาดของแบรนด์โตโยต้าแถบเอเชียทั้งหมด กระทั่งกลับเมืองไทย เขาจึงเข้าทำงานใน บริษัท โตโยต้า บางกอก ซึ่งเป็นธุรกิจของครอบครัว โดยรั้งตำแหน่งรองประธานกรรมการบริหาร
แบงค์เริ่มต้นชิมลางในงานด้านสื่อมวลชนครั้งแรก ที่สถานีโทรทัศน์ Money Channel โดยรับหน้าที่พิธีกรวิเคราะเศรษฐกิจหลายรายการ แต่เริ่มมาเป็นที่รู้จักในวงกว้าง เมื่อเขากระโดดมารับหน้าที่พิธีกรเล่าข่าวเศรษฐกิจ ในรายการเรื่องเล่าเช้านี้ แทนที่ คุณปลื้ม ม.ล.ณัฐกรณ์ เทวกุล โดยมาพร้อมกับบุคลิกมาดมั่น บวกกับลีลาเล่าข่าวที่สนุกและเข้าใจง่าย ทำให้เขาได้รับการจับตา และกล่าวขวัญถึงฝีมือมากที่สุดคนหนึ่งในบรรดาผู้ประกาศข่าว แต่ไม่นานนัก แบงค์ ก็โบกมือบ้าย บาย รายการเรื่องเล่าเช้านี้ ด้วยเหตุว่าไม่มีเวลา เนื่องจากมีงานประจำอยู่แล้ว
 นิหน่า แบงค์ ความรักต่างขั้วถึงแม้ดูเหมือนวงจรชีวิตของทั้งคู่จะอยู่คนละเส้นทาง คนหนึ่งอยู่สายการเงิน อีกคนอยู่สายกีฬา ซึ่งไม่น่าจะมาบรรจบกันได้ แต่ว่ากันว่าเนื่องมาจากทั้งคู่รู้จักกันเพราะเรียนปริญญาโทที่ธรรมศาสตร์ด้วยกัน แม้ตอนเรียนในมหาวิทยาลัยจะมีเวลาเจอกันน้อยมากก็ตาม พอได้มาทํางานร่วมกันเลยสนิทกันอีกครั้งแบงค์ แม้ก่อนหน้านี้แบงค์จะได้ชื่อว่าเป็นหนุ่มฮอต มีสาวๆ เข้ามารุมล้อมมากมาย กระทั่งเคยมีภาพหลุดนัวเนียกับนักร้องค่ายดัง แต่ในที่สุด แบงค์ก็มาหยุดที่นิหน่า และพร้อมที่จะใช้ชีวิตร่วมกัน
โดยก่อนหน้านี้ไม่นานนิหน่าเคยให้สัมภาษณ์ว่า "ตอนนี้กับแบงค์ก็สนิทกันมาก เหมือนกับว่าเราเป็นเพื่อนกันมาสักพักหนึ่ง ความสนิทก็ต้องมากขึ้น ถามว่ามีการพาไปเจอครอบครัวของทั้งสองฝ่ายแล้วหรือยัง จริงๆ ก็เจอตั้งแต่ช่วงแรกๆ เพราะว่าโยงไปโยงมา คุณพ่อของแบงค์ ก็เป็นเพื่อนร่วมรุ่นเดียวกันกับคุณน้าของนิหน่าโดยบังเอิญ คุณพ่อคุณแม่ เขาก็เห็นเราเป็นเหมือนเพื่อนของลูกชาย ก็เฮฮากันได้ ส่วนทางครอบครัวนิหน่า ด้วยความที่แบงค์เขาเป็นผู้ใหญ่กว่าอายุ เขาคุยกับคุณพ่อคุณแม่นิหน่าได้สบายๆ เลย"
หลังจากนี้ก็รอวันกำหนดแต่งงานที่ชัดเจน อย่างไรก็ตาม S! NEWS ขอแสดงความยินดีกับทั้งคู่ด้วยจ้า
 