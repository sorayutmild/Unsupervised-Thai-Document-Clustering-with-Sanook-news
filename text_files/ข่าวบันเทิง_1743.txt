ท็อป ดารณีนุช นักแสดงรุ่นพี่ร่วมไว้อาลัย มีโอกาสได้แต่งหน้าปอ ใบหน้าเขาสดใสมาก ทั้งนี้ในอินสตาแกรมของ พี่ท็อป ได้เขียนแคปชั่นสั้นๆ แต่มีความหมายซึ้งประทับใจ "พี่มาถึงแล้วปอ"  
"วันนี้พี่ก็มีโอกาสได้มาร่วมไว้อาลัยให้กับการจากไปของปอเป็นครั้งแรก ตอนแรกคิดว่าจะมาไม่ได้เพราะมีงาน แต่โชคดีที่มีแค่งานช่วงเช้าพอเสร็จปุ๊ปพี่รีบขับรถมาจากกรุงเทพฯ ทันทีเลย คืออยากจะมาเคารพศพน้องอีกครั้ง"
"ถามถึงที่วันก่อนพี่ได้มีโอกาสเข้าไปช่วย "พี่จิ๊ก เนาวรัตน์" แต่งหน้าน้องปอเป็นครั้งสุดท้าย วันนั้นเราก็พยายามกันเต็มที่ที่สุด แล้วตัวภรรยาของเขา "น้องโบว์ แวนดา" ก็บอกว่าวันนั้นหน้าของปอดูสดใสมาก ขนาดคุณหมอยังบอกเลยว่าใบหน้าเขาดูสดใสมากจริงๆ ตอนที่แต่งเราก็แต่งกันเป็นชั่วโมงเพราะเราตั้งใจจะทำออกมาให้เขาดีที่สุด ให้สมกับที่เขาเป็นพระเอกที่พวกเรารัก"
"ตอนแต่งหน้าปอเราได้บอกกับปอว่าให้ปอมั่นคงในความดีที่เคยทำไว้ พี่เชื่อว่าสิ่งที่เขาทำจะส่งผลให้เขาไปอยู่ในภพภูมิที่ดีและสามารถมองเห็นครอบครัวของเขาได้จากข้างบน"
"ในวันนี้พอมาถึงงานมันรู้สึกสะเทือนใจเลยร้องไห้ออกมา ทั้งๆ ที่ตอนแต่งหน้าให้เขาที่โรงพยาบาลเราก็ไม่ได้ร้อง ซึ่งพอเจอแวนดาเราก็กอดกันและกลายเป็นว่าในวันนี้คนที่เข้มแข็งคือแวนดาเพราะเขามาให้กำลังใจเรามากกว่า มากกว่าที่เราให้กำลังใจเขาเสียอีก"
"ในส่วนของเรื่องที่คุยกับน้องโบว์เขาก็บอกนะว่า ที่สุดของปอคือเขารักพระบาทสมเด็จพระเจ้าอยู่หัวฯ มาก และตอนนี้แวนดาไม่ห่วงอะไรเลยเพราะปอเขาได้สิ่งที่ดีที่สุดคือเขาได้รับพระราชทานเพลิงศพจากในหลวง นี่คือสิ่งที่สูงสุดแล้วของชีวิตคนคนหนึ่ง ปอเขาคงจะมีความสุขและไปในที่ที่ดีแน่นอน"