การออกกำลังแบบพิลาทิส (Pilates Method) ง่ายกว่าที่คิด เป็นการออกกำลังแบบเดียวที่คุณต้องการเพื่อก้น ขาและหน้าท้องที่สวยงาม เพียงคุณออกกำลังกายตามโปรแกรมพิลาทิสต่อไปนี้ที่ใช้เวลาเพียง 20 นาทีต่อครั้ง ทำ 3 ครั้งต่อสัปดาห์ เพื่อลดสัดส่วนทั้งหมดให้ได้มากกว่า 6 นิ้ว

ท่าออกกำลังแบบพิลาทิสท่าที่ 1: ปั่นจักรยานอากาศ (Circles in the sky)

นอนหงายหน้า มือทั้งสองอยู่หลังศีรษะ เกร็งหน้าท้อง ยกลำตัวส่วนบนขึ้นจากพื้นเล็กน้อย ยกขาขวาขึ้น 5 นิ้ว (หรือวางที่พื้นหากยากเกินไป) ขาซ้ายเหยียดตรงชี้ขึ้นฟ้า (ตามรูป) รักษาลำตัวและสะโพกให้มั่นคง ขาซ้ายปั่นเป็นวงกลมตามเข็มนาฬิกา 4 รอบ และย้อนอีก 4 รอบ ลดขาลง สลับข้าง ทำซ้ำ เพื่อ ลำตัว ต้นขาด้านใน สะโพกด้านนอกและก้น


ท่าออกกำลังแบบพิลาทิสท่าที่ 2 : แพลงค์เฉียงขึ้น (Incline plank)

จากท่านั่ง ขาเหยียดออกด้านหน้า วางมือทั้งสองบนพื้นหลังเอวเล็กน้อย ปลายนิ้วชี้ด้านหน้า กดส้นเท้าและฝ่ามือบนพื้น เกร็งหน้าท้องพร้อมยกสะโพกขึ้น ตัวตรงตั้งแต่ศีรษะถึงปลายเท้า ทิ้งน้ำหนักไปด้านหน้า ออกแรงไหล่กดลง อย่าฝืนข้อศอก ยกขาซ้ายขึ้นเหยียดตรงสูงสุดเท่าที่ทำได้ (ตามรูป) แล้วลดลงโดยไม่ขยับสะโพก ทำ 4 ครั้ง แล้วทำซ้ำอีกข้าง เพื่อต้นแขนด้านหลัง ต้นแขนด้านหน้า หน้าอก ลำตัว ต้นขาด้านหน้า ต้นขาด้านหลัง ก้น


ท่าออกกำลังแบบพิลาทิสท่าที่ 3 : ดีดขา (Donkey kickbacks)

อยู่ในท่าคลานสี่ขา ปลายเท้ากดลงบนพื้น หลังอยู่ในท่าธรรมชาติ เกร็งหน้าท้อง ยกเข่าทั้งสองลอยขึ้นจากพื้น 2 นิ้ว เคลื่อนเข่าขวามาทางจมูก (ตามรูปบน) และเตะออกไปด้านหลัง เกร็งก้น (ตามรูปล่าง) หน้าท้องเกร็งยังอยู่ในระดับต่ำ เพื่อป้องกันหลัง ทำซ้ำ 8 ครั้ง สลับขาทำซ้ำ เพื่อต้นแขนด้านหลัง ต้นแขนด้านหน้า ลำตัว ก้น ต้นขาด้านหลัง หลัง


ท่าออกกำลังแบบพิลาทิสท่าที่ 4 : หงส์ดำน้ำ (Swan dive)

นอนคว่ำหน้าด้วยหน้าท้อง แขนเหยียดตรงเหนือศีรษะ ปลายเท้าชี้ ยกแขนและขาเหนือพื้นประมาณ 6 นิ้ว ค้างไว้ 1-2 วินาที หมุนแขนมาด้านหลัง หายใจออกแล้วยืดแขนไปทางปลายเท้า ฝ่ามือคว่ำลง (ตามรูป) ค้างไว้ 1-2 วินาที นำแขนกับท่าเริ่มต้น ผ่อนคลายร่างกายลงบนพื้น ทำซ้ำ 6-8 ครั้ง เพื่อต้นแขนด้านหลัง ไหล่ หลังส่วนล่าง; ช่วยยืดหน้าท้อง และอก


ท่าออกกำลังแบบพิลาทิสท่าที่ 5 : เฉียงข้างพร้อมบิดตัว (Side incline with a twist)

นอนหันข้างทางขวา แขนขวาอยู่ใต้หัวไหล่ มือหันออกด้านหน้า ขาเหยียดตรง พยุงหน้าท้องและเอวด้านขวา ยกสะโพกขึ้น ลำตัวเป็นเส้นตรงจากศีรษะถึงเท้า ยืดแขนซ้ายไปด้านบนชี้ฟ้า (ตามรูป) แล้วลดแขนซ้ายลงด้านหน้าของตัว อ้อมมาทางช่องว่างระหว่างลำตัวกับพื้น บิดตัวตั้งแต่ส่วนเหนือเอวขึ้นมา แล้วบิดกลับท่าเดิม ทำซ้ำ 4 ครั้ง ลดร่างกายส่วนล่างลงที่พื้น ทำซ้ำอีกข้าง เพื่อ ต้นแขนด้านหลัง ต้นแขนด้านหน้า ลำตัว เอว


ท่าออกกำลังแบบพิลาทิสท่าที่ 6 : หน้าท้องสุดแกร่ง (Charlie's Angels abs)

จากท่านั่ง เท้าชี้ไปด้านหน้า เกร็งหน้าท้องเอียงร่างกายส่วนบนไปด้านหลัง เหยียดแขนตรงไปด้านหน้า มือประสานนิ้วยกเว้นนิ้วชี้ ยกเข่างอขึ้น หมุนเข่าขวาลงไปทางซ้าย แล้วหมุนขึ้นทิศตรงข้าม (ตามรูป) (หากยากเกินไป วางมือไว้ด้านหลังเพื่อช่วยพยุง) ทำซ้ำ 4 รอบ รักษาเข่าให้งอ 120 องศา เกร็งหน้าท้อง ทำซ้ำ 2-4 ครั้ง เพื่อ ต้นแขนด้านหลัง หน้าท้องส่วนล่าง ต้นขาด้านใน สะโพก