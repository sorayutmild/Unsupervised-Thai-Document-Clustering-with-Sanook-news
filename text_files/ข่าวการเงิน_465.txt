น้องแพรพาเพลิน ที่เริ่มต้นจาก Youtuber เริ่มแต่งหน้าเมื่ออายุ 5 ขวบ ปัจจุบันอายุ 12 ปีแล้ว สำหรับ น้องแพร ณัฏฐนันท์ สนุ่นรัตน์ ที่ตอนนี้ผลงานของเธอได้เหยียบเวทีระดับโลกมาแล้ว
ล่าสุดเพจเฟสบุ๊กน้องแพรพาเพลิน ได้โพสต์ข้อความระบุว่า
“HBD TO ME ปีนี้น้องแพรอายุครบ 12 ปีแล้วนะคะ ขอบคุณทุกสิ่งทุกอย่างที่ทำให้น้องแพรมีวันนี้ ขอบคุณที่ติดตามและให้กำลังใจน้องแพรมาตลอด รักทุกคนมากค่ะ ขอบคุณทุกๆคำอวยพร ขอให้พรนั้นกลับคืนสู่ทุกคนนะคะ” พร้อมภาพเจ้าตัวยืนพิงรถ BMW ด้วย
>> เลขเด็ดน้องแพรพาเพลิน ส่องทะเบียนรถป้ายแดงสุดหรู ของช่างแต่งหน้าวัยใสสุดขยัน
แน่นอนว่าราคารถก็คงหนีไม่พ้น 7 หลัก โดย Sanook! Money ได้ตรวจสอบเบื้องต้น พบว่าเป็นรถ BMW 7 Series  ซึ่งมีตัวที่ใกล้เคียง 2 ตัวด้วยกันคือ 730Ld sDrive M Sport และ 740Le xDrive M Sport 
โดยราคารถรุ่น 730Ld sDrive M Sport เริ่มต้นที่ 6,099,000 บาท ส่วนรุ่น 740Le xDrive M Sport เริ่มต้นที่ 6,399,000 บาท
ดังนั้น จึงสันนิษฐานได้ว่า น้องแพรพาเพลินซื้อรถบีเอ็มดับเบิลยู รุ่นดังกล่าวเริ่มต้นที่ราว 6 ล้านบาท
