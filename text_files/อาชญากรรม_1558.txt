ความคืบหน้าล่าสุด เมื่อเวลาประมาณ 16.30 น. วันเดียวกันนี้ นายเมธัส สวนศรี หรือ เก่ง เมธัส ได้เดินทางมารับทราบข้อกล่าวหาทั้ง 5 ข้อหาแล้ว เบื้องต้นเจ้าตัวยอมรับว่าขับรถหนีตำรวจจริงๆ เพราะกลัวความผิด เนื่องจากตัวเองดื่มไวน์มาก่อนจะขับรถกลับบ้านและเจอกับด่านตำรวจบนถนนราชพฤกษ์ พร้อมกับกล่าวขอโทษในการกระทำ ส่วนกระสุนปืนที่พบอยู่ภายในรถสปอร์ต เจ้าตัวปฏิเสธไม่ทราบว่ามาอยู่บนรถได้เช่นไร
 
เก่ง เมธัส ซิ่งรถหนีด่านตรวจเหล้า หนีบมือตำรวจ ลากติดรถไปด้วย พล.ต.ต.คำรณวิทย์ ลั่น พร้อมแจ้ง 5 ข้อหาหนัก
ผู้สื่อข่าวรายงานว่า (16 เม.ย.)ที่ สภ.คลองข่อย อ.ปากเกร็ด พล.ต.ต.คำรณวิทย์ ธูปกระจ่าง รรท.ผบช.ภ.1 พร้อมคณะเดินทางมาเยี่ยม พ.ต.ท.สิงหราช ป้องอติคุณ สวป. ที่ได้รับบาดเจ็บพร้อมทั้งให้กำลังใจในการปฏิบัติหน้าที่อย่างเคร่งครัด หลังจากเรียกรถและขอใช้เครื่องตรวจวัดระดับแอลกอฮอล์ นายเมธัส สวนศรี หรือ เก่ง เมธัส ดาราชื่อดัง แต่นายเมธัสไม่ยอมเร่งเครื่องขับรถหนีพร้อมลากมือ พ.ต.ท.สิงหราชไปด้วย จน พ.ต.ท.สิงหราช ต้องยอมปล่อยและได้รับบาดเจ็บ 
โดย พล.ต.ต.คำรณวิทย์ กล่าวว่า จากการสอบปากคำเจ้าหน้าที่ตำรวจที่ได้รับบาดเจ็บ และที่อยู่ในเหตุการณ์อย่างละเอียด เบื้องต้นสามารถดำเนินคดีทั้งหมด 5 ข้อหาคือ ทำร้ายเจ้าพนักงานขณะปฏิบัติหน้าที่,ต่อสู้ขัดขวางเจ้าพนักงาน,ขัดคำสั่งเจ้าพนักงาน,ดูหมิ่นเจ้าพนักงาน,ขับรถขณะมึนเมา, โดยจะดำเนินทุกข้อหาและงานนี้ไม่มีการมาขอ และถ้าใครมาขอตนก็จะบอกกับผู้สื่อข่าวให้ได้รู้ไปเลยว่าใครเป็นคนมาขอ
ขอบคุณภาพข่าวจาก @Reporter_Js1