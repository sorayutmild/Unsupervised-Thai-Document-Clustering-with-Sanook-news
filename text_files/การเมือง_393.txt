หลังจากทางทีมงาน S!News ได้รับภาพ พ.ต.ท.ทักษิณ ชินวัตร ขณะเดินย่านจตุรัสแดง ประเทศรัสเซียนั้น โฆษกประจำตัวหัวหน้าพรรคประชาธิปัตย์ เผย อดีตนายกรัฐมนตรีรักษาตัว
( 20มิ.ย.) นายเทพไท เสนพงศ์ โฆษกประจำตัวหัวหน้าพรรคประชาธิปัตย์ กล่าวว่า จากรายงานของฝ่ายข่าวทราบว่า ขณะนี้ พ.ต.ท.ทักษิณ ชินวัตร อดีตนายกรัฐมนตรี อยู่ที่ประเทศรัสเซีย เพื่อรักษาสุขภาพตัวเอง
"สังเกตว่าทุกครั้งที่ พ.ต.ท.ทักษิณ บินไปรัสเซียจะไม่มีความเคลื่อนไหวทางการเมือง และจะไม่มีการเผยแพร่ข่าวความเคลื่อนไหวใด ๆ" นายเทพไท กล่าว
สำหรับกรณีที่นายสุรพงษ์ โตวิจักษ์ชัยกุล ส.ส.เชียงใหม่ พรรคเพื่อไทย กล่าวหารัฐบาลชุดนี้พยายามทำทุกวิถีทางเพื่อสร้างกระแสคลั่งชาติ นายเทพไทกล่าวว่า การที่ทุกคนมีจิตสำนึกรักชาติเป็นเรื่องที่ดี ดีกว่าคนบางกลุ่มสร้างกระแสต้องการทำลายชาติ รัฐบาลส่งเสริมให้คนไทยรักชาติ แต่ไม่อยากให้คนไทยคลั่งชาติ ขณะที่พฤติกรรมของคนในพรรคเพื่อไทยนั้น มีพฤติกรรมคลั่ง พ.ต.ท.ทักษิณมากกว่าคลั่งชาติ.
 