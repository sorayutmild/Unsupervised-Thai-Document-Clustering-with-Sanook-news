     รถขับเคลื่อนล้อหน้านอกจากหมั่นตรวจสอบ บูช ลูกหมาก แร็คพวงมาลัยแล้ว เมื่อใช้ไปประมาณ 100,000 กิโลเมตร ก็ต้องเช็ก เพลาขับ ด้วย เพราะเริ่มเสื่อมสภาพ หรือใช้งานมา 3-4 ปีก็ต้องเปลี่ยนยางหุ้มเพลา หากเป็นรถใหม่ให้เดินตามคู่มือรถ ถึงระยะเวลาเปลี่ยนชิ้นส่วนอะไหล่ตามกำหนด แค่นี้ก็ขับขี่ได้อย่างสบายใจ แต่ถ้ารถคุณเกิดมีปัญหาเกี่ยวกับเพลาขับหน้าขึ้นมาลองดูแนวทางนี้ได้เลย
     สำหรับหน้าที่ของเพลาขับเป็นตัวกลางในการส่งถ่ายกำลังต่อจากชุดเกียร์ไปยังล้อคู่หน้า เพื่อขับเคลื่อน และหน้าที่สำคัญมากอีกอย่างคือต้อง ยืด-หด ได้ตามจังหวะการยุบขึ้น-ลงของล้ออีกด้วย
     ชิ้นส่วนเพลาขับหน้า ประกอบด้วย
1. ก้านเพลา แบบตัน-แบบกลวง ลักษณะเป็นที่แป๊บ2. หัวเพลาขับติดกับดุมล้อประกอบด้วยลูกปืน 6 ลูก3. หัวเพลาขับติดกับเกียร์ ประกอบด้วยลูกปืน 6 ลูก หรือ 3 ลูก4. จารบีหล่อลื่นหัวเพลาขับทั้ง 2 ด้าน5. ยางหุ้มเพลา6. เหล็กรัดยางหุ้มเพลา7. ยางกันสะเทือน      การดูแลรักษาเพลาขับ
1. สามารถก้มดูได้ด้วยสายตา เช็กยางหุ้มเพลาขับว่ามีรอยฉีกร้าวหรือไม่ หากเจอให้เปลี่ยนทันที2. เปลี่ยนจารบีใหม่ทุก 2 ปี หรือ ประมาณ 40,000 กิโลเมตร 3. เช็กลูกปืนเพลาขับ หากยางหุ้มเพลาฉีกขาด4. ไม่ขับขี่ออกตัวกระชากรถรุนแรง      อาการเพลาขับเสื่อม
1. มีเสียงโลหะขบดังด้านที่เพลาติดกับล้อ สังเกตตอนหักพวงมาลัย ซ้าย-ขวา จะมีเสียงดัง2. รถมีอาการสั่นเมื่อขับในความเร็วคงที่ (อาจเป็นที่หัวเพลาขวาชำรุด)3. รถมีอาการสั่นไปตรงเกียร์ (อาจเป็นหัวเพลาที่ติดกับเกียร์ชำรุด)       หากคุณพอจับอาการรถเบื้องต้นได้ก็พอมีแนวทางการซ่อมบำรุงรักษาไปคุยกับช่างได้บ้าง จะได้ไม่โดนโก่งราคา หรือเปลี่ยนอะไหล่มั่ว แต่อาการที่เกิดขึ้นดังที่กล่าวมาบางอย่างคล้ายกับ แร็ค ลูกหมาก ปีกนกเสื่อม ต้องใช้เครื่องยกตัวรถขึ้นถึงจะรู้ชัดเจน

 