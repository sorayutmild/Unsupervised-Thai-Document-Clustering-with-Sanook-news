ใกล้เข้ามาทุกทีแล้วสำหรับปี 2012 ที่กำลังจะมาถึงในอีกไม่กี่อึดใจกับในช่วงเวลาในโค้งสุดท้ายปีนี้ ที่เราคงต้องมาดูว่า ฟ้าหลังฝนของวงการยานยนต์ไทยในปีหน้า น่าจะมีรถอะไรใหม่ๆมาให้เราได้เลือกซื้อเลือกหากันบ้าง ซึ่งถ้าคุณกำลังคิดจะซื้อรถใหม่ อาจจะอดใจรออีกนิด 
 
Hyundai Elentra
รถใหม่2012
คันนี้ทีแรกว่าจะเปิดตัวในปีนี้ แต่ก็โดนคลื่นน้ำเล่นงาน จนไม่รู้ว่าตกลง จะเอาอย่างไร แต่มีความเป็นไปได้สูงที่ Hyundai จะนำรถยนต์กลุ่มคอมแพ็คคาร์เข้ามาจำหน่าย ด้วยเส้นสายการออกแบบใหม่ล่าสุด Fluid sculpture  ที่ให้ความลงตัว และเครื่องยนต์ที่มีสมรรถนะ ซึ่งมันยังเป็นรถที่ได้รับการเลือกด้วยว่าคุ้มค่าเป็นอันดับ 2 ในอเมริกา
 
Honda Civic 2012 
 
ทีแรกตามข่าวต้นปีว่าจะมาลงตลาดช่วงปลายปี แต่อย่างที่เราทราบกันเรื่องภาวะน้ำท่วมกับ Honda ทำให้ Honda Civic 2012 น่าจะเป็นหนึ่งในรถที่ถูกยกยอดไปในช่วงปีหน้า และมันมาพร้อมสมรรถนะที่เน้นความประหยัดมากยิ่งขึ้น กับการออกแบบใหม่
 
Ford Focus 
 
คันนี้ลืมไม่ได้ และน่าจะพบมันในปีหน้ากับ New! Ford Focus  ใหม่ ที่คงจะได้ฤกษ์แล้วสำหรับการลุยตลาดคอมแพ็คคาร์หลังประสบความสำเร็จในกลุ่มซิตี้คาร์ ซึ่ง  Ford Focus  ใหม่มีจุดเด่นในหลายๆด้าน และเรื่องสมรรถนะนั้น มันก็พกเครื่องยนต์ยอดประหยัดและทรงสมรรถนะ ซึ่งคงต้องติดตามกันว่าจะเป็นเครื่องยนต์อะไร
 
BMW Series 3 
รถใหม่2012
คันนี้ขอบอกก่อนว่ายังไม่มีการยืนยันชัดเจน แต่เมื่อช่วงปลายปีที่ผ่านมามันมีการเปิดตัวไปแล้ว และบ้านเรารถรุ่นนี้ก็ขายดีเสียด้วย กับคอมแพ็คคาร์สุดหรู ซึ่ง มันอาจจะมาช้าเล็กน้อย เพราะต้องรอเครื่องยนต์กลุ่มล่างเปิดตัวออกมา แต่มันน่าจะเป็นหนึ่งในรถที่จะมาในปีหน้า และน่าติดตามพอสมควร
 
Nissan Tida 
 
เปิดตัวมาเกือบปี แล้ว สำหรับ Nissan Tida  ที่ประเทศจีน และในบ้านเรา รถรุ่นนี้ก็ได้รับการพูดถึงอย่างมาก ซึ่งรวมถึงยอดขายของรุ่นปัจจุบันที่ยังดีอยู่ อย่างต่อเนื่อง แต่ก็มีกระแสข่าวกระเด็นเข้าหูเรามาว่าในปีหน้า รถรุ่นนี้อาจจะมีการเปลี่ยนโฉม ซึ่งเมื่อดูจากกรณีของ  Nissan Almera  ที่เปิดตัวมาแล้ว มันก็ใช้เวลาราวๆ 1 ปี จากที่จีน ซึ่งหมายถึง เราอาจจะได้พบมันต้นปีหน้า มีความเป็นไปได้อยู่
 
Chevrolet Sonic 
 
คันนี้การตลาดมายืนยัน ด้วยตัวเอง ว่ามาแน่ปีหน้า สำหรับ Chevrolet Sonic ซิตี้คาร์ค่ายเชฟวี่ ที่จะมาแทนตำแหน่ง Aveo ในปัจจุบัน ที่ยังคงน่าจะมาพร้อมเครื่องยนต์1.4 และ 1.6 ลิตร เหมือนเดิม ส่วนเวลาเปิดตัวนั้น ได้รับการยืนยันว่าไม่ถึงช่วงปลายปี ซึ่งเราหวังว่าคงจะเป็นช่วงกลางปีหน้า โดยประมาณ
 
Mitsubishi Mirage 
รถใหม่2012
นี่ก็ยืนยันแล้วว่ามาแน่ เปิดตัวไปแล้วที่ Tokyo Motor Show  สำหรับอีโค่คาร์รุ่นที่ 3 ของประเทศไทย จากค่าย Mitsubishi ขอส่งเข้าประกวด ซึ่ง อาจจะมาพร้อมเครื่อง 1.0 ลิตร หรือไม่นั้น ยังไม่มีการยืนยันชัดเจน แต่ขอนอนยันว่ามาแน่นอนใครหารถเล็กอยู่ ถ้าไม่รีบอย่าเพิ่งด่วนตัดสินใจ
 
Mazda BT-50
 
มาโชว์กันไปเป็นทางการในงาน Motor Expo 2011 และจะเปิดตัวในอีกไม่นานนี้สำหรับกระบะใหม่ล่าสุดค่าย Mazda ที่เบิกฤกษ์ด้วยราคา 5.8 แสนบาท เป็นค่าตัวที่บอกคร่าวๆไว้ในงาน ซึ่ง ความสปอร์ตเปรียว และงามสง่าของรถรุ่นนี้นั้น จะมีอะไรมาอวดเราบ้าง คงต้องติดตามกันต่อไป
 
 
Chevrolet Trailblazer 
รถใหม่2012
คันนี้ยืนยันว่าต้นปีหน้าได้เห็นแน่กับ Chevrolet Trailblazer รถอเนกประสงค์คันใหม่ล่าสุดของค่ายรถยนต์  Chevrolet  ที่เปิดตัวไปแล้วในแบบฉับตัวต้นแบบที่งาน Dubai Motor Show  เมื่อช่วงปลายปีที่ผ่านมา ด้วยการพัฒนาจากแพลทฟอร์ของกระบะใหม่  Chevrolet Colorado บ้านเราจึงจะเป็นประเทศแรกที่ได้สัมผัส ซึ่งกำหนดการณ์คร่าวๆคือ ช่วงต้นปีหน้า เราคาดว่าอาจจะเดือนมีนาคมถ้าไม่มีปัญหาใดๆ
 
อีโค่คาร์ Suzuki / รถต้นทุนต่ำ Toyota
 
คันสุดท้ายนี่เรายังไม่ยืนยันเช่นกัน ว่าค่ายไหนจะมาก่อนค่ายไหน แต่ในกลุ่มตลาดล่างนั้นในปีหน้า พ.ศ.2555 จะมีอีก 2  รุ่นเข้ามา คือ Suzuki  ที่มีกระแสว่าจะเป็น Swift  เครื่อง 1.2 ลิตร ตามแนวทางโครงการอีโค่คาร์ ในขณะที่ฝั่ง Toyota ยักษ์ใหญ่เจ้าตลาดคนไทย ก็น่าจะออกมาเช่นเดียวกัน แต่ยังไม่สามารถระบุว่าเป็นรุ่นอะไรกันแน่
 
แล้วทั้งหมดนี้ก็คือรถใหม่ในตลาดสำหรับปีหน้า ที่คาดว่าจะออกมาให้เราได้ชื่นใจกัน ซึ่งใครที่กำลังใจจดใจจ่อรอซื้อรถรุ่นใหม่ โดยเฉพาะในกลุ่มรถนั่ง ต้องขอบกว่า ปีหน้า สนุกสนานมีให้เลือกซื้อหลายรุ่นตามความต้องการแน่นอน ซึ่งนอกจากที่เรากล่าวมายังมีอีกหลายรุ่นที่เราอาจจะไม่ได้กล่าวถึงเช่นกัน 