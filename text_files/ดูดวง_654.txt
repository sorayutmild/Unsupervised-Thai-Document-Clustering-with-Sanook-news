ในช่วงนี้หลายคนคงจะได้ยินกระแสที่ว่า ดาวเสาร์ย้ายราศี…แน่นอน พอได้ยินมาแบบนี้ก็คงจะกังวลใจกันอยู่พอสมควรว่า ตัวเองจะเป็นผู้โชคร้ายหรือผู้โชคดีที่ดาวเสาร์จะโคจรเปลี่ยนย้ายมาที่ราศีของตัวเองหรือไม่
Sanook! Horoscope จึงขออนุญาตินำคำแนะนำดีๆ จาก หมอช้าง อาจารย์ช้างทศพร ศรีตุลา จาก แฟนเพจ หมอช้าง ทศพร ศรีตุลา เกี่ยวกับเรื่องราวของการโคจรเปลี่ยนราศีของดาวเสาร์มาฝากกันค่ะ 
หมอช้าง อาจารย์ช้างทศพร ศรีตุลา
ดาวเสาร์ย้ายราศี 2557
โดยวันที่ดาวเสาร์จะโคจรย้ายราศี คือ วันที่ 26 พฤศจิกายน 2557 ดาวเสาร์จะโคจรย้ายราศี โดยจะส่งผลให้ทุกๆดวงชะตามีการเปลี่ยนแปลง
ราศีเมษ ราศีตุลย์
ผู้ที่เกิดลัคนาหรือราศีเมษ(14เมษายน - 14พฤษภาคม) และลัคนาหรือราศีตุลย์(18ตุลาคม - 16พฤศจิกายน) หลังจากนี้ไปดวงชะตาจะพ้นเคราะห์และเริ่มเปลี่ยนไปในทิศทางที่ดีขึ้น
 ราศีพิจิก ราศีพฤษภ
และสำหรับผู้ที่เกิดในลัคนาหรือราศีพิจิก(17พฤศจิกายน - 15ธันวาคม)และลัคนาหรือราศีพฤษภ(15พฤษภาคม - 14มิถุนายน) จะเป็น 2 ราศีที่ได้รับผลกระทบโดยตรงจากการเปลี่ยนแปลงของดาวเสาร์ในครั้งนี้
ในระยะแรกอาจจะส่งผลให้ผู้ที่เกิดในราศีพิจิกและราศีพฤษภต้องพบกับอุปสรรคปัญหาในการทำงาน เรื่องผิดหวังเสียใจ หรือปัญหาสุขภาพ แต่เนื่องจากตำแหน่งของดาวเสาร์ในครั้งนี้อยู่ในตำแหน่งที่เรียกว่าราชาโชค
ซึ่งมีความหมายในเรื่องของโชคลาภความมั่งคั่งและการอุปถัมภ์ เลยทำให้ราศีพิจิกและราศีพฤษภมีโอกาสที่จะได้พบกับการเปลี่ยนแปลงของดวงชะตาที่ดีขึ้น
ดังนั้นการทำบุญและการไหว้พระเสาร์ในวันที่ 26 พฤศจิกายนนี้จึงถือเป็นจุดเริ่มต้นสำคัญที่จะทำให้เกิดความเป็นสิริมงคลแก่ดวงชะตา และรับพลังความเป็นราชาโชคเข้าสู่ตน
การทำบุญมี 2 ส่วน คือ 1ทำบุญช่วงเช้า 2.ไหว้พระเสาร์ตอนเย็น
1.ทำบุญช่วงเช้าสามารถทำได้หลายอย่างตามศรัทธา เช่น การใส่บาตรตอนเช้าหรือถวายสังฆทานในช่วงสายของ วันที่ 26 พฤศจิกายน แต่แนะนำให้ถวายของที่มีความหมายอย่างใดอย่างหนึ่งเกี่ยวกับพระเสาร์ไปด้วย เช่น ของสีม่วงหรือเลขกำลังดาวเสาร์ก็คือเลข7หรือเลข10 ตัวอย่างเช่นดอกกล้วยไม้สีม่วง
จำนวนของทำบุญ7หรือ10อย่าง ถวายพระนาคปรก ปล่อยปลา ถวายปัจจัยให้มีเลข7หรือ10 เป็นต้น (ทั้งหมดนี้ขึ้นอยู่กับศรัทธาของแต่ละบุคคล ไม่มีกฎเกณฑ์ตายตัว ทำบุญให้มีความสุขอย่าให้ตัวเองเดือดร้อน) ทำบุญเสร็จอย่าลืมกรวดน้ำ
2.ไหว้พระเสาร์ตอนเย็น สามารถเริ่มไหว้ได้ตั้งแต่เวลาที่พระเสาร์ย้ายคือ16.29น. เป็นต้นไปแต่ไม่ควรเลยเที่ยงคืน
ของไหว้ที่ใช้ สามารถไหว้ 7 อย่าง(ตัวเลขของดาวเสาร์) หรือ 10 อย่าง(กำลังดาวเสาร์) แล้วแต่ความพร้อม สีของดาวเสาร์คือสีดำหรือสีม่วง
ดังนั้นของไหว้สามารถใช้ได้ทั้งสองสีตามความสะดวก แต่ควรเป็นอาหารที่ทานได้และควรมีทั้งของคาว,ของหวาน,ผลไม้ เช่น ซุปไก่, น้ำองุ่น,ขนมชั้นสีม่วง,น้ำอัดลม,กาแฟดำ,บัวลอยดอกอัญชัน,สาหร่าย
ของไหว้ทั้งหมดนี้เป็นเพียงตัวอย่าง สิ่งสำคัญที่สุดคือความสบายใจในการซื้อหาและของบางอย่างที่หาได้เองอาจจะตรงกับดวงของเรามากกว่า ส่วนธูปเทียนและดอกไม้ไม่นับอยู่ในจำนวนของไหว้ ดอกไม้ที่แนะนำคือดอกกล้วยไม้หรือดอกบัวสีม่วง
ขั้นตอนการไหว้
- หลังจากเวลา 16.29น.ของวันที่ 26 พฤศจิกายนไหว้ได้ตลอดแต่อย่าให้เลยเที่ยงคืน
- ทิศในการไหว้ให้หันหน้าไปทางทิศตะวันตกเฉียงใต้ และควรไหว้กลางแจ้ง
- จุดธูปตามจำนวนของไหว้ 7 หรือ 10 ดอก ตั้งนะโม 3 จบ
ดาวเสาร์ย้ายราศี
สวดบทบูชาพระเสาร์
ยะโตหัง ภะคินิ อะริยายะ ชาติยา ชาโต
นาภิชานามิ สัญจิจจะ ปาณัง ชีวิตา โวโรเปตา
เตนะ สัจเจนะ โสตถิ เต โหตุ โสตถิ คัพภัสสะ ฯ (10 จบ)
ตั้งจิตอธิษฐานกล่าวชื่อ-นามสกุล วันเดือนปีเกิด ข้าพเจ้าได้จัดของไหว้พระเสาร์จำนวน 7หรือ10 อย่าง ขอให้พระเสาร์ราชาโชคส่งผลดีแก่ดวงชะตา ขอให้ผลแห่งกรรมดีในครั้งนี้ ช่วยคุ้มครองดวงชะตาตลอดช่วงเวลาที่ต้องพระเสาร์... (สามารถอธิษฐานเรื่องอื่นๆตามปรารถนา)เมื่อธูปใกล้หมดให้ลาของไหว้ นำของไหว้มารับประทานเพื่อความเป็นสิริมงคล
* ควรท่องคาถาบทนี้ก่อนทานของไหว้แต่ละอย่าง โส มา ณะ กะ ริ ถา โธ*
**สำหรับผู้ที่ไม่สะดวกไหว้หรือทำบุญในวันที่ 26พฤศจิกายน แนะนำให้ไปทำบุญในวันเสาร์ที่ 6ธันวาคมแทน เพราะตรงกับวันพระขึ้น15ค่ำเดือน1**
สำหรับใครที่เกิดในราศีดังกล่าว สามารถเตรียมตัวไหว้ดาวเสาร์ตามขั้นตอนที่อาจารย์ช้างแนะนำกันได้เลยค่ะ หรือใครไม่สะดวกก็แนะนำให้รอไหว้ดาวเสาร์อีกทีในเดือนธันวาคมค่ะ
