ONE PIECE Live Action ที่กำลังจะฉายทาง Netflix นั้นเป็นหนึ่งในโปรเจคหนังจากอนิเมะที่มีแฟน ๆ จับตาดูมากที่สุด โดยล่าสุดทางทวิตเตอร์ของซีรี่ส์ฯ ได้มีการเผยรายละเอียดตัวละครทางฝั่งของกลุ่มโจรสลัดหมวกฟาง โดยมีรายละเอียดดังนี้


คุณอินากี้ กอดอย (จาก La querida del Centauro, Who Killed Sara?) รับบทเป็น มังกี้ ดี ลูฟี่
คุณ แม็คเคนยู (รูโรนิ เคนชิน ซามูไรพเนจร, Kiss That Kills) รับบท เป็น โรโรโนอา โซโล
คุณ เอมิลี่ รัด (จาก Sea Change, ถนนอาถรรพ์) รับบทเป็น นามิ
คุณจาคอบ โรเมโร กิบสัน (จาก Blairsden, Grey's Anatomy) รับบทเป็น อุซป
คุณทาซ สกายลาร์ (จาก Villain, The Kill Team) รับบทเป็น ซันจิ

ทั้งนี้ทางอาจารย์เออิจิโระ โอดะ ผู้แต่งเรื่อง ONE PIECEก ยังได้มีสาส์นถึงแฟน ๆ ด้วยว่าการเลือกนักแสดงนี้ได้คัดเลือกจากสัญชาติ, บุคลิก, สีหน้า, ท่าทาง, ส่วนสูง รวมไปถึงความสามารถในการแสดงอีกด้วย โดยอาจารย์ผู้แต่งได้มีส่วนร่วมในการคัดเลือกนักแสดงให้มีอิมเมจตรงกับตัวละครในโลกความเป็นจริง

พร้อมกันนี้นักแสดงทั้ง 5 คนยังได้มีการอัดคลิปแนะนำตัวเองพร้อมกับโชว์เสื้อยืดลาย ONE PIECE มาให้แฟน ๆ ได้ชมกันอีกด้วย ซึ่งในเวลานี้ยังได้มี 5 นักแสดงที่มารับบทเป็น 5 ตัวละครหลัก แต่ยังมีตัวละครอีกหลายคนที่ยังไม่มีการเผยโฉมออกมาและต้องรออัปเดตกันต่อไป

สำหรับซีรีส์ "ONE PIECE" จะฉายทาง Netflix ได้มีการระบุว่าจะเป็นแนวคอมเมดี้ (ตลก) รายการทีวีที่ดูได้ทั้งครอบครัว แต่ยังไม่มีกำหนดว่าจะฉายให้ตอนไหน โดย ONE PIECE จะเป็นเรื่องราวการตามหา"วันพีซ" โดยผู้ที่ได้มาครอบครองจะได้เป็นเจ้าแห่งโจรสลัด เป็นอีกหนึ่งการ์ตูนเรื่องดังจากทางญี่ปุ่นและได้มาเป็นอนิเมะมากมายหลายภาคด้วยกัน