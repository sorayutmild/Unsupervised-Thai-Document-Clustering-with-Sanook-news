ชาวบ้านพบศพหญิง อายุราว 10-15 ปี ลอยติดกอผักตบชวาในคลอง โดยสภาพศพคล้ายถูกข่มขืนและพันผ้านวม พร้อมมีกระสอบปุ๋ยใส่ก้อนหินผูกถ่วงน้ำ คาดเสียชีวิตมาไม่น้อยกว่า 2 วัน
(11 มิ.ย.) เวลา 16.00 น. เจ้าหน้าที่ตำรวจสภ.บางเสาธง และเจ้าหน้าที่มูลนิธิฯ เข้าตรวจสอบสภาพศพลอยน้ำบริเวณสามแยกของคลองสำโรงแยกเข้าคลองจระเข้ใหญ่ ซ.ทรัพย์แดง ต.ศีรษะจระเข้ อ.บางเสาธง จ.สมุทรปราการ หลังรับแจ้งจากชาวบ้าน
ในที่เกิดเหตุพบศพหญิงอายุประมาณ 10-15 ปี ลักษณะคล้ายเด็กพิเศษ สภาพศพถูกพันไว้ด้วยผ้านวมเก่าๆ และมีกระสอบปุ๋ยใส่ก้อนคอนกรีตน้ำหนักประมาณ  20 กก. ผูกถ่วงน้ำไว้ด้วย ตรวจสอบตามร่างกายพบที่อวัยวะเพศมีรอยช้ำบวมและเลือดออก นอกจากนี้ยังพบบาดแผลที่เพิ่งเกิดขึ้นที่บริเวณต้นขาทั้ง 2 ข้าง คาดว่าอาจโดนใบพัดของเรือหางยาวที่วิ่งไปมาในคลองดังกล่าว เจ้าหน้าที่คาดเสียชีวิตมาแล้วอย่างน้อย 2 วัน
“คุกไม่ช่วยอะไร” ย้อนดู 5 คดีสะเทือนขวัญสันดานคนไม่เปลี่ยน
ในเบื้องต้นทางเจ้าหน้าที่ สันนิษฐานว่าน่าจะเป็นเด็กพิเศษที่อาศัยอยู่ในพื้นที่ใกล้เคียงจุดพบศพ ในรัศมีไม่น่าจะเกิน 10 กม. ส่วนผู้ก่อเหตุทางเจ้าหน้าที่ได้พุ่งปมไปที่ กลุ่มบุคคลเร่ร่อน หรือคนงานก่อสร้าง ที่อาจก่อเหตุจะข่มขืนผู้ตายและฆ่าเพื่อปิดปาก ก่อนจะนำศพมาถ่วงน้ำเพื่ออำพราง
อย่างไรก็ตาม ทางเจ้าหน้าที่ฯ ตำรวจสภ.บางเสาธงได้ประชาสัมพันธ์ไปทางผู้นำชุมชนในละแวกใกล้เคียง ให้ช่วยกันตรวจสอบว่ามีเด็กในปกครองของใครหายออกจากบ้าน ไปในช่วงเวลาดังกล่าว เพื่อเชิญตัวผู้ปกครองและบุคคลที่รู้จักมาสอบสวน เพื่อเป็นแนวทางในการติดตามผู้ก่อเหตุมาดำเนินคดีต่อไป
