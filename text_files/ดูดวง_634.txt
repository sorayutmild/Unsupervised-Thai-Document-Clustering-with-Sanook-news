ราศีพิจิก  16พ.ย.-15ธ.ค. 2561
มกราคม   ในเดือนนี้อย่าไว้ใจทางอย่าวางใจคนมากนักนะคะ จะทำให้คุณต้องเสียใจ หรือผิดหวังเพราะความจริงใจที่คุณมีให้ต่อคนรอบข้าง สิ่งที่มุ่งหวังไว้ในเดือนนี้มีเหตุต้องคลาดเคลื่อนไปบ้าง แต่ก็จะเข้ามาล่าช้าไม่เป็นไปตามหมายกำหนดการที่ได้วางไว้ ระวังจะถูกคนกล่าวร้ายทำให้เสียชื่อเสียง และได้รับความไม่เป็นธรรม แต่หากคุณไม่วู่วามคุณจะสามารถควบคุมสถานการณ์ไว้ได้ในที่สุดค่ะ
กุมภาพันธ์   คุณจะตกอยู่ในสถานการณ์ที่ใช้คำว่ากลืนไม่เข้าคายไม่ออก  ถูกกลั่นแกล้ง หรือโดนรังแกจากคนรอบข้าง อย่าไว้ใจใครให้มากนัก ระวังการเจ็บป่วยสุขภาพไม่ค่อยดี หรือต้องเข้ารับการรักษาในโรงพยาบาลกะทันหันค่ะ
มีนาคม        หากคุณคิดที่จะศึกษาต่อ หรือขยายกิจการทำการค้ามากกว่าหนึ่งอย่างในเดือนนี้คุณมีความสมหวังในสิ่งที่คิดจะทำ มีคนให้ความช่วยเหลือสนับสนุนเป็นอย่างดี มีการเดินทางแบบไม่ได้ตั้งตัว และมีเกณฑ์ได้รับของขวัญของกำนัลในเดือนนี้ด้วยค่ะ
เมษายน     ในเดือนนี้สิ่งที่เด่นที่สุดคือ เรื่องของการเงินที่เคยติดขัด หรือต้องหมุนจนตัวเป็นเกลียวในเดือนนี้จะผ่านฉลุยมีความราบรื่นดีมากในเรื่องเงินทอง และคุณจะมีโชคลาภแบบไม่ได้คาดคิดมาก่อน อย่าลืมแบ่งไปทำบุญบ้างนะคะ
พฤษภาคม    ความก้าวหน้าในหน้าที่การงานได้เริ่มขึ้นแล้วค่ะ คุณจะได้รับข่าวความก้าวหน้าของคุณ เกิดจากความสามารถในการทำงานที่ฉลาด และรอบคอบของคุณเอง บัดนี้ถึงเวลาที่คุณจะได้รับผลลัพธ์ที่คุณได้ทำไว้แล้วค่ะ ไม่ว่าคุณจะได้รับเงินเดือนขึ้น หรือได้รับการเลื่อนตำแหน่ง หรือได้รับการประกาศเกียรติคุณในการทำงานด้วยความขยันของคุณในเดือนนี้ค่ะ
มิถุนายน    เป็นเดือนที่คุณต้องทำงานหนักมาก อยู่นิ่งเฉยไม่ได้เลย ใครทำอะไรก็ไม่ถูกใจไปหมด คุณเลยต้องดำเนินการเองทั้งหมด ทำให้คุณเหน็ดเหนื่อยเป็นอย่างมาก แต่จะมีผู้ใหญ่เห็นความอุตสาหะของคุณนะคะ จะมีความก้าวหน้าดีมากในเดือนนี้ค่ะ
กรกฎาคม  คุณจะรู้สึกสับสนในอารมณ์ของตนเองอย่างมาก เป็นเดือนที่ต้องใช้ความคิดมากเป็นพิเศษ ถ้าคุณทำงานด้านที่ต้องใช้ความคิดสร้างสรรค์ เดือนนี้สมองคุณจะทำงานหนักมาก ต้องระมัดระวังสุขภาพเกี่ยวกับสายตา และความเครียด เป็นเดือนที่จะมีความไม่แน่นอนบางอย่าง มีการเปลี่ยนแปลงในตนเองตลอดเวลา ไปทำบุญทำทานนะคะ จะได้สงบใจได้บ้างค่ะ
สิงหาคม   คุณจะได้เดินทางไกลในต่างถิ่น ต่างแดน ได้มีโอกาสที่จะได้สัมผัสกับสังคมที่แตกต่างจากที่คุณเคยอยู่ และมีลู่ทางที่ดีรอให้คุณ ได้เก็บเกี่ยวประสบการณ์  คุณจะโชคดีด้านผู้อุปถัมภ์อย่างมากในเดือนนี้ค่ะ
กันยายน    คุณต้องพยายามหลีกเลี่ยงปัญหาต่าง ๆ ที่รุมเร้าเข้ามา เรื่องเล็ก ๆ บางทีกลับกลายเป็นเรื่องใหญ่ขึ้นมาได้ เป็นช่วงเวลาที่แย่มาก ๆ สำหรับสถานการณ์โดยทั่วไป  จะมีอุปสรรคมากมายในการทำงาน หรือการดำเนินธุรกิจ  หรือแม้กระทั่งความรักของคุณในเดือนนี้ก็จะมีปัญหา  ให้ใจเย็น ๆ ไว้ค่ะ    
ตุลาคม         เป็นเดือนที่ไม่เป็นไปตามที่คิดไว้ มีสุขภาพที่ส่อเค้าไม่ค่อยแข็งแรง เสียเงินเสียทองในทางที่ไม่มีทางกลับคืน อย่าค้ำประกันใครเกี่ยวกับการเงินคุณจะต้องแบกรับภาระหนัก จะได้รับทราบข่าวไม่ดีเกี่ยวกับเพื่อน หรือญาติมิตร เป็นเดือนที่คุณควรจะทำบุญให้สม่ำเสมอค่ะ
พฤศจิกายน    คุณจะมีความก้าวหน้าในหน้าที่การงานสูงขึ้นไปอีก  และการงานที่คุณทำนั้นถือว่าตรงกับความสามารถถ้าพูดง่าย ๆ ก็คือ ถูกโฉลกค่ะ คุณจะได้รับประสบการณ์ในการทำงานแบบหาซื้อที่ไหนไม่ได้  มีคนให้ความเคารพนับถือ มีเกียรติในทุกหนแห่งค่ะ   
ธันวาคม   ในเดือนนี้คุณจะมีการเดินทางไกลเกิดขึ้น จะได้รับข่าวจากต่างถิ่น ต่างแดน และได้รับความสำเร็จในสิ่งที่ทำอยู่ ไม่ว่าจะเป็นเรื่องของการงาน การเงิน หรือเรื่องของการศึกษาต่อมีเกณฑ์ดีในเดือนนี้ทั้งสิ้นค่ะ  เตรียมต้อนรับปีใหม่ด้วยการทำบุญสุนทาน เพื่อจิตใจจะได้เบิกบานอิ่มบุญกุศล คะ สวัสดีปีใหม่คะ
 
อ่าน ดูดวงรายปี 2561 ราศีอื่นๆ คลิก!  http://horoscope.sanook.com/126013/
 