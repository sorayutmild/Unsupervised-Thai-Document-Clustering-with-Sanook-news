        แนะนำมือถือราคาไม่เกิน 6,000 บาท ที่คุ้มค่าน่าซื้อมากที่สุด! ประจำเดือนธันวาคม รุ่นไหนสเปคจัดเต็มเหนือใคร รุ่นไหนมาใหม่ เราคัดมาให้ท่านแล้ว!
        ใกล้จะถึงเทศกาลปีใหม่เข้ามาทุกที หากนับถอยหลังก็เหลืออีกเพียงไม่กี่วันเท่านั้น โดยในขณะนี้ผู้ผลิตสมาร์ทโฟนแบรนด์ต่างๆ ก็ทยอยจัดโปรโมชันเพื่อต้อนรับเทศกาลปีใหม่กันอย่างคับคั่ง 
        แต่สำหรับท่านใดที่กำลังสนใจเลือกซื้อเลือกหาสมาร์ทโฟนสุดคุ้มในราคาที่ไม่ สูงมากเพื่อเป็นของขวัญปีใหม่นั้นก็มีอยู่ด้วยเช่นกัน และในวันนี้ ทีมงาน Thaimobilecenter จึงขอพาทุกท่านไปพบกับสมาร์ทโฟนรุ่นใหม่ประจำเดือนธันวาคมที่คุ้มค่าน่าซื้อ ที่สุดในราคาไม่เกิน 6,000 บาท ที่มาพร้อมกับคุณสมบัติจัดเต็มเกินใคร ในราคาสุดโดนใจ

         สมาร์ทโฟนสุดคุ้มในราคาย่อมเยาเพียงแค่ไม่เกิน 6,000 บาท ก็ สามารถมอบคุณสมบัติตัวเครื่องที่อัดแน่นให้กับผู้ใช้ได้ไม่แพ้สมาร์ทโฟนราคา แพงเช่นกัน ไม่ว่าจะเป็น จอแสดงผลความละเอียดสูงแสนคมชัดในระดับ Full HD 1080p ขนาดใหญ่เต็มตาถึง 5.5 นิ้ว, หน่วยความจำแรม (RAM) ขนาด 2GB, กล้องความละเอียด 13 ล้านพิกเซล, แบตเตอรี่ขนาดใหญ่จุใจถึง 3000 mAh หรือฟีเจอร์สแกนลายนิ้วมือที่มักจะเห็นกันเฉพาะในสมาร์ทโฟนราคาเรือนหมื่นก็ มีให้ใช้งานด้วยเช่นกัน รับรองว่าคุณสมบัติที่กล่าวมาทั้งหมดนี้ล้วนมีอยู่ในสมาร์ทโฟนที่มีราคาไม่ เกิน 6,000 บาท อย่างแน่นอน จะมีรุ่นใดที่ต้องตาต้องใจทุกท่านบ้างนั้น ติดตามชมไปพร้อมกันได้เลยครับ
 ZTE Blade A711 ราคา 5,990 บาท

        เรียกได้ว่าแบรนด์ ZTE กำลังรุกตลาดสมาร์ทโฟนอย่างหนักหน่วงด้วยการผลิตมือถือที่มีคุณสมบัติครบ เครื่อง ในราคาที่ผู้บริโภคสามารถเข้าถึงได้ง่าย และ ZTE Blade A711 ก็เป็นมือถืออีกหนึ่งรุ่นที่มีความน่าสนใจ และฟีเจอร์การใช้งานที่ได้นั้นก็คุ้มค่าตัวอย่างมากเลยทีเดียว โดยคุณสมบัติตัวเครื่องเบื้องต้น มีดังนี้  - ตัวเครื่องผลิตจากโลหะ พร้อมขึ้นรูปเป็นชิ้นเดียวกัน (Metal-Unibody) - จอแสดงผลแบบ IPS LCD Full HD 1080p ขนาด 5.5 นิ้ว ความละเอียด 1920x1080 พิกเซล ความหนาแน่นของเม็ดพิกเซล 401 ppi - หน่วยประมวลผลใช้ชิปเซ็ต 64-bit Octa-Core Qualcomm Snapdragon 615 ความเร็วในการประมวลผล 1.5 GHz - หน่วยความจำแรม (RAM) ขนาด 2GB - หน่วยความจำภายในขนาด 16GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล ขนาดรูรับแสงกว้างสุดที่ f/2.2 พร้อมไฟแฟลชแบบ LED - กล้องด้านหน้าความละเอียด 5 ล้านพิกเซล - รองรับการใช้งานฟังก์ชันสแกนลายนิ้วมือ (Fingerprint Scanner) - รองรับการใช้งานอินเทอร์เน็ตบนเครือข่าย 4G LTE - รองรับการใช้งาน 2 ซิมการ์ด (Dual-SIM) - แบตเตอรี่ความจุ 3000 mAh - ทำงานอยู่บนระบบปฏิบัติการ Android 5.1 Lollipop  คุณสมบัติตัวเครื่องของ ZTE Blade A711 
Asus ZenFone 2 Laser (ZE550KL) ราคา 5,990 บาท

        สำหรับสมาร์ทโฟนซีรีส์สุดฮิตอย่าง Asus ZenFone 2 Laser ก็ยังคงติดอันดับอย่างต่อเนื่อง ด้วยความคุ้มค่าทั้งในด้านค่าตัว และคุณสมบัติที่ผู้ใช้จะได้รับ โดยเฉพาะฟังก์ชันด้านกล้องถ่ายภาพที่เรียกว่าโดนใจผู้ที่ชื่นชอบการถ่ายภาพ ด้วยสมาร์ทโฟนอย่างแน่นอน จึงทำให้สมาร์ทโฟนรุ่นนี้เข้าถึงผู้ใช้ได้หลายระดับ และกลายเป็นสมาร์ทโฟนยอดนิยมมากที่สุดรุ่นหนึ่งเลยทีเดียว โดยคุณสมบัติตัวเครื่องเบื้องต้น มีดังนี้  - จอแสดงผลแบบ IPS LCD HD ขนาด 5.5 นิ้ว ความละเอียด 720x1280 พิกเซล ความหนาแน่นของเม็ดพิกเซล 267 ppi พร้อมกระจกป้องกันหน้าจอ Gorilla Glass 4 - หน่วยประมวลผลใช้ชิปเซ็ต 64-bit Quad-Core Snapdragon 410 - หน่วยความจำแรม (RAM) ขนาด 2GB - หน่วยความจำภายในขนาด 16GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล พร้อมเทคโนโลยีโฟกัสภาพด้วยแสงเลเซอร์ (Laser Auto Focus) และไฟแฟลชแบบ LED - กล้องด้านหน้าความละเอียด 5 ล้านพิกเซล - รองรับการใช้งานอินเทอร์เน็ตบนเครือข่าย 4G LTE - รองรับการใช้งาน 2 ซิมการ์ด (Dual-SIM) - แบตเตอรี่ความจุ 3000 mAh - ทำงานอยู่บนระบบปฏิบัติการ Android 5.0 Lollipop  รายละเอียดเพิ่มเติมเกี่ยวกับ Asus ZenFone 2 Laser
 Acer Liquid Z530 ราคา 5,990 บาท

        ก่อนหน้านี้สมาร์ทโฟนรุ่นล่าสุดอย่าง Acer Liquid Z630 ก็ติดอันดับสมาร์ทโฟนสุดคุ้มในราคาไม่เกิน 7,000 บาท ไปเรียบร้อยแล้ว คราวนี้ถึงทีสมาร์ทโฟนรุ่นพี่อย่าง Acer Liquid Z530 ที่มีคุณสมบัติไม่ห่างจากรุ่นล่าสุดมากนัก และยังความคุ้มค่าไว้ทั้งในด้านสเปค และราคาวางจำหน่ายเลยทีเดียว โดยคุณสมบัติตัวเครื่องเบื้องต้น มีดังนี้  - จอแสดงผลแบบ IPS LCD HD 720p ขนาด 5 นิ้ว ความละเอียด 720x1280 พิกเซล ความหนาแน่นของเม็ดพิกเซล 294 ppi - หน่วยประมวลผลใช้ชิปเซ็ต Quad-Core Mediatek MT6735 ความเร็วในการประมวลผล 1.3 GHz - หน่วยความจำแรม (RAM) ขนาด 2GB - หน่วยความจำภายในขนาด 16 GB รองรับหน่วยความจำเสริมแบบ microSD - กล้องด้านหลังความละเอียด 8 ล้านพิกเซล พร้อมไฟแฟลชแบบ LED - กล้องด้านหน้าความละเอียด 8 ล้านพิกเซล - รองรับการใช้งานอินเทอร์เน็ตบนเครือข่าย 4G LTE - รองรับการใช้งาน 2 ซิมการ์ด (Dual-SIM) - แบตเตอรี่ความจุ 2420 mAh - ทำงานอยู่บนระบบปฏิบัติการ Android 5.1 Lollipop
 Lenovo A7000 ราคา 5,290 บาท

        แม้ว่าสมาร์ทโฟนรุ่นต่อยอดอย่าง Lenovo A7000 Plus จะได้รับความนิยมในช่วงงบประมาณที่ใกล้เคียงกัน แต่สำหรับรุ่นหลักอย่าง Lenovo A7000 ก็มอบความคุ้มค่าให้กับทุกท่านได้อย่างมาก ด้วยคุณสมบัติตัวเครื่องที่ครบครันไม่แพ้รุ่นใหญ่ โดยคุณสมบัติตัวเครื่องเบื้องต้น มีดังนี้  - จอแสดงผลแบบ IPS LCD HD 720p ขนาด 5.5 นิ้ว ความละเอียด 1280x720 พิกเซล ความหนาแน่นของเม็ดพิกเซล 267 ppi - หน่วยประมวลผลใช้ชิปเซ็ต Octa-Core 64-bit MediaTek MT6752M ความเร็วในการประมวลผล 1.5 GHz - หน่วยความจำแรม (RAM) ขนาด 2GB - หน่วยความจำภายในขนาด 8GB รองรับหน่วยความจำเสริมแบบ microSD สูงสุด 32GB - กล้องด้านหลังความละเอียด 8 ล้านพิกเซล พร้อมไฟแฟลชคู่แบบ Dual-LED - กล้องด้านหน้าความละเอียด 5 ล้านพิกเซล - รองรับการใช้งานอินเทอร์เน็ตบนเครือข่าย 4G LTE - รองรับการใช้งาน 2 ซิมการ์ด (Dual-SIM) - แบตเตอรี่ความจุ 2900 mAh - ทำงานอยู่บนระบบปฏิบัติการ Android 5.0 Lollipop  คุณสมบัติตัวเครื่อง Lenovo A7000
 Wiko Pulp FAB 4G ราคา 4,990 บาท

        Wiko ยังคงค่อยๆ รุกคืบเข้าสู่ตลาดสมาร์ทโฟนระดับกลางด้วยการวางจำหน่ายมือถือที่มีราคาไม่ สูงมากอยู่อย่างต่อเนื่อง และ Wiko Pulp FAB 4G ก็เป็นอีกหนึ่งรุ่นที่คงความคุ้มค่าทั้งราคา และสเปคด้วยเช่นเดียวกัน โดยคุณสมบัติตัวเครื่องเบื้องต้น มีดังนี้  - จอแสดงผลแบบ IPS LCD HD 720p ขนาด 5.5 นิ้ว ความละเอียด 1280x720 พิกเซล ความหนาแน่นของเม็ดพิกเซล 267 ppi - หน่วยประมวลผลใช้ชิปเซ็ต Quad-Core Qualcomm Snapdragon 410 ความเร็วในการประมวลผล 1.2 GHz - หน่วยความจำแรม (RAM) ขนาด 2GB - หน่วยความจำภายในขนาด 16GB รองรับหน่วยความจำเสริมแบบ microSD สูงสุด 64GB - กล้องด้านหลังความละเอียด 13 ล้านพิกเซล พร้อมไฟแฟลชแบบ LED - กล้องด้านหน้าความละเอียด 5 ล้านพิกเซล - รองรับการใช้งานอินเทอร์เน็ตบนเครือข่าย 4G LTE - รองรับการใช้งาน 2 ซิมการ์ด (Dual-SIM) - แบตเตอรี่ความจุ 2820 mAh - ทำงานอยู่บนระบบปฏิบัติการ Android 5.1 Lollipop  คุณสมบัติตัวเครื่อง Wiko Pulp FAB 4G
         เป็นอย่างไรกันบ้างครับ สำหรับสมาร์ทโฟนสุดคุ้มในราคาไม่เกิน 6,000 บาท เรียกได้ว่าแม้ค่าตัวจะน้อย แต่คุณสมบัติตัวเครื่องก็ไม่ได้น้อยตามไปแต่อย่างใด และก็ยังเป็นข้อสังเกตได้อย่างหนึ่งด้วยว่าแบรนด์ผู้ผลิตสมาร์ทโฟนใน ปัจจุบันเริ่มหันมาจับตลาดระดับกลาง และระดับล่างกันมากขึ้น เพราะผู้บริโภคในกลุ่มนี้คิดเป็นสัดส่วนที่ค่อนข้างมากทีเดียว 
        ดังนั้นการทำตลาดสมาร์ทโฟนในสองระดับนี้ก็น่าจะการเพิ่มยอดขายให้ดีขึ้นไปใน ตัวด้วย หวังว่าบทความนี้จะมีส่วนช่วยให้ท่านผู้อ่านสามารถตัดสินใจเลือกซื้อมือถือ เครื่องต่อไปได้ง่ายขึ้น หรือจะเก็บไว้เป็นข้อมูลสำหรับการตัดสินใจในภายหลังก็ได้เช่นกันนะครับ สำหรับวันนี้ทีมงาน Thaimobilecenter ต้องขอลาไปก่อน พบกันใหม่ในบทความต่อไป สวัสดีครับ
บทความที่เกี่ยวข้อง  - แนะ นำมือถือราคาไม่เกิน 10,000 บาท รุ่นใหม่ ที่คุ้มค่าน่าซื้อมากที่สุด ประจำต้นเดือนธันวาคม รุ่นไหนสเปคจัดเต็มเหนือใคร เราคัดมาให้ท่านแล้ว!  - แนะ นำมือถือราคาไม่เกิน 7,000 บาท ที่คุ้มค่าน่าซื้อมากที่สุด! ประจำต้นเดือนธันวาคม รุ่นไหนสเปคจัดเต็มเหนือใคร รุ่นไหนมาใหม่ เราคัดมาให้ท่านแล้ว!
 
นำเสนอข่าวโดย : thaimobilecenter.com