ไม่เชื่ออย่าลบหลู่ ลางร้ายมาอีกแล้ว "อีกา" จิก "นกพิราบ" ตายบริเวณสนามหญ้าหน้าตึกไทยคู่ฟ้า

ความเคลื่อนไหวภายหลังการประชุมคณะรัฐมนตรี วันนี้ ผู้สื่อข่าวได้พบเห็น นกอีกา 2 ตัวกำลังรุมจิก นกพิราบ ตาย บริเวณข้างสนามหญ้าหน้าทางเดินขึ้นตึกไทยคู่ฟ้า ที่เป็นสถานที่ทำงาน พล.อ.ประยุทธ์ จันทร์โอชา นายกรัฐมนตรี ซึ่งสร้างความตกใจให้บรรดาผู้พบเห็น จนเกิดการวิจารณ์ว่าอาจจะเป็นลางบอกเหตุอะไรหรือไม่
ทั้งนี้ ในการสัมภาษณ์ของนายกรัฐมนตรี ยังติติงการรายงานข่าวของสื่อมวลชน ที่มีความพยามเชื่อมโยง อุบัติเหตุจากการที่กระถางต้นไม้ อ่างบัวแตก และไฟไหม้ลังเอกสารธนาคารกรุงไทย สาขาทำเนียบรัฐบาล รวมถึงการจุดธูป 36 ดอก การประดับโคมแดงหรือเต็งลั้ง ในช่วงวันตรุษจีน เพื่อแก้เคล็ด ว่า เป็นเรื่องธรรมชาติและอย่าไปมองเรื่องโหราศาสตร์เพียงอย่างเดียว