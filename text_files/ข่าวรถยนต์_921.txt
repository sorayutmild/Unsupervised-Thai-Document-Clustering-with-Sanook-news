     All-new Honda Civic Hatchback 2022 ใหม่ ถูกเปิดตัวอย่างเป็นทางการแล้วที่ประเทศญี่ปุ่น โดยมีสีตัวถังให้เลือกทั้งหมด 5 สี เราลองไปดูกันว่าสีไหนจะสวยกว่ากัน
สีขาว Platinum White Pearl

สีดำ Crystal Black Pearl

สีเทา Sonic Gray Pearl

สีแดง Premium Crystal Red Metallic

สีน้ำเงิน Premium Crystal Blue Metallic

     ห้องโดยสารของ Honda Civic Hatchback 2022 เวอร์ชั่นญี่ปุ่นมีให้เลือก 2 สี (ขึ้นอยู่กับรุ่นย่อย) ได้แก่
สีดำล้วน (เบาะนั่งหุ้มหนัง Prime Smooth สลับผ้า)

สีดำ-แดง (เบาะนั่งหุ้มหนัง Prime Smooth สลับ Ultra Suede)

     สำหรับ Honda Civic Hatchback ใหม่ (หรือ Honda Civic ตามการเรียกของญี่ปุ่น) มีให้เลือกด้วยกันทั้งหมด 2 รุ่นย่อย ได้แก่ LX และ EX โดยติดตั้งอุปกรณ์มาตรฐาน เช่น ระบบความปลอดภัย Honda SENSING, ไฟหน้า Full LED, ระบบเชื่อมต่อ Honda CONNECT, ระบบปรับอากาศอัตโนมัติแยกอุณหภูมิซ้าย-ขวา, ระบบปัดน้ำฝนอัตโนมัติ ฯลฯ ขณะที่รุ่น EX ถูกเพิ่มด้วยเบาะนั่งคู่หน้าปรับไฟฟ้า, ระบบไฟสูงอัตโนมัติ Adaptive Driving Beam, ที่ชาร์จไฟไร้สาย และระบบเสียง BOSE 12 ลำโพง เป็นต้น

     ด้านขุมพลังของเวอร์ชั่นญี่ปุ่นถูกติดตั้งเครื่องยนต์เบนซิน 4 สูบ ความจุ 1.5 ลิตร VTEC TURBO ซึ่งฮอนด้าระบุว่าถูกปรับปรุงเพื่อให้ตอบสนองได้ดียิ่งขึ้น โดยมีให้เลือกทั้งเกียร์อัตโนมัติ CVT พร้อมปุ่มเลือกโหมดการขับขี่ และเกียร์ธรรมดา 6 สปีด
     ส่วนกำหนดการวางจำหน่ายจะถูกประกาศอีกครั้ง