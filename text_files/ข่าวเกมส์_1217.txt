อึ้ง! เศรษฐีลึกลับ จัดเกมส์ซ่อนเงินในสหรัฐฯ
เกมส์ซ่อนเงิน
สำนักข่าวต่างประเทศรายงานเมื่อวันที่ 28 พ.ค.ว่า เกิดเหตุฮือฮา เมื่อบุคคลลึกลับที่เชื่อว่าเป็นมหาเศรษฐีเล่นเกมซ่อนเงินทั่วย่านเบย์ แอเรีย เมืองซานฟรานซิสโก รัฐแคลิฟอร์เนีย สหรัฐอเมริกาและต้้งปริศนาบอกใบ้เกี่ยวกับตำแหน่งเงินดังกล่าวที่ถูกซ่อนไว้ ขณะที่ผู้คนหลายคนต่างรับทรัพย์และสุดแฮปปี้กับเกมส์ค้นหาสมบัตินี้
รายงานระบุว่า บุคคลลึกดังกล่าวโพสต์ข้อความในทวิตเตอร์ ใช้ชื่อปริศนาว่า @hiddencash โดยซ่อนเงินจำนวน 10,000 ดอลลาร์ (3.2 แสนบาท) เป็นธนบัตรจำนวน 100 ดอลลาร์จำนวนมากในสถานที่ต่างๆ  ในย่านดังกล่าว โดยเกมของมหาเศรษฐีลึกลับ จะมีการซ่อนเงินในซอง และมีการเล่นเกมปริศนาบอกใบ้เกี่ยวกับตำแหน่งที่ซ่อนของเงินดังกล่าวไว้  ส่วนในซองเงินจะมีข้อความขอให้ผู้ที่เจอเงินนี้ถ่ายภาพการค้นพบเงิน
มิสเตอร์ @HiddenCash จะนำไปรีทวีตอีกทอดหนึ่ง ขณะที่ชาวอเมริกันหลายคนสามารถไขปริศนาและได้เงินไปครอง สร้างความยินดีเนื้อเต้นอย่างมาก
เกมส์ซ่อนเงิน
 