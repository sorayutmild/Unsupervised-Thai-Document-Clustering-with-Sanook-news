เพราะไม่ได้เห็นภาพของนางเอกสาว "แอฟ ทักษอร" และสามีหนุ่มไฮโซทายาทโบนันซ่า "สงกรานต์ เตชะณรงค์" อยู่พร้อมหน้าพร้อมตาแบบพ่อแม่และลูกสาว "น้องปีใหม่" มานานแล้ว ทำให้หลายคนชัดสงสัยถึงสถานะของคู่นี้
ล่าสุด (21 ก.ย.) สาว แอฟ ทักษอร ได้ไปออกอีเว้นท์งานหนึ่ง ประกอบกับเพจดังอย่าง ใต้เตียงดารา ได้นำเสนอประเด็นฮอตดังกล่าว ซึ่งบอกว่า แอฟ ออกมายอมรับว่าตอนนี้แยกกันอยู่จริง แต่การแยกกันอยู่ไม่ใช่ประเด็นที่ทำให้เกิดปัญหา แต่เป็นอีกเรื่องหนึ่ง ซึ่งตอนนี้ยังไม่สามารถพูดได้ ถ้าพร้อมเมื่อไหร่ก็จะออกมาบอก แต่ยังใช้คำว่าสามีภรรยากันอยู่ ถ้าเลิกใช้เมื่อไหร่ก็จะบอกอีกครั้ง 
และตอนนี้ ทีมข่าว Sanook! News ได้ประการอยู่ในอีเว้นต์ช่วงเย็นที่ แอฟ ทักษอร ไปร่วมงานด้วย เรียกว่าสื่อบันเทิงกำลังติดตามในประเด็นนี้ของ แอฟ อย่างหนาแน่น ซึ่งคำตอบของ แอฟ จะชัดเจนแบบไหน ไปในทิศทางใด หากเธอให้สัมภาษณ์ เดี๋ยวคงได้รู้กัน
ปรากฏว่าในงาน "iRobot ฉลอง 20 ล้านเครื่อง" ซึ่ง แอฟ ได้ไปร่วมงานพร้อมกับ น้องปีใหม่ มีความไม่สะดวกเนื่องจากลูกสาวอยู่ด้วย สื่อเห็นว่ามีความไม่เหมาะสมหากจะสัมภาษณ์ในประเด็นดังกล่าว ซึ่งก่อนกลับ แอฟ และ น้องปีใหม่ ได้มาร่ำลาสื่อ บอกเลยว่าเธอเป็นมืออาชีพจริงๆ 
ไม่ว่าจะอย่างไร เป็นกำลังใจให้ แอฟ และ สงกรานต์ นะจ๊ะ รักกันย่อมมีวันดีๆ เสมอ 
