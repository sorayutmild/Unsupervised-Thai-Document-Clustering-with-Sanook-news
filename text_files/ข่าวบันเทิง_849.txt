
ต้องขอบอกเลยว่า แคปชั่น “สุขภาพดีไม่มีขาย อยากได้ต้องทำเอง” ของอดีตมิสไทยแลนด์เวิลด์ “กบ ปภัสรา เตชะไพบูลย์” เป็นอะไรที่จริงมากๆ เพราะถึงแม้วันเวลาจะผ่านล่วงเลยมานานหลายปี แต่ความสวยความเปล่งปลั่งของเธอก็ยังคงเหมือนเดิม เหมือนสมัยขึ้นเวทีประกวดแบบเป๊ะๆ
แถมยิ่งพอได้เห็นภาพหน้าสดไร้เมคอัพหลังออกกำลังกายเสร็จของสาวกบแล้ว ก็ยิ่งเชื่อหนักมากว่า ที่มาของความสวย และรูปร่างดีนั้น ได้มาจากความตั้งใจและวินัยในการออกกำลังกายของเธอจริงๆ เพราะถึงแม้ตอนนี้จะอายุ 47 ปีแล้ว แต่บอกได้เลยว่า หน้าตาและรูปร่างมันช่างสวนทางกับตัวเลขมากๆ ค่ะ