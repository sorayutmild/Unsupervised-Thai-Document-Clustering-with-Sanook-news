
     รายงานจากสุดจาก TrendForce ให้ข้อมูลว่า iPhone 6s หน้าจอ 4.7 นิ้ว และ iPhone 6s Plus หน้าจอ 5.5 นิ้ว จะมีแรม 2GB LPDDR4 และความจุเริ่มต้น 32GB พร้อมเข้าสู่กระบวนการผลิตในเดือนหน้านี้     TrendForce ผู้ให้บริการทางการการตลาดเกี่ยวกับเทคโนโลยีอุตสาหกรรม ให้ข้อมูลว่า iPhone รุ่นใหม่หรือตามรายงานเรียกว่า iPhone 6s จะมี 2 รุ่นเช่นเดียวกับ iPhone 6 คือขนาดหน้าจอ 4.7 นิ้ว และ 5.5 นิ้ว
     โดยจะเริ่มเข้าสู่ กระบวนการผลิตในช่วงเดือนมิถุนายนนี้ และเริ่มจัดส่งสินค้าในไตรมาส 3 ของปีนี้ คาดการณ์ว่าอยู่ที่ประมาณ 24 ล้านเครื่อง หากรวมไตรมาส 4 ของปีนี้ด้วยน่าจะมีการจัดส่งรวมกว่า 50 ล้านเครื่อง คิดเป็น 35% ของยอดการจัดส่ง iPhone ทั้งหมด และจะส่งผลให้ยอดขาย iPhone รวมในปี 2015 พุ่งสูงกว่า 230 ล้านเครื่อง อัตราเติบโตกว่า 20%

     ข้อมูลจาก TrendForce ที่น่าสนใจคือ iPhone ทั้ง 2 รุ่นใหม่จะมีแรมประเภท LPDDR4 นอกจากจะเร็วกว่า LPDDR3 แล้วยังประหยัดพลังงานกว่าด้วย ซึ่งเหมาะกับสมาร์ทโฟนที่มีหน้าจอขนาดใหญ่ และเพิ่มขนาดจาก 1GB เป็น 2GB ใช้กระบวนการผลิตที่ 25 นาโนเมตรหรือ 20 นาโนเมตร
     คาดการณ์ว่าความต้องการใช้แรมประเภทนี้จะเพิ่มเป็น 20,000 หน่วยต่อเดือน ในขณะที่การผลิตทั่วโลกอยู่ที่ราว 1.08 ล้านหน่วยต่อเดือน คิดเป็นสัดส่วน 2% สำหรับ iPhone รุ่นใหม่นี้
iPhone รุ่นใหม่จะมีความจุเริ่มต้น 32GB ซึ่งจะไม่มีความจุ 16GB แล้ว และเป็น NAND flash แบบ triple-level cell (TLC) แบบเดียวกับความจุ 64GB และ 128GB ที่ใช้บน iPhone 6 กับ iPhone 6 Plus ตามรายงานคาดการณ์ว่าจะมีความต้องการเพิ่มขึ้นอีกกว่า 50% คิดเป็น 18% ของปริมาณความต้องการใช้ NAND flash ทั้งหมดของปีนี้ 

     หน้าจอสัมผัสของ iPhone รุ่นใหม่นี้จะมีเทคโนโลยีที่เรียกว่า Force Touch แบบเดียวกับบนหน้าจอ Apple Watch ความพิเศษของหน้าจอนี้คือนอกจากจะรับรู้ว่ามีการสัมผัสแล้ว ยังสามารถรับรู้ถึงแรงสัมผัสได้ด้วย 
     โดยจะใช้อิเล็กโทรดขนาดจิ๋วรอบ ๆ จอภาพ Retina ที่มีความยืดหยุ่นเพื่อแยกแยะระหว่างการแตะเบา ๆ กับการกดแรง ๆ ซึ่งเป็นการเพิ่มมิติใหม่ให้กับอินเตอร์เฟซผู้ใช้ ตามรายงานเผยว่าบริษัทผู้ออกแบบและพัฒนาดิจิตอลชื่อดังในสหรัฐอเมริกา Analog Devices จะเป็นผู้ผลิตชิ้นส่วนนี้ให้กับ Apple ซึ่งก่อนหน้านี้สื่อจีนเคยออกมาเผยว่าคือ Avago Tech

iOS 9 Concept
     ในส่วนของซอฟต์แวร์ Apple น่าจะเพิ่มความสามารถของหน้าจอแบบ Force Touch ให้ทำงานร่วมกับระบบปฏิบัติการ iOS 9 รวมถึงการทำงานร่วมกับแอพพลิเคชั่นต่าง ๆ ด้วย แน่นอนว่าต้องออก API มาให้นักพัฒนาเพิ่มฟีเจอร์ให้กับแอพพลิเคชั่นของตนเองด้วย
     อย่างไรก็ดี ข้อมูลทั้งหมดนี้ก็เคยมีหลายสื่อออกมาให้ข้อมูลบ้างแล้วทั้งจาก KGI และ udn ของจีน ส่วนของจริงจะมีสเปคและหน้าตาอย่างไรนั้น อีกไม่กี่เดือนคงจะเห็นกันครับ ^^
ที่มา : TrendFoce ผ่าน GforGames
สนับสนุนเนื้อหา:  iphone-droid.net
