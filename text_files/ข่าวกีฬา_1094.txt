"เอล กัลโล่" ฮวน ฟรานซิสโก เอสตราด้า ผู้ท้าชิงชาวเม็กซิกัน ที่ตกเป็นฝ่ายพ่ายแพ้คะแนน "เจ้าแหลม" ศรีสะเกษ นครหลวงโปรโมชั่น แชมป์โลกชาวไทย แต่กลับไม่ยอมรับผลการตัดสิน ถึงขนาดหัวร้อนออกมาโวยใส่ผู้ตัดสินว่ามีการล็อกผลการแข่งขันให้กำปั้นชาวไทยเป็นฝ่ายชนะ ล่าสุดเมื่อช่วงเช้าที่ผ่านมา กำปั้นวัย 27 ปี ได้โพสต์รูปใบหน้าของตัวเอง เทียบกับใบหน้าของแชมป์ชาวไทย พร้อมด้วยข้อความ "Como cuando “ganaste” pero quedaste peor que el que “Perdió”..!! Animo raza.!! (มีความหมายประมาณว่า คุณเป็นฝ่ายชนะ แต่ใบหน้าของคุณดูแย่กว่าคนแพ้)สำหรับ กำปั้นชาวเม็กซิกัน รายนี้ไม่ยอมรับผลการตัดสินไฟต์ที่ผ่านมา หลังแพ้คะแนนแบบไม่เป็นเอกฉันท์ (114-114, 113-115 และ 111-117) โดยพยายามที่จะขอรีแมตช์อีกครั้ง  "มีคนเพียงจำพวกเดียวที่มองว่า ศรีสะเกษ เป็นฝ่ายชนะในไฟต์นี้ นั่นก็คือพวกกรรมการ สำหรับผมมันเหมือนโดนปล้นชัย อย่างไรก็ตามผมจะก้าวไปข้างหน้าเพื่อทำให้ดีที่สุด และหวังว่าเขาจะให้โอกาสผมแก้มือ หรือชิงแชมป์กับแชมป์โลกรายอื่นๆ" เอสตราด้า กล่าว