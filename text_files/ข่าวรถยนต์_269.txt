     มีกระแสของผู้ที่สนใจ Toyota Yaris Eco Car 2014 ใหม่ ถึงรายละเอียดราคาของรุ่นต่างๆ ซึ่งหลายคนออกมายืนยันแล้วว่านี่แหละ ชัวร์!

     ราคา Toyota Yaris Eco Car ใหม่ มีดังนี้:

1.2 J Eco  ราคา  469,000 บาท
1.2 J Option  ราคา  519,000 บาท
1.2 E  ราคา   549,000 บาท
1.2 G  ราคา   599,000 บาท

     
     จากราคาดังกล่าว ทำให้มีหลายฝ่ายออกมาแสดงความเห็นถึงการตั้งราคาไว้หลายแนวทาง บ้างก็บอกว่าราคาของรุ่นต่ำสุด (J Eco) แพงเกินไป เมื่อเทียบกับคู่แข่งในตลาดอีโคคาร์ บ้างก็บอกว่า สามารถแข่งขันกับคู่แข่งได้ เนื่องจากตัวรถมีขนาดใหญ่กว่า อ็อพชั่นมากกว่า และศูนย์บริการที่ครอบคลุม
     เมื่อเราลองเทียบกับรถอีโคคาร์ด้วยกันอย่าง Suzuki Swift Eco Car แล้ว (เนื่องจากเดิมทีใช้เครื่องยนต์ขนาด 1,500 ซีซีเท่ากัน) ราคาของสวิฟท์จะเริ่มต่ำกว่าที่ 429,000 บาท ในรุ่น 1.2 GA เกียร์ธรรมดา หรือ ถูกกว่าราว 4 หมื่นบาท
     แต่หากเทียบกับในรุ่นเกียร์อัตโนมัติ จะพบว่าทั้งสองรุ่นมีราคาเริ่มต้นเท่ากันที่ 469,000 บาท (เนื่องจาก Yaris Eco Car ไม่มีรุ่นเกียร์ธรรมดา) ซึ่งหากมองในมุมนี้ ทำให้การตั้งราคาของ Yaris Eco Car ดูสมเหตุสมผลมากขึ้น
     แล้วชาว Sanook!Auto คิดว่าราคา Yaris Eco Car นี้เป็นอย่างไรบ้าง
 
สเป็ครุ่นย่อย Toyota Yaris Eco Car ใหม่ คลิกที่นี่
 
 