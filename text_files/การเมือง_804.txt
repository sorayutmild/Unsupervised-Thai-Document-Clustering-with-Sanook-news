โด่ง อรรถชัย อนันตเมฆ โพสต์สับเละม็อบกปปส. ปิดกรุงเทพ เลื่อนชั้นเป็นม็อบอันธพาล
(15 ม.ค.) หลังจากมวลมหาประชาชน กปปส.ได้ทำการปิดกรุงเทพ ตั้งแต่วันที่ 13 ม.ค.ที่ผ่านมา ตั้งเวทีกลางกรุง 7 จุด ท่ามกลางการจับตามองของคนไทยด้วยกันเองและสื่อต่างประเทศ 
ล่าสุดอดีตนักแสดง โด่ง อรรถชัย ได้โพสต์เฟซบุ๊ค โด่ง อรรถชัย โจมตีการปิดกรุงเทพของมวลมหาประชาชน กปปส. โดยระบุต้องการให้มีการเลือกตั้งในวันที่ 2 กุมภาพันธ์ 2557  พร้อมระบุกลุ่มกปปส.กำลังเลื่อนตัวเป็นม็อบอันธพาล  ใจความบ้างส่วนมีดังนี้ 
"อย่างที่คาด ม๊อบสุเทพ ขนมาจนหมดภาคใต้ ได้แค่ ไม่ถึง 7 หมื่น ผลจากความงั่ง เพราะมั่นใจตัวเอง ประเมินตัวเองสูงไป ที่มาแคมเปญงั่งระดับโลก " ประกาศปิดกรุงเทพ "
แผนปิดสนิทกรุงเทพจนเป็นอัมพาต เพื่อบีบให้รัฐบาลเข้าสลายม็อบ กลับตาลปัตร แทนที่จะรบกลับรัฐบาล ทำท่าจะรบกับคนกรุงเทพ shut down กรุงเทพของ อันธพาลใหญ่ จึงกลายเป็น " ลักปิด ลักเปิด " ปิดก็ไม่สนิทเปิดก็ไม่ได้
จากม๊อบกบฏ ถูกเลื่อนชั้นลง เป็น " ม๊อบอันธพาล " การเปิดเวที 7 จุด จึง มีแต่เสียมากกว่าได้ตามที่ได้เคยวิเคราะห์
สุดท้าย ต้องกลับย้อนมาใช้แผนเก่า "เอาแค่ shut down สถานที่ราชการที่รัฐบาลปิดรอเอาไว้แล้ว บุกสถานที่ราชการที่มีแต่อาคาร ไร้ตัวคน ดูแล้วเหมือนหมาบ้าติดจั่น ยิ่งดิ้นก็ ยิ่งเจ็บ" 
 
อ่านข้อความของ โด่ง อรรถชัย 