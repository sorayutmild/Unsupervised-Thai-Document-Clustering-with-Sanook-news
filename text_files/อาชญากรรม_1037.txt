จากกรณีที่เมื่อวาน (17 มิ.ย.62) ผู้ว่าราชการจังหวัดนครสวรรค์ พร้อมเจ้าหน้าที่ตำรวจ ฝ่ายปกครอง ศึกษาธิการจังหวัด และเจ้าหน้าที่พิสูจน์หลักฐาน ได้ร่วมกันนำกำลังพร้อมกับหมายค้นเข้าตรวจสอบสถาบันกวดเตรียมทหาร “กวดวิชาบ้านพี่ณัฐ” ซึ่งตั้งอยู่ภายในต.วัดไทร อ.เมือง จ.นครสวรรค์ เพื่อเก็บรายละเอียด และตรวจค้นหาหลักฐานการพัวพันเกี่ยวกับการเสียชีวิตของ ด.ช.ฐปกร หรือ น้องชายแดน อายุ 15 ปี ที่เข้าไปศึกษาและเก็บตัวอยู่ที่สถาบันดังกล่าว แล้วถูกทำร้ายจนได้รับบาดเจ็บสาหัส ก่อนไปเสียชีวิตที่โรงพยาบาล
โดยแพทย์ระบุสาเหตุการตายเกิดจากการบาดเจ็บของตับอ่อน จากการกระทบต่อช่องท้อง ซึ่งเจ้าสถาบันกวดวิชา อ้างว่าเป็นการเล่นกันเองของเด็กในสถาบันเดียวกัน และไม่เกี่ยวข้องกับการที่น้องชายแดนได้รับบาดเจ็บจนเสียชีวิตแต่อย่างใด ตามที่มีการนำเสนอข่าวไปแล้วนั้น
>> ยามหมู่บ้านแฉเห็นกับตา "สถาบันนรก" โหดจัด เด็กเคยปีนหนีตายกลางดึก
ความคืบหน้าล่าสุด เมื่อเวลา 01.30 น. ของวันนี้ (18 มิ.ย.62) เจ้าหน้าที่ตำรวจชุดสืบสวน สภ.เมืองนครสวรรค์ พร้อมด้วยเจ้าหน้าที่กองปราบปราม ได้ร่วมกันนำกำลัง พร้อมหมายจับข้อหาร่วมกันทำร้ายผู้อื่นจนเป็นเหตุให้ผู้นั้นถึงแก่ความตาย ไปที่สถาบันกวดเตรียมทหาร “กวดวิชาบ้านพี่ณัฐ” เพื่อจับกุมตัว นายณัฐพล อายุ 27 ปี เจ้าของสถาบันกวดเตรียมทหารดังกล่าว
โดยมีรายงานว่า การออกหมายจับกุมตัวในครั้งนี้ สืบเนื่องจากมีเด็กที่เรียนอยู่ในสถาบันเดียวกัน ทั้งศิษย์เก่าที่ออกไปแล้ว และศิษย์ปัจจุบันที่ยังศึกษาอยู่ หลายปาก ที่ให้ปากคำกับพนักงานอัยการ พนักงานสอบสวน นักสังคมสงเคราะห์ ยืนยันชัดว่า นายณัฐพลมีส่วนร่วมในการกับศิษย์ที่เป็นหัวโจกอีก 4 คน ทำร้ายน้องชายแดนจนเสียชีวิต แต่ขณะนี้ นายณัฐพล ยังคงให้การปฏิเสธกับทางเจ้าหน้าที่ตำรวจ โดยเตรียมจะให้ทนายเตรียมยื่นหลักฐานขอประกันตัวแล้ว
>> ตำรวจบุกค้นบ้านกวดวิชาเตรียมทหาร สืบเอาผิดใครฆ่า "น้องชายแดน">> สถาบันเตรียมทหารฉาวปิดเงียบ ยกเลิกเผา "น้องชายแดน" มีคำสั่งอายัดศพ>> เปิดปูมไขปริศนา คดีเด็ก 15 ดับสลด หลังเข้ากวดวิชาเตรียมทหาร>> เด็กชายวัย 15 ดับสลด หลังเข้ากวดวิชาเตรียมทหาร ตับอ่อนฉีก-อัณฑะมีรอยไหม้>> พ่อร้องสอบสถาบันกวดวิชา สงสัยลูกชายวัย 15 ปี ถูกรุมซ้อมปางตาย