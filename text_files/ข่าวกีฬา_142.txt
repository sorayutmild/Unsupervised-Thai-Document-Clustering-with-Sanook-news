หลังจากที่กลายเป็นที่ฮือฮาในโลกโซเชียลเมื่อเพจ Banchamek Gym ได้มีการโพสต์ภาพของ "ดำดอทคอม" บัวขาว บัญชาเมฆ นักชกขวัญใจชาวไทย ถ่ายภาพร่วมเฟรมกับ "น้องจ๋า" อุไรพร บุญส่ง พยาบาลสาวสุดน่ารักในสถานที่ท่องเที่ยวต่างๆจนทำเอาแฟนคลับต่างคิดไปต่างๆ นานา เพราะในภาพนั้น กำปั้นวัย 38 ปี ถึงกับยิ้มไม่หุบเลยทีเดียว แต่ล่าสุด เจ้าตัวออกมาเฉลยแล้วว่าเป็นเพียงแค่การทำงานร่วมกัน ซึ่งภาพทั้งหมดเป็นเบื้องหลังใน มิวสิค วิดีโอแต่ที่เซอร์ไพรส์ยิ่งกว่าก็คือ "เพลงเจ็บแท้เด้" ที่จะมีการเปิดตัวอย่างเป็นทางการในวันที่ 14 กุมภาพันธ์ นี้ ถือเป็นผลงานเพลงแรกของ บัวขาว บัญชาเมฆ ที่ร้องเอง เขียนบทเอง และกำกับ มิวสิค วิดีโอ ด้วยตัวเองทั้งหมดงานนี้บอกเลยสายจิ้นมีเซ็งเพราะหวังอยากให้กำปั้นขวัญใจมหาชนมีคู่กับเขาเสียที หลังอยู่เป็นโสดมานานไม่มีสาวข้างกายเสียที อย่างไรก็ตามเชื่อว่าแฟนๆ ก็คงอยากที่จะฟังเสียงร้องเพลงของพี่บัวแทนอย่างแน่นอน

เปิดวาร์ปพยาบาลหน้าใส "น้องจ๋า" สาวสวยที่กำลังมีข่าวกับ "บัวขาว"
ฮือฮาโลกโซเชียล! "บัวขาว" เซอร์ไพรส์เดือนแห่งความรักร่วมเฟรมสาวสุดน่ารัก

