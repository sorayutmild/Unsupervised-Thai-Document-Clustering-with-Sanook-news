มกราคม เดือนแรกของปีเป็นเดือนที่มีเรื่องวุ่นๆ เกิดขึ้น แต่ชาวราศีเมษก็อย่าเพิ่งหมดกำลังใจ เพราะจะเป็นเพียงผลระยะสั้นในช่วงนี้ และต้องย้ำว่า คุณเป็นราศีที่ดวงดีในปีนี้อยู่ เรียกว่าดีแทบจะตลอดทั้งปีเพียงแต่เดือนมกราคมอาจจะมีปัญหาภายในครอบครัวในบ้าน เรื่องญาติพี่น้อง เดือนนี้มีปรากฏการณ์จันทรุปราคาแบบเต็มดวงเกิดขึ้น ถึงแม้จะไม่ได้ส่งผลกับราศีของคุณโดยตรง แต่ก็อาจจะส่งผลกับคนใกล้ตัวค่อนข้างมากเป็นพิเศษ ดังนั้นขอให้ใช้ความระมัดระวังในการพูดสื่อสารอะไรออกไป นอกจากนี้คุณอาจจะมีการเปลี่ยนแปลงในเรื่องงาน บรรยากาศในการทำงาน เพื่อนร่วมงานเจ้านายใหม่ มีสภาพแวดล้อมในการทำงานใหม่ ๆสิ่งเหล่านี้ดูเหมือนจะเป็นความวุ่นวายที่จะมีเข้ามาจังหวะในเรื่องของงานนั้น พอหมดจากเดือนนี้ไปคุณอาจจะเหนื่อยขึ้นกว่าเดิม ดังนั้น ในช่วงเดือนนี้ที่คุณยังพอมีตัวช่วย มีคนมาซัปพอร์ตช่วยเหลืออยู่อะไรที่สามารถสะสางแก้ไขปัญหาต่าง ๆ ได้ ก็ให้เร่งลงมือทำในเดือนนี้จะดีที่สุด อย่าปล่อยให้มันผ่านพ้นไปโดยที่เราไม่ทำอะไร
กุมภาพันธ์ ถือเป็นเดือนสำคัญในเรื่องการทำงาน เพราะเป็นเดือนที่คุณอาจจะต้องเหนื่อยมากขึ้นเพราะดวงดาวที่เป็นตัวช่วยในเชิงการทำงานลดน้อยลง คุณต้องพึ่งพาตัวเองมากขึ้น บางคนอาจจะมีปัญหากับผู้หลักผู้ใหญ่ เจ้านายในที่ทำงานหรืออาจจะเจอกับลักษณะงานที่ทำไปแล้วโดนตรวจสอบดังนั้นต้องระมัดระวัง ในเดือนนี้พยายามอย่าไปออกหน้าเยอะ เพราะจะส่งผลให้งานที่ทำมีปัญหาหรือใครที่โดนจับผิด ก็อย่าเพิ่งไปแสดงอาการ คุณต้องใจเย็น ๆ เพราะมันอาจจะทำให้เกิเรื่องวุ่นวายตามมาได้ข่าวดีในเดือนนี้คือ ในเรื่องความรักอาจจะไม่เด่นมาก แต่ก็มีเข้ามาให้ลุ้น โดยเป็นไปในลักษณะความรักที่ไม่ได้คาดหวังต่อกันเยอะ เช่น เจอกันแบบฟลุค ๆ ไม่คิดว่าเขาจะมาเป็นแฟนเรา หรือไม่คิดว่าเขาจะมาสนใจเรานอกจากนี้ในเดือนกุมภาพันธ์ยังมีดวงดาวโชคลาภเกิดขึ้น ก็น่าจะส่งผลทำให้เรื่องของโชคหรือการเงินสำหรับราศีของคุณอยู่ในจุดที่ดีขึ้นกว่าเดิมได้ด้วย
มีนาคม เป็นเดือนอันตรายสำหรับราศีคุณในปีนี้เลยก็ว่าได้ ขอให้ระมัดระวังในเรื่องสุขภาพ การเจ็บป่วยการเจ็บตัว อุบัติเหตุ ขับรถเฉี่ยวชน บางคนหกล้ม ฟกช้ำดำเขียว หรือบางทีอาจจะรุนแรงถึงขั้นผ่าตัดเลยก็มี ดังนั้นในเดือนนี้ขอให้ใช้สติในการดำเนินชีวิต และอยากแนะนำให้ไปหาหมอถึงจะไม่ป่วย แต่การหาหมอจะช่วยแก้เคล็ดเรื่องความแรงของดวงดาวได้ หรือใครที่สุขภาพแข็งแรงดีก็ควรหาโอกาสไปบริจาคเลือด เพื่อเป็นการแก้เคล็ดความแรงของดวงดาวที่เกิดขึ้นในช่วงนี้ได้อีกเรื่องหนึ่งที่ต้องระวังคือ เมื่อดวงดาวแรงมักจะแรงเรื่องความรักด้วย บางคนทะเลาะกับแฟนเยอะ บางคนมีปัญหาเลิกรากัน บางคนมีปัญหาความขัดแย้งความไม่เข้าใจกันในช่วงเดือนนี้ก็ต้องระมัดระวัง เรื่องเล็กจะกลายเป็นเรื่องใหญ่ หรือถ้าจะให้ดี พาแฟนของคุณไปเปลี่ยนบรรยากาศ ไปฮันนีมูน พักผ่อนท่องเที่ยวกันบ้าง ก็จะช่วยส่งผลให้เรื่องหนัก ๆ ร้าย ๆ เบาลงได้
เมษายน ในเดือนเมษายนดวงดาวยังคงแรงอย่างต่อเนื่องแนะนำให้คุณใจเย็นให้มากและเดือนนี้เป็นเดือนใกล้กับวันเกิดของคุณแล้ว เป็นช่วงที่ดวงเราจะอ่อน จึงยังคงต้องเตือนเรื่องปัญหาสุขภาพ ขอให้ระมัดระวังโรคภัยไข้เจ็บ การเจ็บป่วย ปวดศีรษะ ตัวร้อนเป็นไข้ ส่วนเรื่องความรักก็ยังคงวุ่นวาย หรือแม้กระทั่งเรื่องงานก็มีเหตุให้เข้าใจผิดต่อกันเยอะมีการสื่อสารที่ผิดพลาด มีปัญหากับเพื่อนร่วมงานพูดกันอย่างหนึ่งแต่กลายเป็นอีกแบบหนึ่ง นอกจากนี้เมษายนยังเป็นเดือนที่คุณต้องปวดหัวกับเรื่องเอกสารค่อนข้างเยอะข่าวดีสำหรับเดือนนี้คือ ตัวช่วยกลับมาแล้วดังนั้นปัญหาที่เราพูดกันไปทั้งหมดก่อนหน้านี้ ถ้าคุณรู้สึกเจอกับทางตัน หาทางออกไม่ได้ ก็จะมีผู้หลักผู้ใหญ่หรือมีคนมาให้การสนับสนุน ช่วยเหลือคลี่คลายปัญหาต่าง ๆ ให้กับคุณได้ ดังนั้นอย่าเป็นกังวล เชื่อว่าจังหวะดวงดาวที่มีตัวช่วยที่ดี จะส่งผลให้เราผ่านพ้นเรื่องร้าย ๆ ไปได้อย่างแน่นอน
พฤษภาคม เดือนนี้เป็นเดือนที่ทุกอย่างเริ่มคลี่คลาย ถือว่าเป็นเดือนสบายๆ สำหรับคุณจังหวะดวงในเรื่องงาน โดยเฉพาะช่วงกลางเดือนไปแล้วจะดีขึ้น การเจรจาทำข้อตกลงเซ็นสัญญา สอบสัมภาษณ์สมัครงาน ล้วนแล้วแต่อยู่ในจุดที่ดีสำหรับเรื่องของการเงินก็เช่นเดียวกัน ใครที่ตั้งใจอยากจะลงทุนทำธุรกิจ ช่วงนี้ดวงดาวการเงินดีขึ้น ได้เงินก้อน หมุนเงินคล่อง รายได้ที่เคยรออยู่ก็จะได้เข้ามา หรือเงินบางอย่างจะมาครบกำหนดสัญญาในช่วงนี้ ก็เป็นไปได้ด้วยเช่นเดียวกัน
มิถุนายน มิถุนายนเป็นเดือนที่เน้นในเรื่องของการเดินทางถ้าหากคุณมีโอกาสได้เดินทางไกลในเดือนนี้ ไม่ว่าจะไปเรียนประชุม สัมมนา หรือไปเที่ยวก็ตาม ก็จะเป็นสิ่งที่ทำให้เกิดข่าวดี เขาเรียกว่าเดินทางแล้วจะมีโชคเรื่องของการเจรจาก็ดี การค้าขายก็จะประสบความสำเร็จ มีข้อตกลง คำสั่งซื้อ การนำเสนองานกับผู้ใหญ่ก็จะดี การสอบสัมภาษณ์ก็จะได้รับคำตอบที่ดีแถมมีเรื่องโชคลาภเข้ามาด้วย เดือนนี้จะมีลางสังหรณ์ที่แม่นยำสำหรับราศีของคุณ ฝันแม่นพยากรณ์ชะตาชีวิตได้ด้วยตัวเอง หรือบางคนอาจจะถูกรางวัล หรือได้เครื่องรางเป็นของฝาก ส่วนเรื่องของการทำงาน อาจจะมีการคาดการณ์บางอย่างเกิดขึ้น ทำให้เกิดจังหวะข่าวดีในเรื่องงานสิ่งที่ต้องฝากเอาไว้คือ ในช่วงที่ดวงดาวแรง ๆ แบบนี้ อาจจะต้องดูแลบุคคลในครอบครัว เช่นญาติผู้ใหญ่ ดูแลเรื่องการเจ็บป่วยภายในบ้านให้มากเป็นพิเศษด้วย
กรกฎาคม ในเดือนนี้เป็นเดือนที่มีปรากฏการณ์สุริยุปราคาบางส่วนและจันทรุปราคาเต็มดวง ซึ่งส่งผลกระทบต่อราศีคุณในเชิงของการทำงาน คือเวลาดวงดาวเกิดขึ้นอาจจะทำให้เกิดการเปลี่ยนแปลงในเรื่องงานแบบฉับพลันกะทันหัน แบบที่เราไม่ทันตั้งตัว ดังนั้นในช่วงเดือนกรกฎาคมจึงเป็นเดือนที่ต้องพยายามวางแผนสำรองเผื่อเอาไว้ บางเรื่องที่เราคิดว่าได้คิดว่าชัวร์ก็อาจจะมีการเปลี่ยนแปลงเกิดขึ้นในเดือนนี้เป็นเดือนที่จังหวะดวงในเรื่องของเหตุการณ์ไม่คาดฝัน เรื่องหวาดเสียว มีสิทธิ์จะเกิดขึ้น แต่จะเป็นไปในทางที่ไม่ค่อยดีเท่าไหร่ เช่น เวลาขับรถอาจจะเจอกับเรื่องแปลก ๆ หรือคุณจะต้องตรวจสอบลมยางให้ดี ๆ ดวงจะมีอุบัติเหตุเกี่ยวกับล้อรถ การเดินทางไปยังสถานที่แปลกอาจจะเจอกับปรากฏการณ์ไม่คาดฝัน หรือปรากฏการณ์เหนือธรรมชาติ อาจจะได้ยินเสียงกุก ๆ กัก ๆ เห็นเงาราง ๆพยายามทำบุญกรวดน้ำไปให้เขา เขาอาจจะมาขอส่วนบุญจากคุณก็ได้ หรือคุณอาจจะฝันร้ายในช่วงนี้ แนะนำให้นำบทสวดมนต์ พยายามสวดเป็นประจำก่อนนอน ก็จะเป็นสิ่งที่ช่วยแก้เคล็ดและเสริมดวงให้คุณได้เป็นอย่างดี
สิงหาคม เดือนสิงหาคมถือว่าเป็นเดือนที่หายใจหายคอได้คล่องขึ้น เพราะดวงดาวร้ายๆ วุ่นวายย้ายออกไปแล้วเพียงแต่จังหวะดวงดาวที่ดียังไม่ได้มีเข้ามาเยอะมากแต่อย่างน้อยก็ทำให้เราสบายใจขึ้น หรือมีกำลังใจในการทำงานมากยิ่งขึ้น ในช่วงนี้เป็นช่วงที่จะมีคำพูดในเชิงเสียดสีประชดประชันจนทำให้คุณต้องไปทะเลาะกับเขา ต้องระมัดระวังเมื่อดวงดาวร้าย ๆ ย้ายไปแล้ว ก็อยากให้คุณมองไปขา้ งหนา้ พยายามมองหาโอกาสใหม่ๆ ในการทำงาน เช่น การขอย้ายไปอยู่ในอีกแผนก หรือบางคนอาจจะไปสมัครงานเริ่มต้นสอบสัมภาษณ์ใหม่ช่วงเดือนสิงหาคมนี้เป็นเดือนที่ดวงเรื่องการเจรจาดีหรือในเชิงของการลงทุน การทำธุรกิจ อาจจะทำควบคู่สองอย่างพร้อมกันในเวลาเดียวกันในช่วงเดือนนี้ ก็เป็นจังหวะที่ดีด้วยเช่นเดียวกัน
กันยายน เรื่องเด่นเรื่องแรกในเดือนนี้คือความรัก ใครที่ตั้งใจอยากจะเริ่มต้นเรื่องความรัก ช่วงนี้ถือเป็นจังหวะที่ดีเป็นเดือนแห่งการสละโสด จะมีพ่อสื่อแม่สื่อมาแนะนำให้คุณได้รู้จัก หรือบางคนที่รู้จักกันมาอยู่แล้วอาจจะตัดสินใจตกลงปลงใจแต่งงาน หมั้นหมายหรือเป็นแฟนกันส่วนในเรื่องงานก็ดีเช่นเดียวกัน ใครอยากเริ่มต้นงานใหม่ โอกาสทองอยู่ในเดือนนี้ เพราะถ้าไปเริ่มในเดือนหลังจากนี้ไปอาจจะยากขึ้น และในช่วงนี้ผู้หลักผู้ใหญ่ให้ความช่วยเหลือ การวิ่งเต้นติดต่อสมัครงาน ศึกษาต่อ การเจรจา ยังคงส่งผลดี หรือบางคนไม่ได้อยากย้ายงาน แต่จะต้องทำยอดการขายคุยกับลูกค้า การนัดเจรจาในช่วงเดือนกันยายนนี้เป็นเดือนที่ทำให้มีความสำเร็จที่ดีเข้ามาได้ด้วยเช่นเดียวกัน
ตุลาคม เดือนนี้เป็นเดือนที่ดวงดาวเริ่มเปลี่ยนแปลงในเรื่องการเงิน คุณจะเจอกับรายจ่ายที่ฟุ่มเฟือย รายจ่ายที่ไม่จำเป็น หรือบางคนอาจจะต้องใช้จ่ายด้วยเหตุผลเรื่องหน้าตาทางสังคม ขอให้ต้องระมัดระวังเผลอ ๆ อาจจะกลายเป็นหนี้สินในช่วงเดือนนี้ได้ง่ายเรื่องที่ต้องเตือนในเรื่องถัดมา คือเดือนนี้มีการเปลี่ยนแปลงของดวงดาวใหญ่ ส่งผลทำให้คุณจะต้องเหน็ดเหนื่อยกับการทำงานที่มากขึ้น ตัวช่วยไม่ค่อยมีเกิดความเข้าใจผิด ถูกกลั่นแกล้งให้เสื่อมเสียชื่อเสียงดวงดาวยังทำให้ศัตรูมีพลังมาก ดังนั้นคุณอาจจะรู้สึกเหมือนถูกทิ้งให้โดดเดี่ยว หรือทำความดีไปแล้วคนเห็นเป็นเรื่องร้าย เรื่องเหล่านี้เป็นสิ่งที่ต้องระมัด-ระวัง ขอให้วางแผนในเรื่องการทำงานให้รอบคอบงานในลักษณะของการเดินทาง หรืองานติดต่อต่างประเทศจะส่งผลดีอย่างไรก็ตาม กำลังใจเป็นสิ่งสำคัญที่สุดในเดือนตุลาคม เพราะเป็นเดือนที่คุณจะมีอาการท้อแท้หมดหวัง หมดอาลัยตายอยากได้ง่าย ขอแนะนำให้คุณพยายามสวดมนต์ ทำจิตใจให้มีสมาธิจะได้มีสติในการทำงานให้มากยิ่งขึ้น
พฤศจิกายน ในเดือนนี้จังหวะดวงเรื่องงานจะเริ่มเดินหน้ามากขึ้น ก่อนหน้านี้ดาวประจำตัวของคุณอยู่ในเกณฑ์แปลกๆ ไม่ค่อยมีพลัง แต่ตอนนี้จะเป็นจุดแห่งการเริ่มต้นเดินหน้า ถึงแม้ว่าจะเป็นการเดินหน้าไปโดยลำพังไม่มีใครช่วย แต่ก็ยังเชื่อว่าด้วยความเป็นคนที่มีความตั้งใจ มีความมุ่งมั่นในตัวคุณ จะทำให้คุณเดินทางไปสู่เป้าหมายและความสำเร็จที่ดีขึ้นได้อย่างแน่นอนนอกจากนี้เรื่องของไอเดียความคิด การวางแผนอะไรใหม่ ๆ ในช่วงนี้จะเข้าตากรรมการมากขึ้น พูดไปแล้วมีคนฟังคนเชื่อ หรือพูดไปแล้วมีผลตอบรับที่ดีกลับมา ดังนั้นขอให้คุณใจเย็น ๆ สำหรับการตัดสินใจเรื่องงาน ช่วงนี้เป็นช่วงที่เพิ่งจะเริ่ม และก็อาจจะเป็นผลที่ต่อเนื่องไปในปีถัดไปด้วย
ธันวาคม เดือนส่งท้ายปีจะมีข่าวดีในเรื่องการเงิน ราศีคุณเป็นราศีที่จังหวะดวงดาวการเงินยังคงมีโชค ใครที่รอลุ้นเรื่องโบนัสรายได้พิเศษ ก็จะมีเข้ามาในช่วงนี้ ส่วนเรื่องงานหรือตำแหน่ง ก็จะมีโอกาสแห่งการเปลี่ยนแปลง การโปรโมต เลื่อนตำแหน่ง โชคจากการเดินทางไกลก็จะส่งผลดี นอกจากนี้ยังมีโชคในเชิงของอสังหาริมทรัพย์ การเป็นตัวแทนนายหน้าซื้อขายที่ดิน ก็จะเป็นสิ่งที่ดีที่เข้ามาในช่วงนี้เดือนธันวาคมเป็นเดือนที่อยากให้คุณหาเวลานิ่ง ๆ ในการวางแผนชีวิตให้กับตัวเองสำหรับปีถัดไปเพราะในปีถัดไปนั้นจะเป็นปีที่คุณจะก้าวไปสู่ความสำเร็จ ความก้าวหน้าที่ดีขึ้นอีกขั้นหนึ่ง ถ้าหากคุณไม่ได้เตรียมตัวล่วงหน้าก็อาจจะทำให้ไปไม่สุด ดังนั้นในเดือนสุดท้ายของปี ก็เชื่อว่าน่าจะเป็นเดือนที่ทำให้มีการเริ่มต้น หรือเป็นการวางแผนที่ดีในอนาคตของคุณได้ด้วย
 