เมื่อ 23 ม.ค. ผู้สื่อข่าวรายงานว่า สำนักข่าวเอเอฟพีของประเทศฝรั่งเศส รายงานข่าวพร้อมเผยแพร่ภาพการเดินขบวนของกลุ่มผู้ชุมนุมกปปส. สังกัดเวทีอโศก ซึ่งนำโดย นายสุเทพ เทือกสุบรรณ เลขาธิการ กปปส. โดยเคลื่อนขบวนไปย่านสุขุมวิท - ชิดลม - หลังสวน - สารสิน - วิทยุ - เพชรบุรี - อโศกฯ และว่า ขณะเดินทาง มีประชาชนชาวไทยตลอดสองข้างทางต่างตะโกนให้กำลังใจพร้อมส่งเงินร่วมบริจาคเป็นค่าใช้จ่ายในการชุมนุม ขณะที่บางส่วนพยายามถ่ายภาพ นายสุเทพ ผู้นำม็อบ โดยบางรายถึงขนาดเข้าไปกอด และขอจูบมือนายสุเทพด้วยความปลาบปลื้ม
ทั้งนี้ หลังจากภาพจุมพิตมือซ้ายของผู้นำม็อบ เผยแพร่ในสังคมออนไลน์ ปรากฏว่า มีชาวเน็ตต่างแสดงความคิดเห็นวิพากษ์วิจารณ์กันอย่างแพร่หลาย อาทิ เป็นการแสดงให้เห็นภาวะผู้นำทางจิตวิญญาณของนายสุเทพที่มีต่อกลุ่มผู้ชุมนุม หรือ อาจเผยให้เห็นมุมมองที่แท้จริงของประชาชนฝ่ายสนับสนุนแนวคิดของกปปส. เป็นต้น
สำหรับ ใต้ภาพต้นฉบับของเอเอฟพี ระบุดังนี้ ASF1235 - Bangkok, -, THAILAND : A Thai anti government protester kisses the hand of protest leader Suthep Thaugsuban (L) as he marches in the streets during ongoing rallies in Bangkok on January 23, 2014. Defiant Thai opposition protesters vowed to ignore a state of emergency that came into force across the tense capital on January 22, refusing to abandon their fight to bring down the government. AFP PHOTO/ Nicolas ASFOURI
ขอขอบคุณภาพและข้อมูลจาก ข่าวสดออนไลน์