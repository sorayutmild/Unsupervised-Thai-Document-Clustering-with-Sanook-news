การเลือกสีสันสำหรับเรื่องบางเรื่องก็ดูไม่ยากเย็นอะไร เช่น เสื้อผ้า รองเท้า กระเป๋า สีทาเล็บ หรือจะเป็นเมคอัพคัลเลอร์ ด้วยว่าชอบสีไหนเราก็เลือกสีนั้น ไม่ถูกใจก็เปลี่ยนได้ไม่มีปัญหา แต่กับเรื่อง "บ้าน" การเลือกสีนั้นไม่ง่ายอย่างที่คิด เลือกผิดนี่ถือว่าเป็นเรื่องใหญ่ เพราะจะเปลี่ยนสีทาใหม่แต่ละทีนั้นยุ่งยากเหลือหลาย ยิ่งไปกว่านั้นสีบ้านยังสัมพันธ์กับดวงชะตาของผู้อยู่อาศัยตามหลักความเชื่ออีกด้วย หากเลือกสีดีถูกโฉลกก็เสริมชะตาชีวิตให้รุ่งเรืองเฟื่องฟู ในทางกลับกันหากเลือกไม่ดีก็อาจนำชีวิตให้อับโชคหม่นหมองได้ ดังนั้นเลือกสีบ้านทั้งทีแค่สวยถูกใจคงไม่ได้ แต่ควรเป็นสีที่ใช่เสริมดวงของคุณด้วยถึงจะดี

สีบ้านเสริมดวงตามวันเกิด...สีบ้านที่ดีต้องเป็นสีเสริมดวงชะตาของผู้อยู่อาศัย เลือกสีบ้านที่ใช่ถูกโฉลกตามวันเกิดนอกจากจะได้บ้านสวยถูกใจ ยังมีพลังดีๆ ที่จะนำความสุข ความรุ่งเรืองมาให้อย่างไม่ขาดสาย ใครไม่เชื่อ แต่ฟังไว้ ไม่เสียหายนะเออ
คนเกิดวันอาทิตย์สีแดงเป็นสีที่ถูกโฉลก แต่ห้ามใช้สีแดงสดเป็นสีบ้านหรือสีห้องนอน ควรใช้สีขาวเป็นสีทาบ้าน ส่วนห้องนอนก็ควรใช้สีควันบุหรี่ แค่นี้ก็เสริมดวง ทำให้คนเกิดวันอาทิตย์อยู่ในบ้านนี้อย่างร่มเย็นเป็นสุขได้มากแล้ว
คนเกิดวันจันทร์สีบ้านที่ถูกโฉลกควรเป็นสีเงิน สีฟ้าอ่อนหรือไม่ก็เป็นสีเหลืองอ่อนๆ ประตูบ้านหากมีสีทองได้จะยิ่งเสริมความโดดเด่น สีห้องนอนควรใช้สีครีม สีเหลืองนวล หรือสีเขียวอ่อนปนขาว ห้ามใช้สีสดๆ เป็นอันขาด เพราะจะทำให้ผู้คนที่อยู่ในบ้านเกิดความรู้สึกร้อนรุ่ม มีแต่เรื่องกลุ้มใจไม่เว้นวาง
คนเกิดวันอังคารสีบ้านที่ถูกโฉลกควรเป็นสีเทา สีฟ้าอ่อน เพราะคนเกิดวันอังคารค่อนข้างเป็นคนใจร้อน ห้องนอนควรจะใช้สีเขียวอ่อนๆ สีฟ้าอ่อนๆ หรือสีพยับหมอก จะให้ความอ่อนโยน ทำให้ผู้อยู่อาศัยในบ้านมีความรู้สึกผ่อนคลาย สงบร่มเย็น มีแต่ความสุข
คนเกิดวันพุธ (กลางวัน)สีบ้านที่ถูกโฉลกคนสำหรับคนเกิดวันพุธกลางวัน คือสีฟ้า แดง แสด ขาว และดำ ให้เลือกสีเหล่านี้ในการตกแต่งบ้าน ทาสีทั้งภายนอก และภายใน รวมไปถึงห้องนอน และห้องอื่นๆ โดยอาจจะเลือกทาตัดกับสีขาว หากคุณไม่ชอบสีที่หนักเกินไป สีเหล่านี้จะช่วยเสริมสิริมงคล มีความสงบร่มเย็น และยังรู้สึกอบอุ่น ปลอดภัย
คนเกิดวันพุธ (กลางคืน, พุธราหู)คนเกิดวันพุธกลางคืน ถือว่าเป็นวันแรงตามความเชื่อ การเลือกสีเบรกความแรงอย่างสีชมพู เทา เขียวอ่อน และขาวนวล สำหรับทาทั้งภายใน และภายนอกบ้าน จะเป็นการดีเพราะเป็นสีซึ่งให้ความสงบ ให้ความอ่อนโยน และปลอดประโลมจิตใจได้เป็นอย่างดี
คนเกิดวันพฤหัสบดีสีบ้านที่ถูกโฉลกสำหรับคนที่เกิดวันนี้ คือสีเอิร์ธโทน ซึ่งอยู่แล้วจะสงบสุขปลอดภัย และเสริมสิริมงคลได้อย่างดี สีของห้องนอน ห้องนั่งเล่น ต้องเป็นสีส้มอ่อน สีพีช หรือสีฟ้าอ่อนๆ สีเหลอืงครีม และสีขาว จะช่วยสร้างความสุขกาย สบายใจให้คุณในทุกเมื่อเชื่อวัน
คนเกิดวันศุกร์คนเกิดวันศุกร์ควรเลือกสีอ่อนๆ เช่นสีขาว สีควันบุหรี่ สีส้มอ่อน (พาสเทล) สีเขียวอ่อนๆ เสริมดวงชะตาให้ผู้คนภายในบ้านอยู่แล้วสงบสุข เกิดความรู้สึกอบอุ่น ห้องนอน และห้องนั่งเล่นต้องเป็นสีพีช สีเขียวอ่อนๆ หรือสีขาวจะเหมาะมาก เพื่อความสุขกายสบายใจ ทรัพย์ไพบูลย์
คนเกิดวันเสาร์บ้านที่ถูกโฉลกควรเป็นสีอ่อนๆ เช่นสีขาว สีควันบุหรี่ หรือสีเขียวอ่อนๆ จะเสริมดวงชะตา ให้ผู้คนภายในบ้านอยู่แล้วสงบสุขร่มเย็น ให้ความอบอุ่น ปลอดภัย อย่าเลือกสีฟ้า หรือสีน้ำเงิน เพราะจะกลับกลายทำให้คนเกิดวันเสาร์ร้อนรุ่มกลุ้มใจ ไม่มีความสงบ สีเขียวอ่อนๆ นี่แหละควรเลือกเป็นอันดับแรกเลยทีเดียว
เมื่อรู้หลักการเลือกสีบ้านที่ถูกต้อง คุณก็จะตัดสินใจได้ง่ายขึ้น แถมยังอยู่อาศัยได้อย่างสบายกาย สบายใจ ไร้กังวล แบบนี้สิถึงจะเรียกว่า "บ้านคือวิมาน" ได้อย่างแท้จริง
บทความจาก : http://blog.dealfish.co.th/articles/สีบ้านเสริมดวง/
Thank You Credit : http://www.beger.co.th/diy/diy-detail.php?id=21Picture Credit : http://www.home-paint.org, http://www.minhacasa.arbil.com.br, http://www.freeplans.com, http://www.free.horoworld.com, http://www.tamlaydee.com, http://www.bloggang.com, http://www.apartmenttherapy.com, http://www.forfur.com
 