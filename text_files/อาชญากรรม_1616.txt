พงส. เผย เตรียมไปบ้านพัก "แพนเค้ก" เพื่อสอบปากคำ ในวันนี้หลังไม่ยอมมาให้ปากคำเจ้าหน้าที่ตำรวจ 
พ.ต.ท.เทพทัต เมตตพันธุ์ พงส.(สบ3) สน.มีนบุรี เจ้าของคดีของดาราสาว แพนเค้ก เขมนิจ จามิกรณ์ ที่ถูกคนร้ายขโมยทรัพย์สินที่บ้าน เปิดเผยว่า ตนเองพยายามติดต่อหมายเลขโทรศัพท์ที่ทางเจ้าทุกข์ให้ไว้ เพื่อมาให้ปากคำและปิดคดี ตามคำร้องของผู้เสียหายที่แถลงข่าวไปแล้ว แต่ไม่สามารถติดต่อได้ จึงทำให้ไม่สามารถสอบปากคำเพื่อปิดคดีได้ ซึ่งไม่ทราบสาเหตุว่าเหตุใดจึงไม่ยอมเข้ามาพบพนักงานสอบสวน
ดังนั้น ในวันนี้ตนเองจะเดินทางไปพบ แพนเค้ก และมารดาที่บ้านพักที่เกิดเหตุด้วยตนเอง เพื่อสอบปากคำคนที่เกี่ยวข้องทั้งหมด รวมทั้ง พัตเตอร์ น้องชายของดาราดังที่มีลายนิ้วมือปรากฏในที่เกิดเหตุด้วย