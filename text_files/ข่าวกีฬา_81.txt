ถือเป็นคู่รักต่างวัยขวัญใจคนวงการหมัดมวย สำหรับ "เพชฌฆาตหน้าหยก" สามารถ พยัคฆ์อรุณ อดีตกำปั้นแชมป์โลกวัย 58 ปี ขวัญใจชาวไทย กับ "น้องมอส ธิดารา" ที่คบหาดูใจกันมานานกว่า 3 ปีแล้วล่าสุด สามารถ และ น้องมอส ได้มีโอกาสเป็นแขกรับเชิญคนพิเศษในรายการ Club Friday Show มาเปิดเรื่องราวในชีวิตช่วงชกมวยที่รุ่งเรืองสุดขีด รวมไปถึงความรักที่อายุเป็นเพียงตัวเลขแบบทุกซอกทุกมุมสำหรับ น้องมอส เป็นสาวขอนแก่น สำเร็จการศึกษาปริญญาตรีจากมหาวิทยาลัยราชภัฏมหาสารคาม และเป็นลูกสาวของนักมวยเก่าชื่อ เรืองชัย ไทยรุ่งเรือง ซึ่งแม้จะมีอายุห่างจาก สามารถ ถึง 32 ปี แต่เรื่องหัวใจบอกเลยว่าไม่มีปัญหา แถมยังขี้หึงสุดๆด้วย"หนูทั้งหึง ทั้งหวง คือ รักค่ะ รักมาก คือเวลาพี่เขาสอนมวยสาวๆเสร็จ หมดยก หนูก็ไปเรียก ที่รักๆ หันกลับมาก็ถีบเลย (ถีบเป้าท้อง) ของเขาน่ะคะ (หัวเราะ)" น้องมอสกล่าวในรายการด้าน สามารถ เองก็เอ็นดูและหวงแฟนสาวคนสวยเช่นกัน กล่าวเสริมว่า "เวลาออกไปไหนมาไหน เราไม่อยากให้คนอื่นมอง แต่ถ้าคนอื่นเขาแต่งมา ถามว่าเราอยากมองไหม? เราไม่อยากมอง แต่เขาแต่งให้เรามอง (หัวเราะ) นี่ก็เหมือนกัน ถ้าเขาแต่งโป๊เราก็จะบอกให้เขาไปเปลี่ยน""น้องมอสดูแลเราดีมากๆ ตัดเล็บ ตัดผม หาของให้ทาน เขาจะดูแลเราทุกอย่างเลย เขาก็จะให้เรานอนก่อน เขาถึงจะไปทำอย่างอื่น พอขึ้นบ้านก็จะเดินตามหลังเรา เพราะว่ากลัวเราล้ม" สามารถ กล่าวในรายการสำหรับ สามารถ พยัคฆ์อรุณ หรือชื่อจริง สามารถ ทิพย์ท่าไม้ ถือเป็นหนึ่งในสุดยอดนักมวยไทย ก่อนหันเหสู่วงการมวยสากลจนกลายเป็นแชมป์โลกรุ่นซูเปอร์แบนตัมเวต ของสภามวยโลก (WBC) และถือเป็นแชมป์โลกชาวไทยคนที่ 10 ในประวัติศาสตร์ติดตามฟังเรื่องราวชีวิตแบบเปิดหมดเปลือกของ สามารถ พยัคฆ์อรุณ และความรักสุดประทับใจพร้อมกันในรายการ Club Friday Show วันเสาร์ที่ 4 ธันวาคม เวลา 16.30 น. ทางช่องอมรินทร์ ทีวี เอชดี ช่อง34
