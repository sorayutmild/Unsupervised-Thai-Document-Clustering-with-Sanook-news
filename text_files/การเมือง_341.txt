ผู้ใช้อินเทอร์เน็ตจำนวนหนึ่ง แชร์รูปทะเบียนรถตู้สีขาวที่ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม นั่งเพื่อเดินทางไปปฏิบัติภารกิจในพื้นที่ จ.สุโขทัย วันนี้ (2 ก.ย.) เพราะหลายคนต้องการนำเลขทะเบียนรถคันดังกล่าวไปเสี่ยงโชคในการออกรางวัลสลากกินแบ่งรัฐบาลงวดวันที่ 16 ก.ย. นี้
ส่วนเลขทะเบียนรถคันดังกล่าว คือเลข 5995
การปฏิบัติภาคกิจของ พล.อ.ประยุทธ์ ในวันนี้ มีขึ้นเพื่อตรวจสอบสถานการณ์น้ำท่วมและการแก้ปัญหาน้ำใน จ.สุโขทัย ที่พบปัญหาน้ำท่วมและภัยแล้วซ้ำซากสลับกัน
นอกจากนายกรัฐมนตรีแล้ว ยังมี นายดอน ปรมัตถ์วินัย รองนายกรัฐมนตรีและรัฐมนตรีว่าการกระทรวงการต่างประเทศ พล.อ.อนุพงษ์ เผ่าจินดา รัฐมนตรีว่าการกระทรวงมหาดไทย นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ นายสมศักดิ์ เทพสุทิน รัฐมนตรีว่าการกระทรวงยุติธรรม เดินทางไปด้วย
 