ค่ายรถยนต์สามห่วงอาจพร้อมปล่อยว่าที่รถอเนกประสงค์รุ่นใหม่ลงตลาด สำนักข่าวลือคาดได้ฤกษ์ดีวันที่ 7 กรกฏาคม 2011
สำนักข่าวลือยานยนต์ชื่อดัง Autoincar เผยข่าวใหม่เกี่ยวกับรถอเนกประสงค์ดัดแปลงจากค่ายสามห่วงอีกครั้งหลังก่อนหน้านี้มีการเปิดเผยภาพแบบคลุมหน้า ที่ครั้งนี้เป็นครั้งแรกที่มีการเผยภาพใบหน้าใหม่ของรถอเนกประสงค์ยอดนิยมของชาวไทย
เว็บไซต์ชื่อดังกล่าวว่า การเปลี่ยนแปลงในรถรุ่นใหม่นี้จะเน้นหนักใบหน้าที่มีการเปลี่ยนกระจังหน้าให้โดดเด่นขึ้นจนคล้ายกับของ Toyota Landcruiser ที่จะมาพร้อมกับไฟหน้าใหม่ที่เหมือนหยิบยืมจาก Subaru  มาเล่นและกันชนหน้าที่ทำออกมาให้มีความหรูหราในสไตล์รถยุโรปมากยิ่งขึ้นไปด้วย

ฝากระโปรงหน้าเชื่อว่าเป็นอีกจุดที่น่าจะมีการเปลี่ยนแปลงและครั้งนี้ toyota  ก็พร้อมสอดใส่ลุคที่ดุดันเพิ่มสันจมูกให้โดดเด่นมากยิ่งขึ้น ในขณะที่ข้อมูลใหม่นี้เป็นของรุ่นที่จะมีการแนะนำในอินโดนีเซีย แต่เชื่อว่าในไทยจะมีเรือนร่างไม่ต่างกัน ที่อาจจะยังมีจมูกหน้าเหมือนเดิมเติมขึ้นมาด้วย
ทั้งนี้ในส่วนของเรื่องสมรรถนะการขับขี่ Autoincar  เชื่อว่า  รถรุ่นใหม่น่าจะมีการเพิ่มสมรรถนะให้เร้าใจมากยิ่งขึ้น โดยเฉพาะ เครื่องยนต์ที่อาจจะให้มากถึง 190 แรงม้า ส่วนภายในห้องโดยสารได้รับการระบุสั้นๆว่าจะหรูขึ้นเทียบชั้นเดียวกับรถพรีเมี่ยมแบรนด์ของค่ายรถยนต์สามห่วง
อย่างไรก็ดี จากข้อมูลล่าสุดนี้ ที่น่าสนใจคงไม่พ้นการเปิดตัวที่ทาง สำนักข่าวเม้าส์ยานยนต์เผยว่า โตโยต้าน่าจะแนะนำฟอร์จูนเนอร์ใหม่ในไทย ในวันที่ 7 กรกฎาคม ที่จะถึงนี้ ส่วนจะเป็นจริงหรือไม่ต้องติดตามกันต่อไป ..
 
***Update !! ล่าสุดเราได้รับข่าวกรองว่าอาจจะมีการเลื่อนเปิดตัวในวันที่ 22 กรกฏาคม 2554 ซึ่งเราจะติดตามความเคลื่อนไหวมานำเสนอต่อไป
 
ที่มาจาก Autoincar
Sanook! Auto Comment
 
สำนักข่าว autoincar  นี้เป็นสำนักข่าวที่ชอบเอาจริงมาพูดเล่นประจำ ทำให้ไว้วางใจได้เกินร้อยละ 80 และจากภาพใหม่ที่มานี้เป็นการยืนยันที่ดีว่าค่ายโตโยต้าน่าจะพร้อมแล้วสำหรับรถรุ่นใหม่ ที่นี่อาจจะเป็นการบอกนัยๆถึงกระบะใหม่รุ่นต่อไปอีกด้วย ..
 
 ทันทุกข้อมูลก่อนใครบน FB..แค่คลิ๊กที่นี่เลย 

