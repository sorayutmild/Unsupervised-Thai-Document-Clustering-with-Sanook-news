ธีรเทพ วิโนทัย ฮีโร่ของทีม สิงห์ออลสตาร์ ที่ซัดประตูชัยให้ทีม เฉือนชนะ แมนเชสเตอร์ ยูไนเต็ด 1-0 ในเกมฟุตบอลนัดพิเศษฉลองครบรอบ "80 ปี บุญรอดบริวเวอรี่" เมื่อวันเสาร์ที่ 13 ก.ค. ที่ผ่านมาแต่ทว่าเจ้าตัว ต้องโดนแฟนบอลในสนามราชมังคลากีฬาสถาน โห่อย่างหนัก  ซึ่งทำให้เกิดคำถามถึงที่มาที่ไปการโดนโห่ของกัปตันทีมสิงห์ออลสตาร์รายนี้โดย "ลีซอ" ได้ออกมาเปิดเผยว่า "หลังจากที่ก่อนหน้านี้ตนได้ให้ข่าวแบบคิดขำๆว่า ถ้ายิงประตูแมนฯยูฯ ได้ ตนจะไม่แสดงอาการดีใจออกมา เพราะเหมือนเป็นการยิงประตูทีมเก่า" "เหตุการณ์ในสนามวันนี้ ตัวเองเข้าใจและไม่ติดใจอะไร ที่โดนแฟนบอลไทยโห่แบบนี้ และแน่นอนว่ามันกลับเป็นแรงกระตุ้น ให้ตนมุ่งทำผลงานในสนามให้ดีที่สุด จนสามารถยิงประตูชัยให้กับทีมได้"
นอกจากนี้ ลีซอยังระบุว่าที่ตนแสดงอาการดีใจออกมาเป็นเพราะ "ตนรู้สึกกดดันมาตลอด เพราะในไทยพรีเมียร์ลีกตนยังไม่สามารถทำประตูได้เลย มาวันนี้ทำประตูได้ จึงดีใจและแสดงอาการดีใจออกมา""ต้องขอบคุณเพื่อนร่วมทีม สิงห์ ออลสตาร์ ที่ช่วยกันเล่น และขอบคุณพี่ตุ๊ก ที่ให้โอกาสตนเป็นกัปตันทีม"นอกจากนี้ในห้องแถลงข่าว โดยผู้สื่อข่าวต่างประเทศ ที่ได้ยิงคำถาม ปิยะพงษ์ ผิวอ่อน ว่าคิดอย่างไร หากว่าแมนฯ ยูไนเต็ดเกิดทาบทาม ธีรเทพ วิโนทัย ขึ้นมาจริงๆ ซึ่งเรื่องนี้กุนซือใหญ่ทีมสิงห์ออลสตาร์ได้ตอบกลับไปสั้นๆว่า "คงเป็นเรื่องที่เป็นไปไม่ได้ เรื่องนี้ถือเป็นเรื่องตลกมากๆ"

