การดูดวงแบบฮิบรู ดวงแบบฮิบรูนี้ มีลักษณะคล้ายๆ การพยากรณ์แบบอังกฤษทั่วไป คือแบ่งเป็นเดือนๆ 12 เดือนเท่ากัน แต่มีการใช้ชื่อที่แตกต่างกันออกไป นอกจากนี้ ความพิเศษคือ คนฮิบรู เชื่อว่า มนุษย์เราควรเป็นผู้กำหนดชะตาชีวิตของตัวเอง การทำนายทายทักเช่นนี้ จึงส่งผลให้คนที่ได้รับรู้สามารถนำมาปรับใช้กับชีวิตประจำวัน และสร้างชีวิตของตัวเองในทิศทางที่เหมาะสมนั่นเอง...จะแม่นขนาดไหนลองมาดุพร้อมๆ กันเลยค่ะ

ดูดวงศาสตร์ฮิบรู

1.เดือนมกราคม : GEDI GEDI คือ การมองโลกในแง่ดี การเกิดใหม่ คุณคือ  คนร่าเริงตามธรรมชาติ มองโลกแง่บวก และเป็นผู้ใหญ่ในบุคลิก ทั้งๆ ภายนอก คุณยังดูเด็กๆ แต่ภายใน คุณมีความเป็นผู้ใหญ่เต็มตัว และพร้อมจะนำคนอื่นได้ง่ายๆ คุณยังมีคุณสมบัติของนักพยากรณ์ คุณคาดเดาได้ดี และมักรู้เหตุการณ์ล่วงหน้าจากการสังเกต แม้จะเป็นคนเงียบๆ แต่ความจริงแล้ว คุณไม่ใช่คนนิ่งเลย...
2.เดือนกุมภาพันธ์ : D'LI D'LI คือ ผู้กระทำ ผู้มีอิทธิพลต่อคนอื่น คุณคือ คนโดดเด่น เป็นที่ยอมรับ และนับถือของคนอื่นๆ คุณมีน้ำใจ และอบอุ่น อย่างไรก็ตาม คุณเป็นคนที่ภูมิใจตัวเองอย่างมาก จนบางครั้งอาจกลายเป็นหยิ่ง คุณต้องการสิ่งดีๆ ให้ชีวิต คุณชอบความมั่งคั่งร่ำรวย ชอบของแพงๆ ลักษณะดีๆ อย่างไรก็ตาม ถ้ารักใครชอบใคร คุณจะให้ให้ให้โดยไม่เสียดาย... คุณยังมีลักษณะของศิลปิน ทำให้คุณอ่อนไหว
3.เดือนมีนาคม : DAGIM DAGIM คือ การเฉลิมฉลอง การรอดพ้น เทศกาล และความสนุกสนานต่างๆ คุณคือ คนที่สนุกในทุกๆ สถานการณ์ และเป็นคนสองบุคลิก ทั้งๆ ร่าเริงอยู่หยกๆ แต่จู่ๆ คุณกลับเศร้าซึมกะทันหัน บางครั้ง คุณเงียบกริบ แต่บางครั้ง โมโหโวยวาย บางครั้ง อยากอยู่กับเพื่อนๆ แต่บางครั้ง กลับชอบอยู่คนเดียว คุณมีทั้งความแข็งแกร่ง และอ่อนแอในตัวเองอย่างน่าอัศจรรย์
4.เดือนเมษายน : TALEH TALEH คือ ลักษณะแห่งการเริ่มต้นของทุกสิ่ง และเกี่ยวข้องกับการเกิด รวมถึงทุกอย่างที่เป็นที่หนึ่ง หรือเรื่องแรกๆ คุณคือ คนที่เกิดในช่วงนี้ จะมีลักษณะของความเป็นผู้นำโดยธรรมชาติ และมีลักษณะแบบเด็กๆ ปะปนอยู่ในบุคลิกเสมอไม่ว่าจะอายุเท่าไหร่ก็ตาม เป็นคนอบอุ่น มีน้ำใจ จิตใจดี และชอบอะไรก็ตามที่มีความเป็นสมดุล ยุติธรรม
5.เดือนพฤษภาคม : SHOR SHOR คือ ลักษณะของผู้มีความเป็นผู้ใหญ่ เติบโตกว่าวัย มีบุคลิกที่ภูมิฐาน และช่างคิด คุณคือ  ผู้มีการควบคุมตัวเองดี จิตใจดี และสงบขรึม เป็นคนวัดคนรอบตัวด้วยการกระทำ ทำงานหนัก รับผิดชอบ เอาการเอางาน และขยัน ถ้าหากต้องการอะไร จะไม่ใส่ใจแค่เป้าหมาย แต่จะใส่ใจรายละเอียดต่างๆ ที่จะทำให้คุณได้สิ่งนั้นนั้นมา... และชื่นชมกับมันก่อนจะประสบความสำเร็จจริงๆ
6.เดือนมิถุนายน : TEOMIM TEOMIM คือ ลักษณะของการกำเนิด ความเฉลียวฉลาด และความระมัดระวัง คุณคือ  ผู้มีความสามารถหลากหลายอย่าง ไม่ใช่แค่อย่างเดียวแน่ๆ เป็นคนช่างคิด ช่างสังเกต และใช้ชีวิตอย่างเป็นระเบียบ ไม่ปล่อยไปเฉยๆ อย่างไร้สาระ นอกจากนี้ คุณชอบสังสรรค์ ชอบสังคม และการเข้าร่วมกับคนหมู่มาก และชอบที่จะเอาชนะตัวเอง เมื่อใดก็ตาม ที่มีเรื่องต้องตัดสินใจ น่าแปลกที่ความคิดของคุณมักแบ่งออกเป็นสองทางเสมอ ทำให้คุณต้องเลือกอยู่ตลอดเวลา
7.เดือนกรกฎาคม : SARTAN SARTAN คือ สิ่งที่มีชีวิตที่บอบบาง อ่อนแอ ถูกทำร้ายได้ง่าย และชอบน้ำเป็นชีวิตจิตใจ คุณคือ ข้อเด่นของคนกลุ่มนี้คือ มีความอดทนอย่างมาก แม้จะอ่อนแอ และบอบบางก็ตาม เป็นคนมีอารมณ์อ่อนไหว ขึ้นๆ ลงๆ แต่ด้วยสิ่งนี้เอง ทำให้เป็นคนมีความคิดสร้างสรรค์ จินตนาการแปลกใหม่ไม่เหมือนใคร นอกจากนี้ ด้วยความลึกลับที่มี ทำให้คนกลุ่มนี้ มีเสน่ห์ เป็นที่รักใคร่ได้ง่าย และมีแต่คนนิยมชมชอบ
8.เดือนสิงหาคม : ARYEH ARYEH คือ คนกลุ่มที่แม้จะแข็งแกร่ง และแข็งแรง แต่กลับเจ็บป่วยได้ง่าย คุณคือ  ผู้มีอิทธิพลต่อคนอื่นๆ โดยถ้วนหน้า อารมณ์ร้อน คิดเร็ว ใจเร็ว รักแรง เกลียดแรง และทุกอย่างเป็นสุดๆ เสมอ ความท้าทายของคุณคือ การเอาชนะอะไรก็ตาม ที่ยากเย็นอย่างเหลือเกิน เมื่อสำเร็จ คุณจะเป็นสุขมากทีเดียว นอกจากนี้ คุณเป็นคนชอบของมีค่า มีราคา เพราะตัวคุณเอง เป็นคนสง่างาม จึงต้องการของประดับเช่นนี้ มาบำรุงบำเรอตัวเอง
9.เดือนกันยายน : BETULAH BETULAH คือ ลักษณะของความบริสุทธิ์ อ่อนโยน คุณคือ ผู้มีลักษณะอ่อนโยน ดูงดงาม ทำอะไรก็ดูดีไปหมด นอกจากนี้ ยังฉลาด และมีความคิดที่เป็นประโยชน์ต่อผู้อื่น แต่สิ่งที่น่าแปลกที่สุดทั้งๆ ภายนอกดูเยือกเย็น แต่ภายใน คุณกลับเป็นคนอารมณ์รุนแรง ขี้หงุดหงิด และโมโหง่าย คุณชอบความยุติธรรม และหากมีอะไรที่ดูไม่ถูกต้อง คุณจะพูดทันที โดยไม่รีรออะไรเลย
10.เดือนตุลาคม : MOZNAYIM MOZNAYIM คือ ความเที่ยงตรง จิตวิญญาณที่เต็มไปด้วยเป้าหมาย และการแสวงหา คุณคือ  คนที่มองโลกในแง่ความเป็นจริง คิดเก่ง และเต็มไปด้วยชีวิตจิตใจ คุณเป็นคนคงเส้นคงวา พึ่งพาได้ และคอยดูแลคนอื่นได้ดี นอกจากนี้ ยังตัดสินทุกสิ่งอย่างเที่ยงตรง มองโลกด้วยสายตาตรงไปตรงมา ใครที่คบกับคุณ จะไม่มีวันได้ยินเรื่องโกหกอย่างแน่นอน
11.เดือนพฤศจิกายน : AKRAV AKRAV คือ คนที่มีเสน่ห์ และร้ายกาจ ไม่ใช่คนธรรมดาๆ อย่างแน่นอน คุณคือ คนที่เต็มไปด้วยอารมณ์ ความรุนแรง และลักษณะที่โดดเด่นเป็นเอกลักษณ์ คุณมีเสน่ห์ และเต็มไปด้วยพลังอำนาจจากภายใน รวมถึงความหยิ่ง และเป็นตัวเองพร้อม คุณมักเป็นคนที่ถูกคาดหวังเสมอ จากบุคลิก และลักษณะของคุณเอง และคุณก็มักไม่ทำให้ใครต้องผิดหวังเสียด้วยสิ
12.เดือนธันวาคม : KESHET KESHET คือ ผู้มีความหวัง รอบรู้กว้างขวาง เจ้าปัญญา และเต็มไปด้วยจิตวิญญาณที่เป็นอิสระ คุณคือ คนฉลาด แต่มีลักษณะของเด็กๆ ในตัวค่อนข้างมาก คุณทะเยอทะยาน หาญกล้า และอยากได้สิ่งดีๆ ให้กับชีวิต อย่างไรก็ตาม คุณคือคนที่พร้อมจะทำงานหนัก และจริงจังกับสิ่งที่คุณได้เลือก ซื่อสัตย์ และอดทน รวมถึงการทำงานโดยไม่ย่อท้อ หรือปริปากบ่น
ขอบคุณข้อมูลจาก http://www.tlcthai.comขอบคุณภาพประกอบจาก Photos.com