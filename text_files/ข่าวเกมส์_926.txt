 สวัสดีเพื่อน ๆ ชาว Genshin Impact ที่น่ารักทุกคน ก่อนหน้านี้มีการหลุดของข้อมูลขนานใหญ่ของ Patch 2.6 เดี๋ยวผมจะมาเอารูปให้ดูกันครับว่าเขาลืออะไรกันบ้าง
 
การ Rerun ของ Kazuha
ตัวละครที่ใครหลายคนเฝ้ารอ กับเทพลมที่แท้ทรูโคตรตัว Support สุดเดือดที่ไปได้กับทุกทีม และตัวเขาจะมีเนื้อเรื่องของตัวเองอีกครั้งใน Patch 2.6 ครับหลังจากหลุดโผว่าจะมาใน 2.5 แล้วถูกแทนที่ด้วย Raiden และ Kokomi ก็คงต้องมารอลุ้นกันอีกทีครับใน Patch 2.6
 

Heizou
มาถึงคิวพ่อหนุ่มยอดนักสืบกันบ้าง เราคงรู้กันดีแล้วว่าตัวเขานั้นมีเนื้อเรื่องเกี่ยวพันกับ Kujou Sara ในฐานะนักสืบที่ทำงานประสานให้กับสำนัก Tenryou ยังไงก็ตามตัวเขานั้นมีโปรแกรม ที่คาดว่าอาจจะโดนเลื่อนไปหลัง Patch 2.6 กันเลย และหลายฝ่ายที่คาดการณ์กันไว้ว่า...ตัวเขาจะมีหนวดนั้น ก็คงต้องบอกว่าไม่มีแน่ จากคำยืนยันของวาฟเฟิล

Artifact ใหม่
Artifact Set ใหม่ยังไม่เป็นที่ทราบแน่ชัด ในเรื่องของความสามารถ แต่จะมีแน่นอนและเป็นที่คาดการณ์ว่าจะเป็น Artifact Set ที่มาช่วยหนุนความสามารถของ Ayato และก็ Yae อีกด้วย...มาเมื่อไรผมจะรีบนำมาให้ดูครับ

เทศกาลสุดอลังการใน Inazuma
ใน Patch 2.6 เทศกาลของ Inazuma ถือว่าเป็นเทศกาลใหญ่ระดับที่สร้างความ Impact !! ทีเดียวซึ่งเป็นที่คาดการณ์กันว่า อาจจะมีคุณภาพที่ดีไม่แพ้เทศกาลเมือง Liyue กันเลย

Yoimiya 
ต่อมาที่เรื่องของ Yoimiya ก็ถูกคาดการณ์ในบางสำนักว่าอาจจะถูก Rerun ซึ่งตัวเธอนั้นจะมีการเข้ามาช่วยและมีบทบาทในเทศกาล Patch 2.6 ด้วย

Chasm 
พื้นที่ของ Chasm จะถูกเปิดให้เล่นในบางส่วนใน Patch 2.6 แต่ยังไงก็ตามมันยังไม่เป็นที่แน่นอนต้องรอช่วง Beta อีกทีหนึ่งถึงจะสามารถฟันธงได้

ระบบขี่ม้าสู้กัน
งานเทศกาลการขี่ม้าสู้กันนั้นจะถูกมีขึ้นใน Patch 2.6 แน่นอนว่ามันยังเป็นเพียงแค่คำใบ้จากผู้ขุด แต่ก็ถือว่าเป็นอะไรที่รอคอยและเรียกร้องกันมาอย่างยาวนาน กับระบบการขี่สัตว์ แล้วแม้ว่ามันจะเป็นเทศกาล เพื่อนำม้ามาขี่เพื่อต่อสู้กัน แต่เราก็ยังไม่สามารถรู้ได้ว่า ระบบนี้จะถูกนำเข้ามาในตัวเกมหลักจริง ๆ หรือไม่ (คล้ายระบบตกปลาหรือเปล่า) คงต้องรอคอยดูกันต่อไป

รวมคำใบ้จากนักขุด
จากคำใบ้ในภาพมุมซ้าย มีการคาดการณ์คำว่ามันคืออิฐ ที่ใช้ในการสร้างสรรค์ในเกม Minecraft หรือเปล่า ก็ยังไม่เป็นที่แน่ชัดว่าคืออะไรกันแน่ แต่บอกได้ว่า Genshin Impact ค่อนข้างขยันในการนำรูปแบบการเล่นใหม่ ๆ เข้ามาให้เราได้สนุกกัน และถ้าเป็นแนว Minecraft ก็มีโอกาสเป็นไปได้เพราะอะไร ? กิจกรรมใหม่ที่ผมให้เพื่อน ๆ ได้อ่านก่อนหน้านี้ก็สามารถที่จะสร้างด่านท้าทายให้เพื่อนเล่นได้ ระบบการจัดวางออกแบบก็ดูละเอียดทีเดียว หากจะนำแนว Minecraft มาใส่ก็ไม่ได้เกินจริง

ธาตุไม้ที่รอคอย
 แม้ว่าธาตุไม้จะอยู่ใน Project การสร้างสรรค์จากของผู้พัฒนาเกม และคาดว่าน่าจะเป็นธาตุที่น่าสนใจ แต่ยังไงก็ตามธาตุไม้ถูกคาดการณ์ว่าจะไม่มาจนกว่าจะขึ้น Patch 3.0 นู่นเลยแต่ทั้งนี้ทั้งนั้นข้อมูลทั้งหมดนี้ คงจะต้องดู Official เป็นคำตอบสุดท้ายครับผม