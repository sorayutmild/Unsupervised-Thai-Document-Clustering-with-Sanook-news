(3 ก.ย.) ภายหลังเจ้าหน้าที่ตำรวจได้ควบคุมตัว นายวรยุทธ อยู่วิทยา อายุ 27 ปี ลูกชายของ นายเฉลิม อยู่วิทยา ผู้บริหารเครื่องดื่มชูกำลังยี่ห้อหนึ่ง มาสอบปากคำที่ สน.ทองหล่อ 
ทั้งนี้ นายวรยุทธ อยู่วิทยา ให้การรับสารภาพว่า เป็นคนขับรถสปอร์ตคันดังกล่าวจริง พร้อมกับเผยว่าระหว่างเกิดเหตุแอร์แบคแตก ทำให้เกิดควันตนเองจึงไม่รู้ตัวว่าลากรถได้ลากร่างของ ด.ต.วิเชียร มาด้วย
ล่าสุดเจ้่าตัวได้ส่งทนายยื่นวงเงินประกัน 5 แสนบาท โดยทนายบอกสาเหตุที่ นายวรยุทธ ขับรถกลับบ้านนั้นไม่ได้เจตนาหลบหนี แต่ตกใจจึงกลับบ้านเพื่อบอกครอบครัวและจะมามอบตัว ส่วนเรื่องนำพ่อบ้านดูแลรถมารับผิดแทนนั้นทางครอบครัวไม่รู้เรื่องด้วย
ด้าน พล.ต.ท.คำีรณวิทย์ เปิดเผยเหตุการณ์ขณะนำกำลังเข้าตรวจค้น ผมมีหมายค้นมา พอได้หมายค้นผมก็ดำเนินการเลย ซึ่งผมได้เตรียมกำลังไว้หมดแล้วอย่างในภาพที่สื่อมวลชนเห็น ผมไม่สนใจว่าคุณจะมอบตัวหรือไม่แต่ผมพอได้หมายก็นำกำลังเข้าตรวจค้นเลยแต่ยังไม่ทันค้น ทางเจ้าของบ้านให้ความร่วมมือดีไำตัวคนขับมาลงไปให้สอบสวน
ส่วนเรื่องที่มีการพยายามนำบุคคลอื่นมาสวมรอยนั้น พล.ต.ท.คำรณวิทย์ บอกว่า ผมรับไม่ได้เป็นอย่างมาก มีการนำคนในบ้านมาสวมรอยแทนจากการตรวจสอบ ทราบคือ นายสุเวศ หอมอุบล อายุ 45 ปี ซึ่งเป็นพ่อบ้านดูแลรถ แต่จากการสอบปากคำและตรวจร่างกายไม่พบบาดแผลและร่องรอยจากการเกิดอุบัติเหตุ อีกทั้ง เจ้าตัวยังไม่สามารถให้รายละเอียดเกี่ยวกับเหตุการณ์ได้ จึงเชื่อว่าไม่ใช่ผู้ต้องหาตัวจริง โดนข้อหาแจ้งความเท็จ และในเรื่องนี้ผมได้ตั้งคณะกรรมการสอบสวนไปแล้วและได้สั่งให้ไปช่วยราชการทันที 

เด้ง สวป.ทองหล่อ ช่วยเหลือผู้ต้องหา พาแพะมอบตัว 
วรยุทธ์ อยู่ิวิทยา ลูกชายเฉลิม อยู่วิทยา
รถสปอร์ตหรูซิ่งย่านทองหล่อ ชนตำรวจแล้วหนี
ตระกูลอยู่วิทยา กับธุรกิจแสนล้าน
รู้จัก Ferrari FF ม้าลำพองผู้พิฆาต ดต. วิเชียร
 
 
 