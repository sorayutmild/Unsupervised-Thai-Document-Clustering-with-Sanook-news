
(คลิปข่าวบันเทิง Sanook! TV ฟังต่อเนื่อง แถลงทั้งน้ำตายอมรับภาพหลุด 2/2)
หลังจากที่มีภาพหลุดหนุ่มคล้าย บอย ปกรณ์ กับสาวปริศนาที่เกาหลี โดยเม้าท์ว่าทั้งคู่มีความสัมพันธ์ลึกซึ้งกันจนเป็นที่วิพากษ์วิจารณ์กันในช่วงหลายวันที่ผ่านมา ล่าสุดในวันนี้ "บอย ปกรณ์ ฉัตรบริรักษ์" เดินทางมาเปิดใจแถลงข่าวพร้อมคุณแม่งามทิพย์ ฉัตรบริรักษ์ ที่อาคารมาลีนนท์ พร้อมด้วยคุณสมรักษ์ ณรงค์วิชัย รองกรรมการผู้จัดการฝ่ายผลิตรายการช่อง 3 ที่มาให้กำลังใจ
โดยหนุ่มบอย แถลงข่าวทั้งน้ำตา ออกมายอมรับแบบแมนๆว่าคนในภาพเป็นตัวเองจริง ไม่ทราบว่าใครเป็นคนปล่อยภาพ ยอมรับว่าคุยกันจริงในไลน์ แต่ตอนนี้ไม่ได้ติดต่อกันเลย ขอไม่พูดถึงรายละเอียดเเพราะเกี่ยวข้องกับบุคคลที่สาม ตลอดเวลาตัวเองสับสนและสภาพจิตใจไม่ดีเลย ขอโทษกับทุกคน ทุกฝ่าย ขอโทษทั้งนาย เพื่อนๆ รวมถึงแฟนคลับ ในความผิดพลาดที่เกิดขึ้น ที่ทำให้ทุกคนต้องผิดหวัง เหตุการณ์ครั้งนี้ถือเป็นบทเรียนราคาแพง ในการใช้ชีวิตต่อไป ต่อไปถ้าจะมีอะไรเกิดขึ้นก็ต้องยอมรับ และจะไม่ทำอะไรแบบนี้อีก
ส่วนคุณแม่งามทิพย์ กล่าวว่า ตอนมีข่าวลูกชายก็เข้ามาปรึกษา และภูมิใจที่ลูกชายเป็นคนที่กล้าทำกล้ารับ ลูกทำผิดก็ให้ยอมรับผิด สมเป็นลูกผู้ชาย ให้อภัยกับความผิดพลาดของลูก
ด้าน คุณสมรักษ์ ณรงค์วิชัย รองกรรมการผู้จัดการ ไทยทีวีช่องสาม กล่าวว่า น้องมาปรึกษาก็ให้กำลังใจและแนะนำให้แถลงต่อผู้สื่อข่าวทีเดียวเรื่องราวจะได้จบ เตือนว่าต่อไปทำอะไรให้มีสติ ส่วนเรื่องงานก็ยังเหมือนเดิม ตลอดการแถลงข่าว บอย ปกรณ์ร่ำไห้ พร้อมยกมือไหว้ขอโทษตลอดเวลา และหลังจบสิ้นการแถลงข่าว ก็ลงไปพบแฟนคลับที่มารอให้กำลังใจเป็นจำนวนมาก
กล้าทำกล้ารับแบบนี้ แมนมากๆ ทีมข่าว Sanook! News ก็ขอเป็นกำลังใจให้หนุ่มบอยเช่นกันนะจ๊ะ
>>อ่านต่อ เปิดบ้านบอย ปกรณ์ อบอุ่นมาก 
>>อ่านต่อ เปิดดวง บอย ปกรณ์ ฉาวเพราะภาพหลุด