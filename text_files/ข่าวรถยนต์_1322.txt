       หลังจากก้าวย่างขึ้นปีใหม่ 2011 มา นี้บรรดาค่ายรถยนต์ หลายเจ้าต่างก็เริ่มเกมการตลาดกันอย่างคึกคัก  โดยเฉพาะการปรับเปลี่ยนโฉมรถยนต์ให้ทันสมัยมากยิ่งขึ้น  ซึ่งล่าสุดนี้ก็เป็นคิวของรถยอดนิยมของตลาดรถซิตี้คาร์หรือซับคอมแพ็ค 
      ด้วยความที่รถรุ่นนี้ถือเป็นรถรุ่นแรก แถมเมื่อนับยอดจำหน่าย130,00  คันตั้งแต่เปิดตัวในบ้านเรา  ถือว่าเป็นเรื่องที่ปฏิเสธไม่ได้ว่ารถยนต์ซับคอมแพ็ครุ่นนี้  เป็นรถที่ท๊อปฮิตของตลาด และหลังจากการปรับปรุงครั้งล่าสุด เมื่อช่วงปี  2009 ครั้งนี้ ถือเป็นการปรับเปลี่ยนรถรุ่นใหม่อีกครั้งที่หลายคนจับตามอง

    การออกมาเปิดตัว New! Honda Jazz ใหม่ โฉมเปลี่ยนแปลง หรือ Minorchanged  ประจำ ปี 2011 นับเป็นเกมการตลาดแรกจากค่ายรถยนต์ ฮอนด้า หลังจากมีการเผย 3 แผน  ใหญ่ ซึ่ง การออกมาเปิดตัวครั้งนี้ ก็อยู่ในเกมเดินหน้าดันยอด  ที่จะมีทีเด็ดอีกครั้งในช่วง มอเตอร์โชว์  ส่วนอีกหนึ่งที่มีการเปรยออกมานั้น ยังไม่แน่ใจว่าจะทันปีนี้หรือไม่
   เมื่อพูดถึง Honda Jazz ใหม่ นั้น การออกมาปรับโฉมครั้งนี้ ดูเหมือน Honda ตั้งใจ ทำการบ้านมาเป็นอย่างดี เพื่อพยายามตอบสนองลูกค้า ที่กำลังมองหารถซิตี้คาร์   และเป็นการขยับเพิ่มมากยิ่งขึ้นเพื่อเสริมช่องว่างในตลาดสำหรับรถอีโค่คาร์ ที่กำลังจะมาในเร็วๆนี้

    ภายนอก New! Honda Jazz ใหม่  ยังคงมาพร้อมกับ รูปร่างตัวถังทรง แฮทช์แบ็ค 5 ประตู  ในรูปทรงดั้งเดิมที่ได้รับการตอบโจทย์ให้ดีขึ้นทางด้านความสปอร์ตโดยการเติม เส้นสายของตัวรถให้มีความพริ้วไหวขึ้น เล็กน้อย ตั้งแต่  กันชนหน้าดีไซน์ใหม่แบบสปอร์ต พร้อมไฟตัดหมอก ควบคู่กับ  กระจังหน้าแบบสปอร์ต ที่ลงตัวทางด้านด้วยไฟหน้าดีไซน์ใหม่  ที่ดูแล้วก็ไม่แตกต่างจากรุ่นก่อนหน้านี้มากนัก


     ด้านข้างไม่ได้มีการเสริมเติมแต่งอะไร แต่บั้นท้ายรุ่นนี้ได้รับการปรับแต่งให้งดงามมากยิ่งขึ้น เริ่มจากไฟท้ายใหม่แบบ LED ที่มาพร้อมไฟเบรกดวงที่ 3 แบบ LED ก่อนท้ายสุดสวม กันชนหลังแบบสปอร์ต ที่ดูดีพอสมควรเลยทีเดียว แถมยังมีปลอกท่อไอเสียแสตนเลสด้วย โดยมีการแนะนำสีใหม่ Billiant Orange Metallic ที่ตอนแรกทราบมาว่าเป็นสีส้ม แต่เอาเข้าจริงเหมือนสีทองแดงมากกว่า
      เรื่องเครื่องยนต์นั้น ขุมพลัง 1.5 ลิตร ยังเป็นหัวใจหลักในการขับเคลื่อน  ที่มีพละกำลังสูงสุดในตลาดมากถึง 120 แรงม้า ที่ 6,600 รอบ ต่อนาที  พร้อมแรงบิดที่ตอบสนองทันใจกว่า 14.8 กิโลกรัม-เมตร ที่ 4,800 รอบต่อนาที  ให้การขับขี่ที่คล่องแคล่วว่องไว และเหมาะสมมากยิ่งขึ้น  ด้วยการออกแบบลดการเสียดทานในกระบอกสูบ แถมถ้าใครมองหาการประหยัดพลังงาน  รถรุ่นนี้รองรับการเติมพลังงานทางเลือก E20 ด้วย

     ด้านการส่งกำลังนั้นยังมาพร้อม 2 ทางเลือก คือระบบเกียร์อัตโนมัติ 5 สปีด  ควบคุมด้วยระบบอิเล็กทรอนิกส์ Grade Logic Control พร้อม Direct control และ Shift hold System  ที่ให้การตอบสนองเร้าใจการขับขี่และเช่นเดิม โดยในรุ่นท๊อปยังมาพร้อมระบบ Paddle shift ส่วนในรุ่น S นั้น ระบบเกียร์ธรรมดายังมีให้เลือกตามความชอบ เพียงแต่อาจรอนานนิดหน่อยเท่านั้น
       ภายในมีการเปลี่ยนแปลงหลายอย่างภายใน ห้องโดยสารของ Honda Jazz 2011 เริ่ม ตั้งแต่ เบาะนั่งดีไซน์สปอร์ตใหม่ให้ความผ่อนคลายในการเดินทางมากยิ่งขึ้น  ต่อด้วยการเดินทางมีความสนุกสนานยิ่งขึ้นกับระบบเครื่องเสียงแบบโมดูลพร้อม ระบบปรับเสียงอัตโนมัติ SVC ที่ยังมีช่องเชื่อมต่อ USB ไว้ สำหรับคนขี้เบื่อและช่องต่อไฟสำรอง  ที่ตรงหน้าคนขับมาตรวัดเรืองแสงสีส้มพร้อมมาตรวัดอัตราสิ้นเปลืองน้ำมัน  ที่ให้ความลงตัวทางด้านสปอร์ต อาจเป็นที่ชื่นชอบของใครหลายๆ คน


     เรื่องความปลอดภัยในรถรุ่นนี้ก็ดีมากขึ้น และมั่นใจได้ยิ่งขึ้น กับการเพิ่ม 2 มาตรฐานใหม่ เข้ามาในรถทุกรุ่น  โดยเฉพาะถุงลมคู่หน้า Dual SRS ช่วยคุณปลอดภัยยามเกิดอุบัติเหตุ แต่ก่อนหน้านั้น ถ้าดวงไม่ซวยจริง ระบบเบรก Abs พร้อม เสริม แรงเบรก EBD ถือเป็นของขวัญประจำปีกระต่ายจากค่ายนี้ และเรามีข่าวดีที่อยากจะบอกว่า New! Honda Jazz ใหม่ ทุกรุ่น จะมาพร้อมชุดดิสก์เบรก 4 ล้อ จากโรงงาน โดยด้านหน้าเป็นแบบจานระบายความร้อน ในขณะที่ด้านหลังอาจจะธรรมดาๆ แต่ก็น่าสนใจไม่น้อยเลยทีเดียว


       นอกจาก 2 มาตรฐานใหม่ที่เรากล่าวไปแล้วนั้น  Honda Jazz ใหม่ ยังคงเต็มไปด้วยระบบความปลอดภัยอื่นๆ อีกมาก ทั้งเข็มขัดนิรภัย พร้อมการรั้งดึงกลับอัตโนมัติ  ส่วนความปลอดภัยเสริมนั้น Honda Jazz 2011 มาพร้อม ระบบ Immobilizer Key ในรถทุกรุ่น ที่ได้รับการติดตั้งสัญญาณกันขโมยเรียบร้อยหมดแล้ว ให้ความมั่นใจยิ่งขึ้นในความปลอดภัยชีวิตของผู้ขับขี่    
    ทั้งหมดนี้เป็นเรื่องที่ได้เกิดขึ้นใน New! Honda Jazz ใหม่ โฉมเวอร์ชั่น 2011 ที่สงนราคาเริ่มต้นที่ 590,000 บาท และสูงสุดที่ 715,000 บาท สามารถดูได้ตามตารางราคาจำหน่ายด้านล่างได้เลย 

ตารางราคาจำหน่าย New! Honda Jazz 2011  
Honda Jazz 2011 รุ่น S M/T ราคา  590,000 บาท
Honda Jazz 2011 รุ่น S A/T ราคา  630,000 บาท
Honda Jazz 2011 รุ่น V A/T ราคา 660,000 บาท
Honda Jazz 2011 รุ่น SV A/T ราคา 715,000 บาท
 
Sanook! Auto Comment 
    แม้เราต้องขอบอกว่า Honda Jazz ใหม่ มีราคาเพิ่มขึ้นมากกว่า ที่คาดการณ์เอาไว้ในรุ่นท๊อป แต่ต้องยอมรับว่าเป็นเรื่องดี ที่ Honda ยัด ดิสก์เบรก ABS และ แถมถุงลมคู่หน้ามาในรถทุกรุ่น ราคาที่เพิ่มขึ้นสูงสุด 30,000 บาท  พร้อมการตบแต่งที่ทันสมัยยิ่งขึ้นถือเป็นอะไร เราคงจะต้องมองกันดี  โดยเฉพาะรายละเอียดการตบแต่ง
 