ความเคลื่อนไหวของทีมวอลเลย์บอลสาวไทย ชุดสู้ศึกเวิลด์ กรังด์ปรีซ์ 2015 หลังจบการแข่งขันในสนาม 2 ที่นครเซา เปาโล ประเทศบราซิล ก่อนจะบินมาแข่งสนาม 3 ที่ประเทศฮ่องกง โดยออกเดินทางตั้งแต่วันที่ 12 กรกฎาคมที่ผ่านมานั้นล่าสุด เมื่อช่วงบ่ายวันที่ 14 กรกฎาคม ทั้งหมดได้บินมาถึงประเทศฮ่องกงเรียบร้อยแล้ว ด้วยสายการบินคาร์เธ่ย์ แปซิฟิค เที่ยวบิน CX640 โดยบินมาจากกรุงโดฮา ประเทศกาตาร์ โดยใช้เวลาเดินทางจากบราซิลถึงฮ่องกง ทั้งหมด 23 ชั่วโมงทันทีที่ไปถึง ปรากฎว่าเจ้าหน้าที่ตรวจคนเข้าเมือง ไม่ยอมให้ทีมสาวไทยออกจากสนามบิน โดยให้เหตุผลว่า ถ้ามาในฐานะนักท่องเที่ยวไม่ต้องใช้วีซ่า แต่ถ้ามาแข่งขันกีฬา จะต้องใช้วีซ่าหรือใบรับรองจากองค์กรที่จัดแข่งขันซึ่งระหว่างนั้นนักกีฬาก็อธิบายให้กับเจ้าหน้าที่ว่ามาแข่งทุกครั้งไม่เคยใช้วีซ่า แต่ทางตม.ก็ไม่ให้ผ่าน เนื่องจากว่าต้องทำตามหน้าที่ จนกระทั่ง "โค้ชอ๊อต" เกียรติพงษ์ รัชตเกรียงไกร หัวหน้าผู้ฝึกสอน ได้เดินตามมาทีหลังพร้อมนำเอกสารมายืนยันกับตม. ก่อนทั้งหมดจะออกมาได้ โดยมีเจ้าหน้าที่ฝ่ายจัดการแข่งขันรอต้อนรับอยู่ด้านนอก ขณะที่ทีมชุดนี้ มีผู้เล่นทั้งหมด 12 คน ประกอบไปด้วย วิลาวัลย์ อภิญญาพงศ์, ปลื้มจิตร์ ถินขาว, นุศรา ต้อมคำ, อรอุมา สิทธิรักษ์, ปิยะนุช แป้นน้อย, มลิกา กันทอง, อัจฉราพร คงยศ, หัตถยา บำรุงสุข, ฐาปไพพรรณ ไชยศรี, พรพรรณ เกิดปราชญ์, ชัชชุอร โมกศรี และ พิมพิชญา ก๊กรัมย์ขณะเดียวกัน ก็จะมี 2 ผู้เล่นอย่าง วรรณา บัวแก้ว และ จรัสพร บรรดาศักดิ์ บินตามไปสมทบที่ฮ่องกงด้วย โดยออกเดินทางไปเรียบร้อยแล้ว ทำให้ทีมสาวไทยในสนามนี้ จะมีผู้เล่นทั้งหมด 14 คน เท่ากับที่สนามแรก ที่แข่งในอินดอร์ สเตเดี้ยมขณะที่ "โค้ชอ๊อต" เกียรติพงษ์ รัชตเกรียงไกร หัวหน้าผู้ฝึกสอนเผยว่า ทั้งหมดเหนื่อยจากการเดินทางมาก ส่วนวันนี้ก็จะให้ทุกคนพักผ่อนเต็มที่ ซึ่งในวันพรุ่งนี้ (15 ก.ค.) จะมีกิจกรรมอีกมากมายรออยู่สำหรับสถานการณ์ของทีมตบสาวไทยในตอนนี้หลังจบไปแล้ว 2 สนาม แข่งทั้งหมด 6 นัด ชนะ 3 นัด และแพ้ 3 นัด มี 8 คะแนน อยู่อันดับ 7 ของตารางรวม ขณะที่โปรแกรมการแข่งขันในสนามที่ 3 มีดังต่อไปนี้16 กรกฎาคม19.30 น. ไทย พบ จีน17 กรกฎาคม 17.30 น. ไทย พบ สหรัฐอเมริกา18 กรกฎาคม  16.30 น. ไทย พบ ญี่ปุ่นโดยเวลาดังกล่าวเป็นเวลาตามประเทศไทย และทั้ง 3 นัดช่อง 7 สีถ่ายทอดสดเช่นเคย