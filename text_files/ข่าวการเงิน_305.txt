โลกโซเชี่ยลแชร์ ประกันสังคม "ม.33-ม.39-ม.40" รับเงินเยียวยาเข้าบัญชีสิ้นเดือน พ.ค. นี้ คนละ 5,000 บาท สำนักงานประกันสังคมตอบชัด ข่าวปลอม ย้ำโครงการฯ เยียวยาจบไปเมื่อเดือน มี.ค. 65
จากกรณีโลกโซเชี่ยลมีการแชร์ข้อมูลต่อๆ กันมาว่า ผู้ประกันตนมาตรา 33 มาตรา 39 และมาตรา 40 ได้รับเงินเยียวยาเข้าบัญชีในสิ้นเดือน พ.ค. 65 อีกคนละ 5,000 บาท นั้น ล่าสุดสำนักงานประกันสังคม กระทรวงแรงงาน ได้ตรวจสอบข้อเท็จจริงและชี้แจงว่า สำนักงานประกันสังคมไม่มีนโยบายแจกเงินเยียวยา 5,000 บาท ให้กับผู้ประกันตนทุกมาตรา
สำนักงานประกันสังคม เคยมีโครงการเยียวยาผู้ประกันตนอยู่ 3 ประเภท คือ

โครงการเยียวยานายจ้างและผู้ประกันตนมาตรา 33 ในกิจการที่ได้รับผลกระทบจากมาตรการของรัฐในพื้นที่ควบคุมสูงสุดและเข้มงวด
โครงการเยียวยาผู้ประกันตนมาตรา 39 และมาตรา 40
โครงการเยียวยาผู้ประกันตนในกิจการสถานบันเทิง และผู้ประกอบอาชีพอิสระ ที่ทำงานเกี่ยวข้องกับสถานบันเทิง ที่ได้รับผลกระทบจากมาตรการของรัฐ

โดยโครงการทั้งหมดนี้ได้สิ้นสุดระยะเวลาตั้งแต่เดือน มี.ค. 65 ที่ผ่านมา และขอประชาชนอย่าหลงเชื่อ และไม่ส่งข้อมูลดังกล่าวต่อในช่องทางสื่อออนไลน์ และเพื่อให้ประชาชนได้รับข่าวสารจากสำนักงานประกันสังคม ติดตามได้ที่เว็บไซต์ www.sso.go.th หรือสายด่วนกระทรวงแรงงาน 1506
บทสรุปของเรื่องเยียวยาประกันสังคมนี้คือ : สำนักงานประกันสังคมไม่มีนโบายแจกเงินเยียวยา สำหรับผู้ประกันตนมาตรา 33 ผู้ประกันตนมาตรา 39 และผู้ประกันตนมาตรา 40 เดือนละ 5,000 บาท มีเพียงโครงการเยียวยา 3 ประเภทเท่านั้น ซึ่งได้สิ้นสุดโครงการไปแล้วตั้งแต่เดือน มี.ค. 65
หน่วยงานที่ตรวจสอบ : สำนักงานประกันสังคม กระทรวงแรงงาน
