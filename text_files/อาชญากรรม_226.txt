หลังจากเมื่อวานนี้ (30 พ.ค.) ผกก.สภ.เขาสวนกวาง ได้สอบปากคำนางสาคร (ขอสงวนนามสกุล) อายุ 62 ปี ของ น.ส.ปรียานุช หรือ เปรี้ยว ผู้ต้องหาฆ่าหั่นศพ น.ส.วริศรา หรือ แอ๋ม ซึ่งเพจเฟซบุ๊ก อีจัน ก็ได้เผยแพร่สัมภาษณ์เปิดใจคุณแม่ ซึ่งทำให้ชาวสังคมออนไลน์ต่างสะเทือนใจ เมื่อต้องเห็นคนเป็นแม่มารับรู้ว่าลูกสาวที่ตนเองภูมิใจ ต้องตกเป็นฆาตกรฆ่าคนตายอย่างโหดเหี้ยม ใจความว่า...
"ลูกเป็นคนดีคนนึงค่ะ ไม่เคยทำให้แม่หนักใจ คือแกไปคบเพื่อนไม่ดี เพื่อนชวนไปนู่นไปนี่ แม่ก็ไม่รู้เขาไปไหนกันในแต่ละวัน แม่ก็อยู่บ้านทำไร่ทำสวนไป ลูกให้ความหวังว่าจะทำบ้านให้ ส่งเงินให้ทุก 10 กว่าวัน ส่งมาให้ช่าง ซื้อของอะไรเข้าบ้าน อุปกรณ์การก่อสร้าง"
"มอบตัวเถอะลูก หนักจะได้เป็นเบา พ่อกับแม่รักลูกเสมอ อภัยให้ลูก ลูกจะทำอะไรช่าง แม่อภัยให้ ขอให้มามอบตัวนะลูกนะ"
นอกจากนี้ ในโลกออนไลน์ ก็ได้มีการแชร์ภาพจากเฟซบุ๊กของ น.ส.เปรี้ยว ที่มักจะลงภาพบ้านที่กำลังสร้าง โดยเธอเคยลงข้อความเกี่ยวกับบ้านและครอบครัวไว้ว่า...
"ชีวิตคนเรา. จะเหนื่อยจะท้อแค่ไหน ไม่ว่าอุปสรรคข้างหน้าจะเป็นอย่างไร ชีวิตเราคือ #ห้ามท้อ #ห้ามถอย เหนื่อยได้ พักได้ แต่อย่านาน #เราต้องสู้ต่อไป แม่นั่งเฝ้าบ้านหลังใหม่ทุกวันเลย อีกนิดเดียว #ใกล้เสร็จแล้ว อาจจะไม่ใหญ่โตแต่มันคือน้ำพักน้ำแรงของเปรี้ยวคะ ภูมิใจในตัวเอง #ครอบครัว"
สำหรับความคืบหน้าล่าสุด น.ส.เปรี้ยว รวมถึงผู้ร่วมก่อเหตุ อีก 3 คน คือ น.ส.เอิร์น และ น.ส.แจ้ ยังคงหลบหนีอยู่ ตำรวจไทยได้ประสานกับทางการเมียนมา ตามล่าตัวมาดำเนินคดี หากมีความคืบหน้าจะรายงานให้ทราบต่อไป