หลังจากเสร็จสิ้นพิธีพระราชทานเพลิงศพ เป็นกรณีพิเศษ ของพระเอกหนุ่ม "ปอ ทฤษฎี สหวงษ์" อีกหนึ่งคนสำคัญอย่าง "โบว์ แวนดา" ภรรยาสาวของปอ ก็ได้ออกมาเปิดใจสั้นๆ กับผู้สื่อข่าว ถึงแพลนชีวิตในอนาคตทั้งของตนเอง และ "น้องมะลิ" ลูกสาว วัย 2 ขวบ ว่า
"หลังจากนี้ก็จะยังคงเปิดโทรศัพท์ของ ปอ ไว้ตลอดไปจะไม่มีวันปิด ส่วนอินสตาแกรมก็ยังคงเปิดเอาไว้เหมือนเดิมเพื่อเมื่อถึงวันที่น้องมะลิโตขึ้นเขาจะได้เห็นสิ่งๆ ที่พ่อเขาเคยโพสต์ อีกอย่างคือทุกครั้งที่ปอลงรูปในนั้นมันก็จะมีความหมายของแต่ละเหตุการณ์ตลอด
ส่วนรูปน้องมะลิพี่ก็จะอัพเดทผ่านทางอินสตาแกรมให้คนที่รักน้องได้ดูอยู่เรื่อยๆ และสำหรับงานในวงการถ้าหาก ณ ตอนนี้มีคนติดต่อเข้ามาให้ออกงาน ก็ต้องให้อาน้ำอ้อยเป็นคนช่วยดูแลและตัดสินใจ ส่วนในอนาคตถามว่าจะให้น้องมะลิเข้ามาในวงการหรือไม่ อันนี้ก็ต้องขึ้นอยู่กับน้องมะลิเองว่าเขาจะยินดีหรือเปล่า
นอกจากแล้วเรื่องโรงเรียน อีก 4 เดือน น้องมะลิ ก็จะเข้าโรงเรียนเตรียมอนุบาลแล้ว ซึ่งเป็นโรงเรียนในกรุงเทพฯ"
ทั้งนี้ โบว์ แวนดา บอกกับผู้สื่อข่าวในช่วงท้ายว่า หากตนเองเข้มแข็งแล้ว เราค่อยมาคุยกันนะ