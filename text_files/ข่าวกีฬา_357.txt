เชื่อเลยว่าหากย้อนกลับไปซักประมาณ 20 ปี ที่แล้ว เอ่ยชื่อของ "อัลเฟรด" เนติพงษ์ ศรีทองอินทร์ แฟนบอลในประเทศไทยจะไม่มีใคร ไม่รู้จักแน่นอน เพราะอดีตศูนย์หน้าทีมชาติไทย ลูกครึ่งไทย-ฝรั่งเศส โด่งดังเป็นพลุแตกจากการจับคู่กับ "ซิโก้" เกียรติศักดิ์ เสนาเมือง ไล่ล่าประตู พร้อมทั้งคว้าแชมป์ฟุตบอลชาย ซีเกมส์ 1995 ที่เชียงใหม่ แต่เพียงเวลาไม่นาน ดาวยิงจากสโมสรธนาคารกสิกรไทย ในวัย 25 ปี ก็ตัดสินใจหันหลังให้กับวงการลูกหนัง โดยทิ้งสถิติในนามทีมชาติไว้ที่ 25 ประตู จากการลงเล่น 55 นัด ด้วยเหตุผลส่วนตัวที่เบื่อวงการลูกหนัง และอยากหาความท้าทายใหม่ๆให้กับชีวิต ด้วยการเทิร์นโปรเป็นนักกอล์ฟอาชีพก่อนที่ล่าสุดเจ้าตัวจะเปิดใจกับทาง Sanook.com ถึงสาเหตุของการหวนคืนสู่วงการลูกหนังอีกครั้ง ด้วยการเป็นโค้ชให้กับ ทีมชาติไทยชุดหญิงรุ่นอายุไม่เกิน 19 ปี และเส้นทางในอนาคตของเจ้าตัวในวัย 44 ปี
