กลายเป็นเรื่องร้อนๆ ที่ทำให้แฮชแท็ก #พีชแพท ในทวิตเตอร์ กลับมาขึ้นเทรนด์อีกครั้งตั้งแต่เช้าตรู่ เมื่อจู่ๆ อินสตาแกรมของอดีตคู่รักที่เพิ่งมีข่าวเลิกกันดังสนั่นเมือง พีช พชร และ แพทริเซีย กู๊ด กลับพร้อมใจกันโพสต์ภาพและข้อความแปลกๆ เหมือนกัน 
โดยภาพที่โพสต์เป็นข้อความในไดเร็กต์หรือกล่องข้อความในอินสตาแกรม เป็นบทสนทนาระหว่างเพื่อนสนิทของครอบครัวพีช ที่ส่งมาให้กำลังใจในการให้สัมภาษณ์เรื่องข่าวเลิกรา พร้อมบอกว่า "เตรียมตัวทิ้งบอมบ์ เอาใจช่วย ไม่ตาย เราต้องรอดสิ พวกมันต้องตาย ไม่ใช่เรา จัดแบบหล่อๆ เลยนะ" ส่วนบุคคลที่สนทนาด้วย ก็ได้ตอบไปว่า สู้ ต้องซ้อมก่อน ส่วนรูปอีกโพสต์หนึ่ง เป็นไดเร็กต์ในอินสตาแกรมของบุคคลปริศนาที่พูดคุยกันเป็นภาษาอังกฤษ ใจความว่า อยากให้แพทได้รับบทเรียน ถ้าเธอควบคุมตัวเองไม่ได้ก็ให้สังคมจัดการ 

ส่วนข้อความในแคปชั่น ระบุว่า...

คนเราจะดีหรือไม่ดีนั้น จุดวัดก็คือการปฏิบัติข้างหน้าและลับหลังผู้อื่น สิ่งนี้แหละจะเป็นการตัดสินตัวเรา สืบเนื่องจากเหตุการณ์ที่ พีช-พชร จิราธิวัฒน์ ให้สัมภาษณ์หลายครั้งและมีผลกระทบต่อสภาพจิตใจของตัว น้องแพทมาก บทสัมภาษณ์และรูปถ่ายอย่างเดียวไม่สามารถทำร้ายคนๆ นึงได้ แต่การให้สัมภาษณ์ในลักษณะให้ประชาชนทั้งประเทศคิดว่าตัวเองปกป้องน้องแพท แต่ที่จริงแล้วแอบขุดหลุมโยนความผิดให้น้องทั้งหมด แบบชนิดว่ามีการเตรียมความพร้อมมาก่อนเป็นขั้นตอน ก็ไม่ต่างอะไรกับการประหารชีวิตคนๆ นึง ทำให้เขาไม่มีที่ยืนในสังคม อย่าลืมว่าคนสองคนเลิกกัน มันก็ต้องเป็นเรื่องของคนสองคน
เรื่องความรักเป็นเรื่องของคนสองคน เมื่อมีเริ่มก็มีจบ มีสมหวังย่อมมีผิดหวัง แต่การที่เราปล่อยให้คนที่เคยคบกัน คนที่เคยรักกันถูกทำลาย ถูกตัดสินจากสังคม เพราะการกระทำของเรา ไม่ใช่วิถีของคนดีที่มีภาวะอันเป็นผู้ใหญ่ หรือ คนที่เติบโตมาจากครอบครัวที่ดีเลย
ครอบครัวจิราธิวัฒน์ เป็นครอบครัวที่ประสบความสำเร็จอย่างมากและเป็นต้นแบบของความพยายาม ต้นแบบของความอุตสาหะ ในประเทศนี้ แต่เสียดายที่มีบุคคลคนนึงกำลังทำลายเกียรติของครอบครัว ด้วยการทำลายชีวิตผู้หญิงคนนึง เพราะแค่เรื่องผู้หญิงคนนึงไม่สนองความรักของตนอง ด้วยการสร้างกระแสทางสังคม กระแสสื่อ ในด้านลบซึ่งจะทำลาย "น้องแพท" ในระยะยาวได้....ต้องให้น้องแพทตายใช่มั้ยคุณถึงจะพอใจ?
อย่างไรก็ตาม หลังโพสต์ภาพและข้อความไปได้ไม่นาน ทั้งคู่ก็ลบภาพดังกล่าวออกจากอินสตาแกรม โดยที่ยังไม่มีความเคลื่อนไหวใดๆ ต่อ โดยชาวโซเชียลมีการตั้งข้อสงสัยว่า อินสตาแกรมของทั้งคู่น่าจะถูกมือดีแฮกและโพสต์ข้อความดังกล่าว 
>> "พีช พชร" ถูกสงสัย ปล่อยภาพหลุด "แพทริเซีย-โน้ต" เปิดใจยังเจ็บจี๊ดๆ ที่ได้เห็น
>> รูปหลุด! "แพทริเซีย-โน้ต" ควงคู่ส่งสายตาหวานทะลุกระจก
>> ลุ้นขึ้นไหม ชาวเน็ตแห่เชียร์ "โบว์ เมลดา" ดามใจ "พีช พชร"
>> "แพทริเซีย" โดนไล่ไทม์ไลน์ แคปชั่นหมีสื่อถึง "โน้ต วิเศษ" มีตั้งแต่ยังไม่เลิก "พีช พชร"
>> เรื่องยังไม่จบ "แพทริเซีย" ถูกปล่อยรูปกับหนุ่มปริศนาอีกรอบ