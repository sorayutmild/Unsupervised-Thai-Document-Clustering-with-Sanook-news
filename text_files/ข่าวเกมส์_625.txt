เกมส์ออนไลน์
      สำหรับเหล่าผู้เล่นเกมออนไลน์นั้นก็เรียกว่ามีอยู่จำนวนไม่ใช่น้อยเลยล่ะ  ที่ยอมยิงไกลไปเล่นเกมเซิร์ฟต่างประเทศกัน  บ้างก็ยอมลงทุนมุดท่อใต้ดินบ้างอะไรบ้าง นั่นก็เป็นเพราะว่ามีเกมใหม่ๆ  สนุกๆ เปิดให้เล่นกันอย่างมากมาย ซึ่งบางเกมจะให้มีผู้ให้บริการต่างๆ  นำเข้าไทยนั้นก็อาจจะเหนื่อยอยู่  เพราะแต่ละเกมนั้นราคาก็มหาโหดแพงแสนแพงเสียเหลือเกิน
เกมส์ออนไลน์
      สำหรับเซิร์ฟต่างประเทศนั้น บางเกมเขาก็ใจดีครับ ไม่ทำการบล็อค IP  ทำให้ชาวต่างชาติสามารถเข้าไปสนุกกันได้ แต่สำหรับบางเกมนั้นก็อาจจะบล็อค  IP เนื่องจากว่าทางผู้ให้บริการอยากให้บริการแค่คนในประเทศเท่านั้น  หรือเหตุผลอื่นๆ ก็ตาม  ซึ่งหนึ่งในสาเหตุหลักที่ต้องทำการป้องกันก็คือเพื่อป้องกันชาวต่างชาติเข้า ไปทำพฤติกรรมที่เราๆ เรียกกันว่า "เกรียน" นั่นเองครับ
เกมส์ออนไลน์
      อาการเกรียนนั้นก็อย่างที่รู้ๆ กันนั่นแหละ ก็คือพฤติกรรมต่างๆ  ที่สร้างความเดือดร้อนรำคาญให้กับผู้อื่นที่ร่วมเล่นเกมกับเราด้วย   ไม่ว่าจะเป็นการโกง, การแจม, ด่าชาวบ้าน และสารพัดสารเพอีกหลายอย่าง  ซึ่งสิ่งเหล่านี้เป็นตัวที่สร้างความเอือมระอาให้กับเหล่าผู้เล่นจำนวนมาก เลยทีเดียว
เกมส์ออนไลน์
      สำหรับเกมที่บล็อคไปแล้วมันก็ถือว่าเป็นเรื่องที่ช่วยไม่ได้ล่ะครับ  เพราะมันสายไปแล้ว  จะไปแก้ตัวยังไงก็ไม่ได้เพราะเขาคงฝังลึกลงไปซีรีบรัมเรียบร้อยแล้ว แต่ที่น่าเป็นห่วงเลยก็คือเกมที่ยังเปิดให้ผู้เล่นประเทศอื่นเข้ามาร่วมเล่นได้นี่แหละ ถ้า ไปก่อเรื่องกันมากๆ  เกิดซักวันเขาทนไม่ไหวจนต้องทำการบล็อคไปแล้วก็จะเป็นการเดือดร้อนผู้เล่น ดีๆ คนอื่น ทำให้เขาต้องอดเล่นเกมสนุกๆ  ไปเพราะเพียงฝีมือคนไม่กี่หยิบมือเท่านั้น   อาการเกรียนที่ต่างชาติไม่ชอบ  โกงเงิน, โกงไอเทม
เกมส์ออนไลน์
      ข้อแรกนี้มีเป็นสิ่งที่เหล่าเกมเมอร์ต่างชาติขยาดมาก  เป็นการโกงของโกงเงินด้วยเทคนิกต่างๆ เช่นแกล้งดีลของแล้วกดยกเลิก  พอดีลใหม่ก็เอาของกากๆ มาใส่แทน หรือว่าเป็นการยื่นหมูยื่นแมวกัน  ซึ่งข้อนี้พี่ไทยเราบางคนเคยไปก่อคดีกันอย่างโชคโชนมาแล้วสมัยเกม Ragnarok  Online ช่วง Beta Test ที่เซิร์ฟญี่ปุ่น  ทำให้พี่ไทยเราดูแย่มากในโลกของเกมออนไลน์ เป็นที่ไม่น่าต้อนรับอย่างยิ่ง  ข้อนี้ต้องขอบอกว่าไม่ใช่ว่าต่างชาติโง่ แต่มันเป็นความไว้เนื้อเชื่อใจกัน  ซึ่งคนปกติเขาไม่ทำกัน พอมาเจอแบบนี้ก็เลยเซ็งไปตามๆ กัน 
 ด่าทอสาดเสียเทเสีย
เกมส์ออนไลน์
      ส่วนข้อนี้อย่าว่าแต่เซิร์ฟนอกเลย เซิร์ฟไทยๆ กันเองก็ไม่ชอบหรอก  ไอ้การที่ไปด่าทอชาวบ้านชาวช่องเขาด้วยความคึกคะนอง บ้างก็ด่าเป็นคำสากลว่า  Fuck บ้าง หรือด่าว่าเป็นคำไทยทับศัพท์บ้าง อย่าคิดว่าเขาไม่รู้ เพราะว่าเกมเมอร์บ้านเขาต้องศึกษาเรื่องนี้มาเป็นอย่างดีอยู่แล้วเนื่องจากเขาไม่ค่อยชอบชาวต่างชาติเสียเท่าไหร่ (จริงๆ คนดีๆ ก็มี แต่ก็เข้าใจน่ะนะ ว่าเจ็บมาเยอะ)  แล้วเรื่องนี้นอกจากพี่ไทยแล้ว พี่ฝรั่งเขาก็ชอบเป็นกัน  ไปเล่นเซิร์ฟญี่ปุ่นแต่ไปด่าเขาว่า Yellow Monkey  ซึ่งเป็นคำที่มะกันเขาพูดดูถูกญี่ปุ่นในสมัยสงครามโลก  (คงไม่มีใครคิดว่าเป็นการชมเป็นพลเอกคิซารุหรอกนะ ฮ่าๆ )   แจม 
เกมส์ออนไลน์
      เกมไหนเด็ด เกมไหนมันส์ มอนส์มักจะเกิดไม่ทันคนตีอยู่รํ่าไป  จึงได้เกิดวัฒนธรรมการแจมเกิดขึ้นบนโลก  ซึ่งแต่ละประเทศนั้นก็มีความซีเรียสที่แตกต่างกันไป  ประเทศไหนแจมกันได้ก็ไม่ว่าอะไร  แต่บางประเทศที่เป็นระเบียบมากเขาก็ไม่พอใจกันล่ะ  พอไม่พอใจปุ๊บแล้วรู้ว่าเป็นชาวต่างชาติล่ะก็ เหอะๆ  เตรียมล้างคอรอโดนแบนสถานเดียว เพราะเขารีพอร์ตกันไวมากๆ   ไม่เคารพกฏ 
เกมส์ออนไลน์
       สำหรับเกมที่มีการตั้งกฎเกณฑ์กันเองเนื่องจากตัวเกมไม่มีระบบรองรับนั้นก็ ต้องอาศัยความร่วมมือจากผู้เล่นทุกคนให้ดำเนินไปได้อย่างสนุกสนาน  ซึ่งบางทีก็จะมีพิมพ์ประกาศกันเอาไว้  แต่มันก็มีบางคนที่ไม่สนใจไม่คิดที่จะอ่าน  บางคนก็อ่านไม่ออกเพราะไม่รู้ภาษา ก็เลยไม่ได้ทำตามกฏ  พอเขาพิมพ์มาก็ไม่ค่อยสนใจและอ่านไม่ออก ล่าสุดผู้เล่นได้เข้าไปเล่นเกม  BattleField 3 อยู่เซิร์ฟนึง เขาตั้งกฏเอาไว้ว่าห้ามใช้อาวุธประเภทระเบิด  ก็ดันมีคนใช้ทั้งๆ ที่ประกาศตัวเบ้อเริ่ม  ที่แย่กว่านั้นก็คือคนที่ใช้ระเบิดดันมีชื่อพ่วงท้ายว่า TH อีกต่างหาก  อืม  งานนี้งามหน้าาาา   
เกมส์ออนไลน์
Tiara Concerto พึ่งจะเปิด ก็โดนเกรียนอาละวาดซะแล้ว 
       สำหรับบางเกมนั้นถึงแม้จะไม่ทำการแบนหรือว่าแบนไม่ได้ก็ตาม  การกระทำเช่นนี้ก็ถือว่าเป็นการขายหน้ามากประเทศมากถ้าเกิดเขาไปเช็คว่าเป็น ประเทศอะไร แล้วก็เป็นการสร้างความเดือดร้อนให้กับผู้เล่นดีๆ  ที่มีอยู่มากมายต้องพลอยโดนหางเลขกันไปด้วย ถ้าให้พูดกันตามตรง ตอนนี้ถ้ามีใครไปประกาศตัวตามเซิร์ฟนอกว่าเป็นคนไทย ก็แทบจะโดนเมินหน้า โดน Report กันหมดแล้ว        สุดท้ายนี้ในฐานะที่เป็นผู้เล่นคนหนึ่ง  ก็ขอความกรุณาใครที่ทำพฤติกรรมที่ไม่น่าดูชมแบบนี้ก็เลิกซะเถอะนะครับ  ยังมีผู้เล่นดีๆ  อีกมากมายที่เขายังอยากเล่นกันอยู่และไม่อยากจะโดนหางเลขกันไปด้วย  ก่อนที่จะไม่มีเกมดีๆ ให้เล่นกันครับ
 
 
สนับสนุนเนื้อหา
โดย  PuruZ
