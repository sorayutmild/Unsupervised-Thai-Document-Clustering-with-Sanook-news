ภาพเหตุการณ์ เมื่อเวลา 11.30 น วันที่ 16 มกราคม 2559 พล.ต.ต.สุรเดช เด่นธรรม ผบก.ภ.จว.ศรีสะเกษ สั่งการให้ พ.ต.ท.สันติ มีศิริ ปรก.รองผกก.สส.ภ.จว.ศรีสะเกษ นำกำลังเจ้าหน้าที่ชุดปฏิบัติการ กก.สส.ภ.จวศรีสะเกษ ร่วมกับ พ.ต.ต.ศราวุฒิ คำน้อย สวป.สภ.เมืองศรีสะเกษ เข้าจับกุมตัว ด.ต.สุรเดช หงษ์เวียง อายุ 48 ปี ผบหมู่ ฝอ.7 บก อก ภ .4
พร้อมของกลาง ยาบ้าจำนวน 21,600 เม็ด บัญชีรายการส่งยาเสพติดพร้อมหมายเลขติดต่อ จำนวน 1 แผ่น เครื่องกระสุนปืน ขนาด 9 มม. จำนวน 50 นัด ขนาด .38 จำนวน 50 นัด โดยสามารถจับกุมตัวได้ที่ บริเวณใกล้ห้างแมคโคร สาขาศรีสะเกษ ถนนกันทรารมย์-ศรีสะเกษ ต.โพธิ์ อ.เมือง จ.ศรีสะเกษ หลังจากนั้น ได้ควบคุมตัว มาที่ห้องสืบสวนสอบสวน สภ.เมืองศรีสะเกษ เพื่อทำการสอบสวน เพื่อขยายผล
พ.ต.ท.สันติ มีศิริ ปรก.รองผกก.สส.ภ.จว.ศรีสะเกษ เปิดเผยว่าการจับกุม ตำรวจแตกแถวครั้งนี้ สืบเนื่องมาจาก เมื่อวันที่ 14 มกราคม 2559 เจ้าหน้าที่ตำรวจ สภ.เมืองศรีสะเกษ ได้จับกุมผู้ต้องหาพร้อมของกลางยาบ้า 1,100 เม็ด และได้ทำการขยายผล ว่า ด.ต.สุรเดช ผู้ต้องหา เป็นหนึ่งในเครือข่าย ค้ายาเสพติด จึงได้ทำการล่อซื้อ จนสามารถจับกุมตัวผู้ต้องหาได้ในที่สุด
ขณะที่ ด.ต.สุรเดช ผู้ต้องหา ให้การรับสารภาพว่า รับยาบ้า จากบ้านบุ่งเขียว อำเภอเขมราฐ จังหวัดอุบลราชธานี 50,000 เม็ด จากนั้นนำยาบ้ามาส่งในเขตพื้นที่ อำเภอเลิงนกทา จังหวัดอุบลราชธานี และมุ่งหน้ามายังพื้นที่อำเภอกันทรารมย์ กันทรลักษ์ จังหวัดศรีสะเกษ ก่อนมาส่งที่ อำเภอเมืองศรีสะเกษ จังหวัดศรีสะเกษ และมาถูกจับกุมตัวได้ ในที่สุด
ผู้สื่อข่าวรายงานเพิ่มเติมว่าจากการตรวจสอบพบว่า ด.ต.สุรเดช ผู้ต้องหา มีหมายจับที่ สภ วารินชำราบ จังหวัดอุบลราชธานี 2559 ฐานข้อหาร่วมกันมีและจำหน่ายยาเสพติดให้โทษ(ยาบ้า) โดยในเบื้องต้น เจ้าหน้าที่ ได้ตั้งข้อหา มียาเสพติดให้โทษประเภท1(ยาบ้า) ในครอบครองเพื่อจำหน่ายโดยผิดกฎหมาย และมีเครื่องกระสุนปืนไว้ในครอบครองโดยไม่ได้รับอนุญาตนำตัวส่งพนักงานสอบสวน สภ.เมืองศรีสะเกษ เพื่อดำเนินคดีตามกฎหมายต่อไป
