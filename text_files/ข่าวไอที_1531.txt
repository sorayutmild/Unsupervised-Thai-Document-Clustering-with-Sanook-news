   iPhone 7 (ไอโฟน 7) อัปเดตข้อมูล สเปค ล่าสุด : iPhone 7 หลุดภาพชัดๆ ครบ 3 รุ่น iPhone 7, iPhone 7 Plus และ iPhone 7 Pro พร้อมข้อมูลราคารุ่น Pro จะแพงกว่ารุ่น Plus 25-35%
   ก่อนหน้านี้นักวิเคราะห์ชื่อดังของวงการอย่าง Ming-Chi Kuo ได้ออกมาระบุว่า iPhone 7 ว่าที่เรือธงรุ่นต่อไปของ Apple จะมีด้วยกันถึง 3 รุ่น ได้แก่ iPhone 7, iPhone 7 Plus และ iPhone 7 Pro ถึงแม้จะยังไม่มีการยืนยันถึงความถูกต้องข้อสันนิษฐานนี้แบบชัดเจน 100% 
   แต่ล่าสุดภาพหลุดตัวเครื่อง iPhone 7 ในครั้งนี้ก็อาจจะทำให้ข้อสันนิษฐานดังกล่าวมีน้ำหนักมากขึ้น โดยการแสดงให้เห็นอย่างชัดเจนว่า iPhone 7 จะมีด้วยกันอย่างน้อย 3 รุ่นตามที่คาดเอาไว้

   ภาพหลุดข้างต้นคาดว่าเป็น iPhone 7 เครื่องต้นแบบทั้ง 3 รุ่นคือ iPhone 7, iPhone 7 Plus และ iPhone 7 Pro แต่จุดที่น่าสนใจคือชื่อรุ่นบริเวณด้านหลังตัวเครื่องกลับเป็น “s” ไม่ได้เป็นเลข 7 แต่อย่างใด ซึ่งในขณะนี้ยังไม่ทราบแน่ชัดว่าหมายถึงอะไรกันแน่
   จากรูปจะเห็นว่า iPhone 7 Plus และ iPhone 7 Pro มีขนาดตัวเครื่องที่เท่ากันและรูปลักษณ์ภายนอกที่เหมือนกันมาก แตกต่างกันเพียงโมดูลกล้องหลักเท่านั้น โดย iPhone 7 Pro จะเป็นกล้องคู่ (Dual-Camera) ในขณะที่ iPhone 7 Plus เป็นกล้องเดี่ยวที่ได้รับการปรับปรุงให้ดีขึ้นตามข่าวที่ออกมาก่อนหน้านี้ นอกจากนี้เรายังสังเกตเห็นสัญลักษณ์ Smart Connector ซึ่งเป็นจุด 3 จุดบนด้านหลังตัวเครื่อง iPhone 7 Plus อีกด้วย
   ดูเหมือนว่าความ เปลี่ยนแปลงที่ชัดเจนที่สุดใน iPhone 7 จะเป็นโมดูลกล้อง ซึ่งมีขนาดใหญ่ขึ้น และคาดว่าจะมาพร้อมประสิทธิภาพในการถ่ายภาพที่ยอดเยี่ยมขึ้นกว่าเดิม แต่สำหรับกล้องคู่ของ iPhone 7 Pro นั้นยังเหนือกว่าขึ้นไปอีกขั้นด้วย optical zoom ให้ผู้ใช้ซูมและเก็บภาพได้โดยที่ภาพยังคมชัดสวยงามเหมือนเดิม และระบบกันภาพสั่น (OIS) โดยคาดว่าจะใช้กล้องของ Sony ความละเอียด 12 ล้านพิกเซลทั้งคู่ แต่จะมีกล้องตัวหนึ่งที่มีรูรับแสงกว้างเป็นพิเศษ
   สำหรับราคาของ iPhone 7 Pro นั้น Ming-Chi Kuo คาดว่าจะสูงกว่า iPhone 7 Plus อยู่ประมาณ 25-35% โดยข้อมูลล่าสุด iPhone 7 Plus มีราคาเริ่มต้นที่ 32,700 บาท ส่วน iPhone 7 Pro อยู่ที่ 38,000 บาท ซึ่งนับว่าต่างกันพอสมควรทีเดียว  อย่าง ไรก็ตามข้อมูลหลายอย่างยังคงไม่สามารถยืนยันถึงความถูกต้องได้ในขณะนี้ เพราะยังเป็นเพียงการคาดการณ์เท่านั้น ส่วน iPhone 7 ของจริงจะเป็นอย่างไรนั้น คงต้องรอพิสูจน์ในงานเปิดตัวของ iPhone 7 ทั้ง 3 รุ่นในเดือนกันยายนนี้ - phonearena
สนับสนุนเนื้อหา: www.techmoblog.com