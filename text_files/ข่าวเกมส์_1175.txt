หลายคนที่ได้อ่านหัวข้อ อาจจะมีความคุ้นในบางประโยค ซึ่งเจ้าของวลีนี้เป็นของใคร ตัวผมก็จะขอไม่กล่าวถึง 55 เอาล่ะ >< มาเข้าเรื่องกันดีกว่า คงต้องบอกก่อนว่าใครที่เล่น RoV มานานคงจะคุ้นเคยกับ Model Hero ที่ออกแบบไว้ได้สวยงามมาก ๆ และมีเอกลักษณ์ที่น่าดึงดูด ยิ่งสกินไม่ต้องพูดถึงแต่ละอันอลังการสุด ๆ 

ซึ่งหากจะว่าไปแล้วทางผู้พัฒนา ก็ได้มีการปรับปรุงเปลี่ยนแปลง Model มาก็หลายครั้ง แต่การปรับครั้งนี้ส่วนตัวผมนะ ผมว่าหนักสุดเท่าที่เคยมีมาเลยครับ แม้ว่า Hero บางตัวจะงามขึ้น แต่หลายตัว...เอ่อ...ไปดูกันเองเหอะครับเพื่อน ๆ ผมลงไว้ให้เพื่อน ๆ ได้ดูกันล่ะ

Mortos
เจ้าชายแห่งอาณาจักร Okka ผู้ยิ่งใหญ่ที่ครั้งหนึ่ง เป็นผู้นำแห่งมวลมนุษย์มีรูปร่างสง่างามสมชายชาตรี มาบัดนี้(หลังจากปรับแล้ว) เหมือนจิ้กโก๋ทรงแบดบอยใส่เกราะอัศวินก็มิปาน ทั้งหมดโดยรวมบอกได้คำเดียว ใครชอบก็แล้วไป ส่วนเดี๊ยนจะเป็นลม

Zephys 
เห็นหน้าครั้งแรกอยากจะถามว่า..ไปโดนตัวไหนมาไอ้หนุ่ม !! ตัวโปรดของผม ถูกเปลี่ยนไปชนิดหน้ามือเป็นหลัง.. จากร่างหนุ่มสุดหล่อหอกคู่ กลายเป็นไอ้หนุ่มผิวซีด หน้าผอมบักโกรกขนาดนี้ อยากจะถามว่าช่วงชีวิตที่ผ่านมาเอ็งเจอมรสุมอะไรในชีวิตนี่ Zephys !! (ก่อนจะกดโพสข่าวผมนั่งมองนาน ๆ มองใกล้ ๆ มันก็หล่อขึ้นมาซะงั้น >< แต่ตัวเก่ามันก็เท่กว่าอยู่ดี)

Veera
โอเคเดี๋ยวจะเป็นอะไรที่หนักไปมาคั่นอารมณ์กันบ้าง ต้องบอกว่าข่าวที่แชมป์เคยลงไว้เรื่อง Veera ปรับ Model ไปเพื่อน ๆ คงเคยเห็นมาก่อนหน้านี้ ซึ่งบอกว่าตัวเธอที่ได้รับการปรับ Model ใหม่ทำให้เธอน่ารักและดูเด็กกว่า Model เดิมซึ่งใครที่ชอบสไตล์นี้ ก็เตรียมรอเล่นกันได้เลยนะจ้ะ

Tel'Annas
อ่ะยังให้พักอารมณ์กับสิ่งสวยงามกันก่อน..ตัว Tel'Annas ที่ได้รับการปรับ Model ในครั้งนี้ ก็ถือว่าไม่ได้ต่างจากเดิมมากนัก แต่หากเพื่อน ๆ จะดูดี ๆ ที่รายละเอียด ก็คงต้องบอกว่ารายละเอียดจะต่างกัน และดูสวยงามลงตัวมากขึ้น ซึ่งเฉดสีที่ใช้โดยรวม ทำให้เธอดูดุดันและน่าเกรงขามมากขึ้นไปอีก

Aleister 
เดี๋ยวจะเพลิดเพลินกับความสวยงามจนเกินไป..มาดู Aleister ที่แม่ไม่สามารถให้อภัยได้ 100% กันตอนผมเห็นครั้งแรกถึงกับขยี้ตาเอามือทาบอก !! ว่ามันใช่ความจริงหรอ 55 เอาเป็นว่าใครมีสกิน ก็ใช้สกินไปนะจ้ะ 555 โดยส่วนตัวผมมองว่ามันต่างจาก Model เดิมค่อนข้างมากทีเดียว แทบจะไม่เหลือเค้าโครงรูปทรงแบบตัวละคร Loki แบบที่เราคุ้นเคยกันเลย

Krixi
ส่วนตัวนี้ถือว่าให้เพื่อน ๆ ได้ตัดสินกันเองว่าชอบกันไหม เมื่อเทียบกับตัวละครเก่า เพราะเรื่องความชอบนี่เป็นรสนิยมส่วนตัว ใครชอบไม่ชอบอันนี้สุดแล้วแต่เลยจ้า แต่ผมต้องบอกก่อนนะครับว่า..การปรับ Model ตัว Hero จะไม่จบแต่เพียงเท่านี้แน่ครับ เอาไว้มีการเปลี่ยนแปลงเมื่อไร ผมจะมาแจ้งเพื่อน ๆ ให้ได้ทราบกัน เอาล่ะครับวันนี้แชมป์ขอลาไปก่อน ใครอยากให้ทำข่าวอะไรเพิ่มเติม Comment มาได้จ้าสวัสดี