วินเนอร์ ออนไลน์เปิดตัว Fox Online พร้อมพรีเซ็นเตอร์น้องมันแกว
Fox Online
วินเนอร์ ออนไลน์ เปิดตัว Fox Online (ฟอกซ์ ออนไลน์) เกมแนว MMORPG ณ โรงแรมแกรนด์ เซ็นเตอร์พอยต์ เทอร์มินอล 21 ย่านสุขุมวิท พร้อมพรีเซ็นเตอร์น้องมันแกว เน็ทไอดอลชื่อดัง ผู้บริหารเผยเป็นเกมแนวผู้ใหญ่ที่มีจุดเด่นที่นำตัวละครในเรื่องสามก๊กมาเกิดใหม่เป็นสาวสุดเซ็กซี่ พร้อมทั้งระบบการจับ Monster แล้วนำมาอัพเกรดได้หลากหลายและระบบการ์ดที่สามารถใช้อัพค่าสเตตัสของตัวละครได้แบบไม่เหมือนใคร ตัวเกมเตรียมเปิดให้เล่นเร็วๆนี้
 
Fox Online
คุณสุกิจ พันธ์วิศวาส กรรมการบริหาร บริษัท วินเนอร์ ออนไลน์ จำกัด เปิดเผยว่า สาเหตุที่นำเกม Fox Online มาเปิดให้บริการว่า เป็นเกมที่มีจุดเด่นที่หลากหลาย อาทิ การนำบรรดาเหล่าขุนพลในสามก๊ก อาทิ เล่าปี่ กวนอู เตียวหุย โจโฉ ลิโป้ มาเกิดใหม่เป็นจิ้งจอกสาวสุดเซ็กซี่ ระบบการจัดมอนสเตอร์เพื่อนำมาเป็นผู้ช่วยในการผจญภัย รวมทั้งยังสามารถอัพเกรดได้อีกด้วย นอกจากนี้ยังมีระบบการ์ดของเหล่าขุนพลต่างๆที่สามารถนำมาใช้เพิ่มสเตตัสให้กับตัวละคร โดยผู้เล่นสามารถสะสมค่าประสบการณ์ของการ์ดในการเพิ่มระดับ รวมทั้งขอบแต่ละด้านของการ์ดยังมีสีเมื่อนำมาเชื่อมกันจะสามารถดึงค่าความสามารถพิเศษของตัวการ์ดมาใช้ได้, ระบบ Hero Soul ที่สามารถจับเหล่ามอนสเตอร์มาเป็นผู้ช่วย โดยสามารถนำไปจุติใหม่เพื่อเพิ่มความสามารถ ทั้งยังส่งผลไปยังรูปลักษณ์ภายนอกอีกด้วย โดยตัวเกมจะมีการเปิดให้บริการในเร็วๆนี้ ผู้ที่สนใจสามารถติดตามรายละเอียดที่ http://www.foxonline.in.th
Fox Online
คุณสุกิจยังกล่าวเพิ่มเติมอีกว่าเกม Fox Online เป็นเกมที่เน้นกลุ่มตลาดเฉพาะ โดยทางเราได้ทำ Fogus Group โดยการส่งตัวอย่างของเกมไปให้เกมเมอร์ที่สนิทกับทางเราเป็นกลุ่ม ๆ ก็ได้การตอบรับที่ดีมาก เพราะฉะนั้นการนำเสนอรูปแบบทางการตลาดของเกมดังกล่าวจะเป็นลักษณะของการเจาะกลุ่ม เพราะฉะนั้นฐานของกลุ่มลูกค้าที่ชื่นชอบเกมแนว MMORPG ประเภท Adult (แนวผู้ใหญ่) ก็จะสอดคล้องกับเกม ซึ่งทางสาเหตุที่ทางเราเลือกน้องมันแกว นมคุณธรรม มาเป็นพรีเซ็นเตอร์ เนื่องจากเป็นคนที่ฉลาดหลักแหลม กล้าแสดงออก เข้าใจในเนื้องานและสามารถนำเสนอได้ ไม่ว่าจะเป็นการถ่ายภาพ การสื่อความด้วยสโลแกนของตัวเกม "จิ้งจอกสาว สามก๊ก อกคุณธรรม" ตนจึงคิดว่าน้องมันแกวเหมาะสมกับพรีเซ็นเตอร์ของ Fox ออนไลน์อย่างแท้จริง
Fox Online
สำหรับงานเปิดตัวเกม Fox Online จัดขึ้นที่ โรงแรมแกรนด์ เซ็นเตอร์พอยต์ เทอร์มินอล 21 ย่านสุขุมวิท โดยภายในงานนอกจากจะมีการแนะนำจุดเด่นของตัวเกม และเปิดตัวพรีเซ็นเตอร "น้องมันแกว นมคุณธรรม" แล้ว ยังมีกิจกรรมสนุกๆสุดเซ็กซี่ให้กับสื่อมวลชนที่เข้าร่วมงาน อาทิ กิจกรรมการแข่งขันป้อนนม กินป๊อกกี้กับผู้เข้าร่วมงาน โดยเป็นการแข่งขันระหว่างน้องมันแกว นมคุณธรรม และน้องมันเผา นมอธรรมอีกด้วย
Fox Online
อย่างไรก็ตามเมื่อมีสื่อมวลชนรายหนึ่งได้เผยแพร่ภาพกล่อง Press Presentation ของงานที่มีภาพอิริยาบถอันเซ็กซี่ของเน็ตไอดอล และการตัดภาพต่างๆคล้ายปกของภาพยนตร์ AV (แนวปลุกใจเสือป่าของประเทศญี่ปุ่น) ก็กลายเป็นกระแส และคำวิพากษ์วิจารณ์ ด้านลบในสังคมโซเชียล ในโลกออนไลน์อย่างกว้างขวาง




