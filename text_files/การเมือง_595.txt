วันนี้ (1 ก.พ.) ผู้สื่อข่าวรายงานว่า หลังผลสลากกินแบ่งรัฐบาลงวดประจำวันที่ 1 กุมภาพันธ์ 2556  ปรากฏว่าสร้างความฮือฮาให้กับบรรดาคอหวยเป็นอย่างมากกับรางวัลเลขท้าย 2 ตัว 66 ซึ่งออกตรงกับรางวัลที่ 1 เลขที่ออก 565566 
ทั้งนี้ รายงานระบุว่าชาวอุตรดิตถ์ต่างฮือฮาเนื่องจากรถประจำตัวของ นางสาวยิ่งลักษณ์ ชินวัตร  นายกรัฐมนตรี ทะเบียน นข 666 ตรงกับรางวัลเลขท้าย 2 ตัวพอดี ชาวบ้านต่างบอกเป็นเสียงเดียวกันว่า นายกฯ ยิ่งลักษณ์ ให้หวยแก่ชาวสุโขทัยและอุตรดิตถ์เมื่อครั้งมาประชุมคณะรัฐมนตรีสัญจรครั้งที่ 8 พื้นที่จังหวัดภาคกลางตอนบน อุตรดิตถ์ สุโขทัย และ พิษณุโลก 