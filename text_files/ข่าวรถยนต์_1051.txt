กลายเป็นเรื่องชวนระทึกสำหรับคนกรุงเทพมหานครไปตามๆกันกับเหตุการณ์น้ำท่วมจนช่วงนี้ใครหลายคนออกปากอยากได้รถกระบะมาใช้งานไม่ใช่ว่าชอบ แต่อย่างน้อยก็สามารถลุยน้ำได้มากกว่ารถเก๋ง และศึกตลาดกระบะที่ร้อนระอุนี้ ก็ทำให้ค่ายรถยนต์ยักษ์ใหญ่ Mitsubishi อดรนทนไม่ได้ และขอเปลี่ยนอีกครั้งลงสู้ศึกตลาดกระบะ
ถ้ายังจำได้เมื่อต้นปี  Mitsubishi เพิ่งจะมีการเปลี่ยนโฉมกระบะของตัวเองไปหมาดๆ กับการถอดเครื่องยนต์รุ่นใหญ่ขนาด 3.2 ลิตร ออกรถกระบะ และจัดการปรับทัพมาใช้เครื่องยนต์ขนาด 2.5 ลิตร ที่ยังดึงหนุ่มนักร้องขวัญใจวัยรุ่น ตูน บอดี้แสลมมาเป็นพรีเซนเตอร์ และชัดเจนขึ้นในความเป็นตัวตนของกระบะพันธุ์แกร่ง ที่ยังได้รับความสนใจไม่เสื่อมคลาย
Mitsubishi Pajero Sport & Triton 2012
แม้คู่แข่งในตลาดรถกระบะหลายเจ้านั้นจะมีการปรับเปลี่ยนโฉมรถกระบะออกรุ่นใหม่หมดมาให้ได้ชมกัน แต่ Mitsubishi ก็ยังไม่หวาดหวั่นกับศึกครั้งนี้ ด้วยการปรับทัพทั้งรถกระบะและรถอเนกประสงค์ให้ตอบโจทย์กลุ่มลูกค้าตามความต้องการมากยิ่งขึ้น
 
Mitsubishi Triton เพิ่มรุ่นดีเซล 178 ม้า ให้ขับสะใจ 
 
หากพูดถึงเครื่องยนต์ขนาด 2.5 ลิตร ที่มีกำลังมากที่สุดในตลาดขณะนี้ เครื่องยนต์ 2.5 ลิตร จากค่าย Mitsubishi ที่พ่วงวีจี เทอร์โบจากโรงงานนั้น ยังสร้างความเหนือชั้นให้กับความน่าทึ่งในพละกำลังด้วย 178 แรงม้า จากโรงงา นเหนือคู่แข่งในตลาด
การกลับมาในโฉมส่งท้ายปีเก่าต้อนรับปีใหม่ ของ  Mitsubishi Triton ค่าย Mitsubishi ได้เพิ่มความน่าประทับใจอีกครั้งให้  Mitsubishi triton Plus  ทุกรุ่นที่จะพกเครื่องยนต์ 178 แรงม้าจากโรงงาน  ทั้ง รุ่น  Mega Cab  และ  Double Cab มีให้เลือกขับทั้งเกียร์ธรรมดาและเกียร์ อัตโนมัติ และถ้าชอบการขับขี่ที่แตกต่าง ในรุ่น  Double Cab Plus  ยังมีระบบเกียร์อัตโนมัติ 5 สปี พร้อม  Sport Tronic  ตอบสนองการขับขี่ตามต้องการ และยังให้ความนุ่มนวลไปพร้อมกันด้วย
Mitsubishi Pajero Sport & Triton 2012
นอกจากเครื่องยนต์ดีเซลที่จะมาให้แรงกันอย่างหนำใจแล้ว  Mitsubishi triton ใหม่นี้ยังมาพร้อมใขุมพลังสุดประหยัดกับพลังงานทางเลือก 2 ระบบ ด้วยเครื่องยนต์เบนซิน 2.4 ลิตร ให้พละกำลัง 128 แรงม้า ตอบโจทย์ด้านความประหยัดสามารถเติมได้ทั้งน้ำมัน E20 หรือจะเลือกใช้ก๊าซ  CNG  ที่ได้รับการติดตั้งมาพร้อมกันจากโรงงาน ก็สามารถตอบโจทย์ทางด้านการขับเคลื่อนได้ และไม่ต้องสงสัยเลยว่า มันต้องให้ความคุ้มค่าในกระเป๋สตังค์กว่าแน่นอน
 
 
Mitsubishi Pajero Sport 2012 เพิ่มทางเลือกกับขุมพลังเบนซิน 
 
 การเปลี่ยนแปลงยกทัพในกลุ่มกระบะนั้นไม่ใช่สิ่งเดียวที่ทำให้  Mitsubishi หวังดันยอดส่งท้ายปี แต่กับรถยนต์อเนกประสงค์ที่มีกระแสตอบรับดี อย่าง Mitsubishi Pajero Sport  นั้นก็มีการปรับเปลี่ยน โดยเฉพาะการเพิ่มทางเลือกให้แก่ลูกค้าในการสัมผัสเครื่องยนต์ที่เงียบนุ่มนวลมากยิ่งขึ้น
Mitsubishi Pajero Sport & Triton 2012
ขุมพลังบลฌอกใหม่ในแบบเครื่องยนต์เบนซิน ขนาด 2.4 ลิตร ตอบสนองได้มากถึง 128 แรงม้า มาพร้อมระบบเกียร์ธรรมดา ถือเป็นการเปิดเป็นอีกหนึ่งทางเลือกให้ลูกค้า โดยมีให้เลือกในรุ่น  GLS-Ltd  สงนราคาขายพิเศษเฉพาะช่วงเปิดตัวเริ่มต้นเพียง 899,000 บาท  เท่านั้นน
นอกจากนี้ ปาเจโร สปอร์ตใหม่ รุ่นขับเคลื่อน 2 ล้อ  ได้รับการติดตั้งระบบเกียร์อัตโนมัติ 5 จังหวะ พร้อม Sportronic และทุกรุ่นได้รับการปรับแต่ง เพิ่มแผงควบคุมระบบปรับอากาศด้านหลังแบบแยกอิสระและช่องแอร์สำหรับผู้โดยสารแถว 2 และ 3  ส่วนรุ่นทอป (GT) ได้เพิ่มระบบควบคุมการเปลี่ยนเกียร์ที่พวงมาลัย (Paddle Shift) เป็นอุปกรณ์มาตรฐาน ที่สำคัญมีการเพิ่ม"สีน้ำเงินเข้ม" เป็นสี ใหม่ ให้ได้เลือกกันด้วย
 

 ทั้งนี้ Mitsubishi Triton และ Mitsubishi Pajero Sport ใหม่นั้นเริ่มวางจำหน่ายแล้ววันนี้ที่โชว์รูมทั่วประเทศ ใครที่สนใจก็แวะเวียนเข้าไปได้ พบข้อเสนอพิเศษ ฟรีประกันภัยชั้นหนึ่ง "ไดมอนด์ อินชัวรันส์"และ ดอกเบี้ยต่ำ 1.99% สำหรับไทรทัน และปาเจโร สปอร์ต รุ่นปี 2012

ราคาจำหน่าย มิตซูบิชิ ปาเจโร สปอร์ต 

มิตซูบิชิ ปาเจโร สปอร์ต เครื่องยนต์เบนซิน  899,000 บาท (19 ตุลาคม - 15 พฤศจิกายน)