เรียกว่า "หมอก้อง สรวิชญ์" สลัดความเป็นดารานักบอลทิ้งทันที หลังจากเห็นรุ่นน้องร่วมวงการอย่างหนุ่ม "ไมค์ พิรัชต์" เกิดอาการหอบหืดกำเริบกลางสนามบอล ขณะร่วมมหกรรมครบรอบ 45 ปี ไทยทีวีสีช่อง 3 "ความสุขบุกโลก" ณ สนามราชมังคลากีฬาสถาน วานนี้ (26 เม.ย.)
โดยหมอก้องรีบมาดูอาการ พร้อมทั้งเดินประกบไปด้วย เมื่อเจ้าหน้าที่พาหนุ่มไมค์นั่งรถเข็นเพื่อไปขึ้นรถพยาบาล ซึ่งล่าสุด อาการของหนุ่มไมค์ปลอดภัยแล้วนั้น
ขณะที่ภาพระหว่างที่หมอก้องดูอาการหนุ่มไมค์อย่างใกล้ชิด ทำเอาชาวเน็ตหลายคน รวมถึงแฟนคลับของหนุ่มไมค์ปลาบปลื้มไม่น้อย พากันเข้ามาแสดงความความชื่นชมและขอบคุณ
ด้าน หมอก้องเองก็โพสต์ภาพเหตุการณ์ดังกล่าวแบบขำๆ ว่า "ก็บอกแต่แรกแล้วว่าเป็นแพทย์สนาม555"
ซึ่งฝั่งคนป่วย อย่างหนุ่มไมค์ ล่าสุด ก็โพสต์ข้อความผ่านอินสตาแกรม @m1keangelo ว่า
"อาการดีขึ้นแล้วนะครับ ออกมาทำงานต่อแล้ว ขอบคุณทุกคนมากๆนะครับ ขอบคุณนายมากเลยนะครับที่ดูแลอย่างดีเลยแล้วก็พี่Boatที่นั่งรถambulanceมาด้วยกัน และพี่ๆช่อง3ทุกคนที่เป็นห่วงนะครับ หมอก้องด้วยฮะที่มาเช็คอาการข้างสนาม แฟนๆทุกคนด้วยนะครับที่มางานเมื่อวานทั้งๆที่ฝนตก ขอโทษที่ทำให้เป็นห่วงน้า รักษาสุขภาพกันด้วยนะครับ ‪#‎ยินดีกับชัยชนะของทีมน้ำเงินนะคับ‬ ‪#‎เมื่อวานกระผมพลาดทั้ง2ลูกเลย‬ :-( ‪#‎พี่จอร์นนี่‬(เดวิด)แอบมาเยี่ยมตอนกลางคืนด้วยน่ารักมากๆเลย"
แม้จะลงสนามแตะบอลได้แค่ 10 นาที ก็ดูเหมือนหมอก้องจะไม่เสียดายเท่าไหร่ เพราะได้ทำหน้าที่แพทย์ ถือเป็นเรื่องราวดีๆ จริงๆ ค่า
ขอขอบคุณภาพจากอินสตาแกรม kong_sarawit และ m1keangelo