ไขข้อข้องใจสเปคเครื่องสำหรับเล่น Lineage2 Revolution และคำถามต่างๆ ภายในงานโชว์เคส
Q&A summarized from Lineage2 Revolution Showcase (May 3rd, 2017)
Lineage II Revolution
1. เซิฟเวอร์ไทยที่จะเปิดนี้ แตกต่างกับเซิฟเวอร์เกาหลีอย่างไรบ้าง เช่น เรื่องของฟังก์ชั่น/โหมด/ระบบต่าง ๆ ภายในตัวเกม รวมถึงเรื่องบาลานซ์ของตัวไอเทม และตัวละครด้วย ตอบ ความแตกต่างระหว่างเซิฟเวอร์ไทยกับเกาหลี ไม่ได้มีความแตกต่างกันมาก อันดับแรก ทางทีมพัฒนาจะกำหนดให้ตัวละครในเกมมีเลเวลสูงสุดที่ 120 อาจจะดูยากไปสักนิดสำหรับผู้เล่นโกลบอล แต่เน็ตมาร์เบิ้ลพยายามปรับให้อย่างเหมาะสม นอกจากนี้ยังได้เตรียมกิจกรรมต่าง ๆ เฉพาะเกมเมอร์ชาวไทยไว้เยอะแยะมากมาย อยากให้คอยติดตามกัน
2. เกมเวอร์ชั่นมือถือ น่าเล่นกว่าเวอร์ชั่น PC อย่างไรบ้าง  ตอบ ทางเน็ตมาร์เบิ้ลพยายามให้เวอร์ชั่นมือถือนี้ใกล้เคียงกับเวอร์ชั่น PC มากที่สุด โดยยังคงกลิ่นอายของเกม PC ไว้ โดยปรับระบบต่าง ๆ รวมถึงบาลานซ์ภายในเกมให้เหมาะสมกับเวอร์ชั่นมือถือยิ่งขึ้น
3. อยากทราบสเปคเครื่องที่ต่ำที่สุด และสเปคแนะนำ ตอบ สเปคต่ำสุด เป็นสเปคที่เล่นได้ แต่ยังกระตุกอยู่ AOS - CPU 1.2 GHz Quad Core, RAM 1 GB iOS - iPhone 5s ส่วนสเปคแนะนำ คือ  AOS - CPU 2.3 GHz Quad Core, RAM 2 GB และสูงขึ้นไป iOS - iPhone 6 และสูงขึ้นไป โดยขณะนี้กำลังพยายามปรับเพื่อให้สามารถเล่นได้บน SAMSUNG Galaxy Grand (CPU Quad Core 1.2 GHz, Ram 1 GB) ได้อย่างลื่นไหลมากขึ้นด้วย
4. ตอนนี้ E-sport กำลังฮิตในไทยมาก Lineage2 Revolution มีแพลนจะจัด E-sport หรือไม่ หรือเกมอื่น ๆ ของเน็ตมาร์เบิ้ลมีแพลนจะจัดบ้างหรือเปล่า ตอบ ตอนนี้กำลังเตรียมคอนเทนต์ไว้สำหรับ E-sport อยู่นะคะ ซึ่งอาจจะมีในอนาคต
5. สำหรับผู้เล่นที่ตอนนี้เล่นเซิฟเวอร์เกาหลีอยู่ตอนนี้ ถ้าจะย้ายมาเล่นเซิฟเวอร์ไทย สามารถย้ายข้อมูลภายในเกมทั้งหมดมาเล่นในเซิฟเวอร์ไทยได้หรือไม่ ตอบ ไม่สามารถถ่ายโอนข้อมูลทั้งหมดมาได้ ต้องเริ่มต้นใหม่เมื่อเล่นเซิฟเวอร์ไทย ต้องขออภัยด้วยนะคะ เนื่องจากการย้ายข้อมูลจากเซิฟเวอร์เกาหลีมานั้น จะทำให้เกิดความแตกต่างระหว่างผู้เล่นที่เล่นมานานแล้ว กับผู้เล่นที่เพิ่งเริ่มเล่น ซึ่งจะทำให้เกิดปัญหาทางด้านเทคนิคอื่น ๆ ตามมาด้วย
6. จะมี Event หรือกิจกรรมพิเศษ ๆ สำหรับผู้เล่นไทยโดยเฉพาะหรือไม่ในอนาคต ตอบ ตามที่ผู้เล่นทุกท่านทราบกันดีว่า ทางทีมงานเน็ตมาร์เบิ้ลไทยนั้นมีวิธีการและการเตรียมกิจกรรม โปรโมชั่นสำหรับผู้เล่นไทยเป็นอย่างไร สไตล์ไหน โดยในวันโชว์เคสนี้ก็มีทางพาร์ทเนอร์ดีแทค และเลอแปงมาร่วมงาน ซึ่งในอนาคตจะมีโปรโมชั่นกับพาร์ทเนอร์ต่าง ๆ เพื่อตอบโจทย์ผู้เล่นให้หลากหลายมากยิ่งขึ้น ซึ่งตอนนี้ยังเปิดเผยไม่ได้ ในอนาคตหากมีโปรโมชั่นดี ๆ ทางเน็ตมาร์เบิ้ลจะนำมาบอกผู้เล่นอย่างแน่นอน อยากให้ตั้งตารอได้เลย เพราะจะมีกิจกรรมและโปรโมชั่นสำหรับผู้เล่นชาวไทยเยอะแน่นอน
7. มีวิธีกำจัดการโกงที่เกิดขึ้นอย่างไรบ้าง เช่น มีคนใช้โปรแกรมโกงในการเล่น จะแก้ปัญหาอย่างไรให้เด็ดขาด เพื่อป้องกันผู้เล่นนำไอเทมในเกมไปขายเป็นเงินจริง ตอบ ตอนนี้ทางทีมพัฒนาได้เตรียมเทคนิคเพื่อป้องกันวิธีการโกง อยากให้ผู้เล่นวางใจว่าตัวเกมจะปลอดภัย และจะพยายามไม่ให้เกิดเรื่องการโกงหรือการแฮคขึ้น
8. จะมีเผ่าอื่น ๆ ให้เล่นในอนาคตอีกหรือไม่ เช่น เผ่าออร์ค ตอบ ให้ตั้งตารอได้เลย น่าจะมีเผ่าใหม่ ๆ ในอนาคต
9. จะมีโหมด Free PK ในเวอร์ชั่นมือถือหรือไม่ ตอบ ตอนนี้ในเกมมีระบบนี้อยู่แล้ว คือ มีโซนสำหรับเล่น PK แต่มีข้อพึงระวังอยู่อย่างหนึ่งคือ หากสนุกสนานกับระบบ Free PK มากจนเกินไปหรือฆ่าผู้เล่นคนอื่น ๆ มากเกินไป ก็จะถูกลงโทษ
10. การซื้อขายไอเทม การเทรดไอเทมภายในเกม ในอนาคตจะมีระบบแลกเปลี่ยนไอเทมมาซัพพอร์ตหรือไม่ ตอบ ปัจจุบันนี้ทางตัวเกมมีระบบเทรดแล้ว หากผู้เล่นต้องการซื้อขายไอเทมก็สามารถเข้าไปซื้อขายไอเทมกันได้ในตลาดซื้อขาย
11. Lineage2 Revolution จะเปิดให้บริการอย่างเป็นทางการเมื่อไหร่ พอจะบอกวันที่ได้ไหม ตอบ 14 มิถุนายน 2560
 