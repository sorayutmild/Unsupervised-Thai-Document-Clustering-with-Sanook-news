    แน่นอนว่าปัจจุบัน Application บนมือถือมีความสามารถมากขึ้นจนเรียกได้ว่าสามารถยกเครื่องมือตัดต่อภาพหรือตัดต่อวีดีโอไปได้ทุกที่ วันนี้จะมานำเสนอ 5 Apps ที่สามารถตอบโจทย์ในเรื่องการแต่งภาพ, ตัดต่อวีดีโอ ที่ดีและฟรีบน iOS มาฝากกัน
หมายเหตุ : หากสนใจ Apps ไหนให้กดชื่อ Apps เพื่อเข้าสู่ Apps Store ได้ครับ
iMovie
 
     เป็น Application ของ Apple เองซึ่งจะฟรีเฉพาะมือถือที่ใหม่กว่า iPhone 5 เท่านั้น (iPhone ก่อนหน้านี้จะราคา $4.99 (181 บาท)) ที่มีดีกรีจัดว่าดีมากบนฝั่ง Mac ถ้าไม่คิดอะไรเยอะ นอกจากมันจะรองรับ File 4K บน iPhone 6s แล้ว คุณสามารถแทรกเสียง/วีดีโออื่น, ใส่ภาพ คำประกอบ หรือจะเป็นการเปลี่ยนสีของวีดีโอ ได้อีกด้วย เรียกได้ว่าไม่น้อยหน้า Mac เครื่องใหญ่ ๆ เลยก็ว่าได้
Polarr Photo Editor
 
     โปรแกรมแต่งภาพที่มีทั้งรุ่น Free และ Pro ความแตกต่างอาจจะมีเล็กน้อย แต่ความสามารถหลัก ๆ นั้นสามารถปรับโทนสีของภาพ, ตัดย่อขยายภาพได้ รวมทั้งจัดการสีของภาพให้ดูดีขึ้นมาอีกด้วย และถ้าต้องการปลดล็อความสามารถ รุ่นโปรฯก็จ่ายเพิ่มอีก $4.99 หรือประมาณ 181 บาท เท่านั้น
Snapseed
 
    อีกแอปที่ช่วยทำให้ภาพของคุณนั้นดูดีขึ้นมาได้ ด้วยเครื่องมือที่เรียกได้ว่าเยอะและสามารถเปลี่ยนแบบสำเร็จรูปได้ทันที ทำให้ Snapseed นั้นจัดว่าเป็นแอป แต่งภาพที่มีคุณภาพและน่าจับตามองอีกตัวหนึ่ง และยังไม่มีการซื้อของเสริมข้างในทำให้คนที่ต้องการ Apps ที่จบในตัวเดียวจะต้องชอบมันอย่างแน่นอน
ProCamera
 
    แอปพลิเคชั่น ที่รวมทั้งการแต่งภาพสวยด้วยเครื่องมือที่พร้อมใช้งานตลอดเวลา ทั้งการช่วยเปรียบเทียบการเปิดปิด HDR, การถ่ายวีดีโอในรูปแบบต่าง ๆ และปรับ File ได้อย่างง่าย หรือจะเป็นการตั้งค่ากล้องทำให้ iPhone ของคุณทำงานได้อย่างกล้องโปร ถือว่ายอดเยี่ยมพอสมควร แต่ราคาของแอปนี้อยู่ที่ $4.99 (ประมาณ 181 บาท)
Feded
 
    เป็นแอปที่ใช้งานง่าย สะดวกในการใช้งานเพราะสามารถกดเข้าสู่ Mode ของกล้องได้ทันที ง่ายดายมากมายพร้อมกับ การปรับแต่งภาพมีเครื่องมือให้พอประมาณ และสามารถเลือก Effect ของภาพได้เพี้ยบ เพียงแต่ว่า ถ้าไม่พอก็สามารถซื้อเสริมเพิ่มเติมได้ด้วย ราคาก็เลยเบา ๆ ที่ $0.99 (32 บาท) เท่านั้น
    ที่จริงแล้วโปรแกรมตัดต่อภาพดี ๆ ยังมีอีกเยอะบน iOS สำหรับครั้งนี้เรานำมาเสนอให้ดูกันหอมปากหอมคอก่อน ครั้งนี้เราจะรวม Apps แบบไหนมานำเสนอให้ได้โหลดและเลือกใช้นั้น ต้องรอติดตามกันต่อไปในครั้งหน้า
เรียบเรียงจากบทความใน phonearena