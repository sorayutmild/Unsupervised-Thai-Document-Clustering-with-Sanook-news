
เกือบงานเข้าเสียแล้ว สำหรับลูกทุ่งสาวสายฮา “ลาล่า อาร์สยาม” หลังขับรถไปร่วมงานบุญที่วัดป่าแห่งหนึ่งใน จ.ราชบุรี แต่เจ้าตัวไปคนเดียวไม่มีเพื่อน และไม่รู้ทางจึงเปิดจีพีเอส แต่กลับกลายเป็นว่าจีพีเอสพาหลงทาง โดยที่สองข้างทางมีแต่ป่ารกและถนนลูกรัง ไม่มีใครให้ถามทางแม้แต่คนเดียว เจ้าตัวจึงไลฟ์เฟซบุ๊กปรึกษาแฟนคลับเพื่อผ่อนคลายความกลัว
ระหว่างก็มีชาวบ้านแถมนั้นขับรถมาพอดี เจ้าตัวจึงรีบเปิดกระจกถามทาง แต่ลุงคนดังกล่าวบอกว่า สาวลาล่าขับรถเข้ามาในเขตบ้านของตน จู่ๆ ก็โผล่มาแบบนี้ ปกติถ้ามีปืนในมือผมยิงตายไปแล้ว
ด้านลาล่าก็บอกเสียงอ่อยว่า “หนูหลงทางมา จะยิงหนูทำไม” ก่อนจะถามทางไปวัด ซึ่งลุงก็บอกเส้นทางให้ ก่อนจะแยกย้ายกันไป งานนี้ทำเอาสาวอารมณ์ดีถึงกับขำไม่ออก ร้องไห้ออกมาด้วยความเสียขวัญ