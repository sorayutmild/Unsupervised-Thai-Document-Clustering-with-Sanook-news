ทำเอาคุณแม่ของน้องโปรด อัษศดิณย์ อย่างสาว "เป้ย ปานวาด" ร้อนใจ ต้องออกมาชี้แจงผ่านอินสตาแกรมเป็นข้อความยาวถึงสาวรายหนึ่ง หลังจากที่อีกฝ่ายเข้ามาคอมเม้นท์ในเชิงต่อว่า เพราะผิดหวังที่เมื่อเจอดาราสาว ทำกิริยาไม่ดีใส่หลานของตนเอง ดังนี้
"คุณเป้ยค่ะ..ดิฉันเป็นคนหนึ่งที่ติดตาม IG ของคุณเป้ยและน้องโปรด ตั้งแต่น้องโปรดเกิด จนตอนนี้ก็ยังติดตามดูความน่ารักของน้อง.. แต่วันนี้ผิดหวังในตัวคุณเป้ยที่แสดงกิริยาดูถูกหลายดิฉันตั้งแต่หัวจดเท้า ไม่คิดว่าคุณเป้ยจะเป็นคนแบบนี้เลย อย่าแสดงความรังเกียจกันขนาดนี้ ชาติตระกูลฐานะหลานดิฉันไม่แพ้คุณเลยแม้แต่น้อย.. ไม่มีอะไรมาก แต่เสียความรู้สึกที่เคยชื่นชอบคุณเท่านั้นเองค่ะ"
ซึ่ง "เป้ย ปานวาด" ก็โพสต์ภาพข้อความดังกล่าว พร้อมชี้แจงเป็นข้อความว่า
"ppanward # ถึงคุณ... นะคะ เป้ยไม่รู้ว่าเป้ยเป้ยทำอะไรให้นะคะ ตัวเป้ยเองเป้ยไม่เคยดูถูกคนหรือมองใครแบบหัวจดเท้า ไม่เคยมองว่าตัวเองดีเด่นหรือเลิศเลอมาจากที่ไหน
เท่าที่เป้ยจำเหตุการณ์วันนี้ได้ซึ่งเป้ยไม่รู้ไม่แน่ใจว่าใช่คุณรึป่าว เข้ามาขอเป้ยถ่ายรูปกับหลานๆ ของคุณในระหว่างที่เป้ยกำลังดูลูกเป้ยอยู่ เป้ยว่าเป้ยให้ถ่ายรูปนะคะ เป็นเด็ก 3 คน มี 2 คนแต่งตัวเหมือนกัน เป้ยยังทักทายเลยว่าอุ้ยแต่งตัวเหมือนกันเลย
และในช่วงระหว่างที่ถ่ายมีเด็กคนตรงกลางไม่มองกล้องเป้ยกำลังคิดว่าจะทำยังไงดี ให้เด็กมองกล้อง และยังช่วยพยุงเค้าขึ้นมา พอถ่ายเสร็จเป้ยเห็นหน้าเด็กคนพี่เหมือนใบหน้าน้องไปโดนอะไรมา เราก็มองด้วยความเป็นห่วง แต่ก็นึกในใจแต่ไม่ได้ไปถาม เพราะกลัวเสียมารยาท หลังจากถ่ายรูปเสร็จเป้ยก็ยังยิ้มให้และเดินไปดูลูกเป้ยต่อ ซึ่งเป้ยไม่รู้ว่าใช่คุณคนนั้นหรือเปล่า
ถ้าไม่ใช่ก็จะมีอีกคนที่น้องโปรดไปแย่งเล่นเกมด้วย เป้ยเกรงใจที่โปรดไปแย่ง เลยบอกให้คนรถเอาเหรียญที่แลกสำหรับหยอดตู้ไปคืนน้องเค้า เพราะโปรดแย่งของเล่นเค้าไปทำให้น้องเค้าเล่นไม่ได้ ก็เกิดความเกรงใจเท่านั้นเอง แต่เป้ยก็มีถ่ายคลิปตอนเล่นตอนนั้นไว้ด้วย เพราะอยากเอามาลงไอจี อันนี้เป้ยไม่รู้ว่ากรณีของท่านไหนนะคะ
แต่เป้ยขอยืนยันตรงนี้เลย เป้ยไม่สามารถทำให้คุณรู้สึกถึงความนึกคิดของเป้ยได้ หรือแม้กระทั่งใครก็ตาม แต่เป้ยไม่เคยดูถูกใคร และไม่เคยมองใครแบบหัวจดเท้าโดยเฉพาะยิ่งเป็นเด็กก็ตาม แต่เป้ยเชื่อในตัวเป้ยว่า เป้ยไม่ได้เป็นแบบที่คุณกล่าวแน่นอน
รู้สึกเสียใจมาก ๆ ที่เกิดเหตุการณ์แบบนี้ขึ้น แต่เป้ยคงไม่ขอโทษ เพราะเป้ยไม่ได้ทำแบบที่คุณคิด แต่เป้ยจะขอบคุณ ที่คุณเตือนสติทำให้ได้รู้ว่าบางทีการที่คิดดีอาจจะไม่ดีเสมอไป ขอบคุณค่ะ"
ทั้งนี้ หลังจากที่ เป้ย ปานวาด โพสต์ข้อความชี้แจงไป หญิงสาวคู่กรณีก็เข้ามาตอบคอมเม้นท์ ว่าเข้าใจกับเหตุการณ์ที่เกิดขึ้นแล้ว 