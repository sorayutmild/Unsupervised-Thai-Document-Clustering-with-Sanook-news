โดยปกติแล้วเรื่องเซ็กส์ในประเทศไทย ยังไม่ค่อยเปิดเผยมากนัก แต่ความจริงแล้วการมีเซ็กส์นั้นมีประโยชน์ในด้านต่างๆ มากมาย ไม่ว่าจะช่วยในการนอน การเผาผลาญ สุขภาพจิต และอารมณ์ แต่การพูดถึงประโยชน์ของเซ็กส์ดูเหมือนจะมีมากมายแล้ว ดังนั้นทาง Hello คุณหมอ จึงของหยิบยกเรื่องเกี่ยวกับการ หยุดเซ็กส์นาน มาฝากกันบ้าง ลองไปดูกันว่าหากหยุดเซ็กส์นานจะทำให้เกิดอะไรขึ้นบ้าง?
ไม่มีเซ็กส์เป็นเรื่องที่ผิดปกติหรือ ?
อย่างที่ทราบกันดีว่าเซ็กส์นั้นถือเป็นเรื่องที่ดี แต่การมีเซ็กส์ก็ยังต้องมีหลายปัจจัยประกอบเข้าด้วยกัน ไม่ใช่ว่าทุกคนนั้นจะเคยเจอเซ็กส์ที่ดีเสมอไป นอกจากนั้นแล้วการหาความสุข การบรรเทาความเครียด รวมถึงการตอบสนองต่อความต้องการของตัวเองนั้นยังมีอีกหลายวิธีที่นอกเหนือจากการมีเซ็กส์ ดังนั้นการไม่มีเซ็กส์จึงไม่ใช่เรื่องที่ผิดปกติแต่อย่างใด นั่นหมายความว่า ถ้าไม่สนใจเรื่องเซ็กส์ ก็ไม่จำเป็นต้องมี
จากการวิจัยทางจิตวิทยาของวัยรุ่น ได้ให้ข้อมูลเอาไว้ว่า ความตระหนักในเรื่องความสนใจและความปรารถนาทางเพศอาจพัฒนาขึ้นในช่วงวัยรุ่น แต่นั่นไม่ใช่เรื่องที่ถูกต้องเสมอไป บางครั้งความสนใจเรื่องเพศก็ขึ้นอยู่กับความสนใจของแต่ละคน ว่ามีความสนใจมากน้อยเพียงใด และพวกเขาเต็มใจที่จะรับกับสิ่งที่ตามมาหรือไม่
ดังนั้น แม้ว่าการมีเซ็กส์จะมีประโยชน์ต่อสุขภาพในด้านต่างๆ จะเป็นเรื่องที่ได้ยินอยู่เสมอ แต่การไม่มีเซ็กส์ก็สามารถทำให้สุขภาพได้รับประโยชน์ได้เหมือนกัน เช่น ออกกำลังกายเพื่อเพิ่มสารเอนดอร์ฟิน (Endophins) ด้วยตัวเอง หรือดื่มด่ำกับธรรมชาติ เป็นต้น
หยุดเซ็กส์นาน จะทำให้เกิดอาการอะไรบ้าง ?
ลองมาดูกันดีกว่าว่า หากหยุดเซ็กส์นาน จะส่งผลต่อสุขภาพอย่างไรบ้าง
รู้สึกกังวลมากขึ้น
เนื่องจากการมีเซ็กส์จะไปช่วยลดปริมาณฮอร์โมนที่ร่างกายปล่อยออกมาตอนกังวล จึงทำให้ช่วยรักษาความวิตกกังวลได้ แต่บางครั้งเมื่อเกิดความวิตกกังวล การมีเซ็กส์ก็มักจะเป็นสิ่งสุดท้ายที่เกิดขึ้นในใจของใครหลาย ๆ คน
หัวใจอาจทำงานได้ไม่ดี
งานวิจัยชิ้นหนึ่งบอกว่า คนที่มีเซ็กส์เดือนละครั้งหรือน้อยกว่านั้นจะเป็นโรคหัวใจบ่อยกว่าคนที่มีเซ็กส์ 2 ครั้งต่อสัปดาห์ หรือมากกว่านั้น ซึ่งสาเหตุส่วนหนึ่งอาจจะเป็นเพราะการได้ออกกำลังกายเพิ่มขึ้นเล็กน้อยและแนวโน้มในเรื่องความวิตกกังวลและหดหู่น้อยลง แต่เมื่อหยุดเซ็กส์นานก็จะทำให้การออกกำลังกายในส่วนนี้หายไป
ออกกำลังกายน้อยลง
โดยปกติแล้วการมีเซ็กส์มักจะช่วยให้ร่างกายเผาผลาญประมาณ 5 แคลอรี่ต่อนาที นอกจากนั้นแล้วยังช่วยทำให้มีแนวโน้วที่จะออกกำลังกายอย่างอื่นเพิ่มขึ้นอีกด้วย แต่หากหยุดเซ็กส์นาน อาจจะทำให้คุณแรงจูงใจหมดไปก็ได้เช่นกัน
น้ำหล่อลื่นน้อยลง
ในผู้หญิงสูงวัยมักจะพบกับปัญหาเกี่ยวกับน้ำหล่อลื่นในช่องคลอดหากกลับมามีเซ็กส์อีกครั้ง เนื่องจากขาดฮอร์โมน เช่น เอสโตรเจน (Estrogen) น้ำหล่อลื่นในช่องคลอดจะมีอายุลดลงและลดน้อยลงได้เร็วขึ้นหากไม่ได้มีเพศสัมพันธ์
รู้สึกไม่สบายระหว่างมีเพศสัมพันธ์
สมาคมสตรีวัยหมดประจำเดือนในอเมริกาเหนือ กล่าวเอาไว้ว่า การมีเพศสัมพันธ์ตามปกติเป็นสิ่งสำคัญสำหรับสุขภาพช่องคลอดของวัยหลังหมดประจำเดือน เนื่องจากหากไม่มีเพศสัมพันธ์เป็นประจำ เมื่อแก่ตัวไปผนังช่องคลอดจะบางลง และนำไปสู่ความเจ็บปวดหากกลับไปมีเพศสัมพันธ์อีกครั้ง
ระบบภูมิคุ้มกันอ่อนแอ
ผู้ที่มีเซ็กส์สัปดาห์ละครั้งดูเหมือนจะมีระบบภูมิคุ้มกันที่เพิ่มขึ้นเมื่อเทียบกับผู้ที่ไม่ได้มีเซ็กส์ ส่วนหนึ่งอาจจะเป็นผลมาจาก การมีเซ็กส์ช่วยเพิ่มระดับของสารอิมมูโนโกลบูลินเอ (Immunoglobulin A หรือ IgA) แต่บางครั้งก็ไม่ได้เป็นเช่นนั้นเสมอไป เพราะผู้ที่มีเพศสัมพันธ์มากกว่า 2 ครั้งต่อสัปดาห์ กลับมีระดับ IgA ต่ำกว่าผู้ที่ไม่มีเพศสัมพันธ์
มีอาการปวดประจำเดือน
ถือเป็นเรื่องที่น่าแปลกใจเมื่อการมีเซ็กส์นั้นสามารถช่วยบรรเทาอาการปวดในระหว่างช่วงมีประจำเดือนได้ แม้จะยังไม่ได้มีการศึกษาที่แน่ชัดก็ตาม จากการสันนิษฐานพบว่า มดลูกเป็นกล้ามเนื้อและผู้หญิงหลายคนจะมีการหดตัวของมดลูก เมื่อพวกเขาถึงจุดสุดยอด จะทำให้เลือดไหลเร็วขึ้น ซึ่งส่งผลทำให้การปวดประจำเดือนลดลง
สูญเสียความจำ
การมีเซ็กส์ส่งผลต่อความรู้ความเข้าใจ รวมถึงความจำที่ดีขึ้น โดยนักวิจัยชี้ว่าการกระตุ้นสมองอาจเกี่ยวข้องกับฮอร์โมนที่ปล่อยออกมาระหว่างมีเซ็กส์ นอกจากนั้นการศึกษาซึ่งถูกตีพิมพ์ไว้ในวารสารของผู้สูงอายุ ยังได้ระบุเอาไว้ว่า ผู้ที่มีเซ็กส์อย่างสม่ำเสมอได้คะแนนการทดสอบทางปัญญาสูงกว่าผู้ที่ไม่เคยมีเซ็กส์
ความสัมพันธ์เปลี่ยนแปลง
คู่รักที่มีเซ็กส์อย่างน้อยสัปดาห์ละครั้งจะมีความสุขที่สุด ทั้งยังช่วยสร้างความเชื่อมั่น และความเข้าใจระหว่างคู่รักได้อีกด้วย แต่หากหยุดเซ็กส์นาน อาจทำให้ความพึงพอใจในคู่รักสูญเสียไป
ต่อมลูกหมากอาจมีสุขภาพดีน้อยลง
แม้จะยังไม่ชัดเจน แต่จากการศึกษาอย่างน้อยหนึ่งครั้ง ผู้ชายที่ปล่อยนำอสุจิออกมาน้อยว่า 7 ครั้งต่อเดือน แนวโน้มที่จะเป็นมะเร็งต่อมลูกหมากมากกว่าผู้ที่ปล่อยอสุจิออกมาอย่างน้อย 21 ครั้งต่อเดือน
นอนน้อยลง
การหยุดเซ็กส์นานจะทำให้ร่างกายไม่ได้รับฮอร์โมนที่ส่งเสริมการนอนหลับ เช่น ออกซิโทซิน (Oxytocin) และโพรแลคติน (Prolactin)