ย้อนกลับไปเมื่อประมาณ 24 ปีก่อน เชื่อเหลือเกินว่าน้อยคนนักที่จะไม่รู้จัก "แว่น" สิริรัตน์ ยนต์โยธินกุล นักบาสเกตบอลหญิงทีมชาติไทย ที่กลายเป็นกระแสดังทั่วประเทศไทย ด้วยความสามารถที่ล้นเหลือทั้งที่อายุเพียงแค่ 18 ปี บวกกับหน้าตาที่ดันไปคล้ายกับ ศรราม เทพพิทักษ์ นักแสดงหนุ่มสุดฮอตในช่วงนั้นทำให้สื่อหลายสำนักให้ฉายาเธอว่า "ศรราม 2" ไปแข่งสนามไหนแฟนๆ แห่ไปเชียร์กันแน่นทุกครั้งไป กาลเวลาผ่านไป กระแสความดังของเธอก็หายไป คลื่นลูกใหม่ก้าวขึ้นมาทดแทน เธอหายไปจากวงการ ปัจจุบันทำงานอะไร วันนี้ Sanook Sport ได้มีโอกาสพบกับเธออีกครั้ง จึงได้ทำบทสัมภาษณ์เกี่ยวกับเธอมาให้แฟนๆ หายคิดถึงกัน
