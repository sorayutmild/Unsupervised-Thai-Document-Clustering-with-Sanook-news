เำกมส์ PES2014
เมื่อใกล้จะถึงวันจบฤดูกาลฟุตบอลจริงในแต่ละปี ก็หมายถึงใกล้จะถึงวันเปิดตัวของเกมส์ฟุตบอลภาคใหม่เช่นกัน และปีนี้เกมส์ที่กำลังจะชิงเปิดตัวก่อนก็คือ PES2014 จาก Konami พวกเขามาพร้อมความมั่นใจเต็มที่ว่าภาคใหม่นี้จะต้องเจ๋งกว่าเดิม ด้วยพลังของ Fox Engine เอนจิ้นสร้างเกมของ Konami ตัวใหม่ที่ทาง Hideo Kojima และทีมงานสร้างขึ้นมา จึงเรียกว่า Fox Engine นั่นเอง สำหรับพลังของ Fox Engine นั้นมีพลังสร้างกราฟิกได้ในระดับสูงสมจริงมากๆ และรองรับการสร้างเกมในยุคหน้าคือ PS4 และ Xbox ใหม่ด้วย
สรุปข้อมูลเบื้องต้นของ PES2014 ก่อนจะเปิดตัวอย่างเป็นทางการมีดังนี้
- ใช้ FOX Engine เป็นเอนจิ้นตัวหลักในการพัฒนาเกม PES2014
- เป็นเอนจิ้นตัวใหม่ ที่นำมาใช้กับเกม PES ภาคนี้ภาคแรก
- ใส่ระบบฟิสิกส์ใหม่ที่มีชื่อว่า  “Barycentre physics” เข้าไปด้วย
- ระบบฟิสิกส์ของ “Barycentre physics” คือการเพิ่มน้ำหนักเข้าไปในตัวนักเตะ ซึ่งร่างกายที่ต่างกันก็มีน้ำหนักต่างกัน
- ระบบการปะทะกัน จะคล้ายกับของ FIFA
- การปะทะกันของนักเตะ จะวัดกันว่าใช้ร่างกายส่วนไหน ซึ่งร่างกายส่วนที่มีน้ำหนักก็จะใช้ปะทะได้ดีกว่า
- ทีมงานพัฒนาเกมภาคนี้ จะพยายามทำภาพกราฟิกในเกมให้สมจริงที่สุด ราวกับภาพถ่ายกันเลย
- สมจริงขนาดที่ว่า มีโมเดลตัวอย่างนักเตะญี่ปุ่นที่ทำออกมาแล้วคนหนึ่ง มองเห็นใบหน้าสมจริงมาก และชัดจนเห็นรูขุมขนกันเลย
- กราฟิกชุดนักเตะ จะแยกกับตัวของนักเตะ และต่างกันไปตามลักษณะรูปร่างของนักเตะนั้นๆ
- ชุดนักเตะมีการเปลี่ยนแปลงรูปลักษณ์ หากมีการถูกดึงเสื้อหรือปะทะเบียดดันกัน
- เพิ่มรัศมีการควบคุมลูกบอลใหญ่ขึ้นเป็น 3 เท่าจากภาคก่อน และเพิ่มความสมจริงของลูกบอล เมื่อสัมผัสกับขานักเตะ
- สามารถตั้งโซนให้นักเตะได้
- ด้วยระบบโซนนี้เอง จะทำให้นักเตะแนวรับของเราทำหน้าที่ป้องกันเฉพาะในโซนเท่านั้น ไม่ให้มีหลุดตำแหน่งไปที่อื่นๆ
เำกมส์ PES2014
ซึ่งข้อมูลข้างต้น มาจากข้อมูลฟีเจอร์ใหม่ดังนี้
1. Barycentre Physics and Ball control
ระบบฟิสิกส์แบบใหม่้ที่ PES นำมาใช้ในภาค 2014 โดยมีเนื้อหาหลักๆอยู่ที่น้ำหนักของร่างกาย และการควบคุมบอล ที่จะขึ้นกับรัศมีสัมผัสบอล และน้ำหนักของร่างกายด้วย นักเตะสามารถใช้น้ำหนักของร่างกายในการเบียดแย่งบอลกับคู่แข่ง และน้ำหนักร่างกายถ่ายไปยังลูกบอลได้แบบสมจริงมากขึ้น รวมไปถึงท่วงท่านักเตะที่ต่างกันตามรูปร่างและน้ำหนัก
2. Contact and Physicality
ระบบร่างกายอันเป็นจุดด้อยของ PES ภาคที่แล้วเลยก็ว่าได้ อันนี้ Konami ยอมรับเองเลย ภาคนี้พวกเขาจึงปรับปรุงระบบร่างกายตัวละครให้สมจริงมากขึ้น ตั้งแต่ชุดนักเตะที่จะแยกออกจากร่างกายนักเตะ สามารถโดนดึง เบียดดัน และเปลี่ยนรูปร่างไปได้
3. Squad Emulator
ระบบการจำลองรูปเกมให้ง่ายต่อการควบคุมลูกทีม ด้วยระบบ Zone จะทำให้ผู้เล่นสั่งนักเตะของทีม ไม่้ให้ออกนอกโซน หรือนอกลูนอกทาง นอกเหนือตำแหน่งตัวเองได้
 
ข้อมูลอ้างอิงจาก

http://gamingeverything.com/42559/first-pes-2014-details-including-engine-tidbits/

ภาพประกอบจาก elevenkings7

