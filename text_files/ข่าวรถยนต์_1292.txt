     ฮอนด้ามอเตอร์ประเทศญี่ปุ่นเปิดตัวรถเคคาร์ 'N-WGN' รุ่นล่าสุด เคาะราคาจำหน่ายเบาะเริ่มต้นเพียง 3 แสนบาท แต่อ็อพชั่นความปลอดภัยครบครัน

     ฮอนด้าได้เพิ่มรุ่นย่อยใหม่ให้กับรถ Kei Car ทรงกล่องขายดี 'N-WGN' เอาใจตลาดกลุ่มล่างด้วยรุ่น 'C' เป็นรุ่นเริ่มต้น ตามมาด้วยรุ่น 'G・L Package' ที่มาพร้อมที่นั่งปรับหมุนได้ และรุ่นตกแต่งพิเศษ 'SS Cool Package'
 

     รุ่น 'C' ซึ่งเป็นรุ่นมาตรฐาน มาพร้อมระบบความปลอดภัยครบครัน ได้แก่ ระบบควบคุมเสถียรภาพ VSA, ระบบสัญญาณไฟฉุกเฉินอัตโนมัติ, ระบบช่วยออกตัวบนทางลาดชัน, ระบบปรับอากาศแบบอัตโนมัติ และกุญแจ Keyless Entry จำหน่ายในราคาราว 3.02 แสนบาท
 

     เขยิบขึ้นมาเป็นรุ่น G・L Package ที่ใช้พื้นฐานเดียวกับรุ่น G ติดตั้งเบาะนั่งสามารถปรับหมุนได้, กระจกบังลมและหน้าต่างตัดแสง UV และอินฟราเรด, ระบบปรับอากาศอัตโนมัติพร้อม Plasmacluster, กระจกมองข้างปรับพับอัตโนมัติ จำหน่ายในราคาราว 3.95 แสนบาท
 

     ขณะที่ SS Cool Package มาพร้อมกระจังหน้าแบบ Metallic Chrome เพิ่มความสปอร์ต สำหรับรุ่น G・L Package จำหน่ายในราคา 4.08 แสนบาท และรุ่น G Turbo Package ราคาราว 4.22 แสนบาท
     น่าเสียดายที่วางจำหน่ายเฉพาะประเทศญี่ปุ่นเท่านั้น
 
 