การแข่งขันชกมวย รายการศึกคุน หลุนไฟต์ 69 ที่เมืองกุ้ยหยาง ประเทศจีน เมื่อวันเสาร์ที่ 3 กุมภาพันธ์ ที่ผ่านมา"ดำดอทคอม" บัวขาว บัญชาเมฆ กำปั้นขวัญใจมหาชนชาวไทย เผชิญหน้ากับ นายาเนช อายมัน กำปั้นจอมโหดสูงยาวเข่าดีจาก ดีอาร์ คองโก เป็นคู่เอกของรายการ พิกัด 70 กิโลกรัม เริ่มยกแรก นายาเนช อายมัน ที่ช่วงชกเหนือกว่าเป็นฝ่ายเดินออกหมัดใส่ทันที แต่ บัวขาว ไม่สะทกสะท้านรอจังหวะดักออกหมัดสวน เข้าสู่นาทีสุดท้ายของยกแรก กำปั้นขวัญใจชาวไทย ดักปล่อยฮุกซ้ายเข้าปลายคางเต็มๆ ส่งร่างของ อายมัน ลงไปนั่งกับพื้น เจ้าตัวพยายามจะลุกขึ้นยืนแต่ก็ไม่ไหว ทำให้กรรมการตัดสินใจยุติการชกไปในที่สุดทำให้ "ดำดอทคอม" บัวขาว บัญชาเมฆ เป็นฝ่ายเอาชนะน็อกไปได้แบบไม่ยากเย็นเพียงแค่ยกแรกเท่านั้น