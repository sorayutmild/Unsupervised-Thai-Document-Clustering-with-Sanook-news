เรียกว่าเป็นนักแสดงสาวกตัญญูที่เพื่อนคนใกล้ชิดต่างรู้ดีว่า นักแสดงตลกสาว "หนูเล็ก ก่อนบ่ายฯ" หรือ "ภัทรวดี ปิ่นทอง" สำนึกรักถิ่นฐานบ้านเกิดขนาดไหน ไม่เคยอ่านที่จะเล่าว่าแต่ก่อนบ้านยากจนขนาดไหน ด้วยความกตัญญูต่อผู้ให้กำเนิด จึงส่งผลให้ทุกวันนี้สาวหนูเล็กมีชีวิตที่ดีขึ้น การงานมั่นคง มีเงินทองใช้คล่องมือแถมยังดูแลครอบครัวได้อย่างไม่ขาดตกบกพร่องอีกต่างหาก ซึ่งเป็นสิ่งที่เจ้าตัวทำมาตั้งแต่สมัยเรียนมหาวิทยาลัยแล้ว
ล่าสุดเจ้าตัวหนูเล็กได้โพสต์ภาพบ้านไม้หลังเก่าสภาพทรุดโทรม ซึ่งเป็นมรดกจากคุณตาคุณยาย มอบให้พ่อแม่เป็นเรือนหอในวันแต่งงาน โดยเจ้าตัวเผยว่า
"เมื่อ 22 ปีที่แล้ว กับเรือนหอของพ่อและแม่ มรดกพ่อเฒ่าแม่เฒ่ามอบให้แม่ในวันแต่งงาน เวลาน้ำท่วมเราก็จะอยู่บนชั้นสองจอดเรือในบ้าน ฉันนั่งบนหน้าต่างทุกวันคิดถึงแม่คิดถึงพ่อ คิดถึงบังเหลือม คิดถึงบ้าน หาเวลาว่างกลับไปเพิ่มกำลังใจและความรักให้พ่อและแม่กันบ่อยๆนะคะถ้าทำได้ ขอบคุณกล้องถ่ายใครไม่รู้ อิอิอิ"