ณัฏฐพล ทีปสุวรรณ เผยสาเหตุที่กล้าเป่านกหวีดใส่คุณหญิงพจมาน เชื่อหยุดความรุนแรง ทักษิณ ได้
จากกรณีที่มีการเผยแพร่คลิปทางเว็บไซต์ยูทูป ใช้ชื่อคลิปว่า "เป่านกหวีดไล่พจมาน" โดยเป็นภาพเหตุการณ์ นำโดยนายณัฐพลและนางทยา ทีปสุวรรณ แกนนำ กปปส. เดินตามพร้อมเป่านกหวีดไล่คุณหญิงพจมาน ณ ป้อมเพชร กลางห้างดังย่านสุขุมวิท ตั้งแต่บริเวณตัวห้างไปจนถึงลานจอดรถนั้น
ล่าสุด (26 ก.พ.) นายณัฏฐพล ทีปสุวรรณ แกนนำ กปปส.โพสต์เฟซบุ๊ก Nataphol Teepsuwan - ณัฏฐพล ทีปสุวรรณ เปิดเผยสาเหตุที่กล้าเป่านกหวีดใส่คุณหญิงพจมาน ณ ป้อมเพชร กลางเอ็มโพเรียมในวันนี้ (26 ก.พ.) เนื่องจากเชื่อว่าเป็นคนเดียวที่ทำให้ พ.ต.ท.ทักษิณ ชินวัตร อดีตนายกรัฐมนตรี หยุดความรุนแรงได้ โดยมีข้อความ ดังนี้
"วันนี้ที่กล้าเป่านกหวีดใส่คุณหญิงพจมานกลางเอ็มโพเรียม เพราะเชื่อว่าเป็นคนเดียวที่ทำให้ทักษิณหยุดความรุนแรงได้ ถ้าประเทศไทยโชคดีหวังว่าคุณหญิงจะไปบอกให้ทักษิณเลิกทำร้ายประชาชน ถ้าไม่เข้าใจสัญญาณ ประเทศเราคงต้องแตกแยกกันต่อไป"




โพสต์ by Nataphol Teepsuwan - ณัฏฐพล ทีปสุวรรณ.
