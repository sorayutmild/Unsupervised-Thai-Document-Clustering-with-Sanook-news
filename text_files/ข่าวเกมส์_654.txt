เกมส์คุนิโอะ
คุนิโอะ ชื่อตัวละครที่เกมเมอร์วัยเกิน 30 ทั้งหลายคงไม่มีใครไม่รู้จัก เพราะเป็นเกมส์แอคชั่นที่สนุกมากๆในสมัยเครื่องแฟมิคอม และซุเปอร์แฟมิคอม แต่หลังจากนั้นเกมส์ก็หายไปหลังจากค่าย Technos ปิดตัวไป จนกระทั่งมาถึงยุคเครื่อง Wii ทางทีมงานเก่าๆของ Technos ได้รวมตัวกันใหม่ตั้งเป็นทีม Miracle Kidz และทำเกมส์คุนิโอะดอดจ์บอลภาคใหม่ Downtown Nekketsu Dodgeball ออกมาให้เล่นกันใน Wiiware ซึ่งเป็นเกมส์ดาวน์โหลดของเครื่องเกมส์ในเครือนินเทนโด นอกจากนี้ พวกเขายังได้มีโปรเจคทำเกมส์ Downtown Nekketsu Monogatari 2 หรือเกมส์คุนิโอะดาวน์ทาวน์ภาคใหม่ด้วย แต่ว่าสุดท้ายก็ยกเลิกโปรเจคไป โดยให้เหตุผลว่าทีมงานจะไปพัฒนาเกมส์อื่นๆที่น่าสนใจกว่าแทน
เกมส์คุนิโอะ
โลโก้คุนิโอะดาวน์ทาวน์ภาค 2 ที่ Miracle Kidz ประกาศไว้แล้วก็เลิกทำไป
ด้วยเหตุนี้ทำให้แฟนๆเกมส์คุนิโอะรุ่นเก๋า ต่างก็พากันเซ็งเป็นจำนวนมาก เพราะพวกเขาตั้งตารอดาวน์ทาวน์ 2 กันมากกว่าดอดจ์บอลเสียอีก ทาง Combit Studios สตูดิโอเกมอินดี้จากแคนาดาก็เลยมีความรู้สึกเสียดายเกมส์แอคชั่นที่เป็นตำนานเกมส์นี้ จึงได้ติดต่อไปยังสตูดิโอ Million ที่เคยทำเกมส์คุนิโอะลงเครื่อง Gameboy Advance ให้มาร่วมกันทำ Downtown Nekketsu Monogatari 2 แทนทีม Miracle Kidz ซึ่งในเวอร์ชั่นอเมริกา เกมส์คุนิโอะจะเปลี่ยนชื่อไปเป็น River City Ransom 2 วางแผนไว้ว่าจะทำลงเวอร์ชั่น PC ในเดือนสิงหาคม ปี 2014 เนื่องจากพวกเขาเป็นทีมเกมส์อินดี้ ก็เลยต้องใช้เวลาพัฒนากันนานพอสมควร
เกมส์คุนิโอะ
แม้ว่าจะมีคนพัฒนาเกมส์คุนิโอะต่อ แต่ว่าพอเป็นเวอร์ชั่นอังกฤษก็ต้องทำใจกับการเปลี่ยนแปลงนิดหน่อย เพราะมีการเปลี่ยนชื่อเกมส์ และตัวละครในเกมส์ด้วย อย่างคุนิโอะเปลี่ยนเป็น Alex และริคิ เปลี่ยนชื่อเป็น Ryan แทน ใครที่ไม่เคยเล่นคุนิโอะเวอร์ชั่นอังกฤษมาก่อน อาจจะงงว่าเป็นเกมส์เดียวกันรึเปล่า
 
 
ข้อมูลอ้างอิงจาก

http://www.siliconera.com/2013/04/28/river-city-ransom-sequel-in-development-for-pc-from-indie-studio/
