ความจริงเปิดเผย !! ตัวจริงของ steve jobs ที่บราซิลคือใคร
จากข่าวล่าสุดที่ หนุ่มบราซิล ถ่ายภาพเซลฟี่ ติด สตีฟจ๊อบส์ ได้ถูกเผยแพร่ ออกไปทั่วโลก ก็มีกระแสวิพากษ์ วิจารณ์ ออกมามากมาย เกี่ยวกับความจริงของภาพ ว่านั่นคือสตีฟ จ๊อบ ผู้ล่วงลับจริงๆ หรือไม่ บ้างก็ว่าเป็นภาพตัดต่อ

เนื่องจากพบความผิดปกติ ไม่ว่าจะทั้งเสื้อผ้า หน้าผม ที่ดูเหมือนจะไม่เนียน แต่บางส่วนก็เชื่อว่า อาจจะเป็นคนหน้าเหมือน แต่ล่าสุดดูเหมือนว่า ปริศนาชายที่มีใบหน้าเหมือนสตีฟ จ๊อบส์ภาพนี้ จะถูกคลี่คลายเรียบร้อยแล้วหลังจากที่คุณ Andy Hahn นักเขียน นิตยสารแห่งหนึ่งในต่างประเทศ ได้มีการส่งอีเมลไปยังผู้สื่อข่าวว่า ภาพที่กำลังว่อนเน็ตอยู่ในตอนนี้ เป็นภาพตัวเค้าเอง โดยมีเนื้อหาดังนี้



 Andy Hahn,
ผมไม่ใช่ สตีฟ จ๊อบส์ และ ผมอาศัยอยู่ในเมือง ริโอ ประเทศบราซิล และแน่นอน ผมยังมีชีวิตอยู่ โดยภาพนี้ ถูกถ่ายขึ้นในวันที่ 3 สิงหาคม ช่วงบ่าย ขณะที่ผม และ ลุยซ์ (ชายที่อยู่ด้านหลังรถเข็น) กำลังเดินทางไปยัง โคปาคาบาน่า จนพบกับชายคนหนึ่ง กำลังถ่ายภาพเซลฟี่อยู่ ซึ่ง ผมคิดว่า ตัวผมน่าจะปรากฏอยู่ในภาพถ่ายของเขาแน่นอน
 ผมเป็นโรค ALS (a debilitating neurological disease) ซึ่งก่อให้เกิดความผิดปกติ ด้านกล้ามเนื้อ อ่อนแรง จึงจำเป็นต้องนั่งรถเข็น และที่เห็นว่าผมใส่ปลอกคอพลาสติก นั้นก็เพราะ คอของผมไม่แข็งแรงพอที่จะพยุงศรีษะ ของผมไว้ได้ ผมขอยกโทษให้กับคนที่ได้เห็นภาพ แล้ววิจารณ์ตัวผมไปต่างๆ นาๆ ช่วงที่ผ่านมา คนมักจะทักผมอยู่เสมอ ว่าผมเองนั้นมีหน้าตาที่ค่อนข้างจะเหมือนกับ สตีฟ จ๊อบส์ ผู้ล่วงลับ



ซึ่งหากเราลองนำภาพของคุณ Andy Hahn เปรียบเทียบกับภาพของคุณ TheHorseSizedDuck เจ้าของภาพ Selfie ก็จะพบว่า มีหลายสิ่งที่คล้ายคลึงกัน ไม่ว่าจะเป็นทั้ง ชุดลายทหาร ที่คุณ Andy ชอบใส่ ไปจนถึงลักษณะของรถเข็น ที่เหมือนกับในภาพ ซึ่งก็น่าจะพอสรุปได้แล้วครับว่า บุคคลในภาพนั้นจะเป็นใครไปไม่ได้ นอกจากคุณ Andy Hahn นั่นเองครับ

สนับสนุนเนื้อหา: www.techmoblog.com
