กำลังจะหมดสงกรานต์หรืองานปราบเซียนระยบป้องกันน้ำของสมาร์ตโฟนกันแล้ว หากใครเริ่มเลิกเล่นสงกรานต์ หรือกำลังจะเล่นวันสุดท้ายก็อย่าลืมเอาน้ำออกจากเครื่องด้วยวิธีง่ายๆ แค่ดาวน์โหลดเพียงแอปเดียวครับ
วิธีไล่น้ำออกจาก iPhone สามารถทำได้ง่ายๆ โดยการดาวน์โหลดแอปพลิเคชั่น Sonic (ดาวน์โหลด) สื่อต่างประเทศเผยว่า คลื่นความถี่ที่สามารถสั่นสะเทือนจนดันน้ำออกอยู่ที่ 165Hz ซึ่งหากเปิดใช้งานแอปนี้ขณะที่ในเครื่อง หรือส่วนต่างๆ เช่น พอร์ท หรือลำโพงหากมีน้ำอยู่ก็จะมีหยดน้ำออกมาเลยทีเดียวล่ะครับ

จริงๆ ฟีเจอร์นี้เป็นคุณสมบัติเดียวกันกับที่ถูกใส่ใน Apple Watch Series 2 จีงทำให้สามารถใส่ว่ายน้ำได้นั่นเองครับ จากรีวิวการใช้งานบน App Store ก็พบว่าใช้งานค่อนข้างดีเลยทีเดียวครับ
ทั้งนี้เมื่อน้ำออกจากเครื่องหมดแล้วก็อย่าลืมเอาไปแช่ซิลิกาเจลหรือสารดูดความชื้นสักหน่อย น้ำในเครื่องจะได้หายไปหมดครับ

 