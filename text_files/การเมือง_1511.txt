(ภาพจากมติชน)
กลุ่ม 40 ส.ว. จี้นายกฯปู ยุบสภา ชี้ร่าง พ.ร.บ.นิรโทษกรรม ฉบับสุดซอยยังอยู่ และเป็นความผิดที่สำเร็จแล้ว
ผู้สื่อข่าวรายงานว่า (7 พ.ย.) นายสมชาย แสวงการ ส.ว.สรรหา เผย กลุ่ม 40 ส.ว.เรียกร้อง นายกรัฐมนตรี ยุบสภาเพื่อรับผิดชอบกรณีการออก พ.ร.บ.นิรโทษกรรม เนื่องจากแม้รัฐบาลจะสั่งถอนร่างที่ค้างในสภาแล้ว แต่ ร่าง พ.ร.บ.นิรโทษกรรม ฉบับสุดซอย ยังอยู่ และไม่สามารถไว้ใจได้ เพราะอาจถูกหยิบยกขึ้นมาพิจารณาโดย ส.ส.จากพรรคร่วมรัฐบาล และการกระทำดังกล่าวเป็นความผิดที่สำเร็จแล้ว
ทั้งนี้ ประธานวุฒิสภาได้เรียกประชุมวุฒิสภาด่วนในวันนี้ เพื่อหารือเลือนวันประชุมเพื่อพิจารณาร่าง พ.ร.บ.นิรโทษกรรม จากวันที่ 11 พ.ย.เป็นวันที่ 8 พ.ย. โดยกลุ่ม 40 ส.ว.ยืนยันจะคัดค้านจนถึงที่สุด