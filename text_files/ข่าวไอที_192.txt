   นอกจากทุกวันนี้จะมีมือถือ ออกมามากมายแล้ว Apps ดี ๆ ก็มีเยอะไม่แพ้กัน การเลือกติดเครื่องหลายคนน่าจะลำบากอยู่ไม่น้อย แต่วันนี้ Sanook! Hitech จะรวม 10 Apps ดาวเด่นที่ควรมีติดเครื่องไว้มาฝากกัน
SHAREit

    เป็นโปรแกรมที่น่าใช้พอสมควรสำหรับคนที่มีทั้ง Android และ iOS ซึ่งโปรแกรมตัวนี้มีจุดเด่นในเรื่องการรับส่ง File หากระยะทางไม่ไกลมาก สามารถกดส่งหากันได้ทันที สะดวกรวดเร็วและใช้งานค่อนข้างง่าย
    โดย Apps นี้จะเป็น Apps หลักของมือถือยี่ห้อ Lenovo แต่สามารถโหลดได้ทั้ง Google Play Store และ Apps Store
Google Maps
 
    โปรแกรมแผนที่ยอดนิยมในฝั่ง Android เรียกว่าไม่ติดคงไม่ได้ เพราะบางเครื่องนั้นฝั่งมากับระบบปฏิบัติการ แต่บางเครื่องก็ต้องโหลดเพิ่ม ความสามารถมีการเพิ่มเติมเรื่อย ๆ แต่ส่วนใหญ่ที่จะใช้บ่อยคือการทำแผ่นที่ Offline และการนำทางนั่นเอง
    และ Google ยังใจดีมีให้ใช้ใน iOS แบบฟรีเช่นเดียวกัน ลูกเล่นนั้นไม่ต่างกันมาก แต่อะไรที่มีก่อนมักจะให้ Android เสมอ ยกเว้นบางอย่างนะครับ
Quick Pic
 
    โปรแกรมสำหรับดูภาพขนาดเล็ก เน้นความรวดเร็วในการแสดผลและสามารถปรับแต่หน้าจอแสดงผลให้เป็น Theme ในรูปแบบต่าง ๆ ได้ตามใจเรา และสามารถแสดงผลเป็นแบบ สไลด์โชว์ได้อีกด้วย ความสามารถเยอะแบบนี้แต่ยังมีเฉพาะใน Android เท่านั้น
Instagram
 
     Social Network ด้านเกี่ยวกับภาพยอดนิยมที่ใครไม่มีก็คงพูดเลยว่า Out แต่ถ้าพูดจริง ๆ กับ Apps แสดงผลภาพนี้ สามารถปรับแต่งภาพได้มากมาย รวมถึงทำงานคู่กับโปรแกรม Layout ที่ทำให้ภาพมากกว่า 2 ภาพต่อกันเป็นเฟรมเดียวกันได้
     และอีกอย่าง ในนี้ยังสามารถดูรูปสวย ๆ ของเพื่อนและแชร์เข้าสู่สังคมออนไลน์อื่น ๆ ได้อย่างง่ายดาย และมีให้โหลดเกือบทุกระบบปฏิบัติการ (Android/iOS)
Joox

    โปรแกรมฟังเพลงน้องใหม่ที่เพิ่งเปิดให้บริการสด ๆ ร้อน ๆ โดยความโดดเด่นคือเรื่องจำนวนเพลงที่เยอะถูกใจคนไทยอย่างมาก และยังให้ฟังเพลงฟรี อีกด้วย นอกจากนี้ยังให้ลูกเล่นเกี่ยวกับการฟังเพลงสนุกไม่แพ้ Apps อื่น และสามารถต่ออายุได้อย่างง่ายดายอีกด้วย โหลดได้ทั้ง iOS และ Android
Android Device Manager / Find My iPhone
 
    สำหรับคนที่กลัวอุปกรณ์ที่เราลงทะเบียนเอาไวหายแล้วล่ะก็ นี่คือ Apps ที่ควรลงกับเครื่องหลัก โดย Find My iPhone จะตามอุปกรณ์ของ iOS ไม่ว่าจะเป็น iPhone, iPod Touch ไล่ไปจนถึง เครื่องคอมพิวเตอร์ Mac
    เช่นเดียวกับ Android Device Manager ที่สามารถบอกพิกัดของเครื่อง Android ได้ โดยทั้งหมดสามารถสั่งล็อคเครื่อง, ส่งเสียงไปที่เครื่อง และ ลบข้อมูลกรณีถูกขโมยไปแล้วคิดว่าไม่ได้คืนได้ทันที ขอแค่ มีอินเทอร์เน็ตต่อก็เพียงพอแล้ว
Camera 360
 
     Apps แต่งภาพสายแบ๊ว ของผู้หญิงหลาย ๆ คนที่เรียกได้ว่าทำให้ภาพนั้นเนียนจนคิดว่าใช้กล้องโปรถ่าย หรือจะเป็นการแต่งหน้าของคนที่ทำให้สามารถลงภาพและทำให้คนสวยขึ้นระดับ 10 ยังทำได้
     นอกจากนี้ Apps นี้ยังมีให้โหลดทั้ง iOS, Windows Phone และ Android
Google Chrome
 
     หนึ่งใน Web Browser ยอดนิยมที่หลายคนใช้งานกัน ข้อดีคือถ้าคุณมี Google Account อยู่แล้ว คุณสามารถเชื่อมต่อกับ Android หรือ iOS ได้อย่างง่ายดาย และข้อมูลจะเข้ามาจนไม่ต้องเสียเวลาในการจำ URL ของเว็บไซต์ ได้เลย

     นอกจากนี้ประสิทธิภาพยังเหมือนกับ Desktop อีกด้วย ทำให้ไม่แปลกใจว่าทำไมคนจะใช้เยอะ แต่มันก็กินทรัพยากรมากอยู่ แค่ว่าคุณจัดการไม่เปิด Tab มันเยอะ ก็สบายแล้วครับ
Apps สนทนาและแชท
 
     แน่นอนว่า Apps ที่ใช้สำหรับสนทนาในเรื่องการพิมพ์ไม่ว่าจะเป็น WeChat, Skype, หรือจะเป็น Line ก็ตามมักจะมีความโดดเด่นและเรามักจะลงตามกลุ่มเพื่อนของเราเพื่อไม่ให้พลาดการติดต่อ
     ซึ่งบางตัวนั้นมีลงทุกระบบปฏิบัติการ แต่ส่วนใหญ่ทั้งหมด มีให้ลงครบไม่เชื่อลองกดดูใน Store ดูได้ครับ