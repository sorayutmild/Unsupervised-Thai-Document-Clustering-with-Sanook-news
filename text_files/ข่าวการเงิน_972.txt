เมื่อได้ยินชื่อนี้ หลายคนอาจจะไม่คุ้นหูว่าเป็นใคร หรือบางคนอาจจะไม่เคยได้ยินชื่อด้วยซ้ำแต่คุณรู้หรือไม่ว่า "คาร์ลอส สลิม" นักธุรกิจมหาเศรษฐีชาวเม็กซิกัน วัย 73 ปี เป็นคนที่รวยที่สุดในโลก
นอกจากนี้ยังครองตำแหน่งคนรวยที่สุดในโลกติดต่อกันเป็นปีที่ 4 แล้ว จากการจัดอันดับของฟอร์บส์ โดยเขามีทรัพย์สินมากมายถึง 73,000 ล้านดอลลาร์สหรัฐ
ประวัติคาร์ลอส สลิม เฮลู
สลิมเกิดเมื่อวันที่ 28 มกราคม 1940 ที่กรุงเม็กซิโกซิตี้ เป็นบุตรชายคนเล็กของ จูเลียน สลิม ฮัดดาด ผู้อพยพชาวเลบานอนซึ่งมาทำงานในเม็กซิโก และ โดนญา ลินดา เอลู ที่เป็นชาวเม็กซิกันเชื้อสายเลบานอน
ครอบครัวของ "คาร์ลอส สลิม" เปิดร้านค้าเล็กๆ อาจเพราะสิ่งเหล่านี้ทำให้เขาได้ซึมซับความคิดเกี่ยวกับธุรกิจจากพ่อ
สลิมจบการศึกษาระดับปริญญาตรีสาขาวิศวกรรมศาสตร์จากมหาวิทยาลัยแห่งชาติเม็กซิโก ก่อนผันตัวเองมาเป็นโบรกเกอร์ในตลาดหุ้นและเริ่มเรียนรู้การลงทุนในธุรกิจหลายประเภท
จนกระทั่งต้นทศวรรษ 1980 ได้เกิดวิกฤตเศรษฐกิจครั้งใหญ่ในละตินอเมริกาทำให้ธุรกิจจำนวนมากล้มครืน
สลิมได้เข้าไปกว้านซื้อบริษัทที่ประสบปัญหาในราคาถูก ก่อนจะเปลี่ยนบริษัทเหล่านี้ให้กลายเป็นกิจการที่มีมูลค่ามหาศาลในเวลาไม่กี่ปีต่อมา ทั้งบริษัทจำหน่ายน้ำดื่ม บริษัทรับเหมาก่อสร้าง และห้างสรรพสินค้า
แต่ฟอร์บส์ระบุว่าธุรกิจหลักที่ผลักดันให้สลิมกลายเป็นมหาเศรษฐีเบอร์หนึ่งของโลกในเวลานี้ คือ ธุรกิจด้านการสื่อสารโทรคมนาคมของเขา เป็นต้นว่า บริษัท "เตเลโฟโนส เด เมฮิโก"หรือ "เตลเม็กซ์" (TELMEX) ซึ่งเป็นผู้ให้บริการโทรศัพท์พื้นฐานแบบผูกขาด
ที่เขาซื้อมาจากรัฐบาลเม็กซิโกเมื่อปี 1990 ด้วยเงิน1,800 ล้านดอลลาร์สหรัฐฯ นอกจากนั้นยังมี บริษัทด้านการสื่อสารแบบไร้สาย "อเมริกา โมบิล" ที่ขยายตัวอย่างรวดเร็วจนมีผู้ใช้บริการมากกว่า 100 ล้านคนทั่วละตินอเมริกา
ไม่เพียงแต่การทำธุรกิจเท่านั้นที่ คาร์ลอส สลิม เฮลู ทำเท่านั้น นอกจากนี้เขายังมีโครงการตอบแทนสังคมอีกมากมายเช่นกัน เป็นต้นว่า มูลนิธิบิลและเมลินดา เกตส์ ของพ่อมดไอทีบิล เกตส์ ขณะที่คาร์ลอส สลิมเองก็ใช้ความร่ำรวยของเขาตอบแทนสังคมจนได้รับรางวัลจาก World Education and Development Fund
ข้อคิดดีๆจาก คาร์ลอส สลิม เฮลู
"การเป็นคนรวยก็เหมือนการเป็นเจ้าของสวนผลไม้ เราต้องแบ่งผลไม้ให้คนอื่นบ้าง แต่ไม่ต้องแบ่งต้นให้'