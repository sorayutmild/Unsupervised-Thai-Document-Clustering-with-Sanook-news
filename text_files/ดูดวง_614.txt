ดวงชะตาปี พ.ศ. 2562  ราศีมีน หรือ ผู้ที่เกิดระหว่างวันที่ 14 มี.ค. – 12 เม.ย. 
มกราคม   การเริ่มต้นในปีใหม่นี้ดูจะงดงามสำหรับคุณนะคะ ไม่ว่าจะเป็นความสำเร็จในสิ่งที่คุณมุ่งหวัง หรือความปรารถนาอันแรงกล้าในเรื่องของหัวใจ ปาฏิหาริย์คงจะเกิดขึ้นกับคุณในเดือนนี้ค่ะ สำหรับคนที่ป่วยไข้ หรือมีคนที่รักเป็นไข้ได้ป่วยจะได้พบยาดี หรือได้พบหมอที่เก่งมากค่ะ
กุมภาพันธ์   คุณจะมีอุปสรรคบางอย่างเกิดขึ้น ในด้านการงาน ในเดือนนี้งดการเดินทางไกลไว้ก่อน ไม่ควรผลีผลามทำอะไรด้วยอารมณ์โดยเด็ดขาด ขอให้มีสติในการตัดสินใจในทุกเรื่อง หาโอกาสไปทำบุญตักบาตร หรือทำสังฆทาน กรวดน้ำ อุทิศส่วนกุศลให้เจ้ากรรมนายเวร ก็จะดีค่ะ
มีนาคม       ในเดือนนี้ขอให้คุณทำบุญ ทำทานไว้ให้ดี นะคะ หลังจากนั้นจะมีสิ่งดี ๆ ตามมา หากคุณมุ่งหวังความสำเร็จในด้านการงาน การค้าต่าง ๆ ในเดือนนี้จะไม่เป็นไปตามที่คาดหวังไว้ จะมีการล่าช้าออกไป แต่อย่างไรก็แล้วแต่ขอให้คุณตั้งใจกับการทำทุกสิ่งให้ดีที่สุด แล้วผลแห่งความดีนั้นจะต้องมาตอบแทนคุณในเดือนนี้อย่างแน่นอน
เมษายน     เป็นเดือนที่คุณจะต้องเหนื่อย และพยายามอย่างมากในด้านของการทำงานที่ต้องวัดผลในระยะยาว แต่คุณก็จะได้รับผลลัพธ์ที่ดีมาก ในเดือนนี้สิ่งที่คุณจะได้รับความสนับสนุนจากบุคคล ๆ หนึ่งซึ่งเป็นคนที่มีประสบการณ์ในการทำงาน และคุณจะได้รับสิ่งดีๆ จากบุคคล ๆท่านนี้มากมายค่ะ
พฤษภาคม    เป็นเดือนที่คุณต้องทำงานหนัก หรือสะสางงานเก่าที่คั่งค้าง ใช้พลังสมองมากมายในทางสร้างสรรค์ ต้องรักษาการในหน้าที่ของตนเองอย่างรอบคอบที่สุด จะผ่านพ้นอุปสรรคต่าง ๆ ไปได้ มีความมั่นใจได้ในเดือนนี้ค่ะ
มิถุนายน    คุณจะได้รับทรัพย์ มีโชคด้านการเงิน เด่นชัด อาจจะได้ถอยรถใหม่ป้ายแดง หรือไม่เช่นนั้นคุณจะได้เงินก้อนมาอุ่น ๆ อยู่ในกระเป๋า หยิบจับอะไรเป็นเงินเป็นทองไปหมดในเดือนนี้ค่ะ
กรกฎาคม  ในช่วงเดือนนี้ขอให้ระมัดระวังเรื่องของการใช้จ่ายเงินทองของตัวคุณเองให้ดีค่ะ จะมีการจ่ายเงินออกไปแบบไม่ทันคิด หรือไม่ทันตั้งตัว ส่วนมากจะหมดเปลืองไปกับผู้อื่น ส่วนตัวเองไม่ค่อยได้รับอะไรจากการจ่ายเงินออกไปซักเท่าไร ฉะนั้นระวังในการใช้จ่ายด้วยค่ะ ไม่เช่นนั้นเห็นทีจะติดลบแน่ ๆค่ะ
สิงหาคม   ความสัมพันธ์เก่า ๆ มิตรภาพเก่า ๆ จะมีการหวนกลับมา ไม่ว่าคุณจะได้พบกับเพื่อนเก่าที่ไม่ได้พบกันนาน ๆ หรือคนรักเก่ากลับมาหา เป็นเดือนที่คุณจะนึกถึงอดีตที่ผ่านมาค่ะ
กันยายน    ในเดือนนี้คุณจะมีความก้าวหน้าในหน้าที่การงานเด่นชัด จะมีข่าวดีในการเลื่อนขั้น เลื่อนตำแหน่ง ได้เงินเดือนขึ้น มีความสำเร็จดี หากคิดจะศึกษาต่อในเดือนนี้มีเกณฑ์ดีมากค่ะ
ตุลาคม    ในเดือนนี้ถือว่าเป็นเดือนที่มีความอุดมสมบูรณ์ในชีวิตค่อนข้างมาก คุณจะได้พบคนดีที่คุณรอคอย มิตรที่ถูกใจ คุณจะมีเกณฑ์ได้ข่าวดีที่เป็นมงคลจากญาติมิตร หากเดือนนี้คุณไม่คิดจะเดินทางไปไหนเลย คุณจะได้พบคนที่ไม่ได้พบนานมากเดินทางมาหาคุณค่ะ  
พฤศจิกายน    ขอให้คุณทำแต่สิ่งที่ดีไว้นะคะ อย่าทำการสิ่งใดนอกลู่นอกทางโดยเด็ดขาด ไม่ว่าจะเป็นการงาน หรือความรัก สิ่งดี ๆ ที่คุณสะสมมาจะมาสนองตอบคุณในเร็ว ๆนี้แล้วค่ะ ไปทำบุญตักบาตร กรวดน้ำให้เจ้ากรรมนายเวรนะคะ สิ่งดี  ๆจะได้เข้ามาได้ง่าย  และเร็วขึ้นโดยไม่มีสิ่งใดมาขัดค่ะ
ธันวาคม   ความก้าวหน้าในชีวิต จะเป็นของขวัญแห่งความเหน็ดเหนื่อยของคุณตลอดปีนี้ค่ะ คุณจะได้รับการยอมรับอย่างแท้จริงจากผู้ร่วมงานทุกท่าน หรือแม้กระทั่งผู้บังคับบัญชา มีชื่อเสียงในสังคม มีสง่าราศีเด่นมาก รวมถึงด้านทรัพย์สมบัติ เงินทอง และความรักก็จะมีข่าวดีในเดือนนี้ด้วยค่ะ สวัสดีปีใหม่นะคะ
 
อ่าน ดูดวงรายปี 2561 ราศีอื่นๆ คลิก!  http://horoscope.sanook.com/126013/
 