
เป็นอีกหนึ่งคำถามที่นักแสดงสาว "แพท ณปภา" ต้องออกมายอมรับเองเลยว่า เจอบ่อยมากๆ ในโลกโซเชียล ยิ่งช่วงนี้ที่ละคร บุพเพสันนิวาส กำลังเป็นทอล์คออฟเดอะทาวน์ ก็ยิ่งถูกตั้งคำถามหนักขึ้นเป็นทวีคูณว่าจริงๆ แล้ว เธอกับนักแสดงหนุ่มหุ่นล่ำ "ก๊อต จิรายุ" ผู้รับบท "พระเจ้าเสือ" หรือ "หลวงสรศักดิ์" มีความผูกพันทางสายเลือดกันหรือไม่ เนื่องจากทั้งสองคนใช้นามสกุล "ตันตระกูล" เหมือนกัน
โดยล่าสุดเนื่องในโอกาสดีที่ทั้งคู่ได้เจอกันโดยบังเอิญในงานอีเวนท์งานหนึ่ง สาวแพทก็เลยชวนหนุ่มก็อตอัดคลิปวีดีโอไขข้อข้องใจดังกล่าวแบบม้วนเดียวจบ ซึ่งในคลิปนี้หนุ่มก๊อตยังได้ทิ้งวลีเด็ดเอาไว้ด้วยว่า สาวแพทเป็นพี่สาว ไม่ใช่เมียแน่นอน!
แพท - "ฉันไม่อยากจะเชื่อว่าฉันมีญาติที่มีซิกแพคอย่างนี้"
ก๊อต - "เราเป็นญาติกันมาตั้งนานแล้วนะ ผมใช้นามสกุลตันตระกูลก็เพราะเราเป็นญาติกันไงครับ ผมเป็นญาติทางฝ่ายพ่อ"
แพท - "หลายๆ คนถามกันมาคือ ประมาณ 100 คอมเมนต์ ต้องมีสัก 80 คอมเมนต์ ที่ถามว่า พี่แพทเป็นอะไรกับพี่ก๊อตคะ เห็นใช้นามสกุลเดียวกัน"
ก๊อต - "ไม่ใช่เมียแน่ๆ เป็นพี่ (หัวเราะ)"