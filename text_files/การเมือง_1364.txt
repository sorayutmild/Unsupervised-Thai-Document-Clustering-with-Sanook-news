"จตุพร" อภิปรายน้ำท่วม บอก กรมชลฯ และ กฟผ. วางยานายกฯ แฉ กทม. ขอเครื่องสูบน้ำ ทั้งที่มีอยู่เอง
(10 พ.ย.) นายจตุพร พรหมพันธุ์ ส.ส.สัดส่วน พรรคเพื่อไทย อภิปรายในที่ประชุมร่วมกันของรัฐสภาว่า น้ำท่วมครั้งนี้ เกิดจากรัฐบาลชุดก่อน ที่ไม่ระบายน้ำไว้ตั้งแต่ต้น ทั้งที่น้ำมีมากกว่าปกติ โดยรัฐบาลพรรคประชาธิปัตย์ ยุบสภาแล้ว แต่ยังคงรักษาการอยู่ โดยอ้างว่ากรมชลประทาน การไฟฟ้าฝ่ายผลิต วางยานายกรัฐมนตรี ขณะเดียวกันยังอ้างข้อมูลว่า จะมีการระดมประชาชนมาก่อจลาจลหลังน้ำลดเพื่อล้มรัฐบาล
ทั้งนี้ยังตั้งข้อสงสัยการที่กทม. มาขอเครื่องสูบน้ำจากรัฐบาล ว่าเพราะเหตุใดกทม. จึงไม่มีไว้เอง โดยมีข้อมูลว่ากทม. มีเครื่องสูบน้ำอยู่ 767 เครื่อง และยังตั้งข้อสังเกตประสิทธิภาพของอุโมงค์ยักษ์ โดยกทม. ได้รับจัดสรรงบประมาณกว่า 5 หมื่นล้านบาท แต่กลับไม่มีการบริหารจัดการที่ดี
 