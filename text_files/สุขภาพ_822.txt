เมื่ออายุเพิ่มมากขึ้น การดูแลสุขภาพก็ต้องเพิ่มมากขึ้นไปด้วย หลายคนอาจรู้สึกว่าเราไม่ได้แข็งแรง กระฉับกระเฉง เหมือนช่วงเรียน หรือช่วงเป็นวัยรุ่นนั่นแหละ ทำงานมาได้สักระยะ ก็เริ่มมีโรคภัยไข้เจ็บถามหาแบบที่ไม่เคยเป็นมาก่อน ไม่ว่าจะไมเกรน ปวดไหล่ ปวดข้อมือ โรคกระเพาะอาหาร กรดไหลย้อน ไปจนถึงไขมันพอกตับ หรือซีสต์
นอกจากโรคภัยไข้เจ็บแล้ว ปัญหาที่มาพร้อมวัยอย่าง ผมร่วง ริ้วรอย ผิวพรรณไม่สดใส สายตาพร่ามัว หรือมีความเครียดสะสมจนนอนไม่ค่อยหลับก็เริ่มตามมา ก่อนซื้อวิตามินเสริมมาทาน เรามาดูกันก่อนดีกว่าว่าเรามีปัญหาเหล่านี้หรือไม่ ถ้ามีต้องทานวิตามินตัวใด
 
ผิวพรรณแห้งกร้าน มีริ้วรอย ไม่กระชับเต่งตึง
วิตามินเสริมที่แนะนำ : วิตามินซี คอลลาเจน วิตามินเอ โอเมก้า 3 ธาตุเหล็ก
 
ผมร่วง เล็บเปราะบาง
วิตามินเสริมที่แนะนำ : วิตามินบี 2 สังกะสี
 
ไม่สบาย เป็นหวัดบ่อยๆ
วิตามินเสริมที่แนะนำ : วิจามินซี วิตามินบี ธาตุเหล็ก
 
 
พักผ่อนไม่เพียงพอ ใช้งานสมองนัก
วิตามินเสริมที่แนะนำ : วิตามินบีรวม โอเมก้า 3
 
กระดูก ข้อต่อของร่างกายเริ่มปวดเมื่อย
วิตามินเสริมที่แนะนำ : วิตามินดี เอ เค แคลเซียม ฟอสฟอรัส
 
สายตาล้า พร่ามัว
วิตามินเสริมที่แนะนำ : วิตามินเอ วิตามินบี 2
 
ความเครียดสะสม
วิตามินเสริมที่แนะนำ : วิตามินบีรวม วิตามินซี แมกนีเซียม
 
 
จำเป็นต้องทานวิตามินเสริมหรือไม่?
คำถามยอดฮิตที่หลายคนแอบคิดหนัก วิตามินกระปุกหนึ่งราคาไม่ใช่เบาๆ เราจำเป็นต้องทานวิตามินเสริมจริงๆ หรือไม่ คำตอบคือ ไม่จำเป็นค่ะ วิตามินเสริมเป็นเพียงตัวช่วยสำหรับผู้ที่ทราบดีว่าตัวเองมีความเสี่ยงที่จะได้รับสารอาหารไม่เพียงพอ หรือไม่มีเวลาดูแลตัวเองมากนัก เรียได้ว่าอาจเป็นตัวช่วยของคนเมืองที่ต้องทำงานหนัก จนไม่อาจจัดอาหาร จักเวลาออกกำลังกายได้ตามต้องการ
แต่จะเป็นการดีกว่ามาก หากเราสามารถรับวิตามินทั้งหมดผ่านอาหารที่ปรุงสดใหม่ และมีคุณค่าทางสารอาหารครบ 5 หมู่ ออกกำลังกายอย่างสม่ำเสมอ พักผ่อนให้เพียงพอ และหาเวลาผ่อนลายความเครียดด้วยกิจกรรมที่ชอบ เท่านี้คุณ็ไม่ต้องลงทุนกับวิตามินราคาหลายร้อยหลายพันแล้วล่ะค่ะ
แต่ถ้ามีอาการหนักถึงขั้นต้องพบแพทย์แล้วล่ะก็ วิตามินเสริมก็อาจเป็นอีกทางเลือกหนึ่งที่จะช่วยชีวิตคุณได้เหมือนกันนะคะ เพราะฉะนั้นต้องสำรวจตัวเองว่ามีความจำเป็นที่จะต้องทานวิตามินเสริมมากน้อยแค่ไหน
 
ข้อเสียของการทานวิตามินเสริม
หากเราทานวิตามินเสริมติดต่อกันเป็นเวลานานเกินไป อาจทำให้ร่างกายได้รับวิตามินนั้นๆ มากเกินความต้องการ ตับและไตต้องทำงานหนักเพื่อคัดกรองสารอาหารที่ต้องใช้ และต้องทิ้ง และการรับวิตามินเสริมมากเกินไป ยังอาจทำให้เป็นโรคเพิ่มขึ้นได้เช่นกัน เช่น หากทานแคลเซียมมากเกินไป อาจเสี่ยงเป็นนิ่วในไต หรือเลือดไหลไม่หยุด หรือเลือดหยุดยาก หากทางน้ำมันตับปลามากเกินไป เป็นต้น
ดังนั้น ก่อนทานวิตามินเสริม ควรศึกษาวิธี และขนาดที่ควรทาน พร้อมจดจำข้อควรระวังเอาไว้ด้วย จะได้รับมาแต่ประโยชน์ของวิตามินเสริมอย่างที่ใจต้องการค่ะ