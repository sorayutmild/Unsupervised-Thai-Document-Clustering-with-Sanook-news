เราจะเห็นว่าตอนนี้พวกค่ายทำภาพยนตร์ต่างๆ ระดับโลกเริ่มหันมามองการหยิบพวกแฟรนไชส์หรือไอพีเกมดังๆ ไปทำหนังกันบ่อยมากขึ้นตลอดช่วงหลายปีนี้ แล้วเกมล่าสุดที่ถูกจับไปทำก็คือ Monster Hunter หรือ "ล่าแย้" ที่เกมเมอร์เรียกกันเป็นเกมระดับตำนานจากค่าย Capcom ซึ่งเป็นเกมที่สามารถสร้างรายได้ให้กับค่ายได้มากที่สุดของภาค Monster Hunter World แล้วอย่างที่ทราบกันดีว่าตอนนี้ในบางประเทศเริ่มมีการฉายตามโรงภาพยนตร์บ้างแล้ว และประเทศไทยของเราจะมาในช่วงสิ้นปี

Monster Hunter Movie ถ้าดูจากชื่นชั้นแฟรนไชส์ และ จำนวนแฟนคลับที่ติดตามนั้นก็จะต้องมองว่าเป็นหนังที่สามารถทำเงินให้ผู้สร้างได้อย่างแน่นอนแต่กลายเป็นว่าไม่ปังอย่างที่คิดเมื่อทาง Box Office Mojo ของทาง IMDB ได้ออกมาบอกว่า Monster Hunter ทำรายได้ 2.2 ล้านดอลลาร์ในอเมริกาเหนือและ 4.8 ล้านดอลลาร์ในต่างประเทศสำหรับการเปิดตัวในสัปดาห์แรกทำรายได้เพียง 7 ล้านดอลลาร์เท่านั้น


เปรียบเทียบกับการเปิดตัวครั้งแรกของ Sonic the Hedgehog ที่สามารถทำรายได้ไป 57 ล้านดอลลาร์ในสหรัฐและในระดับโลกได้ถึง 100 ล้านดอลลาร์ หรือจะเป็น Detective Pikachu 54 ล้านเหรียญ ก็ทำได้ไม่น้อยกว่า 54 ล้านดอลลาร์ แต่สำหรับเรื่อง Monster Hunter Movie ยังไม่ถึง 10 ล้านด้วยซ้ำ เมื่อเทียบกับทุนการสร้างกว่า 60 ล้านดอลลาร์ คงต้องบอกได้เลยว่าคงต้องเป็นกำลังใจให้ในระดับโลกว่าจะสามารถสร้างรายได้ไปมากน้อยแค่ไหน