Samsung Galaxy Cooper หรือถ้าในเว็บฝรั่งมักเรียก Galaxy Ace เป็นมือถือ Android ระดับกลาง (ราคาประมาณ 1 หมื่นบาท) ตัวหนึ่งในหลายตัวที่ออกมาชนกันช่วงนี้ตลาดช่วงราคานี้ เดิมทีเป็นของ LG Optimus One ที่ตั้งราคาได้โดนใจผู้บริโภคจนขายดีถล่มทลาย แต่เมื่อเวลาผ่านไป มือถือตัวอื่นเริ่มเข้ามาชิงชัย ไม่ว่าจะเป็น Motorola Defy, Wellcom A99 รวมถึง Galaxy Cooper ตัวนี้ด้วยซัมซุงส่ง Galaxy Cooper มาให้ผมลองเล่น ต้องออกตัวก่อนว่ามันเป็นรุ่น prototype ที่จะเปลี่ยนแปลงรายละเอียดเล็กน้อยก่อนรุ่นวางขายจริง ดังนั้นถ้าใครสนใจจะซื้อก็ควรไปลองจับเครื่องจริงดูอีกรอบนะครับสเปกฮาร์ดแวร์Galaxy Cooper หรือ S5830 จะมาแทน Galaxy 3/5 ที่ออกมาปีก่อน (มินิรีวิว Samsung Galaxy 3 แบบสุดลำเอียง) สเปกในจุดที่สำคัญมีดังนี้    * จอภาพ 3.5" ความละเอียด 320x480    * ซีพียู Qualcomm MSM7227-1 Turbo 800MHz (ตัวเดียวกับ Xperia X10 Mini)    * รองรับ Wi-Fi 802.11n, Bluetooth 2.1    * กล้องหลัง 5MP พร้อม LED Flash, ไม่มีกล้องหน้า    * หน่วยความจำภายใน 150MB แถม Micro SD 2GB    * แบตเตอรี่ 1,350mAh น้ำหนัก 113 กรัม    * ระบบปฏิบัติการ Android 2.2.1 พร้อม TouchWiz UI
รายละเอียดอ่านได้จาก TechTree
รูปลักษณ์ภายนอก

Galaxy Cooper เป็นมือถือทรงแท่ง (candybar) ตามมาตรฐานสมาร์ทโฟนสมัยนี้ มีปุ่มควบคุม 3 ปุ่มแบบเดียวกับมือถือ Galaxy ตัวอื่นๆ คือ Menu, Home, Back ไม่มีปุ่ม Search มาให้

ตัวเครื่องแบนราบสม่ำเสมอกันตลอด มีขอบสีเงินรายรอบด้านข้าง ซ้ายมือเป็นช่องเสียบ Micro SD และปุ่ม Power ส่วนด้านขวามือเป็นปุ่มปรับระดับเสียง

ช่องเสียบ Micro USB และหูฟังอยู่ด้านบน ส่วนด้านล่างไม่มีช่องเสียบใดๆ

ฝาหลังเป็นแบบครอบ เช่นเดียวกับ Galaxy S ส่วนของแบตเตอรี่และซิมการ์ดก็ไม่มีอะไรพิเศษ

ทุกคนที่เห็น Galaxy Cooper จะพูดเป็นเสียงเดียวกันว่า "นี่คือ iPhone 4 ชัดๆ" ตอนแรกผมก็คิดแบบนั้นครับ แต่พอเอามาวางเทียบแล้วไม่เหมือนซะทีเดียว (ตอนถือเดี่ยวๆ รู้สึกเหมือนกว่า)

iPhone 4 จะสูงกว่า Cooper เล็กน้อย ผอมกว่านิดหน่อย ส่วนจอภาพก็ความละเอียดต่างกันมาก

Cooper จะหนากว่า iPhone 4 อยู่พอสมควร

ลองเทียบกับญาติห่างๆ อย่าง Nexus S ดูบ้าง
ความรู้สึกแรกจับของผมคือมัน "เบา" และขนาดเล็กกะทัดรัดดี เครื่องประกอบมาค่อนข้างแข็งแรง กดแล้วไม่ยุบ อย่างอื่นก็ไม่มีอะไรเป็นพิเศษเช่นกันครับซอฟต์แวร์