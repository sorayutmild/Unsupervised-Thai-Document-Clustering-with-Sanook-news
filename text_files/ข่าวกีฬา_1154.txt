สาวน้อยวัย 25 ปี รายนี้กลายเป็นที่สนใจของแฟนๆทันที หลังเธอได้รับบทบาทให้เป็นผู้สัมภาษณ์ "เมสซี่เจ" ชนาธิป สรงกระสินธ์ มิดฟิลด์ตัวเก่งทีมชาติไทย ที่เดินทางไปค้าแข้งกับ ฮอกไกโด คอนซาโดเล่ ซัปโปโร่ สโมสรในเจลีก ญี่ปุ่น ด้วยสัญญายืมตัว 1 ปีครึ่ง โดยเธอมีชื่อว่า "มากิ ชิมะ" สาวลูกครึ่งไทย-ญี่ปุ่น วัย 25 ปี ที่มีคุณแม่เป็นชาวไทย และคุณพ่อเป็นชาวญี่ปุ่น โดยเธอเดินทางไปอยู่ที่ญี่ปุ่น ตั้งแต่เมื่อตอนอายุ 18 ปี ซึ่งเธอสามารถเรียนรู้ และพูดภาษาญี่ปุ่นได้เป็นอย่างดี ก่อนเข้าสู่วงการด้วยการเข้าแข่งขันการประกวดผู้หญิงที่ใส่กางเกงยีนส์ สวยที่สุด ซึ่งเธอก็คว้ารางวัลชนะเลิศในประเภทน้องใหม่ จากการประกวด Best Jeanist Award Grand Prix 2013นอกจากนี้เธอยังเข้าร่วมการประกวด Miss World Japan 2014, 2014 Miss Tourism World Japan (Popularity&Photogenic), 2014Miss Empire of Japan และ Miss Grand Japan 2015 ซึ่งในปัจจุบันเธอถือเป็นนางแบบที่มีชื่อเสียงพอตัวทีเดียว ด้วยใบหน้าสุดเก๋ สไตล์สาวเอเชีย
