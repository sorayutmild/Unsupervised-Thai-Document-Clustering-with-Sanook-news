สมุนไพรไทยที่เป็นที่นิยมในช่วงนี้คงหนีไม่พ้น “ฟ้าทะลายโจร” ที่หลายคนนิยมกินเพื่อป้องกันการเป็นไข้หวัด ถึงแม้ว่าฟ้าทะลายโจรจะมีประโยชน์ แต่ต้องกินอย่างถูกวิธี ไม่งั้นอาจเป็นอันตรายต่อร่างกายได้
สรรพคุณของฟ้าทะลายโจร

ลดอาการไข้หวัดทั่วไป เช่น ไข้หวัด ไข้หวัดใหญ่
ระงับอาการอักเสบ ไอ เจ็บคอ คออักเสบ ต่อมทอนซิล หลอดลมอักเสบ ขับเสมหะ รักษาโรคผิวหนังฝี
แก้ติดเชื้อที่ทำให้มีอาการปวดท้อง ท้องเสีย บิด และแก้กระเพาะลำไส้อักเสบ
เป็นยาขมเจริญอาหาร       

กิน “ฟ้าทะลายโจร” อย่างไรให้ปลอดภัย
รับประทานเพื่อลดความเสี่ยงในการเป็นไข้หวัด

ฟ้าทะลายโจรวันละ 1 แคปซูล ต่อเนื่องกัน 5 วันต่อสัปดาห์ หรือวันเว้นวัน ได้นาน 3 เดือน ในช่วงไวรัสแพร่ระบาด

รับประทานเมื่อมีไข้ มีอาการไอ เจ็บคอ

อายุ 12 ปีขึ้นไป ครั้งละ 3 แคปซูล หลังอาหาร 3 มื้อ และก่อนนอน จนอาการดีขึ้น (ไม่เกิน 7 วัน)
อายุ 4-11 ปี วันละ 1-2 เม็ด ไม่เกิน 10 วัน

ในช่วงโควิด-19 ระบาด หากมีอาการไข้ ไอ จาม มีน้ำมูก และหายใจเหนื่อยหอบ มีความเสี่ยงอื่นๆ ควรพบแพทย์ก่อนใช้ยาฟ้าทะลายโจร
ข้อควรระวังในการรับประทานยาฟ้าทะลายโจร

ห้ามใช้ยาฟ้าทะลายโจรในผู้ที่มีอาการแพ้
ห้ามหญิงตั้งครรภ์ ให้นมบุตร รับประทานยาฟ้าทะลายโจร
ห้ามผู้ป่วยที่มีความผิดปกติของตับ และไต รับประทานยาฟ้าทะลายโจร
ไม่ควรรับประทานในขนาดสูงติดต่อกันนานเกินไป เพราะอาจเสี่ยงทำให้แขนขาชา หรืออ่อนแรง เนื่องจากยามีฤทธิ์เย็น
หากรับประทานยาฟ้าทะลายโจรเพื่อลดอาการเจ็บคอ 24 ชั่วโมงผ่านไปอาการยังไม่ดีขึ้น หรือมีอาการที่รุนแรงกว่าเดิม ควรหยุดรับประทานแล้วพบแพทย์
ควรระมัดระวังในการรับประทานยาฟ้าทะลายโจรควบคู่ไปกับยาลดความดัน เพราะอาจเสริมฤทธิ์กันให้มากกว่าเดิมได้
ควรระมัดระวังในการรับประทานยาฟ้าทะลายโจรควบคู่ไปกับยาที่มีสารกันเลือดเป็นลิ่ม และยาต้านการจับตัวของเกล็ดเลือด เช่น วาฟาร์ริน แอสไพริน เป็นต้น
หลีกเลี่ยงการใช้ยาฟ้าทะลายโจรในผู้ที่ได้รับยากดภูมิ เนื่องจากสมุนไพรอาจเข้าไปลดฤทธิ์ของยาได้


5 อันตรายที่อาจเกิดขึ้นจากการทาน “ฟ้าทะลายโจร”
