คนดังลุ้นหนัก มือแฮ็กเริ่มปล่อยคลิปหวิว

คนดังของวงการฮอลลิวูดก็ต้องหนาวๆ ร้อนๆ กันอีกครั้ง เมื่อมีรายงานว่า นอกจากภาพวาบหวิวของเหล่าดาราสาวๆ จะถูกปล่อยออกมาแล้ว ล่าสุดยังเริ่มมีการปล่อยคลิปส่วนตัวของพวกเธอออกมาอีกด้วย
 
แม้จะมีข่าวว่า FBI จะรับคดีแฮ็กโทรศัพท์มือถือของสาวๆในวงการฮอลลิวูดมาดูแล และตามจับตัวแฮ็กเกอร์คนดังกล่าวมาลงโทษให้ได้ แต่ก็ดูเหมือนจะไม่ได้ทำให้คนบันเทิงของสหรัฐใจชื้นขึ้นมาซักเท่าไหร่ เพราะหลังจากที่มีการปล่อยภาพวาบหวิวออกมาเซ็ตใหญ่ก่อนหน้านี้ ล่าสุดได้มีการปล่อยคลิปวิดีโอส่วนตัวของดาราหลายๆคนออกมาแล้ว แถมบางคลิปที่เป็น Sex Tape ก็ยังมียอดวิวเกินกว่า 1 ล้านวิวแล้วด้วยในเวลาเพียงแค่ไม่กี่ชั่วโมง




 ขณะที่ในเว็บไซต์ deep web ซึ่งคาดกันว่าเป็นเว็บแรกที่มีการปล่อยภาพนู้ด จากการแฮ็กมือถือของดาราฮอลลิวูด ได้มีชายนิรนามอ้างตัวว่าเป็นแฮ็กเกอร์ตัวป่วนที่ก่อเรื่องอื้อฉาวในครั้ง นี้ โดยเขาได้โพสต์ข้อความว่า เขาไม่ได้ทำเรื่องทั้งหมดเพียงตัวคนเดียว สิ่งที่เกิดขึ้นมาจากการทำงานอย่างหนักเป็นเวลานานหลายเดือน และเราขอขอบคุณทุกคนสำหรับการสนับสนุนและสละเงินให้กับเรา อย่างไรก็ตาม ยังไม่เป็นที่แน่ชัดว่าชายคนดังกล่าว เป็นมือแฮ็กตัวจริงหรือไม่ 

4 กันยายน 2557
สนับสนุนเนื้อหา: www.voicetv.co.th  