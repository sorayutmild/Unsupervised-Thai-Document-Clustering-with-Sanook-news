บีม วรานิษฐ์ สาวแกร่งประกาศขอเลี้ยงลูกเอง เผยไม่ได้ให้พ่อของลูกเซ็นรับรองบุตร
เป็นอีกหนึ่งสาวเก่งและแกร่งที่ผ่านมรสุมชีวิตมาได้อย่างน่าภาคภูมิใจสำหรับ บีม วรานิษฐ์ ลูกสาวของ "ดี๋ ดอกมะดัน" อดีตตลกชื่อดังที่ล่วงลับไปแล้ว วันนี้เธอเป็นคุณแม่ของ น้องโซร ลูกชายวัยเดือนเศษ โดยสาวบีมประกาศชัดเจนว่าขอเป็นซิงเกิ้ลมัม ไม่ได้ให้พ่อของลูกเซ็นรับรองบุตรและไม่เคยเรียกร้องค่าเลี้ยงดูแต่อย่างใด 
"น้องโซรเลี้ยงค่อนข้างง่ายค่ะ ด้วยความที่เลี้ยงเองจะเหนื่อยมากช่วงแรกๆ ไม่ได้นอนเลย ได้นอนมากที่สุดคือ 2 ชั่วโมงค่ะ ด้วยความที่เราตั้งใจอยากเลี้ยงเขาให้ดีที่สุดให้นมแม่เอง"
"น้องคลอดตามเกณฑ์ค่ะ ตอนแรกที่เห็นออกมาวางไว้ตรงหน้ารู้สึกหน้าเหมือนตัวเองตื้นตันแต่ไม่ได้น้ำตาไหล พอเห็นลูกโดนส่องไฟแล้วน้ำตาไหลเลยค่ะ"
"ตอนนี้มือเท้าก็เริ่มขาวตอนแรกเรากลัวจะดำ (หัวเราะ) น้ำหนักตอนนี้ 4,300 กรัม แล้วตอนแรกคลอดอยู่ 2,700 กรัม  ทานเก่งมากค่ะ ทานนมได้ตลอด"
"หน้าคล้ายพ่อบีมด้วย มองเขาเหมือนมองพ่อบีม เรารู้สึกหน้าเขาเหมือนเต็ม ๆ หลังจากเสียพ่อไป ที่ตั้งชื่อว่า "น้องโซร" มาจากลำแสงพระอาทิตย์อยากได้ชื่อที่เกี่ยวกับเรา โซรมาจากซีเร่เป็นภาษาอิตาลีแปลว่าพระอาทิตย์ โซร อีกอย่างภาษาอังกฤษก็แปลว่าจิตวิญญาณ"
"คุณพ่อน้องมาดูในวันคลอดค่ะ อย่างที่บอกตอนนี้เราเป็นเพื่อนกันทุกอย่างเราได้ตกลงกันแล้ว ส่วนเรื่องค่าเลี้ยงดูอย่าเรียกว่าให้ความช่วยเหลืออะไรดีกว่า เราทำหน้าที่คุณพ่อคุณแม่ดูแลลูกให้ดีที่สุด"
"เรื่องค่าใช้จ่ายหลักๆ จะเป็นบีมดูแลค่ะ เราได้พูดคุยกันแล้ว เพราะบีมตั้งใจจะเป็นซิงเกิ้ลมัมจึงไม่ได้ต้องการรับรองบุตรอะไร ความเป็นพ่อเขายังอยู่ เราไม่ได้โกรธเกลียดกัน การรับรองบุตรมันมีผลในเรื่องเอกสารอะไรหลาย ๆ อย่าง"
"เรื่องค่าเลี้ยงดูขอเป็นเรื่องส่วนตัวแล้วกันค่ะ อย่างที่บอกบีมตั้งใจเป็นซิงเกิ้ลมัมรับผิดชอบค่าเลี้ยงดูต่างๆ ได้สิทธิการเลี้ยงดูเป็นของเราคนเดียว"
"ปฏิกิริยาเขาก็ไม่รู้สิ เขาก็เห็นปกติไม่ได้ตื้นตันอะไร การมาหาแล้วแต่สะดวกด้วย ต้องนัดก่อนค่ะ อนาคตเป็นแค่เพื่อนกันค่ะ บีมไม่ได้เรียกร้องอะไร แล้วแต่เขาเลย เราทำหน้าที่ของเราได้อยู่แล้ว"
"เรื่องทำงานตอนนี้หยุดงาน 2 เดือนแล้วค่ะ เพราะว่าการทำหน้าที่แม่ต้องอยู่ดูแลเขาตลอด เราอยากดูแลเขาอย่างเต็มที่ เดือนเมษายนเริ่มกลับมาทำงานแล้ว เราเป็นแม่คนแล้วเราต้องเข้มแข็งมันมาเองโดยที่แบบไม่ต้องทำอะไรเลย ยิ่งเห็นหน้าลูกแล้ว ยิ่งอยากดูแลให้ดีที่สุดให้ความรักกับเขามากที่สุด" (ขอบคุณข้อมูลจาก innnews)