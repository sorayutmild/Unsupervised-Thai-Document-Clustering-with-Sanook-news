
มีเกมอยู่มากมายที่สร้างมาเพื่อความสนุกและความบันเทิง บางเกมเล่นแปปๆ  ก็จบ แต่ในปัจจุบัน เกมต่างๆ ถูกสร้างมาให้เล่นได้นานๆ มีอะไรให้ทำเยอะๆ  คนที่ซื้อเกมส์ไปก็จะได้มีอะไรให้ทำอยู่เรื่อยๆ และก็มีอยู่หลายเกมส์เหมือนกัน  ที่เมื่อเริ่มเล่นแล้ว ก็ยากที่จะเลิกได้ ลองมาดูกันครับว่ามีเกมอะไรบ้าง
1.The Sims

สุดยอดเกมดูดเวลาชนิดที่ว่า ใครเล่นแล้วเป็นต้องติดไปแทบทุกราย  โดยเฉพาะผู้หญิงจะติดเกมนี้ง่ายเป็นพิเศษ  เพราะความสนุกที่เหมือนกับเราได้เข้าไปใช้ชีวิตในเกม นั่นเองครับ 
2.Monster Hunter

ที่สุดของเกมส์ผจญภัย ล่ามอนสเตอร์ที่หากเล่นช่วงแรกๆ ก็ไม่เท่าไร  แต่พอเล่นไปเรื่อยๆ แล้วความสนุกและความอลังการจะค่อยๆ เพิ่มขึ้นเรื่อยๆ  ไปจนถึงการออกผจญภัยล่ามังกรขนาดยักษ์ เป็นเหตุผลที่ทำให้แฟนๆ  ชื่นชอบเกมนี้กันเป็นอย่างมาก และยิ่งเมื่อเปิดเกมนี้เล่นแล้ว  ก็แทบไม่อยากวางจอยเลย
3.Grand Thief Auto IV / V

อีกหนึ่งเกมส์ต่อสู้ที่ถึงแม้จะมีกระแสด้านลบอยู่เสมอๆ แต่ก็เป็นเกม Open World  ที่ใครเล่นเป็นต้องติดและเลิกยาก  เพราะตัวเกมมีอะไรให้ทำมากมายหลายอย่างนั่นเองครับ
4.Dark Soul

สำหรับเกมนี้ไม่เชิงว่าเพลินจนลืมเวลาไม่อยากลุกไปไหนหรอกครับ  แต่สำหรับคนที่ได้สัมผัสกับเกมส์ผีนี้แล้วจะรู้ได้ทันทีว่า  การที่เล่นเกมนี้จนแทบไม่อยากลุกไปไหน เพราะว่าเกมมัน "โคตรยาก"  จนเกิดความรู้สึกว่า "ต้องผ่านไปให้ได้สิวะ"  แล้วก็เริ่มเล่นใหม่ที่จุดเซฟเรื่อยๆ และก็ตายแบบนั้นวนเวียนอยู่เรื่อยๆ  จนกว่าจะฟลุคผ่าน และมารู้ตัวอีกทีก็ผ่านไปหลายชั่วโมงแล้วนี่แหละครับ 
5.Elder Scroll : Skyrim

เกมส์แนว RPG แบบ Open World  อีกเกมหนึ่งที่ให้เราได้ออกผจญภัยบนโลกแฟนตาซีอย่างอิสระ  มีเควสต์ให้ทำมากมาย มีความลับของเกมอีกเพียบให้ค้นหา ยิ่งใส่ Mod ภาพสวยๆ  นะ รับรองว่าถ้าได้เล่นแล้ว เป็นต้องลืมเวลาแน่นอน
6.Minecraft

เกมอินดี้คุณภาพคับเครื่องจริงๆ สำหรับเกมนี้  จัดว่าเป็นเกมปลดปล่อยจินตนาการชั้นเยี่ยม ในการสร้างสิ่งก่อสร้าง  หรือสภาพแวดล้อมที่ดูสวยงามอย่างไม่มีที่สิ้นสุด  และทดสอบความอดทนในการสร้างไปในตัวด้วย
7.Pokemon X Y

เกมคลาสสิกที่มีมาตั้งแต่สมัยโบราณกาล  และไม่ว่าจะออกมากี่ภาคก็ดังระเบิดระเบ้อซะทุกภาคไป  ซึ่งสำหรับภาคล่าสุดนี้ก็เป็นอีกหนึ่งภาคที่เล่นเพลินไม่น้อยฆ่าเวลาได้ดี เหลือเชื่อเลยละครับ!
ที่ยกมาคราวนี้ก็เป็นเพียงแค่ตัวอย่างเท่านั้นนะครับ เกมดีๆ เล่นเพลินๆ  ที่จริงยังมีอีกมากมาย แล้วเพื่อนๆ ละครับ  มีเกมไหนอีกบ้างที่เล่นแล้วแทบไม่อยากเลิก วางจอยไม่ลง  ลองเอามาแนะนำกันได้นะครับ