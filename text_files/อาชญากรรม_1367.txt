กรณี "น้องชมพู่" เด็กหญิงวัย 3 ขวบหายตัวไป เจ้าหน้าที่และชาวบ้านปูพรมหาไม่เจอ สุดท้ายพบน้องเสียชีวิต 4 วันแบบแปลกๆ มีการตรวจพิสูจน์ศพ ไม่มีร่องรอยการถูกข่มขืน ร่องรอยถูกทำร้ายแทบไม่มี ครอบครัวคิดว่าเรื่องนี้ยังมีเงื่อนงำ 
รายการโหนกระแสวันที่ 18 พ.ค. "หนุ่ม กรรชัย กำเนิดพลอย" ในฐานะผู้ดำเนินรายการ ผลิตในนามบริษัท ดีคืนดีวัน จำกัด ออกอากาศทุกวันจันทร์-ศุกร์ เวลา 12.20 น. ทางช่อง 3 กดเลข 33 เปิดใจสัมภาษณ์ "ลุงพล" ลุงน้องชมพู่ มาพร้อม "รศ.นพ.วีระศักดิ์ จรัสชัยศรี" รองอธิการบดีฝ่ายวางแผนและพัฒนา มศว.
วันนั้นน้องทำอะไร?
พล : "เห็นพี่สาวบอกน้องเล่นกับสุนัขคู่ใจอยู่หน้าบ้าน พี่สาวอายุ 12 ปี อยู่ป.6 น้องอายุ 3 ขวบ 2 เดือน พอดีมีเด็กเล่นอยู่ข้างบ้าน บอกว่าเห็นผู้ชายสองคนลุกลี้ลุกลน วิ่งไปคนละทาง แต่เด็กระบุไม่ได้ว่าเป็นการอุ้ม ณ ตอนนั้น เลยไม่คิดว่าเหตุการณ์วันนั้นจะเป็นชนวนทำให้หลานเสียชีวิตตอนนั้นพ่อแม่ผู้ปกครองเด็กไม่ให้เด็กพูด เลยไม่ได้พุ่งเป้าว่าเป็นการอุ้ม"
บริเวณหน้าบ้านเป็นยังไง?
พล : "พี่สาวหลับที่บ้านเป็นแคร่ ส่วนน้องเล่นตรงถนนซอยหน้าบ้าน" 
พี่นอนบนแคร่ และมองน้อง น้องเล่นบนลานดิน ตื่นมาแล้วหายไป พี่สาวตามมั้ย?
พล : "ตามหาอยู่พักนึง เข้าใจวาป้าเป็นคนมารับน้องไป บ้านป้าติดถนนใหญ่ ป้าก็ตกใจ ว่าไม่ได้ไปรับ ก็รีบมาหาน้อง ตอนนั้นผมแยกตัวไปรับพระอาจารย์ที่วัด 10 โมงมาจอดรอแฟนซึ่งเป็นป้าซึ่งกำลังหาเด็กอยู่ ผมก็เข้าใจว่าหลานน่าจะเล่นอยู่ในหมู่บ้าน ไม่คิดว่าหลานโดนอุ้มไปแบบนี้ ก่อนส่งพระโทรศัพท์บอกแม่เขาให้รีบมาหาเพราะแม่เขาอยู่สวนยางพารา พอผมกลับมาถึงบ้าน ใช้เวลาประมาณบ่ายสอง ก็โทรถามว่าหาเจอหรือยัง แม่เด็กเขาบอกว่าหาไม่เจอ ตอนนั้นก็ตกใจ จะกลับก็กลับไม่ได้ (ร้องไห้) แต่พยายามไปส่งพระก่อนแล้วค่อยกลับมา"
พื้นที่ที่ออกตามหากินบริเวณกี่กิโล?
พล : "ตอนแรกที่ค้นหาก็บริเวณพื้นที่ไม่สูงมาก ชาวบ้านร่วมกันหา คนเป็นร้อย สองร้อย ปูพรมหา มีทั้งผู้หญิงผู้ชายช่วยกันหมด เดินกันไม่ถึง 10 กิโล ตรงไหนที่เป็นพื้นที่โล่งๆ คิดว่าน้องอาจหลงทาง ล้ม แต่เราก็คิดว่าเราน่าจะเจอ"

วันที่น้องหายไป มีเด็กในหมู่บ้านบอกมีชายสองคนลุกลี้ลุกลนวิ่งอยู่แถวนั้น เด็กจำหน้าได้มั้ย?
พล : "เด็กจำหน้าไม่ได้ บอกว่าใส่สีส้มแขนยาว มองไม่เห็นหัว ผมก็เลยสันนิษฐานว่าเขาน่าจะเอาอะไรปิดบังใบหน้า แต่ผู้ปกครองเด็กไม่ให้บอกรายละเอียด เขาเลยมุ่งไปประเด็นอื่น"
วันที่ 12 หาก็ไม่เจอ?
พล : "ทางนายอำเภอมาประสานงานกับเจ้าหน้าที่อุทยาน"
ครอบครัวต้องไปพึ่งไสยศาสตร์ หาใครมา?
พล : "ผมวิ่งไปร้อยเอ็ด ไปตามหมอธรรมเข้ามาดูให้ ว่าน้องหายมีเรื่องไสยศาสตร์มั้ย หมอธรรมบอกว่าน้องไม่ได้ไปไกล ถ้าเจ้าที่เจ้าทางบดบังก็น่าจะอยู่ใกล้บ้าน เราก็คิดไปอีกด้านถึงผู้ร้ายที่จะเอาตัวน้องไป ถ้าเขายังอยู่แถวนั้น เขาน่าจะเอาตัวน้องมาส่ง เพราะมันวุ่นวายไปหมดแล้ว" 
สงสัยมั้ยน้องจะเดินขึ้นเขามั้ย?
พล : "ไม่สงสัยครับ"
มีคนตามไปดูบนเขามั้ย?
พล : "วันที่เราหากัน เจ้าหน้าที่อุทยานก็ขึ้นบนเขา จุดน้องเสียชีวิตก็ผ่านครับ แต่ไม่เจอ เขาดูแต่อาจจะไม่ละเอียด เพราะพื้นที่กว้าง ถ้าคนร้ายอยู่แถวนั้นกับน้อง น่าจะหลบหลีกเจ้าหน้าที่ไม่ให้เห็น" 
ณ วินาทีก่อนเจอตัวน้อง คุณแม่ คุณพ่อ คุณลุง ครอบครัว คิดว่าน้องน่าจะหลงทางหรือมีคนอุ้มไป?
พล : "ฟันธงเลยว่ามีคนอุ้มไปแน่นอน แต่ไม่ฟันธงว่าเป็นคนในพื้นที่หรือคนที่อื่นมา แต่พ่อแม่เขาเคยบอกให้ฟังว่าก่อนหน้าเกิดเหตุมีคนแปลกหน้ามาในหมู่บ้าน ขี่รถกระบะกันมา ตรงกับกรณีคนมีสวนยางเห็นข้างบ้าน เห็นคนแปลกหน้าเดินเข้ามา และคงไม่ทราบว่ามีหมาหลายตัว หมาเห่ามาก เจ้าของบ้านก็เลยให้หมาวิ่งไล่ ปรากฎว่าชายคนนั้นก็หายตัวไป ซึ่งผมก็ไม่ได้ถามว่าเป็นกลางวันหรือกลางคืน แต่ถ้าเป็นคนในหมู่บ้าน เจ้าของบ้านน่าจะรู้ว่าเป็นใคร"
วันที่เจอน้อง เจอได้ยังไง?
พล : "มีพลเมืองดีอยู่ตำบลจันทร์เพ็ญ เขาขึ้นไปหาของป่า หาเห็ด หาผักหวาน เขาบอกว่าเจอรองเท้าเด็กคู่นึง ซึ่งเป็นลักษณะรองเท้ายังใหม่ บริเวณที่เห็นศพน้องเป็นโขดหินขนาดใหญ่ ยายเล่าว่าลักษณะเหมือนเด็กมาเล่นบริเวณนี้ ยายเห็นรองเท้าห่างจากหลานผมเสียชีวิต ก็เลยตะโกนถามแฟนว่าไม่รู้ใครเอารองเท้าเด็กมาทิ้งแถวนี้ ซึ่งยายเล่าว่าเห็นแค่สองจุดนี้ แต่จุดเห็นศพหลาน ยายบอกว่าไม่เห็น ซึ่งวันที่ 5 ที่ขึ้นไปเก็บหลักฐาน ผมก็พยายามคิดวิเคราะห์ว่าเป็นไปได้มั้ย ยายเห็นศพน้องแล้วแต่ไม่กล้าพูด คิดไปนะครับว่าถ้าวันนั้นยายเห็นรองเท้าแล้วเห็นเด็ก หากยายเห็นศพน้องจริงๆ ถ้าน้องไม่เสียชีวิต ยายน่าจะเข้าไปช่วย" 
วันที่เห็นร่างของน้อง?
พล : "สภาพหลานเปลือยกายครับ อยู่ในท่าทางที่ทรมานที่สุดครับ (ร้องไห้) แต่เขาไม่อยู่กับเราแล้วตอนนั้น"
จากที่ข่าวบอก เลยจากร่างน้องไป เจอเสื้อผ้าน้อง?
พล : "เห็นกางเกงน้องอยู่บริเวณใต้โขดหิน ห่างไป 15 เมตรก็เจอศพน้อง"
เสื้อไม่เจอ?
พล : "เสื้อหาไม่เจอครับ"
การชันสูตรครั้งแรก ผลออกมาเป็นยังไง?
พล : "อันนี้ผมไม่ทราบมาก"
ไม่มีร่องรอยถูกล่วงละเมิดทางเพศ สิ่งที่น่าแปลกใจของคุณลุงคืออะไร?
พล : "เห็นคุยกันว่าบริเวณปากน้อง จะเน่ากว่าที่อื่น ก็เลยอยากเอามาพิสูจน์อีกรอบครับ"
พอผลออกมาแบบนี้ หลายคนมองว่าน้องอาจไม่ได้ถูกฆาตกรรม ครอบครัวมองอย่างนั้นมั้ย?
พล : "ผมคิดว่าครั้งแรกคงไม่ถึงเอาถึงชีวิต ถึงได้เอาน้องไปอยู่ถึง 2-3 วัน คงกลัวความผิดอย่างอื่นครับ"
เด็กเดินไปเองได้มั้ย?
พล : "เป็นไปไม่ได้ครับ เพราะตรงนั้นเกือบ 3 กิโล ต้องเดินลัดเลาะไปตามแนวเขา เพราะมันเป็นหินผา เด็กขึ้นไปเองไม่ได้แน่นอน"
แสดงว่าต้องมีคนพาไปแน่?
พล : "ครับ แต่เราไม่รู้ว่าคนในพื้นที่ หรือคนนอกพื้นที่ครับ"
ติดใจ มีคนสงสัย?
พล : "ครับ ก็ติดใจว่าทำไมมาทำกับครอบครัวเราขนาดนี้ ถ้าคนในพื้นที่เราอยู่กันแบบพี่น้อง ถ้อยทีถ้อยอาศัย ถ้าเป็นลูกหลานเขาในหมู่บ้าน เขาก็คงรับไม่ได้เหมือนกับเรา"

อาจารย์มองยังไง?
นพ.วีระศักดิ์ : "พอฟังจากที่เล่าชัดเจนว่าพื้นที่คงขึ้นไปค่อนข้างยาก ต้องเชื่อคนในพื้นที่ ประเด็นแรกไม่น่าขึ้นไปเองได้ ประเด็นสองประเด็นการเสียชีวิต อาจมีหลายท่านสงสัย ผมก็ตามข้อมูล ตามสื่อ หนึ่งไม่พบบาดแผล สองไม่พบการล่วงละเมดทางเพศ สามไม่มีอาการบาดเจ็บทางสมอง ต้องเรียนอย่างนี้อันนั้นคือการตรวจในการผ่าชันสูตร ไม่พบกระดูกหักด้วย ตรวจทั้งหมดเบื้องต้นว่าอาจไม่พบ อาจมีบาดแผลเล็กน้อยที่ไม่เป็นเหตุให้เสียชีวิตได้ มันเป็นข้อมูลที่ให้ญาติเบื้องต้น แต่ข้อมูลสำคัญคือเขาต้องตรวจเพิมเติมต่อ อย่างกรณีมีของเหลวในกระเพาะอาหาร ต้องไปตรวจดูเรื่องสารพิษเรื่องอะไรต่างๆ"
คิดว่าเป็นอะไร?
พล : "คิดว่าเป็นพวกบะหมี่กึ่งสำเร็จรูปที่หลานทานเข้าไป เห็นบอกว่าเป็นสีเหลือง"
ถามมั้ยน้องกินมาม่าไปหรือเปล่า?
พล : "วันที่น้องหายไป พี่สาวให้กินไข่เจียวกับน้ำส้ม เขายืนยันครับ"
นพ. วีระศักดิ์ : "ถ้ายังเห็นพอบอกรูปร่างได้ แสดงว่าเป็นอาหารที่เพิ่งทานไม่นานก่อนเสียชีวิต อาจต้องไปหาวัตถุพยานอื่นๆ ในที่เกิดเหตุ แต่ประเด็นยังย้อนกลับไปว่าวันนี้ต้องรอผลจากกระเพาะอาหาร ว่ามียา มีสารพิษหรืออะไรอีกหรือไม่ บางอย่างไม่เห็นชัดจากภายนอก ต้องตัดชิ้นเนื้อไปพิสูจน์ก่อน ณ วันนี้แยกเป็นสองส่วน ส่วนหนึ่งส่วนนิติเวชศาสตร์ การผ่าชันสูตรสองส่วนนิติวิทยาศาสตร์ เชื่อมโยงวัตถุพยานไปไล่ตั้งแต่ต้น จากบ้านถึงจุดเกิดเหตุ เก็บเรื่องตรวจดีเอ็นเอ จากตัวศพ แม้ไม่โดนทำร้าย แต่เด็กอาจมีความกลัว ไปจับ ขูด รูด อาจมีเนื้อเยื้อ"
ปากที่ลุงสงสัย ทำไมเน่าก่อนส่วนอื่น?
นพ. วีระศักดิ์ : "มีสองส่วน ตายังลืม ปากเปิด ประเด็นคือเรื่องขั้นตอนการเน่า ส่วนที่มีการเปิด จะเน่าได้เร็วกว่าปกติ สองเรื่องแสงแดดก็มีผล เพราะส่วนเปิดร่างกาย แมลงจะมาวางไข่ ทำให้เน่าได้ อีกมุมถ้าได้รับสารพิษ อาจทำให้ปากเน่าเร็วกว่าปกติก็ได้ มันเป็นปัจจัยหมด"
ครั้งแรกบอกว่าร่องรอยการล่วงละเมิดไม่มี ไม่มีรองรอยอะไรเลย เป็นไปได้มั้ย คนร้ายอาจอุ้มเด็กไปทิ้งไว้ข้างบน เหมือนแกล้งแม่แกล้งพ่อ สุดท้ายเด็กหาทางกลับไม่ได้ ตายอยู่ข้างบน?
นพ.วีระศักดิ์ : "ประเด็นนี้ได้คุยกันนอกรอบ ในความเป็นจริงต้องแยกประเด็น ณ วันนี้อย่าเอาผลชันสูตรที่บอกว่าไม่มีบาดแผล เอามาเป็นเหตุว่าไม่มีคนกระทำ แล้วไม่มีผู้กระทำความผิด อย่างนี้ต้องแยกกันก่อน ต้องเอานิติวิทยาศาสตร์ไปเกี่ยวข้อง ลายนิ้วมือ ดีเอ็นเอ อาจไปเจอซองมาม่า ก้นบุหรี่ วัตถุพยานระหว่างทาง ต้องดูให้หมด แล้วเอามาเชื่อมโยงกับเรื่องราวต่างๆ ได้ ผมเชื่อว่าเขาทำแล้ว"
กลัวว่าพอผลเป็นแบบนี้แล้วจะปิดคดี?
นพ.วีระศักดิ์ : "ถ้าคนพาขึ้นไปปล่อย มีประสงค์อะไรก็อีกเรื่องนึง ต้องไปตรวจให้ชัดเจน ผมว่านิติวิทยาศาสตร์ตอบได้ครับเรื่องนี้"
พ่อแม่สงสัยใคร?
พล : "มีบางคนครับ"
มีชายคนนึงชื่อแอ๋ม คนนี้น่าสงสัยมั้ย?
พล : "ตัวแอ๋มเองไม่น่าสงสัยครับ ถ้าตามนิสัยก็รู้จักเขาดี"
ถ้าแอ๋มไม่น่าสงสัย ข่าวนำเสนอเขาบอกแอ๋มบ้านไกลจากชมพู่ จริงมั้ย?
พล : "บ้านแอ๋มอยู่ติดกันเลยครับ ก็ไม่ทราบว่ามีคนชื่อแอ๋มอีกหรือเปล่า"
แอ๋มมีแฟนมั้ย?
พล : "มีครับ เพิ่งมาอยู่ด้วยกันใหม่ๆ"
มีปัญหาทะเลาะกันมั้ย ระหว่างแอ๋ม กับแฟนแอ๋ม?
พล : "มีทะเลาะกับแฟนแอ๋มทางเฟซทางไลน์ ด่ากัน แล้วหลังจากนั้นมีคนต่างถิ่นเข้ามาป้วนเปี้ยนแถวบ้าน ก็เป็นไปได้ว่าเขาจะใช้คนนอกเข้ามา ได้ยินจากแม่บอกว่าก่อนหน้ามีบุคคลต้องสงสัยเข้ามาในพื้นที่ อาจมาดูลาดเลามั้ย เชื่อมโยงการจ้างวาน ไม่ได้ตัดตรงนี้"
ทะเลาะอะไรกัน?
พล : "ทะเลาะ ก้าวก่ายเรื่องส่วนตัว แล้วด่ากันทางเฟซทางไลน์ วันเกิดเหตุช่างยืนยันว่าแอ๋มไม่ได้ไปไหน ก็เลยไม่มีใครสงสัยว่าแอ๋มทำ"
แฟนแอ๋มอยู่ไหน?
พล : "ผมไม่ทราบครับว่าเขาอยู่ไหน"

ลุงยืนยันว่าหลานไม่ได้เดินขึ้นเขาเองแน่นอน?
พล : "ครับ ฝากถึงผบ.ตร. ช่วยติดตามคดีนี้ให้ถึงที่สุดด้วยครับ ไม่อยากให้เขาทำแบบนี้กับครอบครัวคนอื่น (ร้องไห้) ช่วยเร่งติดตามคนร้ายมาดำเนินคดีให้เร็วที่สุดครับ"
ยังไม่เผา?
พล : "ตอนนี้ต้องรอพ่อแม่เขาตัดสินใจอีกทีครับ"
ถ้ามีคนร้ายอุ้มน้องขึ้นไปจริงๆ อาจารย์คิดว่าเรื่องจะกระจ่างมั้ย?
นพ.วีระศักดิ์ : "ถ้าเชื่อตามนั้นหลักฐานต้องทิ้งร่องรอยไว้ทั้งหมด ตอนนี้หลักฐานต่างๆ เรายังไม่ทราบจากตร. เขาอยู่ในขั้นตอนการตรวจ ผ่าชันสูตร ถ้ามีข้อมูลครบถ้วนคงได้เห็นอะไรชัดเจนว่าฆ่าหรือไม่ฆ่า หรือขึ้นไปเอง" 
มุมมองคิดว่าน่าจะโดนอุ้มมั้ย?
นพ. วีระศักดิ์ : "ถ้าดูตามข้อมูลและรูป ผมว่าขึ้นไปได้ยาก ต้องมีคนพาไป เด็ก 2-3 ขวบคงลำบากที่จะปีนขึ้นไปขนาดนั้น ขึ้นไปได้ยาก"
ผลนิติเวชล่าสุดออกมาแล้ว มีร่องรอยฉีกขาดที่อวัยวะเพศ มีพบของเหลวในช่องคลอดแต่ยังไม่ยืนยันว่าเป็นอสุจิ
พล : "(ร้องไห้โฮ)" 

เปิดผลชันสูตรรอบ 3 "น้องชมพู่" อาจถูกล่วงละเมิด เร่งตรวจดีเอ็นเอ 7 ผู้ต้องสงสัย 
แม่น้องชมพู่ ส่งศพชันสูตรรอบ 3 ที่กรุงเทพฯ เผยลางร้ายลูกเคยทัก "ว้าว โลงศพสวยจัง"
เด็กหญิง 3 ขวบ หายตัวปริศนา ปูพรมค้นหาป่าหลังบ้าน ร่างทรงบอกยังมีชีวิตอยู่
สลดสภาพศพ "น้องชมพู่" เด็กหญิง 3 ขวบ นอนเปลือยกลางป่า ตาถลน-น้ำลายฟูมปาก
ผลชันสูตรศพ "น้องชมพู่" เด็กหญิง 3 ขวบ เสียชีวิตเพราะขาดน้ำ ไม่ถูกล่วงละเมิดทางเพศ
งานศพน้องชมพู่สุดเศร้า แม่เชื่อมีคนพาขึ้นเขา-น้องถอดเสื้อเองไม่เป็น

 
 