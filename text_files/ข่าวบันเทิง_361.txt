
ดูเหมือนว่าช่วงนี้นางเอกสาว "เจนี่ เทียนโพธิ์สุวรรณ" จะมีแต่งานโชว์ตัวที่ต้องแต่งหวือหวามาให้แฟนๆ ได้เห็นตลอด อย่างล่าสุดที่เธอโชว์การออกกำลังกายพิลาทิสเพื่อโชว์ความแข็งแรงของกล้ามเนื้อ แต่คนกลับโฟกัสชุดที่ใส่ว่ารัดจนเกินงาม
ล่าสุด พอมีโอกาสได้เจอ เจนี่ ในงานฉลองครบรอบ1ปี Filorga Vampire Party เธอจึงได้ออกมาเผยว่า ไม่อยากให้คนมองอคติ อยากให้มองความแข็งแรงของการฝึกซ้อมการออกกำลังกายมากกว่า เพราะเวลาแสดงตนไม่ได้มาโฟกัสเรื่องชุดที่รัดส่วนไหนเป็นพิเศษ
โชว์อาบน้ำเป็นยังไง?"เย็นเลยค่ะ เหมาะกับกทม. กำลังร้อนได้ที่เลยค่ะ"
ช่วงนี้รับแต่งานเซ็กซี่?"ก็เซ็กซี่ได้แค่นี้ค่ะ (ยิ้ม) จริงๆ ก็เป็นกิมมิคงานนี้ด้วยค่ะ อีกอย่างชุดมาอย่างนี้ด้วยค่ะ คือตอนนี้จะเป็นงานอย่างนี้มากกว่า"
ปรับลุก?"ไม่เกี่ยวหรอกค่ะ ทุกอย่างอยู่ที่เรื่องงาน"
ล่าสุดโชว์พิลาทิสก็เซ็กซี่?"อยากให้คนมองว่าแข็งแรง มองเรื่องสุขภาพร่างกายมากกว่าค่ะ"
วันนี้มางานต้องเจอ มิน พิชญา ด้วย ได้เจอหน้าหรือคุยกันหรือยัง?"ยังเลยค่ะ มาถึงก็แต่งหน้าแต่งตาเลย"
คนค่อนข้างจับตามอง? "จริงๆ คนจับตาเป็นเรื่องปกติอยู่แล้วค่ะ ซึ่งจริงๆ ก็ไม่ได้มีปัญหาอะไรเลย ถ้าเจอกันก็คุยกันได้ปกติค่ะ"
มินบอกว่าปลื้มเจนี่อยู่แล้ว?"ค่ะ ... ก็ขอบคุณค่ะ"
หลังงานที่โชว์พิลาทิสกึ้งโพสต์ให้กำลังใจแล้วเราก็โพสต์ขอบคุณเหมือนกัน?"ค่ะ ก็เป็นกำลังใจที่ดีค่ะ ก็ขอบคุณหลายๆคนเลยค่ะ"
แต่กึ้งเป็นคนสุดท้าย?"จริงๆ ก็ขอบคุณทุกๆ คนค่ะ ที่ทำให้เจนี่ได้มีวันนี้นะคะ เพราะเจนี่ตั้งใจเล่นมากจริงๆ"
คนมองว่าขอบคุณกึ้งเป็นพิเศษ จนกลายเป็นคนสำคัญ?"สำคัญเท่ากันค่ะ"
โชว์พิลาทิสที่ผ่านมา ชุดค่อนข้างรัดมาก? "คือเรื่องนี้เจนี่ทราบมาด้วยค่ะ แต่คือจริงๆ สิ่งที่ทำไป มันเป็นความสามารถ เจนี่ไม่ได้ทำอะไรอนาจารค่ะ ถ้าจะมัวมามองตรงนั้นมันไม่ใช่มั้งคะ คือระหว่างที่เราเล่นหรือเราโชว์อยู่เราคงไม่ได้มองว่ากางเกงจะรัดไปหรืออะไร เราไม่สามารถสนใจเรื่องตรงนี้ได้อยู่แล้วค่ะ ก็อยากให้มองเรื่องความสามารถ ความแข็งแรง เรื่องของสุขภาพมากกว่าค่ะ"
ซีเรียสไหม?"คือถ้าคนมองในเรื่องอคติก็จะเป็นเรื่องอคติค่ะ"
โน้ต วิเศษ แซวผ่านไอจีเรื่องกึ้ง?"เขาแซวตลอดค่ะ ก็แซวกลับเท่านั้นเองค่ะ (ยิ้ม) คือเจนี่กับโน้ตจะสนิทกันอยู่แล้วค่ะ ก็จะแซวกันตลอด"
คนมองว่ายอมรับว่ากึ้งคือคนพิเศษ?"ไม่ใช่ค่ะ ไม่ได้ยอมรับ"
เห็นว่ากึ้งชวนไปบ้าน แต่เจนี่ไม่ไป? "ไม่มีค่ะ ไม่ได้ไปอะไรเลย"
เมื่อไหร่จะขยับฐานะสักที?"อย่างที่บอกตั้งแต่แรกว่าอยากให้เป็นไปอย่างธรรมชาติ อยากให้ค่อยๆ เป็นค่อยๆ ไป ไม่ต้องรีบร้อนค่ะ"
จะมีปาร์ตี้กันบ้างไหม?"ยังไม่ได้ไปปาร์ตี้ไหนนะคะ ยังไม่ได้ไปไหนค่ะ"
ช่วงนี้เห็นพากึ้งไปเจอเพื่อนๆ บ่อยเหมือนให้เพื่อนๆ ช่วยแสกน แล้วเพื่อนๆ ว่ายังไงบ้าง? "ก็ต้องถามเพื่อนๆ ค่ะ"
จ๋า ณัฐาวีรนุช โพสต์ไอจีข้อความว่า "ที่ผ่านมาอยู่ในกะลา" จนหลายคนโยงว่าแขวะเจนี่?"เจนี่ไม่ขอพูดถึงคนอื่นนะคะ"