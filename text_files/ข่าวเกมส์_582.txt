มาต่อกันเลยดีกว่า สำหรับการแนะนำตัวละครภายในเกม Identity V เกมโทรศัพท์มือถือแนว Survivor เอาชีวิตรอดจาก Hunter หรือฆาตกรสุดโหดที่ตอนนี้เป็นที่นิยมมากในหมู่เกมเมอร์ชาวไทยเพราะด้วยตัวเกมทำให้เราคิดถึงเกมที่โด่งดังสมัยอดีตอย่าง Death By Daylight ที่ช่วงหนึ่งของสตรีมเมอร์ชาวไทยต้องเล่นทุกคน ด้วยตัวเกมเป็นรูปแบบ Muti Player ทำให้การเล่นมันส์สนุกอย่าบอกใครเลย และวันนี้เราก็จะมาพูดถึง Survivor ที่เหลือค้างเอาไว้ โดยที่เหลืออีก 6 ตัวละครนี้ ผู้เล่นจำเป็นต้องใช้เงินในเกมปลดล็อคหรือเติมเงินเพื่อซื้อตัวละครก็ได้ถ้าใจร้อน 1 ตัวละครตีเป็นเงินไทยแล้ว ตกตัวละ 300 บาท ถือว่าเจ็บเอาเรื่องอยู่นะ

 
เริ่มกันที่ตัวแรก Explorer

ผู้มีหนังสือย่อส่วน Explorer ตัวละครสายป่วนที่มีความสามารถในการกวนประสาท Hunter ได้อย่างดีด้วยสกิล Active ของเขาที่สามารถย่อขนาดขนาดตัวเองได้ ดังนั้นผู้เล่นคนไหนสามารถหาเหลี่ยมดีๆ แล้วกดย่อขนาดตัวถูกจังหวะ Hunter มองยากมากแล้วที่สำคัญ Explorer ยังมีสกิล Passive ที่ช่วยลบรอยเท้าของตัวเร็วขึ้น 1 วินาทีดังนั้นการที่จะโดนไล่จากการตามรอยเท้านั้นยากขึ้นกว่าเดิมแน่นอน แต่ตัวนี้จะไม่เหมาะสำหรับสายเกมเร็วที่เน้นการซ่อมเครื่องเพราะตัวนี้ เพิ่มโอกาสติดทริกเกอร์ 30% และแถบกดเล็กลงอีกด้วย

 
ตัวที่สอง Magician

นักมายากล Magician ผู้ที่สามารถทำให้ตนเองหายตัวได้ และทิ้งเงาของตัวเองไว้หลอก Hunter ได้ แต่การหายตัวของ Magician จะอยู่เพียงไม่กี่วินาทีเท่านั้นแถมระหว่างหายตัว ถ้าโดน Hunter ตบก็จะติด Stun ทันทีดังนั้นการจะใช้สกิลแต่ละครั้งก็ต้องดูเหลี่ยมให้ดี แต่เอาจริงๆ ถ้าไม่หันซ้ายทีหันขวาที กดสกิลแล้ววิ่งยังไงก็รอดเพราะมันเพิ่มความเร็วเคลื่อนที่อีกด้วย ตัวนี้สำหรับผมมองดูเฉยๆ ไม่ได้มีอะไรโดดเด่นเท่าไหร่

 
ตัวที่สาม Mercenary

จั้มเปอร์  Mercenary ตัวละครกระโดดข้ามมิติตัวนี้มีสกิลที่ชื่อว่า Iron Dash สามารถวิ่งผ่านทะลุกำแพงได้หลังจากใช้งานสกิลแล้วจะติดคูลดาวน์ 2 วินาที และมีจำนวนครั้งในการใช้อีกด้วยอย่างว่าถ้าใช้ได้ไม่จำกัดก็จะดูโกงเกินไป แถมตัวนี้มีสกิลติดตัวดีๆ ถึง 2 สกิลด้วยกันคือ กระโดดข้ามกำแพงหรือไม้เร็วขึ้น 10 % และ นั่งเก้าอี้ระเบิดได้นานขึ้นอีก 30% ดูๆ แล้วนี้มันตัวป่วนชัดๆ

 
ตัวที่สี่ Coordinator

พี่สาวปืนไว Coordinator ตัวละครนี้บอกตามตรงกวนมากกกกกกกก ด้วยสกิลของเธอ Never Miss สามารถยิงปืนที่พกมาด้วยใส่เหล่า Hunter ทำให้ติดสถานะ Stun และที่สำคัญมันเป็นระยะไกลไม่จำเป็นต้องเอาตัวเข้าไปแลก โดยส่วนใหญ่เขาจะใช้กันในจังหวะที่ช่วยเพื่อนที่นั่งเก้าอี้อยู่ และสกิลติดตัวของเธอก็เหมือนกับ Mercenary ที่กระโดดกำแพงเร็วขึ้น 10% และนั่งเก้าอี้ได้นานกว่าปกติ

 
ตัวที่ห้า Mechanic

ผู้สามารถสร้างหุ่นยนต์ Mechanic ตัวนี้ถือว่าเป็นตัวละครที่ดีสำหรับ ปาร์ตี้เกมไวเน้นการซ่อมเครื่องเพราะตัวเธอมีสกิลติดตัวที่จะช่วยเพิ่มความเร็วในการ ซ่อมเครื่องทั้งทีม 8% และตัวเธอเองก็ซ่อมเครื่องได้เร็วมาก และสกิลของเธอคือการสร้างหุ่นยนต์จำลองขึ้นมาใช้เป็นตัวตายตัวแทนได้ สามารถใช้ไปช่วยเพื่อนได้ แต่จะโดนตี 1 ครั้งก็จะพังทันที

 
ตัวที่หก Forward

นักกีฬาบ้าเลือด Forward ตัวละครนักบู้ที่มีสกิลอย่าง Rush ไว้สำหรับวิ่งชน Hunter หรือไว้วิ่งหนีก็ได้ แต่ถ้าเราวิ่งชนกับ Hunter จะสามารถสร้างสถานะ Stun ได้โดยคนส่วนใหญ่จะใช้ในจังหวะที่ Hunter กำลังหิ้วลูกโป้งเพื่อนเราอยู่ถ้าเราชนโดน เพื่อนก็จะตกลงทันที หรือใช้วิ่งหนีก็ได้เพราะ Rush จะเพิ่มความเร็วการเคลื่อนที่เยอะมาก

 
สำหรับตัวละคร Survivor พิเศษที่ผู้เล่นต้องซื้อมานั้น จะดีกว่าตัวปกติในหลายๆด้าน ทั้งสกิลที่กดใช้หรือสกิลติดตัว ซึ่งมันจะคอยอำนวยความสะดวกในการเล่นให้มากยิ่งขึ้นสามารถประยุกต์การเล่นได้หลากหลาย ขึ้นอยู่กับทักษะของผู้เล่นด้วย ดังนั้นการที่ผู้เล่นจะสามารถดึงประสิทธิภาพของตัวละครแต่ละตัวออกมาได้มากน้อยแค่ไหน สุดท้ายแล้วก็ขึ้นอยู่กับทักษะส่วนตัวด้วยนะ