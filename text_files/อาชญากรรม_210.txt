จากกรณี เจ้าหน้าที่ตำรวจเข้าจับกุม นางสาว อิสราลักษณ์ บุรารักษ์ หรือ ลูกน้ำ อายุ 29 ปี อดีตพิธีกรรายการโทรทัศน์รายการดัง ในข้อหา "ฉ้อโกงประชาชนและโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วนหรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชน" หลังพบพฤติกรรมชักชวนหลอกลงทุน โดยให้ผลกำไร 10 เปอร์เซ็นต์ขึ้นไป ทำให้มีคนหลงเชื่อจำนวนมากกว่า 100 ราย กลุ่มผู้เสียหายตั้งกลุ่มไลน์ติดตามทวง มีสมาชิกนับร้อย มูลค่าความเสียหายกว่า 100 ล้าน

รวบคาห้าง "ลูกน้ำ อิสราลักษณ์" อดีตพิธีกรรายการทีวี ฉ้อโกงออนไลน์ 100 ล้าน

โดยมีลักษณะให้ร่วมลงทุนโดยผู้ต้องหาอ้างว่านำเงินไปเป็นทุน ในธุรกิจขายของออนไลน์เกี่ยวกับของแบรนด์เนม อาทิ กระเป๋า รองเท้า เสื้อผ้า และเครื่องประดับของผู้หญิง โดยจะแบ่งกำไรให้ตามเปอร์เซ็นต์ที่ตกลงกันไว้
โดยหลอกให้ลงทุน ลักษณะคล้ายแชร์ลูกโซ่ มีผู้เสียหายจำนวนมาก และผู้เสียหายเข้าแจ้งความร้องทุกข์ไว้ที่ สน.ราษฎร์บูรณะ พนักงานสอบสวนรวบรวมพยานหลักฐานและขออนุมัติหมายจับนางสาวอิสราลักษณ์ ในที่สุด
สำหรับ ลูกน้ำ อิสราลักษณ์ บุรารักษ์ นั้น เกิดเมื่อวันที่ 31 มีนาคม 2535 จบการศึกษาจากคณะนิเทศศาสตร์ มหาวิทยาลัยกรุงเทพ ก่อนสร้างชื่อเสียงจากการเป็นพิธีกรรายการวัยรุ่นชื่อดังอย่าง "สตรอเบอร์รี่ชีสเค้ก" โดยเป็นสาวสตรอเบอรี่รุ่นที่ 4 นอกจากนี้ยังมีผลงานในวงการบันเทิงอีกหลายชิ้น อาทิ VJ COKE รายการ Shop on Tour (CTH) 
นอกจากนี้ เจ้าตัวยังเคยให้สัมภาษณ์กับคอลัมน์ออนไลน์เมื่อครั้งเรียนมหาวิทยาลัย ว่าตอนนั้นเป็นสาวฮอตที่มีหนุ่มๆ เรียงหน้าเข้ามาจีบกันหลากหลายสไตล์ โดยเจ้าตัวระบุว่า
"หนุ่มๆ มีมาจีบทุกสไตล์นะ เซอร์ เกรียน สกปรก หล่อ นายแบบ ที่มาแปลกๆ แบบน่ากลัวก็มีเหมือนกัน เช่น พิมพ์มาในเฟซบุ๊กทุกวัน ทุกเวลา พิมพ์เหมือนสนิทกับเรา รู้ว่าเราอยู่ที่ไหน บอกว่าจะตามไปที่งานนี้ๆ อะไรแบบนี้ ก็น่ากลัวอยู่ เวลาไปไหน หรือไปที่มอ ก็จะคอยดูบ้างว่า มีใครตามเรามาหรือเปล่า"
