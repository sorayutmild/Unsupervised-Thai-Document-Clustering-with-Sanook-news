เมื่อวานนี้ (24 เม.ย.) พล.ต.ต.ปัญญา มาเม่น ผบช.ภาค 2 ได้สั่งการให้ เจ้าหน้าที่ตำรวจ สภ.สัตหีบ ลงพื้นที่คลี่คลายคดี น.ส.ชนิตา ทรงโฉม อายุ 29 ปี และ ด.ญ.ณาดา สานุสันติ์ อายุ 5 ขวบ 2 แม่ลูกถูกไฟดูดเสียชีวิตอย่างเป็นปริศนา โดยมีสามีภรรยาข้างห้องตกเป็นผู้ต้องสงสัย
เจ้าหน้าที่ตำรวจได้เรียกตัวญาติของผู้เสียชีวิตไปสอบปากคำอย่างละเอียดอีกครั้ง และเตรียมดำเนินการจำลองเหตุการณ์ที่เกิดขึ้นโดยละเอียดเพื่อนำไปเป็นหลักฐานประกอบรูปคดี อีกทั้งเจ้าหน้าที่ตำรวจยังได้เชิญร่างทรงพ่อแก่ ทำพิธีทางไสยศาสตร์เพื่อติดต่อกันวิญญาณ 2 แม่ลูก ซึ่งร่างทรงระบุว่า วิญญาณทั้งสองยังคงวนเวียนอยู่ภายในห้องพักที่เกิดเหตุ โดยที่วิญญาณมีความอาฆาตแค้นเป็นอย่างมาก
ซึ่งในขณะที่เจ้าหน้าที่ตำรวจดำเนินการตรวจพื้นที่ที่เกิดเหตุ ได้มีการจุดธูปตามที่ร่างทรงพ่อแก่แนะนำ จู่ๆ นางสมรักษ์ กิมโสม แม่ของผู้เสียชีวิต เกิดอาการชักไม่ได้สติและร้องไห้โหยหวนอย่างไม่ทราบสาเหตุ ต่อหน้าต่อตาเจ้าหน้าที่ตำรวจที่กำลังปฏิบัติงานอยู่ โดย นางสมรักษ์ ได้ก้มทราบ พระฐิตธมฺโม หรือ นายทรายทอง สานุสันติ์ อายุ 29 ปี สามีผู้เสียชีวิต โดยระบายอย่างเวทนาว่า ตัวเองถูกฆาตกรรม ทำไมจึงไม่มีใครเชื่อ และไปกอดที่นอนของลูกน้อยบริเวณจุดที่เสียชีวิต ก่อนที่ พระฐิตธมฺโม ได้ขอร้องให้วิญญาณภรรยาออกจากร่างแม่
อย่างไรก็ตาม หลังจากนี้กองพิสูจน์หลักฐานภาค 2 จะจำลองเหตุการณ์เพื่อหาต้นตอของกระแสไฟฟ้าและตรวจสอบเนื้อเยื้อและดีเอ็นเอของผู้เสียชีวิตที่จะหลงเหลืออยู่ในพื้นที่เกิดเหตุนำไปตรวจสอบ คาดว่าใช้เวลาประมาณ 1 เดือน จึงจะสามารถคลี่คลายคดีดังกล่าวได้
เฮี้ยนอีก! สาวถูกไฟดูดสิงร่างแม่ ลั่นทำไมไม่มีใครเชื่อสุดทน! หนุ่มข้างห้องสาวไฟดูด ลั่นอยากเตะผีโชว์วิญญาณสาวไฟดูดเฮี้ยนอีก สิงร่างแม่ไม่ออก!ขนลุก! เปิดคลิปวิญญาณแม่ลูก ถูกไฟดูดสุดเฮี้ยน