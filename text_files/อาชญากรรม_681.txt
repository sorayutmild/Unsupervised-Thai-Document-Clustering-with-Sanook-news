ระทึก! ชายกระโดดชั้น 4 ห้างสรรพสินค้าย่านปิ่นเกล้า เสียชีวิต ปชช. แตกตื่น ตร.รุดตรวจสอบพื้นที่
เกิดเหตุชายกระโดดจากชั้น 4 ภายในห้างสรรพสินค้าย่านปิ่นเกล้า เสียชีวิต ตรวจสอบกล้องวงจรปิด พบว่า ก่อนเกิดเหตุผู้ตายอยู่เพียงลำพัง เดินไป-มา บริเวณชั้น 4 ก่อนจะกระโดดลงมา อาสากู้ภัยได้ช่วยเหลือนำส่งโรงพยาบาลเจ้าพระยา ต่อมาได้รับการยืนยันจากแพทย์ว่าเสียชีวิตแล้ว
เบื้องต้นยังไม่ทราบชื่อ คาดว่าอายุประมาณ 30-35 ปี ไม่ชัดว่าเป็นคนไทย หรือต่างชาติ และขณะนี้ยังไม่สามารถติดต่อญาติผู้ตาย ขณะที่ประชาชนแตกตื่นกับเหตุการณ์ดังกล่าว เจ้าหน้าที่ตำรวจจึงได้กั้นพื้นที่เพื่อตรวจสอบหาหลักฐานเพิ่มเติม