The Universim เกมเล่นเป็นพระเจ้าสร้างจักรวาล
The Universim
ความจริงแล้วผมตั้งใจจะเขียนแนะนำเกมนี้มาได้หลายวันแต่เนื่องด้วยติดธุระมากมายจึงทำให้ต้องดองมาเรื่อยๆจนมาถึงวันนี้ The Universim คือเกมที่ผมภูมิใจนำเสนอเอามากๆ หากใครที่เล่น SimCity  คิดว่ามันสเกลเล็กไป ,ฺBlack & White  ยังไม่รู้สึกพอใจในความเป็นพระเจ้า ,Civilization  เล่นแล้วพัฒนายุคสมัยได้จริงแต่ดันไม่มีดวงดาวอื่นให้ครอง ด้วยเกม The  Universim  นี้จะเป็นการรวมจุดเด่นของเกมมากมายมาให้เราได้สัมผัสกับเกมซิมสเกลใหญ่ที่ ไม่ธรรมดานี้
The Universim
The Universim นั้นเป็นเกมพัฒนาอารยธรรม เทคโนโลยี  การแผ่นขยายอาณาจักร การปกครอง การเปลี่ยนแปลงยุคสมัย  ที่ดำเนินไปพร้อมๆกันระหว่างการเล่น  เพียงแต่เราจะไม่ได้ทำหน้าที่เป็นผู้นำประเทศหรือประธานาธิปดี  แต่เป็นการมองห่างๆในลักษณะพระเจ้า ฟังดูแล้วเหมือนสไตล์เกมของ Peter  Molyneux ใช่ไหมครับ แต่มันมีอะไรที่แตกต่างและน่าสนุกกว่านั้น  เกมจะพาเราเข้าสู่ยุคมนุษย์หินแล้วค่อยๆพัฒนาไปถึงยุคปัจจุบันและทะยานไปสู่ ยุคอวกาศ แต่อย่าคิดว่า The Universim   จะเหมือนเกมสร้างเมืองทั่วไปที่สามารถจับวางสิ่งปลูกสร้างได้ตามใจชอบ  อย่างที่ผมได้บอกไปเราทำหน้าที่ลักษณะคล้ายพระเจ้าคือการเฝ้ามอง  เรามีหน้าที่เฝ้ามองการพัฒนาของเมือง ระบบคมนาคม เทคโนโลยี  อารยธรรมและอื่นๆ ทั้งหมดนี้จะควบคุมโดยระบบ AI ของเกม  แต่ในเรื่องการจัดการเรื่องอื่นๆอย่างเรื่องทรัพยากรหรืออาหารปัจจัยพื้นฐาน เพื่อให้เกมขับเคลื่อนไปได้ตรงนี้จะเป็นหน้าที่ของเราครับ
The Universim
The Universim
เกือบลืมบอกไปว่า Crytivo Games เป็นทีมพัฒนาเกมนี้  ซึ่งสิ่งที่พวกเขาภูมิใจนำเสนออีกอย่างก็คือระบบ Dynamic  ไม่ว่าจะเป็นสภาพแวดล้อม ภัยพิบัติ ดวงดาวที่มีความแปรปรวนในเรื่องอุณหภูมิ  สภาพแวดล้อมในแต่ละดวงดาวที่แตกต่างกัน  โดยสภาพอากาศก็จะมีผลต่อการเล่นอย่างเช่นหากอากาศหนาวจัดก็จะทำให้อาหารนั้น มีน้อยลง  จุดนี้ไม่ต้องกลัวไปเพราะเกมไม่ได้ทำให้ผู้เล่นเป็นคนที่นั่งเฝ้ารอชะตากรรม เคราะห์ร้ายแต่เกมนั้นจะมีระบบข่าวสารลักษณะคล้ายกับพยากรณ์อากาศเพื่อให้ เราได้เตรียมตัวกันล่วงหน้า  อย่างเช่นหากเข้าใกล้หน้าหนาวผู้เล่นก็จะต้องรีบกักตุนอาหารให้ได้มากที่สุด เป็นต้น  แต่ถ้าหากไม่มีการกักตุนที่เพียงพอก็อาจส่งผลให้จำนวนประชากรล้มตายและลดลง ได้  สิ่งที่น่าสนใจที่ผลเกือบที่จะลืมพูดถึงก็คือเราเองที่มีลักษณะหน้าที่คล้าย พระเจ้าก็สามารถดลบันดาลให้เกิดขึ้นแก่เมืองที่ตัวเองปกครองได้เช่นกัน  กรณีประชากรไม่เป็นไปตามทิศทางหรือในรูปแบบที่ผู้เล่นต้องการผู้เล่นก็จะ สามารถลงโทษพวกเขาเหล่านั้นได้
The Universim
The Universim
นอกจากจะมีภัยพิบัติตามธรรมชาติมาคอยป่วนเราแล้วผู้พัฒนายังเพิ่มความ สนุกและความท้าทายให้แก่ผู้เล่นไม่ว่าจะเป็นโรคระบาด ข้าวยากหมากแพง จราจล  สงคราม จนไปถึงขั้นเอเลี่ยนบุกโลก!  แถมระหว่างเล่นก็จะมีวัตถุประหลาดตกลงมายังดาวของเรา  มันอาจเป็นเทคโนโลยีใหม่ให้เราได้วิจัย  อาจจะเป็นโรคร้ายที่ทำให้คนตายเป็นเบือ  อาจเป็นระเบิดเวลาที่พร้อมทำลายทุกสิ่งในรัศมีให้ราบเป็นหน้ากลอง  ทั้งหมดนี้คือสิ่งที่เกม The Universim นำเสนอว่าเป็นระบบ Dynamic  ของเกมที่เกิดขึ้นได้ตลอดเวลาขณะเล่นและผมเชื่อว่าผู้เล่นต้องสนุกไปกับลูก เล่นเหล่านี้อย่างแน่นอน ที่น่าสนใจไปกว่านั้นเกมจะรองรับระบบ Multiplayer  และลูกเล่น Sandbox mode  ที่สามารถให้ผู้เล่นสร้างข่าวสารหรือเรื่องราวของเมืองได้ในขณะเล่นเกม  แต่ทั้งนี้ข่าวสารหรือเหตุการณ์ที่ผู้เล่นสร้างจะผ่านการกรองจากทีมงานอีกที ครับ …หลายคนอาจจะงงว่าตกลงเกมนี้จะมีแนวทางอย่างไร  อธิบายพอสังเขปคร่าวๆคือเราจะได้ทำหน้าที่จัดการดูแลเกือบทุกอย่างใน อารยธรรมหรือเผ่าพันธุ์ที่เราควบคุมอยู่  เป้าหมายคือการแผ่นอาณาจักรของเราออกไปเรื่อยๆและคอยรับมือกับภัยพิบัติที่ ไม่ทราบว่าจะมาตอนไหน อะไรประมาณนี้  ลองดูในส่วนของวีดิโอแนะนำเกมเพิ่มเติมครับ






ในขณะนี้เกม The Universim ได้เปิดระดมทุนผ่าน Kickstarter โดยตั้งเป้าไว้ที่ $320,000 ผู้ที่สนใจสามารถเข้าไปร่วมช่วยเหลือกันได้ ส่วนกำหนดการแล้วเสร็จพร้อมปล่อยเบื้องต้นได้ตั้งเป้าไว้ที่ ตุลาคม 2015 แต่ก่อนที่จะปล่อยเกมสมบูรณ์ทีมงานตั้งใจว่าจะเปิดให้ทดสอบช่วง Alpha และ  Beta เช่นกัน ทางด้านแพลตฟอร์มของเกมจะลงให้กับ PC ,Mac และ Linux  รอติดตามกันได้เลย 
The Universim
The Universim
The Universim