(29 ต.ค.) ความคืบหน้าคลายปมคดียิงสังหาร นายจักรกฤษณ์ พณิชย์ผาติกรรม หรือ เอ็กซ์ อดีตนักกีฬายิงปืนทีมชาติ เมื่อวันที่ 19 ตุลาคมที่ผ่านมา หลังจากพนักงานสอบสวนจะดำเนินการสอบปากพยานหลายคน ซึ่งต่างฝ่ายต่างให้การสอดคล้องกัน จนกระทั่งมีการตัดประเด็นเหลือแค่เพียง ปมความขัดแย้งระหว่างครอบครัวภรรยากับนายจักรกฤษณ์
ถึงแม้ว่าการสอบปากคำสารวัตรอากาศ 4 นาย ที่ครอบครัวของ พญ.นิธิวดี ภู่เจริญยศ หรือ หมอนิ่ม ภรรยาของนายจักรกฤษณ์ ได้ว่าจ้างให้มาดูแลความปลอดภัยตลอด 24 ชั่วโมง ยังไม่มีความคืบหน้านัก แต่จากพยานหลักฐานที่มีเพิ่มเติมเข้ามา ทำให้น้ำหนักปมขัดแย้งระหว่างครอบครัวภรรยากับนายจักรกฤษณ์ยิ่งเพิ่มมากขึ้น ทั้งข้อมูลเหตุทะเลาะวิวาทกันก่อนเกิดเหตุ 4 วัน หรือ บันทึกเสียงสนทนากับญาติฝ่ายภรรยาที่นำไปสู่ความขัดแย้ง
ในขณะที่ทางด้าน นายมานพ และ นางบุญคิด พาณิชย์ผาติกรรม บิดามารดาของนายจักรกฤษณ์ ยังคงติดค้างในประเด็นพระเครื่อง แม้ว่าทางเจ้าหน้าที่ตำรวจจะตัดประเด็นดังกล่าวทิ้งไปแล้ว แต่ก็ยังคงแคลงใจว่า ปมนี้อาจจะเป็นสาเหตุที่เกิดการสังหารลูกชาย
นายมานพ บิดาของนายจักรกฤษณ์ ซึ่งมาใหปากคำเพิ่มเติมกับเจ้าหน้าที่อีกครั้ง เมื่อช่วงเย็นวานนี้ (28 ต.ค.) เปิดเผยว่า ยังรู้สึกติกใจประเด็นเกี่ยวกับพระเครื่อง เนื่องจากพระเครื่องของลูกชายที่มีอยู่ในครอบครองนั้น มีมูลค่าสูงกว่า 30 ล้านบาท แม้ว่าทางเจ้าหน้าที่จะสอบปากคำเกี่ยวกับปมขัดแย้งในครอบครัวก็ตาม
ทั้งนี้ บิดามารดาของนายจักรกฤษณ์ ก็รู้สักเชื่อมั่นในการคลี่คลายปมสังหาลูกชาย พร้อมกับชื่นชมที่เจ้าหน้าที่สืบสวนคดีอย่างละเอียด ส่วนประเด็นความสัมพันธ์กับลูกสะใภ้ หรือ หมอนิ่ม ทางบิดามารดาของนายจักรกฤษณ์ ปฏิเสธที่จะแสดงความคิดเห็นใดๆ
คลิกอ่านต่อ: ลูกสาวเอ็กซ์ จักรกฤษณ์ หอมแก้มพ่อผ่านทีวี
คลิกอ่านต่อ: ประวัติ เอ็กซ์ จักรกฤษณ์ โลดโผน ยิ่งกว่านิยาย