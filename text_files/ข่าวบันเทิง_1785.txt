หลังคลอดลูกสาวคนที่สอง ไปเมื่อ 28 ตุลาคม ที่ผ่านมา ครอบครัวของ เมย์ มาริษา ก็มีเรื่องไม่สู้ดีนัก เนื่องจาก "น้องมาริลิน" ป่วยด้วยโรค PPHN มีความดันเลือดในปอดสูง ซึ่งคุณแม่เมย์เผยผ่านอินสตาแกรมว่า ลูกนอนเป็นผักไม่รู้สึกตัว ต้องใช้เครื่องช่วยหายใจและนอนรักษาตัวอยู่ในห้องไอซียู แน่นอนว่าหัวอกคนเป็นแม่อย่างเมย์นั้นห่วงลูกทุกลมหายใจ และคอยเฝ้าดูแลไม่ห่าง
ซึ่งล่าสุดผ่านมาเกือบ 1 เดือนแล้ว คุณแม่เมย์ก็ได้อัพเดทว่า ลูกสาวอาการดีขึ้นเรื่อยๆ สามารถถอดก๊าซ Nitric Oxide ถอดเครื่องช่วยหายใจ และปอดเริ่มทำงานได้เองแล้ว
"Where there is great LOVE .. there are always MIRACLES. ❤️ ผีเสื้อน้อยใกล้หายแล้วนะคะ ก่อนนี้หม่ามี๊เคยถามหา ปาฏิหาริย์ อยู่ไหน? วันนี้เจอแล้วค่ะ ความรัก ศรัทธา ความอดทน เข้มแข็งและมีสติ ทำให้เราผ่านพ้นเหตุการณ์เลวร้ายที่สุดในชีวิตมาได้ .. คุณหมอค่อยๆลดอ็อกซิเจน งดยาและสารอาหารทางหลอดเลือดดำแล้ว กำลังจะหัดให้หนูฝึกดูดนมเอง ขอบคุณ คุณหมอและพยาบาลทุกท่านที่ดูแลรักษาหนูมาริลินจนผ่านพ้นภาวะวิกฤติมาได้ จากนี้ไปเป็นระยะฟื้นตัวของหนูน้อยแล้วค่ะ ขอบคุณทุกกำลังใจและคำอวยพรที่ส่งให้เรานะคะ ขอบคุณมากๆค่ะ"
ทีมข่าวบันเทิง Sanook! News ขอเป็นกำลังใจให้ แม่เมย์และครอบครัว ขอให้น้องมาริลิน หายป่วยและแข็งแรงขึ้นทุกๆวัน นะคะ