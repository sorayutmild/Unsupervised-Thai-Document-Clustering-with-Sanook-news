(17 ม.ค.) เกาะติดม็อบชัตดาวน์กรุงเทพฯ วันที่ 5 กลางดึกมีคนร้ายป่วนหลายเวที เตรียมเคลื่อนไปสรรพากร การทางพิเศษ นายสุเทพ เทือกสุบรรณ นำมวลชนเดินเข้าถนนสีลม
20.00 น. เกิดเสียงดังคล้ายเสียงปืนดังขึ้น 3 นัด และเห็นประกายไฟพุ่งขึ้นฟ้า ที่บริเวณสะพานข้ามแยกลาดพร้าวฝั่งคู่ขนานทางที่จะมุ่งหน้าไปแยกสุทธิสาร ซึ่งเป็นเส้นทางเดียวที่ไม่มีการปิดจราจร

(ภาพจาก Joyday_napas)
 
19.30 น. สุเทพ น้ำตาไหลอ่านชื่อคนเจ็บเหตุปาระเบิดใส่ขณะเดินขบวนบรรทัดทอง วอนสวดมนต์เพื่อ "ประคอง ชูจันทร์" ที่อาการหนัก

เครดิตภาพจาก @fm91trafficpro
17.59 น. กลุ่มผู้ชุมนุม กปปส. ออกมาจาก ม.เกษตรศาสตร์ กลับเวทีลาดพร้าว อยู่ใช้ ถ.พหลโยธิน ขาเข้า ถึงแยกรัชโยธิน 
17.52 น. นายเชน เทือกสุบรรณ เป็นพยานส่งมอบของกลางอาวุธ หลายรายการให้ EOD พ.ต.อ.กำธร อุ่ยเจริญ รับไปตรวจสอบ 

เครดิตภาพจากทวิตเตอร์ @ kowit_js
17:43 น. สุเทพ"เรียกร้องปชช.ร่วมต่อสู้หลังเหตุปาระเบิดมีผู้บาดเจ็บ36คน2ใน3สาหัส อ้างเป็นระเบิดสังหาร พบM16เตรียมก่อเหตุ 
15.00 น. ทหารบุกเข้าไปในตึกร้าง พบภาพอาวุธปืนกลวางอยู่บนโต๊ะหลายกระบอก พร้อมมีดดาบ นอกจากนี้ยังมีเสื้อผ้าผู้ชาย ของใช้ประจำวัน อุปกรณ์ดำรงชีวิตอื่นๆ ในอาคารด้วย
14.42 น. สุเทพ เดินทางถึง เวทีสวนลุมพินีแล้ว โดยได้โบกมือทักทายผู้ชุมนุมที่รออยู่บริเวณดังกล่าว เอกนัฏ โฆษก กปปส. ยืนยัน ไม่ทิ้งมวลชน
14.27 น. เอกณัฐ เผยขณะเกิดเหตุ สุเทพ อยู่ห่างจากจุดระเบิด 30 เมตร
14.26 น. เจ้าหน้าที่ EOD เข้าล้อมตึกร้างพยายามตรวจสอบวัตถุระเบิดและค้นหาผู้ต้องสงสัย ทั้งกันสื่อมวลชนและผู้ไม่เกี่ยวข้องออกห่างบริเวณ

ภาพจากทวิตเตอร์ @ArmMatichon 
14.14 น. หน่วยเก็บกู้วัตถุระเบิดมาถึงเเล้ว กำลังตรวจสอบ คาดยังมีระเบิดอยู่ด้านใน 
14.12 น. ศูนย์เอราวัณ รายงานผู้บาดเจ็บเหตุระเบิด ถ.บรรทัดทอง 28ราย รามา 15 ราย หัวเฉียว 8 ราย รพ.กลาง 3 ราย รพ.จุฬาลงกรณ์ 2 ราย

ภาพจากทวิตเตอร์ @Reporter_Js1 
13.48 น. การ์ดกปปส.พบหลักฐานจากตึกร้าง ทหารตรวจสอบบอกคล้ายสลักระเบิด การ์ดยังล้อมตึกค้นเชื่อคนร้ายยังอยู่
13.45 น. ศูนย์เอราวัณ แจ้งระเบิดขบวนกปปส.ถ.บรรทัดทองเบื้องต้นบาดเจ็บ 20 ราย รักษา รพ.รามาธิบดี 9 ราย รพ.หัวเฉียว 8 ราย รพ.กลาง 2 รายและรพ.จุฬาลงกรณ์ 1 ราย
13.44 น. ผู้ชุมนุมเวทีอนุสาวรีย์ชัยสมรภูมิ เคลื่อนขบวนแล้ว กำลังจะไปโรงพิมพ์คุรุสภา ลาดพร้าว ยังไม่ระบุเส้นทาง

ภาพจากทวิตเตอร์ @phassaphol
13.39 น. การ์ดหน้าทีโอทีปิดถนนแจ้งวัฒนะขาออก ห้ามรถเข้าเด็ดขาด บอกเหตุการณ์ไม่ปลอดภัย เร่งเสริมแนวแบริเออร์
13.37 น. สุเทพ นำมวลชนเคลื่อนผ่านหน้าสยามพารากอน 

ภาพผู้บาดเจ็บ @news1005fm 

ตึกร้างที่คาดว่าคนร้ายใช้ซุ่มปาระเบิด

ภาพจากทวิตเตอร์ @ArmMatichon
13.18 น. การ์ดกปปส.กำลังบุกเข้าตึกร้างในบริเวณดังกล่าว เพื่อหาตัวมือปาระเบิด ในตึกร้างข้างโลตัสแยกเจริญผล คาดว่ามีคนร้ายขึ้นไปซุ่มและปาระเบิดลงมา

ภาพจากทวิตเตอร์ @nongyangyang
13.06 น. ด่วน! มือดีปาบึ้มใส่ กปปส.สุเทพ ขณะเดินขบวน ถ.บรรทัดทอง ใกล้เวทีปทุมวัน โดยมีเสียงระเบิดดัง 2 ครั้ง มีผู้บาดเจ็บหลายราย ผู้ชุมนุมบอกเห็นคนปาระเบิดอยู่บนตึกร้าง
12.48 น. กลุ่มกปปส. อโศก เคลื่อนขบวนไปปิดล้อมสรรพสามิตและบริเวณใกล้เคียง 
12.28 น. กลุ่มผู้ชุนนุมหน้ากรมป่าไม้เคลื่อนขบวน ใช้ถ.พหลโยธิน วงเวียนบางเขน หลักสี่ ที่หมาย ศูนย์ราชการ แจ้งวัฒนะ

ภาพจากทวิตเตอร์ @SpringNews_TV 
12.20 น. ผู้ชุมนุมอนุสาวรีย์เตรียมเคลื่อนใน 10 นาทีไปช่วยกลุ่มหลวงปู่พุทธะอิสระจากนปช.ที่มาก่อความวุ่นวาย
12.20 น. สาธิต วงศ์หนองเตย ประกาศหน่วยเคลื่อนที่เร็วและกลุ่มห้าแยกลาดพร้าว กำลังมุ่งหน้าไปช่วยเวทีแจ้งวัฒนะ หลังถูกป่วน
12.10 น. มีเสียงปืนดังขึ้น 6 นัด ที่เวที กปปส.แจ้งวัฒนะ บรรยากาศเป็นไปอย่างตึงเครียด เพิ่มการรักษาความปลอดภัยเข้มข้น ประกาศให้ผู้ชุมนุมและสื่อมวลชน รวมตัวกัน เพราะหากเกิดสถานการณ์ฉุกเฉินจะเคลื่อนย้ายผู้ชุมนุมไปยังพื้นที่ปลอดภัยทันที

ภาพจากทวิตเตอร์ @Reporter_Js1 
12.07 น. สุเทพ แวะพักทานอาหารกลางวัน ตรงข้าม ปากซ.จุฬาฯ28 ถ.บรรทัดทอง 
11.05 น. สุเทพ แวะหาเด็กโรงเรียนอนุบาลจิดาภา โดยเด็กมอบเงินให้ด้วย

ภาพจากทวิตเตอร์ @Reporter_Js1 
11.00 น. ก้อนหินปริศนา ผู้ชุมนุมบอกเห็นตกมาจากอาคารสูงข้างสน.บางรัก ถ.นเรศ ทำให้ขบวนหยุด 10 นาที ไม่มีผู้บาดเจ็บ การ์ดรักษาความปลอดภัยเข้ม 
11.00 น. กปปส.ห้าแยกลาดพร้าว แวะกรมป่าไม้

ภาพจากทวิตเตอร์ @Phop_NTV 
10.29 น. สุเทพ นำขบวนจากสวนลุมพินี ถึงถ.สี่พระยา ขณะปชช.ออกมายืนรอแน่นทั้ง 2 ข้างทาง
10.24 น. กปปส. สวนลุมฯ นำโดย นายสุเทพ หยุดพักบนถนนสี่พระยา ก่อนเคลื่อนขบวนมุ่งหน้าแยกปทุมวัน

ภาพจากทวิตเตอร์ @Reporter_Js1 
10.00 น. ประชาชนให้กำลังใจนายสุเทพ อย่างคึกคักขณะกำลังเดินถ.สุรวงศ์-ก่อนเลี้ยวขวาเข้า ถ.นเรศ ท่ามกลางการดูแลความปลอดภัยเข้ม 
09.48 น.ขบวนนายสุเทพ จากถ.สุรวงศ์ เลี้ยวเข้าถ.นเรศ แล้ว ต่อซ้ายผ่านวัดแก้ว มหานคร พระราม4 บรรทัดทอง เจริญผล พระราม1 
09.45 น. คปท.ตั้งขบวนแยกสนามม้านางเลิ้ง เคลื่อนขบวนชวนข้าราชการหยุดทำงาน
09.21 น. สุเทพ นำมวลชนเคลื่อนเข้า ถ.สุรวงศ์ 


ภาพจากทวิตเตอร์ @Reporter_Js1 
08.57 น. สุเทพ ถึงเวทีสวนลุมพินี เตรียมนำมวลชนเดินเข้าถนนสีลม 
08.30 น. เวทีห้าแยกลาดพร้าว ผู้ชุมนุมเตรียมตัวเคลื่อนขบวนไปยังการทางพิเศษแห่งประเทศไทย เวลา 09.00 น.
08.29 น. กลุ่มผู้ชุมนุมจากศูนย์ราชการ เคลื่อนขบวนไปถึงกรมสรรพากร สาขาเมืองทองธานีแล้ว
 
ม็อบ กปปส.แจ้งวัฒนะเตรียมไปกรมสรรพากร
บรรยากาศล่าสุดที่เวทีการชุมนุมของกลุ่ม กปปส. ศูนย์ราชการ ถนนแจ้งวัฒนะ กลุ่มผู้ชุมนุมได้อยู่ระหว่างการเตรียมตั้งขบวนเพื่อเคลื่อนไปยังกรมสรรพากร ขณะที่บนเวทีปราศรัย หลวงปู่พุทธะอิสระ มีการพูดทักทายกับกลุ่มผู้ชุมนุม รวมถึงได้มีการจะประกาศให้กลุ่มผู้ชุมนุมขึ้นรถ เพื่อเตรียมไปปฏิบัติภารกิจ ส่วนด้านการรักษาความปลอดภัยนั้น ยังคงเป็นไปอย่างเข้มงวด มีการนำกระสอบทรายมาเรียงเป็นบังเกอร์ที่ด้านหน้า บริษัท TOT จำกัด (มหาชน) และช่วงก่อนถึงพื้นที่การชุมนุม รวมถึงการ์ดผู้ชุมนุมมีการเดินตรวจตรารอบพื้นที่อย่างต่อเนื่อง ทั้งนี้ บริษัท TOT จำกัด (มหาชน) ได้มีการประกาศเป็นวันหยุด 1 วัน และให้พนักงานที่เดินทางมาในวันนี้กลับบ้านทั้งหมด เนื่องจากมีรายงานข่าวทราบว่ากลุ่มผู้ชุมนุมจะเคลื่อนขบวนมาปิดล้อม
อย่างไรก็ตาม การจราจรบนถนนแจ้งวัฒนะ ช่วงตั้งแต่ด้านหน้า TOT ถึง DSI นั้น ติดขัดเล็กน้อย เนื่องจากผู้ชุมนุมมีการปิดการจราจรบนถนนแจ้งวัฒนะขาเข้าทั้งหมด ซึ่งทำให้รถที่มาจากแยกหลักสี่ต้องเลี่ยงไปใช้ช่องทางฝั่งขาออกทำให้รถวิ่งสวนกันได้ 1 ช่องทางเท่านั้น
ม็อบ กปปส. ลาดพร้าวรอไปการทางพิเศษ
บรรยากาศการชุมนุมของกลุ่ม กปปส. ที่เวทีห้าแยกลาดพร้าว ขณะนี้ มวลชนอยู่ระหว่างปฏิบัติภารกิจส่วนตัวกันตามเต็นท์ที่พักต่าง ๆ ที่อยู่โดยรอบพื้นที่การชุมนุม และบางคนเตรียมตัวที่จะเคลื่อนขบวนตามที่ นายอิสสระ สมชัย ได้นัดหมายไว้ ในวันนี้เวลาประมาณ 09.00 น. ไปยัง การทางพิเศษแห่งประเทศไทย ซึ่งในส่วนของเวทีการชุมนุม มีการเปิดสถานีข่าวของช่องบลูสกายทีวีให้มวลชนได้ร่วมติดตามข่าวสารที่เกิดขึ้น และบางส่วนยังคงพักอาศัยภายในเต็นท์ที่อยู่ในสวนจตุจักร สำหรับการดูแลความปลอดภัยผู้ชุมนุม มีการ์ด กปปส. คอยตรวจตราบุคคลที่จะผ่านเข้าออกพื้นที่ โดยนำแผงเหล็กมากั้นไว้บริเวณทางเข้าออก
ขณะที่การจราจร โดยรอบพื้นที่การชุมนุม จากแยกรัชโยธิน มุ่งหน้าห้าแยกลาดพร้าว รถยนต์ และรถโดยสารประจำทาง เลี้ยวซ้ายเข้าสู่ถนนวิภาวดี มุ่งหน้าแยกสุทธิสาร ขณะที่ ถนนวิภาวดี จากสุทธิสาร มุ่งหน้า รัชวิภา รถยนต์สามารถใช้สะพานข้ามทางได้ตามปกติ
นอกจากนี้ ประชาชนทั่วไปที่เคยใช้บริการรถโดยสารประจำทางป้ายรถเมล์ ฝั่งตรงข้ามเซ็นทรัลลาดพร้าว เช้านี้ ก็ไปใช้บริการรถไฟฟ้าใต้ดิน สถานีพหลโยธิน กันมากขึ้น
 
02.40 น. เวทีแจ้งวัฒนะ มีกลุ่มมอเตอร์ไซด์ ป่วนใกล้เวที ก่อนมีเสียงปืนดังขึ้น 5 นัด ที่แนวบังเกอร์ และเวลา 03.10 น. มีเสียงดังอีกครั้ง ไม่มีผู้ได้รับบาดเจ็บ
02.00 น. ที่เวทีห้าแยกลาดพร้าวมีเสียงคล้ายระเบิด 3 ครั้ง มีคนเจ็บ 2 คน ด้านผู้เห็นเหตุการณ์ซึ่งอยู่ในสถานที่เกิดเหตุ บอกเห็นรถเก๋งสีดำ ขับมาใกล้แล้วปาประทัดยักษ์ออกมา ส่งผลให้การ์ดกปปส.ได้รับบาดเจ็บ จำนวน 2 ราย เป็นชายอายุ 40 ปี ได้รับบาดเจ็บที่มือขวาลักษณะแผลฉีกขาด อีกรายเป็นชายอายุ 44 ปี ได้รับบาดเจ็บที่บริเวณเหนือคิ้ว
20.00 น. วันที่ 16 ม.ค.ทีเวทีกปปส.สวนลุมพินี ได้เกิดเหตุมีเสียงดังคล้ายระเบิดดังสนั่นริมถนนพระราม 4 โดยจุดเกิดเหตุอยู่ใต้โคนต้นไม้ ข้างประตูทางเข้าสวนลุมพินี ฝั่งแยกสะพานไทย-เบลเยียม ในที่เกิดเหตุพบชิ้นส่วนเศษระเบิดและเศษต้นไม้กระจัดกระจายทั่วพื้นที่