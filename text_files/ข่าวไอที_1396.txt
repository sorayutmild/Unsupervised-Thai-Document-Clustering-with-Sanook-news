วันนี้เราขอรวบรวมเทคนิคและเคล็ดไม่ลับในการเล่นทวิตเตอร์ ไม่ว่าจะการเสิร์ชหาข้อมูลโน่นนั่นนี่ หรือการตั้งค่าต่างๆ ให้เราเล่นทวิตได้สนุกขึ้นมาฝาก
เสิร์ชแฮชแท็กอ่านแต่ภาษาไทย 
หากเราต้องการอ่านทวิตในแฮชแท็กใดๆ ก็ตาม แต่อยากอ่านแต่ทวิตที่เป็นภาษาไทย ให้เราพิมพ์ชื่อแฮชแทกในช่องเสิร์ชห เว้นวรรค แล้วพิมพ์ lang:th เท่านี้ทวิตที่ขึ้นมาก็จะกรองมาแต่ทวิตที่เป็นภาษาไทยให้เราแล้ว
ต้องการค้นหาทวิตในช่วงวัน ต้องทำยังไง? 
ถ้าเราเกิดอยากค้นหาทวิตเก่าๆ ของตัวเอง หรือของคนอื่นมาอ่านแต่ขี้เกียจเลื่อนไปไกลๆ มันมีวิธีอยู่สองอย่างก็คือ ใช้ https://twitter.com/search-advanced?lang=th หรือถ้าอยากจำไปเสิชในทวิตแบบไม่ต้องเข้าลิงค์ ให้ใช้ from:(ชื่อแอคเคาท์) since:ปี-เดือน-วัน until:ปี-เดือน-วัน อย่างเช่น from:tonkit360 since:2019-01-01 until:2019-01-05 นั่นคือการค้นหาทวิตที่แอคเคาท์ tonkit360 ในช่วงวันที่ 1-5 มกราคม 2019 ซึ่งสามารถขุดทวิตเก่าแค่ไหนก็ได้โดยไม่ต้องเลื่อนไปไกลๆ นั่นเอง
ในกรณีนี้สามารถใช้เสิชหาทวิตในแฮชแทกได้เช่นกัน คือพิมพ์แฮชแทก เว้นวรรค แล้วต่อด้วย since:ปี-เดือน-วัน until:ปี-เดือน-วัน ยกตัวอย่างเช่น #tonkit360 since:2019-01-01 until:2019-01-05 เราก็จะได้อ่านทวิตในแฮชแทกนั้นๆ ระหว่างวันที่ที่เราเลือกไป
ตั้งค่าให้ตัวหนังสือสีเข้มขึ้น อ่านง่ายขึ้น
หลายคนอาจจะไม่รู้ว่าเล่นทวิตเตอร์ในแอปพลิเคชั่นในมือถือก็สามารถปรับสีตัวอักษรให้เข้มขึ้นได้เหมือนกัน ซึ่งทวิตเตอร์ทำให้ตัวหนังสือตัดกับสีพื้นหลังมากขึ้นเพื่อให้อ่านง่ายขึ้นนั่นเอง ช่วงแรกๆ อาจจะปวดตาหน่อยแต่ก็จะชินไปเอง
ให้เข้าไปที่ Setting and privacy > Accessibility > Vision

แค่นี้เราก็จะเห็นความแตกต่างแล้ว
ไม่อยากไลค์ให้ใครเห็น ไม่อยากรีทวิตให้ใครดู ใช้ Bookmark เก็บไว้ดูส่วนตัว
เดี๋ยวนี้ฟิลเตอร์ที่ไม่รู้จะมีทำไมของทวิตเตอร์ คือพอเวลาเรากดไลค์อะไร ก็จะไปขึ้นบนทามไลน์ของคนที่ฟอลเราอยู่ ขณะเดียวกันเมื่อคนที่เราฟอลอยู่กดไลค์ทวิตไหนก็จะขึ้นในทามไลน์เราด้วย ซึ่งน่ารำคาญมาก แต่ถ้าใครอยากเก็บทวิตไหนไว้ดูคนเดียวไม่อยากให้ใครเห็น ก็ให้ใช้ Bookmark แทน โดยสามารถหาทวิตที่เราบุ๊คมาร์คไว้ได้ที่หน้าโปรไฟล์ของเราเอง โดยที่คนอื่นจะมองไม่เห็น

อยากทวิตเร็วๆ แต่ขี้เกียจเข้าแอป
สำหรับคนที่ใช้ระบบ ios สามารถกดค้างที่ไอค่อนของแอปแรงๆ หนึ่งที มันก็จะขึ้นป๊อปอัพมาให้เราทวิตหรือทำอย่างอื่นได้ทันที

ส่วนคนที่เข้าแอปไปแล้ว ก็สามารถกดค้างที่ตัวทวิต มันก็จะขึ้นมาให้เราเลือกว่าจะทวิตข้อความที่ดราฟไว้ ทวิตรูป หรือทวิต gif ให้ใช้ชีวิตง่ายขึ้นนั่นเอง