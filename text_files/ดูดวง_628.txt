มกราคม เดือนแรกของปีเป็นเดือนที่ถือว่ามีข่าวดี เรื่องแรกคือเรื่องการเงิน คุณเป็นราศีที่มีจังหวะ โอกาส โชคทางด้านการเงินที่ดี มีรายได้พิเศษ สวัสดิการที่มั่นคงขึ้นมีโอกาสในเรื่องของการหาเงินได้มากขึ้น แต่ไม่ได้หมายความว่าเงินจะเข้ามาโดยที่คุณไม่ทำอะไรเมื่อคุณเห็นเงินอยู่ข้างหน้า ตัวคุณก็ต้องเดินเข้าไปหาเงินนั้นด้วย ดังนั้นถ้าตัวเรามีฝีมือ ความรู้ความสามารถ ความขยันตั้งใจที่ดีอยู่แล้ว โอกาสจะร่ำรวยในเดือนนี้ก็ไม่ใช่เรื่องยากเลยข้อควรระวังสำหรับเดือนนี้คือ ดวงดาวที่ส่งผลในเรื่องของการทำงาน สภาพแวดล้อมในการทำงานความวุ่นวายต่าง ๆ มีเข้ามาค่อนข้างเยอะ ทำให้ต้องระมัดระวัง งานคุณมีการเปลี่ยนแปลงเยอะเปลี่ยนผู้บริหาร นโยบาย สถานที่ทำงาน ซึ่งส่งผลทำให้ต้องอาศัยการปรับตัวในการทำงานให้มากเป็นพิเศษ บางคนอาจจะเป็นจังหวะที่ได้เดินทางพอดีในช่วงเดือนนี้ ก็จะทำให้ผลในเรื่องของความวุ่นวายต่าง ๆ ที่เกิดขึ้นลดน้อยลง แต่ไม่ใช่ว่าเรื่องราวต่าง ๆที่เกิดขึ้นนั้นเป็นสิ่งไม่ดี เพียงแต่อาจจะทำให้เราเหนื่อย ๆ เครียด ๆ ในการทำงาน เหมือนทำอะไรไปแล้วไม่ค่อยลงตัว แต่เชื่อว่าพ้นจากดวงดาวในช่วงนี้ไป ทุกอย่างจะค่อย ๆ คลี่คลายไปในทางที่ดีขึ้นได้
กุมภาพันธ์ เดือนนี้เป็นเดือนที่ต้องดูแลเพราะดวงดาวแห่งความช่วยเหลือลดน้อยลงคุณจึงเป็นราศีที่ต้องพยายามทำอะไรด้วยตัวเองมากยิ่งขึ้น ไม่ว่าจะเป็นเรื่องการติดต่องาน พูดคุยกับลูกค้า ทุกอย่างจะมารวมอยู่ที่ตัวเราคนเดียว ข้อควรระวังนั้นคือเรื่องของปัญหากับเจ้านายหรือผู้หลักผู้ใหญ่อาจจะเกิดขึ้นได้ ทั้งเรื่องคำพูดที่ผิดหู เรื่องเข้าใจผิดกัน เรื่องเล็ก ๆ น้อย ๆจะกลายเป็นเรื่องใหญ่ตามมา ดังนั้นช่วงนี้ต้องพยายามดูทิศทางลมดี ๆ เวลาจะพูดคุยหรือออกความเห็นในที่ประชุมต้องระมัดระวังในเรื่องเงิน คุณก็ใช้เงินเยอะในเดือนนี้ บางคนอาจจะใช้กับการลงทุน เปิดร้าน ทำธุรกิจ มีรายจ่ายจิปาถะ ซึ่งเป็นสิ่งที่พอจะคาดเดาได้ ต้องวางแผนเตรียมตัวในการหมุนเงินให้มากเป็นพิเศษ
มีนาคม เดือนนี้เป็นเดือนที่ต้องดูแลเรื่องเพื่อน หรือการเจรจา ติดต่องาน คุณมีสิทธิ์ทะเลาะกับเพื่อนร่วมงาน วงแตก การเจรจาติดต่ออาจจะมีปัญหา มีความผิดบางอย่างเกิดขึ้น แต่ไม่ได้มีสาเหตุจากเรา การถูกใส่ร้ายกลั่นแกล้งก็จะเกิดขึ้นด้วยเช่นกันบางคนเคยเป็นเพื่อน แต่กลับกลายเป็นศัตรูกันในช่วงนี้ ดังนั้นให้ระมัดระวังในเรื่องของการไว้วางใจใครมากเกินไป เรื่องบางเรื่องที่ไปเล่าให้เขาฟัง เขาอาจจะเอาไปพูดถึงในทางไม่ดีในภายหลังได้นอกจากนี้ ในเดือนนี้เป็นเดือนที่โดดเด่นในเรื่องการเดินทางอยู่พอสมควร คุณจะเดินทางบ่อย แต่การเดินทางที่มีอุปสรรคเยอะ รถเสีย หลงทางไปผิดที่ หรือบางคนอาจจะถูกหลอกถูกโกงในระหว่างการเดินทาง ดังนั้นต้องวางแผนให้ดี ๆ และมีสติให้มากยิ่งขึ้น
เมษายน เดือนนี้เข้าสู่ปีใหม่ไทยและเป็นเดือนที่ดวงของคุณเริ่มกลับมาดีขึ้นเชื่อว่าใครเคยมีปัญหาอะไรกันมาก่อนหน้านี้ก็จะเคลียร์กันได้อย่างลงตัว ใครตั้งใจอยากจะเริ่มอะไรใหม่ ดวงดาวแห่งความช่วยเหลือในเดือนนี้ค่อนข้างดี เพียงแต่ไม่ได้หมายความว่าจะสำเร็จลุล่วงในเดือนนี้ทีเดียวเพราะเดือนนี้ยังคงมีดวงดาวแรง ๆ อยู่ คุณอาจจะหงุดหงิดใจร้อน ทำอะไรไม่ได้ดั่งใจ แต่จะมีเพื่อนมีคอนเน็กชั่น มีความช่วยเหลือ ทำให้คุณสามารถผ่านพ้นอุปสรรคปัญหาที่เกิดขึ้นในเดือนนี้ไปได้สำหรับใครที่อยากจะขอปรับเปลี่ยน โยกย้ายเลื่อนตำแหน่ง ในเรื่องการเจรจาพบปะพูดคุยกับผู้หลักผู้ใหญ่หรือคุยกับลูกค้าในเดือนนี้ก็จะทำให้ได้รับข่าวดีเข้ามา ข้อควรระวังคือ เดือนนี้เป็นเดือนที่ดวงความรักไม่ค่อยนิ่ง เดี๋ยวดีเดี๋ยวร้าย เอาใจกันไม่ถูก บางทีพูดอย่างหนึ่งฟังเป็นอีกอย่าง ขอให้ใช้ความอดทนกับเรื่องความรักในเดือนนี้ให้มากเป็นพิเศษ
พฤษภาคม เดือนนี้เป็นเดือนที่ต้องดูแลเรื่องสุขภาพ มีโอกาสเจ็บป่วย ไม่สบายด้วยโรคประจำตัว หรือโรคที่เกิดขึ้นจากการทำงานหนัก พักผ่อนน้อย กินอยู่หลับนอนไม่เป็นเวลา ดังนั้นในเดือนนี้ต้องพยายามวางแผนดูแลตัวเองให้มากยิ่งขึ้น แต่โชคยังดีที่มีดวงดาวดี ๆ อยู่ดังนั้นผลหรือสิ่งที่เป็นด้านลบจะลดน้อยลง คุณจะพบกับทางออกหรือการแก้ไขปัญหาในเรื่องของโรคภัยไข้เจ็บที่ดีได้ข่าวดีคือ เดือนนี้ใครยังเป็นโสด ถ้าตั้งใจอยากจะเริ่มต้นความรักครั้งใหม่ จังหวะดวงดาวมีโอกาสแห่งการเริ่มต้น คุณจะได้พ่อสื่อแม่สื่อมาช่วยแนะนำให้รู้จัก อาจจะเป็นผู้หลักผู้ใหญ่ที่เราเคารพนับถือหรืออาจจะเป็นคนที่ทำงานด้วยกัน เจอกันในวงการธุรกิจเดียวกัน แล้วมีโอกาสได้เริ่มต้นความสัมพันธ์ก็มีสิทธิ์จะเกิดขึ้นได้
มิถุนายน เดือนนี้ต้องระวังเพราะดวงดาวค่อนข้างแรง ถึงแม้คุณจะมีดวงดาวดี ๆ คอยคุ้มครองอยู่ก็ตาม แต่ด้วยความที่ดวงดาวแรงมาก คุณจึงต้องใช้สติในการดำเนินชีวิตให้มากขึ้น โดยเฉพาะเรื่องการขับรถเดินทาง ขอให้ระมัดระวังปัญหาอุบัติเหตุ ยางแบน หรือมีเหตุการณ์แปลก ๆ เกิดขึ้นเวลาเดินทางไปต่างที่ต่างถิ่น ต้องดูแลตัวเองด้วยการทำบุญเยอะ ๆ ในช่วงนี้ แนะนำว่าควรจะหาโอกาสทำบุญด้วยการบริจาคโลงศพ หรือถวายสังฆทาน เพื่อเป็นการแก้เคล็ดความแรงของดวงดาวตรงนี้ นอกจากนี้ ในช่วงนี้บางคนอาจจะเห็นปรากฏการณ์เหนือธรรมชาติ เห็นวิญญาณ สิ่งลี้ลับ เพราะช่วงนี้เป็นช่วงที่คลื่นของชีวิตเราไปตรงกับสิ่งเหล่านี้ได้ง่าย ขอให้อย่าไปตกใจ การสวดมนต์ไหว้พระเป็นประจำก่อนนอนจะช่วยได้ และในเดือนนี้บางครั้งความแรงของดวงดาวอาจจะกลายเป็นโชคบางคนถูกรางวัล มีโชค หรืออยู่ดี ๆ ได้อะไรมาอย่างฟลุค ๆ จากดวงดาวในลักษณะแบบนี้ก็เป็นไปได้ด้วยเช่นเดียวกัน
กรกฎาคม เดือนนี้เป็นเดือนที่เรื่องความรู้สึก อารมณ์เป็นปัญหาสำคัญ เพราะคุณจะเกิดอาการเบื่อ เซ็งกับชีวิต ทั้งเรื่องส่วนตัวหรือเรื่องงาน เพราะเดือนนี้เป็นเดือนที่อะไรหลาย ๆ อย่างไม่ค่อยได้ดั่งใจ บางทีทำดีไปแล้วคนกลับไม่เห็น หรือมีคนมาแย่งเอาผลงานความดีความชอบไป ดังนั้นในเดือนนี้สิ่งที่จะมาช่วยกระตุ้นจิตใจของเราหรือกระตุ้นกำลังใจให้กับตัวเราถือเป็นสิ่งจำเป็น และแนะนำว่า การพยายามปรับเปลี่ยนสภาพแวดล้อม เช่น จัดโต๊ะใหม่ ตกแต่งบ้านใหม่หรืออาจจะทำแบบง่าย ๆ ด้วยการหาแจกันดอกไม้มาตั้ง ก็จะช่วยลดความแรงของดวงดาวได้ หรือบางคนอาจจะถูกเปลี่ยนแปลงโดยอัตโนมัติอยู่แล้วเช่น ย้ายที่ทำงาน ย้ายออฟฟิศ ย้ายโต๊ะพอดีในช่วงเดือนนี้ เชื่อว่าพ้นจากเดือนนี้ทุกอย่างน่าจะค่อย ๆ คลี่คลายไปในทางที่ดี และอย่างน้อยก่อนออกจากบ้านพยายามสวดมนต์ไหว้พระบ้าง เพื่อเป็นการสร้างสติที่ดีให้กับตัวเรา
สิงหาคม เดือนสิงหาคมต้องเตือนในเรื่องของความรัก เป็นเดือนที่มีเรื่องผิดพลาด มีความเข้าใจผิดในเชิงความรักเกิดขึ้นได้ คนที่มีคู่มีแฟนอยู่แล้วอาจจะมีปัญหาจากคำพูดเล็ก ๆ น้อย ๆ ดังนั้นช่วงนี้ต้องระมัดระวัง หรือบางทีเดือนนี้เป็นเดือนที่คุณจะต้องตัดสินใจอะไรร่วมกัน เช่น บางคนกำลังจะทำบ้าน ตัดสินใจเรื่องครอบครัวพอคิดเห็นไม่ตรงกันก็อาจจะทำให้เกิดปัญหา เกิดความขัดแย้งตามมา ถือว่าเป็นเดือนแห่งบททดสอบความรักของคุณ แต่ถ้าผ่านพ้นจากเดือนนี้ไปทุกอย่างจะคลี่คลายไปในทางที่ดีขึ้น ถ้าคุณพากันไปเปลี่ยนบรรยากาศ ไปเที่ยวกันบ้าง เรื่องหนัก ๆเครียด ๆ ในเชิงความรักจะลดน้อยลงสำหรับเรื่องดี ๆ ก็ยังมี ในเดือนนี้จังหวะดวงดาวโชคลาภ การได้เงินมาอย่างฟลุค ๆ โอกาสในเรื่องรายได้พิเศษ รายได้จร หรือเรื่องการทำธุรกิจก็จะมีความสำเร็จในเรื่องการเงินที่ดีเข้ามาด้วย
กันยายน เดือนนี้เป็นเดือนที่มีความเครียดเยอะ อาจจะเป็นเพราะมีแรงกดดัน คุณถูกคาดหวังจากคนรอบข้าง เจ้านายลูกค้า บางทีการทำงานที่ถูกตั้งเป้าไว้สูงจนเกินไปพอเราทำไม่ได้ก็จะมีความผิดหวังและความเครียดตามมา ดังนั้นเดือนนี้เป็นเดือนที่เหมาะสำหรับการทำอะไรด้วยตัวเองให้ดีที่สุด ขอให้คุณมั่นใจว่าผลลัพธ์ที่ออกมานั้นเป็นผลลัพธ์ที่ดีที่สุดแล้ว เพียงแต่บางครั้งอาจจะไม่เป็นที่พอใจของคนรอบข้างคุณเท่านั้นนอกจากนี้ ในเดือนกันยายนยังมีปัญหาในเรื่องบริวารเกิดขึ้น ให้ระมัดระวังลูกน้อง บริวาร คนใกล้ชิด จะสร้างความเดือดร้อนให้กับตัวคุณ รวมทั้งเวลาเดินทางไปไหนมาไหน ต้องตรวจสอบให้ดีเพราะโอกาสที่ข้าวของมีค่า อย่างโทรศัพท์ แว่นตากระเป๋าสตางค์ ตกหล่นสูญหาย หรือไปซื้อของแล้วอาจจะถูกโกงถูกเอาเปรียบก็มีสิทธิ์จะเกิดขึ้นได้
ตุลาคม เดือนนี้เป็นเดือนที่ดวงดีขึ้นเยอะ จังหวะการเงินคึกคักขึ้น หลายคนอาจจะสงสัยว่าทำไมมีเรื่องให้เสียเงิน นั่นเป็นเพราะคุณมีเงินให้ใช้จ่าย ในเดือนนี้จะมีรายจ่ายจรเยอะ แต่เป็นรายจ่ายเรื่องการขยับขยาย ต่อเติม ทำธุรกิจเอง หรือการซ่อมแซมบ้านที่อยู่อาศัย ซึ่งไม่ได้เป็นปัญหาอะไรข่าวดีที่มากกว่านั้น คือต่อให้คุณมีเรื่องเสียเงินคุณก็จะมีโอกาสในการหาเงินอย่างอื่นมาชดเชยทำให้จังหวะดวงดาวการเงินนั้นอยู่ในเกณฑ์ที่ดีขึ้นการค้าขายดี การทำธุรกิจมีกำไร มีผลตอบแทนที่ดีใครเป็นลูกจ้างหรือมนุษย์เงินเดือน โอกาสที่จะมีการปรับสวัสดิการ รายได้พิเศษ ทำให้เกิดความมั่นคงในชีวิตนั่นจะมีเข้ามามากยิ่งขึ้นด้วย แต่โดยรวมแล้วถือว่าเป็นบวกสำหรับตัวคุณ
พฤศจิกายน เดือนนี้เป็นเดือนที่ดวง เรื่องความรักมีโอกาส มีข่าวดีเข้ามา ใครยังโสดแบบร้อยเปอร์เซ็นต์ โอกาสที่จะได้สละโสดได้เริ่มต้นความรักครั้งใหม่ก็เข้ามาให้ลุ้น อาจจะได้คนที่มีความมั่นคงในชีวิต ในหน้าที่การงานที่ดี มีตำแหน่งทางสังคมที่ดี ซึ่งถือเป็นโอกาสที่ดีสำหรับคุณ ในเรื่องของการเจรจา สมัครงาน สอบสัมภาษณ์พบปะนัดลูกค้า ก็ถือว่ายังอยู่ในจุดที่เป็นบวก ทำให้ราศีของคุณนั้นมีโอกาสได้รับคำตอบและผลตอบรับที่ดีตามมาด้วยเช่นเดียวกัน ดวงดาวในเดือนนี้ยังเป็นเดือนที่คุณได้รับความไว้วางใจ ความช่วยเหลือจากผู้หลักผู้ใหญ่อยู่ ดังนั้นอะไรที่เคยคิดและอยากจะไปนำเสนอพูดคุย ก็ต้องใช้จังหวะดวงช่วงนี้ให้เป็นประโยชน์
ธันวาคม เดือนนี้ต้องดูแลเรื่องภายในบ้านเป็นอันดับแรกเพราะมีจังหวะดวงดาวแห่งความวุ่นวายภายในครอบครัว บางคนมีการเจ็บป่วยของญาติพี่น้อง ญาติผู้ใหญ่ บางคนมีเรื่องให้ต้องปรับปรุงสภาพแวดล้อมที่อยู่อาศัยมีของเสียหายนิด ๆ หน่อย ๆ เป็นเหมือนภาระที่คุณต้องเอาใจใส่ให้มากขึ้น ข่าวดีคือคุณยังเป็นราศีที่หาเงินหาทองได้เยอะขึ้น มีโอกาสในเชิงของรายได้พิเศษ รายได้จร โชคลาภ ดังนั้นใครรอคำตอบเรื่องโบนัส ผลตอบแทน อาจจะมีข่าวดีในช่วงเดือนนี้เดือนนี้ยังเป็นเดือนที่ดีสำหรับการวางแผนชีวิตในปีถัดไป เพราะจังหวะดวงดาวที่ปลอดโปร่งน่าจะช่วยให้คุณได้คิดและตัดสินใจอนาคตของคุณได้อย่างถูกต้อง ดังนั้นอย่าปล่อยให้เดือนนี้ผ่านไปกับวันหยุด ขอให้ใช้เวลาอย่างเต็มที่ และเชื่อว่าจะมีข่าวดีรอคุณอยู่อีกหลายอย่างในปีถัดไปด้วย