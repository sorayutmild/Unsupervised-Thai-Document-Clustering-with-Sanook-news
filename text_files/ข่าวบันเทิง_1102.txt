กลายเป็นประเด็นดราม่าอยู่ไม่เบา เรื่องราวของสื่อแห่งหนึ่งพาดหัวข่าวหมิ่นเหม่ เชิงตำหนิ "น้องณิริน" กล่าวหาว่าเป็นเด็กแก่แดด ไม่มีสัมมาคารวะ ไร้มารยาท ไม่ไหวผู้ใหญ่ โดยเนื้อหาข่าวทำนองว่า "หนิง ปณิตา" ไม่โกรธถ้าลูกจะโตเกินวัย เพราะเลี้ยงดูแลตลอด อาจจะเลียนแบบท่าทางของผู้ใหญ่บ้าง แต่ก็เน้นเรื่องมารยาทกับลูกสุดๆ
เพราะข่าวที่กระจายออกไป ทำให้สังคมต่างวิพากษ์วิจารณ์ "น้องณิริน" ไปต่างๆ นานา แบบไม่สนใจว่ายังเป็นเพียงเด็กไร้เดียงสา ทำให้คุณพ่อน้องณิริน อย่าง "จิน จรินทร์" ต้องออกโรงมาพูดถึงประเด็นอย่างตรงไปตรงมาว่า
"ขอโทษนะ ถ้าต่อจากนี้จะใช้คำไม่สุภาพ คุณเป็นใครมาว่าลูกผมเป็นเด็กไม่ดี ไม่สวัสดี มีสิทธิ์อะไรมาว่าเมียผมสอนลูกไม่ดี คุณก็ไม่ได้ดีไปกว่าคนอื่นหรอก หาเรื่องแม้กระทั่งเด็ก คุณเป็นนักข่าวมีจรรยาบรรณทำเป็นไหม ก่อนจะเขียนข่าวให้ตัวเองดัง หัดดูตัวเองด้วยว่าทำตัวดีหรือยัง"
ขณะที่ทางด้าน "แนน ชุมพิชา" น้องสาวของหนิง ก็ได้ออกมากล่าวถึงประเด็นนี้เช่นเดียวกัน โดยมองว่าเด็กก็ยังเป็นเด็ก หลานสาวเป็นเด็กดีมากๆ เมื่อเทียบกับใครหลายคน และยังตำหนิการเขียนข่าวของสื่อ เหมือนกับหากินกับเด็ก ทำให้เด็กเสื่อมเสีย
เช่นเดียวกัน เพื่อนๆ ดาราหลายคนก็โพสต์ถึงประเด็นนี้เช่นเดียวกัน จนทำให้เกิดแฮชแท็ค #ทีมณิริน ขึ้นมา ไม่ว่าจะเป็น "เป้ย ปานวาด" ที่ยืนยันว่า ณิรินเป็นเด็กที่มีมารยาทที่สุด "ตอง ภัครมัย" ตอกย้ำว่า หลานเป็นเด็กนน่ารัก มารยาทดี เจอทุกครั้งก็ยกมือไหว้ทุกครั้ง ไม่เคยต้องพูด หรือ "อั้ม พัชราภา" ก็บอกว่า หลานเป็นเด็กที่มีมารยาทดีที่สุดเท่าที่เคยเห็นเด็กมา
สำหรับด้าน หนิง ปณิตา ก็ได้ออกมาโพสต์ถึงลูกสาวทิ้งทายว่า "หนูน้อยของแม่ สำหรับแม่ แม่ว่าหนูน่ารักที่สุดแล้ว my กำลังใจ รักที่สุดเด็กคนนี้ ชื่นใจ หนูเพิ่ง 4 ขวบเองเนอะ"