เรียกได้ว่าซ้ำรอย ละครดัง ไปเต็มๆ กับเรื่องราวชีวิตจริงของ แฟมิลี่แมน ที่จู่ๆ ก็กลับมาดังเปรี้ยง! คนรู้จักและหมั่นไส้ไปทั่วบ้านทั่วเมือง เพราะละครเรื่องเดียว แต่หารู้ไม่? ชีวิตที่พลิกพลันอีกระลอก ทำให้ชีวิตของเขา ไม่ต่างกับ ยืนอยู่บนเส้นด้าย...
แหล่งข่าววงในแอบเม้าท์มาว่า แฟมิลี่แมน รายนี้ได้ประกาศ "เลิกกับเมีย" แล้ว ทั้งๆ ที่ผ่านมา ไม่เคยแม้แต่จะมีข่าวฉาว บาดหมาง หรือปัญหาครอบครัวใดๆ ที่บอกเป็นสัญญาณมาก่อน แฟมิลี่แมน ปรับลดสัมพันธ์กับเมียคนเก่งลง เหลือแค่คำว่า เพื่อน แต่หลังนี้คงต้องลุ้นต่อไป ทั้งคู่จะถึงขั้น หย่าขาด กันหรือเปล่า?
แฟมิลี่แมน รายนี้ อดีตเคยเป็นพระเอกสุดฮอต ก่อนจะแต่งงานกับเมียคนเก่ง และมีทายาทด้วยกัน 2 คน ตอนนี้อยู่ในวัยน่ารักน่าชัง แต่ถึงแม้จะลดสถานะเหลือแค่เพื่อน แต่ แฟมิลี่แมน คนนี้ยังแสดงความแมนเต็มร้อย! ขอส่งเสียและเลี้ยงดูลูกต่อไป และยังอยู่บ้านเดียวกันกับ(อดีต)ภรรยา
เพราะอะไร? แฟมิลี่แมน..เรียบร้อย ถึงเลิกเมีย หรือจะเป็นเพราะ ชีวิตของ แฟมิลี่แมน กลับมาโด่งดัง-งานเข้าอีกรอบ ทำให้ไม่มีเวลาให้ที่บ้าน? เกิดปัญหามือที่สาม? และยิ่งตอกย้ำหนัก กับข่าวที่ แฟมิลี่แมน มีรูปถ่ายคู่กับสาวอื่น
เอาเป็นว่า ทุกปัญหาย่อมมีทางออก เดี๊ยนก็เป็นกำลังใจให้ครอบครัวน่ารัก..บ้านนี้ ประคับประคองกันไป จะสงสารก็แต่ลูกตัวน้อยๆ ที่ไม่รู้อีโหน่อีเหน่..เท่านั้นแหละ แต่จะว่าไป หรือว่านี่จะเป็นอาถรรพ์ของบทนี้หรือเปล่า เพราะหนุ่มคนก่อนที่เคยแสดงบทนี้ ชีวิตครอบครัวก็พังพินาศไม่เป็นท่าเหมือนกัน ??
คุณนายแคมบริด