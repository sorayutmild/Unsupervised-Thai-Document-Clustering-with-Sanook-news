นายกรัฐมนตรี กล่าวเชิญชวนประชาชนร่วมรับฟังพระราชเสาวนีย์ เนื่องในวันแม่ ช่วงเวลา 16.00 น. วันนี้ขณะน้องไปป์ บุตรชายบอกรักและมอบแหวนให้เป็นของขวัญด้วย
น.ส.ยิ่งลักษณ์ ชินวัตร นายกรัฐมนตรี กล่าวเนื่องในโอกาสวันแม่แห่งชาติว่า อยากให้ลูกทุกคนแสดงความรักให้กับแม่ทุกวัน โดยเฉพาะสมเด็จพระนางเจ้าฯ พระบรมราชินีนาถ แม่ของแผ่นดิน ขอให้ประชาชนทุกคนจงรักภักดีและรับฟังพระราชเสาวนีย์ของพระองค์ท่าน ในเวลา 16.00 น.
ส่วนการวางบทบาทในตำแหน่งนายกรัฐมนตรี และบทบาทของแม่นั้น นายกรัฐมนตรี กล่าวว่า บทบาทแรกจะทำหน้าที่ให้กับประชาชน และประเทศชาติอย่างเต็มที่ ส่วนเวลาที่เหลือ ก็จะมอบให้ลูกชาย ทั้งนี้ ได้มีการพูดคุยกับลูกชายแล้ว ก่อนตัดสินใจเข้าเล่นการเมือง ซึ่งลูกชายเข้าใจและปรับตัวมากขึ้น
ด้าน ด.ช.ศุภเสกข์ อมรฉัตร บุตรชายได้บอกรัก น.ส.ยิ่งลักษณ์ และมอบแหวนรูปภาพ น.ส.ยิ่งลักษณ์ ที่วาดเองให้เป็นของขวัญด้วย
 