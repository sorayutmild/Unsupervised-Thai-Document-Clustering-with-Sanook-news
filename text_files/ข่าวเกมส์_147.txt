เปิดตัว PES 2016 ฉลอง 20 ปี มาพร้อมฟีเจอร์ใหม่แบบเลเวลอัพ
PES 2016
Konami ประกาศเปิดตัวเกมฟุตบอลภาคใหม่ PES 2016 ในช่วงงาน E3 2015 ที่แม้ว่าตัว Konami เองจะหันเป้าไปตลาดเกมมือถือมากขึ้น แต่ก็ยังคงเน้นเกมนี้เป็นหัวใจหลักอยู่ และยังคงทำลงทุกเครื่อง PS3, PS4, Xbox360, Xbox one และ PC
ในปีนี้ถือว่าเป็นปีครบรอบ 20 ปีซีรี่ส์ Pro Evolution Soccer หรือ Winning Eleven ทำให้ทาง Konami ต้องการจัดเต็ม PES 2016 ให้กลับมาอย่างยิ่งใหญ่ ที่เคยเป็นหนึ่งในราชาของเกมฟุตบอลที่ดีที่สุดในโลก แต่ปัจจุบันถูกเกมฟุตบอลคู่แข่งแย่งชิงตลาดไป จึงอยากทวงคืนตำแหน่งเกมฟุตบอลที่ดีที่สุดกลับมาให้ได้ โดยตั้งเป่าไว้ว่าจะชิงรางวัลเกมกีฬายอดเยี่ยมแห่งปี ‘Best Sports Game’ ในปีนี้มาครองให้ได้ ด้วยการใช้พลังกราฟิกของ Fox Engine ประกอบกับเกมเพลย์ที่พัฒนาขึ้นใหม่ ซึ่งเป็นระบบเกมเพลย์ที่ดีที่สุดเท่าที่เคยทำมา

 
ฟีเจอร์เกมเพลย์ PES 2016
- Advanced Collision System เป็นระบบฟิสิกส์ใหม่ของ PES 2016 ที่จะทำให้การปะทะกันระหว่างนักเตะดูสมจริงมากขึ้น ซึ่งบอลที่เกิดจากการเข้าปะทะกันก็จะเคลื่อนที่ได้อย่างสมจริงเช่นกัน
- Aerial Strength เป็นระบบฟิสิกส์ใหม่อีกตัวของ PES 2016 ทำให้การเข้าบอลกลางอากาศเกิดความสมจริงมากกว่าเดิม โดยใช้อนาลอคซ้ายในการแย่งตำแหน่งเล่นบอลกลางอากาศ หากได้ตำแหน่งที่เหมาะสมก็จะทำให้แรงส่งบอลทำให้ดี ทั้งจากการโหม่งและวอลเล่ย์
- 1v1 Control ปรับปรุงระบบการเล่น 1v1 ให้ดีขึ้น เปิดกว้างให้การควบคุมบอลดีขึ้นกว่าเดิม ทำให้ฝ่ายรุกใช้ทักษะการเลี้ยงบอลหลอกล่อได้มากขึ้น โดยหากทำสำเร็จ จะทำให้ฝ่ายรับเสียหลักและฝ่ายรุกและเลี้ยงบอลผ่านไปได้
PES 2016
- Perfect Defence ปรับเพิ่มความสามารถของฝ่ายรับให้สามารถชิงบอลได้ง่ายขึ้น โดยหากสไลด์บอลได้ถูกจังหวะก็จะสามารถแย่งบอลจากเท้าฝ่ายรุก และทำการโต้กลับเร็วได้
PES 2016
- Intelligent Player AI เป็นระบบที่ปรับเพิ่มทุกภาค ภาคนี้ก็เช่นกัน ทำให้ AI นักเตะที่ผู้เล่นไม่ได้ควบคุม เล่นกันอย่างมีระบบทำตามแผนการเล่นมากขึ้น ทั้งการเติมเกมรุกและเกมรับ ภาคนี้ไม่จำเป็นต้องกดซิ่งวันทูเอง AI สามารถตอบสนองการส่งบอลไปที่ว่างให้อย่างฉลาด
- Goal Keeper ID เพิ่มขีดความสามารถให้กับผู้รักษาประตู โดยเพิ่มค่าประเภทค่าพลัง Catching การรับบอล, Clearance การเคลียร์บอลให้พ้นกรอบเขตโทษ, Collapsing การล้มตัวรับบอล และ Deflecting การปัดบอล ที่จะมีเฉพาะผู้รักษาประตูเท่านั้น ค่าพลังเหล่านี้จะเป็นตัวกำหนดพฤติกรรมการป้องกันประตูของผู้รักษาประตูด้วย หาก Catching มากกว่า Deflecting เขาจะชอบรับบอลมากกว่าปัดหรือทุบบอลออกไปไกลๆ
- Celebration Control ระบบใหม่ที่เพิ่งมีในภาคนี้ ให้ผู้เล่นสามารถควบคู่ท่าดีใจหลังทำประตูได้ตามใจชอบ แม้จะดูไม่ค่อยมีสาระ แต่มันเป็นสีสันอย่างหนึ่งของเกมฟุตบอลนะ
 
การปรับเปลี่ยนระบบเก่า ใน PES 2016
- New Master League ระบบลีคสโมสรยอดนิยมของ PES มีการปรับปรุงใหม่ โดยใช้ดีไซน์อินเตอร์เฟสให้ดูง่าย ปรับตลาดซื้อขายนักเตะให้ดีขึ้น เพื่อให้เป็นโหมดเล่นคนเดียวที่ได้รับความนิยมต่อไป
- New Visuals ด้วยพลังของ Fox Engine ทำให้ภาพเกมดูสมจริงขึ้น ไม่ว่าจะเป็นสีหน้านักเตะระหว่างแข่ง หรือตอนชนะ ตอนฝนตก และตอนแข่งกลางคืนท่ามกลางแสงสปอร์ตไลท์
- Dynamic Weather เพิ่มความสมจริงของสภาพอากาศ โดยระหว่างแข่งอาจจะมีฝนตกแล้วหยุด ไม่แน่นอน ต่างจากภาคเก่าที่แมตไหนตกก็จะตกทั้งเกม และระบบฟิสิกส์ตอนฝนตกก็จะต่างจากตอนฝนไม่ตกด้วย
PES 2016
- Human Motion ปรับโมชั่นการเคลื่อนไหวนักเตะให้ดูเหมือนคนจริงกว่าเดิม โดยใช้โมชั่นแคปเจอร์จากนักเตะระดับโลกจริงๆ ทั้งการส่งบอล ยิงบอล การเลี้ยงบอล และการสไลด์บอล
PES 2016
- New Ball Physics ปรับฟิสิกส์บอลให้สมจริงขึ้น จากการปะทะกันของนักเตะ มุมการส่ง การยิง และการเด้งจากการเข้าสกัดบอล
 
ระบบของ PES 2016 ที่ปรับปรุงให้ดีขึ้น
- myClub โหมดนี้จะปรับให้มีอัพเดตรายสัปดาห์ และให้ผู้เล่นปรับเปลี่ยนโคงสร้างสโมสรได้หลายระดับ เหมือนผู้เล่นเป็นผู้บริหารสโมสรจริงๆ
- Dynamic Wide Camera Angle ปรับมุมกล้องของเกมให้มากขึ้น มีทั้งแบบมุมใกล้และมุมไกล แบบเห็นเกือบทั้งสนาม
- Commentary เพิ่มเสียงพากย์บอลจากนักพากย์ชื่อดัง ของอังกฤษและเยอรมนี คือ Peter Drury และ Marco Hagemann โดยพากย์ทั้งแมตช์การแข่ง การเปลี่ยนตัวนักเตะ ผลการแข่ง กับไฮไลต์
- PS4 Image Importing ผู้เล่นจาก PS3 และ PS4 สามารถพอร์ตไฟล์ใช้กันได้ สามารถโอนไฟล์ทั้งเซพเกม และข้อมูล Edit ต่างๆส่งให้กัน
 
 