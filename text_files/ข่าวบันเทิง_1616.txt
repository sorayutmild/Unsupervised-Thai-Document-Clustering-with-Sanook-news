เสก โลโซ หักมุมโพสต์ภาพคู่ภรรยา กานต์ วิภากร บอกเข้าใจกันดี ขอบคุณคนที่สนับสนุนและเข้าใจ พร้อมขอโทษผู้ใหญ่ของบ้านเมือง
ผู้สื่อข่าวรายงานว่า เสก โลโซ โพสต์ภาพลงเฟซบุ๊กSek Loso (Seklosolovesongs) ถ่ายรูปคู่กับ กานต์ วิภากร ศุขพิมาย ภรรยา พร้อมทั้งโพสต์ข้อความว่า

“เมียผมกับมาและเข้าใจผมเป็นอย่างดี ขอบพระคุณทุกท่านที่สนับสนุนและเข้าใจต้องกราบขออภัยผู้หลักผู้ใหญ่ในบ้านนี้เมืองนี้,ผมมิได้มีเจตุนาที่จะลบหลู่ดูหมิ่นใคร แต่อย่างใด ผมไม่เคยรังแกใครก่อนไม่เคยเอาเปรียบใคร รักความยุติธรรม ผิดเป็นผิดถูกเป็นถูก แม้แต่พี่น้องผมถ้าผิดก็จะดุด่าว่ากล่าวอย่างค่อนข้างแรง แต่ทุกคนรู้ว่าผมจริงใจ”
ขณะที่ เพื่อนในเฟซบุ๊ก ของกานต์ วิภากร ศุขพิมาย ภรรยาของเสก โลโซ ได้นำรูปคู่นี้ระหว่าง เสก โลโซ กับ กานต์ ไปแท็กในหน้า wallของกานต์เอง และมีเพื่อนๆหลายคนไปเขียนข้อความให้กำลังใจ ให้ครอบครัวกลับมาใช้ชีวิตด้วยกันเหมือนเดิม ซึ่งเธอก็เขียนข้อความตอบว่า

“ไม่มีอะไรอย่างอื่น ถ้าทำไม่ได้ก็จะถอนตัวไม่ยุ่งเกี่ยว แค่นั้น”