จากกรณี เอ็กซ์-จักรกฤษณ์ พณิชย์ผาติกรรม อดีตนักกีฬายิงปืนทีมชาติไทย ถูกยิงเสียชีวิต เมื่อช่วงค่ำวันที่ 19 ต.ค. ที่ผ่านมา เบื้องต้นตำรวจตั้งประเด็นไว้ที่ความขัดแย้งภายในครอบครัว ล่าสุดชุดสืบสวน บก.สส.บช.น. สามารถจับกุม น.ส.วรพรรณภูรี มนตรีอารีกูล หรือ(เจ๊แหม่ม) อายุ 46 ปี เป็นพนักงานบริษัทหลักทรัพย์แห่งหนึ่ง โดยตนมีส่วนร่วมในการจัดหามือปืนยิง "เอ็กซ์" จักรกฤษณ์ พณิชย์ผาติกรรม
และได้ให้การซัดทอดว่า นางสุรางค์ ดวงจินดา มารดาของ พญ.นิธิวดี ภู่เจริญยศ หรือหมอนิ่ม ภรรยา"เอ็กซ์"  มีส่วนเกี่ยวข้องโดยเป็นผู้จ้างวานฆ่าซึ่ง น.ส.วรพรรณภูรี มนตรีอารีกูล (เจ๊แหม่ม) เป็นเพื่อนรู้จักสนิทสนมกับครอบครัวของพญ.นิธิวดี  ภู่เจริญยศ หรือหมอนิ่ม รวมถึงนายจักรกฤษณ์ผู้ตายด้วย
โดยเป็นคนที่ติดต่อกับนายสนติ ทองแสม หรือทนายอี๊ด  อายุ 28 ปี เป็นคนจัดหามือปืนคือ นายจิรศักดิ์ กลิ่นคล้าย อายุ 33 ปี เป็นผู้ลงมือสังหาร"เอ็กซ์" จักรกฤษณ์ล่าสุด นางสุรางค์ ดวงจินดา แม่ของ พญ.นิธิวดี ภู่เจริญยศ หรือหมอนิ่ม ยอมรับว่า "ตนเองเป็นคนจ้างวานหามือปืนมายิงนาย เอ็กซ์-จักรกฤษณ์ นั้นเป็นเรื่องจริงและคิดกระทำเพียงคนเดียว เนื่องจากรักลูกสาวมาก" จึงเป็นที่มาในการลงมือครั้งนี้ ส่วนทางด้าน หมอนิ่ม เมื่อทราบเรื่องก็มาคุยกับคุณแม่มาให้กำลังใจแม่ และก็รู้สึกเสียใจเพราะรู้ว่าแม่รักตนเองมาก หากเป็นไปได้ก็อยากจะติดคุกแทนแม่และมีรายงานว่า วันที่ 11 พ.ย. เวลา 11.00 น. นางสุรางค์ และ พญ.นิธิวดี แม่ยายและภรรยา นายจักรกฤษณ์ จะเดินทางเข้าพบ นางปวีณา หงสกุล รมว.พัฒนาสังคมและความมั่นคงของมนุษย์
เพื่อกราบขอขมา และขอบคุณ ที่ให้ความช่วยเหลือมาตลอด และจะประสานเข้ามอบตัวกับตำรวจในโอกาสเดียวกันด้วย