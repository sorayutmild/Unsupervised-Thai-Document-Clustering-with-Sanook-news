ม.ร.ว.สุขุมพันธุ์ บริพัตร ผู้สมัครผู้ว่าราชการกรุงเทพมหานคร (กทม.) หมายเลข 16 พรรคประชาธิปัตย์ เดินรณรงค์หาเสียงพร้อมด้วย น.ส.รังสิมา รอดรัศมี ส.ส.จังหวัดสมุทรสงคราม นางผุสดี ตามไท ส.ส.บัญชีรายชื่อ น.ส.ปิยาภัสร์ จิตรภักดี และ ส.ข.เขตดุสิต มาร่วมกันพบปะพ่อค้าแม่ค้าย่านตลาดมหานาค มีพ่อค้ารายหนึ่งให้แอปเปิล 2 ลูก ม.ร.ว.สุขุมพันธุ์ รับประทานไป 1 ลูก
ผู้สื่อข่าวรายงานว่าระหว่างทางได้พบคุณยายเจริญ โสเกตุ อายุ 78 ปี เคยเลี้ยง ม.ร.ว.สุขุมพันธุ์ สมัยอายุ 2 ขวบ ก่อนเดินทางไปศึกษาต่อต่างประเทศอายุ 4 ขวบ ที่วังสมประสงค์ ถนนเพชรบุรี 13 ยายเจริญ มาซื้อผลไม้ไปขาย ได้เจอกันโดยบังเอิญ คุณยายเจริญดีใจจนน้ำตาคลอ จับมือและหอมแก้ม สอบถามสารทุกข์สุกดิบกันประมาณ 5 นาที
ส่วนกำหนดการหาเสียงวันนี้เวลา 10.00 น. ม.ร.ว.สุขุมพันธุ์ จะไปหาเสียงย่านสยามเซ็นเตอร์ มาบุญครอง และเปิดนโยบายเรื่องคนพิการ