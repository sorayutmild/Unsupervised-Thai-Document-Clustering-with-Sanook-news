เพจดังเปิดคลิปอีกมุม ไออุ่น รัชเดช ลากร่าง ลันลาเบล ออกจากลิฟต์ไปตามทางเดินก่อนเข้าห้อง 
จากกรณีการเสียชีวิตของ น.ส.ธิติมา หรือ เบล อายุ 25 ปี พริตตี้ชื่อดัง ซึ่งเสียชีวิตอย่างเป็นปริศนา เมื่อช่วงเช้ามืดวันที่ 17 ก.ย. โดยนอนเสียชีวิตอยู่บนโซฟาหน้าล็อบบี้คอนโดแห่งหนึ่ง ย่านดาวคะนอง เขตธนบุรี กทม. ซึ่งนายรัชเดช หรือ ไออุ่น อายุ 24 ปี พริตตี้บอย ผู้พาลันลาเบลมาที่คอนโดดังกล่าวตกเป็นผู้ต้องสงสัย
ล่าสุด (20 ก.ย.) เพจ ดอกจิก V.10 ได้โพสต์คลิปอีกมุม ขณะที่ นายรัชเดช ลากร่างของ น.ส.ธิติมา ออกจากลิฟต์ มาที่ทางเดินของคอนโด โดยสภาพของ น.ส.ธิติมา ไม่มีสติแล้ว โดยนายรัชเดชจับมือทั้ง 2 ข้างของ น.ส.ธิติมา แล้วดึงลากไปตามทางเดิน ก่อนจะพาเข้าห้องไป
ทั้งนี้ คลิปดังกล่าวเป็นที่น่าสลดใจให้กับผู้ที่พบเห็นเป็นอย่างมาก 

