บายๆพี่โด้ PES2015 จ้างเกิทเซอขึ้นปกแทน
PES 2015
PES 2015 เอาใจแฟนๆเกมส์ชาวเยอรมันกันน่าดู เพราะงานเกมใหญ่ของยุโรปอย่าง Gamescom 2014 นั้นจัดขึ้นที่ประเทศเยอรมัน แถมแชมป์ฟุตบอลโลกล่าสุดก็เป็นทีมชาติเยอรมันด้วย ทาง Konami ก็เลยเอาใจด้วยการจับเอา มารีโอ เกิทเซอ Mario Götze ดาวดังของทีมเสือใต้บาเยิร์นมิวนิคและทีมชาติเยอรมัน ที่เป็นผู้ยิงประตูนัดชิงชนะเลิศกับอาร์เจนติน่า ขึ้นปกเกม PES 2015 แทนที่ดาราเก่าอย่าง คริสเตียโน่ โรนัลโด้ ที่ฟอร์มในศึกฟุตบอลโลกย่ำแย่ ไม่สามารถพาทีมผ่านรอบแรกฟุตบอลโลกไปได้ ส่วนลิโอเนล เมสซี่ อันนั้นเป็นขาประจำเจ้าของปกเกมคู่แข่งอย่าง FIFA ไปแล้ว
PES 2015 ยังคงเน้นกราฟิกสีหน้าและรูปร่างการเคลื่อนไหวของนักกีฬาที่สมจริง ด้วยเอนจิ้นทรงพลังอย่าง Fox Engine และยังมีการปรับปรุงระบบการยิงปละการส่งลูก ให้มีความสมดุลและง่ายต่อการควบคุมขึ้นอีกด้วย โดยดูตัวอย่างได้จากคลิปเกมเพลย์ จากในงาน Gamescom 2014
 





PES 2015
PES 2015