     Honda Scoopy 2022 ใหม่ เปิดตัวพร้อมวางจำหน่ายอย่างเป็นทางการแล้ว เลือกได้ 3 รุ่น 3 สไตล์ทั้ง Urban, Prestige และ Club12 เคาะราคาจำหน่าย 49,600 - 53,600 บาท
Honda Scoopy รุ่น Urban
     Honda Scoopy 2022 ใหม่ ถูกติดตั้งไฟหน้าแบบ Modern Ring LED พร้อมไฟ LED Position Light แบบเต็มวง, มาตรวัดแบบ Multi-Meter สามารถแสดงข้อมูลการขับขี่ได้, ช่องชาร์จไฟแบบ USB Type A, ช่องเก็บของ U-Box ความจุ 15.4 ลิตร สามารถเก็บหมวกกันน็อกได้เต็มใบ, กุญแจรีโมท Honda SMART Key พร้อมฟังก์ชันระบุตำแหน่งรถและป้องกันการโจรกรรม, ล้อแม็กก้านคู่ขนาด 12 นิ้ว พร้อมยางจุ๊บเลสหน้ากว้างแบบไร้ยางใน ฯลฯ
     Honda Scoopy ใหม่ มาพร้อมเครื่องยนต์ eSP ขนาด 110 ซีซี หัวฉีด PGM-FI ระบายความร้อนด้วยอากาศ ส่งกำลังด้วยเกียร์อัตโนมัติแบบ V-MATIC พร้อมระบบสตาร์ทมือแบบไฟฟ้า ให้อัตราสิ้นเปลือง 55.6 กม./ลิตร ผ่านค่ามาตรฐานไอเสียระดับ 7 โดยสถาบันยานยนต์ ติดตั้งระบบดิสก์เบรกด้านหน้า และดรัมเบรกด้านหลัง
Honda Scoopy รุ่น Club12
     สำหรับ Honda Scoopy 2022 ใหม่ รุ่น Urban ล้อซี่ลวดมีให้เลือก 2 สี ได้แก่ เทา/ขาว และเหลือง/ขาว, รุ่น Prestige ล้อซี่ลวดมีให้เลือก 3 สี ได้แก่ ดำ/น้ำตาล, แดง/น้ำตาล และขาว/น้ำตาล และรุ่น Club12 ล้อแม็ก 12 นิ้ว มีให้เลือก 4 สี ได้แก่ แดง/เทา, ดำ/เทา, ขาว/ชมพู และเทา/เหลือง
ราคาจำหน่าย Honda Scoopy 2022 ใหม่

รุ่น Urban ล้อซี่ลวด ราคา 49,600 บาท
รุ่น Prestige ล้อซี่ลวด ราคา 50,100 บาท
รุ่น Club12 ล้อแม็ก ราคา 53,600 บาท

 