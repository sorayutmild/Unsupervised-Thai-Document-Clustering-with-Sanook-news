มาแล้ว! คะแนน นักเตะไทย หลังเกมสุดสะใจ ในศึกฟุตบอลโลก 2018 รอบคัดเลือก กลุ่มเอฟ นัดสาม ที่สนามมีดิ่งห์สเตเดี้ยม เมื่อวันที่ 13 ตุลาคม ที่ผ่านมาหลังจบเกมที่ทีมช้างศึกบุกมาไล่ถล่มทีมดาวทองเละเทะ 3-0 "บ.ส้มซิ่ง" มีคะแนนนักเตะ ทั้ง 11 คนแรก และ 3 นักเตะตัวสำรองมาฝากกันเหมือนเช่นเคยกวินทร์ ธรรมสัจจานันท์- กลับมาเป็นมือ 1 อีกครั้ง และต้องบอกว่า"เจ้าตอง" โชว์ผลงานได้ยอดเยี่ยม การอ่านเกม และออกมาตัดบอล ในต้นครึ่งแรกถือว่าสำคัญมาก ส่วนครึ่งหลังไม่มีงานหนักเกิดขึ้นตลอด 45 นาที *คะแนน 8/10ธีราทร บุญมาทัน- ฟอร์มอร่อยเหาะจริงๆ สำหรับ"กัปตันอุ้ม" วันนี้เขาโชว์ผลงานได้สุดยอดจริงๆ ลูกเซตพีซกดดันเจ้าถิ่นได้ตลอด ที่สำคัญเกมริมเส้นของเขา ที่ปราสานงานกับ เกริกฤทธิ์ ก็ทำได้แบบสุดติ่ง ยิ่งไปกว่านั้นประตูย้ำชัยลูกสุดท้าย มันสวยงามเหลือเกินครับลูกเพ่! *คะแนน 10/10กรวิทย์ นามวิเศษ- กลายเป็นปราการหลัง ที่ทีมชาติไทยขาดไม่ได้ซะแล้ว ชั่วโมงนี้ "กรวิทย์" คือตัวเลือกแรกที่ซิโก้ไว้วางใจ และเขาก็ตอบแทนด้วยผลงานที่แข็งแกร่ง และเอาอยู่ในทุกจังหวะเลยทีเดียว *คะแนน 8/10ธนบูรณ์ เกษารักษ์- เป็นการเลือกใช้งานที่ถูกต้องจริงๆสำหรับ การให้เจ้าตั้ม ลงมาเล่นในตำแหน่งปราการหลัง คู่กับ กรวิทย์ การอ่านเกมของเขา รวมถึงการเป็นคนที่แย่งบอลเก่ง ทำให้เขาโชว์ผลงานได้อย่างไร้ที่ติตลอดทั้งเกม *คะแนน 8/10ทริสตอง โด- เริ่มต้นแบบไม่ดีนักในช่วงต้นเกม แต่หลังจาก 15 นาทีผ่าน น้องโดของสาวๆ โชว์การเล่นเกมรับอย่างเหนียวแน่น โดยรวมแม้เขาจะไม่ได้เติมเกมรุกมากนัก แต่ถือว่าเขาเหมาะสมกับตำแหน่งแบ็กขวาตัวจริงทีมชาติไทยจริงๆ ในเวลานี้เอามากๆ*คะแนน 8/10ปกเกล้า อนันต์- "เจ้าปก" ได้โอกาสลงเล่นเป็นตัวจริง และเขาก็ทำได้เยี่ยมมาก โดยเฉพาะลูกสะกิดบอลให้เจ้าอุ้ม ทำประตูปิดกล่อง 3-0 ต้องบอกว่าเซนต์บอลเจ้าปกนี่ไม่ธรรมดาจริงๆครับ
*คะแนน 8/10
สารัช อยู่เย็น- บัญชาเกมแดนกลางได้อย่างหมดจด เกมรับสุดสะเด่า ขณะที่เกมรุก ก็เดินเกมได้อย่างไม่มีข้อผิดพลาด ที่สำคัญ การเปิดบอลให้เพื่อนทำเกมไปลุ้นประตู ถือว่าวันนี้ "เจ้าตังค์" ผลงานประทับจิตประทับใจจริงๆ *คะแนน 9/10ชนาธิป สรงกระสินธุ์- โดนผู้เล่นของเวียดนาม ไล่หวด ไล่เตะ ตลอดเกม แต่เจ้าลิงน้อยของสาวๆ ก็เอาตัวรอด และไม่แยแสต่อการเข้าบอลแบบโหดๆของผู้เล่นเจ้าถิ่น นอกจากนี้ "เจ้าเจ" ยังโชว์สกิลการจ่ายบอลให้เพื่อนเข้าไปลุ้นประตูได้หลายต่อหลายครั้งอีกด้วย*คะแนน 9/10เกริกฤทธิ์ ทวีกาญจน์- อึดอัดมาหลายเกม และแล้ววันนี้ "เจ้าก้อง" ก็ระเบิดฟอร์มเก่งของตัวเองได้แล้ว ประตูสุดสวยด้วยความแรงของลูกอยู่ที่ 56 กิโลเมตรต่อชั่วโมง เปิดโอกาสให้ทีมชาติไทยเล่นได้ง่ายขึ้น ก่อนจะมาได้ประตูไหลมาเทมา จนเก็บ 3 แต้มแบบไม่ยากเย็นอย่างที่คิด*คะแนน 10/10
มงคล ทศไกร- "เจ้าเย็น" ยังคงขยันและทุ่มเท ทุกครั้งที่ได้โอกาสลงสนาม เขาไม่ได้เล่นแค่ริมเส้น แต่เขายังหาโอกาสเข้าไปลุ้นประตูบ่อยครั้ง และแน่นอนว่าเขายึดตำแหน่งปีกขวาแบบเหนียวแน่นต่อไปชัวร์*คะแนน 8/10ธีรศิลป์ แดงดา- "เดอะมุ้ย" คือหนึ่งในนักเตะที่โชว์ฟอร์มได้ดี เขามีประโยชน์ต่อเกมรุกของทีมไทย ตลอด 90 นาทีเต็ม ลูกโหม่งเช็ดให้เพื่อนรวมถึงการครอบครองบอลของเขา ทำได้เยี่ยมยอด แม้วันนี้เขาจะไม่มีชื่อเป็นคนทำสกอร์ แต่ผลงานของเขามันสมควรปรบมือรัวให้ดังๆครับ *คะแนน 8/10ตัวสำรอง
- ศราวุฒิ มาสุข 7/10
- สรรวัชญ์ เดชมิตร 7/10
- อดิศักดิ์ ไกรษร 7/10 "ซิโก้" เกียรติศักดิ์ เสนาเมือง-  การกลับมาเวียดนามของกุนซือจากแดนหมอแคนครั้งนี้ แม้จะเป็นที่รักของคนที่นี่ แต่เวลานี้เขาคือกุนซือผู้กุมหัวใจของคนไทยเอาไว้
ผลงานของเขาที่พาลูกทีมบุกมาอัดทีมดาวทองถึง 3-0 ถือว่าซิโก้สร้างความเจ็บปวดให้กับแฟนบอลเจ้าถิ่นไม่น้อย ถึงเวลานี้ทีมชาติไทยกำลังไปได้สวยในเส้นทางของฟุตบอลโลก และเขาคนนี้คือผู้ชายที่ทำให้คนไทยมีความสุขอย่างแท้จริง *คะแนน 10/10
เรื่องโดย บ.ส้มซิ่ง"