ควันหลงหลังเกมฟุตบอลชิงแชมป์อาเซียน คัพ 2020 ที่ "ทัพช้างศึก" ทีมชาติไทย ดวลเดือด เวียดนาม ในเกมที่สอง ก่อนที่ผลจบลงด้วยการเสมอกัน 0-0 ทำให้รวมสองนัดเป็นฝ่ายเอาชนะด้วยสกอร์ 2-0 ผ่านเข้ารอบชิงชนะเลิศไปพบกับ อินโดนีเซีย ในวันพุธที่ 29 ธันวาคม นี้โดยในช่วงทดเจ็บนาทีที่ 90+1 ธีราทร บุญมาทัน แบ็กซ้ายทีมชาติไทย และ ฟาม ซวน มานห์ ดูเหมือนจะมีจังหวะปะทะกันเล็กน้อย แต่ กองกลางทีมชาติเวียดนาม กลับลงไปนอนกุมหน้าดิ้นอยู่ที่พื้น ซึ่งหลังจากที่กรรมการไม่เป่าให้เป็นจังหวะฟาวล์ เจ้าตัวก็ลุกขึ้นมาเดินได้อย่างปกติก่อนที่เกมจะดำเนินต่อไปอย่างไรก็ตามหลังสิ้นเสียงนกหวีดยาวจบเกมปรากฎว่า ฟาม ซวน มานห์ กองกลางทีมชาติเวียดนาม กลับไม่ยอมจบเรื่องได้เดินปรี่เข้ามาชี้หน้าต่อว่า ธีราทร บุญมาทัน แบ็กซ้ายทีมชาติไทย แบบถึงตัว ก่อนที่ พิธิวัตต์ สุขจิตธรรมกุล จะเข้ามาขวาง และเพื่อนร่วมทีมของเจ้าตัวจะมาลากออกไปขณะที่ เหงียน กวง ไฮ มิดฟิลด์ตัวเก่งของ "ทัพดาวทอง" ก็ไม่ยอมจบตามมาสมทบก่อนโวยดาวเตะทีมชาติไทย ซึ่งตัวของ ธีราทร ก็อธิบายว่าตนไม่ได้เป็นฝ่ายหาเรื่องแต่อย่างใด แต่เป็น ฟาม ซวน มานห์ ที่เดินเข้ามาหาเจ้าตัวเอง ก่อนที่กรรมการจะมาแยกทั้งคู่ออกไปงานนี้ต้องชื่นชมในตัวของ ธีราทร บุญมาทัน ที่เก็บอารมณ์ได้เป็นอย่างดี อย่างไรก็ตามสำหรับเกมนัดชิงชนะเลิศ นัดแรก ที่จะพบกับ อินโดนีเซีย ในวันพุธที่ 29 ธันวาคม นี้ แบ็กซ้ายทีมชาติไทย จะหมดสิทธิ์ลงสนามเนื่องจากสะสมใบเหลืองครบสองใบ
