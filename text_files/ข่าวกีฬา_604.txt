ทนไม่ไหว! "ป้าต่าย" ออกโรงแถลงถึงประเด็นเรื่องเสียงโห่ของแฟนบอลในนัดอุ่นเครื่อง ระหว่างเกม บุรีรัมย์ ยูไนเต็ด กับ ทีมชาติไทย สืบเนื่องจากเกมอุ่นเครื่อง เมื่อวันพฤหัสที่ 29 ม.ค. ที่ผ่านมา หลังทีมบุรีรัมย์ ยูไนเต็ด เฉือนเอาชนะ ทีมชาติไทย ไปได้ 1-0 แบบสุดมันส์ ล่าสุด "ป้าต่าย" นางกรุณา ชิดชอบ ผู้บริหารทีม "ปราสาทสายฟ้า" บุรีรัมย์ ยูไนเต็ด ออกโรงชี้แจงผ่านเฟซบุ๊ค (BURIRAM UNITED) ถึงประเด็นเสียงโห่จากแฟนบอลในสนามระหว่างเกม รวมถึงอาการดีใจหลังทีมยิงประตูได้ ที่เป็นกระแสถูกพูดถึงขยายเป็นวงกว้างในขณะนี้ซึ่งเสียงวิพากษ์วิจารณ์เหล่านั้น ทำให้สโมสรบุรีรัมย์ ยูไนเต็ด นักเตะ และแฟนบุรีรัมย์ ยูไนเต็ด เกิดความเสียหายจึงต้องออกมาแถลงให้แฟนบอลทำความเข้าใจกันใหม่!โดยข้อความที่ "ป้าต่าย" ได้โพสต์ระบายผ่านเฟซบุ๊ค มีดังต่อไปนี้
จากใจป้าต่าย หลังเกมบุรีรัมย์ ยูไนเต็ด กับ ทีมชาติไทย“เสียใจค่ะ"ไม่สบายใจเลยค่ะ กับเสียงวิพากษ์วิจารณ์ ทั้งจากแฟนบุรีรัมย์ ยูไนเต็ด และ แฟนบอลทั่วไป หลังแมตช์อุ่นเครื่องทีมบุรีรัมย์ ยูไนเต็ด กับ ทีมชาติไทยในฐานะคนไทย ไม่เคยมีสักนัดที่ป้าต่าย ไม่เชียร์ทีมชาติไทย ไม่ว่าจะแข่งรายการไหน แข่งกับใครในฐานะหนึ่งในคนทำทีมบุรีรัมย์ ยูไนเต็ด เราพร้อมสนับสนุนทีมชาติไทย ทุกวิถีทางส่งนักฟุตบอลของเราให้ทีมชาติไทย
ผู้บริหารสโมสรฯ เคยรับผิดชอบเป็นผู้จัดการทีมชาติไทย อายุไม่เกิน 16 ปีป้าต่ายเองก็เป็นกองเชียร์ ทุกวันนี้ ก็พร้อม สนับสนุนทีมชาติไทยแมตช์อุ่นเครื่องทีมชาติไทยกับบุรีรัมย์ ยูไนเต็ด ที่ผ่านมา เกิดขึ้นเพราะ คุณซิโก้ ขอมายังลุงเนวิน“อยากให้เด็กๆ ได้เจอกับของจริง ได้ประสบการณ์ ได้เจอทีมที่แกร่ง เพื่อประโยชน์ของทีมชาติไทย"‪#‎นี่คือคำพูดของคุณซิโก้ที่บอกลุงเนวิน‬ก่อนเกมจะเริ่มขึ้น ทุกคนรับรู้ว่า จะเป็นแมตช์ที่เล่นกันจริงจัง ไม่ใช่ ‪#‎บอลแก้บน‬ หรือ ‪#‎บอลดารา‬แม้แต่กรรมการ ลุงเนวิน ก็มีเงื่อนไขว่าต้องเป็นกรรมการที่สมาคมฯ ส่งมาเท่านั้น เพื่อให้เป็นเกมที่จริงจังที่สุดเกมวันนั้น เป็นเกมที่สนุก และดีที่สุดเกมหนึ่งของทั้งสองทีม
ในขณะที่นักเตะบุรีรัมย์ ได้ชัยชนะ นักฟุตบอลทีมชาติไทย ก็ได้ประสบการณ์ มากมาย ตามที่คุณซิโก้ แถลงกับสื่อมวลชนแต่เสียงสะท้อนจากแฟนบอล จำนวนหนึ่ง ทำให้สโมสรบุรีรัมย์ ยูไนเต็ด นักเตะ และแฟนบุรีรัมย์ ยูไนเต็ด เสียหายมาก“ทำไมต้องโห่ทีมชาติไทย"
“ทำไมต้องเล่นแรง มีใบเหลือง ใบแดง"
“ทำไมต้องดีใจ เมื่อยิงประตูได้"หลังจบเกมวันนั้น ไม่คิดว่าจะตอบ หรือชี้แจง เรื่องเหล่านี้
แต่จนวันนี้ เสียงวิจารณ์ยังไม่จบ และมีการขยายไปวงกว้างมากขึ้นกว่าเดิม อย่างจงใจในฐานะแฟนบุรีรัมย์ ยูไนเต็ด จึงอยากจะชี้แจงว่า
1. การโห่ ไม่ใช่โห่เพราะไม่รักชาติ ไม่เชียร์ทีมชาติไทย แต่โห่เพื่อสร้างบรรยากาศในเกมการแข่งขันให้จริงจังที่สุด
2. หลังจบเกม แฟนบุรีรัมย์ ปรบมือ ตะโกน “Thailand” ให้กำลังใจนักเตะทีมชาติไทย ทุกคน และรอส่งนักเตะทุกคนขึ้นรถออกจากสนาม ด้วยความประทับใจ
3. ในเกมการแข่งขัน นักเตะบุรีรัมย์ ยูไนเต็ด ในฐานะมืออาชีพ ทุกคนต้องเล่นเต็มที่ ซึ่งเป็นไปตามที่คุณซิโก้ ต้องการ คือ ให้นักเตะทีมชาติไทยได้ประสบการณ์มากที่สุด
ไม่มีนักเตะคนใดมีเจตนาเล่นแรงนอกเกม หรือเล่นด้วยจิตใจที่สกปรก ทุกคนในสนามแข่งขัน เป็นรุ่นพี่ รุ่นน้อง เกือบทุกคนเคยเป็นนักเตะทีมชาติไทย เพราะฉะนั้น ไม่มีใครมีเจตนาที่จะทำร้ายนักเตะทีมชาติไทย ที่มีหน้าที่จะต้องรับใช้ชาติ แน่นอน ใบเหลือง ใบแดง ก็เป็นไปตามเกม4. การที่นักเตะบุรีรัมย์ ดีใจที่ยิงประตูทีมชาติไทยได้ เชื่อว่านักเตะทุกคนเมื่อยิงประตูได้ ก็แสดงอารมณ์ ความรู้สึก ความดีใจ ซึ่งเป็นเรื่องปกติของเกมฟุตบอล แต่ก็ยังมีเสียงตำหนิวิจารณ์ ซึ่งน่าจะมาด้วยอคติล้วนๆ จึงไม่ขอชี้แจงป้าต่าย อยากจะบอกว่าหลังเกมจบ คุณซิโก้ เดินมาบอกว่าจะพาทีมชาติไทย ชุดปรีโอลิมปิก มาอุ่นเครื่องกับทีมบุรีรัมย์ ยูไนเต็ด อีก ป้าจึงตอบไปว่า "บุรีรัมย์ ยูไนเต็ด ยินดีให้ความร่วมมือเสมอ"แต่มาถึงวันนี้ ขอคิดอีกที เพราะ ถ้าเราตั้งใจดีแล้ว โดนด่าแบบนี้ ก็ไม่ไหวเหมือนกันค่ะเสียกำลังใจทั้งเจ้าของทีม นักเตะ และ แฟนบุรีรัมย์ ทั้งๆ ที่พวกเราเจตนาดี และอยากจะบอกแฟนบุรีรัมย์ ที่ถูกด่าว่าไม่มีน้ำใจ คือคนที่ร่วมกันบริจาคเงิน 2 ล้านบาทเศษ ให้คุณซิโก้ ไปทำบุญสร้างโรงพยาบาลสำหรับแฟนๆ ที่ถามถึงอาการบาดเจ็บ ของนฤพล อารมณ์สวะ ที่ได้รับบาดเจ็บในแมตช์อุ่นเครื่องกับทีมชาติไทย นฤพล เข้ารับการผ่าตัดวันนี้ เนื่องจาก “กระดูกข้อเท้าขวาแตก” ค่ะนี่ก็ผลจากการอุ่นเครื่องกับทีมชาติไทย ที่เราจะต้องเสียนักเตะคนหนึ่งไป ไม่น้อยกว่า 3 เดือนขอบคุณค่ะ
ป้าต่าย
เครดิตจาก : www.facebook.com/BuriramUTD/posts/715290955257516
 
คลิปบรรยากาศก่อนเริ่มเกม  และหลังเกมจบ


คลิปจาก : KARUNA CHIDCHOB [youtube.com]