หรือ iPhone 5 ฝาหลัง Liquidmetal จะสวยบาดใจได้ขนาดนี้? iPhone 5 - อัพเดทข่าวล่าสุดกับ ป๋าเอก TechXcite เริ่มต้นการกลับมาทำงานอีกครั้งหลังวันแรงงานเพิ่งผ่านพ้นไปกันด้วยภาพคอนเซปต์ดีไซน์ใหม่เอี่ยมอ่องของ iPhone 5 ฝีมือการออกแบบโดยดีไซเนอร์ชาวฝรั่งเศสนาม Antoine Brieux ที่ได้จับเอากระแสข่าวลือมาแรงในช่วงนี้ที่ว่า iPhone 5 จะมาพร้อมกับฝาหลังแบบใหม่ที่จะเลือกใช้งานโลหะ Liquidmetal ในการผลิตเป็นหลักนำมาผนวกเข้ากับความคิดสร้างสรรค์ของเขาเองจนออกมาเป็น iPhone 5 Liquidmetal เครื่องที่ทุกท่านเห็นกันอยู่ตรงนี้นี่เอง

iPhone 5 Liquidmetal
โดยนอกเหนือจากฝาหลังแบบ Liquidmetal ซึ่งมีคุณลักษณะเด่นในด้านการระบายความร้อนและความทนทานที่ว่านี้แล้ว iPhone 5 Liquidmetal ในจินตนาการของคุณ Antoine ยังจะมาพร้อมกับสเปคโหดได้ใจกะฆ่าคู่แข่งร่วมตลาดให้ตายกันไปข้างด้วยชิปเซ็ต A6 แบบ Quad Core CPU, หน้าจอ 4.5 นิ้วอัตราส่วน 16:9, กล้อง 10 ล้านพิกเซล, ปุ่ม Home แบบสัมผัส, ซิมการ์ดฝังในตัวเครื่อง รวมไปจนถึงขนาดตัวเครื่องที่ 116.2*59.4*7.9 มม. ด้วย
.
iPhone 5 Liquidmetal
ที่มา: cultofmac


ขอบคุณเนื้อหา และภาพประกอบบทความโดย: ป๋าเอก TechXcite
