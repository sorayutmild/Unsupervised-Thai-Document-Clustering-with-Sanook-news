เปิดวาร์ป "จ๋า ธนนนท์" รักครั้งใหม่ของ "อนุทิน ชาญวีรกูล" หลังเปิดตัวเป็นทางการ พาออกงานสำคัญที่ทำเนียบฯ
สร้างเสียงฮือฮาสำหรับคอการเมืองอยู่ไม่น้อย หลังจาก อนุทิน ชาญวีรกูล รองนายกรัฐมนตรี และรัฐมนตรีว่าการกระทรวงสาธารณสุข เปิดตัวหวานใจคนใหม่ คุณจ๋า ธนนนท์ นิราษิท แบบเป็นทางการครั้งแรก เมื่อวานนี้ (4 พ.ค.) หลังจากครองตัวเป็นโสดมาร่วม 3 ปี
สำหรับประวัติของ คุณจ๋า ธนนนท์ นิราษิท นั้น ผู้สื่อข่าวสายทหารชื่อดัง วาสนา นาน่วม เปิดเผยว่า วงในหรือคนใกล้ชิดรู้กันมาระยะหนึ่งแล้ว ว่าทั้งสองคนคบหาดูใจกันมามากกว่า 2 ปีกว่า
ล่าสุด ได้มีการเปิดตัวอย่างเป็นทางการในฐานะของภริยา ด้วยการพาคุณจ๋าไปร่วมพิธีถวายพระพรชัยมงคลพระบาทสมเด็จพระเจ้าอยู่หัว เนื่องในวันฉัตรมงคล 4 พฤษภาคม 2565 ที่ตึกสันติไมตรี ทำเนียบรัฐบาล และได้พบกับ พล.อ.ประยุทธ์ จันทร์โอชา นายกรัฐมนตรีและรัฐมนตรีวาการกระทรวงกลาโหม และภริยา นราพร จันทร์โอชา
ก่อนหน้านี้ นายอนุทินได้เคยพาคุณจ๋า ธนนนท์ ไปออกงานต่างๆ มาแล้ว และเคยพาไปร่วมงานแต่งงาน พร้อมแนะนำให้รู้จักกับ พล.อ.ประยุทธ์ ขณะที่ในครอบครัวของนายอนุทินทั้งลูกชายและลูกสาวก็ได้เคยพาไปร่วมกิจกรรมต่างๆ จนรู้จักคุ้นเคยกัน รวมถึงเคยพาไปพบปะแนะนำตัวกับนักข่าวทำเนียบ ถือว่าเป็นการเปิดตัวเป็นการภายในมาสักระยะแล้ว  สำหรับเส้นทางรักของทั้งสองคนนั้น ทั้งสองคนรู้จักกันมากว่า 2 ปี โดยนักข่าวเริ่มจับสังเกตจากการที่อนุทินเดินทางไปร้านขายอาหารและกาแฟ จ่าจ้า JaJaa Coffee ของคุณจ๋าที่ จ.ระนอง บ่อยๆ ร่วมถึงมีการโพสต์ภาพลงโซเชียล จนกระทั่งทราบว่าทั้งสองคนอยู่ในช่วงคบหาดูใจกัน
ขณะที่ ร้านกาแฟ จ่าจ้า JaJaa Coffee ถือเป็นร้านดังของ จ.ระนอง ที่ใครไปก็ต้องไปแวะเช็กอิน โดยมีการตบแต่งร้านอย่างสวยงาม ขายอาหารและกาแฟ ซึ่งอยู่ภายใต้การดูแลอย่างใกล้ชิดของคุณจ๋า ธนนนท์ สาวสวยซึ่งเรียนจบจากมหาวิทยาลัยธรรมศาสตร์ 
สำหรับชีวิตส่วนตัวของนายอนุทิน สมรสครั้งแรกกับ ยุ้ย สนองนุช วัฒนวรางกูร เมื่อปี พ.ศ. 2533 มีบุตร 2 คน คือ นัยน์ภัค และ เศรณี ชาญวีรกูล ต่อมาในปี พ.ศ. 2556 อนุทินได้หย่ากับสนองนุช
และสมรสใหม่กับ จ๋า ศศิธร จันทรสมบูรณ์ รองกรรมการผู้จัดการ แรนโช ชาญวีร์ รีสอร์ท แอนด์ คันทรีคลับ ปากช่อง ต่อมาในเดือนมกราคม พ.ศ. 2562 อนุทินได้หย่ากับศศิธร แต่ยังเป็นเพื่อนที่ดีต่อกัน
จนกระทั่งล่าสุด ได้เปิดตัวหวานใจคนใหม่ จ๋า ธนนนท์ ซึ่งคบหาดูใจกันมา 2 ปี แม้ก่อนหน้านี้ นายอนุทิน จะเคยพูดไว้ว่าหวังว่าชีวิตนี้จะไม่ต้องแต่งงานครั้งที่ 3 แต่ในที่สุดก็มีการเปิดตัวหวานใจคนใหม่อย่างเป็นทางการ
หลังจากเปิดตัวหวานใจคนใหม่ เชื่อว่าคงมีหลายคนอิจฉานายอนุทินอย่างแน่นอน เพราะคุณจ๋า ธนนนท์ อายุ 36 ปี ขณะที่นายอนุทินอายุ 55 ปี เท่ากับว่าอายุห่างกันเกือบ 20 ปี
ขณะที่คอการเมืองก็จับตามองบทบาทของคุณจ๋าหลังจากนี้ เพราะนายอนุทินถือเป็นหัวหน้าพรรคการเมือง และอาจจะเป็นนายกรัฐมนตรีในอนาคต
