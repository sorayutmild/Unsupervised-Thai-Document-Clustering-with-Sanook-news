เกมส์ต่อสู้
ในการเล่นเกมส์ต่อสู้แนว VS. Fighting นั้นสมัยก่อนๆคนเล่นมักจะบ่นว่าเบื่อเวลาที่ไม่มีคนเล่นด้วย เล่นกับ AI ก็ไม่สนุกเพราะมันไม่เก่ง หรือจำเจซ้ำซาก อยากเล่นกับคนมากกว่า เกมส์ต่อสู้สมัยนี้เขาก็จัดโหมดเล่นแบบ Online มาให้ แต่ก็ยังไม่วายจะมีเสียงบ่นตามมา เพราะว่าแต่ละเกมส์ๆนั้น มักจะมีตัวละครนักสู้สุดโหล ที่ผู้เล่นมักนิยมนำมาใช้เล่นต่อสู้กับคนอื่นๆเสมอ ทำให้เจอกับตัวละครตัวเดิมบ่อยๆ ซ้ำๆกันมากเข้าก็เบื่ออีก ดังนั้นก็เลยมีการจัดโพลสำรวจจากคนที่เล่นเกมส์ VS. Fighting โหมดออนไลน์ในแต่ละเกมส์ดู ว่าตัวละครไหนที่มีคนนิยมนำมาเล่นมากที่สุด (โหลมากที่สุด) ลองดูสิว่ามีตัวละครโปรดของคุณอยู่ด้วยรึเปล่า ?
Street Fighter IV
เริ่มกันที่เกมส์ต่อสู้ที่ได้รับความนิยมมากที่สุดกันก่อนเลย แม้ว่าจะเป็นแนวต่อสู้แบบ 2D แต่ความสนุกก็ไม่ด้อยไปกว่าเกมส์ 3D แถมภาพก็อาร์ทสวยงามเป็นเอกลักษณ์ สำหรับเกมส์ Street Fighter IV มีการทำสถิติการใช้ตัวละครในเกมส์ดู ทั้งหมด 4,000 แมตช์ และลองมานับดูว่าตัวละครไหนใช้ไปมากที่สุด ซึ่งผลการสำรวจออกมาดังตารางด้านล่างนี้
เกมส์ต่อสู้
อันดับ1 ไม่ใช่ใครที่ไหน RYU พระเอกตลอดกาลของ Street Fighter นั่นเอง จาก 4,000 แมตช์มีคนเลือกเล่นไปถึงกว่า 500 ครั้ง
เกมส์ต่อสู้
เบื่อขี้หน้าไอ้สองตัวนี้แล้วหรือยัง?
อันดับ 2 และ 3 ตามมาก็ยังเป็นเพื่อนร่วมสำนักอย่าง Ken และ Akuma ส่วนอันดับ 4 เป็นจอมตีลังกาอย่าง Guile ซึ่งสรุปได้ว่าผู้เล่น Street Fighter IV นิยมใช้ตัวนักสู้หน้าเก่าๆที่เคยมือ มากกว่าจะไปเล่นตัวนักสู้หน้าใหม่
ส่วนตัวละครที่ไม่ค่อยมีคนเล่นก็เช่น Dan ตัวตลกที่ Capcom สร้างจาก SNK, Hakan นักสู้ตัวแดงร่างยักษ์, และตัวอื่นๆที่เพิ่มมาจากภาค Super Street Fighter 2
ตัวตลกจากเกมส์
Dan Hibiki นักสู้สุดกาก ที่ใครๆก็ไม่อยากใช้
Tekken 6
เกมส์ต่อสู้แบบ 3D ยอดนิยมสำหรับชาวไทยและทั่วโลก บางคนบ้าเล่นขนาดนั่งหยอดเหรียญหน้าตู้อาเขตทั้งวันยังมี ซึ่งตัวนักสู้สุดโหลที่มีคนเล่นมากที่สุด Tekken 6 ไม่มีการทำสถิติแบบเป็นทางการ แต่ก็มีการสำรวจสอบถามผู้เล่น จากทาง Gamespot และ Gamefaqs ผลปรากฏว่า
ตัวละครที่ผู้เล่น Tekken 6 เลือกเล่นบ่อยสุด ได้แก่

Law พ่อบรู้สลีจอมตีลังกาเตะ
Jin พระเอก (รึเปล่า)
Asuka น้องสาวพระเอก
Kazuya พ่อพระเอก (แต่บทเป็นตัวร้าย)
Alisa หุ่นยนต์สาวน้อยน่ารัก (แต่โหดฉิบ)
Lili สาวน้อย Acrobat
Eddy/Christie คาโปเอร่า

เกมส์ต่อสู้
ถึงจะเป็นร่างมาร แต่ตูก็พระเอกนะ
เกมส์ต่อสู้
Lili สาวน้อยตีลังกา จากฝรั่งเศส
เกมส์ต่อสู้
Alisa หุ่นแอนดรอยด์หน้าหวานแต่โหด


ตัวละครที่ผู้เล่น Tekken 6 เล่นน้อยที่สุด

Marduk
Zafina
Roger
Anna
Ganryu
Julia

เกมส์ต่อสู้
ใครๆก็ไม่รักจิงโจ้ T-T


Dead or Alive 5
อีกซีรี่ย์เกมส์ต่อสู้แบบ 3D ที่มีจุดขายอยู่ที่ตัวนักสู้สาวๆที่ค่อนข้างเยอะ แถมยังมีระบบฟิสิกส์อยู่ที่หน้าอกหน้าใจ ทำให้ตัวละครสาวๆทุกตัวแน่นอกอย่างมาก แต่ว่าจากการสำรวจตัวละครที่ผู้เล่นนิยมใช้เยอะสุดกลับไม่ใช่ตัวละครสาวๆ เพราะผู้เล่นมักจะใช้ตัวนักสู้ชายมาต่อสู้มากกว่า สงสัยกลัวพวกสาวๆจะเจ็บเลยไม่อยากเลือกเล่น เก็บไว้ดูเฉยๆ
ตัวละครที่ผู้เล่น Dead or Alive นิยมใช้ (มีแต่แก๊งนินจาทั้งนั้น)

Ryu Hayabusa สุดยอดนินจา จาก Ninja Gaiden
Hayate นินจาสำนักเดียวกัน พี่ชายที่แสนดีของ Kasumi และ Ayane
Kasumi นางเอกประจำซีรี่ย์ ที่เป็นเหมือนตัวหลักของเกมส์
Ayane น้องสาวต่างแม่ของ Kasumi 
Jan Lee ไอ้หนุ่มกังฟู

เกมส์ต่อสู้
พระเอก Ninja Gaiden พี่ Ryu Hayabusa สุดเท่ก็ยังได้รับความนิยมใน DOA ด้วย
เกมส์ต่อสู้
แม้หน้าตาจะเปลี่ยนไปในภาคห้า Kasumi ก็ยังได้รับความนิยม (หนุ่มๆเขาดูหุ่นเป็นหลัก)


ตัวละครที่ผู้เล่น Dead or Alive ไม่ค่อยเลือกใช้ (มักเป็นตัวละครชายที่ไม่หล่อ)

Zack
Raidou
Bass
Brad Wong
Nicole

เกมส์ต่อสู้
ถึงไม่หล่อ! แต่ผมเร้าใจนะคร้าบ!


Super Smash Bros. Brawl
ปิดท้ายกันที่เกมส์ต่อสู้แบบตะลุมบอนจากนินเทนโด ที่แม้ว่าจะไม่ใช่เกมส์ที่มีทุกเครื่อง แต่ก็เป็นเกมส์ต่อสู้ที่ชาวนินเทนโดส่วนใหญ่ซื้อมาเล่นกันเอามันส์ ตัวละครยอดนิยมของ Super Smash Bros. Brawl ตกเป็นของ Marth พระเอกหนุ่มมาดเท่จากเกมส์ Fire Emblem ส่วนตัวละครที่ไม่มีใครรักก็คือ ยอซซี่ สัตว์เลี้ยงพาหนะของมาริโอนั่นเอง
เกมส์ต่อสู้
พระเอกสุดเท่จาก Fire Emblem
เกมส์ต่อสู้
เสียใจด้วยนะยอซซี่ มีแต่คนอยากขี่นาย ไม่มีใครอยากเล่นเป็นนาย



