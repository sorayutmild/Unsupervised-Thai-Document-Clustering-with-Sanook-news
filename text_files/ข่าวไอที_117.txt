      เคยรึเปล่าครับกับการที่เรากำลังนั่งทำงานหรือพักผ่อนอย่าง สบายอารมณ์ แต่อยู่ดีๆก็มีเบอร์แปลกที่ไม่คุ้นเคยโทรเข้ามา จะไม่รับก็ไม่ได้ เพราะสายที่โทรมานั้นอาจจะเป็นลูกค้าโทรมาสั่งของหรือเจ้านายโทรมาบรี๊ฟงาน แต่พอรับปุ๊ปกลับกลายเป็นว่ามีคนโทรมาขายประกันซะอย่างนั้น ทำเอาอารมณ์ในการทำงานหรือพักผ่อนก่อนหน้านั้นหายเกลี้ยง

      ปัญหานี้จะหมดไป ถ้าได้ลองใช้ Whoscall Application ที่มีฐานข้อมูลของเบอร์โทรศัพท์กว่า 700 ล้านหมายเลข เพียงแค่ลง Whoscall ในเครื่อง เวลาใครโทรมาระบบก็จะตรวจสอบหมายเลขแล้วบอกทันที แม้ว่าเราจะไม่เคยบันทึกเบอร์โทรศัพท์นั้นลงในเครื่องก็ตาม เพราะฐานข้อมูลทั้งหมด Whoscall จะดึงมาจาก Internet และทำการอัพเดทอยู่สม่ำเสมอ 

      วิธีการใช้งาน ก็ง่ายแสนง่ายครับ ตามที่บอกไปตั้งแต่ต้นว่าแค่ลง Whoscall ไว้ในเครื่อง ก็เสร็จเรียบร้อยแล้ว ซึ่ง Application นี้รองรับภาษาไทยด้วย ทำให้ง่ายต่อการตั้งค่าเพิ่มเติม แต่ถ้าเราลงแค่ Application นี้โดยที่ไม่ได้ตั้งค่าอะไร ก็สามารถใช้งานได้ทันที ทีนี้เวลาที่เราโทรไปหรือใครโทรมา ถ้ามีเบอร์นั้นๆอยู่ในฐานข้อมูลแล้วหละก็จะแจ้งเตือนทันทีว่าใครโทรมา ไม่ว่าจะเป็นร้านอาหาร บริษัทประกัน หรือรู้แม้กระทั่งว่าเบอร์นี้เคยโพสขายอะไรใน Internet ซึ่งเราสามารถเลือกได้ว่าจะรับสายรึเปล่า หรือจะเลือกบล็อกเบอร์นั้นทิ้งไปเลย 

      ความพิเศษอย่างหนึ่งของ Whoscall เมื่อเราติดต่อกับบริษัทหรือร้านอาหารเมื่อสิ้นสุดการสนทนา Whoscall จะแจ้งว่าเบอร์ที่ติดต่อเมื่อสักครู่นั้นอยู่ที่ไหน และบอกแม้กระทั่งเวลาเปิดบริการ

      เมื่อมีเบอร์ที่ไม่คุ้นโทรมา แล้วเราไม่ได้รับสาย หรืออยากจะเช็คว่าเมื่อสักครู่ใครโทรมา ในโทรศัพท์ของเราก็จะขึ้นเป็นเบอร์โทรศัพท์ แต่ใน Whoscall จะโชว์ทันทีว่าเบอร์ที่โทรมาหรือเบอร์ที่เราโทรไปนั้นเป็นเบอร์ของที่ไหน และเราก็สามารถเพิ่มเบอร์โทรศัพท์เข้าไปเพื่อเป็นข้อมูลให้กับ Whoscall ได้อีกด้วย เพื่อที่ฐานข้อมูลของ Whoscall จะได้มีข้อมูลมากยิ่งขึ้น 

      Whoscall นอกจากจะแสดงเบอร์ให้เห็นว่าใครโทรมาแล้วนั้น ก็ยังมีความสามารถที่จะบล็อกข้อความและบล็อกเบอร์ตามที่เราตั้งค่าไว้ด้วย แต่ฟังก์ชั่นบล็อกข้อความนั้นไม่สามารถใช้ได้กับ Android Version 4.4 ขึ้นไป ส่วนฟังก์ชั่นอื่นๆนั้นยังสามารถใช้ได้เป็นปกติไม่ว่าจะเป็นบล็อกเบอร์ที่ ไม่แสดงหมายเลข , บล็อกเบอร์ที่ไม่ได้อยู่ในรายชื่อ หรือบล็อกเบอร์ต่างประเทศ และสามารถเช็คได้ว่าเราบล็อกเบอร์ไหน และเลือกที่จะไม่บล็อกเบอร์ไหน 

      และเราก็สามารถเช็คเบอร์ที่จะติดต่อได้ เหมือนกันว่าเป็นเบอร์ของใคร โดยเลือกที่รูปแว่นขยายด้านบน แล้วใส่เบอร์ลงไป เลือกค้นหา ทีนี้ก็จะรู้ทันทีว่าเบอร์ที่เรามีอยู่นั้นเป็นเบอร์ของใคร และสามารถบอกได้ด้วยว่าเบอร์ที่ค้นหานั้นอยู่ในเครือข่ายไหน
      สรุปแล้ว Whoscall ถือว่าเป็น Application ที่่ช่วยเติมเต็มความสามารถในการใช้งานโทรศัพท์เคลื่อนที่ให้มีประสิทธิภาพ มากยิ่งขึ้นในยุคของความเป็น Smarthphone ช่วยในเรื่องของการ Scan เบอร์ที่โทรเข้ามาได้อย่างดีเยี่ยม และที่สำคัญ Whoscall โหลดฟรีครับ รองรับทั้ง iOS , Android และ Windows Phone แต่ในเรื่องของการใช้งาน Android กับ Windows Phone จะใช้งานได้เต็มประสิทธิภาพมากกว่า iOS เพราะใน iOS มีการจำกัดการใช้งานอยู่ประมาณนึงครับ
Android http://bit.ly/whoscallgpth 
Windows Phone http://bit.ly/whoscallwpth 
iOS http://bit.ly/whoscalliosth
สนับสนุนเนื้อหา:  iphone-droid.net