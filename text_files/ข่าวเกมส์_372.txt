รีวิว Marvel Heroes 2015 มาเป็นยอดมนุษย์กันเถอะ
Marvel Heroes 2015
ถ้าพูดถึงยอดมนุษย์หลายๆคนคงจะรู้จัก Marvel Comic เพราะมีการสร้างภาพยนตร์จากการ์ตูนของค่าย Marvel Comic ออกมาเป็นจำนวนมาก อาทิ เช่น Spiderman, X-Men, The Hulk, Ghost Rider, Captain America, Ironman, Thor เป็นต้น ซึ่งผู้พัฒนาเกม " Gazillion Entertainment " ได้นำเอาเรื่องราวของยอดมนุษย์เหล่านี้มาดัดแปลงเป็นเกมออนไลน์ที่มีชื่อว่า " Marvel Heroes 2015 " โดยมีการรวมพระเอกจากจักรวาลของ Marvel เอาไว้ด้วยกัน และรูปแบบการเล่นเกมนั้นยังมีกลิ่นไอของเกมแนว Action RPG แบบ Hack & Slash อยู่ด้วยนั่นก็เพราะว่า David Brevik นายใหญ่ของ " Gazillion Entertainment " เคยเป็นผู้สร้างสุดยอดเกมอย่าง Diablo และ Diablo II มาก่อน จึงมั่นใจได้เลยว่าเกมนี้ยังคงมีกลิ่นไอของ Diablo อยู่แน่นอนครับ





Marvel Heroes 2015 เป็นเกมประเภท Action RPG Hack & Slash ที่มีการนำเอาตัวละครต่างๆจากหนังสือการ์ตูนของ Marvel Comic มาแปลงลงในแบบฉบับของเกมออนไลน์ ที่มีแฝงไปด้วยสุดยอดอลังการณ์งานสร้างตามแบบฉบับของ Marvel ทุกๆตัวละครที่มีเรื่องราวที่แตกต่างกันแต่สามารถเอามาโยงเข้ากันได้เป็นเนื้อหาเดียว ซึ่งทางผมเองก็ได้เข้าไปสัมผัสเกมนี้แล้ว ขอบอกคำเดียวเลยครับว่าแมร่งโคตรมันส์ ทั้งกราฟฟิคที่เรียบง่ายแต่แฝงไปด้วยกลิ่นไอของฮีโร่ยอดมนุษย์และสกิลที่โคตรอลังการณ์แบบในภาพยนตร์ที่ฉายทั่วโลกมันทำให้ผม เริ่มคลั่งไคล้และอยากจะเล่นหลายๆตัวละครที่มีในเกม อยากรู้ระบบภายใน เนื้อเรื่องของตัวละครแต่ละตัวและตอนนี้เปิดให้เล่นกันฟรีแล้วผ่านระบบ Steam เกริ่นน้ำมาซะเยอะเดี๋ยวเข้าไปดูระบบภายในเกมกันดีกว่าครับ
Marvel Heroes 2015
เนื้อเรื่องหลักของเกมนั้นก็เกิดมาจาก Dr.Doom จากเรื่อง Fantastic 4 นั้นต้องการที่จะครอบครอง Cosmic Cube หรือในเรื่อง The Avenger เรียกว่า Tesseract ที่เป็นแหล่งพลังงานไร้ขัดจำกัดและมีพลังในการเคลื่อนที่ไปในอวกาศหรือส่งวัตถุผ่านประตูมิติไปยังมิติอื่นได้ เลยต้องเดือดร้อนเหล่าฮีโร่ยอดมนุษย์ของเราต้องขัดขวางไม่ให้ Dr.Doom ทำสำเร็จ ผมว่าเราไปดูคลิปกันดีกว่าครับ (ไม่มีซัพไทยนะ ฮ่าๆ)
มี 4 Parts นะครับคลิปละ 2-3 นาทีเท่านั้นเองครับ





Marvel Heroes 2015
ก่อนที่จะเล่นเราก็ต้องมาสร้างตัวละครกันก่อนครับโดยแรกเริ่มจะมีให้เลือกอยู่ทั้งหมด 9 ตัวคือ Black Widow, Punisher, Captain America, Hawkeye, Colossus, Black Panther, Human Torch, Luke Cage และ Storm ส่วนที่เหลือก็ต้องซื้อจากไอเทมมอลกันเอาเอง แต่ส่วนใหญ่ผู้เล่นหลายท่านใช้ Ironman กันครับเพราะว่าโคตรเท่ห์ แถมสกิลอลังการณ์มากๆ (Iron Beam ปิ๊วๆๆๆๆๆ.....)
Marvel Heroes 2015
Costume หรือ Alternate skin เป็นส่วนที่ผมค่อนข้างประทับใจที่สุดเพราะมีการนำชุดต่างๆที่เคยตีพิมพ์และฉายทางภาพยนตร์นำมาลงขายในเกมด้วย แต่ละตัวละครจะมี Costume อยู่ไม่ต่ำกว่า 10 ชุดซึ่งทางผู้พัฒนาเกมเค้าก็แอดลงมาเรื่อยๆครับ ถ้าดูในชุดในส่วนของไอร่อนแมนบางชุดจะดูไม่คุ้นตาเพราะว่ามันยังไม่ฉายทางภาพยนตร์ครับแต่ในหนังสือการ์ตูน Marvel Comic มีการตีพิมพ์ไปแล้ว ยังไงก็มาดูส่วนต่อไปกันเลยดีกว่า
Marvel Heroes 2015
การควบคุมตัวละครค่อนข้างจะง่ายมากเพียงคลิกเม้าส์ซ้ายเพื่อไปยังพื้นที่ๆต้องการหรือโจมตีเป้าหมายได้ คลิกเม้าส์ขวาเพื่อใช้สกิลที่แตกต่างกัน คุณสามารถเลือกสกิลแล้ววางลงบนปุ่ม A, S, D, F, G, H เพื่อใช้สกิลอื่นๆได้ครับ จากรูปจะเห็นว่ามีตัวละครหลายหลาก แต่ละตัวก็มีสกิลเฉพาะทางของตัวเองที่แตกต่างกันออกไป
Marvel Heroes 2015
หน้าสวมใส่อุปกรณ์ภายในเกมค่อนข้างที่จะเรียบง่ายไม่รกหูรกตาแต่แฝงไปด้วยสีสันที่สะดุดตามาก จากที่สัมผัสมาจะมีการแบ่งไว้ชัดเจนเลยเรื่องค่า Status ตัวละครที่มีทั้งค่าโจมตี ป้องกัน เกราะ ความแข็งแกร่ง ความเร็ว รวมถึงหน้าต่างสกิลที่มีทักษะต่างๆของฮีโร่ที่หลุดมาจากภาพยนต์ซะส่วนใหญ่ แต่ส่วนตัวผมว่ามันค่อนข้างจะน้อยไปนิด เพราะตอนเล่นจริงๆสกิลที่กดใช้นี่มีอยู่แค่ 5-6 ท่าเท่านั้นเอง แต่ภาพรวมผมถือว่าโอเคในระดับหนึ่งเลยทีเดียว (ลืมบอกไปครับว่าตอนนี้เลเวลตันที่ 60 นะครับ ยาวไปๆ)
Marvel Heroes 2015
อุปกรณ์ภายในเกม Marvel Heroes 2015 จะแบ่งเกรดของอุปกรณ์ด้วยสีเช่น สีเทาเป็นแบบธรรมดา, สีฟ้าเป็นแบบแรร, สีม่วงเป็นแบบสุดยอด, สีส้มเป็นแบบหายาก, สีเหลืองเป็นแบบในตำนาน, สีแดงเป็นของคราฟ ซึ่งแต่ละเกรดก็มีความสามารถแตกต่างกันออกไปซึ่งแบบสีทองนั้นจะมีค่าสถานะพิเศษเพิ่มเข้าไปด้วย
Marvel Heroes 2015
ระบบเควสของเกม Marvel Heroes 2014 นั้นจะแบ่งออกเป็น 9 chapters ด้วยกัน (รวม Prologue ) แต่ละ chapter จะมีเนื้อเรื่องย่อยอีกประมาณ 6-7 เควสซึ่งเนื้อเรื่องนี้ก็มาจากตัวละครในเกมของเรานี่แหละครับมีทั้งกำจัดกอบลินและspiderman ร่างมืด, ต่อสู่กับเหล่าวายร้าย Hydra, แล้วก็กำจัด Dr.Doom และเมื่อจบภารกิจก็จะได้รับของรางวัลเป็นสิ่งตอบแทนอีกด้วย ทั้งยังมีระบบ Daily ShareQuests เสริมเข้ามาทำให้ผู้เล่นทำเควสร่วมกันเป็นปาร์ตี้และของรางวัลนั้นก็ค่อนข้างคุ้มเลยทีเดียว และทำให้ไม่รู้สึกน่าเบื่ออีกด้วย ดูจากเควสแล้วก็โหดเอาเรื่องเหมือนกันถ้าทำคนเดียวนี่รับรองว่าเหนื่อยตัวขาดแน่นอนครับ   
Marvel Heroes 2015
" เครดิตภาพจากยูทูปแชนแนล RybackStun "
ระบบใหม่ที่มีการปรับปรุงตัวเกมให้น่าเล่นขึ้น หากคุ้นเคยกับระบบพารากอนในเกม Diablo III แล้วก็จะสามารถเข้าใจวิธีการทำงานได้ทันที ระบบนี้จะสามารถเปิดใช้ได้หลังจากที่เลเวลตันที่ 60 แล้ว เพื่อที่ให้ผู้เล่นยังคงรู้สึกว่ายังมีอะไรให้ทำต่ออีก ระบบนี้จะพัฒนาความสามารถของสกิลให้ยอดเยี่ยมขึ้นไปอีกโดยเน้นความสามารถของสกิล Passives เป็นหลักซึ่งจากรูปจะมีส่วนที่คล้ายๆกับ Skill Tree ของหน้าต่าง สกิลหลักเป็นอย่างมาก ระบบนี้จะมีพ้อยให้อัพทั้งหมดจำนวน 20 แต้ม ผมจะย้ำเสมอว่าจะอัพสกิลไหนต้องแน่ใจก่อนทุกครั้งเพราะว่าถ้าหากอยากจะรีพ้อยกลับมันจะต้องค่าใช้จ่ายจำนวนมหาศาลเลยทีเดียว
ข้อดี
 
- ถ้าคุณชื่นชอบเกมแนวฮีโร่ยอดมนุษย์ซึ่งเกมนี้ไม่ทำให้คุณผิดหวังครับ ทั้งเนื้อเรื่อง ตัวละคร ระบบอุปกรณ์ ภาพกราฟฟิคสวยงาม         สกิลอลังการณ์ เล่นง่ายเพียงแค่ไม่กี่คลิกเองครับ กินสเปคคอมน้อยมาก เครื่องผมใช้มาเกือบ 10 ปีก็ยังเล่นได้ลื่นมากๆครับ
 
- ด้วยความเป็น Marvel ตัวละครในซี่รี่ย์ค่อนข้างเยอะ การปรับปรุงเนื้อหาเกมยังไปได้อีกไกลครับ มีอะไรให้ติดตามค้นหาเยอะมากทั้งในเกม การ์ตูน ภาพยนตร์ รวมกันเป็นมหากาพย์กันเลยทีเดียว ที่สำคัญเล่นฟรีไม่เสียตัง และตัวเกมพ่วงกับระบบ Steam แล้ว
ข้อเสีย
 
- เล่นเกมแนวนี้เม้าส์พังไวมากครับ คลิกเม้าส์รัวๆอย่างเดียวเลย
 
- เซิฟเวอร์อยู่ถึงอเมริกาเวลาเล่นอาจจะมีการดีเลย์ซักหน่อยแต่ไม่มาก และระบบเกมเป็นภาษาอังกฤษล้วนครับ ต้องแปลผ่านกูเกิ้ลกันเยอะหน่อย
คะแนน 9/10 ครับ 
หักจากที่เซิฟเวอร์นั้นอยู่ค่อนข้างไกลถึงฝั่ง NA กันเลยทีเดียว ถึงจะหา VPN มาได้แต่ก็ไม่ค่อยได้ช่วยให้แลคน้อยลงมากเท่าไหร่ แต่ภาพรวมทุกอย่างถือว่ายอดเยี่ยมเลยครับ)
ผู้พัฒนา : Gazillion Entertainment
เวปไซด์ : https://marvelheroes.com/
 
 
 
 
 