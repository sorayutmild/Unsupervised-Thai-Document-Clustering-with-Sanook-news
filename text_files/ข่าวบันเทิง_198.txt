หลังจากที่มีเรื่องราวของ "สุชิน ควรสงวน" หรือ "ชิน โฟร์เอส" เจ้าของวลีเด็ด "อีกแล้วครับท่าน" ได้ถูกแชร์กันในโลกโซเชี่ยลว่าเจ้าตัวกำลังเจอมรสุมชีวิตอย่างหนัก เพราะป่วย มีโรครุมเร้า แถมยังมีหนี้สินติดตัวอย่างล้นหลาม จนพรุ่งนี้ (9 ส.ค.) "ชิน โฟร์เอส" ต้องไปขึ้นศาล ถ้าหาเงินใช้หนี้ให้เขาไม่ได้ ก็เตรียมใจเข้าคุก
ล่าสุดวันนี้ (8 ส.ค.) เจ้าตัวเลยเดินทางมาเปิดอกแบบหมดเปลือกในรายการ "ปากโป้ง" ทางช่อง 8 กดเลข 27 ที่มี "หนุ่ม กรรชัย กำเนิดพลอย" และ "หนิง ปณิตา ธรรมวัฒนะ" ทำหน้าที่พิธีกร..เล่าให้ฟังถึงเรื่องราวดังกล่าวให้ฟังว่า...
ย้อนไปเมื่อ 20 ปีที่แล้วคุณอาทำอะไร?"เมื่อก่อนผมทำเพลง ยุคโฟร์เอส โฟร์เอสสร้างสรรค์คนดีมีคุณภาพอีกแล้วครับท่าน ผมก็เป็นหุ้นส่วนใหญ่ เป็นคนดำเนินงาน เป็นกรรมการผู้จัดการใหญ่ที่มีอำนาจในการสั่งทำ สั่งจ่ายทุกอย่างอยู่ประมาณ20ปี ศิลปินในค่ายก็มี ยุ้ย ญาติเยอะ,ทศพล ฯลฯ การทำเพลงในยุคนั้นของเถื่อนของปลอมมันน้อย"
แล้วตอนนี้เกิดอะไรขึ้นที่มีข่าวออกมาว่า "ชิน โฟร์เอส" เป็นโรครุมเร้า มีหนี้ท่วมตัว?"ผมเรียนตามตรงนะครับ ถ้าสมมติพรุ่งนี้เก้าโมงเช้า ศาลเขาไม่เมตตา โจทย์เขาไม่อะลุ่มอล่วย ผมก็ยังไม่รู้จะรวมเงินได้เท่าไหร่ ผมกำลังจะพูดว่าที่ผ่านมาผมผิด ผมไม่ดี อย่าเลียนแบบผม คนตั้งแต่สามสิบอัพขึ้นไปก็ขัดขาผม คือที่ผ่านมาเงินทองเยอะแยะ เขาบอกว่างานมากเงินมาก เราควรจะเก็บเอาไว้ สะสมไว้ครั้งหน้า แต่ผมไม่ใช่อย่างนั้น ผมเลว มาคิดอย่างเดียวว่ากูดัง กูเก๋ กูมีความสามารถ หมู ๆ เพลง หมดวันนี้เดี๋ยวพรุ่งนี้กูก็ได้เงิน"
เงินอาไปไหนหมด?"ก็คือเมื่อก่อนจะกิน ใช้ เล่น ไม่เคยคิดอะไร ใครขอก็ให้ ใครเดือดร้อนก็ให้ อย่าร้องไห้ให้เห็น ผมเคยให้เงินคนสองล้านกว่า คือเฮียคนเนี้ยเมื่อประมาณ 40 กว่าปี น้าชินจัดรายการวิทยุ แล้วเฮียคนนี้แกขับรถเข้ามา แกเอาแผ่นมาให้ผมเปิด เราก็เฮียมีตังปะ เฮียมีเงินอยู่หนึ่งร้อยบาท แกให้เงินผมอยู่สี่สิบบาท แล้วผมจำตลอด ผมมาเจอแก แกทำธุรกิจเรื่องบ้านจัดสรรแล้วพอมีปัญหาเรื่องเศรษฐกินค่าเงินบาท ผมก็เลยช่วยเขาให้ไปที 8 แสน 5 แสน ต่อมาเอาไปอีกล้านหนึ่ง เราถือว่าตอบเทน 40 บาทที่เขาเคยให้เรา
อาชินเคยมีเงินเก็บทั้งหมดประมาณเท่าไหร่?"เงินเก็บที่มันเป็นบัญชีผมมันเป็น...เรียกว่าเงินบริษัททั้งหมด ปีๆมันก็หลักร้อยล้านเหมือนกัน สิ้นปีทีมันก็มีปันผลไง ของน้ามันก็เหลือที 5 ล้าน 10 ล้าน 20 ล้าน เงินพวกนั้นก็กิน เที่ยวเล่น ไปหมด และอีกอย่างก็คือมีความดีอย่างหนึ่งแต่ไม่เคยบอกสื่อเลย ผมเป็นนักทำบุญ ทำทาน ผมสามารถสร้างศาลาคนเดียว ผมโตกับวัดมาตั้งแต่ 8 ขวบ"
จะเรียกว่าเป็นความประมาทไหม พอมีเงินแล้วเราไม่ได้เก็บไว้ใช้ในอนาคต?"ประมาทเลยครับ ประมาท วันนี้ผมมาเป็นอุทาหรณ์เพราะไม่มีโอกาสที่จะออกรายการปากโป้งได้เรื่อย ๆ พี่น้องประชาชนที่ชมอยู่ ลูกเด็กเล็กแดง อย่าเอาอย่างแบบนี้ มีเงินต้องเก็บ พอถึงเวลาเศรษฐกิจมันล่ม เศรษฐกิจมันลงเหวขึ้นมา ตัวเองช่วยตัวเองไม่ได้เลย"
สาเหตุอะไรที่ทำให้ธุรกิจของน้าล่ม?"มันเล่าไม่ได้นะ คือเราปิดโฟร์เอสตั้งแต่ปี52 เปิดมาตั้งแต่ปี36 คือผมไม่โทษใครในเรื่องการปิดนะ ผมเป็นคนปิดเอง แต่ว่าปี50 51 เนี่ยน้าชินไปเล่นการเมือง เงินก็ต้องลงตรงนั้น เสร็จแล้วก็สอบตก เงินที่จะเอาไปลงทุนตอนเป็นนักการเมืองเนี่ยก็ร่อยหรอ หมดสิ"
ล่าสุดน้าชินป่วยด้วย?"เป็นเส้นโลหิตในสมองตีบ อาการตอนแรกขาแขนไม่มีแรง ปากเบี้ยว ตาแข็ง เกิดจากความดัน ความเครียด ตอนนี้ก็กินยาตลอด เสร็จจากรายการนี้ก็ไปโรงพยาบาล ผิวหนังอักเสบ"
ตอนนี้อาดำรงชีพด้วยเงินจากส่วนไหน?"มันยังมีผลงานเก่า ๆ ที่อาฝากเพื่อนฝูงขายอยู่ มันยังก๊อกแก๊ก ๆ ค่าส่งลูก ค่านู่น ค่านี้ ยังมีพอกินอยู่ไปวัน ๆ แต่ถ้าจะหาเป็นแสนเป็นล้านแบบเมื่อก่อนคงไม่มี"
เห็นว่าคุณอาติดหนี้ติดสินจนพรุ่งนี้ (9 ส.ค.) ต้องขึ้นศาล?"คือผมจ่ายเช็คค่าแผ่นซีดี วีซีดีไปนานแล้ว สองสามปีแล้ว ทีนี้เช็คมันเด้ง ก็ขึ้นศาลมา 3 ครั้งแล้ว ก็พรรคพวกกัน สมัยก่อนผมจ่ายโรงงานนี้ โรงงานผลิตแผ่นซีดี"
สมัยก่อนจ่ายให้เขาทีเท่าไหร่?"ที่จ่ายขาไปเป็นสิบๆ ปี ผมว่าร้อย - สองร้อยล้านที่เป็นชื่อผม ผมคิดไม่ถึงว่าแค่เงินแค่นี้เขาจะเอาผมเข้าคุก"
อาเคยจ่ายบริษัทนี้สองร้อยกว่าล้าน แต่ล่าสุดบริษัทนี้กลับมาฟ้องอาด้วยเหตุที่ว่าอาไปติดเงินเขา 6 แสนบาท?"ครับ หกแสนสี่ เป็นหนี้นานแล้ว สองสามปีแล้ว คือเรื่องของเรื่องขึ้นศาลไปแล้วสามครั้ง ผมไปรับศาลมาแล้วว่าจะผ่อนชำระเขา แต่พอกลับมาบ้านผมผ่อนได้งวดเดียวแค่สองหมื่น แล้วเรื่องมันเลยนานเ ขาก็ไปตั้งคำร้องให้ผมไปฟังศาล แต่เขาเอาหมายศาลไปที่อยุธยาตามทะเบียนบ้านผม ผมก็ไม่รู้ว่าศาลเขาเรียกตัวผมไป พอถึงวันที่ 14 มิ.ย.ที่ผ่านมาผมไม่ได้ไป ทนายเขาก็ตีความมาว่าผมเนี่ยหนีศาล ซึ่งผมไม่รู้เลยว่ามีหมายศาล ล่าสุดผมเพิ่งมารู้เรื่องหลัง 14 มิถุนายนมาแล้ว คราวนี้เขาก็เลื่อนมาเป็นวันที่ 9 สิงหาคมนี้"
เงินติดเขาเท่าไหร่?"หกแสนสี่หมื่น ใช้เขาไปสองหมื่น เหลือหกแสนสอง ถ้าพรุ่งนี้ไม่จ่ายก็ต้องว่ากันตามกระบวนการตามกฎหมายต้องขอความเป็นธรรมจากโจทย์ จากผู้พิพากษา จากศาล ว่าผมมีเท่านี้ หาได้เท่านี้ ทีเหลือเอาไง"
ในระหว่างที่ตกลงว่าอาจะจ่ายเท่านี้ และอาไม่ได้จ่าย อาได้มีการคุยกับเขาไหม?"คุยกันตลอดบางทีก็โทรมาตอนผมนอนอยู่โรงพยาบาล"
ถ้าพรุ่งนี้อาไม่มีเงินคืนเขาแล้วศาลตัดสินมาว่าอาต้องติดคุก?"ก็ต้องติดสิ ก็ที่ไม่อยากเข้าไป ก็ป่วย 3 โรค เป็นห่วงความรู้สึกของลูกสาว ลูกชาย ผมมีลูกสองคน คนโตอยู่ปี 2 คนเล็กอยู่ม.5 ตอนนี้ผมเป็นคนส่งเสียเลี้ยงดูคนดียว ที่ยังมีเงินก็เพราะอายังสร้างเพลงอยู่ที่ผ่านมาทั้งหมดผมจะกินยังไม่มีเลย กินไข่ลูกเดียวแบ่งกับลูกชาย ผมไม่เคยไปโทรหาใคร แต่พอมาถึงตอนหลัง ๆ เริ่มจะดีขึ้นบ้างก็มาโดนเรื่องคุกเนี่ย แต่ที่ผ่านมาที่ผ่อนเขาไปสองหมื่น ก็คือจะกินข้าวไปยังไม่มีกินเลย"
เกิดพรุ่งนี้ศาลตัดสินว่าอาผิดต้องจำคุก ลูกอาทำอย่างไร?"เขาตัดสินว่าผิดอยู่แล้ว แต่ขอความกรุณาว่าจะมีความยืดหยุ่นกันอย่างไรอนาคตคือที่คิดไว้น้าเป็นขวัญใจชาวไร่ชาวนามานาน อาอยากทำสินค้าเกี่ยวกับการเกษตร ทำเพลงควบคู่กันไปแต่ยังหาทุนไม่ได้ พอมีคนให้ทุนมา3ล้าน เขาจะเอาคืน50เปอร์เซ็น และทีมงานเขาก็ไม่เอาด้วย ไอ้เรายังไงก็ได้"
ณ วันนี้มีเงินเก็บไหม?"ไม่มีเลย มีแต่เป็นที่อยู่ บ้านสองหลัง เข้าไปเหมือนป่า ต้นไม้รก"
นักร้องที่เคยอยู่ในค่ายอาเขายื่นมือช่วยเหลือบ้างไหม?"ต้องเข้าใจว่านักร้องตอนนี้งานการมันก็น้อย ไม่เหมือนเก่า ทุกคนก็มีลูกมีเต้าต้องดูแล และเราเป็นแบบนี้เราจะบอกว่าเอ้ยน้องมาช่วยพี่หน่อย หนูมาช่วยอาหน่อย น้าชินทำไม่ได้ จบแล้วต้องจบลูกผู้ชาย และทุกวันนี้บางคนก็โทรมาถามบ้าง บางคนเขาก็รัก แต่เขาอาจไม่มีเวลาหรอก"
อยากจะฝากอะไรไหม?"ขอบคุณมากที่ให้มาออกรายการนี้นะ อยากบอกพี่น้องประชาชนอย่าเลียนแบบผม มีเงินมีทอง งานการดีดีเก็บเอาไว้ เผื่ออนาคต ถ้าเป็นอย่างผมคุณตกเหวแล้วคุณก็ขึ้นยาก ตอนนี้ขาผมถือว่าเข้าคุกไปข้างหนึ่งแล้ว เพราะผมประมาทตัวเอง ฝากไว้ว่าอย่าประมาทชีวิต อย่าคิดว่าตัวเองดังวันนี้มีพรุ่งนี้ก็มีได้ ธุรกิจมันก็ต้องมีวันตก และมันฟื้นไม่ได้ จะติดคุกหรือติดตารางอะไรก็ช่าง เอาผมเป็นอุทาหรณ์ไว้นะ"