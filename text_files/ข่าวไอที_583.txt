[รีวิว] Nokia C5-03 ทัชโฟนซิมเบี้ยน ราคาเบาๆ พร้อมกล้องดิจิตอล 5 ล้านพิกเซล

  
ตลาดโทรศัพท์มือถือสมาร์ทโฟนในปัจจุบัน เรียกได้ว่า  ยังคงเติบโตอยู่อย่างต่อเนื่อง โดยเฉพาะอย่างยิ่งในปัจจุบัน  สมาร์ทโฟนหน้าจอทัชสกรีนนั้นเป็นที่นิยมอย่างมาก  และมีหลากหลายราคาให้เลือกสรรกันไป ถึงแม้ว่า Nokia จะได้ชื่อว่า  เป็นค่ายที่พัฒนาได้ช้ากว่าค่ายอื่นๆ  แต่โทรศัพท์มือถือแต่ละรุ่นที่ผลิตออกมานั้น ก็ยังโดนใจใครหลายๆ  คนอยู่เช่นกัน











Nokia C5-03 นั้น ค่อนข้างตอบโจทย์ลูกค้ากลุ่มวัยรุ่นได้เป็นอย่างดี ทั้งในเรื่องของสีสันที่สดใส, ขนาด, น้ำหนัก และราคา สำหรับการรีวิว Nokia C5-03 นั้น ทางทีมงานไทยโมบายเซ็นเตอร์ขอหยิบยกการรีวิวจากเว็บไซต์ phonearena มาให้ได้ชมกัน เรามาดูกันว่า Nokia C5-03 รุ่นนี้ จะมีจุดเด่นอะไรบ้าง ตามมาชมกันเลยครับ
แกะกล่อง Nokia C5-03

ภายในกล่องประกอบไปด้วย MicroUSB, แป้นชาร์ตโทรศัพท์, Small Talk และคู่มือการใช้งาน
การออกแบบและโครงสร้างภายนอกตัวเครื่อง
สำหรับ Nokia C5-03 นั้น  80% ของตัวเครื่องทำมาจากวัสดุรีไซเคิล โดยบอดี้นั้นเป็นแบบ ทูโทน  ประกอบไปด้วยสีทั้งหมด 2 ส่วนคือ สีหลัก ได้แก่ สีขาว และสีดำ  โดยจะอยู่รอบๆ หน้าจอ และด้านหลังตัวเครื่อง และสีรอง มีทั้งหมด 5 สี  ได้แก่ สีดำตะกั่ว, สีเขียวมะนาว, สีฟ้า, สีเทา และสีม่วงอ่อน  อยู่ตรงส่วนด้านล่างของตัวเครื่อง

ในส่วนของหน้าจอของ Nokia C5-03 นั้น  ไม่มีอะไรที่หวือหวาเท่าไรนัก หน้าจอขนาด 3.2 นิ้ว และจอแสดงผลแบบ LCD  และดีไซน์ที่ธรรมดาๆ นอกจากนี้ การทดสอบหน้าจอในที่สว่างนั้น  ตอบสนองได้ไม่ดีนัก แทบจะมองไม่เห็นรายละเอียดที่ปรากฎบนหน้าจอด้วยซ้ำไป

ด้านล่างของตัวเครื่องนั้นทำมาจากพลาสติก  ประกอบไปด้วยไอคอน 3 ปุ่ม ได้แก่ ปุ่มกดรับสาย (ซ้าย), ปุ่มเข้าสู่เมนู  (กลาง) และปุ่มกดวางสาย (ขวา)

ด้านบนของตัวเครื่องนั้น มีแค่หูฟังโทรศัพท์เพียงอย่างเดียว ไม่ได้มีเซ็นเซอร์พิเศษอื่นๆ ปรากฎอยู่

ด้านขวาของตัวเครื่องนั้น ประกอบไปด้วย ปุ่มปรับเสียง และปุ่มล็อคเครื่อง ในขณะที่ด้านซ้ายของตัวเครื่องนั้นไม่มีปุ่มใดๆ เลย

ด้านบนของตัวเครื่องนั้น (ซ้าย) ประกอบไปด้วย  พอร์ต MicroUSB และช่องเสียบหูฟังขนาด 3.5 มม.  ในขณะที่ด้านล่างของตัวเครื่อง (ขวา) ประกอบไปด้วยช่องเสียบสายชาร์ตขนาด 2  มม. และไมโครโฟน

สำหรับลำโพงนั้น  ถูกออกแบบให้อยู่ตรงส่วนท้ายด้านหลังตัวเครื่อง  ซึ่งไม่ว่าจะวางเครื่องในลักษณะไหนก็จะได้ยินเสียงอย่างชัดเจน  นอกจากนี้ยังมีกล้องดิจิตอลความละเอียด 5  ล้านพิกเซลอยู่ด้านหลังตัวเครื่องเช่นกัน

เมื่อแกะฝาหลังออก จะพบกับแบตเตอรี่ขนาด 1000mAh BL-4U  ที่สามารถเปิดเครื่องสแตนด์บายได้นานถึง 576 ชั่วโมง และช่องสำหรับ MicroSD  อยู่ทางด้านขวา ซึ่งจำเป็นต้องแกะฝาหลังเครื่องออกจึงจะสามารถนำ MicroSD  ออกจากตัวเครื่องได้
User Interface









You need Adobe  Flash Player to watch this video.

Download it from Adobe.



