วงการบันเทิงสูญเสียนักแสดงอาวุโสที่เป็นที่รักของนักแสดงรุ่นลูก ป้าจุ๊ จุรี โอศิริ รายงานข่าวระบุว่าป้าจุ๊เสียชีวิตด้วยโรคชราในวัย 83 ปี ที่บ้านพักในจังหวัดเชียงราย  ตั้งสวดพระอภิธรรม ณ วัดมกุฏกษัตริยาราม 
 
ป้าจุ๊ จุรี โอศิริ หรือในชื่อเล่นที่รู้จักกันโดยทั่วไปว่า "ป้าจุ๊" เกิดเมื่อวันที่ 2 พฤศจิกายน พ.ศ. 2473 ที่กรุงเทพมหานคร เป็นนักแสดง นักพากย์ เริ่มเข้าสู่วงการบันเทิง โดยเป็นนักร้องหน้าม่านสลับละครของคณะผกาวลี และคณะศิวารมย์ ต่อมาแสดงเป็นนางเอกในละครเพลงเรื่อง "นเรศวรมหาราช" และได้เข้าไปเป็นนักร้องประจำวงดุริยางค์ทหารบก วงสุนทราภรณ์ เป็นผู้ประกาศของสถานีวิทยุกระจายเสียงแห่งประเทศไทย พากย์ภาพยนตร์ ตลอดจนแสดงละครเวที และโทรทัศน์ แสดงภาพยนตร์ โดยเฉพาะอย่างยิ่งในส่วนของละครโทรทัศน์นั้นท่านยังคงแสดงอยู่อย่างสม่ำเสมอมาตราบจนทุกวันนี้
เมื่อปี พ.ศ. 2541 ท่านได้รับการยกย่องเชิดชูเกียรติเป็นศิลปินแห่งชาติ สาขาศิลปะการแสดง (นักพากย์และนักแสดง) ประจำปีพุทธศักราช 2541
ด้านชีวิตครอบครัว  ป้าจุ๊ จุรี โอศิริ  สมรสกับ เสนอ โกมารชุน (พี่ชายของ เสน่ห์ โกมารชุน) มีบุตรชายคนเดียว คือ นพพล โกมารชุน หลังจากสามีเสียชีวิต ก็ได้ใช้ชีวิตคู่อยู่กับ สมชาย สามิภักดิ์ เป็นเวลา 50 กว่าปี จนกระทั่งสมชาย สามิภักดิ์ ถึงแก่กรรมเมื่อวันที่ 5 มกราคม พ.ศ. 2552
อ่านตำนาน "รักกันจนวันตาย"  ป้าจุ๊ ลุงปุ๊ย 
ภาพอาลัย ป้าจุ๊ จุรี โอศิริ เมื่อครั้งยังเป็นนักแสดง 