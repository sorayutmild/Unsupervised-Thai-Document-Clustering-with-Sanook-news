ไม่น่าเชื่อว่าจากวันนั้นจนถึงวันนี้ พระเอกหนุ่มช่อง7 อย่าง เวียร์-ศุกลวัฒน์ คณารศ จะผ่านร้อนผ่านหนาวในวงการบันเทิงมาได้ 9 ปีแล้ว แต่ใครจะรู้ว่า หนุ่มเวียร์ นอกจากงานหลักจะอาชีพนักแสดงแล้ว เวียร์ ก็เป็นอีกหนึ่งพระเอกหนุ่มที่กำลังรุ่งในเรื่องการทำธุรกิจ วันนี้ทีมงาน"สนุกมันนี่" จะพาไปสำรวจว่าพระเอกหนุ่มคนนี้นอกจากฝีมือการแสดงจะยอดเยี่ยมแล้วในเรื่องธุรกิจที่หนุ่มเวียร์ คอยบริหารและดูแลอยู่มีอะไรบ้าง
ไก่ทอดเดชา ถือว่าเป็นธุรกิจแรกๆ ที่หนุ่มเวียร์ ร่วมหุ้นกับเพื่อนซี้ บ๊วย เชษฐวุฒิ ร้านนี้อยู่ไม่ใกล้ไม่ไกลจากนวมินทร์เฟสติวัลวอล์ค สำหรับไก่ทอดสูตรต้นตำรับมาจากหาดใหญ่ อาหารที่แนะนำอย่าง ไก่ทอดหอมเจียว ลาบ ส้มตำ น้ำตก ซุปหางวัว แกงใต้รสจัด นอกจากนี้ทางร้านยังรับจัดงานอีเว้นท์อีกด้วย แว่วๆว่าอาจจะมีการขยายสาขาเพิ่มอีกเร็วๆนี้

"ซอย เตี๋ยว ติม" ที่ร่วมหุ้นกับ บ๊วย และ เคน ภูภูมิ ร้านอาหารแบบใหม่ที่เน้นเสิร์ฟข้าวซอย ก๋วยเตี๋ยว และไอศกรีมเป็นหลัก ตั้งอยู่ที่ mio park เกษตรนวมินทร์ ตอม่อ 91 ก่อนจะมีข่าวว่ามีการถอนหุ้นออก เนื่องจากไม่ีมีเวลาในการบริหาร
ร้านคูลเฮ้าส์ อีกหนึ่งร้านทำเงินของหนุ่มเวียร์ ที่เปิดอยู่แถวย่านเกษตร-นวมินทร์  ร้านอาหารกึ่งผับ ในบรรยากาศเปิดโล่ง พร้อมดนตรีสด ให้ความรู้สึกเหมือนนั่งเล่นในสวนหลังบ้าน เพลิดเพลินกับอาหารอร่อยหลากหลายเมนู เคล้าคลอด้วยเสียงดนตรี เบา สบาย หรือนั่งคุยกับกลุ่มเพื่อนที่โซนภายในร้าน ที่ตกแต่งด้วยโซฟาหลากหลายสีสัน เพิ่มอารมณ์ให้สนุกสนาน นั่งสังสรรค์กันแบบไม่มีเบื่อ สำหรับคนที่ชอบความเป็นส่วนตัว ทางร้านก็มีห้องรับรองสำหรับลูกค้าที่มาเป็นกลุ่ม เพื่อความใกล้ชิด และสนุกกันได้อย่างเต็มที่แบบชนิดที่ไม่ต้องเกรงใจใคร
ร้านตำแหลและผัดไทยแม่เรณู ร้านนี้หนุ่มเวียร์ร่วมหุ้นและบริหารร่วมกับ เนย(โชติกา)และและพี่เอ ศุภชัย โดยร้านเปิดอยู่ที่ฟิวเจอร์ปาร์ครังสิต บริเวณโซนสวนน้ำพุชั้นG ฝั่งทางเชื่อมที่จะไปเมเจอร์ ตรงข้ามสตาร์บั๊ค ซึ่งอาหารภายในร้านก็เน้นที่อาหารอีสานน่ากินอย่างอย่าง
และล่าสุดอีกหนึ่งธุรกิจที่เจ้าตัวชื่นชอบและรักในความเร็ว ถึงขนาดควักเงินลงทุนถึง10 ล้านร่วมหุ้นกับเพื่อนในวงการทำธุรกิจรถมอเตอร์ไซค์ "ไทรอัมพ์" ที่เปิดร้านขายอยู่ที่รังสิตแล้ว นอกจากนี้หนุ่มเวียร์ยังเป็นประธานกลุ่มขี่มอเตอร์ไซค์ที่จัดตั้งกันขึ้นมาเอง ชื่อกลุ่มเอแมน มีทั้งนักแสดงของช่อง 7 สี และมีเพื่อนๆ นอกวงการที่ขี่มานานแล้ว “กลุ่มเรากำลังคิดที่จะทำประโยชน์ให้กับสังคมไม่ทางใดก็ทางหนึ่ง"
หนุ่มเวียร์เล่าว่า“ธุรกิจปีนี้เปิดเยอะมากจริงๆ เยอะจนเหนื่อยตอนนี้เลยพักก่อน  เอาที่มีอยู่ให้ดีก่อนแล้วกัน  อย่างไก่ทอดเดชาตอนนี้ลอยลำไปแล้ว  ก็พยายามปรับให้มันดี ก็คุยกับหุ้นส่วนว่าเราอาจจะมีโอกาสได้เปิดสาขา 2 แต่ก็ต้องดูว่าเราพร้อมกันไหม เรากลัวว่าถ้าเรามีสาขา2เราอาจจะไม่ไหว  อย่างร้านซอยเตี๋ยวติมเราเปลี่ยนใหม่แล้ว เราเปลี่ยนเอาก๋วยเตี๋ยวเย็นตาโฟเข้ามาแทนก็ปรับไปเรื่อยๆ อย่างข้าวซอยเราก็จะมีขนมจีนปุฟเฟต์ให้ทานกันง่ายขึ้น มีหมูสะเต๊ะ  ร้านคูลเฮ้าส์ก็สบายแล้วครับมีงานบริษัทมาจัดเลี้ยงทุกเดือน ก็ไปได้เรื่อยๆของมัน ร้านตำแหลกับผัดไทแม่เรณู ก็ถือว่ากระแสตอบรับดี ยังมีอีกนะ ยังไม่หมด มีผับที่ขอนแก่น นี่ก็ดีนะเด็กนักศึกษาแน่นทุกวัน”
หากใครสนใจสามารถลองไปติดตามและอุดหนุนพระเอกหนุ่มมาดเข้ม เวียร์-ศุกลวัฒน์ คณารศ คนนี้ได้นะครับ รับรองไม่ผิดหวังอย่างแน่นอน

คลิ๊กที่ภาพเพื่อชมภาพขนาดใหญ่