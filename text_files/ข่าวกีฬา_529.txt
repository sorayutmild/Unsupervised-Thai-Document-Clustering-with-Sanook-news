ต้องบอกว่ากลายเป็นดราม่าข้ามปีเกี่ยวกับการที่ เดฟ เลดั๊ค นักมวยชาวแคนาดา ดีกรีแชมป์เลธเหว่ย (มวยพม่าคาดเชือก) พยายามออกมาท้าทาย "ดำดอทคอม" บัวขาว บัญชาเมฆ ยอดนักชกขวัญใจชาวไทย ให้ขึ้นชกกับตนบนสังเวียนซึ่งที่ผ่านมา นักชกจอมเกรียน นั้นมีความต้องการที่อยากจะวัดฝีมือกับ บัวขาว เป็นอย่างมากโดยพยายามสร้างเรื่องยั่วยุ ต่างๆ นานา ไม่ว่าจะเป็นการออกมาดูหมิ่นศิลปะแม่ไม้มวยไทย ยกเอาประวัติศาสตร์ที่ผ่านมาโยงให้เป็นประเด็น รวมถึงนำปัญหาภายในครอบครัว และเรื่องส่วนตัวของ บัวขาว มาเป็นชนวนในการท้าทายล่าสุด ทีมงาน Sanook ได้มีโอกาสพูดคุยกับ บัวขาว บัญชาเฆม เกี่ยวกับประเด็นต่างๆ ก่อนที่จะได้สอบถามถึงเรื่องนี้เช่นกันซึ่ง นักมวยไทยวัย 40 ปี ได้พูดถึงเรื่องนี้ผ่านคลิปนี้ไว้อย่างชัดเจน
สำหรับ เดฟ เลดั๊ค นักชกเจ้าของส่วนสูง 188 เซนติเมตร มีประวัติการชกชนะ 6 เสมอ 6 ครั้ง (ครบ 5 ยก ไม่มีฝ่ายใดน็อก ถือว่าเสมอกัน) ถือเป็นขวัญใจของชาวพม่า เนื่องจากโพสต์ยกย่องศิลปะการต่อสู้เลธเหว่ย (มวยพม่าคาดเชือก) ว่าเป็นที่หนึ่งของโลก และใช้กระแสในโลกออนไลน์สร้างสร้างชื่อให้กับตัวเองเรื่อยมา