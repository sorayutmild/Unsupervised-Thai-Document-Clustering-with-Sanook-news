เจ็ท ณัฐพงศ์ เหมือนประสิทธิเวช ผู้จัดละครค่ายเมคเกอร์กรุ๊ปพ่วงตำแหน่งแฟนหนุ่มของนางเอกสาว คิมเบอร์ลี่ ซึ่งดูเหมือนทั้้งคู่พักหลัง ๆ มักจะมีข่าวระหองระแหงออกมาบ่อยมาก โดยข่าวมักจะโยงไปถึงหนุ่มหมาก ปริญ พระเอกคู่ขวัญคู่จิ้นที่เข้ามาแทรกตรงกลางนั่นเอง แต่ข่าวคาดว่าน่าจะเป็นเพียงเม้าท์กันเท่านั้น เพราะ หมาก ยังคงเป็นพระเอกในเรื่อง ต้นรักริมรั้ว ที่มี คิมเบอร์ลี่ เป็นนางเอกและมี เจ็ท ณัฐพงศ์ นั่งตำแหน่งควบคุมการผลิต ทั้งหมดยังทำงานด้วยกันอยู่ไม่น่าจะเรื่องขุ่นข้องใจกัน
แต่ล่าสุดหนุ่ม เจ็ท ณัฐพงศ์ ไม่รู้ไปกินรังแตนมาจากไหนเขียนข้อความระบายความในใจผ่าน instagram ในทำนองต่อว่าหนุ่มปริศนารายหนึ่งที่ไม่มีความเป็นลูกผู้ชาย ทำผิดไม่กล้ายอมรับผิด เจ้าตัวเลยไล่ให้ไปมุดกระโปรงซะ!! ซึ่งหลังจากที่ หนุ่มเจ็ท ได้โพสต์ไปแล้วนั้น มีคนเข้ามาแสดงความคิดเห็นกันมากมายรวมถึง จ๋า ยศสิณี  พี่สาวคนเก่งด้วยที่บอกให้ใจเย็น ๆ  
ซึ่งเมื่อย้อนกลับไปดูใน instagram ของเจ็ท มีการโพสต์ข้อความแบบดุเดือดอีก อาทิ ซ้อมมือไว้ยิงไอ้พวกขี้ขโมย ลักกินขโมยกิน ระวังตัวไว้นะ!!! ตามด้วยการโพสต์ภาพปืน  
ก็ไม่รู้ว่างานนี้ หนุ่มเจ็ท ต้องการสื่อไปถึงใครหรือเปล่า จะเกี่ยวข้องกับข่าวคราวความรักหรือไม่ ต้องติดตามว่าเจ้าตัวจะออกบอกว่าอย่างไรนะจ๊ะ 