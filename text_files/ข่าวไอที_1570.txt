สาวกเซ็ง !! 7 วัน iPhone 5 ตัวบวม(ไทย)
สาวก Apple เริ่มหมดศรัทธา กับ iPhone 5(ไอโฟน 5) ขึ้นทุกวันแล้ว ที่มีปัญหาเกิดขึ้นมาตลอดแบบไม่จบไม่สิ้น จนล่าสุดสาวก Apple เจอทีเด็ด iPhone 5 ดันเกิดอาการตัวร้อนและขยายดัวเองอัตโนมัติ แบบไม่มีโหราศาสตร์คนไหนมาทำนายล่วงหน้าให้ก่อนเลยว่าจะเกิดขึ้นกับตัวเค้าเอง ที่พึ่งไปสอยมาจากศูนย์ AIS สาขาเดอะมอลล์นครราชสีมา แล้วนำมาใช้งานได้ 7 วัน

จนทำให้สาวกตกใจกลัวว่ามันจะระเบิดคามือและอาจทำให้ไม่มีมือใช้โทรศัพท์อีกต่อไป เลยต้องออกมาตั้งคำถามในกระทู้ของเว็บพันทิพ และโพสภาพ iPhone 5 ของตนเองให้เห็นเกี่ยวกับอาการที่เกิดขึ้นว่าควรทำอย่างไรดี ด้วยสาวกได้อธิบายว่าพอเกิดอาการขึ้นก็ได้ปิดเครื่องแล้วตั้งทิ้งไว้ทั้งคืน พอเครื่องเริ่มเย็นลงตัวเครื่อง iPhone 5 ก็ยุบลงไปนิดหน่อยแต่ก็ยังสังเกตเห็นได้ว่ายังตัวบวมอยู่บ้าง

แล้วได้ตัดสินนำเจ้าตัวปัญหา iPhone 5 ไปให้กับทางศูนย์ AIS ดู และล่าสุดทางศูนย์ AIS ก็รับเคลม แต่ต้องรอเครื่องจากกรุงเทพฯส่งมาก่อน เพราะตอนนี้เครื่องที่ศูนย์ AIS สาขาเดอะมอลล์นครราชสีมาได้จำหน่ายหมดแล้ว

สาวกหลายๆคนก็อาจจะดีใจกันไปว่าอย่างน้อยก็ไม่เกิดกับตัวเอง "แต่ก็ไม่แน่นะต้องดูกันต่อไปว่าใครจะเป็นรายต่อไป"
ที่มา: Pantip