"สัตว์มงคล" ถือว่าเป็นอีกหนึ่งความเชื่อของใครหลายคนที่นำสัตว์ตามความเชื่อมาวางหรือประดับไว้ที่โต๊ะทำงาน บริเวณบ้าน นั้นเอง
หมอช้าง อาจารย์ช้าง ทศพร ศรีตุลา
ใครที่สนใจในเรื่องเหล่านี้วันนี้ หมอช้าง อาจารย์ช้าง ทศพร ศรีตุลา มีเรื่องราวของสัตว์มงคลเสริมดวงหลากหลายชนิดมาฝากกันในรายการสมาคมเมียจ๋า อยากรู้ว่าสัตว์มงคลชนิดไหนเสริมดวงด้านใดได้บ้างตาม Sanook! Horoscope มาดูกันเลยค่ะ
มังกร 
มังกร เป็นสัญลักษณ์ ที่ส่งเสริมในเรื่องของอำนาจ วาสนา เหมาะกับคนที่ทำธุรกิจการค้า หรือพนักงานก็สามารถใช้เสริมมงคลได้ได้ แนะนำวางซ้ายมือของโต๊ะทำงานจะดีที่สุด หรือหากใครอยากเอามาวางไว้ในบ้านต้องวางไว้ที่ทิศตะวันออกจะส่งเสริมให้ลูกชายในบ้านเก่งและฉลาด
หงส์
หงส์ เป็นตัวแทนในเรื่องของความรัก เพราะหงส์เป็นสัตว์ที่จะมีคู่แค่ตัวเดียว มักเห็นกันในงานแต่งงาน และนอกจากนี้หากใครที่อยากเสริมดวงความรักให้สดใสสามารถนำหงส์มาวางไว้ในห้องนอนทางทิศตะวันตกเฉียงใต้จะดีที่สุด
ม้า
ม้า เป็นของมงคลส่งเสริมในด้านความสำเร็จ ความมั่นคง วิธีการวางไม่ควรวางไว้ที่หลังโต๊ะทำงาน เพราม้าเป็นตัวแทนของความเคลื่อนไหว ควรวางไว้ที่ด้านหน้าของโต๊ะทำงาน วางในทิศใต้ จะช่วยเสริมชื่อเสียงและความสำเร็จจากการทำงานได้ แต่คนที่เกิดปีชวดหรือมีคนในครอบครัวเกิดปีชวดก็ไม่ควรเลี่ยงสัตว์มงคลที่เป็นม้าเพราะชงกัน
ปี่เซี่ยะ
ปี่เซี่ยะ เป็นสัตว์มงคลลูกครึ่งหลายอย่าง เริ่มที่เท้าเป็นสิงโต ลำตัวเป็นกวาง ปีกเป็นนก ศีรษะเป็นมังกร แต่จุดเด่นของสัตว์มงคลชนิดนี้ คือ เป็นสัตว์ที่ไม่มีทวาร เชื่อกันว่าจะเสริมในเรื่องของการเงินความมั่งคั่ง นอกจากนี้ยังแย่งเป็นหลายแบบ เช่น แบบตั้งโต๊ะจะเป็นการเสริมในเรื่องการเงิน สามารถตั้งไว้ที่ทางประตูเข้าบ้าน
ปลามังกร
ปลามังกร เป็นตัวแทนในเรื่องของโชคลาภเงินทอง วิธีการตั้งควรวางไว้ทางทิศเหนือจะเป็นผลดี ทางความเชื่อของชาวจีน ปลา เป็นสัญลักษณ์ของความอุดมสมบรูณ์ หากมีปลามังกรตั้งไว้ในบ้านก็จะเสริมในเรื่องการมีกินมีใช้ การงาน การเลื่อนขั้นเลื่อนตำแหน่งนั่นเอง
ช้าง
ช้าง เป็นตัวแทนของความสงบสันติสุข ในสมัยก่อนหากอยากจะสงบสุขยุติการสู้รบก็จะส่งช้างไปเป็นเรื่องบรรณาการ ดังนั้นช้างจึงเป็นการเสริมมงคลในเรื่องของมิตรไมตรี หากบ้านหรือร้านไหนที่มีพลังปราณ ชี่ พิฆาต (มุม เหลี่ยม แหลม) นำช้างไปตั้งไว้จะลดพลังนี้ได้
สิงโต
สิงโต ถือว่าเป็นสัตว์มงคลอีกชนิตที่สามารถช่วยลด พลังปราณ ชี่ พิฆาต ได้เช่นกัน และนอกจากนี้ยังส่งเสริมในเรื่องของอำนาจ วาสนา บารมี ได้อีกด้วย ควรวางตัวผู้ไว้ด้านซ้าย ตัวเมียวางด้านขวา (มองจากในบ้านออกมา) เราจะเห็นว่าสิงโตจะถูกตั้งเอาไว้บริเวณหน้าบริษัท หน้าประตูเข้าบ้าน เสียส่วนใหญ่
กวาง
กวาง สัตว์มงคลเสริมในเรื่องของการเงิน เงินทองมั่งคั่ง การจัดวางก็สามารถวางไว้ที่ตู้เซฟ หรือด้านซ้ายมือ ของโต๊ะทำงาน หากใครที่คิดว่ามังกรจะดูแรงไป สามารถใช้กวางแทนได้เพราะเสริมมงคลเรื่องการเงินได้เหมือนกัน
กิเลน 
กิเลน หรือที่เรารู้จักกันในชื่อม้านิลมังกร ขาเป็นม้า ตัวเหมือนกวาง มีเกล็ดเหมือนปลา กิเลนนี้จะช่วยป้องกันพลังที่ไม่ดี อย่างเช่น สุสาน โรงพยาบาล ทางสามแพร่ง สามารถนำกิเลนวางหันหน้าเข้าบริเวณนั้นจะช่วยได้
เต่า 
เต่า เปรียบเสมือนความแข็งแรงมั่นคง สุขภาพแข็งแรง อายุยืน
เต่ามังกร
เต่ามังกร เหมาะสำหรับคนที่ไม่อยากจะจัดวางหลายอย่างสามารถใช้สัตว์มงคลชนิดนี้วางเอาไว้เพื่อเป็นการเสริมทั้งเรื่องการเงิน การงาน หรือสุขภาพแข็งแรงด้วยได้เช่นกัน
ไก่
ไก่ เป็นสัตว์มงคลส่งเสริมในเรื่องของความขยันทำมาหากิน ในหลักฮวงจุ้ย สามารถนำมาตั้งไว้ในทิศใต้ จะช่วยป้องกันการทะเลาะเบาะแว้งได้ หรือบ้านไหนที่มีเสาไฟฟ้าบริเวณบ้านที่เป็นลักษณะยุ่งพันกันก็เอาไก่ไปวางไว้บริเวณนั้น จะช่วยลดความวุ่นว่ายที่จะเกิดขึ้นภายในบ้านได้
กบสามขา
กบสามขา เชื่อว่าเป็นกบที่มาจากสวรรค์ เสริมในเรื่องของเงินทองโชคลาภไหลมาเทมา นิยมตั้งไว้บริเวรโต๊ะทำงาน หรือใส่ไว้ในลิ้นชักเก็บเงิน มีเคล็ดตรงที่ตอนเช้าให้หันหน้ากบออกด้านนอก พอตอนเยนให้หันหน้ากลับเข้าด้านใน เหมือนเป็นการรับทรัพย์เก็บทรัพย์
ก่อนจากกันอาจารย์ช้างฝากข้อคิดเอาไว้เกี่ยวกับสัตว์มงคลว่า "สิ่งเหล่านี้เป็นเหมือนกำลังใจให้เรา แต่เราเองก็ต้องทำให้สิ่งที่ดีเพื่อประกอบกันด้วย"
