โดนมิจฉาชีพมาขอซื้อ S4 ยกกล่อง แล้วจ่ายแบงค์ปลอม
กลายเป็นอีกหนึ่งอุทาหรณ์ที่ทางทีมงานอ่านเจอมา เลยอยากนำมาฝากกันครับ เมื่อมีกรณีขโมยมือถือกันต่อหน้าต่อตาโดยมูลดังกล่าวนั้นทางทีมงาน Sanook! Hitech เจอมาจาก เว็บไซต์ pantipmarket.com ซึ่งผู้เสียหายได้โพสรายละเอียดไว้ดังนี้
ช่วยด้วยคะ โดยขโมยมือถือ  ทำที่เป็นมาขอซื้อ เราบริสุทธิ์ใจนัดเจอในคอนโด มันก็อ้างว่ามาจาก พระราม 2 ขี่มอเตอร์ไซด์มา มาไม่เป็น ให้เรามารอที่ bts บางนาได้ไหม เราบอกว่าได้ ปรากฎว่า มันบอกว่า มารอข้างล่างนะ เพราะมันขี่มอเตอร์ไซด์มาไกล คุยราคากันไว้ 18,000 บาทถ้วน สรุปผ่านไปได้ประมาณ 1 ชม. มันโทรมาบอกว่าถึงพระโขนงแล้ว ใกล้ถึงแล้ว ให้มารอได้เลย 

แต่มันบอกว่า มันมารออีกฝั่ง เราก็ งง (ก็นัดกันหน้ากรมอุตุ) จะไปรอฝั่งตรงข้ามทำไม ซึ่งแถวนั้นช่วงค่าๆ จะเปลี่ยวเพราะไม่มีบ้านคนเลย สรุปเราเลยนัดมันมาที่หน้าปั๊ม Esso หน้าปากซอยลาซาล เราอยู่รอมันประมาณ 20 นาที มันโทรมาบอกว่า มันรอฝั่งตรงข้าม ซึ่งฝั่งตรงข้ามถนนโล่ง รถไม่ติด (แต่ฝั่งที่เรายืนรอรถติดมาก) ด้วยความที่เราเห็นใจมัน เพราะคิดว่ามันบิดมอเตอร์ไซด์มาไกลจากพระราม 2 มาถึงซอยลาซาล 
เราเลยยินดีข้ามสะพานลอยไปหามัน ณ จุดที่มันบอก ปรากฎว่า มันขอดูเครื่องเราก็เลยเปิดเครื่องให้มันดู พอมันดูได้ไม่นาน มันก็ทำเป็นควักเงินออกจากกระเป๋าสะพายของมันแล้วก็เก็บเข้าไปเหมือนเดิม ทำเป็นควักมานับแล้วเก็บ เราก็บริสุทธิ์ใจยังไม่เอาตังค์กับมัน รอจนให้มันเช็คสภาพเครื่องจนพอใจ จนมันพอใจมันบอก OK เราเลยยื่นถุงให้มัน ยกกล่องพร้ออมใบเสร็จตามรูปภาพ

 ปรากฎว่า ระหว่างที่เรายื่น มันก็ยื่นเงินมา เรากำลังจะนับเงิน ระหว่างที่เราคลี่แบงค์ออกจากหนังยาง มันบิดมอเตอร์ไซด์หนีไปเลย (เลวมาก) เราดูเลขทะเบียนรถไม่ทัน เพราะตกใจ และทำอะไรไม่ถูกเลย เราพยายามจะมองหา แต่ไม่เห็นแล้วว่ามันขี่ไปทางไหน เรากำลังจะไปแจ้งความ จึงอยากมาบอกให้พ่อค้า แม่ค้า หรือคนขาย หลายๆคน รู้นะ มิจฉาชีพมันมาได้หลายรูปแบบจริงๆ  มิจฉาชีพ เป็นผู้ชาย ผอมผิวขาว มีนวดนิดหน่อย และใส่หมวกกันน็อคเต็มใบ แต่เอาหมวกขึ้นครึ่งใบที่หัว ไม่ได้ถอดออกหมด และคร่อมมอเตอร์ไซด์ไว้ตลอด ขี่มอเตอร์ไซด์ยี่ห้ออะไร ทะเบียนอะไร เราจำไม่ได้ เพราะตกใจมาก และ มืดด้วย  เบอร์มือถือของมัน 088-9319xxx (แต่เช็คใน Google ไม่พบอะไรเลย เหมือนซิม 1 บาท)  เราเคยขายให้ใครหลายๆ คน เจอหลายๆ คนที่มาซื้อนัดเจอแบบนี้ก็เยอะ แต่ไม่เคยเจอเลวๆ แบบนี้ เพราะปกติคนที่มาซื้อ บางทีมาไกล เราก็เห็นใจ เราเลยต้องยอมออกมาหาคนซื้อที่ปากซอยตามนัด แต่ก็ไม่เคยมีปัญหาแบบนี้ มาเจอไอ้เลวคนนี้รายแรก  ตอนที่เราคลี่แบงค์พัน ใบที่ 2 เราเห็นลายการ์ตูน เรารู้เลยว่าแบงค์กาโม่ เราเอามือไปคว้าด้านหลังมอเตอร์ไซด์ของมันแต่ไม่ทันเพราะมันบิดไปแล้ว เพราะตอนนั้นถนนโล่งมาก  เตือนภัยให้ทุกคนทราบนะ เราเอารูปมาลงไว้ ก็จะไปแจ้งความก็ไม่รู้ว่าจะได้คืนหรือไม่
จากเหตุการณ์ดังกล่าวมีเหล่าสมาชิกเข้ามาความเห็นที่ในมุมต่างๆ มากมาย ถือว่าเป็นอีกหนึ่งกรณีที่อยากให้อ่านและจำไว้เป็นประสบการณ์นะครับ!!
ที่มา: www.pantipmarket.com