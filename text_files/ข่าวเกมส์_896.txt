เกมส์ FIFA14
EA เปิดตัว FIFA 14 เกมส์ฟุตบอลภาคใหม่ที่แฟนบอลรอคอยกันแล้ว ซึ่งยังคงกำหนดลงเครื่องเกมส์ในยุคปัจจุบันอย่าง PS3, Xbox360 และ PC เหมือนเช่นเคย ยังไม่มีวี่แววว่าจะมีการนำไปลงเครื่องยุคใหม่อย่าง PS4 หรือ Xboxใหม่แต่อย่างใด และภาคนี้ทาง EA ยังคงเน้นให้ FIFA 14 เป็นเกมส์ฟุตบอลที่ยิ่งใหญ่สมจริงที่สุดในโลกด้วย ไม่ว่าจะเป็นเรื่องของลิขสิทธิ์ข้อมูลทีมต่างๆ หรือลิขสิทธิ์อื่นๆ รวมแล้วได้ลิขสิทธิ์ทีมฟุตบอลทั่วโลกกว่า 500 ทีมด้วยกันแล้ว รวมไปถึงระบบการเล่นแบบใหม่ที่จะทำให้ FIFA 14 ดูสมจริงมากขึ้น





ระบบใหม่อย่างแรกที่เกมส์ FIFA 14 นำเสนอคือระบบลูกยิงที่มีชื่อว่า Pure Shot เป็นระบบลูกยิงแบบใหม่ที่ใส่ระบบฟิสิกส์เข้าไป โดยแรงยิงที่ส่งผ่านไปยังลูกบอลจะคำนวนจากฟิสิกส์ ท่าการยิง การทรงตัวระหว่างยิืง และอื่นๆ ที่มีผลต่อการส่งแรงปะทะไปยังลูกบอล ทำให้ทุกครั้งที่ยิงจะดูสมจริงมากขึ้น
เกมส์ FIFA14
ไม่ใช่แค่เพียงตอนยิงเท่านั้น แต่ FIFA 14 ยังใส่ระบบฟิสิกส์ให้กับทุกการกระทำของลูกบอล เรียกว่าระบบ Real Ball Physics ไม่ว่าจะการส่งบอล แตะบอล ชิพบอล จะมีการส่งข้อมูลฟิสิกส์ไปยังลูกบอลทุกครั้ง ว่าโดนบอลแบบนี้แล้วลูกบอลจะมีแรงส่งออกไปในลักษณะใด ถ้าเตะเต็มข้อบอลก็จะแรง ถ้าแปก็จะเน้นความแม่นยำ ทำให้ดูสมจริงขึ้นอีกขั้น
ระบบที่สามเรียกว่าระบบ Protect The Ball เป็นระบบที่จะทำให้ฝ่ายบุกที่ครอบครองบอลมีการขัดขวาง ไม่ให้ฝ่ายป้องกันเข้ามาแย่งบอลไปได้ง่ายๆ ไม่ว่าจะเป็นตอนที่เลี้ยงบอลอยู่ หรือตอนที่กำลังรับลูกส่งจากเพื่อนร่วมทีมก็ตาม โดนฝ่ายครองบอลจะมีการใช้ร่างกายบังบอลไม่ให้ฝ่ายรับแย่งบอลได้ แบบเดียวกับฟุตบอลจริงๆนั่นเอง แต่ทั้งนี้ความสามารถในการบังบอลก็ขึ้นกับพลังกายและความสามารถนักเตะ
ระบบที่เพิ่มขึ้นอย่างที่สี่คือ Teammate Intelligence พูดง่ายๆก็คือเพิ่มความฉลาดให้กับ AI ทั้งของเพื่อนร่วมทีมและฝ่ายตรงข้าม แม้ว่าทาง EA จะเพิ่มความฉลาดให้ AI ในทุกๆภาค แต่ก็ยังไม่พ้นมีผู้เล่นบ่นว่า AI งี่เง่าอยู่ดี ต้องรอดูกันว่าภาคนี้จะฉลาดขึ้นแค่ไหน โดยบอกว่า AI จะรู้จักตามบอลมากขึ้น ตัดสินใจได้ว่าควรยืนตำแหน่งแบบไหน รวมถึงการเช็คไลน์ และการบีบโซน เป็นระบบใหม่ที่ส่งผลให้มีการแข่งกันที่มิดฟิลด์กลางสนามมากกว่าเดิม
ระบบใหม่อย่างสุดท้ายก็คือระบบการเลี้ยงบอลแบบใหม่ Sprint Dribble Turns ระบบนี้จะทำให้ผู้เลี้ยงบอลสามารถเลี้ยวเปลี่ยนทิศทางการเลี้ยงบอลได้อิสระตามต้องการ แต่ทิศทางที่เลี้ยวได้ จะขึ้นอยู่กับโมเมนตัมของผู้เลี้ยงบอลด้วย และระบบเลี้ยงบอลใหม่อีกอย่างก็คือ Variable Dribble Touches ที่ให้ผู้เลี้ยงบอลมีท่วงท่าการแตะบอลระหว่างเลี้ยง ในหลายๆรูปแบบ ขึ้นกับทักษะนักเตะ ซึ่งนักเตะเก่งๆจะมีทักษะการแตะบอลขณะเลี้ยงได้ดี ทำให้คอนโทรลบอลดีไปด้วย
เกมส์ FIFA14
สำหรับฟีเจอร์ระบบใหม่ๆในเรื่องของเกมเพลย์ก็หมดไปทั้งหมด 6 อย่างตามตัวหนังสือสีแดงข้างบน ส่วนฟีเจอร์อื่นๆที่ FIFA 14 เพิ่มมาอีกก็มี Global Scouting Network ระบบแมวมองแบบสมจริง ที่จะช่วยมองหานักเตะตามที่ผู้เล่นต้องการ ไม่ว่าจะเป็นนักเตะเยาวชนดาวรุ่ง และอื่นๆ โดยมีการนำระบบแมวมองนักเตะของจริงๆมาใช้ด้วย
นอกจากนี้ก็มีการปรับเปลี่ยนโหมดการเล่นบางอย่างดังนี้
• ปรับปรุงโหมดการเล่นบอดนิยมอย่าง FIFA Ultimate Team  • เพิ่มฟีเจอร์เกี่ยวการแชร์ไปโซเชี่ยลเน็ตเวิีร์ค ในโหมดการเล่นออนไลน์ เพื่อให้มีการแข่งกันมากขึ้น  • เพิ่มระบบบริการใหม่ๆสำหรับสมาชิก EA Sports Football Club  • ได้ลิขสิทธิ์ทีมฟุตบอลเป็นทางการจากทั่วโลกแล้วกว่า 500 ทีม
เกมส์ FIFA14
 
 
ข้อมูลอ้างอิงจาก

http://www.allgamesbeta.com/2013/04/fifa-14-first-screens.html
คลิปจาก IGN.com

 