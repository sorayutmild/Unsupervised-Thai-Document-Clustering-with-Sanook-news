 
Ragnarok Online 2
หลังจากที่เกม Ragnarok 2 : Legend of the second เปิดให้บริการในประเทศเกาหลีมาเป็นเวลา 1 ปี กับ 9 เดือน  จนถึงวันนี้พบว่ามียอดผู้เล่นที่น้อยลงและตัวเกมไม่ได้รับความสนใจเท่าที่ ควร ทาง Gravity ก็เลยออกมาตัดสินใจประกาศที่จะเตรียมปิดให้บริการเกม Ragnarok 2 ในประเทศเกาหลีใต้ลง ซึ่งกำหนดปิดให้บริการก็คือในวันที่ 23 ธันวาคม 2556 นี้
โดยทาง Gravity ได้ออกมาย้ำชัดว่า “การ ปิดในครั้งนี้จะไม่ส่งผลกระทบต่อเซิร์ฟเวอร์อื่น  ไม่ว่าจะเป็นในอเมริกาเหนือหรือเอเชียตะวันออกเฉียงใต้  และจะยังคงเดินหน้าพัฒนาคอนเท้นและอัพเดทอย่างต่อเนื่อง”
Ragnarok Online 2
ซึ่งในบ้านเราเอง Ragnarok 2 ถือว่าประสบความสำเร็จอย่างมากเลยทีเดียว  ด้วยยอดผู้เล่นที่ทะลุหนึ่งล้านไอดีไปแล้ว  แถมตัวเกมเองยังมีการเตรียมแผนอัพเดทไว้อีกเพียบ  ซึ่งทางทีมพัฒนาเองก็ยังคงพัฒนาเกมนี้ต่อไปเรื่อยๆ เช่นกัน  ดังนั้นการปิดในครั้งนี้จึงไม่ส่งผลกระทบแน่นอน แฟนๆ ในบ้านเราสบายใจกันได้
 