หลังจากที่เพิ่งมีภาพของ แพท-ณปภา ตันตระกูล ที่กระเตงลูกชาย น้องไปเรซซิ่ง ไปเจอกับพ่อแม่ของแฟนหนุ่มตำรวจ นาย-ร.ต.ต. ณภัทร ชัยประภา มาแล้วนั้น ล่าสุดก็มีภาพสุดอบอุ่นของทั้งสามคนมาให้เห็นกันอีก 
ซึ่งภาพนี้เป็นทางด้านของหนุ่มนาย ที่โพสต์ลงอินสตาแกรม เนื่องจากเป็นวันเกิดของตัวเองที่ปีนี้อายุครบ 28 ปี ซึ่งก็เป็นภาพสามคนกอดกันสุดอบอุ่น และข้อความของหนุ่มนาย ที่ขอของของขวัญวันเกิดจากแพทแบบสุดเรียบง่ายว่า "HBD18/01/37 28ขวบแล้วหรอเนี่ย มีสมาชิกเพิ่มมาอีก2คนค๊าบ แพทถามวันเกิดอยากได้อะไร ผมจะขอไม่ให้งอนเลยทั้งปี ต้องได้แล้วแหละ"
แต่ขนาดขอของง่ายๆ หนุ่ม นาย ยังดูแอบถอดใจ หลังจากที่เห็น แพท เข้ามาคอมเมนต์ว่า "มีความสุขมากกกก นะคะ" แล้วหนุ่มนายก็คอมเมนต์กลับว่า "@pat_napapa ไม่ตอบแสดงว่าได้แค่วันนี้วันเดียว ก็ยังดี555"
เอ็นดูความรักทำให้ยอมได้ทุกอย่างจริงๆ 

ภาพอบอุ่น "แพท ณปภา" เจอพ่อแม่ "นาย ณภัทร" แล้ว หลังเคลียร์ใจ

