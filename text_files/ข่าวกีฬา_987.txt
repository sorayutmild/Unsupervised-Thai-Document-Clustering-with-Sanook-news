
ฟุตบอล :  "สิงห์บลูส์" หืดจับรับโปรแกรมกลางสัปดาห์ เฉือนเอาชนะ "สิงห์ผงาด" ไปหวุดหวิด 2-1 โดยได้ประตูชัยจาก ลูกโหม่งของ บรานิสลาฟ อิวาโนวิช น.73 เก็บชัยเป็นนัดที่ 2 ติดต่อกันทำคะแนนรั้งจ่าฝูง ในศึกพรีเมียร์ลีก เมื่อ 21 ส.ค.ที่ผ่านมา
ฟุตบอลพรีเมียร์ลีก อังกฤษ นัดที่ 2 ของฤดูกาล 2013-14 แข่งขันคืนวันพุธที่ 21 สิงหาคม 2556 เป็นการพบกันระหว่าง "สิงโตน้ำเงินคราม" เชลซี ที่เอาชนะ ฮัลล์ ซิตี้ มาได้ในเกมแรก 2-0 เปิดสนาม สแตมฟอร์ด บริดจ์ รับการมาเยือนของ "สิงห์ผงาด" แอสตัน วิลล่า ที่คว้าชัยในเกมแรกเช่นกัน ด้วยการบุกเอาชนะ อาร์เซน่อล ถึงถิ่น 3-1เริ่มเกมมาได้เพียงแค่ 6 นาที เชลซี เจ้าถิ่นเล่นอย่างคึก ได้ประตูขึ้นนำทันที จากจังหวะที่ ออสการ์ จ่ายบอลทะลุช่องให้ เอแด็น อาซาร์ หลุดเข้าเขตโทษฝั่งซ้าย ก่อนเบี่ยงตัวยิงด้วยขวามุมแคบ แบรด กูซาน ปัดได้แต่ไปโดนตัว อันโตนิโอ ลูน่า กระเด้งเข้าประตูตัวเอง ให้ เชลซี นำก่อน 1-0น.10 ยังเป็น เชลซี ที่ได้บุกอยู่ข้างเดียวในช่วงต้นเกม ออสการ์ ตัดบอลได้ในแดนกลาง ก่อนง้างเท้าสับไก 25 หลา แต่บอลไหลเรียดหลุดกรอบออกไปน.19 แม้ว่าจะผ่อนเกมลงมาบ้างสำหรับ เชลซี แต่ยังหาโอกาสเข้าทำได้เรื่อยๆ เอแด็น อาซาร์ ขึ้นเกมทางฝั่งซ้าย ก่อนจ่ายยัดเข้าในให้ ออสการ์ แต่งบอลยิงด้วยขวา 25 หลา แต่ไม่ตรงกรอบน.20 จังหวะหวาดเสียวครั้งแรกในเกมนี้ของ วิลล่า มาจากที่ได้ฟรีคิกทางฝั่งซ้าย ฟาเบียน เดลฟ์ ชิงเล่นเร็วจ่ายให้ อันโตนิโอ ลูน่า เปิดจากฝั่งว้ายข้ามมาที่เสาสองให้ อันเดรียส ไวมันน์ ได้โหม่ง แต่ไปติดบล็อก แอชลี่ย์ โคลน.35 เกมที่เอื่อยๆ อยู่พักใหญ่ ก่อนที่ เชลซี จะมีโอกาสลุ้นอีกครั้ง ออสการ์ ขึ้นเกมทางฝั่งขวา ก่อนลากบอลตัดเข้ากลางแล้วยิงด้วยซ้ายทันที บอลไหลเรียดหลุดเสาแรกออกไปนิดเดียวน.43 ทีม "สิงห์ผงาด" จำต้องเปลี่ยนผู้เล่นกะทันหัน เมื่อ เคียแรน คล้าร์ก ได้รับบาดเจ็บศีรษะแตกจากจังหวะสกัดจังหวะยิง แล้วไปโดนปุ่มสตั๊ดของ เดมบา บา ต้องส่ง ยอเรส โอโคเร่ กองหลังตัวใหม่ลงสนามแทนช่วงทดเวลาบาดเจ็บนาทีที่ 3 ของครึ่งแรก กองเชียร์เจ้าถิ่นต้องช็อก เมื่อ วิลล่า ตีเสมอได้เป็น 1-1 อักบอนลาฮอร์ ขึ้นเกมรุกทางฝั่งซ้ายปาดเรียดเข้าเขตโทษให้ เบนเตเก้ จับบอลด้วยขวาแล้วยิงด้วยซ้ายทันที บอลเบียดเสาแรกเข้าไปชนิดที่ ปีเตอร์ เช็ก พุ่งรับไม่ทัน แล้วจบครึ่งแรกด้วยสกอร์นี้ครึ่งหลังยังไม่มีทีมใดเปลี่ยนแปลงตัวผู้เล่นเพิ่มเติม เกมล่วงเลยถึงนาที 60 อิวาโนวิช ทุ่มไกลจากฝั่งขวาเข้าเขตโทษ เดมบา บา แตะบอลคืนหลังให้ เอแด็น อาซาร์ ได้แปด้วยขวาแต่โดนไม่ดี บอลหลุดกรอบไปน.61 วิลล่า ได้โอกาสเปิดเกมรุกตอบโต้ขึ้นมาบ้าง มีโอกาสลุ้นประตู เมื่อ แม็ทธิว โลว์ตัน ขึ้นเกมทางฝั่งขวา จ่ายบอลยัดเข้ากลาง เบนเตเก้ วิ่งข้ามหลอกบอลเลยไปถึง อักบอนลาฮอร์ วิ่งเข้ามากดด้วยขวา 19 หลา บอลโด่งข้ามคานไปนิดเดียวน.63 เกมเปิดแลกกันต่อเนื่อง วิลล่า เกือบเจาะตาข่ายเจ้าถิ่นได้ จากจังหวะที่ เบนเตเก้ ตักบอลข้ามแนวรับ เชลซี จากฝั่งซ้ายให้กับ อันเดรียส ไวมันน์ วิ่งมาแปด้วยขวามุมแคบเน้นๆ แต่ ปีเตอร์ เช็ก ซูเปอร์เซฟปัดทิ้งออกหลังไปได้น.65 เกมรุกค่อนข้างอึดอัด เชลซี เปลี่ยนผู้เล่นทีเดียว 2 คนรวด ส่ง อังเดร ชูร์เล่ กับ โรเมลู ลูกากู ลงสนามแทน ฆวน มาต้า และ เดมบา บาน.73 กองเชียร์ "สิงห์บลูส์" ได้เฮลั่นสนาม เมื่อเจ้าถิ่นมาได้ประตูพลิกนำ 2-1 จากลูกฟรีคิกทางกรอบเขตโทษฝั่งขวา แฟร้งค์ แลมพาร์ด เปิดโค้งเข้าเขตโทษ แล้วเป็น อิวาโนวิช โถมตัวขึ้นโหม่งเต็มๆ บอลกระดอนพื้นเข้าประตูไปอย่างเฉียบขาดน.78 หลังได้ประตูนำ เชลซี เล่นสบายขึ้นกว่าเดิม มีโอกาสลุ้นประตูอีกครั้ง โรเมลู ลูกากู ตัวสำรอง หาจังหวะพลิกยิงด้วยขวาในเขตโทษ แต่บอลพุ่งเข้าข้างตาข่ายน.86 วิลล่า เกือบได้ประตูตีเสมอในช่วงท้ายเกม เบนเตเก้ โหม่งชงต่อให้กับ อันเดรียส ไวมันน์ วิ่งมาแปด้วยขวาเน้นๆ ในเขตโทษ แต่ ปีเตอร์ เช็ก ยังล้มตัวสกัดบอลด้วยขา ทิ้งออกไปได้จบเกม 90 นาที เชลซี เฉือนเอาชนะ แอสตัว วิลล่า ไปหวุดหวิด 2-1 เก็บชัย 2 เกมรวด รั้งจ่าฝูงศึกพรีเมียร์ลีกรายชื่อผู้เล่น เชลซีปีเตอร์ เช็ก - บรานิสลาฟ อิวาโนวิช, แกรี่ เคฮิลล์, จอร์น เทอร์รี่, แอชลี่ย์ โคล - รามิเรส, แฟร้งค์ แลมพาร์ด - ฆวน มาต้า (อังเดร ชูร์เล่ น.65), ออสการ์ (มาร์โก ฟาน กิงเคล น.84), เอแด็น อาซาร์ - เดมบา บา (โรเมลู ลูกากู น.65)สำรองไม่ได้ใช้มาร์ค ชวาร์เซอร์ - เซซาร์ อัซปิลิกวยต้า, จอห์น โอบิ มิเกล, เควิน เดอ บรอยน์รายชื่อผู้เล่น แอสตัน วิลล่าแบรด กูซาน - แม็ทธิว โลว์ตัน, รอน ฟลาร์, เคียแรน คล้าร์ก (ยอเรส โอโคเร่ น.43), อันโตนิโอ ลูน่า - คาริม เอล อาห์มาดี้ (อเล็กซานดาร์ โตเนฟ น.82), แอชลี่ย์ เวสต์วู้ด, ฟาเบียน เดลฟ์, อันเดรียส ไวมันน์ - คริสติย็อง เบนเตเก้, กาเบรียล อักบอนลาฮอร์สำรองไม่ได้ใช้เจด สเตียร์ - โจ เบนเน็ตต์, เลอันโดร บาคูน่า, นิคลาส เฮเลนิอุส, ยาโคบา ซิลล่าผู้ตัดสิน : เควิน เฟรนด์