(8 ก.พ. 63) เพจเฟชบุ๊ก Korat Next Step โพสต์รายงานสถานการณ์ว่า "#ข่าวด่วน #ไล่ยิงคนกลางถนน เตือนภัยเขตเมืองโคราช!! เหตุไล่ยิง #คนร้ายใช้อาวุธสงคราม #ล้อมปิดเทอร์มินอล21โคราช เตือนภัย ผู้ร้ายใช้อาวุธปืนไล่ยิงประชาชน เบื้องต้นมีผู้เสียชีวิต 2 รายและบาดเจ็บ ในเขต สภโพธิ์กลาง และมาก่อเหตุต่อเนื่องในเขตเมือง/หัวทะเล ตร. และประชาชนได้รับบาดเจ็บ"
เบื้องต้นพบว่า เกิดเหตุคนร้ายใช้อาวุธปืนไล่อาวุธปืนไล่กราดยิงชาวบ้าน เบื้องต้นมีผู้เสียชีวิตเป็นทหาร 2 ราย และหญิงสูงวัย 1 ราบ เหตุเกิดในเขต สภ.โพธิ์กลาง และยังก่อเหตุต่อเนื่องในเขตเมืองหัวทะเล ก่อนขับรถฮัมวี่หนีเข้าไปในห้างเทอร์มินอล 21 ในตัวเมืองโคราช มีผู้ได้รับบาดเจ็บจำนวนมากขณะนี้เจ้าหน้าที่กำลังปิดล้อมไล่ล่าตัว
จากการสอบสวนเบื้องต้นทราบว่า ผู้ก่อเหตุเป็นทหารยศสิบโท และโพสต์เฟซบุ๊กเมื่อ 6 ชั่วโมงที่แล้วว่า "ร่ำรวยจากการโกง การเอาเปรียบคนอื่น มันคิดว่ามันจะเอาเงินไปใช้ในนรกได้รึไง" ก่อนออกมาก่อเหตุสุดสะเทือนขวัญดังกล่าว
