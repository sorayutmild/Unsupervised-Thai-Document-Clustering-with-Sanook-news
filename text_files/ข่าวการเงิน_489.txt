ประเทศไทยนั้นขึ้นชื่อว่าเป็นประเทศที่มีอาหารหลากหลายชนิด วันนี้เราจะพาไปส่อง 10 ร้านอาหารข้างทางที่ขึ้นชื่อว่าอร่อยขั้นเทพ! ใครยังไม่เคยได้ลิ้มลองถือว่าน่าเสียดาย ถ้าคุณได้อ่านจบแล้วคงต้องคว้ากระเป๋าตังค์แล้วออกเดินทางโดยเร็วเลยล่ะ
 
ขอบคุณรูปจาก http://www.tnews.co.th/html/content/101581/10. ก๋วยเตี๋ยวเรือลุงน้ำ
ใครที่อยู่แถวๆ ปากเกร็ด จ.นนทบุรี คงจะรู้จักร้านนี้เป็นอย่างดี เพราะขึ้นชื่อในเรื่องของก๋วยเตี๋ยวเรือเป็นที่สุด ด้วยความที่น้ำซุปกลมกล่อม เข้มข้น ตัวหมูก็นุ่ม ลูกชิ้นหมูที่เหมือนจะไม่ได้ผสมแป้งทำให้รสชาติที่ออกมาลงตัวแทบจะไม่ต้องปรุงเลย  

ขอบคุณรูปจาก http://drink.edtguide.com/337912_yaowarat-bread9. ขนมปังเจ้าอร่อยเด็ด เยาวราช
ดังไม่ดังก็ไม่รู้ แต่มีคนมาต่อคิวรอยาวทุกวันตั้งแต่ร้านยังไม่เปิด ที่นี่เอาใจคนรักขนมปังมากจึงมีให้เลือกถึง 3 แบบ คือ แบบเนยนิ่ม แบบเนยกรอบ และแบบกรอบนอกนุ่มใน ด้วยการใช้เตาถ่านปิ้งให้หอม ใครชอบรสไหนก็เลือกเอาได้ รับรองว่าจะไม่ผิดหวังสักรส  

ขอบคุณรูปจาก http://www.aroiclub.com8. ข้าวเสียโป
ร้านเล็กๆ ที่อยู่ในซอยเจริญกรุง 19 เปิดขายให้คนแถวนั้นได้ลิ้มรสมากว่า 50 ปีแล้ว แต่ความอร่อยก็ยังไม่ตก ทั้งข้าวหมูแดง หมูกรอบ หรือเป็ดย่างอาหารจานเด็ดที่ใครได้มากินต้องติดใจ แต่ต้องเสี่ยงดวงเรื่องที่นั่งกันสักนิด ก็ที่นี่มีขาประจำมากินอย่างไม่ขาดสาย 
 
ขอบคุณรูปจาก http://www.wongnai.com/restaurants/120865Gk7. บัวลอยพี่เง็ก (เจ้าเก่า)
บัวลอยขนมที่หากินอร่อยได้ยาก แต่ร้านนี้คงอร่อยมากจนต้องจำกัดว่าขายวันละ 100 คิวต่อวันเท่านั้น บัตรคิวก็แจกกันตั้งแต่ร้านยังไม่เปิด ความอร่อยไม่ต้องพูดถึง เพราะแป้งก็นวดจนได้ที่ สีที่ใช้ก็เป็นสีจากธรรมชาติ น้ำกะทิเข้มข้นหวานมัน เมื่อใส่ไข่ลงไปความอร่อยที่ได้ก็ยิ่งเพิ่มขึ้น ทำเอาน้ำลายไหลเลยทีเดียว  

ขอบคุณรูปจาก http://eat.edtguide.com/6. ครัวพรละมัย
อีกหนึ่งร้านดังจาดเยาวราชที่รับรองได้ว่าเป็นมากกว่าร้านริมทางแน่นอน ร้านนี้สังเกตได้ง่ายๆ เพราะไปเมื่อไหร่คนก็เต็มร้านอยู่ทุกที ด้วยความที่ร้านนี้ใช้วัตถุดิบอย่างดี จึงไม่แปลกที่อาหารจะอร่อยและมีคุณภาพ ที่สำคัญราคาก็ไม่แพง!! ใครที่อยากไปลองชิมก็ต้องรีบหน่อยก่อนที่ของจะหมดและร้านจะปิด  

ขอบคุณรูปจาก http://www.zodio.com/th/business/detail/5. ไก่ทอดป้าต้อย
ใครที่อยู่แถวๆ มหาลัยรังสิตคงจะคุ้นเคยกับร้านนี้ดี ที่ขายของทอดนานาชนิด แต่ที่ขายดีที่สุดต้องเป็นไก่ทอดที่สุดแสนจะกรอบ ยิ่งกินร้อนๆ กับข้าวเหนียวยิ่งอร่อย และเฟรนช์ฟรายปูอัดทอด ที่มาทีไรต้องมีติดไม้ติดมือกลับบ้านกันทุกคน ใครอยากไปลองก็รีบๆ ไปก่อนที่เด็ก ม.รังสิต จะเหมาไปหมดซะก่อน  

ขอบคุณรูปจาก http://topicstock.pantip.com/food/topicstock/2011/11/D11322756/D11322756.html4. เครปป้าพรพิมล
หรือที่หลายๆ คนรู้จักกันในนามของ "เครปป้าเฉื่อย" "เครปชาติหน้า" ที่ว่ากันว่ากว่าจะได้กินก็รอนานมาก!!! เพราะป้าแกจะค่อยๆ ละเมียดละไมทำที่ละขั้นตอนตั้งแต่เดินไปหยิบของ เทแป้งเครป จัดแจงตกแต่งหน้าเครป (ที่สุดท้ายก็พับ) แต่เชื่อว่าทุกคนก็พร้อมจะรอ เพราะมันคุ้มค่าจริงๆ!!  

ขอบคุณรูปจาก http://board.postjung.com/581813.html3. ยำแหนม – ข้าวทอด พี่อ้อ
ร้านนี้อยู่ริมถนนข้างศรีย่านซอย 1 ใกล้ตลาดสดศรีย่าน ที่กว่าจะได้กินต้องหยิบบัตรคิว แต่คนก็ต้องยอม เพราะสูตรนี้เป็นสูตรลับเฉพาะมานานกว่า 20 ปีแล้ว ข้างของที่นี่จึงกรอบ หอมอร่อย รสแซบถูกปากยิ่งนัก  

ขอบคุณรูปจาก http://www.dailynews.co.th/Content/Article/172140/2. ร้านบะหมี่ กุยช่ายปู
ร้านบะหมี่รถเข็นในซอยศรีธรรมาธิราช ขายด้านข้างตึกธนาคารสแตนดาร์ดชาร์เตอร์ด ที่ถามใครแถวนั้นก็ต้องรู้จัก ใครที่ชอบกินบะหมี่ต้องห้ามพลาดร้านนี้ เพราะน้ำซุปอร่อยถึงใจ เส้นบะหมี่ก็เหนี่ยวนุ่ม ที่สำคัญยังมีเนื้อปูหวานๆ มาโรยหน้า ปิดท้ายด้วยกุยช่ายที่เป็นเอกลักษณ์ของร้านที่เข้ากันได้ดียิ่งนัก  

ขอบคุณรูปจาก http://www.wongnai.com/reviews/ff19d9121af1497c8fb65a1e1b7c86c61. หมูปลาร้า
ร้านที่ให้บรรยากาศของ "Street Food" สุดๆ เพราะเป็นร้านรถเข็นและต้องนั่งเสื่อกินกันเลยทีเดียว!! ซึ่งขายประจำอยู่ที่สี่แยกคอกวัวทุกวันจนคนแถวนั้นจำได้ ใครที่อยากไปลองบรรยากาศนั่งกินหมูปิ้ง กับน้ำพริกปลาร้ารสแซบ พร้อมกับข้าวเหนียวร้อนๆ ในราคาประหยัดก็ไปลองกันได้ และคุณจะติดใจ  เนื้อหาจาก
