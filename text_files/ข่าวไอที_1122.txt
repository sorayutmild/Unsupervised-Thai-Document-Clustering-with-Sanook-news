ในที่สุดซัมซุงไทยก็ไม่ปล่อยให้เราๆ ต้องรอ Samsung  Galaxy A5 กันนานเพราะล่าสุดเมื่อค่ำคืนที่ผ่านมานั้น Samsung  Galaxy A5 ได้เดินทางมาเปิดตัวในเมืองไทยอย่างเป็นทางการแล้ว

Samsung  Galaxy A5 เป็นหนึ่งใน 3 ของสมาร์ทโฟนในตระกูล Samsung Galaxy A Series ซึ่งประกอบไปด้วย  Galaxy A3, Galaxy A5 และ Galaxy A7
สำหรับบ้านเรานำ Galaxy A5 เข้ามาจำหน่ายก่อนเป็นรุ่นแรก และมีแผนจะนำ Galaxy A7 เข้ามาวางจำหน่ายในอนาคต ส่วน Galaxy A3 นั้นหลังจากได้สอบถามผู้บริหารของ ซัมซุง ไทยแล้วได้คำตอบว่าจะไม่นำเข้ามาจำหน่ายครับ!!

สเปคเบื้องต้นของ Samsung Galaxy A5
- หน้าจอขนาด 5 นิ้ว แบบ Super AMOLED ความละเอียด 720 x 1280 พิกเซล - หน่วยประมวลผลแบบ Quad-Core Processor ความเร็ว 1.2 GHz - RAM 2 GB - หน่วยความจำภายในขนาด 16 GB รองรับ microSD Card สูงสุด 64 GB - กล้องด้านหน้า ความละเอียด 5 ล้านพิกเซล - กล้องด้านหลัง ความละเอียด 13 ล้านพิกเซล พร้อม LED Flash - รองรับ 4G LTE - รัน Android 4.4 KitKat - แบตเตอรี่ขนาด 2300 mAh
สำหรับ Galaxy A5 ทางซัมชุงเค้าเน้นจุดเด่นที่ตัวเครื่องเป็นโลหะทั้งหมด ฝาหลังเป็นแบบ Unibody พูดง่ายๆ นั้นคือเป็นการประกอบทั้งเครื่องเป็นชิ้นเดียวกันหมด ส่วนของน้ำหนักเบา และตัวเครื่องที่เรียกได้ว่าบางแค่ 6.7 มม. พร้อมกล้องหน้าความละเอียด 5 ล้านพิกเซล เน้นถ่ายภาพ Selfie โดยเฉพาะ

ต่อมาเป็นเรื่องของกล้องที่เรียกได้ว่าเป็นอีกหนึ่งจุดเด่นของ Samsung  Galaxy A5 เพราะกล้องหน้ามีความละเอียดสูงถึง 5 ล้านพิกเซล ถูกใจคนรักการ selfie แน่นนอน
ส่วนกล้องหลังมีความละเอียดอยู่ที่  13 ล้านพิกเซลครับ อย่างที่บอกไว้ตอนต้นว่ากล้องเป็นอีกจุดเด่นของรุ่นนี้ นั้นหมายความว่าฟีเจอร์เด่นๆ ในเรื่องการถ่ายภาพนั้นย่อมถูกอัดมาครบแน่นอน

ไม่ว่าจะเป็นฟังก์ชั่น Palm selfie ยกมือแทนการกดชัตเตอร์ ที่ช่วยอำนวยความสะดวกขณะถ่ายภาพ
ฟังก์ชั่น Beautifying Effect แต่งภาพสวยสำหรับสาวๆ เป็นการปรับหน้าเนียนพร้อมกัน 3 คน เนียน + ผอม อยากหน้าเรียว ตาโต แค่ไหนก็สามารถทำได้ในขั้นตอนเดียว!!

และอีกหนึ่งจุดเด่นนั้นคือฟังก์ชั่น Rear Cam Selfie ฟังก์ชั่นกำหนดจุดสำหรับถ่ายกล้องหลัง ทำให้มั่นใจได้ว่าคราวหน้าหากใช้กล้องหลังถ่ายภาพ ยังไงภาพที่ออกมาก็จะไม่ตกเฟรม หัวขาด ปากเบี้ยวแน่นอนครับ

นอกจากนี้นั้นฟังก์ชั่นเก่าๆ ที่เรารู้จักกันดีอย่าง Voice Selfie และ Wide Selfie ทีมีใน Samsung Galaxy Note 4 ก็มีใน Galaxy A5 เช่นกัน

อ่อ...อีกเรื่องที่ยังไม่ได้พูดถึงนั้นคือ New interface & Ringtone ในส่วนของธีมมือถือที่ถูกปรับให้มีความแปลกใหม่ ขจัดปัญหาความน่าเบื่อ ช้ำซากออกไป เบื้องต้น New interface & Ringtone นั้นมีธีมให้เลือกใช้งานทั้งหมด 5 แบบและจะเพิ่มขึ้นอีกในอนาคต
ไหนๆ ก็ได้ทดลองจับเป็นคนแรกๆ ของเมืองไทยแล้วก็ขอพรีวิว  Samsung Galaxy A5 กันนิดหน่อยละกันครับ

ด้านหน้าของ  Samsung Galaxy A5 มองยังไงก็เหมือนฝาแฝด Samsung Galaxy Alpha ครับ

ด้านหลังของ Galaxy A5 นั้นอย่างที่เคยบอกไว้ข้างต้นว่าถูกออกแบบมาแบบ Unibody และเป็นโลหะทั้งหมด

แม้จะเป็นแบบ Unibody แต่ก็มีช่องของซิมการ์ด และช่องเพิ่มหน่วยความจำอยู่ด้านข้าง

ตัวเครื่องด้านซ้ายไม่มีอะไรมาก มีปุ่มในการปรับเสียง ขึ้น-ลง เท่านั้นครับ

ด้านบนของตัวเครื่อง

ด้านล่างของตัวเครื่องประกอบด้วย ไมโครโฟนตัวหลักสำหรับสนทนา ช่องหูฟังขนาดมาตรฐาน และพอร์ต microUSB สำหรับชาร์จแบตเตอรี่ หรือเชื่อมต่อกับคอมพิวเตอร์


ประกบคู่กับ iPhone 6Plus หน่อยเป็นไงบางกว่าเห็นๆ

ด้านบนของหน้าจอแสดงผล ประกอบด้วย ลำโพงสำหรับสนทนา, เซ็นเซอร์ต่างๆ และกล้องด้านหน้า ความละเอียด 5 ล้านพิกเซล พร้อมรูรับแสง

กล้องด้านหลังความละเอียด 13 ล้านพิกเซล พร้อมไฟแฟลชแบบ LED และลำโพงเสียง

ทั้งหมดนี้เป็นเพียงการพรีวิวแบบง่ายๆ จากการได้ลองเล่นไม่เกิน 30 นาที หากอยากอ่านแบบจัดเต็ม รออีกสักพัก หากได้เครื่องมาทดลองเล่นอีกครั้งทางทีมงาน Sanook! Hitec สัญญาว่าคราวหน้าจัดเต็มแน่นอนครับ เบื้องต้นทีมงานขอเคาะคะแนนความพอใจของ Samsung  Galaxy A5 ที่ 8.5 คะแนนครับ
เรียกได้ว่า มาความหรูหรา และแข็งแกร่งในหนึ่งเดียว สำหรับราคานั้นทางผู้เขียนได้สอบถามแล้วทางผู้บริหารทางซัมชุงบอกเพียงว่า จะอยู่ที่ประมาณ 1 หมื่นกลางๆ หากให้ผู้เขียนเดาดูก็น่าจะประมาณ 14,xxx บาท 
ส่วนวันวางจำหน่ายนั้นจะเปิดให้เป็นเจ้าของกันในเดือน มกราคม (ต้นปีหน้านั้นเอง) ส่วนของสีนั้นในเมืองไทยมีจำหน่ายทั้งหมด 3 สีได้แก่ สีดำ (Midnight Black), สีขาว (Pearl White) และสีทองแชมเปญ (Champagne Gold) สำหรับช่วงแรกๆ นั้นจะมีเพียงแค่สีดำ (Midnight Black) และ สีขาว (Pearl White) เท่านั้นส่วนสีทองแชมเปญจะเข้ามาทีหลังครับ