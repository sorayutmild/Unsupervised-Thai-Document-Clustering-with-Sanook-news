
สละโสดไปเรียบร้อยแล้วสำหรับผู้ประกาศข่าวสาว จอมขวัญ หลาวเพ็ชร์  ที่ถือฤกษ์ดีควงแขนแฟนหนุ่ม เมธัส อนุวัตรอุดม เข้าพิธีวิวาห์ ณ โรงแรมอนันตรา สยาม กรุงเทพฯ ซึ่งในวันนี้ต้องบอกเลยว่าผู้ประกาศสาวที่ทุกคนคุ้นหน้าคุ้นตา สวยแปลกตาไปกว่าทุกวัน จากสาวเก่งมั่นใจกลายเป็นเจ้าสาวที่สวยหวานสุดๆ
สำหรับเจ้าบ่าว เมธัส อนุวัตรอุดม เป็นนักวิชาการสำนักสันติวิธีและธรรมาภิบาล สถาบันพระปกเกล้า ซึ่งทั้งคู่พบกันครั้งแรกตอนที่ฝ่ายชายไปออกรายการของฝ่ายหญิง ก่อนจะได้พูดคุยและศึกษาดูใจกันเรื่อยมา
โดยในงานมีครอบครัวของเจ้าบ่าวเจ้าสาว รวมถึงเพื่อนๆ ในวงการข่าวไปร่วมแสดงความยินดีกับทั้งคู่มากมาย