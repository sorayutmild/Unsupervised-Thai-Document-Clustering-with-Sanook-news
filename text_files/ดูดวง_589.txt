วิธีบูชาพญาครุฑและพญานาคเพื่อเสริมให้ชีวิตปัง ทั้งเรื่องชื่อเสียง อำนาจบารมี การงาน ความรัก การเงิน
วันนี้ 2 นักพยากรณ์สาวสุดสวย หมอฝ้าย The Magic Queen และคุณเบลล์ ญาณบารมี จะมาแนะนำการบูชาพญาครุฑและพญานาคอย่างถูกต้องและเคล็ดลับในการสักการะขอพรยังไงให้ปัง ลองมาดูกันคะ

วิธีบูชาองค์พญาครุฑอย่างถูกต้อง
เมื่อได้รับองค์พญาครุฑแบบบูชามาใหม่ๆให้อัญเชิญเข้าในอาคารบ้านเรือนภายในเที่ยงวัน การบูชาให้ทำดังนี้
- ทำการจุดธูปบอกกล่าวแด่เจ้าที่เจ้าทางหรือตี่จูเอี๊ย ( ใช้ธูป ๕ ดอก ) เพื่อเป็นการขออนุญาตนำองค์พญาครุฑมาประทับ ณ สถานที่แห่งนั้น
- จัดเครื่องบวงสรวงรับด้วยการจุดธูปครั้งแรก ๙ ดอก จุดเทียน ๑ คู่ พวงมาลัย ๑ พวง ผลไม้ ๑ หรือ ๓ อย่าง ถั่วหรืองา ๑ ถ้วย น้ำเปล่า ๑ แก้ว ( งดถวายของคาว บุหรี่ เหล้า ) สามารถวางรวมอยู่กับหิ้งพระได้โดยไว้ชั้นล่างสุด
- ถ้าเดิมทีหิ้งของท่านบูชาพญานาคอยู่แล้ว ก็ให้วางชั้นเดียวกันได้ โดยไม่ต้องกลัวอาถรรพ์ใดๆทั้งสิ้น เพราะพญาครุฑกับพญานาคยุติสงครามกันมานานแล้ว สามารถวางบูชาร่วมกับองค์พระพิฆเนศได้ไม่มีปัญหา แล้ว
- ทำการสวดอัญเชิญสรรเสริญองค์พญาครุฑด้วยบทสวดนี้
ตั้งนะโม ๓ จบ
"คะรุปิจะ กิติมันตัง มะ อะ อุ โอมพญาครุฑ รุจ รุจ แล้วรวย นะได้เงิน นะได้ทอง นะเจริญ นะมั่นคง นะได้ทรัพย์ นะเมตตา"
"อิติปิโสภะคะวาพระพุทธเจ้าสั่งมา พญาครุฑล้างอาถรรพณ์ อิติคงเนื้อ อิติคงหนัง พญาครุฑยันติ อภิปูยาจามิ. พญาครุฑจะผุด มนุษย์จะเกิด พุทธังแคล้วคลาด ธัมมังแคล้วคลาด สังฆังแคล้วคลาด องค์พระพุทธเจ้าย่างบาท นะปัจจะโยโหนตุ"

วิธีบูชาองค์พญานาคอย่างถูกต้อง
พญานาคราชนั้นสามารถประทานให้ลูกหลานได้ทุกอย่าง ยกเว้นแต่เรื่องของความรักที่ท่านไม่สามารถยุ่งกับเมืองมนุษย์ได้ ทุกอย่างนั้นขึ้นกับบารมีของแต่ละคนเอง ลูกหลานพญานาคราชนั้นส่วนใหญ่จะติดวิบากกรรมในเรื่องของความรัก รักสามเศร้า เสน่ห์หาเกินห้ามใจ เพราะพญานาคนั้นถ้าได้รักใครรักจริง จะรักข้ามภพข้ามชาติ รักตามติดตรึงใจ แต่มักมีพญานาคองค์อื่นมาพัวพัน บางครั้งจึงทำให้สายพญานาคอาจดูลุคเป็นคนเจ้าชู้ เจ้าเสน่ห์ได้
สิ่งที่ควรถวายไม่วุ่นวายนัก เพียงถวายน้ำเปล่าอย่าได้ขาด รวมถึงดอกไม้หอม เช่น มะลิ หรือ ดาวเรือง เพราะองค์ท่านจะโปรดมาก จะมีบางองค์ที่ชอบดอกบัวหรือจำปา ต่างกันไป
ถึงแม้เรื่องการขอความรักให้สมหวัง อาจไม่ใช่ทางขององค์พญานาคราชโดยตรง ก็อย่าเพิ่งท้อไป ท่านยังประทานทรัพย์สินโชคลาภ ขจัดความอัปมงคลจากที่อยู่อาศัยให้ลูกหลานอยู่เสมอ ครั้งนี้จึงขอนำคาถาบูชาพญานาค 9 ตระกูลมาฝากกัน
ตั้งนะโม ๓ จบ แล้วกล่าว "อะ มุ หะ กะ สุ ภุ นะ ยะ คะ"
คาถาบูชาพญานาคราช (เน้นขอโชคลาภ) อะระหัง พุทโธ นะโมพุทธายะ นาคี นาคะ ลาโภ ลาภะ โภคา โภคะ นะมามิหัง ประสิทธิมัง นะโมพุทธายะ มะอะอุ อย่าลืมหมั่นสวดมนต์ ปฎิบัติธรรมกันเยอะๆนะคะ
ติดตามข่าวสารและจองคิวดูดวงกับนักพยากรณ์สุดแม่นได้ที่ FB: horosociety  ,  Line: @horosociety