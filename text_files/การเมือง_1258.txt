(23 ม.ค.) ผู้สื่อข่าวรายงานว่าบรรยากาศการเดินขบวนชัตดาวน์กรุงเทพของกลุ่มกปปส.ในวันนี้ นายสุเทพ เทือกสุบรรณ นำมวลชนเวทีอโศกออกเดินรณรงค์เรียกร้องให้ประชาชนร่วมปิดกรุงเทพฯ โดยใช้เส้นทางสุขุมวิท-หลังสวน-วิทยุ-เพลินจิตกลับเวทีอโศก โดยมีประชาชนยืนรอรับขบวนกปปส.เต็มสองข้างทาง ซึ่งทวิตเตอร์ @kowit_js รายงานว่า เมื่อเวลา 15.08 น. ขบวนของนายสุเทพกำลังผ่านหน้า ร.ร. มาแตร์เดอี ถนนหลังสวน ซึ่งมีนักแสดงชื่อดัง กิ๊ก สุวัจนี ไชยมุสิก พาลูกๆมายืนรอรับขบวนของนายสุเทพด้วย
ทั้งนี้ บรรยากาศบริเวณหน้าร.ร.มาแตร์เดอี เป็นไปด้วยความคึกคัก มีประชาชนมารอให้กำลังใจ และมอบเงินให้นายสุเทพจำนวนมาก
ภาพประกอบจากทวิตเตอร์ @kowit_js ,อินสตาแกรม @tannichaa