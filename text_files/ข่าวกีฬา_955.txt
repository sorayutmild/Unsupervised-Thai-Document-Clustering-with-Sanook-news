"เอฟ นครนายก" เทพไชยา อุ่นหนู นักสนุกเกอร์ขวัญใจชาวไทย ทำแม็กซิมั่มเบรคได้สำเร็จ ในการแข่งขันสนุกเกอร์สะสมคะแนน รายการ พอลฮันเตอร์ คลาสสิค 2016 รอบ 32 คนสุดท้าย ที่ประเทศเยอรมันโดยเกมดังกล่าว นักสนุกเกอร์ขวัญใจชาวไทย สามารถกด 147 แต้ม ในเฟรมที่ 2 ก่อนเป็นฝ่ายไล่ต้อน เคิร์ท มาฟลิน จากนอร์เวย์ ไปแบบไม่ยากเย็น 4-1 เฟรม ทะลุเข้าสู่รอบ 16 คนสุดท้าย ไปพบกับ มาร์ค อัลเลน นักแม่นคิวชาวไอร์แลนด์เหนือซึ่งการทำ แม็กซิมั่มเบรค ในครั้งนี้ถือเป็นครั้งแรกในเวทีระดับโลกของเจ้าตัว หลังก่อนหน้านี้ต้องพบกับความผิดหวังด้วยการพลาดดำในลูกสุดท้ายถึงสองครั้ง ในรายการ ยูเค แชมเปี้ยนชิพ และ รายการ เวิลด์ แชมเปียนชิพ 2016 นอกจากนี้นักสอยคิววัย 31 ปี ยังคว้าเงินรางวัล 40,000 ปอนด์ คิดเป็นเงินไทยประมาณ 2 ล้านบาท จากการทำแม็กซิมั่มเบรคในครั้งนี้

คลิปจาก : SangSom 6 Red

คลิปจาก : World Snooker Official 