กรมการขนส่งทางบกปล่อยแอปพลิเคชันจองคิวต่อใบขับขี่ออนไลน์ ล่วงหน้า ผ่าน DLT Smart Queue สามารถจองคิวรับบริการล่วงหน้าได้มากกว่า 1 เดือน
     DLT Smart Queue เวอร์ชั่นใหม่ล่าสุด มีฟีเจอร์ให้บริการ 3 รูปแบบ ได้แก่ " จองคิว " สามารถจองคิวล่วงหน้าแบบระบุช่วงเวลา วันที่ที่สะดวกและสถานที่ที่ต้องการได้ สามารถจองคิวล่วงหน้าได้มากกว่า 1 เดือน โดยยังสามารถเรียกดูจำนวนผู้รอรับบริการและระยะเวลาดำเนินการของสำนักงานขนส่งทุกแห่งทั่วประเทศ เพื่อประกอบการตัดสินใจรับคิวได้
ก่อนจองคิวใบขับขี่ ต้องลงทะเบียนเพื่อเข้าสู่ขั้นตอนการจอง โดยมีขั้นตอนดังนี้

กรอกข้อมูลส่วนตัว ลงในช่องข้อมูลต่างๆ และตรวจสอบความถูกต้องของข้อมูล หลังจากนั้น "กดยืนยันการลงทะเบียน"
เมื่อกดยืนยันการลงทะเบียนเป็นที่เรียบร้อย แอปจะเด้งป๊อปอัพ เพื่อแจ้งเตือนผู้ใช้บริการว่า "คุณได้ลงทะเบียนสำเร็จแล้ว"
เมื่อผู้ใช้บริการลงทะเบียนเรียบร้อย สามารถเข้าสู่ระบบ เพื่อเริ่มต้นการใช้งาน Application เพื่อจองคิวต่อใบขับขี่ออนไลน์ได้ทันที

ลงทะเบียนแอปพลิเคชั่น DLT Smart Queue
 
วิธีจองคิวต่อใบขับขี่ออนไลน์ ผ่าน DLT Smart Queue

เลือกฟังชั่น ดูคิว จองคิว หรือ รับคิว
เลือกสำนักงานขนส่ง
เลือกประเภทงานบริการ
เลือกวันที่ และรอบที่ต้องการจองคิว
ยืนยันการจอง
เมื่อถึงวันที่เราจองคิว สามารถนำข้อมูลการจองแสดงแก่เจ้าหน้าที่ เพื่อรับบริการได้เมื่อจองแล้ว หากมาตามคิวไม่ได้ สามารถยกเลิกการจองได้ในแอป DLT Smart Queue เช่นกัน


     ทั้งนี้ แอปพลิเคชั่นดังกล่าวรองรับบริการได้หลากหลาย เช่น จองคิวทำใบขับขี่ระหว่างประเทศ, ต่อใบอนุญาตขับรถ 2 ปี เป็น 5 ปี และต่อใบอนุญาตขับรถ 5 ปี เป็น 5 ปี เป็นต้น โดยแอปพลิเคชั่นสามารถแจ้งเตือนเมื่อใกล้ถึงคิวได้
     นอกจากนี้ ยังมีฟีเจอร์ " ดูคิว " สำหรับติดตามความเคลื่อนไหวของคิวที่จองไว้ และ " รับคิว " บริการบัตรคิวอิเล็กทรอนิกส์ผ่านสมาร์ทโฟน อำนวยความสะดวกสามารถกดรับคิวล่วงหน้าก่อนถึงสำนักงาน ครอบคลุมรัศมีไม่เกิน 50 กิโลเมตร ช่วยลดระยะเวลาในการคอยเข้ารับบริการ
     แอปพลิเคชั่น DLT Smart Queue ถูกเปิดตัวตั้งแต่วันที่ 19 กันยายน 2561 ที่ผ่านมา สามารถรองรับทั้งระบบปฏิบัติการ iOS และ Android ได้ 

ต่อใบขับขี่ปี ต้องเตรียมเอกสารอะไรบ้าง
