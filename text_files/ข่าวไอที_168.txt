ลือสนั่น!! iPhone 5 เตรียมออกกลางปี 2011

ในขณะที่หลายๆ คนยังไม่ได้สัมผัส iPhone 4 หรือเพิ่งจะไปต่อแถวจองจากงาน Thailand Mobile Expo 2010 มาหมาดๆ ก็มีข่าวลือว่า ทาง Apple กำลังจะออก iPhone 5 ประมาณกลางปี 2011 นี้แล้ว เลยทำให้หลายฝ่ายออกมาตั้งข้อสังเกตว่า เหตุผลที่ทาง Apple รีบออก iPhone 5 นั้น เพื่อลบปัญหาเสาสัญญาณที่เกิดขึ้นกับ iPhone 4 หรือไม่ และ iPhone 5 จะดีกว่า iPhone 4 ในจุดไหนบ้างiPhone 5 จะออกประมาณเดือนมิถุนายน ปีหน้า??Apple เคยระบุไว้ว่า iPhone รุ่นใหม่ๆ นั้นจะออกช้าสุดประมาณช่วงเดือนมิถุนายน หรือไม่ก็ช่วงเดือนกรกฏาคมในแต่ละปี ซึ่งในจุดนี้อาจจะเป็นยืนยันได้ว่า iPhone 5 อาจจะออกช่วงเดือนมิถุนายนจริง แต่ทางเว็บไซต์ iLounge ได้ตั้งข้อสังเกตว่า น่าจะออกช่วงเดือนมกราคม ปี 2011 แม้จะเป็นเรื่องที่ยากจะเชื่อ แต่อะไรคือเหตุผลที่ทำให้ Apple ต้องรีบออก iPhone 5 เร็วขนาดนั้น ถ้าไม่ใช่ปัญหาเรื่องของเสาสัญญาณ เว้นเสียแต่ว่า จะมีเหตุผลลึกๆ กว่านั้น
iPhone 5 กลายเป็นกระเป๋าสตางค์แบบดิจิตัล?หลายฝ่ายคาดคะเนไว้ว่า Apple น่าจะนำเทคโนโลยีแบบ Near Field Communication (NFC) ซึ่งหมายถึง iPhone 5 นั้นสามารถใช้งานเป็นเดบิต หรือเครดิตการ์ดได้ โดยทาง Apple ได้ทำการจดลิขสิทธิ์เกี่ยวกับระบบ NFC บนโทรศัพท์มือถือเรียบร้อยแล้ว

ระบบ NFC ที่หลายฝ่ายคาดว่า Apple จะนำมาใช้กับ iPhone 5
 สเปคของ iPhone 5 คล้ายกับ iPhone 4 ?สำหรับในเรื่องของสเปคนั้น มีข่าวลือแพร่ออกมาว่า ทาง Apple อาจจะใช้ chipset จากบริษัท Qualcomm ใน iPhone 5 แทนที่จะใช้ chipset จากบริษัท Infineon ที่ถูกนำไปใช้ใน iPhone 4 โดย chipset จากบริษัท Qualcomm นั้น จะเชื่อมต่อกับเครือข่าย CDMA ของบริษัท Verizon ซึ่งนักวิเคราะห์หลายฝ่ายระบุว่า จะทำให้ iPhone 5 หมดปัญหาเรื่องเสาสัญญาณขาดหายแบบที่ iPhone 4 เป็นอย่างแน่นอน นอกจากนั้น หน้าจอก็อาจจะใหญ่ขึ้นนิดหน่อย จาก 3.5 นิ้ว เป็น 3.7 นิ้ว ส่วน ซีพียู ก็อาจจะเร็วขึ้นเป็น 1.2 GHz ซึ่งก็อาจจะเป็นไปได้ ความแรงและเร็วของ iPhone 5 ?นักวิเคราะห์ท่านหนึ่งได้มองว่า iPhone 5 น่าจะเชื่อมต่อกับรองรับเครือข่าย LTE ซึ่งเป็นบรอดแบนด์ที่ทางอเมริกาให้การยอมรับในเรื่องความแรงของสัญญาณ และจะทำให้ iPhone 5 กลายเป็นโทรศัพท์ระบบ 4G ได้อย่างลงตัว นอกจากนี้ทาง AT&T มีแพลนที่จะนำเครือข่าย LTE มาใช้ในปีหน้านี้อีกด้วย
HTC นำระบบ 4G เข้ามาใช้แล้ว iPhone 5 จะไม่ทำบ้างหรือ?
 แล้วราคาของ iPhone 5 ล่ะ?ถ้าหาก iPhone 5 เปรียบได้กับวิวัฒนาการจาก iPhone 3G ไปยัง iPhone 3GS แล้วล่ะก็ ราคาก็อาจจะสูงขึ้นเล็กน้อยหรือไม่เปลี่ยนไปจากเดิมมากนัก ทั้งนี้ขึ้นอยู่กับภาษีนำเข้าของแต่ละประเทศด้วยข้อมูลอ้างอิง : คลิ๊กที่นี่................TMC News