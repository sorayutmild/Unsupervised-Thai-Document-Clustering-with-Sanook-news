ผู้สื่อข่าวรายงานว่า (26 พ.ย.) นายพานทองแท้ ชินวัตร บุตรชายของ พ.ต.ท.ทักษิณ ชินวัตร อดีตนายกรัฐมนตรี โพสต์ข้อความผ่านเฟซบุ๊กส่วนตัว Oak Panthongtae Shinawatra ดังนี้
6 ชั่วโมงที่แล้ว
...ขึ้นต้นเป็นลำไม่ไผ่ พอเหลาลงไป กลายเป็นบ้องกัญชา...
ไปๆมาๆ "ม็อบประชาธิปัตย์ กลับกลายเป็น ม็อบประชาธิป่วน"
ส่วน"อาเต็ป" ทำท่าจะ "หลุดโลก" กลายเป็น "อดอล์ฟ ฮิตเทือก" ไปแล้วครับ...ชั่วโมงนี้
อยากทำอะไรขึ้นมา......ก็ทำ
สื่อมวลชนพูดไม่ถูกใจ......ก็ไปล้อมเขา
อยากยึดสถานที่ราชการ......ก็ยึด
อยากไปไหนขึ้นมา......ก็สั่งเคลื่อนกำลัง
ขนาดอยากแอ็คท่าถ่ายรูปเป็น รมต.คลั่ง......ก็ยังบุกไปแอ็คถึงที่เลยครับ
นี่ขนาดท่านเพิ่งจะลาออกจากสส.ฝ่ายค้าน มาเป็นนายสุเทพฯแหม็บๆเองนะครับ ยังจะหลงอำนาจได้ขนาดนี้ พาลให้สงสัยว่า เวลามีอำนาจเต็มอยู่ใน ศอฉ. ได้มีการกระทำหรือสั่งการใดๆแบบผิดๆ แสดงถึงการหลงอำนาจแบบนี้หรือไม่..??
จะว่าหลงกระแสม็อบ จนควบคุมตัวเองไม่ได้ก็ไม่ใช่ เพราะเวลาจัดวางกำลังเคลื่อนพล แทนที่แม่ทัพใหญ่แห่ง"ม็อบประชาธิป่วน" จะบุกไปพบ แม่ทัพใหญ่"แห่งกองทัพบกไทย" ให้ สมน้ำ สมเนื้อ สมศักดิ์ศรี แต่กลับจัดให้ลูกบุญธรรมไปแทน ส่วนตัวเองเล่นบทหน่อมแน้ม เดินทางไปสำนักงบประมาณแทน สุดยอด..!!
สำนักงบฯ ที่แม่ทัพไปเองนี้ ไม่เกี่ยวกับ การบริหารราชการแผ่นดินเฉพาะหน้าเลยครับ ถ้าไม่ยึดกันเป็นปีๆ ยังไงรัฐบาลก็ทำงานได้อยู่ดี เป็นสถานที่ที่ม็อบชุดไหนๆก็ไม่เคยสนใจ ไม่มีเหตุผลจำเป็นใดๆเลย ที่นายสุเทพฯจะต้องให้ความสำคัญขนาดนั้น นอกจากจะไปเพื่อข่มขู่ว่า โปรดสนับสนุนงบประมาณ ให้กับโครงการประเภทอะไรที่ลงท้ายด้วยเข้มแข็งๆ หากปชป.ได้กลับมาบริหารประเทศ ในอนาคตอันใกล้นี้ใช่หรือไม่..??
อยู่ๆพรรคประชาธิปัตย์ ก็ลุกขึ้นมาป่วนประเทศ บุกไปปิดสถานที่ราชการ แบบไม่มีปี่ไม่มีขลุ่ย สร้างความเสียหายให้กับประเทศชาติอย่างนี้แล้ว นายอภิสิทธิ์ เวชชาชีวะ ในฐานะหัวหน้าพรรคฯ ยังนิ่งเฉยอยู่ได้อย่างไร ควรแสดงภาวะผู้นำ ออกมานำทัพ และแสดงจุดยืนต่อเรื่องนี้ อย่างชัดเจนได้แล้วครับ เลิกประพฤติตัวเป็นอีแอบ ขึ้นเวทีพูดสนับสนุนกันทุกวัน แต่กลับอ้างว่าพรรคฯไม่เกี่ยวข้อง ประชาชนไม่ได้กินหญ้าครับ
สุเทพฯออกมานำ "ม็อบประชาธิป่วน" ด้วยตัวเองในครั้งนี้ หากเกิดมีอะไรผิดพลาดขึ้นมา บอกไว้ก่อนเลยว่า ฝีมือพรรคประชาธิปัตย์ล้วนๆ
"เสียงข้างมาก" ไม่เคารพกันดีนัก "เสียงข้างมาร์ค" รับผิดชอบกันไปเต็มๆแล้วกัน