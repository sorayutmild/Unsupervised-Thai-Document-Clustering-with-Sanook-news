"หลุยส์ เกราร์โด้ มาเซียส" ผู้ตัดสินจอมฉาวจาก เม็กซิโก ที่เคยทำให้กองเชียร์ไทยรุมจวกอย่างหนัก ในเกมคัดโอลิมปิกเมื่อกลางเดือนพ.ค.ที่ผ่านมา ในเกมที่ไทย พ่ายญี่ปุ่น 2-3 เซต  คราวนี้เขากลับมาทำหน้าที่อีกครั้ง โดยเป็นการแข่งขันวอลเลย์บอลหญิง เวิลด์กรังด์ปรีซ์ 2016 สนามแรก ของกลุ่ม บี ที่ประเทศบราซิล โดยการทำหน้าที่ของเขายังคงโดนจับตา และแน่ว่าเกมนี้เขาโดนทางฝั่งเซอร์เบียประท้วงหลายต่อครั้ง  สุดท้าย เซอร์เบีย พ่าย ญี่ปุ่น 0-3 เซต (29-31,18-25,26-28) และก็แน่นอนว่า "หลุยส์ เกราร์โด้ มาเซียส" ถูกวิจารณ์ในโลกโซเชียลเช่นเดิม และคำถามที่ถูกถามมากมายคือ  "FIVB ไม่มีผู้ตัดสินที่ดีกว่านี้หรืออย่างไร?"ส่วนอีกหนึ่งคำถามสุดฮิตคือ "ทำไมเขาได้ลงทำหน้าที่ ในเกมที่ทีมชาติญี่ปุ่นลงสนามอยู่บ่อยครั้ง"! 