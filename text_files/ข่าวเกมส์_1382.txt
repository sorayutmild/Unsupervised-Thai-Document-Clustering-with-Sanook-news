เป็นประจำทุกสัปดาห์ที่ทาง Sanook! Game ได้นำมาฝากให้กับแฟนๆ ทุกคนโดยรอบนี้เกมมือถือที่น่าสนใจเยอะมากๆ แต่ก็คัดที่คิดว่าเด็ดและน่าสนใจมาแล้ว 5 เกมซึ่งจะมีกันทุกแบบทุกแนวเลยรอบนี้ ไม่รู้ว่าจะมีเกมไหนถูกใจเพื่อนๆ หรือไม่ แต่ถ้าคุณเป็นแฟนเกมเมอร์สายโทรศัพท์มือถือก็ต้องมีถูกใจบ้างไม่เชื่อไปดูกันเลย
 
Raziel

เกมแรกที่หยิบมาบอกเลยว่าทีเด็ดสุดๆ เพราะเป็นเกมมือถือที่พัฒนาขึ้นโดย Indra Soft และเผยแพร่ Tencent ค่ายยักษ์ใหญ่จากประเทศจีนที่ได้นำเสนอเกมน้องใหม่ป้ายแดงในชื่อ Raziel เกมสายดาร์กแนว Hack & Slash RPG ที่รูปแบบตัวเกมมันคล้ายๆ กับ Diablo สมัยก่อนแต่สำหรับตัวเกมนี้มันสามารถเล่นได้ทุกที่ทุกเวลา จากการที่ไปทดสอบมาแล้วในเรื่องของงานภาพกราฟิกและระบบ Gameplay ก็สนุกใช้ได้เลยเน้นไปที่การลงดันเจี้ยนเป็นหลัก

https://apps.qoo-app.com/en/8183/dl

 
Harry Potter: Wizards Unite

ต่อมาเป็นเกมมือถือที่สานความสนุกของจอมเวทย์ในโลกแห่งความเป็นจริงเมื่อ Niantic ร่วมมือกับ WB Games ได้นำวรรณกรรมชื่อดังที่เคยถูกจับสร้างเป็นภาพยนต์มาแล้วอย่าง  Harry Potter มาทำเป็นเกมในรูปแบบ AR จากทีมสร้างดั้งเดิมของ Pokemon Go ในชื่อ Harry Potter: Wizards Unite ตอนนี้เปิดให้ดาวน์โหลดแล้ววันนี้ทั้งในระบบ Android และ iOS

https://apps.apple.com/nz/app/harry-potter-wizards-unite/id1452352832
https://play.google.com/store/apps/details?id=com.nianticlabs.hpwu.prod

 
Sengoku Basara: Battle Party

เกมต่อมา Sengoku Basara: Battle Party เป็นเกมมือถือที่ทำมาจากซีรี่ส์สงครามสุดโด่งดังของทางค่าย Capcom ที่รู้จักกันในชื่อ สงครามซามูไรบาซาร่า เป็นเกมที่รวมเหล่าขุนพลชื่อดังแห่งยุคของญี่ปุ่นมาออกแบบใหม่ให้อยู่ในรูปแบบตัวการ์ตูนสไตล์อนิเมะมีเอกลักษณ์และลักษณะเด่นของแต่ละคนอยู่ ซึ่งความโด่งดังจนถูกทำเป็นเกมหลายภาครวมถึงอนิเมะด้วย และรอบนี้มาเป็นเกมมือถือที่นำเสนอในรูปแบบ RPG มีการจัดขบวนทัพสะสมตัวละครแล้วแบบนี้แฟนๆ จะพลาดได้อย่างไร

https://play.google.com/store/apps/details?id=jp.co.capcom.basarajp
https://apps.apple.com/jp/app/id1451564830

 
Another Eden

อีกหนึ่งเกมที่เกมเมอร์หลายคนต่างรอคอยในเวอร์ชั่นภาษาอังกฤษ Another Eden จากค่ายเกม WFS ที่ตอนนี้เปิดตัวในรูปแบบ Global 34 ประเทศทั่วโลกแล้วทั้งในระบบ Android และ iOS เป็นเกมที่นำเสนอในรูปแบบ 2.5D Turn-based JRPG แนวแฟนตาซีสไตล์ญี่ปุ่น มหากาพย์การผจญภัยสุดมันส์ตามสไตล์ต้นฉบับแท้ๆ มาพร้อมกับเนื้อเรื่องสุดมันส์ที่ก่อนหน้านี้ติดเรื่องภาษาที่เป็นญี่ปุ่นแต่ตอนนี้เป็นอังกฤษสามารถเข้าถึงได้ง่ายว่าสนใจก็รีบไปดาวน์โหลดได้เลย

https://play.google.com/store/apps/details?id=games.wfs.anothereden
https://apps.apple.com/us/app/another-eden/id1439565347

 
Rohan Mobile

เกมสุดท้ายเป็น IP เกมออนไลน์พีซีที่เคยโด่งดังในอดีตกลับมาอีกครั้งในรูปแบบมือถือ Rohan Mobile จากทีมพัฒนา Playwith ที่ได้นำความคลาสสิกการต่อสู้สุดมันส์กลับอีกครั้งให้ผู้เล่นเกาหลีได้สัมผัสกันเพราะตอนนี้เปิดให้เล่นที่เกาหลีใต้อยู่ และในอนาคตจะมีการเปิดไปในประเทศต่างๆ แน่นอนรวมถึงไทยของเราด้วย เป็นเกมแนว MMORPG เหมือนเวอร์ชั่นเดิม มีระบบ PVP PVE จัดเต็มแน่นอน ลองเล่นชิมลางก่อนได้เลย

https://play.google.com/store/apps/details?id=com.playwith.rohanm.playstore
