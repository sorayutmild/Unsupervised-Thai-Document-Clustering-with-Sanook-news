จริงๆแล้วโลกเราทุกวันนี้ ก็นับวันจะเป็นเหมือนอย่างเกมส์ GTA เข้าไปทุกทีๆอยู่แล้ว ดูได้จากคดีต่างๆมากมายที่ขึ้นเป็นข่าวอยู่ทุกวัน หลายๆคดีที่คนร้ายลอยนวล ไม่โดนจับเสียที หรือบางคดีก็จับแพะไปขังแทนก็เยอะ ไม่ต่างอะไรกับเกมส์ GTA ที่ตัวผู้เล่นไล่ยิงคนตายเป็นว่าเล่น มีตำรวจมาตามไล่จับอยู่สักพัก พอผู้เล่นหนีไปไกลๆหรือขับรถไปซ่อนเปลี่ยนสีรถ ออกมาก็ลืมกันไปหมดแล้ว จะว่าไปเกมส์ GTA ก็เหมือนจะสะท้อนให้เห็นความไม่เข้มงวดของกฏหมายอยู่เหมือนกันนะเนี่ย

ว่าแล้วก็เลยมีแฟนๆเกมส์กลุ่มหนึ่งได้ถ่ายทำคลิปวีดีโอฮาๆ เลียนแบบเกมส์ GTA ขึ้นมา โดยให้ตัวละครแต่ละคนจะมีแอคชั่นต่างๆเหมือนกับในเกมส์ GTA เป๊ะ แถมมี UI ที่หน้าจอเหมือนในเกมส์อีกด้วย จะว่าไปแล้วกว่าเกมส์ GTA จะทำกราฟฟิกได้สมจริงแบบในคลิปนี้ก็อาจจะต้องรอกันอีก 10-20 ปีก็เป็นได้
คลิปเลียนแบบเกมส์ Grand Theft Auto นี้ทำมาเอาฮาเท่านั้น ห้ามลอกเลียนแบบเป็นอันขาด
 