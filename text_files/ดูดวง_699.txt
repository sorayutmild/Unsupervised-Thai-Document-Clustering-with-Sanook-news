การดูโหงวเฮ้ง เป็นศาสตร์จีนโบราณ ที่ใช้ในการพิจารณาดูใบหน้า เพื่อวิเคราะห์ถึงบุคลิกและลักษณะนิสัยลึก ๆ ของแต่ละคน โดยการอ่านจากลักษณะห้าประการ ได้แก่ คิ้ว หู ตา จมูก ปาก และอริยาบถต่างๆ...

ดูโหงวเฮง

การดูโหงวเฮ้ง ผู้หญิงที่มีวาสนาดี มีการงานดี จะต้องประกอบด้วยลักษณ์ที่ดี ดังนี้
1. ผิว หมายถึงการเงิน ผิวพรรณเป็นประกายสดใส ไม่ว่าจะขาวหรือคล้ำหากมีเลือดฝาดที่บ่งบอกว่าสุขภาพดีโดยไม่ผ่านการตกแต่งด้วยเครื่องสำอาง จะเป็นคนที่มีเงินไม่ขาดมือ ดังนั้นต้องรู้จักดูแลผิวพรรณ รักษาสุขภาพจิตให้ดี ไม่นอนดึก หมั่นยิ้มแย้มแจ่มใสเสมอ
2. คิ้ว
- คิ้วที่มีความสมดุลกับดวงตายาวถึงหางตา จะเป็นคนรักญาติมิตรพี่น้อง มักคอยช่วยเหลือเกื้อกูลกันเสมอ
- ขนคิ้วที่เรียงกันเป็นแนวนอนอย่างเป็นระเบียบ ไร้ตำหนิจากแผลเป็นหรือขาดแหว่ง เจ้าตัวเป็นนักวางแผนที่ดี ทำงานเป็นระบบ และมีเสน่ห์มักได้รับความนิยมชมชอบจากคนรอบข้าง
3. ปลายคาง จะต้องมีลักษณะกลมมน อวบอิ่มได้รูปไม่สั้นหรือแหลมจนเกินไป เนื่องจากหากคางแหลมจะได้บริวารที่ไม่จริงใจ และจะว้าเหว่ในบั้นปลายชีวิต
4. น้ำเสียง ผู้หญิงควรจะมีน้ำเสียงนุ่มนวลน่าฟังไม่ชวนทะเลาะหรือมีเสียงห้าว เพราะถึงจะดูเป็นผู้หญิงแกร่งเข้มแข็ง แต่ในเรื่องของความรักอาจประสบปัญหาได้

ดูโหงวเฮง

ผู้ชายที่มีวาสนาดี การงานรุ่งเรืองนั้น จะต้องประกอบด้วยลักษณ์ที่ดี 3 ประการ คือ
1. หน้าผาก แสดงถึงสติปัญญา
- หน้าผากที่กว้างอิ่มเต็มเท่ากับหนึ่งฝ่ามือของตัวเอง เป็นลักษณะของผู้ที่มีสติปัญญาดี - หน้าผากมีความเกลี้ยงเกลา สดใส ไร้ตำหนิจากแผลแตก แผลเป็นหรือรอยยุบ แสดงว่าเป็นผู้สามารถพลิกแพลงแก้ไขสถานการณ์เฉพาะหน้าได้ดีเยี่ยม ชอบศึกษาหาความรู้ ตำแหน่งอาชีพการงานพบกับความราบรื่นผู้ใหญ่ให้การช่วยเหลืออุปถัมภ์
2. ปาก ที่มีความกว้างมุมปากตรงกับตาดำเรียกว่าปากกิน 4 ทิศ เป็นผู้ที่พูดจาหนักแน่น น่าเชื่อถือ พูดแล้วไม่คืนคำและจะต้องทำให้ได้ มีผู้คอยให้ความช่วยเหลืออุปถัมภ์เสมอ หากใครที่ไม่มีคุณลักษณะดังกล่าวสามารถฝึกได้ด้วยการหัดเป็นคนพูดจาภาษาดอกไม้
3. น้ำเสียง ผู้ชายจะต้องมีน้ำเสียงดัง ก้อง กังวาน สดใส ฟังได้ศัพท์ ไม่ใช่พูดในลำคอหรือพูดเสียงเบาเหมือนกระซิบสิ่งนี้จะแสดงถึงการไม่มีอำนาจหรือถูกลิดรอนอำนาจทั้งนี้ทั้งนั้นแล้วยังมีอีกหลายองค์ประกอบที่จะส่งผลให้ประสบความสำเร็จในชีวิต ซึ่งศาสตร์ที่นำมาให้อ่านนี้เป็นเพียงเกร็ดความรู้เสริม เพื่อให้ผู้ที่กำลังหางานไม่กังวลในเรื่องนี้มากจนเกินไป
เนื่องจากเป็นเรื่องของความเชื่อส่วนบุคคล ชีวิตเราจะเป็นอย่างไรตัวเราเองเป็นผู้กำหนด หากเป็นคนที่ขยันหมั่นเพียรในหน้าที่การงานที่ทำ คิดดี และประพฤติดีอยู่เสมอแล้ว เชื่อว่าผลลัพธ์ที่ออกมาย่อมดีกว่าผู้ที่คิดและทำแต่สิ่งไม่ดีแน่นอน เพราะสิ่งที่ทำในวันนี้ย่อมส่งผลถึงอนาคตเราเองด้วยค่ะ

ลุ้นดูโหงวเฮ้งฟรี กับกิจกรรม "โหงวเฮ้งเทรนดี้" รายละเอียด คลิก!
ขอบคุณข้อมูลจาก FW Mailขอบคุณภาพประกอบจาก Photos.com