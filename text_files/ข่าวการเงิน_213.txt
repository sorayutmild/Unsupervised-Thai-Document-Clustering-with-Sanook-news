วิธีเช็คพร้อมเพย์ที่ใช้บัตรประชาชนผูกกับธนาคาร แสดงหน้าจอแบบไหนถึงจะรู้ว่าผูกสำเร็จแล้ว
การผูกพร้อมเพย์ ถือเป็นอีกเรื่องที่หลายคนให้ความสำคัญอย่างมากโดยเฉพาะช่วงที่รัฐบาลมีมาตรการเยียวยาผู้ได้รับผลกระทบจากการแพร่ระบาดของไวรัสโควิด-19 นับตั้งแต่ต้นปี 2553 ที่ผ่านมา เช่น โครงการเราไม่ทิ้งกัน, โครงการเราชนะ รวมถึงมาตรการเยียวยาผู้ประกันตนมาตรา 33 มาตรา 39 และมาตรา 40 เนื่องจากการเยียวยาให้กับผู้ที่ได้รับผลกระทบส่วนใหญ่จะโอนเงินผ่านระบบพร้อมเพย์ ที่ใช้เพียงแค่บัตรประชาชน สมาร์ทโฟน และสมุดบัญชีธนาคารผูกเข้าร่วมกัน ซึ่งก่อนหน้านี้ Sanook Money เคยได้นำเสนอวิธีการผูกพร้อมเพย์ระหว่างบัตรประชาชน สมาร์ทโฟน และ Book Bank ของแต่ละธนาคารไปหมดแล้ว
แต่ว่าก็ยังมีประชาชนบางส่วนอาจเกิดข้อสงสัย หรือไม่แน่ใจการผูกพร้อมเพย์ด้วยบัตรประชาชนที่เคยทำไปก่อนหน้านี้สำเร็จหรือเปล่า และอยากเช็คเพื่อคลายข้อสงสัย Sanook Money ก็มีวิธีเช็คพร้อมเพย์ที่ใช้บัตรประชาชนผูกกับสมุดบัญชีธนาคารมาฝากกัน เพื่อเป็น Guideline ง่ายๆ เพื่อให้ทุกคนนำไปปรับเพื่อตรวจสอบพร้อมเพย์ของตนเองการ
กรณีที่ผูกพร้อมเพย์ด้วยบัตรประชาชนกับธนาคารสำเร็จ









เข้าแอปฯ ของธนาคารที่ผูกพร้อมเพย์ (ตัวอย่าง ธนาคารกรุงเทพ)
เลือกเพิ่มเติม จากนั้นไปที่บริการอื่นๆ
เลือกพร้อมเพย์
ระบบจะแสดงข้อมูลการผูกพร้อมเพย์ ซึ่งในตัวอย่างคือใช้เลขบัตรประชาชนผูกกับบัญชีธนาคารสำเร็จ

ทั้งนี้ บัตรประชาชน 1 จะผูกได้ 1 บัญชีเท่านั้น หากเป็นเบอร์โทรศัพท์มือถือ 1 เบอร์สามารถผูกได้ 1 บัญชีเงินฝาก และผูกได้สูงถึง 3 เบอร์ต่อ 1 บัญชีอีกด้วย