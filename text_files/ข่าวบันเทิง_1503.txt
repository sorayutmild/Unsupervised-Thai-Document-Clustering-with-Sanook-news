หันหลังให้กับวงการบันเทิงอย่างถาวร สำหรับอดีตนางเอกหน้าหวาน นิ้ง กุลสตรี ศิริพงศ์ปรีดา วัย 42 ปี ปัจจุบันผันตัวไปเป็นแอร์โฮสเตส และเป็นแม่บ้านอย่างเต็มตัวให้กับสามีนักบิน พี่ใหญ่ นิตตินันท์ อินทรศักดิ์ แม้จะไม่มีลูกกันอย่างที่หวัง แต่ก็เป็นอีกหนึ่งครอบครัวที่อบอุ่น มีหลานชายมาเติมเต็มให้ชีวิตสมบูรณ์ขึ้น
ล่าสุด สาวนิ้ง ได้โพสต์ภาพวันแต่งงานเมื่อ 30 ธันวาคม 2549 พร้อมข้อความขอบคุณสามี ที่แม้จะเป็นข้อความสั้นๆ แต่มีความหมายซึ้งกินใจ ระบุว่า...
"30 Dec 2006 เมื่อ 10 ปีที่แล้ว เป็นวันที่ทำให้นิ้งเป็นผู้หญิงที่โชคดีที่สุด ..นิ้งขอบคุณพี่ใหญ่นะคะ.."
แม้จะห่างหายจากวงการไปนาน แต่ก็ยังมีแฟนๆคิดถึงและเข้าไปคอมเม้นต์ให้กำลังใจและแสดงความยินดีกันมากมาย 
 