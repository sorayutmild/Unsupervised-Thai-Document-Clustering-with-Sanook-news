ยังคงมีการทดสอบแบบแปลกๆ ออกมาอย่างต่อเนื่อง สำหรับ iPhone 6 และ Samsung Galaxy S6 ซึ่งล่าสุด ผู้ใช้งานเว็บไซต์ YouTube นามว่า TechRax ที่เคยมีผลการทดสอบแปลกๆ มาแล้วก่อนหน้านั้น ได้เผยคลิปทดสอบความอึดระหว่าง Samsung Galaxy S6 และ iPhone 6 เมื่อถูกนำไปต้มในน้ำร้อน

โดยจากคลิปวีดีโอท้ายข่าวจะเห็นได้ว่า เมื่อเวลาผ่านไปไม่นาน หน้าจอ iPhone 6 ที่มีการเปิดแอปพลิเคชัน นาฬิกาจับเวลาเอาไว้ ดับลงไปก่อน หลังจากนั้น Samsung Galaxy S6 ก็เริ่มดับตามมา แต่ยังคงมีอาการหน้าจอรีสตาร์ทอยู่เรื่อยๆ แน่นอนว่า หลังการทดสอบสิ้นสุดลง ทั้ง 2 รุ่นก็ใช้งานต่อไม่ได้แล้วนั่นเอง

อย่างไรก็ดี การทดสอบดังกล่าว ไม่ควรนำไปทดลองเองนะครับ เพราะอาจจะเกิดอันตรายตามมาได้ อย่างเช่น แบตเตอรี่ระเบิดเพราะตัวเครื่องร้อนจัด เป็นต้น
รายละเอียดเพิ่มเติม : cultofandroid.com
สนับสนุนเนื้อหา: www.techmoblog.com


