[TGS2014] ข้อมูลและเกมเพลย์ Resident Evil Revelations 2
Resident Evil Revelations 2
Resident Evil Revelations 2 ผีชีวะภาคใหม่อัพเดตข้อมูลจากงาน Tokyo Game Show 2014 มาให้แฟนๆได้ทราบกันเพิ่มเติม โดยเป็นตัวอย่างเกมเพลย์ที่ถ่ายมาจาก Demo ในงาน และยังมีข้อมูลเกม ที่ได้จากการสัมภาษณ์ คุณ Masachika Kawada และ Michiteru Okabe  โปรดิวเซอร์ของภาคนี้ด้วย โดยมีรายละเอียดดังนี้





- เนื้อเรื่องของ Resident Evil Revelations 2 จะไม่เกี่ยวข้องกับ Resident Evil Revelations ภาคแรก ซึ่งภาคนี้จะเป็นเนื้อเรื่องที่เกิดขึ้นระหว่าง Resident Evil 5 และ 6 โดยเป็นองค์กรก่อการร้ายใหม่ที่ไม่เกี่ยวกับเนื้อเรื่องภาคอื่น ซึ่งพวกมันได้ทดลองเชื้อชนิดใหม่ ทำให้คนที่ติดเชื้อกลายพันธุ์ คล้ายซอมบี้แต่ไม่ใช่ซอมบี้ จะเรียกว่า Afflicted
- หลังจากเหตุการณ์ในภาค Code Veronica, Claire ได้ไปร่วมกับ Terra Save องค์กรต่อต้านอาวุธชีวภาพ และมีสมาชิกมาใหม่นั่นก็คือ Moira Burton ลูกสาวของ Barry Burton จาก Resident Evil ภาคแรก ในระหว่างงานเลี้ยงต้อนรับสมาชิกดใหม่นั้นเอง ก็มีผู้ก่อการร้ายบุกเข้าโจมตี และลักพาตัวทั้งสองคนไปในขณะที่หมดสติอยู่ ไปยังเกาะปริศนาที่เหมือนเป็นโรงงานป้อมปราการที่ไหนสักแห่ง ทั้งคู่ต้องช่วยกันหาทางหนีออกไปจากที่นี่
- Moira ไม่ใช่แค่ตัวละครช่วยเหลือธรรมดา แต่เรายังสามารถเปลี่ยนไปบังคับเธอได้ด้วย แต่เนื่องจากเธอยังอายุน้อย เพียง 20 ปี และไม่มีประสบการณ์สยองมาก่อนแบบแคลร์ ก็เลยไม่เก่งเรื่องการต่อสู้ จึงทำได้แค่คอยสนับสนุน ด้วยการส่องไฟฉาย และเก็บไอเทมช่วยเหลือต่างๆ ส่วนแคลร์ผ่านประสบการณ์เฉียดตามมาเยอะ ตอนนี้ก็อายุ 30 กว่าแล้ว เชี่ยวชาญการต่อสู้เป็นอย่างดี ทั้งคู่จะต้องช่วยกันเป็นทีมเวิร์คเพื่อเอาตัวรอด
- ในระหว่างเล่นนั้น หาก Claire ตายก็จะถือว่า Game Over จุดสำคัญคือต้องระวังอย่าให้ Claire ตาย ส่วน Moira นั้นเธอไม่ตายง่ายๆ เพราะถ้าโดนผีตบ เธอจะแค่สลบแล้วจะฟื้นขึ้นมาภายหลัง แต่ช่วงสลบนั้น จะไม่สามารถช่วยเหลืออะไร Claire ได้เลย ทำให้ต่อสู้ลำบากขึ้น
- ระหว่างเล่น สามารถเปลี่ยนไปควบคุมตัวละครได้อิสระ ว่าจะเล่นตัวละครไหน (ในโหมดเล่นคนเดียว Single-Player)
- มีโหมดเล่นแบบ 2 คน Co-op ด้วย แต่ว่าเล่นได้ Offline เท่านั้น คือแบ่งจอกันเล่น ไม่มีเล่นแบบออนไลน์เหมือน RE5 และ RE6
- สโลแกน Evil is watching ของภาคนี้หมายถึง ตัวร้ายที่คอยจับตามองตัวเอกทั้งสองคนอยู่ตลอด ผ่านกล้องมอนิเตอร์ของโรงงานในเกาะ
- คุณจะได้สัมผัสกับความสยองตามสไตล์ดังเดิมของ Resident Evil ในภาคนี้ เพราะอาวุธมีให้น้อยมากในภาคนี้ เริ่มมาก็ไม่มีอาวุธอะไรเลยด้วย จึงเน้นการหนีเอาตัวรอด มากกว่าการยิงลุยดะเหมือนเกมสงครามแบบ RE6
- ข้อมูลของผีติดเชื่อ Afflicted จะมีเพิ่มเติมเร็วๆนี้ ตอนนี้คุณสามารถสังเกตการติดเชื้อง่ายๆ ด้วยกำไลที่แขนของตัวละคร ปกติจะเป็นสีเขียว หากเปลี่ยนเป็นสีส้มแสดงว่าเริ่มตีเชื้อหรือมีเชื้ออยู่ใกล้ๆ และหากเป็นสีแดงก็ติดเชื้อเต็มตัวแล้ว
 
Resident Evil Revelations 2 กำหนดออกแพรตฟอร์ม PS3, PS4, XB360, XB one ช่วงต้นปี 2015 และจะมีของ PC ออกมาภายหลัง
 