สมเป็นงานแต่งสุดอลังการส่งท้ายปีจริงๆ สำหรับงานวิวาห์ของอดีตนักแสดงชื่อดังของไทย "ดอน ธีระธาดา" กับสาวเวียดนาม "มีมี่" โดยหลังจากเข้าพิธีหมั้น และจัดพิธีวิวาห์ริมชายหาดสมุย ณ ซามูจาน่า วิลล่า แบบส่วนตัวท่ามกลางญาติและเพื่อนสนิทไปก่อนหน้านี้นั้น
ล่าสุด เมื่อช่วงเช้าที่วันนี้ (25 ธ.ค.) ณ โรงแรม โฟร์ซีซั่น กรุงเทพฯ หนุ่ม "ดอน ธีระธาดา" ได้ขึ้นนั่งบนหลังช้างเผือก ซึ่งเป็นหนึ่งในขบวนแห่ของพิธีแต่งงานแบบไทยๆ โดยเจ้าบ่าวสุดหล่อมาในชุดสูทสีขาว และนุ่งโจงกระเบน ก่อนที่จะเข้ามารับเจ้าสาว ซึ่งอยู่ในชุดไทยสวยงาม