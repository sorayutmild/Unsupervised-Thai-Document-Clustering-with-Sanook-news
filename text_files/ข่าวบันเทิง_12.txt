กลายเป็นประเด็นให้หลายคนจับตามอง หลังจากสาว "พลอย พลอยพรรณ" ภรรยาของดาราหนุ่มชื่อดัง "ปีเตอร์ คอร์ป" โพสต์อินสตาแกรมวอนให้สามีกลับบ้าน ทำเอาหลายคนสงสัยขึ้นมาว่าเอ๊ะๆ หรือข่าวลือเตียงหักจะเป็นจริง
ในเวลาต่อมา หลายคนพุ่งเป้าไปจับตาที่ "แอนนี่ ปริศนา" สาวสวยเซ็กซี่ที่เป็นที่รู้จักในวงการบิ๊กไบค์ หลังจากที่สาวพลอยตามไปคอมเม้นท์ในอินสตาแกรมของอีกฝ่าย ร้อนถึงสาวแอนนี่ต้องออกมาโพสต์ชี้แจงข่าวว่า ความสัมพันธ์ระหว่างเธอกับปีเตอร์เป็นแค่เพื่อนร่วมงานกันเท่านั้น และหมวกกันน็อกที่สาวพลอยเข้ามาแซว ก็ชี้แจงว่า "หมวกเหมือนกันก็มีเยอะไป"
ล่าสุด ในโลกออนไลน์ ได้มีการเผยภาพของหญิงสาวรายหนึ่ง ชื่อ "น้องโบว์" ทำงานอยู่โรงแรมชื่อดังของเมืองบุรีรัมย์ โดยอ้างว่าคนบุรีรัมย์เห็นกันทั้งเมือง
ขณะที่เฟซบุ๊กของหญิงสาวคนดังกล่าว ก็โพสต์ภาพแนบชิดหนุ่มปีเตอร์ รวมถึงสาวคนดังกล่าวได้แชร์ข่าวของสาวพลอย พร้อมข้อความว่า "กลับไปได้นะ แต่ไม่ใช่ฐานะเดิม 5555 โตโน่ได้กล่าวไว้"
และข้อความปริศนาหลายอย่าง อาทิ "ไม่ใช่ความลับ แต่ยังบอกไม่ได้ 555 โอ่ยยยย งานอย่าเข้ามานะ" และ "ไม่ได้พรางตัวนะ รู้สึกเปิดมาก ใครๆ ก็เห็น ไม่ได้หลบๆ ซ่อนๆ ไง 555"
ขอขอบคุณภาพจากอินสตาแกรม @petercorp และเว็บไซต์พันทิปดอทคอม