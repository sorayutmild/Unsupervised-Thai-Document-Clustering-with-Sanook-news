     Honda เผยโฉมมินิคาร์ N-ONE รุ่นพิเศษจำนวน 2 รุ่นพร้อมกัน ได้แก่ N-ONE Premium Tourer LOWDOWN SS และ N-ONE Premium SS Brown Style Package เคาะราคาจำหน่ายเริ่มต้นเพียง 5.19 แสนบาท
     ในรุ่น N-ONE Premium Tourer LOWDOWN SS มีการตกแต่งภายนอกดีไซน์สปอร์ต สามารถเลือกชุดแต่งรอบคันได้ 3 สี ได้แก่ สีส้ม, สีฟ้า และสีเหลือง พร้อมล้ออัลลอยสีดำขนาด 15 นิ้ว ห้องโดยสารภายในติดตั้งพวงมาลัยหุ้มหนัง, ตกแต่งกรอบแอร์ใหม่, ไฟเรืองแสงบริเวณที่วางแก้ว, กล่องเก็บของ ฯลฯ
 

     ขณะที่รุ่น N-ONE Premium SS Brown Style Package มีการตกแต่งตัวรถให้หรูหราและผ่อนคลาย ด้วยการติดตั้งชุดแต่งภายนอกสีน้ำตาล ทั้งบริเวณกระจังหน้า, กระจกมองข้าง, หลังคา ฯลฯ ขณะที่ภายในติดตั้งเบาะนั่งปรับอุ่นได้, ระบบ Cruise Control รวมถึงตกแต่งแผงคอนโซลด้วยลายไม้ทั้งหมด
     Honda N-ONE ติดตั้งเครื่องยนต์ขนาด 660 ซีซี DOHC ส่งกำลังด้วยเกียร์อัตโนมัติ CVT มีให้เลือกทั้งรุ่นขับเคลื่อนล้อหน้า และขับเคลื่อนสี่ล้อ
 

     N-ONE Premium Tourer LOWDOWN SS เคาะราคาจำหน่ายราว 5.58 แสนบาท และรุ่น Brown Style Package เริ่มต้นที่ราว 5.19 แสนบาท
 

 
 