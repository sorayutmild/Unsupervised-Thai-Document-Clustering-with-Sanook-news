      Honda ประเทศญี่ปุ่นเผยโฉม N-BOX Slash โฉมใหม่ล่าสุด มาพร้อมชุดแต่งภายในสไตล์เรโทร ติดตั้งเครื่องยนต์ 660 ซีซี เคาะราคาจำหน่ายเริ่มต้น 4.5 แสนบาท
      N-BOX Slash เป็นรถประเภท Kei Car ขนาดเล็กของประเทศญี่ปุ่น โดยในโฉมใหม่นี้ มีจุดเด่นอยู่ที่การตกแต่งภายในแบบ Trekking Style ด้วยสีสันแปลกตา ติดตั้งล้ออัลลอยดีไซน์ใหม่ขนาด 15 นิ้ว  กระจกหน้าต่างตัดแสง UV รอบคัน เพิ่มช่องเสียบ USB แบบชาร์จเร็วรองรับอุปกรณ์ได้มากขึ้นในคราวเดียวกัน

      N-BOX Slash มีการเพิ่มสีใหม่แบบโมโนโทนจำนวน 2 สี ได้แก่ สีดำ Crystal Black Pearl และสี Shining Grey และสีแบบทูโทนใหม่อีก 2 สี ได้แก่ สีเทา-ดำ Shining Grey Metallic and Black และสีดำ-ขา Crystal Black Pearl and White ทั้งนี้ N-BOX Slash มีสีแบบโมโนโทนให้เลือกทั้งหมด 9 สี และสีทูโทนอีก 16 สี
      ขุมพลังติดตั้งเครื่องยนต์เบนซิน 660 ซีซี ทั้งแบบมีเทอร์โบและไม่มีเทอร์โบ ส่งกำลังด้วยเกียร์อัตโนมัติ CVT ทั้งหมด รวมถึงมีระบบขับเคลื่อนสี่ล้อ 4WD ให้เลือก

      Honda N-BOX Slash เคาะราคาจำหน่ายเริ่มต้นที่ราว 4.5 แสนบาท ไปจนถึง 6.29 แสนบาทที่ญี่ปุ่น

 