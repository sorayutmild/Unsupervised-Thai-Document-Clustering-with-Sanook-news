น้องกาย ลูกมาช่า กับ หนุ่ย อำพล ฉลองเรียนต่อเมืองนอก เมาหนักบอกทางกลับบ้านไม่ถูก แท็กซี่พาตัวมาส่งที่ สภ.เมืองนนทบุรี 
ผู้สื่อข่าวรายงานว่า (4 พ.ค.) เมื่อเวลาประมาณ 03.00 น. ที่ สภ.เมืองนนทบุรี สาขาย่อยรัตนาธิเบศร์ มีแท็กซี่ขับรถมาส่งนายนวพล ลำพูน หรือ น้องกาย อายุ 24 ปี ลูกชายมาช่า วัฒนพานิช และ หนุ่ย อำพล ลำพูน ดาราชื่อดัง ให้เจ้าหน้าที่ตำรวจ เนื่องจากเห็นว่านายนวพล อยู่ในสภาพเมาพูดจาไม่รู้เรื่อง เกรงจะเป็นอันตราย 
ด้าน นายนวพล กล่าวว่า เมื่อคืนที่ผ่านมาไปงานเลี้ยงส่งที่เพื่อนๆจัดฉลองให้ตนเองจะไปเรียนต่อที่ประเทศเนเธอแลนด์ ที่ร้านแถวย่านเกษตรนวมินทร์ ตนฉลองเต็มที่และรู้ว่ากลับบ้านไม่ไหว จึงเรียกแท็กซี่ให้ไปส่งที่บ้านย่านแคราย แต่แท็กซี่กลับมาส่งที่โรงพัก คงเป็นเพราะตนเมาจนบอกทางกลับบ้านไม่ถูก เลยมาทิ้งไว้ที่โรงพัก ทั้งที่ตนยังไม่ได้จ่ายค่าโดยสาร
ทั้งนี้ หลังสอบปากคำเสร็จ ได้มีญาติมารับตัวนายนวพลกลับบ้าน