หากลงทะเบียนชิมช้อปใช้แล้ว ฝ่าด่านสแกนหน้าแอปพลิเคชั่นเป๋าตังไม่ผ่าน สามารถให้ธนาคารกรุงไทยกว่า 170 แห่งทั่วประเทศ ช่วยยืนยันตัวตนได้นะ
ฝ่ายกลยุทธ์การตลาด ธนาคารกรุงไทย แจ้งว่า เพื่ออำนวยความสะดวกให้กับประชาชนที่ได้รับสิทธิ์ร่วมมาตรการส่งเสริมการท่องเที่ยวในประเทศ ชิมช้อปใช้ ธนาคารจะให้สาขากว่า 170 แห่งทั่วประเทศ เปิดให้บริการยืนยันตัวตนในแอปพลิเคชั่น เป๋าตัง เป็นกรณีพิเศษในวันเสาร์และอาทิตย์ที่ 5-6 ตุลาคมนี้ ระหว่างเวลา 08.30-16.30 น. นอกเหนือจากสาขาในห้างสรรพสินค้าที่ให้บริการตามปกติอยู่แล้ว
นอกจากนี้ รายงานข่าวจากธนาคารกรุงไทยว่า ทางธนาคารกรุงไทยจะเปิดให้บริการยืนยันตัวตนในแอปพลิเคชั่นเป๋าตังเป็นเวลา 2 สัปดาห์ ได้แก่ วันที่ 5-6 ตุลาคม และ 12-13 ตุลาคมนี้ โดยจะมีช่องบริการด่วนพิเศษ (Fast Lens) เพื่อให้บริการประชาชนผู้ที่ลงทะเบียนร่วมโครงการชิมช้อปใช้โดยเฉพาะ

ทั้งนี้ สามารถดูรายชื่อสาขาได้ที่เว็บไซต์ www.ktb.co.th




