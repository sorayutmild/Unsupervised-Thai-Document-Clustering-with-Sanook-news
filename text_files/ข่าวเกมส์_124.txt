เตรียมตัวกันไปถึงไหนกันแล้วต้องบอกว่าตอนนี้เกมเมอร์ทั่วประเทศไทยกำลังมันส์กันอยู่กับสุดยอดเกมระดับตำนานที่กลับมาสร้างความประทับใจอีกครั้งในรูปแบบเกมโทรศัพท์มือถือสำหรับ Ragnarok M: Eternal Love จากค่ายผู้พัฒนาดั้งเดิม Gravity ซึ่งเกมก็เปิดให้บริการมาครบหนึ่งเดือนแล้ว ทำให้หลายๆ คนก็เริ่มที่จะหาของต่างๆ มาเสริมพลังให้กับตนเอง ภายในก็มีระบบหรือ Content ต่างๆ คอยเป็นตัวช่วยในการเสริมความแข็งแกร่งอยู่ทั้ง ทำรูน คราฟไอเทม หาการ์ดเป็นต้น แต่มีอีกหนึ่งวิธีการที่ช่วยเพิ่มความแกร่งแข็งของตัวละครได้อย่างรวดเร็วและง่ายที่สุดก็คือการตีบวก โดยก่อนหน้านี้ได้นำเสนอในเรื่องของ Enhance ไปแล้ววันนี้เราจะมาพูดถึงเรื่องของ การตีบวกแบบ  Refine บ้าง
ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็มเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มีตีตลาดในประเทศไทยทำให้เกมเมอร์หลายๆ คนในปัจจุบันเติบโตมากับเกมนี้เลยก็ว่าได้ และล่าสุด Gravity ได้จัดนำเกมระดับตำนานเกมนี้มาทำลงแพลตฟอร์มเกมโทรศัพท์มือถือที่ใช้ชื่อว่า Ragnarok M: Eternal Love ที่ตอนนี้เกมเมอร์ชาวไทยต่างเรียกกันว่า ROM

จากครั้งที่แล้วที่นำเสนอการตีบวก Enhance ไปแบบละเอียด วันนี้เราจะมาพูดถึงการตีบวกอีกหนึ่งแบบก็คือ Refine ที่หลายๆ คนก็น่าจะคุ้นเคยกันดีอยู่แล้วเพราะการตีบวกแบบนี้เป็นสิ่งที่เคยมีอยู่ใน Ragnarok Online เวอร์ชั่น PC มาก่อนโดยสำหรับของสวมใส่พวกเสื้อ ผ้าคุม ก็ต้องใช้  Elunium หรือ อีลู ในการตีบวก ส่วนพวกอาวุธก็ต้องใช้ Oridecon หรือ โอริ มาใช้ในการตีบวกนั่นเอง

ซึ่งการตีบวกในเกมนี้ก็จะสามารถตี แบบธรรมดา กับ แบบปลอดภัย โดยแบบธรรมดาก็จะไม่มีอะไรมากใช้เงินในเกมกับหินหนึ่งก้อนเท่านั้นในการตีบวกซึ่งในระดับ 1-4 จะติดแน่นอน 100% แต่หลังจากนั้นก็จะตามดวงของแต่ละคนแล้วยิ่งสูงโอกาสติดก็ยิ่งน้อยลง แต่เกมก็ได้มีตัวเลือกมาสำหรับสายเปย์และรวยมากก็คือการตีแบบ ปลอดภัยซึ่งในตรงจุดนี้มันจะใช้จำนวนวัตถุดิบแล้วเงินมากกว่าการตีธรรมดาเยอะมาก ดังนั้นถ้าไม่รวยจริงหรือไอเทมนั้นมีราคาแพงแล้วต้องการความมั่นใจจริงๆ ก็ลองตีแบบธรรมดาดูละกัน

โดยอย่างที่กล่าวไปว่าการตีบวก Refine แบบธรรมดาจะมีโอกาสแตกซึ่ง การแตกก็มีอยู่ 2 แบบคือ แตกแบบปกติ ที่จะลดขั้นบวกไปหนึ่งลำดับยกตัวอย่าง ตีจาก +5 ไปเป็น +6 ถ้าตีแตกก็จะลดมาเหลือ +4 แค่นี้ ส่วนการตีแตกอีกหนึ่งแบบก็คือ อาวุธได้รับความเสียหาย จะมีสัญลักษณ์รูปค้อนแดงที่ไอเทม ซึ่งจุดนี้จะมีความแตกต่างจากเวอร์ชั่น Ragnarok PC ที่ตีแตกแล้วไอเทมหายเลยทันที แต่สำหรับเกมนี้เมื่อขึ้นค้อนแดงจะไม่สามารถตีบวกเพิ่มได้แต่ยังสามารถนำอาวุธไปใช้งานได้ปกติ วิธีแก้ค้อนแดงก็คือนำไอเทมชิ้นเดิมมาซ่อมแค่นี้ก็จบแล้ว


การตีบวก Refine จะช่วยเพิ่มพลังโจมตีของอาวุธเป็นอย่างมากแต่มันก็เป็นอย่างสุดท้ายที่ต้องเมื่อเราได้อาวุธที่ถูกใจแล้ว เพราะมันใช้เงินจำนวนหนึ่งในการลงทุนเพื่ออัพเกรดนั่นเอง แล้วตัวเกม ROM ยังมีอีกหนึ่งฟังก์ชั่นที่รองรับผลตีบวกแบบ Refine ก็คือ อาวุธบางชนิดจะเพิ่มความสามารถตาม ระดับการตีบวก Refine ยกตัวอย่างเช่นในรูปด้านที่ คทาอันแรกจะเพิ่มผล Heal 4% ทุกๆ ระดับของ Refine หรืออาวุธบางประเภทจะกำหนด Refine มาเลยว่าต้องถึงระดับไหนถึงจะสามารถเพิ่มความสามารถของตัวอาวุธได้นั่นเอง

สุดท้ายเป็นของแถมจะพูดถึงการเจาะรูอุปกรณ์สักเล็กน้อยสำหรับเพื่อนๆ ที่ยังไม่ทราบไอเทมบางอันสามารถเจาะรูใส่การ์ดเพิ่มได้ โดยเราสามารถไปหา NPC ที่เจาะรู แล้วหาไอเทมชิ้นเดียวกัน 10 ชิ้นมาเจาะรูนั่นเอง ก็ถือว่าเอาเรื่องอยู่ในระบบนี้ แต่จะขอแนะนำก่อนว่าสำหรับคนที่คิดกำลังจะเจาะรูอุปกรณ์พวกที่ต้องคราฟมานั้น จะบอกว่าต้องเจาะหลังจากที่เราเลื่อนระดับอุปกรณ์ที่คราฟมาแล้วเท่านั้น ไม่งั้นจะเสียเจาะรูฟรีๆ ยกตัวอย่างง่ายๆ เสื้อขั้นแรกเราได้ทำการเจาะรูเป็น 2 รู พร้อมกับ บวก 4 แล้ว และเราทำการเลื่อนขั้นเสื้อไปเป็นอีกระดับ รูที่เจาะมาจะหายทันที 1 รู และ Refine จะลดไป 2 ขั้น ดังนั้นจะแนะนำว่าให้ผู้เล่นได้ของที่คราฟเลื่อนระดับก่อนเสร็จเรียบร้อยแล้ว ค่อยมาคิดถึงเรื่องตีบวกกับ การตีบวก Refine นั่นเอง