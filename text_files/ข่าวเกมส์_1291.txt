โค้งสุดท้ายกันแล้วสำหรับช่วงเทศกาล Steam Lunar Sale 2022 ลดราคาวันตรุษจีน ที่จะหมดในวันที่ 4 กุมภาพันธ์นี้ เวลา 1.00 น. (หรือคืนวันที่ 3 กุมภาพันธ์) ล่าสุด ได้มีการเปิดเผยกำหนดการของการลดราคาเกมพร้อมทั้งกิจกรรมต่าง ๆ ของทาง Steam ในช่วงครึ่งปีแรกออกมาแล้ว ว่าช่วงไหนลดราคาอย่างไรกันบ้าง โดยมีกำหนดการดังนี้

28 กุมภาพันธ์-7 มีนาคม - Remote Play Together
14 - 21 มีนาคม - ลดราคาเกม JRPG
28 มีนาคม - 4 เมษายน- SimFest: Hobby Edition
2 - 9 พฤษภาคม - ลดราคาเกมแนว Die-a-lot (รวมทั้งเกมแนว Roguelike และ Action-Platformer หรือ Metroidvania)
23 - 30 พฤษภาคม - ลดราคาเกมแนว Racing
18 - 25 กรกฎาคม - ลดราคาเกมแนว Survival

จะเห็นได้ว่าช่วงเทศกาล Sale ข้างบนนี้จะเป็นการแบ่งแยกตามหมวดหมู่เกมและธีมของช่วงนั้น ๆ ซึ่งแน่นอนว่ากำหนดการนี้มีให้เห็นแค่จนถึงราวครึ่งปี แต่โดยปกติช่วงเทศกาลใหญ่ ๆ มักจะมี Sale กันตามปกติอยู่แล้ว ดังนั้นแฟนเกมสามารถสบายใจและหายห่วงได้

อย่างไรก็ตามข้อมูลดังกล่าวยังไม่มีการประกาศเป็นทางการและอาจมีการเปลี่ยนแปลงได้เมื่อถึงวันจริง แต่ผู้เล่นจะสามารถใช้ช่วงเวลาดังกล่าวเตรียมตัวกันได้ 