ล่าสุดแหล่งข่าวเปิดเผยว่า“ซ้ายทะลวงไส้”เขาทราย แกแล็คซี่ ได้กลับมาอยู่ที่บ้านซอยนวลจันทร์แล้ว แต่ยังไม่สามารถสะสางปัญหารัก 3 เส้า ได้ 
โดยทางด้าน“ฟ้า”นางสุรีรัตน์ แสนคำ ภรรยาคนก่อนหน้านี้ ยื่นคำขาดไม่ยอมหย่าและจะไม่ให้ "เขาทราย" มี 2 บ้านตามที่ต้องการ
สืบเนื่องจากกรณีที่ “เจ้าระ”เขาทราย แกแล็คซี่ แชมป์โลกขวัญใจชาวไทย แอบซุ่มเงียบไปแต่งงานกับ นางสาววรรณภา ขำบุญศรี เจ้าสาววัย 36 ปี ที่ จ.นครศรีธรรมราช เมื่อวันที่ 22 มีนาคม ที่ผ่านมา
แต่กลับกลายว่าภรรยาที่กรุงเทพฯ นางสุรีรัตน์ แสนคำ หรือ ฟ้า ออกมาบอกว่า สุดงงกับเรื่องดังกล่าวพร้อมกับบอกว่ายังไม่ได้หย่ากับ เขาทราย แต่อย่างใดขณะที่เจ้าตัว “เขาทราย แกแล็คซี่” ยังไม่รู้ว่าจะทำอย่างไรกับ "น้องหนึ่ง" นางสาววรรณภา ขำบุญศรี (วัย 36 ปี) ดีกรี ป.โทจากประเทศอังกฤษ ซึ่งถือได้ว่าเป็นภรรยาคนล่าสุด สำหรับ นางสุรีรัตน์ หรือ “ฟ้า”เป็นภรรยาคนที่ 2 ของ เขาทราย ต่อจาก ยูมิโกะ โอะตะ สาวชาวญี่ปุ่นที่เลิกราไปก่อนหน้านี้ ขณะนี้ยังไม่สามารถติดต่อ แชมป์โลกขวัญใจชาวไทย วัย54ได้ คาดว่าน่าจะติดถ่ายละคร