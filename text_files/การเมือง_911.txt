
อธิบดีอัยการ เผย เลื่อนฟังคำสั่งคดี 'อภิสิทธิ์-สุเทพ' ร่วมกันสั่งให้ผู้อื่นฆ่าคนตาย เป็นวันที่ 25 ก.ย. เวลา 10.00 น.นายวินัย ดำรงค์มงคลกุล อธิบดีอัยการสำนักงานคดีพิเศษ มีคำสั่งเลื่อนการสั่งคดีที่ นายอภิสิทธิ์ เวชชาชีวะ หัวหน้าพรรคประชาธิปัตย์ และอดีตนายกรัฐมนตรี และ นายสุเทพ เทือกสุบรรณ ส.ส.สุราษฎร์ธานี และอดีต ผอ.ศูนย์อำนวยการแก้ไขสถานการณ์ฉุกเฉิน (ศอฉ.) ผู้ต้องหาคดี ร่วมกันก่อให้ผู้อื่นฆ่าและพยายามฆ่าคนตายโดยเจตนาเล็งเห็นผล จากกรณี ที่ ศอฉ. มีคำสั่งใช้กำลังเจ้าหน้าที่ในการกระชับพื้นที่ เพื่อขอคืนพื้นที่การชุมนุมของ กลุ่มแนวร่วมประชาชนเพื่อประชาธิปไตย (นปช.) ระหว่างเดือน เม.ย.-พ.ค. 53 บริเวณ ถนนราชดำเนิน และแยกราชประสงค์ ส่งผลมีผู้ได้รับบาดเจ็บและเสียชีวิตหลายรายเนื่องจากคดีนี้ อัยการสั่งให้พนักงานสอบสวนทำการสอบสวนเพิ่มเติม ประกอบกับ นายอภิสิทธิ์ และ นายสุเทพ ส่งทนายความมาขอเลื่อน เนื่องจากติดสมัยประชุมสภาผู้แทนราษฎร จึงมีคำสั่งเลื่อนการสั่งคดีออกไป เป็นวันที่ 25 ก.ย.นี้ เวลา 10.00 น.
