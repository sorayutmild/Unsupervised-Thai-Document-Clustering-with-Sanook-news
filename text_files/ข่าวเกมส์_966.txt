เกมส์ PES 2014
PES 2014 เกมส์ฟุตบอลภาคใหม่ที่เปรียบเสมือนเกมส์ทัพหน้าเกมส์หนึ่งของ Konami ซึ่งมีการลงทุนนำเอนจิ้นล่าสุดอย่าง ฟ็อกซ์เอนจิน ที่พัฒนาขึ้นโดยทีมงานโคจิม่าโปรดักชั่น ซึ่งเป็นเอนจิ้นสร้างขึ้นเพื่ออนาคตที่ทางคุณ ฮิเดโอะ โคจิม่า เตรียมไว้สำหรับยุคหน้านั่นเอง และหมายมั่นจะให้มันเป็นเอนจิ้นที่ดีที่สุดในโลกด้วย ทำให้ PES 2014 มีการพัฒนาในด้านกราฟฟิกความสมจริง ระบบฟิสิกส์ และ AI ยิ่งขึ้นกว่าภาคเก่า แต่สุดท้ายดูเหมือนประโยชน์ของ ฟ็อกซ์เอนจิน คงยังแสดงพลังอะไรไม่ได้มากนัก เมื่อ Konami ประกาศจะไม่ทำ PES 2014 ลงเครื่องใหม่อย่าง PS4 และ XB1 แล้ว จากตอนแรกที่แย้มๆไว้ว่าอาจจะทำลง
Manorito Hosoda ผู้ดูแลฝ่ายการตลาดของ Konami กล่าวว่า ใจจริงแล้วทางบริษัทก็อยากจะทำเกมส์ที่ดี และอยากจะใช้เอนจิ้นใหม่ทำเกมส์ลงคู่เครื่องยุคใหม่เหมือนกัน แต่ติดตรงที่ว่าเขาไม่มั่นใจว่าเครื่องยุคใหม่จะได้รับความนิยมเร็วแค่ไหน เพราะผู้เล่นเกมส์ตอนนี้ส่วนใหญ่ก็ยังคงมีแค่เครื่องยุคนี้คือ PS3, XB360 และ PC เท่านั้น PS4 และ XB1 มันเป็นเรื่องของอนาคตที่ยังไม่แน่นอน และเพื่้อเตรียมความพร้อมให้กับเอนจิ้นใหม่ จึงอยากลองทำเกมส์ยุคนี้ด้วยเอนจิ้นใหม่ให้ดีซะก่อน จากนั้นค่อยไปทำลงเครื่องยุคหน้าอีกที
ทางด้าน Jon Murphy เจ้าหน้าที่อีกคนของ Konami ก็กล่าวว่าตอนนี้พวกเขากำลังพยายามหาทางไล่ทวงเอาความนิยมของ PES กลับคืนมาจากคู่แข่งอย่าง FIFA ซึ่งในยุโรปนั้น FIFA มียอดขายมากกว่า PES ถึง 20 เท่า ซึ่งเป็นเรื่องน่าอายมาก โดยภาคที่ผ่านมานั้นแม้ว่า PES จะทำลง PS3 ก็จริง แต่ว่าเอนจิ้นยังเป็นตัวเก่าที่ใช้ตั้งแต่ยุค PS2 อยู่เลย จึงไม่แปลกที่แฟนๆเกมส์จะหนีหายหมด แต่ PES 2014 ภาคล่าสุดนี้ใช้เอนจิ้นใหม่แล้ว เขามั่นใจว่าจะต้องเป็นที่ชื่นชอบของแฟนๆเกมส์ฟุตบอลแน่นอน
เกมส์ PES 2014
เกมส์ PES 2014
เกมส์ PES 2014
เกมส์ PES 2014
เกมส์ PES 2014
แค่ลงเครื่องยุคนี้ Konami ก็มั่นใจว่าภาพสวยน้องๆยุคหน้าแล้ว
 