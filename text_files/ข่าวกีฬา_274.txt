กลายเป็นข่าวที่ทำให้คอหมัดมวยต้องช็อกไปตามๆกัน เมื่อล่าสุด "น้องเก๋" พัชรีวรรณ กัณหา แฟนสาวของ "เจ้าแหลม" ศรีสะเกษ นครหลวงโปรโมชั่น แชมป์โลกชาวไทย ได้โพสต์ข้อความประกาศจบความสัมพันธ์ผ่านทาง เฟสบุ๊ค สื่อออนไลน์หลังจากที่ก่อนหน้านี้ เจ้าของแชมป์สภามวยโลก (WBC) ได้เซอร์ไพรส์แฟนสาวที่คบกันมานานถึง 14 ปี ด้วยการคุกเข่าขอแต่งงงานที่สนามบินสุวรรณภูมิ หลังสามารถเอาชนะน็อก "ช็อคโกลาติโต้" โรมัน กอนซาเลซ ยอดกำปั้นชาวนิการากัว เมื่อเดือนกันยายน ปีที่ผ่านมาแต่ล่าสุด "น้องเก๋" พัชรีวรรณ กัณหา แฟนสาวของเจ้าตัวกลับโพสต์ข้อความ "เก๋กับพี่แหลมจบกันด้วยดี ขอให้ทุกคนเคารพในการตัดสินใจของเราด้วยนะคะ เรายังเป็นพี่น้อง ไม่ได้โกรธหรือเกลียดกัน ขอให้ทุกคนเป็นกำลังใจให้ พี่แหลม สู้เพื่อประเทศชาติดีกว่านะคะขอบคุณทุกๆ กำลังใจค่ะ"อย่างไรก็ตามทางฝ่ายของตัว ยอดกำปั้นวัย 31 ปี ยังไม่ได้ออกมาชี้แจงเรื่องดังกล่าวแต่อย่างใด ซึ่งหากเป็นเรื่องจริงก็เท่ากับว่าคู่ทุกข์คู่สุขที่อยู่ด้วยกันมาถึง 14 ปี จะต้องยุติความสัมพันธ์ลงอย่างน่าเสียดาย
