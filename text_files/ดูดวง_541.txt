ดวงชะตาปี พ.ศ. 2564 ราศีกันย์  หรือ ผู้ที่เกิดระหว่างวันที่  16 กันยายน – 15 ตุลาคม
 
ปีใหม่กับดวงดาวที่จะช่วยส่งเสริมให้ชาวราศีกันย์ได้เริ่มต้นใหม่ เพียงแต่การเริ่มต้นที่อาจต้องฝ่าฟันอุปสรรคที่จะมาท้าทายความสามารถ...ซึ่งถ้าแกร่งพอ อดทนมากพอ ความสำเร็จที่ยิ่งใหญ่ก็จะรออยู่อีกในเวลาอีกไม่นาน
มกราคม          กิจกรรม เรื่องใหม่ๆ หรือ สถานที่แปลกใหม่โดยเฉพาะจากการเดินทาง ก็อาจจะทำให้พบรัก เจอเนื้อคู่  เรื่องการเงิน อยู่ในเกณฑ์ดีที่จะออกไปแสวงหารายได้ แต่ควรระวังอารมณ์ยึดติดกับความศรัทธาใดๆ ก็อาจทำให้เสียเงินจำนวนมาก ในเรื่องงาน การติดต่อ สัมพันธ์ ควรหาข้อมูลให้ดีๆ เพราะอาจเจอปัญหาที่จะทำให้หมดความน่าเชื่อได้ และมนุษย์เงินเดือน จะมีโอกาสได้เลื่อนตำแหน่ง แต่งานจะหนักมาก
กุมภาพันธ์       นายหน้า ตัวแทน งานบริการ จะอยู่ในเกณฑ์ดีที่สามารถจะโน้มน้าวใจให้ได้ทั้งเงิน งาน ดังที่หวัง แต่อย่าคาดหวังกับ ลมปาก คำมั่นสัญญาในเรื่องใด หรือ จากใคร ที่ไม่ได้ผูกมัดทำสัญญาให้แน่นหนา  เพราะมีเกณฑ์สูงที่จะถูกบิดพลิ้วได้ทั้งนั้น และควรระวังเหตุ/ภัยที่จะทำให้สูญเสียเงินด้วย  เรื่องความรัก ถึงสัมพันธ์รักยังราบรื่น ก็อย่าประมาทกับ “เด็ก” ที่เข้ามาพัวพัน เพราะอาจทำให้รักสลายได้อย่างง่ายๆ
มีนาคม            การหารายได้ยังอยู่ในเกณฑ์ดีอย่างต่อเนื่อง แต่กลางเดือนไปแล้ว ควรใส่ใจให้มากขึ้นในการติดต่อ สัมพันธ์ใดๆ เพราะมีเกณฑ์จะ “ทำมาหาได้ให้ผู้อื่น” มากกว่า โดยเฉพาะจากอคติ เข้าข้าง รวมถึง รักใคร่เสน่หา ที่จะทำให้ตามืดมัว ในเรื่องงาน ควรหลีกเลี่ยงที่จะเข้าไปยุ่งเกี่ยวกับข้อขัดแย้งใดๆ เพราะอาจนำไปสู่การฟ้องร้อง มีคดีความได้ เรื่องความรัก หากกำลังมีสัมพันธ์กับพนักงาน ลูกน้อง ควรระวังให้มากขึ้น เพราะอาจมีเรื่องทำให้เสื่อมเสียชื่อเสียงได้
เมษายน           ขึ้นอยู่กับการติดต่อ สัมพันธ์ที่จะโน้มน้าวใจให้คนเชื่อถือ ถึงจะมีโอกาสหารายได้ให้มากดังที่หวัง แต่ก็ควรระวังเช่นกัน เพราะมีเกณฑ์สูงที่จะ “หลงลม” โดยเฉพาะเพศตรงข้ามที่อาจทำให้หมดตัวได้ แต่สำหรับสัมพันธ์รักที่ราบรื่น ก็อย่าประมาท เพราะเขา/เธอ กำลังมีเสน่ห์รัดตรึงใจที่จะดึงดูดเพศตรงข้ามให้เข้ามาชิดใกล้ ในเรื่องงาน ยังอยู่ในเกณฑ์ข้อขัดแย้งใดๆ ก็อาจนำไปสู่การฟ้องร้อง เป็นคดีความได้....ระวัง
พฤษภาคม      อาจได้ลาภโดยเสน่หา ส่วนแบ่งมรดก หรือ เงินปันผล ที่จะทำให้การเงินราบรื่น ปลอดโปร่งมากขึ้น ในเดือนนี้ ควรทุ่มเท ใส่ใจกับงาน ภารกิจที่กระทำอย่างเต็มที่ ถึงจะมีโอกาสเก็บเกี่ยวผลดีในระยะยาวได้ ในเรื่องความรัก อดีตรัก แฟนเก่าอาจกลับมาติดต่อ แต่ยั้งใจสักนิด ตรวจสอบให้ดีๆ  เพราะมีเกณฑ์สูงว่าจะแค่เวลาสั้น ๆ ได้สมใจปรารถนา โดยเฉพาะเรื่องเงิน ก็มีเกณฑ์ว่าจะจรจากลาไปทันที
มิถุนายน          พังเพราะเพื่อน!  คิดให้ดีๆ หากถูกชักชวนให้ร่วมหุ้น ลงทุน หรือ ขอกู้เงิน รวมถึงถูกยุยงแนะนำให้กระทำทุจริต ผิดต่อกฎหมาย เพราะถึงจะทำให้ร่ำรวยระยะแรก แต่ก็มีเกณฑ์สูงที่จะไปสู่..หายนะได้ในปีนี้ ในเรื่องงาน อยู่ในเกณฑ์ดี ที่จะขอความร่วมมือจากผู้ใด ก็จะสำเร็จได้ง่ายๆ เรื่องความรัก อดทน ทำใจ หากคนรัก คู่ครอง เป็นมนุษย์สังคม ที่ชอบช่วยเหลือคนอื่นมากกว่าคุณ ถึงจะรักษารักให้ราบรื่น
กรกฎาคม        หากมีปัญหา ขัดแย้งกับผู้อื่น หากจะขอปรับความเข้าใจ หรือจะขอความร่วมมือที่จะร่วมกันแก้ไข ก็จะมีโอกาสสำเร็จมากขึ้น ในเดือนนี้ หากคิดจะลงทุน ขยายกิจการ ควรคิดให้รอบคอบ เพราะอาจใช้เวลานานกว่าจะคุ้มทุน สำหรับมนุษย์เงินเดือน ก็จะมีโอกาสได้งานใหม่ แต่อาจเจองานหนัก ปัญหาเยอะรอแก้ไขอยู่ เรื่องความรัก จากเพื่อนที่อาจกลายเป็นคู่รัก ที่หากเป็นรักซ้อน ซ่อนรัก ก็ควรคิดให้ดีๆ เพราะมีเกณฑ์สูงว่าจะนำความทุกข์ เจ็บปวดมาให้
สิงหาคม          เสน่หาพาเงินทองวอดวาย...หากเข้าร่วมกิจกรรมตามความเชื่อ ศรัทธา หรือ จากสื่อออนไลน์ ก็อาจทำให้พบรัก เจอคนถูกใจ แต่ตรวจสอบให้ดีๆ โดยเฉพาะที่เป็นชาวต่างชาติ หรือ พวกอลัชชี มารศาสนา เพราะมีเกณฑ์สูงว่าเขา/เธอคนนั้นจะ..ดีแต่เปลือก เรื่องการเงิน อยู่ในระยะหาง่ายใช้คล่องมือ แต่ระวังเรื่องรักใคร่เสน่หาจะทำให้หมดตัวได้ ในเรื่องงาน หากคิดจะวิ่งเต้น ใช้เส้นเพื่อหวังทางลัด ควรคิดให้รอบคอบ เพราะนอกจากจะไม่สำเร็จ ยังอาจมีคดีความได้อีกด้วย
กันยายน           โอกาสดีที่จะเป็น Number One! ทั้งกับหุ้นส่วน คู่ค้า คู่สัญญา หรือ คนรัก คู่ครอง ที่จะทำให้การติดต่อ สัมพันธ์จะอยู่ในเกณฑ์ดี ที่หากรวบรัด ปิดงาน ภารกิจได้ในเวลาสั้นๆ ก็จะมีโอกาสสำเร็จได้อย่างง่ายๆ  คนโสด ก็สามารถดึงดูดเพศตรงข้ามให้เข้ามาเลือกจนพอใจ แต่กลางเดือนไปแล้ว หากประมาท ก็อาจทำให้มีปัญหาโดยเฉพาะจะทำสัญญา ก็จะเสียรู้ เสียเปรียบ และเดือนนี้ หากหักโหมร่างกาย พักผ่อนไม่เพียงพอ ก็อาจทำให้สุขภาพมีปัญหาอีกด้วย 
ตุลาคม             กล้าในการตัดสินใจ ก็อาจจะได้ดังที่หวัง การแสวงหารายได้ก็จะอยู่ในเกณฑ์ดี  แต่ควรระวังอารมณ์รีบร้อน โกรธง่าย เขียน พูด ไม่ยั้งคิด  ก็อาจทำให้แพ้ภัยตัวเองที่จะทำให้หมดความน่าเชื่อถือ หรือ เสียโอกาสที่กำลังลอยเข้ามาอีกด้วย เรื่องความรัก คนโสด อาจได้พบรัก เจอคนถูกใจ แต่ควรตรวจสอบให้ดี ๆ หากเขา/เธอคนนั้น เป็นชาวต่างชาติและอายุอ่อนกว่า และ เดือนนี้ อย่าประมาท จากของมีคม ฟืนไฟ อุบัติเหตุ ที่จะทำให้เจ็บตัว และสูญเสียมากกว่าที่คิด
พฤศจิกายน      คิดนอกกรอบจากที่เคยปฏิบัติ ถึงจะมีโอกาสหารายได้มากขึ้น โดยเฉพาะจากจากการเป็นนายหน้า ตัวแทน ซื้อ-ขาย จัดการอสังหาริมทรัพย์ แต่ก็ควรระวังคำพูด เขียนที่บ่งบอกถึง รวนเร ลังเล ไม่แน่นอน ไม่ชัดเจน ก็อาจตัดโอกาสได้เช่นกัน และควรระวังเหตุ/ภัย โดยเฉพาะจากการเดินทาง ก็อาจทำให้สูญเสียเงินจำนวนมากได้เรื่องความรัก เงินทองของบาดใจ ควรระวังอาจทำให้ทะเลาะวิวาทกับคู่ครองได้
ธันวาคม          รับซ้าย จ่ายขวา ที่อาจจะได้ลาภผลจากค้าขาย งานบริการ ตัวแทน แต่ไม่ควรประมาทกับเหตุ/ภัย โดยเฉพาะจากการเดินทางที่ยังจะทำให้สูญเสียเงิน และควรระวังเรื่องเงินๆ ทองๆ อาจทำให้ขัดแย้งจนทะเลาะวิวาทกับญาติพี่น้อง เพื่อนบ้านอีกด้วย เรื่องความรัก ส่งท้ายสิ้นปี ด้วยกิจกรรมที่ร่วมกันทำกับคนในครอบครัว ก็จะอยู่ในเกณฑ์ดีที่จะทำให้สัมพันธ์รักราบรื่น  มีความสุขไปได้อีกนาน
 
อัญมณี/สีที่เสริมดวงชะตา.... มรกต สีเขียว
อัญมณี/สีที่เป็นอริ มรณะ  ... พลอยสีม่วง สีม่วงดอกผักตบชวา , โกเมน สีแสด
วันที่ดีที่สุดในสัปดาห์  ....วันพุธ   เลขที่ต้องชะตา  4 8 5
ราศีแห่งมิตรที่ต้องชะตา...ราศีกรกฎ ตุลย์ มังกร พิจิก