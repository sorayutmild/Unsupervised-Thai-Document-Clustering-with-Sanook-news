“โหระพา” นอกจากจะเป็นญาติใกล้ๆ กับ “กะเพรา” แล้ว ยังช่วยเสริมให้อาหารที่รสชาติ และกลิ่นที่หอม น่ารับประทานมากยิ่งขึ้น และมีประโยชน์ต่อร่างกายเช่นเดียวกันด้วย แต่อย่าสับสนกับกะเพรา เพราะจริงๆ โหระพามีรส และกลิ่นที่ไม่เหมือนกะเพรา และยังมีประโยชน์ต่อร่างกายไม่เหมือนกันด้วย เรามาดูประโยชน์ดีๆ ของโหระพาที่จะทำให้คุณไม่อยากเขี่ยออกนอกจานกันดีกว่า
ประโยชน์ดีๆ ของ “โหระพา”

โหระพามีเบต้าแคโรทีนสูง จึงสามารถช่วยป้องกันโรคหัวใจได้
ลดคราบพลัค และคอเลสเตอรอลในเลือด
ช่วยให้เจริญอาหารมากขึ้น สำหรับคนที่เบื่ออาหาร
เพิ่มปริมาณน้ำนมให้กับมารดาที่กำลังให้นมบุตร
ขับลม ลดอาการท้องอืด ท้องเฟ้อ จุกเสียดแน่นท้อง
แก้อาการประจำเดือนมาไม่ปกติ
ต่อต้านอาการอักเสบ
ช่วยลดอาการของโรคข้อเข่าเสื่อม
กระตุ้นการทำงานของภูมิคุ้มกันโรคในร่างกาย
ใบสดของโหระพา สามารถนำมาทำเป็นน้ำมันหอมระเหยได้ กลิ่นของน้ำมันหอมระเหยช่วยให้จิตใจสงบ มีสมาธิ ลดอาการซึมเศร้า

 
ข้อควรระวังของใบโหระพา
หญิงตั้งครรภ์ไม่ควรใช้น้ำมันที่สกัดจากใบโหระพา เพราะอาจทำให้เกิดอาการแพ้ได้