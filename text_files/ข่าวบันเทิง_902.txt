
จากข่าวการเสียชีวิตของอดีตนักแสดงเด็กผู้มากความสามารถ "น้องอิน ณัฐนิชา เชิดชูบุพการี" ในวัย 20 ปี จากอุบัติเหตุทางรถยนต์เมื่อช่วงเช้าของวันนี้ (7 เม.ย.) สร้างความเสียใจให้กับครอบครัวและเพื่อนสนิทเป็นอย่างมาก 
หากย้อนเส้นทางในวงการบันเทิงของ น้องอิน เข้าวงการมาตั้งแต่เด็กๆ ด้วยความน่ารักสดใสเธอจึงได้เล่นละครเรื่อง แก้วตาหวานใจ เมื่อปี 2546 เป็นภาพจำของหนูน้อย มดตะนอย มาจนถึงทุกวันนี้
และ น้องอิน ได้หายหน้าไปจากวงการบันเทิงพักใหญ่ กระทั่งโตเป็นสาวที่มีความสวยสมวััย ที่สำคัญเธอกลับเข้าวงการบันเทิงอีกครั้งเมื่อปี 2560 ด้วยการ เล่นซีรีส์เรื่อง Bangkok Ghost stories ทางช่อง 3 ตอน "ดีเจคลื่นแทรก"  นอกจากนี้ น้องอิน พร้อมกับบทบาทการเป็นนักธุรกิจที่มีแบรนด์เป็นของตัวเอง ด้วยวัยเพียง 19 ปีเท่านั้น  
>>>แฟนหนุ่มโพสต์อาลัย น้องอิน ณัฐนิชา ไม่ต้องห่วงแม่นะ เดี๋ยวดูแลให้เอง
ซึ่ง น้องอิน ได้เคยโพสต์เรื่องราวของตัวเองผ่านไว้บนเฟซบุ๊ค Natnicha Cherdchubupagaree  โดยได้เล่าถึงชีวิตวัยเด็กของตัวเองกระทั่งเติบโตมาวันนี้ เธอต้องต่อสู้มาตลอด จนวันที่ตัวเองสามารถมีบ้านมีรถได้ ข้อความดังกล่าวได้ถูกเขียนไว้เมื่อวันที่ 1 พฤษภาคม 2560 
"อายุ 19 หาเงินได้ด้วยตัวเองแค่นี้ก็ภูมิใจมากแล้วจริงๆ ปีนี้เป็นปีแห่งการเริ่มต้นที่ดีมาก เคล็ดลับอายุ 19 ซื้อบ้านซื้อรถเป็นชื่อของตัวเองได้ หาเงินใช้เองตั้งแต่เด็ก ที่บ้านไม่ได้สมบูรณ์แบบคุณพ่อคุณแม่แยกทางกันตั้งแต่ตอนท้อง ผ่านคำดูถูกแรงกดดันมาเยอะมาก ที่บ้านจนไม่มีเงิน แต่ก็ผ่านมาได้ ลบคำสบประมาทจากคนที่ด่าเราไว้ได้"
เรียกว่าเป็นเด็กที่มีมานะมีความมุ่งมั่นมากๆ วันนี้ น้องอิน สร้างความภูมิใจในตัวเองที่เธอทำสำเร็จไปขั้นหนึ่งแล้ว แต่หากเป็นที่น่าเสียดายที่สาวน้อยคนนี้ไม่มีโอกาสสานต่อความฝันในก้าวต่อไปของเธอเอง 
ขอแสดงความเสียใจและร่วมไว้อาลัยต่อจากการไปของ น้องอิน ณัฐนิชา มา ณ ที่นี้ค่ะ  