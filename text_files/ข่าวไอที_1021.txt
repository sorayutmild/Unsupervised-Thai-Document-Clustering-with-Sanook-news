วิธีการแก้ปัญหาเมื่อ iPhone ตกน้ำวิธีการแก้ปัญหาเมื่อ iPhone ตกน้ำ : ทำอย่างไรเมื่อ iPhone ตกน้ำ (การดูแถบความชื้น) + VDO

iPhone ตกน้ำทำอย่างไร? ดูความชื้น iPhone อย่างไร?  จะรู้ได้อย่างไรว่า iPhone ชื้น? วันนี้เรามีคำตอบให้กับทุกๆ คนพร้อมวีดีโอสอนขั้นตอนการแก้ไขปัญหาเมื่อ iPhone  ตกน้ำต้องทำอย่างไร (ในเมื่อ iPhone ถอดแบตเตอรรี่ไม่ได้) สาวก Apple  มือใหม่มือเก่า เข้ามาอ่านไว้ให้ไว ก่อนไปเที่ยวป่า หรือเที่ยวชมทะเลหมอก ละอองน้ำ หรือน้ำค้างเยอะๆ นี่ต้องดูอย่างไรว่า iPhone สุดรักของเรากำลังเจอกับความชื้น และทำให้เคลมไม่ได้สำหรับคนที่นำ iPhone คู่ใจติดตัวไปกับทุกที่ ทั้งพายเรือ, เดินป่า, ชมทะเลหมอก, ดูน้ำค้างยอดดอย, รวมถึงเล่นน้ำ นั้นมีความเสี่ยงต่อความชื้นทั้งสิ้น เพราะหากเกิดแถบความชื้นของ iPhone หรือ iPad ขึ้นแถบแดงขึ้นมาละก็ทางศูนย์จะไม่รับประกันใดๆ เลย และจะหลุดประกันอีกด้วย ก่อนอื่นเรามารู้จักแถบความชื้นกันก่อนเลยครับว่า มันหน้าตาอย่างไรมีวิธีดูหรือตรวจสอบอย่างไร วิธีตรวจสอบความชื้น iPhone

สำหรับ iPhone 4, iPhone 4s ( iPhone 3Gs, iPad วิธีดูคล้ายกัน) iPhone จะมีระบบมาตรฐานการตรวจจับความชื้น หากเกินค่าที่ Apple กับหนด ก็จะถือว่าเครื่องชื้นและ จะหมดประกันทันที บางคนเครื่องชื้น เปิดไม่ติด และเคยทำการส่งซ่อมมาแล้ว จากนั้นนำมาปล่อยขายมือสอง ก็เยอะ ฉะนะให้เราตรวจสอบก่อนซื้อ iPhone มี 2 จุดคือ 2.1 ช่องเสียบหูฟัง2.2 ช่องเสียบ สายชาร์ตแบต

วิธีการตรวจสอบความชื้น -- ให้นำแว่นขยาย ตรวจสอบดูตรงช่องเสียบหูฟัง และ ช่องเสียบแบตตรงกลาง ( ตามภาพ ) หากมี สีแดง แสดงว่าเครืื่องมีอาการชื้น หรือเคยชื้นมาก่อน จะดูยากนิดนึงนะครับ ใช้ไฟฉายส่องก็ได้ เพราะ Apple จะไม่รับประกันอาการชื้นของเครื่องไม่ว่ากรณีใดๆ ทั้งสิ้น   iPhone ที่ดีและไม่ชื้นต้องเป็นสีขาว ( ตามภาพล่าง )  ทำอย่างไรเมื่อ iPhone ตกน้ำ

แล้วถ้ามันพลาดตกไปแล้ว จะให้ทำอย่างไร เมื่อ iPhone ตกน้ำอย่างแรกเลยต้อตั้งสติกันก่อนเลย แล้วมีคำแนะนำจาก  ifixyouri ที่เป็นผู้นำด้านการซ่อมแซมและแก้ไขเรื่องทำนองนี้ เค้าได้แนะนำถึงการแก้ไขปัญหา iPhone ตกน้ำต้องทำอย่างไรไว้ ดังนี้ STEP1: หยิบ iPhone ขึ้นมาจากน้ำ จากนั้นกดปุ่ม Power On/Off  เพื่อปิดงานทำงานของ iPhone, iPadSTEP2: จากนั้นกด Sim ออกSTEP3: จับยัดใส่ถุงข้าวสารแห้งทิ้งไว้ 2 -- 3 วัน (ความชื้นจะหายไปจนหมด) แล้วนำกลับมาใช้ใหม่ หมายเหตุ: นี่ก็เป็นการแก้ไขเบื้องต้นที่ทุกๆ ท่านควรรู้ไว้ เพราะเราก็ไม่รู้เหมือนกันว่าจะไปเจอเหตุการณ์แบบนี้วันไหน แต่นี้ก็เป็นการแก้ไขปัญหาเบื้องต้น ลองอ่านเก็บความรู้ไว้ (เหตุการนี้ใช้ได้กับเครื่องยี่ห้ออื่นๆ ได้เช่นกันและหากยี่ห้อไหนสามารถถอดแบตเตอรรี่ได้ก็ให้ถอดออกด้วย) เพิ่มเงิน 8,800 บาท เพื่อรับเครื่องใหม่
 
ถ้าหากเราทำทุกวิธีแล้ว ก็ยังพลาดหรือเกิดอุบัติเหตุไม่คาดฝันจนต้องทำให้ iPhone, iPad ความชื้นขึ้น, หรือตกน้ำจนกู่ไม่กลับเปิดไม่ติด หรือทำอะไรไม่ได้แล้ว เราก็ต้องนำส่งศูนย์อย่างไม่ต้องสงสัย โดยทาง Apple มีเงื่อนไขการรับประกันอยู่ว่า การเสียหายที่เกิดจากผู้ใช้งานถึงจะอยู่นอกประกันของทาง Apple แต่ทาง Apple ก็มีการช่วยเหลือกรณีเครื่องเสียจากอุบัติเหตุ รวมถึงการตกน้ำเช่นกัน กล่าวคือ ให้นำเครื่องมาแลกซื้อเครื่องใหม่ที่เป็นเครื่องเคลม Model LL เช่นเดียวกับที่เคลมให้กับเครื่องที่มีปัญหาจากการใช้งานปกติ ในราคาขายรวมภาษีมูลค่าเพิ่ม ที่ 8,800 บาท โดยมีประกันเครื่องให้ใช้ตามระยะเวลาที่เหลือ เช่น หากเครื่องเหลือประกันหกเดือน การซื้อเครื่องเคลม เครื่องเคลมนั้น ก็จะรับประกันหกเดือนเท่านั้นSource : itallnews
ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com