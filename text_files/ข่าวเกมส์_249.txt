เมื่อไม่นานมานี้ บริษัท Sega Sammy ซึ่งเป็นบริษัท Holding หรือบริษัทที่ถือหุ้นของ Sega Entertainment ประกาศขายหุ้นของส่วน Entertainment ไป 85.1% โดยส่วนดังกล่าวจะเน้นหนักไปทางเกมตู้ หรือ Arcade Game ที่ถือว่าได้รับผลกระทบเป็นอย่างหนักจากสถานการณ์ไวรัสโควิด-19 อย่างเด็กยุค 90 ก็คงจะคุ้นเคยเกมตู้ The House of the Dead เป็นอย่างดี ซึ่งเป็นเกมที่ผลิตโดยบริษัท Sega

ล่าสุด บริษัท SEGA ก็ได้ออกมาประกาศให้พนักงานจำนวน 650 คน ลาออก "แบบสมัครใจ" (voluntarily retire) และกำลังจะหั่นเงินเดือนของผู้บริหารอีกในไม่ช้า 
"In order to recover earnings at an early stage and achieve sustainable growth in the future, we consider that it is necessary to promote cost-reduction centered on fixed expenses and build an even more efficient system and decided to call for voluntary retirement of employees."
ในการที่จะกอบกู้สถานการณ์ในเบื้องต้นและเพื่อการเติบโตอย่างยั่งยืนต่อไป ทางบริษัทตัดสินใจที่จะลดค่าใช้จ่ายในส่วนต่างๆ ทั้งในส่วนกลางและส่วนของพนักงาน เพื่อที่จะปรับโครงสร้างบริษัทให้มีประสิทธิภาพดีขึ้น และได้ตัดสินใจให้พนักงานลาออกแบบสมัครใจ

วีดีโอแนะนำ


จดหมายลาออกแบบสมัครใจดังกล่าวได้ถูกส่งให้พนักงาน 650 คน (คาดว่าจะเป็นพนักงานที่มีอายุงานสูง เนื่องจากใช้คำว่า Retirement) โดยจะขอให้ลาออกแบบสมัครใจในวันที่ 28 กุมภาพันธ์ 2021 ใครที่ตกลงจะลาออกจะได้รับ "เงินชดเชยและการดูแลเรื่องการหางานใหม่เป็นอย่างดี" ภาษาอังกฤษใช้คำว่า extraordinary เลยทีเดียว (payment of extraordinary retirement allowances and reemployment support)
สำหรับผู้บริหาร ในระดับ Director จะได้รับการลดเงินเดือน 30% ส่วนตำแหน่ง Senior Executive Vice President และ Senior Vice President จะถูกตัดเงินเดือน 20% และ 10% ตามลำดับ
ทั้งหมดนี้ ทางบริษัทคาดว่าจะใช้เงินกับการเปลี่ยนแปลงโครงสร้างระบบใหม่ของบริษัทประมาณ 10 Billion Yen หรือ หนึ่งหมื่นล้านเยน เลยทีเดียว
ใครที่คิดว่าอุตสาหกรรมเกมจะไม่ได้รับผลกระทบจากสถานการณ์ไวรัสโควิด-19 ก็ควรจะดูบริษัทนี้เป็นตัวอย่าง แม้ว่าคนจะใช้เวลาอยู่บนหน้าจอมากขึ้น แต่หากเศรษฐกิจโดยรวมหดตัว ผู้คนก็จะจับจ่ายใช้สอยกันน้อยลง ส่วนของ SEGA เองก็จะโดนหนักหน่อย เพราะมีการดำเนินธุรกิจเกมตู้ด้วย
สามารถอ่านเอกสารจากบริษัท SEGA SAMMY Holdings ฉบับเต็มได้ที่: https://www.segasammy.co.jp/english/pdf/release/20201106_kibo_e.pdf 