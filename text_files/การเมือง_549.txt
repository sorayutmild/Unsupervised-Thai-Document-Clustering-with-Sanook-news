วันนี้ (23 พฤษภาคม) นายนิพิฏฐ์ อินทรสมบัติ รองหัวหน้าพรรคประชาธิปัตย์ โฟสต์เฟซบุ๊ก ส.ส.นิพิฏฐ์ อินทรสมบัติ ว่า 
ซุปเปอร์แมนปีกหัก-เขาว่า ใครกล้า-ไม่กล้า ให้ดูตอนวิกฤติ เวลาวิกฤติคนอ่อนแอที่สุดอาจจะกลายเป็นคนเข้มแข็งที่สุด คนเข้มแข็งที่สุดอาจกลายเป็นคนอ่อนแอที่สุดก็ได้เมื่อสิ้นเสียงคำว่า"ผมยึดอำนาจประเทศนี้ตั้งแต่บัดนี้เป็นต้นไป" ผมยกนาฬิกาขึ้นดู เป็นเวลา16.32นาฬิกา ทหารพร้อมอาวุธกรูเข้ามาเต็มห้องชมัยมรุเชษฐ์ สโมสรทหารบก เข้าควบคุมผู้อยู่ในห้องประชุม ผมเห็นนายทหารเข้าไปทำความเคารพ ถึง รัฐมนตรีนักสร้างภาพเป็นซุปเปอร์แมน ที่สร้างภาพว่าตนเป็นนักกล้าม เป็นผู้แข็งแรงที่สุด ท่านพยายามพยุงกายลุกขึ้น แต่2แขนที่แข็งแรงไม่สามารถพยุงตัวขึ้นได้ ทรุดตัวลงกับเก้าอี้อีกครั้งหนึ่ง จนนายทหารต้องเข้ามาพยุงตัวออกไป ผมสะกิดให้ผู้อยู่ในห้องประชุมดูซุปเปอร์แมนปีกหักที่ถูกพยุงออกไป ซุปเปอร์แมนถูกหามออกไปแล้ว ผมเดินไปดูเห็นสมุดบันทึกส่วนตัวของซุปเปอร์แมนวางอยู่ คงตกใจแล้วลืมไว้ ฝากบอกทหารหน้าห้องชมัยมรุเชษฐ์เก็บไว้ให้ซุปเปอร์แมนด้วยแล้วกัน ผมไม่กล้าเปิดอ่านแต่คงเป็นบันทึกเกี่ยวกับรถไฟความเร็วสูง