ตำรวจคุมตัว "บุ๋มบิ๋ม" ยามกะดึกคอนโดฯ ย่านเจริญกรุง เป็นคนสมองช้า สารภาพผลักเด็ก 5 ขวบ ทำให้เสียชีวิตอยู่บนชั้นดาดฟ้า ไม่ได้ข่มขืน
(27 มิ.ย.) จากกรณีที่พบร่างเด็กหญิงวัย 5 ขวบ เสียชีวิตอย่างมีเงื่อนงำอยู่บนชั้นดาดฟ้าของคอนโดมิเดียมแห่งหนึ่ง ย่านเจริญกรุง แพทย์สันนิษฐานว่าถูกทำร้ายร่างกาย เป็นเหตุทำให้เสียชีวิต แต่ยังไม่แน่ชัดถึงประเด็นการล่วงละเมิดทางเพศ ตามข่าวที่ได้รายงานไปแล้วนั้น
ข่าวที่เกี่ยวข้อง: เด็กหญิง 5 ขวบตายปริศนา บนดาดฟ้าคอนโดย่านเจริญกรุง
ล่าสุดมีรายงานว่า เจ้าหน้าที่ตำรวจได้ควบคุมตัว นายบุ๋มบุิ๋ม อายุ 34 ปี ผู้ต้องสงสัยที่ก่อเหตุในกรณีดังกล่าว หลังทางครอบครัวสงสัยว่า นายบุ๋มบิ๋ม ที่มีอาการป่วยทางประสาท อาจจะเกี่ยวข้องกับการเสียชีวิตของเด็กหญิงวัย 5 ขวบคนนี้
ซึ่งในเวลาต่อมา เจ้าหน้าที่ได้เข้าตรวจสอบภาพหลักฐาจจากกล้องวงจรปิด กระทั่งพบว่า นายบุ๋มบิ๋ม เป็นบุคคลสุดท้ายหยอกล้อเล่นอยู่กับเด็กหญิง ก่อนที่จะมาพบว่ากลายเป็นศพอยู่บริเวณชั้นดาดฟ้าดังกล่าว อย่างเป็นปริศนา
พลตำรวจโทศานิตย์ มหถาวร รักษาราชาการแทนผู้บัญชาการตำรวจนครบาล เปิดเผยว่า จากการสอบสวน นายบุ๋มบิ๋ม ให้การรับสารภาพว่า ได้ก่อเหตุผลักเด็กหญิง 5 ขวบตกลงไปในสระว่ายน้ำ ที่ถูกปล่อยทิ้งร้างบนชั้นดาดฟ้าของคอนโดฯ แต่ไม่ได้ล่วงละเมิดทางเพศเด็กแต่อย่างใด
จากคำรับสารภาพสอดคล้องกับผลชันสูตรของแพทย์ ระบุว่า เด็กหญิงเสียชีวิตจากเหตุศีรษะกระแทกพื้นและขาดอากาศหายใจ ตามร่างกายมีรอยฟกช้ำ แต่ไม่พบร่องรอยการกระชำเรา
อย่างไรก็ตาม สาเหตุให้การก่อเหตุครั้งนี้ เบื้องต้นยังไม่สามารถระบุได้ เนื่องจาก นายบุ๋มบิ๋ม เป็นผู้มีอาการสมองที่พัฒนาการช้า ทำให้การสอบสวนเป็นไปอย่างยากลำบาก เบื้องต้นเจ้าหน้าที่ได้แจ้งข้อหา ฆ่าผู้อื่นโดยสารเจตนา พร้อมย้ำว่าคดีนี้ผู้ต้องหาเป็นคนสมองช้า แต่ยังไม่ถือว่าเป็นผู้วิกลจริต ต้องให้แพทย์ประเมินอีกครั้งก่อน