เกมส์ GTA V
ผมเชื่อว่าเหล่าเกมเมอร์ทั้งหลาย น่าจะเคยทำแบบนี้กันบ้างแน่ๆ เมื่อเวลาที่เกมส์โปรดที่เราอยากเล่นมากๆออกมา หรือเวลาที่เล่นเกมออนไลน์ติดลมบนอยากเก่งไวๆ ก็จะลาหยุดงานหรือหยุดเรียน เพื่ออยู่บ้านเล่นเกมส์นั้นๆให้อิ่มหนำสาแก่ใจตัวเองซะเองก่อน เพราะกลัวว่าจะเล่นไม่ทันเพื่อน หรือน้อยหน้าพวกเพื่อนๆที่เล่นเกมส์เดียวกัน และมันก็ไม่ได้มีแค่ที่ประเทศไทยแห่งเดียวหรอกครับ มันเป็นกันทั่วโลก โดยเฉพาะกับ Day 1 คือวันแรกที่ตัวเกมส์ออกมาใหม่ๆ หรือเปิดให้เล่นวันแรกนั่นแหละครับ เหล่าเกมเมอร์ฮาร์ดคอร์ท้้งหลายก็จะเตรียมตัวเล่นกันเต็มที่ในวันแรก เพื่อให้เก่งก่อนใครๆ เพื่อเอาไว้คุยได้ว่าตูเทพ!
ถ้าเป็นที่ไทยส่วนใหญ่ก็มักจะบ้าพลังกันในวันเปิดเกมออนไลน์ใหม่ๆ Open Beta วันแรกกัน แต่ถ้าเป็นต่างประเทศเขาจะบ้าเล่นเกมส์พีซีและคอนโซลกันมากกว่าครับ โดยเฉพาะเกมส์ดังๆที่รอกันมาหลายปีอย่าง Grand Theft Auto V หรือ GTA V ที่ฝรั่งชอบเล่นกันมาก แต่ในไทยคงไม่นิยมเท่าไหร่ตั้งแต่เกมส์นี้กลายเป็นประเด็นก่อคดีฆาตกรรมเลยถูกแบนห้ามขาย กำหนดวางจำหน่าย GTA V คือวันอังคารที่ 17 กันยายน 2013 นี้แล้ว ซึ่งเหล่าเกมเมอร์จะเตรียมโดดงานเล่นมันก็ไม่แปลกอะไร แต่ที่แปลกคือมีร้านเกมส์โดดงานเพื่อเล่นเกมส์นี้ด้วย
เกมส์ GTA V
ร้านเกมส์ที่ว่าคือร้าน Console Yourself ซึ่งเป็นร้านขายเกมส์ของอังกฤษ ได้ติดป้ายหยุดหนึ่งวันล่วงหน้าแล้วตั้งแต่วันนี้ โดยให้เหตุผลว่าเพราะวันพุธที่ 18 กันยายน 2013 (หลังวันออก GTA V หนึ่งวัน) เกมเมอร์คงพากันนั่งเล่น GTA V อยู่บ้าน และคงจะไม่มีลูกค้าเข้าร้านเยอะมากในวันนั้น (เพราะลูกค้าแห่ซื้อเกม GTA V วันแรกไปแล้ว) ทางร้านจึงขอหยุดหนึ่งวัน ทั้งนี้เหล่าพนักงานในร้านก็หยุดเพื่อเล่นเกมส์ GTA V ด้วยนั่นเอง
แล้วเกมเมอร์ไทยท่านไหน มีแผนจะโดดงานในวันเกมใหม่ออกมั่งหรือเปล่า ในเดือนนี้เกมส์ดังๆพากันออกมาเพียบเหมือนกันนะ ทั้ง Monster Hunter 4, Grand Theft Auto V, FIFA 14, PES 2014 และอื่นๆเพียบ
ว่าแล้วก็มาชมคลิปโปรโมท GTA V ตัวใหม่กันหน่อย
