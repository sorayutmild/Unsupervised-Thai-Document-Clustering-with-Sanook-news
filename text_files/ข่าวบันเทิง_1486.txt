
เป็นลูกไม้ที่หล่นใต้ต้นอีกคน "ขวัญ พิมพ์อัปสร เทียมเศวต" ลูกสาวคนเดียวของนักแสดงอาวุโส โย ทัศน์วรรณ เสนีย์วงศ์ ณ อยุธยา กับอดีตสามีพระเอกตลอดกาล เอก สรพงษ์ ชาตรี แม้จะร่ำเรียนมาทางด้านรัฐศาสตร์ แต่สายเลือดศิลปินในตัวทำให้ท้ายที่สุดพกดีกรีปริญญาโทด้านศิลปศาสตร์ จุฬาลงกรณ์มหาวิทยาลัย มาจับงานด้านผู้จัดละคร ค่าย "เฟิร์สคลาส" รวมถึงเป็นพิธีกรด้วย สวยและเก่งแบบนี้น่าปลื้มใจแทนคุณพ่อคุณแม่จริงๆ เห็นหน้าเธอสวยใสแบบนี้หลายคนอาจไม่เชื่อว่าปีนี้อายุ 38 ปี แล้วนะจ๊ะ หน้าเด็กมาก
สำหรับผลงานล่าสุดของผู้จัดคนสวยก็คือเรื่อง แม่อายสะอื้น ทางช่อง 7 สี ที่เรื่องนี้ได้คุณพ่อและคุณแม่มาร่วมแสดงด้วย ซึ่งสาวขวัญก็ได้โพสต์ข้อความถึงคุณพ่อและคุณแม่ไว้ว่า...
"การที่เราได้มีโอกาสร่วมงานกับพ่อแม่เป็นสิ่งที่ดีมากๆเพราะมันทำให้เราได้เห็นพ่อแม่ในมุมที่เราไม่เคยเห็น มากกว่านั้นคือทำให้เราได้เห็นตัวเอง... อย่างความทุ่มเทจนกดดันตัวเองของพ่อที่ต้องทำให้งานออกมาดีที่สุด หรือความกล้าหาญไม่เคยกลัวความท้าทายใหม่ๆในงานใดๆของแม่ การท่องบทล่วงหน้าเป็นเดือน มองเห็นความเป็นไปได้ในทุกสิ่ง ฯลฯ บางขณะเราเห็นเงาของตัวเองในมุมนั้นๆของพ่อกับแม่ และรู้สึกขอบคุณ เป็นเกียรติและภาคภูมิใจที่สุดที่ได้เป็นลูกของพ่อกับแม่ที่เจ๋งขนาดนี้ รอดูงานของพวกเรานะคะ... #รักมาก #แม่อายสะอื้น