ก่อนหน้านี้มีข่าวว่าสาว "ก้อย รัชวิน" แฟนของหนุ่มมาดเซอร์ "ตูน บอดี้สแลม" เป็นซีสต์ที่ขา และเข้ารับการผ่าตัด แต่ยังไม่หายซักที จนกระทั่งล่าสุดเจอสาวก้อยในงานแถลงข่าวเปิดตัวกระเป๋าที่เซ็นทรัลเวิลด์ สาวก้อยจึงออกมาบอกว่าสาเหตุที่ยังไม่หายเพราะว่าไม่ได้เป็นซีสต์อย่างที่เข้าใจในตอนแรก แต่จะเป็นโรคอะไรนั้นต้องรอผลการตรวจอีกทีหนึ่ง
หมอบอกว่าไม่ได้เป็นซีสต์"หมอบอกว่าติดเชื้อ เป็นเชื้อแปลกประหลาดที่คนอื่นไม่เคยเป็นเหมือนกัน มันเลยทำให้แผลหายช้า ต้องกินยาฆ่าเชื้อ หมอบอกว่าประมาณ 4 เดือนได้ เพราะโรคนี้เป็นๆหายๆ สรุปแล้วสุดท้ายก้อนซีสต์ที่มันออกมาที่เข้าใจว่าเป็นซีสปรากฏว่ามันไม่ใช่ มันเป็นเชื้อโรคที่เอาออกมาไม่หมด มันก็ยังกินเนื้อไปเรื่อยๆฟังดูน่ากลัวแต่มันไม่ได้ร้ายแรงมาก ถ้าเชื้อโรคมันยังอยู่มันจะค่อยๆกัดกินเนื้อไปเรื่อยๆแต่หมอบอกว่าแปลกมากที่เกิดขึ้นกับก้อย เพราะคนส่วนมากที่เป็นจะเป็นคนที่คลุกดินคลุกน้ำ ชาวประมง แต่เราก็ไม่ได้ไปลุยขนาดนั้น ก็โอเคมันติดมาแล้ว สิ่งที่ทำได้คือรักษาให้เร็วที่สุด ซึ่งตอนนี้กว่าจะทราบผลว่าเป็นอะไรต้องรอประมาณ 6 สัปดาห์ หมอก็ให้กินยาว่านไปก่อน คือโรคที่หมอสันนิฐานว่าจะเป็น เชื้อรา แบคทีเรีย ไวรัสอะไรต่างๆดักไว้หมด"
กินยาเป็นกำมือเลยหรือเปล่า"เยอะมาก เป็นกำมือใหญ่ๆเยอะจริงๆถ้ารู้ว่าเป็นโรคอะไรที่นี่จะได้รักษา หายขาดแน่นอน แต่สิ่งที่ตามมาอาจจะเป็นเรื่องแผลเป็น ตอนนี้ก้อยผ่าตัดไปแล้ว เย็บแล้ว เนื้ออักเสบจนการเย็บไม่สามารถช่วยรักษาได้แล้ว ต้องปล่อยให้เนื้อสมานกันเอง"
ทำไมตอนแรกคิดว่าเป็นซีสต์"เพราะมันยังไม่แสดงอาการ ไปหาคุณหมอก็ยังไม่สามารถวิเคราะห์ได้ว่ามันคืออะไร จนเชื้อมันเริ่มขยายตัว คร่าวๆที่คุณหมอสันนิษฐานคือเป็น แบคทีเรียที่มีเชื้อใกล้เคียงกับวัณโรค แต่อย่าตกใจว่าใครใกล้ก้อยแล้วจะติด มันเป็นเชื้อที่ไม่ได้ติด มีก้อยเป็นคนเดียว แล้วเป็นแค่ 1 ในหมื่น ในแสนจะเป็น"
กล้าใส่กางเกงขาสั้นอยู่หรือเปล่า"ก็ใส่นะ แต่เวลามางานถ้าตรงที่เป็นแผลก็พันผ้าเอา แต่วันนี้ค่อยๆดีขึ้นแล้ว ตอนนี้แผลค่อยๆสมานกันดีขึ้นก็เริ่มหายเจ็บแล้ว"
ยังไงก็ขอให้สาวก้อยหายไวๆนะจ๊ะ