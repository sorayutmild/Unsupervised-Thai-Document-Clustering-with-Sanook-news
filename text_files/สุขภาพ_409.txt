ไม่ว่าคุณจะเป็นผู้ชาย หรือผู้หญิง แต่การที่มีคนมาทักคุณว่า “พี่” ทั้งที่จริงแล้วคุณทราบดีว่าอายุคุณน้อยกว่าเขามาก เป็นใครก็ต้องรู้สึกเฟลกันทั้งนั้นใช่ไหมคะ ถึงแม้เรื่องรูปร่างหน้าตาจะมาจากกรรมพันธุ์เสียเป็นส่วนใหญ่ แต่เรื่องผิวพรรณเหี่ยวย่น ดูแก่กว่าวัยที่แท้จริง มันมาจากอาหารการกิน และพฤติกรรมในการใช้ชีวิตของคุณทั้งสิ้นSanook! Health เลยขอออกมาเตือนทุกๆ คน ถึงอาหารที่ทำให้หน้าแก่ หน้าเหี่ยวก่อนวัยอันควรกันค่ะ ขอบอกเลยว่าเป็นอาหารที่คุณๆ ต้องเคยกินกันอยู่บ่อยๆ แน่นอน
1. น้ำตาล อาหารที่มีรสหวานจัดแน่นอนว่าน้ำตาลใส่ลงไปในอาหาร ของหวาน หรือเครื่องดื่ม ทำให้รสชาติดีขึ้นผิดหูผิดตา แต่หากรับประมาณทานอาหารที่มีปริมาณน้ำตาลมากๆ จะทำให้เซลล์ผิวเสื่อมสภาพ ผิวขาดคอลลาเจนเพื่อความสดใสเปล่งปลั่ง ผิวหนังจึงเหี่ยวย่น และขาดความยืดหยุ่นนั่นเอง2. แอลกอฮอล์เพราะแอลกอฮอล์จะทำให้ร่างกายสูญเสียน้ำไปเป็นจำนวนมาก (สังเกตได้ง่ายๆ ว่าคนที่ดื่มแอลกอฮอล์ จะลุกไปเข้าห้องน้ำบ่อย) นอกจากนี้แอลกอฮอล์ยังทำให้ตับพัง (หรือที่เรารู้ดีว่าทำให้ตับเข็ง) คือตับต้องทำหน้าที่อย่างหนักในการกำจัดของเสียออกจากร่างกาย หากตับสุขภาพไม่ดี ก็จะสะท้อนออกมาถึงผิวหนังที่สีสันไม่สดใส ไม่ขาวอมชมพู แต่ละหมองคล้ำ และเหี่ยวย่นนั่นเอง3. คาเฟอีนเครื่องดื่มที่มีคาเฟอีน เช่น ชา กาแฟ น้ำอัดลม (น้ำอัดลมมีทั้งน้ำตาลและคาเฟอีนเลยทีเดียว) มีสารอะดรีนาลีนที่ทำให้ร่างกายตื่นตัวก็จริง แต่ก็ทำให้ผิวพรรณเหี่ยวย่นขึ้นอีกด้วย นอกจากนี้คาเฟอีนยังดูดซึมวิตามิน และแร่ธาตุที่จำเป็นต่อการบำรุงผิวพรรณออกไปจากร่างกายอีกด้วย4. ไขมันไม่อิ่มตัว ไขมันทรานส์นอกจากทำให้อ้วนง่าย ผิวมีเซลลูไลท์แล้ว ไขมันทรานส์ยังทำให้ผิวหนังของเราไวต่อรังสียูวีมากยิ่งขึ้น และแน่นอนว่าผิวของเราก็จะถูกแสงแดดอันร้อนแรงในบ้านเราทำร้ายได้มากขึ้นด้วยเช่นกัน ทั้งขาดความนุ่มชุ่มชื่น และริ้วรอยถามหาไวขึ้นเยอะเลยทีเดียว (อ่านรายละเอียดเกี่ยวกับไขมัน และน้ำมันต่างๆ ที่ “น้ำมันหมู VS น้ำมันพืช ตกลงอันไหนมีประโยชน์มากกว่ากัน?”)5. อาหารรสเค็มไม่ว่าจะเป็นเนื้อหมูแดดเดียว หมูหรือเนื้อหมัก แครกเกอร์โรยเกลือ หรืออะไรก็ตามที่มีรสเค็มจัด จะมีปริมาณโซเดียมอยู่เยอะ ซึ่งนอกจากจะทำให้คุณตัวบวมแล้ว ยังดูดซับน้ำออกจากร่างกาย ทำให้ผิวหนังแห้งกร้าน เหี่ยวย่นง่ายนั่นเอง6. อาหารแปรรูป แช่แข็ง อาหารกระป๋องไม่ว่าจะเป็นปลากระป๋อง ผักดองกระป๋อง อาหารกล่องแช่แข็ง ไส้กรอก แฮม เบคอน บะหมี่กึ่งสำเร็จรูป ฯลฯ นอกจากจะมีรสเค็ม และโซเดียวสูงแล้ว ยังมีสารในกลุ่มซัลไฟต์ ที่มาในรูปของสารกันเสีย แต่งกลิ่นและรสสังเคราะห์ และวัสดุกันอาหารเหม็นหืน ที่เข้าไปกระตุ้นผิวให้เกิดอาการอักเสบ และริ้วรอยถามหาไวอย่างไม่น่าเชื่อ7. อาหารปิ้งย่างเพราะหมูกระทะ เนื้อย่าง อาหารทะเลย่างพวกนี้ (โดยเฉพาะตามร้านบุฟเฟ่ต์ต่างๆ) จะพบสารไฮโดรคาร์บอนในส่วนที่ปิ้งจนไหม้เกรียม จนเกิดเป็นสารอนุมูลอิสระ ทำลายผิวให้เกิดริ้วรอย ขาดความตึงกระชับ และความเปล่งปลั่งสดใส ผิวหมองคล้ำลงอย่างน่าตกใจเลยล่ะ8. เครื่องดื่มชูกำลังนอกจากเครื่องดื่มชูกำลังต่างๆ จะไม่ดีต่อร่างกายในแง่ที่มีทั้งคาเฟอีน และน้ำตาลสูงแล้ว (ซึ่งทั้งสองอย่างนี้ก็ทำให้แก่ลงเหมือนกัน) ยังทำลายสารเคลือบฟัน ทำให้ฟันเหลือง ผุ กร่อน ได้ง่ายอีกด้วย9. อาหารทอดอาหารทอดมีปริมาณไขมันสูง นอกจากทำให้อ้วนแล้ว ยังทำลายคอลลาเจนใต้ชั้นผิวหนัง ส่งผลให้ผิวหนังเหี่ยวย่น ไม่สดใสเปล่งปลั่งอีกด้วย10. อาหารที่ใส่สารให้ความหวานแทนน้ำตาล (น้ำตาลเทียม)เพราะน้ำตาลเทียม เช่น แอสปาแตม จะส่งผลให้เกิดอาการปวดหัว ปวดข้อ และทำให้อยากน้ำตาลมากขึ้น จึงวนกลับไปที่ข้อแรก “น้ำตาล” อีกครั้ง
ทั้งนี้ทั้งนั้น ไม่ได้หมายความว่าห้ามกินเลยแม้แต่น้อยนะคะ ทุกสิ่งทุกอย่างที่กล่าวมาสามารถกินได้ แต่อยากให้กินแต่ปริมาณน้อยๆ หรือถ้าเลี่ยงได้ก็อยากให้เลี่ยง เพื่อผิวพรรณอันสวยงาม และเพื่อสุขภาพที่ดีขึ้นของคุณด้วยค่ะ