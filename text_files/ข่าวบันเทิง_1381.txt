เรียกว่าพอโกอินเตอร์ในต่างแดนแล้วทุกอย่างก็ไหลเรียงเข้ามาหาอยู่เรื่อยๆ สำหรับนักร้องสาวเซ็กซี่สะโพกดินระเบิด แอน มิตรชัย ที่ทุกอย่างกำลังราบรื่นดีทั้งเรื่องงานการเงิน และที่ขาดไม่ได้ก็น่าจะเป็นเรื่องความรัก ที่มีข่าวแว่วว่าไปเตะตาโดนใจหนุ่มเศรษฐีคนดังในแดนภารตะเข้าให้ ว่ากันว่าฝ่ายชายยอมทุ่มทุนไม่อั้น ไม่ว่าจะเป็น เงิน บ้าน รถหรู เพื่อมัดใจสาวแอนให้มาเป็นหวานใจ
แต่งานนี้ดูเหมือนเลือดสาวไทยในตัวนักร้องสาวจะแรงไม่ใช่น้อย ขอพุ่งเป้าโฟกัสที่งานเป็นหลัก ส่วนเรื่องทรัพย์สินเจ้าตัวบอกไม่สนใจจ้า
"ก็มีประมาณ มาบอกว่าถ้าเธออยากจะมีคฤหาสน์สวยๆ ฉันก็จะหาให้ (ยิ้ม) แต่แอนเป็นคนชัดเจนนะ ถ้าไม่ชอบ ก็จะทำให้รู้ว่าไม่ จะเบรคความสัมพันธ์ไว้แค่ความเป็นเพื่อน เพราะถ้าเรามีมีท่าทีมีปฏิกิริยาต่อเขาแม้เพียงนิดเดียว เค้าจะไม่หยุดตาม จะเต็มที่กับเราจนเราก็รู้สึกเหนื่อยแทนค่ะ"