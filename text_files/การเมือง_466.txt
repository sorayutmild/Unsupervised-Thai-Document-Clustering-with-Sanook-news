
เป็นอีกหนึ่งคู่ที่แฟนต่างจิ้นและลุ้นให้สมหวังจริงๆ เสียที สำหรับคู่ของนักแสดงหนุ่ม "ซัน ประชากร" และดีเจสาวอารมณ์ "ต้นหอม ศกุนตลา" เพราะก่อนหน้านี้ฝ่ายหญิงก็เคยออกมาให้สัมภาษณ์แล้วว่าคอยหยอดตลอดแต่ฝ่ายชายทำเป็นไม่รู้
งานนี้พอมีโอกาสได้เจอ ซัน ประชากร ในงาน Terminal 21 5 Senses 5th Anniversary จึงไม่พลาดที่จะสอบถาม ซึ่งเจ้าตัวได้ยอมรับแต่โดยดีว่าชอบอีกฝ่ายเหมือนกันแต่ไม่กล้าจีบเพราะกลัวความผิดหวัง พร้อมบอกหากต้นหอมให้สัญญาณว่าจีบได้ตนก็พร้อมที่จะบุกทันที
คนจับเราจิ้นกับต้นหอมเยอะมาก?"ดีใจครับ เขาก็มีเพจซันหอมให้ครับ คือจริงๆ มันเกิดจากรายการรายการหนึ่งที่ผมไปเป็นแขกรับเชิญ และผมก็ไปเล่นกับเขาคนเลยจับมาจิ้นกัน"
แต่ดูเหมือนจะเล่นเยอะอยู่เหมือนกัน เพราะมีหอมแก้มด้วย?"คือเขาบอกว่าผมเป็นคนเรียบร้อยครับ เลยไม่อยากจะนิ่งมันต้องมีอะไรเล่นบ้างจึงตัดสินใจหอมแก้มเขาครับ ผมก็หยอกเล่นครับ ส่วนเขาจะคิดจริงไหมผมว่าคาเร็กเตอร์พี่เขาก็ชอบให้น้องๆ มาแซว ชอบเล่นกับคนนู้นคนนี้"
เหมือนต้นหอมจะคิดจริง?"คิดจริงเหรอครับ ถ้าคิดจริงก็ดีครับ (ยิ้ม)"
แสดงว่าเราก็ชอบเขาใช่ไหม?"ก็ชอบนะครับ แต่ตอนนี้ยังเป็นพี่น้องกันอยู่ ผมว่าไม่มีใครไม่ชอบพี่ต้นหอมหรอกครับ พี่เขาเป็นคนตลกและเป็นคนสวยด้วย แต่ผมไม่กล้าจีบเขาครับ กลัวจีบไม่ติดเพราะผมก็เป็นคนธรรมดาๆ เราไม่อาจเอื้อมครับ กลัวการผิดหวังครับ ถ้าจะเป็นแฟนให้เขามาจีบผมเองดีกว่า (ยิ้ม)"
แต่เห็นเราก็ชอบไปเม้นท์อะไรหวานๆ ในไอจีเขา?"เม้นท์บ่อยครับ เราก็หยอดจริงบ้าง เล่นบ้าง เขาก็เม้นท์ตอบกลับมาตลอดนะครับ ถ้าอันไหนไม่ตอบผมจะไลน์ไปถามทำไมไม่มาตอบ เขาก็บอกยุ่งอยู่ ผมว่าเขาเอ็นดูผมเหมือนน้องคนนึงนะ เราทำงานด้วยกันบ่อยและสนิทกันมากเพราะเรียนภาษาอังกฤษด้วยกัน"
ทางแฟนคลับแอบบอกมาว่าเราคือหนุ่มคนใหม่ของต้นหอม แค่ยังไม่อยากเปิดตัว?"ถ้าเป็นจริงผมเปิดตัวไปแล้วครับ เวลาผมมีแฟนผมไม่เคยปิดอยู่แล้ว"
ดูทางต้นหอมชอบโพสต์อะไรเพ้อๆ เป็นเพราะเราหรือเปล่า?"ผมว่าไม่น่าใช่นะครับ ผมไม่น่าสำคัญขนาดนั้น ส่วนที่เขาบอกผมเป็นสเคปเขา ตี๋ ขาว สูง ในวงการนี้มีเยอะมากเลยนะครับ อาจจะไม่ใช่ผมก็ได้ แต่พี่หอมเป็นสเปคผมครับ เราก็ยังโสดกันทั้งคู่ก็คอยลุ้นกันต่อไปครับ"
เหมือนเราจะชอบคบคนที่มีอายุเยอะกว่า?"ผมไม่เกี่ยงเรื่องอายุครับ ถ้าเราคุยกับใครรู้เรื่องก็โอเคครับ เคยคบกับคนที่มีอายุน้อยกว่าก็งอแงบ้างเพราะอาชีพแบบเราหาคนเข้าใจยาก เราทำงานไม่เป็นเวลา กว่าจะหาคนที่เข้าใจได้ส่วนใหญ่จะเป็นคนอายุเยอะกว่าครับ"
ช่วงนี้คุยกันทุกวันไหม?"เกือบทุกวันครับ ไม่ค่อยคุยเฟสไทม์หรอกเพราะเจอกันบ่อยเรียนด้วยกัน ถ้าอยากเห็นหน้าก็มาเจอกันเลยดีกว่า เรายังไม่ได้มีโอกาสไปออกเดตเพราะยุ่งทั้งคู่ แต่ถ้ามีโอกาสก็อยากชวนนะครับแต่ไม่กล้าชวน (หัวเราะ)"
จะประกาศจีบผ่านสื่อเลยไหม?"เขาน่าจะดูนะ ไม่กล้าประกาศหรอกกลัวจีบไม่ติด ไม่กล้าบอกอะไรเลยเขิน นี่หน้าแดงหมดแล้วนะ (ยิ้ม) ผมไม่กล้าคิดไปไกลเพราะอย่างที่บอกผมเป็นแค่นักแสดงตัวเล็กๆ คนนึง มันไม่น่าจะไปถึงฝั่งฝันได้ แต่คนรอบข้างก็เชียร์เยอะเหมือนกันเพราะเขาเป็นคนน่ารัก มีคนรักเขาเยอะครับ ผมอยู่ด้วยก็มีความสุขครับ เขาทำให้ผมยิ้มได้ เป็นที่ปรึกษาที่ดีในวงการ"
ต้นหอมรู้ไหมว่าเราก็ชอบเขา เพราะดูเขาก็หยอดเราอยู่เหมือนกัน?"เขาน่าจะรู้นะครับ เขาจะมีมาหยอดบ้างเล่นบ้าง ผมก็เขินไปตามที่เขาหยอดมา แต่เขาไม่ได้หยอดจริงหรอก ผมว่าน่าจะเล่นๆ"
แต่ก็มีบางคนบอกว่าเราจับมือสร้างกระแส?"ไม่หรอกครับ ผมอยากให้โฟกัสที่ผลงานมากกว่า กระแสมาทีเดี๋ยวมันก็ไปทุกคนสร้างได้หมดครับ จริงๆ ผมก็ชอบเขานะแต่อย่างที่บอกว่าไม่กล้าครับ ถ้ามันมีสัญญาณเราก็จะบุกครับ แต่ตอนนี้ผมยังรอสัญญาณเขาอยู่ (หัวเราะ)"
เครดิตภาพ IG: sun_prachakorn