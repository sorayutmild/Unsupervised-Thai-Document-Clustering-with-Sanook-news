ความพยายามในการจับขั้วจัดตั้งรัฐบาล ยังคงดำเนินไปอย่างเข้มข้นและต้องจับตาความเคลื่อนไหวอย่างใกล้ชิด แม้ข่าวส่วนใหญ่ที่ออกมาทางสื่อทุกแขนงในช่วง 1-2 วันนี้ จะเป็นกระแสข่าวจากขั้วพลังประชารัฐเป็นแกนนำในการจัดตั้งรัฐบาล
แต่ล่าสุดเริ่มมีความเคลื่อนไหวจากฝั่งของพรรคเพื่อไทยและพันธมิตรการเมืองอย่างพรรคอนาคตใหม่ รวมทั้งอีก 5 พรรคที่เคยร่วมลงสัตยาบันจับมือกันต่อต้านการสืบทอดอำนาจ 
>> เพื่อไทยรวมเสียงข้างมาก ควง 5 พรรคลงนามสัตยาบันหยุด คสช.
โดยเป็นการเปิดเผยจากนายไทกร พลสุวรรณ อดีตนักการเมืองที่ผันตัวไปเป็นผู้สังเกตการณ์ทางการเมือง โพสต์ข้อความผ่านเฟซบุ๊กของตนเองว่า 
"เกมส์เริ่มพลิก..!
เมื่อเพื่อไทยกับอนาคตใหม่เปลี่ยนเกมส์ ยึดยุทธศาสตร์หลัก ต้องสกัดประยุทธ์ ประวิตร ให้ได้ โดยใช้การถอยทางยุทธวิธี รุกทางยุทธศาสตร์ ความคิดตกผลึกไม่เอาตำแหน่งนายกรัฐมนตรี พร้อมยกตำแหน่งนายกรัฐมนตรีให้พรรคลำดับ 4 ลำดับ 5 เพื่อรวมเสียง ส.ส. ให้ได้ 350 เสียงขึ้นไป ว่าที่นายกรัฐมนตรีก็มาตกอยู่ที่ อภิสิทธิ์และอนุทิน"
นอกจากนี้ นายไทกร ยังอธิบายเพิ่มเติมว่า แผนหรือกลยุทธ์ดังกล่าวมีกระแสประชาชนเป็นจุดชี้ขาด และจำเป็นต้องได้รับเสียงสนับสนุนจาก ส.ว. มาเพิ่มอีกอย่างน้อย 26 เสียง 
"กระแสประชาชนคือตัวชี้ขาดในเกมส์นี้ เรื่อง ส.ว. จะโหวตหนุนหรือไม่? ไม่ใช่ปัญหา เพราะเมื่อประยุทธ์ถอย ส.ว. ก็ฟรีโหวต
เกมส์นี้ใช้ ส.ว. มาโหวตหนุนแค่ 26 เสียงขึ้นไปเท่านั้น 
ต้องติดตามกันต่อไปเกมส์นี้จะประสพความสำเร็จหรือไม่?"

อย่างไรก็ตาม คงต้องจับตาและติดตามกระบวนการจัดตั้งรัฐบาลอย่างใกล้ชิด เพราะนับตั้งแต่หลังปิดหีบเลือกตั้งในวันที่ 24 มีนาคม เป็นต้นมา ผลคะแนนที่คาดคะเนจนมาถึงผลคะแนนที่ กกต.เพิ่งประกาศรับรองทั้ง ส.ส.แบบเขต และ ส.ส.แบบบัญชีรายชื่อ บ่งบอกอย่างชัดเจนว่าคะแนนที่ขั้วพลังประชารัฐและเพื่อไทยพยายามรวบรวมเพื่อจัดตั้งรัฐบาลตกอยู่ในภาวะเสียงปริ่มน้ำ หรือเสียงใกล้เคียงกันมากๆ
จึงมีความพยายามที่จะหาทางออกด้วยการขยับมาดึงคะแนนเสียงจากพรรคการเมืองที่ยังไม่ประกาศตัวอย่างชัดเจนว่าสรุปแล้วจะไปร่วมรัฐบาลกับฝั่งไหนกันแน่ นั่นคือ ประชาธิปัตย์ ภูมิใจไทย ซึ่งอาจรวมไปถึงชาติไทยพัฒนา และบางพรรคเล็กที่ได้ที่นั่ง ส.ส. 1 เสียง
>> แหล่งข่าวเผย ประชาธิปัตย์ไม่ร่วมรัฐบาลพลังประชารัฐ ถ้า "จุรินทร์" เป็นหัวหน้าพรรค
>> "พุทธิพงษ์" มั่นใจพลังประชารัฐตั้งรัฐบาลสำเร็จ พร้อมเสียงหนุน 255 เสียง
>> วัดกึ๋น “อภิรักษ์-กรณ์-พีระพันธุ์” ชิงตำแหน่งหัวหน้าพรรคประชาธิปัตย์
>> ลือสนั่นแบ่งเค้กจบแล้ว! เปิดโควตาเก้าอี้รัฐมนตรีในรัฐบาลพลังประชารัฐ
>> สะพัด! "สมคิด จาตุศรีพิทักษ์" ขอวางมือไม่รับตำแหน่งในรัฐบาลใหม่
>> ลือหึ่งแบ่งเค้กไม่ลงตัว! "ประชาธิปัตย์-ภูมิใจไทย-ชาติไทยพัฒนา" ผนึกกำลังชิงตั้งรัฐบาล
>> อนุทิน โต้ข่าวตั้งรัฐบาล-แบ่งกระทรวง หลังลือสะพัดจับมือพลังประชารัฐ
>> สะพัด! “เนวิน” ต่อสาย “วราวุธ” แท็กทีมกดดัน พปชร. ต่อรองเก้าอี้รัฐมนตรี
>> หวั่นดีลตั้งรัฐบาลล่ม! พลังประชารัฐเจอขอโควตากระทรวงเศรษฐกิจ ไม่เอา “ป้อม-ป๊อก” ร่วม ครม.