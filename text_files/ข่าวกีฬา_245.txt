ถึงตอนนี้ชื่อของ " เจ้าแหลม ศรีสะเกษ " นครหลวงโปรโมชั่น นักมวยชาวไทย เจ้าข้องแชมป์สภามวยโลก (WBC) รุ่นซูเปอร์ฟลายเวท กลายเป็นที่รู้จักของบรรดาแฟนหมัดมวยทั่วโลกเป็นที่เรียบร้อยด้วยลีลาการเดินบู๊ล้างผลาญ ทำให้เจ้าตัวกลายเป็นขวัญใจของแฟนๆทั่วโลก ไม่ใช่เพียงแฟนๆ ชาวไทยอย่างเดียวอีกต่อไป อย่างล่าสุดหลังการป้องกันตำแหน่งแชมป์สมัยที่ 2 ที่เจ้าตัวเป็นฝ่ายชนะคะแนน ฮวน ฟรานซิสโก เอสตราด้า ผู้ท้าชิงชาวเม็กซิกัน แบบไม่เป็นเอกฉันท์ (114-114, 115-113 และ 117-111)หลังการชกเสร็จ เจ้าแหลม กำปั้นชาวไทยวัย 31 ปี ได้เดินทางออกจากสนามแข่งขัน เดอะ ฟอรั่ม ปรากฏว่ามีแฟนๆชาวเม็กซิกัน หลายรายเดินเข้ามาแสดงความยินดี พร้อมกับขอลายเซ็นของแชมป์โลกชาวไทย
