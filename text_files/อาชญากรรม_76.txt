ตำรวจท่องเที่ยวนำหมายค้นบุกเข้าตรวจอาคารย่านสุขุมวิท เจอฝรั่งยิงใส่ 3 นัดเจ็บ คาดเข้าประเทศผิดกฎหมาย ซ้ำเจอศพสาวอยู่ในตู้เย็น เร่งตรวจสอบ
(23 ก.ย.) จ.ส.ต.กัญจนพงษ์ เชเดช ผู้บังคับหมู่งานสืบสวน กองกำกับการ 1 กองบังคับการตำรวจท่องเที่ยว ถูกชาวต่างชาติ 5 คน ใช้ปืนยิงเข้าที่บริเวณท้องได้รับบาดเจ็บ ขณะนำหมายค้นเข้าตรวจสอบอาคารพาณิชย์แห่งหนึ่งในซอยสุขุมวิท 56 ล่าสุดอาการปลอดภัยแล้ว
ขณะที่ผลจากการตรวจค้น เจ้าหน้าที่จับกุมตัวชาวต่างชาติ 5 คน ประกอบด้วย ชาวอังกฤษ 1 คน ชาวอเมริกา 2 คน และชาวเมียนมา 2 คน พร้อมกับยึดอาวุธปืนได้ 3 กระบอก หนังสือพาสปอร์ตปลอม และยาเสพติดจำนวนหนึ่ง
การบุกค้นในครั้งนี้เป็นการดำเนินการตามขั้นตอนของกฎหมายของเจ้าหน้าที่ โดยขณะที่ตรวจค้นได้มีชาวต่างชาติ แต่มีการยิงใส่เจ้าหน้าที่ 3 นัด ขณะนี้คาดว่าผู้ต้องหาทั้งหมดน่าจะเป็นบุคคลหลบหนีเข้าเมืองโดยผิดกฎหมาย
นอกจากนี้ จากการตรวจสอบบริเวณชั้น 1 พบตู้แช่ขนาดใหญ่ ภายในมีร่างของหญิงสาวในห่อหุ้มพลาสติกสีดำ ก่อนโบกปูน ถูกแช่อำพรางคดีไว้ ซึ่งหลังจากนี้จะต้องรอตำรวจนิติวิทยาศาสตร์มาตรวจสอบว่าศพถูกหั่นหรือไม่ เป็นหญิงชาวไทยหรือชาวต่างชาติ และถูกแช่แข็งไว้ได้อย่างไร ขณะที่คนร้ายทั้ง 3 คน สามารถสื่อสารภาษาอังกฤษได้ แต่ยังไม่ขอให้การใดๆ
ขอบคุณภาพจากทวิตเตอร์ @OHcrime_ThaiPBS