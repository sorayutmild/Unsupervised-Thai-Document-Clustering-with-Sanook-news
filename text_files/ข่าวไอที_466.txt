ชาวเน็ตแซว พิธีกรชื่อดัง iPhone โลว์คอสต์ "เครื่องละ 4,900 บาท” อยู่ไหน?
หลังจากที่เมื่อคืนมีการเปิดตัว iPhone 5S และ iPhone 5C อย่างเป็นทางการ และทำเอาหลายๆ คนถึงกับมึนในราคาของ iPhone 5C กันไป เนื่องจากก่อนหน้านี้มีหลายๆ คนเข้าใจว่า iPhone 5C ย่อมาจาก "ราคาประหยัด" หรือ iPhone low cost นั่นเอง

มีอีกหนึ่งคนที่กลายเป็นข่าวและถูกพูดถึงกันบนโลกออนไลน์โดยนักเลงคีย์บอร์ด ตลอดทั้งคืนนั่นคือ "คุณสรยุทธ สุทัศนะจินดา" พิธีกรและผู้ดำเนินรายการ "เรื่องเล่าเช้านี้" รายการเล่าข่าวชื่อดัง เพราะหากใครยังพอจำกันได้ก่อนหน้านี้ประมาณเดือนเมษายน พิธีกรชื่อดังท่านนี้ได้ออกมานำเสนอข่าว และพูดประโยคเด็ดออกรายการว่า “เพื่อนที่รู้จักสั่งซื้อ iPhone โลว์คอสต์ มาแล้ว 2,000 - 3,000 เครื่อง เครื่องละ 4,900 บาท”  เพื่อมาทำกิจกรรมบางอย่าง รวมถึงเตรียมมาแจกกับผู้ชมรายการเรื่องเล่าเช้านี้อีกด้วย
แถมยังระบุด้วยว่ามีขนาดเท่ากับ iPhone 5 ความจุ 8GB และลดความละเอียดกล้องถ่ายรูปลง ด้านหลังจะเป็นพลาสติกผสมไฟเบอร์กลาส ขายในราคา 4,900 บาท จนกลายเป็นที่ฮือฮา และมีการพูดถึง iPhone โลว์คอสต์รุ่นราคาถูกกันมาตลอด

เช้านี้หลายคนคงได้คำตอบอย่างเป็นทางการเกี่ยวกับไอโฟนราคาประหยัด หรือ iPhone low cost กันแล้ว พร้อมทั้งชื่อรุ่นอย่างเป็นทางการนั่นคือ iPhone 5C ที่มาพร้อมกับราคาไม่ถูกอย่างที่หลายคนคาดหวัง จนทำเอาเงิบกันไป แถมสเปคยังเหมือนกับ iPhone 5 รุ่นปัจจุบันอีกต่างหาก (งานนี้เรียกได้ว่าทาง Apple ตบหน้าลูกค้าที่ซื้อ iPhone 5 ก่อนหน้านี้ชุดใหญ่เลยทีเดียว)

 สรุป iPhone 5C คือตัวที่จะมาแทน iPhone5 ดังนั้นเรื่องราคาที่สูงเกือบ 2 หมื่นบาท ทางทีมงานคิดว่าเป็นเรื่องปกติ แถมด้วยราคา iPhone 5 อาจจะไม่ลดลงด้วยไม่ว่าจะเป็นมือ 1 หรือ มือ2  
โดยราคา iPhone 5C รุ่น 16GB วางจำหน่ายในราคาประมาณ 21,200 บาท ส่วน iPhone 5C รุ่น 32GB วางจำหน่ายในราคาประมาณ 24,700 บาท (ราคาดังกล่าวเป็นแค่การวิเคราะห์เบื้องต้นเท่านั้น)
แอปเปิ้ลเปิดตัว ไอโฟน 5 ซี และ ไอโฟน 5 เอส แล้ว 
สรุป!! ราคา iPhone 5S และ iPhone 5C เครื่องศูนย์ แต่ราคาอู้หู!
สรุปข่าว!! iPhone 5S เปิดตัวอย่างเป็นทางการ พร้อมสีใหม่ และเร็วขึ้นเท่าตัว
สรุปข่าว!! iPhone 5C จะเป็น iPhone ที่มีสีสันสวยงามหลายสี 
ข้อมูลเปรียบเทียบ สเปค และ ฟีเจอร์ ระหว่าง iPhone 5 ทั้ง 3 รุ่น
ที่มาของข้อมูลประกอบ: www.flashfly.net