       iPhone 6s และ iPhone 6s ประกาศราคาอย่างเป็นทางการในไทยแล้ววันนี้ ซึ่งเป็นราคาจากเครือข่ายผู้ให้บริการมือถือในไทยนั่นเอง มาดูกันว่าแต่ละค่ายราคาเท่าไหร่กันบ้าง และค่ายไหนถูกที่สุด


หลังจากประกาศราคาครั้งแรกล่าสุด ทรูมูฟ เอช ประกาศปรับราคาใหม่เพื่อให้แข่งขันกับค่ายอื่นได้ สามารถสรุปราคาแต่ละค่ายได้ดังนี้

ราคา iPhone 6s เครื่องเปล่าจากดีแทค และทรูมูฟ เอช มีราคาถูกสุด เริ่มต้น 26,900 บาท
ราคา iPhone 6s Plus เครื่องเปล่าจากดีแทค และทรูมูฟ เอช มีราคาถูกสุด เริ่มต้น 30,900 บาท
ราคา iPhone 6s เครื่องพร้อมแพ็กเกจจากทรูมูฟ เอช มีราคาถูกสุด เริ่มต้น 25,700 บาท ซึ่งถูกกว่าเครื่องเปล่า 1,200 บาท
ราคา iPhone 6s Plus เครื่องพร้อมแพ็กเกจจากทรูมูฟ เอช มีราคาถูกสุด เริ่มต้น 29,700 บาท ซึ่งถูกกว่าเครื่องเปล่า 1,200 บาท
เอไอเอส แม้จะมีราคาเครื่องเปล่าและแพ็กเกจแพงกว่าค่ายอื่น แต่จะมีราคาพิเศษเครื่องเปล่าสำหรับลูกค้าเดิมแล้วเซ็นต์สัญญาใช้งานต่อ จะได้ราคาเครื่องที่ถูกกว่าค่ายอื่น

สำหรับราคาจาก Apple Online Store ขณะนี้ยังไม่ประกาศ รออัปเดทครับ
       iPhone 6s และ iPhone 6s Plus ใช้ วัสดุหลักเป็นอะลูมิเนียมซีรีส์ 7000 ซึ่งถือว่าเป็นโลหะผสมที่แข็งแกร่งที่สุดเท่าเท่าที่เคยมีมาบน iPhone มีความแข็งแรงกว่า 60% เมื่อเทียบกับอะลูมิเนียมทั่วไป และมีความหนาแน่นเพียง 1 ใน 3 ของสแตนเลส 
       ซึ่งหมายความว่าจะทำให้มีตัวเครื่องมีน้ำหนักเบานั่นเอง โดยทั้งคู่มาพร้อมหน้าจอ 3D Touch รับรู้แรงสัมผัสในระดับที่แตกต่างกัน และกล้องความละเอียด 12 ล้านพิกเซล สามารถบันทึกวิดีโอความละเอียดสูงสุดระดับ 4K

สนับสนุนเนื้อหา: www.iphone-droid.net







