เรียกว่าเป็นโมเมนต์ที่อบอุ่นต่อหัวใจจริงๆ เมื่อ 3 ซุปตาร์รุ่นใหญ่อย่าง อ้อม พิยดา, หนิง ปณิตา และ มอส ปฏิภาณ ได้แท็กทีมชวนครอบครัวของแต่ละคนไปพักผ่อนแบบชิลๆ ที่ทะเลหัวหิน
โดยงานนี้แก๊งลูกๆ อย่าง น้องโสน ลูกพ่อมอส น้องณิริน ลูกแม่หนิง และ น้องนาวา ลูกแม่อ้อม ก็ได้เล่นด้วยกันอย่างสนุกสนาน กลายเป็น 3 ซุปตาร์รุ่นจิ๋วที่มีอายุไล่เลี่ยและเข้ากันได้เป็นอย่างดีสุดๆ ที่สำคัญยังฉายแววของออร่าความสวยแบบเจิดจรัสไม่แพ้กัน
ซึ่งเท่านั้นยังไม่พอ น้องโสน-น้องณิริน-น้องนาวา ยังรวมตัวกันประสานเสียงโชว์พลังการร้องเพลงออกมา ทำเอาคนฟังต้องร้องว้าวและปรบมือให้กับอีกหนึ่งความสามารถอย่างรัวๆ เห็นแบบนี้แล้วบอกได้เลยว่า ลูกไม้หล่นไม่ไกลต้นจริงๆ ในอนาคตข้างหน้าหากมี 3 สาวขึ้นประดับอยู่ในวงการบันเทิงตามรอยคุณพ่อคุณแม่ก็ไม่แปลกใจเลยค่ะ
