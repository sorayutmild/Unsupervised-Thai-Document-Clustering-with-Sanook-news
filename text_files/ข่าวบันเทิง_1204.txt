
สำหรับซุปตาร์สาวเซ็กซี่ อั้ม พัชราภา หลังจากที่ย้ายเข้าบ้านหลังใหม่สุดอลังการมาได้สักพักแล้วนั้น ล่าสุดได้ฤกษ์ดีขึ้นทำบุญขึ้นบ้านใหม่แล้ว เมื่อวันที่ (16 มี.ค.) ซึ่งอั้ม เชิญเพียงเพื่อนสนิท ทั้งแก๊งเพื่อนนอกวงการ และคนในวงการ เช่น เมย์ พิชญ์นาฏ,หนิง ปณิตา,เอ ศุภชัย
โดยฤกษ์ดีเริ่มขึ้นตั้งแต่เช้า อั้มแต่งชุดสีขาวสวย หน้าสดใส มาต้อนรับเพื่อนๆ รวมถึงที่ขาดไม่ได้ก็คือพระในบ้าน พ่อและแม่ของอั้มนั่นเอง ซึ่งถึงจะเรียบๆ แต่สวยงามมาก โดยเฉพาะดอกไม้พวงมาลัยที่จัดมา และหลังจากเสร็จพิธี อั้มก็รวมตัวกันถ่ายรูปเล่นกับเพื่อนๆ ตามวิวสวยๆของพื้นที่สวนสวยหน้าบ้าน โดยจ้างช่างภาพชื่อดังมาเก็บภาพ
ขอแสดงความยินดีอีกครั้งกับบ้านหลังงามที่ได้มาจากน้ำพักน้ำแรงอั้มนะคะ