
ก่อนหน้านี้เป็นประเด็นจนต้องชี้แจงกันวุ่น หลังจากที่หนุ่ม "โตโน่ ภาคิน" ซึ่งไปถ่ายแบบให้กับนิตยสารชื่อดัง แต่มีคนสังเกตว่ารอยสักที่เคยสักคู่กับอดีตภรรยา "แตงโม ภัทรธิดา" ซึ่งเป็นรูปนก ปรากฏว่ารอยสักที่เป็นชื่อภาษาอังกฤษของฝ่ายหญิง ที่อยู่ด้านล่างของนกหายไป ซึ่งตอนนั้นหนุ่มโตโน่ยืนยันว่าไม่ได้ลบ  และไม่ได้สั่งให้นิตยสารทำการรีทัชแต่อย่างใด 
ล่าสุด (24 ก.ค.) มีการเผยแพร่ภาพหนุ่ม "โตโน่" ขณะไปแสดงคอนเสิร์ตที่งานแห่งหนึ่ง และมีการถอดเสื้อตามประสาหนุ่มร็อคเกอร์ พบว่ารอยสักรูปนกยังอยู่ แต่ที่เพิ่มเติมคือธงลายโจรสลัดทับบริเวณชื่อของสาวแตงโม 
ภาพดังกล่าวถือเป็นคำยืนยันชัดเจนแล้วว่า โตโน่คนเดิม เพิ่มเติมคือรอยสัก 
ขอขอบคุณภาพจากอินสตาแกรม @mootono29,@melony_forfan และทวิตเตอร์ @blissonic_arch