หากพูดถึงการทำรายรับรายจ่ายนั้นหลายๆคน หลายๆ ครัวเรือน มักจะใช้จ่ายก่อนทันทีหลังจากที่ได้รับเงินเดือนมา แบ่งรายจ่ายออกเป็นก้อนต่างๆ และสุดท้ายจึงออมสิ่งที่เหลือ ซึ่งส่วนใหญ่ ผู้เชี่ยวชาญมักจะบอกว่า จริงๆ แล้วควรออมก่อน แล้วค่อยใช้จ่าย แต่ก็นั่นแหละ คนเราต่างกัน รายได้ต่างกัน รายจ่ายต่างกัน ทำให้มีวิธีที่เหมือนกันเลยซะทีเดียวในการบริหารเงินค่อนข้างยาก หลายคนก็บอกว่า ยาก เพราะรายจ่ายวันนี้มากมายเหลือเกิน วันนี้ MoneyGuru.co.th ขอรวมเอา 7 ค่าใช้จ่ายที่เรา "ไม่ควรเสีย" เลย มาฝากกัน!

ช้อปปิ้งแบรนด์โปรดตอน "ไม่เซล"!แน่นอนว่า หากคุณชื่นชอบแบรนด์นึงมากๆ คุณจะรู้ว่าช่วงไหนของปีที่แบรนด์นี้จะต้องลดราคาอย่างแน่นอน อดใจรอซักนิดหากคุณต้องการประหยัดเงินในกระเป๋าของคุณ รอช่วงเซลแล้วค่อยไปช้อป หากคุณไม่จำเป็นต้องสนใจมากว่าจะได้ใส่ชุดนั้นชุดนี้ ช้ากว่าคนอื่นๆ หรือไม่

ปรับแอร์เย็นเกินไป!การปรับแอร์ที่อุณหภูมิ 25-26 องศาได้รับการบอกกล่าวแล้วว่าจะช่วยลดค่าไฟได้ถึงร้อยละ 5-15% เพราะฉะนั้นทำไมคุณไม่ลองดูล่ะ นอกจากนี้ บางทีวันไหนที่อากาศดีๆ ลองเปิดประตู หน้าต่างรับลมธรรมชาติบ้างก็ได้นะ รับรองประหยัดไฟได้มากเลยทีเดียว

ซื้อของผิดร้าน!แน่นอนว่าบางทีเราก็อยากไปซื้อของที่ๆ เดียว ที่มีทุกอย่างจบ แต่บางทีมันก็เป็นการประหยัดกว่าถ้าจะไปร้านที่ขายของชนิดนั้นๆ โดยเฉพาะ อาทิ ไม่ควรซื้อยา ที่ซุปเปอร์มาร์เก็ต ไม่ควรซื้อกระเป๋าใส่ของที่ร้านหนังสือ

ซื้อแต่ของแบรนด์ดัง!มักเป็นที่เข้าใจว่าของแบรนด์ดังๆ แพคเกจดีๆ จะมีคุณภาพมากกว่าของแบรนด์กลางๆ คนรู้จักน้อยเสมอ ซึ่งเป็นความเข้าใจที่ผิด ของบางอย่าง อย่างเช่น ยา หรือเวชสำอางค์ ที่ทำขึ้นโดยแบรนด์ในประเทศ มีคุณภาพไม่ต่างอะไรเลยกับแบรนด์ดังเมืองนอก แถมราคาถูกกว่าเกือบครึ่ง แต่คนก็หันกลับไปซื้อของนอกมากกว่า เอาเป็นว่า ลองแบรนด์ไทยดีๆ ก็มีถมไปน่ะ

ซื้อประกันที่จริงๆ แล้วคุณไม่จำเป็นต้องใช้มัน!จริงๆ แล้ว ประกันชีวิต มีไว้เพื่อหากคุณเป็นคนดูแลค่าใช้จ่ายของคนในครอบครัว อย่างเช่น คุณมีลูก คุณควรทำ แต่ถ้าคุณเป็นคนโสด และคาดว่าจะไม่มีครอบครัว บางทีประกันชีวิตก็เป็นสิ่งที่ไม่จำเป็น แต่บริษัทประกันก็มักโน้มน้าวให้คุณทำโดยให้เหตุผลต่างๆ นานา หรือประกันสุขภาพ ก็ไม่จำเป็น หากคุณมีสิทธิที่จะเบิกได้จากการเป็นข้าราชการ หรือบริษัทอยู่แล้ว เพราะฉะนั้น ก่อนสมัครอะไรก็ตาม ดูความจำเป็นของคุณก่อนเสมอ

ติดนิสัยเที่ยวหนัก ทำลายสุขภาพทุกอย่าง หากเราทำแต่พอดี ก็ไม่มีปัญหาอะไร แต่บางอย่างถ้าทำมากไป บ่อยไปก็จะเป็นปัญหา อาทิ การดื่มเหล้า สูบบุหรี่ หรือการพนัน หากเพื่อเข้าสังคมนานๆ ทีอาจจะไม่เป็นไร แต่ถ้าบ่อย นอกจากคุณจะเสียเงินแบบที่คุณไม่ควรเสียแล้ว สุขภาพก็จะแย่ และสุดท้ายคุณต้องเสียเงินเพื่อมารักษาตัวอีกในอนาคต

จ่ายค่าธรรมเนียมกด ATMหลายคนอาจจะไม่ทันได้คิดว่าค่าธรรมเนียมของการกดเงินต่างธนาคารนั้น คิดครั้งละราว 10 บาท และหากเราโดนหักหลายๆ ครั้ง รวมกันก็กลายเป็นเงินหลายบาทเลยทีเดียว เพราะฉะนั้น วางแผนให้ดีว่าคุณจะใช้เงินเท่าไหร่ต่ออาทิตย์ และกดมาใช้ทีเดียว โดยกดจากธนาคารของคุณ แค่นี้ก็ไม่เสียค่าธรรมเนี่ยมโดยเปล่าประโยชน์แล้ว

หากมีข้อสงสัยเกี่ยวกับการเลือกบัตรเครดิต เราอยู่เคียงข้างคุณเสมอที่  www.moneyguru.co.th
ภาพประกอบจาก www.moneyguru.co.th
