เจ้าหน้าที่กู้ภัยนำร่าง นางสาวมะลิวัลย์ (ขอสงวนนามสกุล) อายุ 33 ปี เจ้าหน้าที่พยาบาลโรงพยาบาลเอกชนแแห่งหนึ่ง ส่งสถาบันนิติเวช ชันสูตรหาสาเหตุการเสียชีวิต
หลังเมื่อช่วงเช้าเจ้าหน้าที่พบร่างของนางสาวมะลิวัลย์ เสียชีวิตภายในห้องพักบริเวณข้างเตียงนอน ที่อพาร์ทเมนท์แห่งหนึ่ง ใกล้กับโรงพยาบาลแพทย์ปัญญา ใกล้กันพบกระป๋องพลาสติกใส่น้ำ มีสีขุ่น และบริเวณแขนซ้ายของผู้เสียชีวิต พบร่องรอยฉีดยา 1 จุด
และที่เตียงนอนยังพบจดหมาย ระบุข้อความตัดพ้อแฟนหนุ่มที่เข้ามาหลอกลวงให้ทำบัตรเครดิต และซื้อรถยนต์ รวมถึงมีหญิงอื่น และยังเขียนระบายตัดพ้อเรื่องครอบครัวและเรื่องงาน อีกด้วย
ด้านญาติเล่าว่า ผู้เสียชีวิตพักอาศัยอยู่กับแฟนหนุ่ม ก่อนที่จะมีปัญหาและห่างกัน เนื่องจากฝ่ายชายคบหาหญิงอื่น และหลอกเอาเงินที่ผู้เสียชีวิตสะสมมาเกือบหมด และในที่สุดได้เลิกรากันไป
ขณะที่ตำรวจ ระบุว่าเบื้องต้น คาดว่าผู้เสียชีวิตใช้ยาฉีดเข้าเส้นเลือดเพื่อฆ่าตัวตาย ซึ่งจากนี้จะนำศพส่งไปชันสูตร เพื่อหาสาเหตุการเสียชีวิตที่แท้จริง ส่วนญาติก็ไม่ติดใจกับการเสียชีวิต