นักแสดงตลกแคระ  "เตี้ย" เสียชีวิตปริศนา ริมถนนย่านบางพลัด ตร.พบมีท่อนไม้ทับร่างกาย - ส่งชันสูตร
เจ้าหน้าที่ตำรวจ เข้าตรวจสอบเหตุพบผู้เสียชีวิต บริเวณจุดพักวินจักรยานยนต์รับจ้างริมถนนสิรินธร ฝั่งตรงข้ามห้างตั้งฮั่วเส็ง แขวงและเขตบางพลัด  พบศพชายที่มีลักษณะแคระแกรน อายุประมาณ 30 ปี สภาพนอนหงายกับพื้น  มีแผ่นไม้ที่ประกอบเป็นที่นั่งขนาดใหญ่ทับอยู่บนร่างของผู้ตาย จากการตรวจสอบสภาพศพไม่พบบาดแผล และไม่มีเอกสารหลักฐานภายในตัว 
สอบถามชาวบ้านบริเวณที่เกิดเหตุทราบว่า ชายคนดังกล่าวพักอาศัยอยู่ย่านนั้น คนส่วนใหญจะเรียกว่า "เตี้ย"   รับจ้างเล่นตลกตามคาเฟ่ และแสดงเป็นตัวประกอบในภาพยนตร์  ละครหลายเรื่อง
ในช่วงที่ไม่มีงานก็จะมาขายพวงมาลัย หลังตรวจสอบที่เกิดเหตุ เจ้าหน้าที่อาสาสมัครกู้ภัย ได้นำศพส่งศพชันสูตรที่สถาบันนิติเวช รพ.ตำรวจ เพื่อหาสาเหตุการเสียชีวิต พร้อมติดต่อญาติมาดำเนินการับศพไปบำเพ็ญกุศลต่อไป 