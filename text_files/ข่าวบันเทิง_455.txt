นับเป็นการสูญเสียที่ยิ่งใหญ่ของนักแสดงสาว ทราย เจริญปุระ ที่เพิ่งสูญเสียคุณแม่สุภาภรณ์ ไปอย่างไม่มีวันหวนกลับ แต่ก็ได้เห็นมิตรภาพของเพื่อนรอบข้าง อย่างเพื่อนดาราที่ไปร่วมไว้อาลัยคุณแม่ของทรายอย่างคุณแม่ลูกหนึ่ง หนิง ปณิตา ที่เป็นตัวแทนเพื่อน ไปมอบพวงหรีด ที่มีทั้งของ อั้ม พัชราภา และ เป้ย ปานวาด  
ซึ่งหนิง ได้เล่าถึงคำพูดของทรายที่ขอบคุณเพื่อนที่มาหา เมื่อเห็นว่าทรายนั่งมองพวงหรีดไปแล้วพูดว่าไม่คิดว่าตัวเองก็มีเพื่อน ทำเอาหนิงบอกว่าจุกกับคำพูดของเพื่อนที่พูดแบบนี้ออกมา 
"ทรายนั่งมองพวงหรีดแล้วพูดขึ้นมาว่า เป้ยส่งหรีดมา อั้มส่งมา เพื่อนๆ ส่งมา เออ "กูไม่คิดว่ากูก็มีเพื่อนเหมือนกันนะ ขอบใจนะที่มาหา" จุกอะ น้ำตาจะไหลที่เพื่อนพูดแบบนั้น รู้จักกับทรายมาจะ 20 ปี ละครเรื่องแรกที่หนิงเล่นร้าย "แม่ค้า " ประสบความสำเร็จมากๆ ส่วนนึงก็นางเอกร้อยล้านคนนี้ที่ช่วยส่ง แม่แอ๊ด แม่ทรายก็คอยเป็นกำลังใจเวลาเล่นไม่ได้ ทรายเป็นคนขี้เกรงใจคนมาก ไม่อยากให้ใครเดือดร้อนไม่สบายใจด้วยเลยดูเหมือนจะเก็บตัวไม่ค่อยยอมบอกใคร มรึงวันนี้ตัวคนเดียวละนะ จำไว้นะแกมีชั้นเป็นเพื่อนนะ แกรู้ว่าชั้นหมายความว่าไง รัก และ กอดสุดใจ กับเพื่อนอ่อนแอบ้างก็ได้นะบางที #มาส่งแม่ไปสวรรค์ @itr ...ฉันอาจเป็นสายฝนเมื่อเธอ ร้อน ใจ อบอุ่นเหมือนไฟ เมื่อเธอ เหน็บ หนาว อาจเป็นดนตรี กล่อมเธอ เมื่อเหงา อาจเป็นแสงดาว เมื่อเธอ แหงน มอง"

ซึ่งก็มีอีกหลายคนที่เข้าไปคอมเมนต์ให้กำลังใจทราย อย่าง เป้ย ปานวาด ที่บอกว่า "ทรายคือนางเอกในใจเป้ยเสมอนะ เป็นกำลังใจให้ในทุกๆเรื่อง เข้มแข็งเข้าไว้"
หรือจะเป็น ตอง ภัครมัย ที่คอมเมนต์ว่า "รักนะแก เข้มแข็งนะ"
>> สุดเศร้า "ทราย เจริญปุระ" สูญเสีย "คุณแม่สุภาภรณ์" ไปอย่างไม่มีวันกลับ