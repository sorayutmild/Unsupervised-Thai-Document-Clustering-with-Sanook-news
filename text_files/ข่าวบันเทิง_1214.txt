
งานแต่งดอน ธีระธาดา เผยช้างในงานไม่ใช่ช้างเผือก อุบสินสอดบอกเพียงแหวนเพชร มูลค่า 22 ล้าน 
งานแต่งดอน ธีระธาดา กับเจ้าสาวเวียดนาม ต้องบอกว่าเป็นวิวาห์สุดอลังการงานช้างส่งท้ายปีกันเลยทีเดียว เพราะมีช้างเข้ามาในขบวนขันหมากจริง ๆ ซึ่งหลายคนข้องใจว่าเป็นช้างเผือกหรือไม่นั้น เจ้าบ่าวเจ้าสาว ได้เปิดเผยว่า เป็นช้างสีชมพูที่ควาญช้างจัดให ส่วนสินสอดไม่ขอเปิดเผย บอกแต่เพียงแหวนหมั้น 7.2 กะรัต มูลค่า 22 ล้านบาท  
งานแต่งที่สมุยเป็นอย่างไรบ้าง?
ดอน: ที่สมุยกับกรุงเทพ จริงๆเราวางแผนทั้งปีตั้งแต่ปีที่แล้ว ที่สมุยเรากังวนว่าฝนจะตก เพราะทางโน้นแจ้งมาว่า ตกทุกครั้ง เราก็กลัว แต่ไปถึงกลับอากาศดีตลอด ทุกอย่างเพอร์เฟคมาก เราต้องการให้เพื่อนๆ ครอบครัวมาแชร์ความรู้สึก ความสุขด้วยกัน งานไม่ผิดพลาดเลย ทุกคนแฮปปี้
คุณแม่: จริงๆ จะบอกความลับให้ ว่าแม่ปักต้นตะไคร้ให้ เพื่อไม่ให้ฝนตก
ถามถึงเรื่องช้างเผือก?
ดอน: ตอนแรกแม่บอกว่าจะมีช้างมา เราก็คิดว่าเรื่องใหญ่ไปรึป่าว แต่แม่ชอบแบบอลังการมาก แล้วเมื่อคืนเราก็นอนน้อย ตื่นมาก็คิดหนักเรื่องช้าง แต่พอเห็นช้างสองเชือก ก็น่ารักมาก เราชอบ เรารักสัตว์ ช้างน่ารัก ตอนไปนั่งก็ตื่นเต้น พอมีเพลงก็มันส์ดี สนุกดี ถือว่าเป็นครั้งหนึ่งในชีวิตครับ
ช้างเผือกได้จากไหน?
คุณแม่: แม่เคยถามดอน ดอนบอกไม่ให้เอาสีไปทา แต่ด้วยเจตนาดีของควาญช้าง เค้ามากระซิบถามว่าแม่ชอบสีอะไร แม่ก็บอกแม่ชอบกุหลาบสีชมพู เค้าก็ไปทำช้างสีชมพู เป็นสีชมพู ไม่ใช่ช้างเผือกนะ
ดอน: เรามีของชำร่วยที่ส่งมาจากอเมริกา แต่ก่อนจะเอามาไทยได้มันยากมาก พอมาถึงเราต้องมาต่อ เอาเพื่อนๆ น้องๆ มาใส่ให้เรียบร้อย ใช้เวลาค่อนข้างเยอะ แล้วก็มีหนังสือสัมภาษณ์ถึงเที่ยงคืน
พอบอกเรื่องสินสอดได้ไหม?
ดอน: สินสอด จำไม่ได้ ที่เห็นก็มีเงิน เครื่องประดับ และที่แน่ๆคือมีความรัก
เห็นว่าแหวนเพชร7.2กะรัต?
ดอน: ครับ แต่แหวนเพชรวันนี้ใส่อันเล็กก่อน กลัวน้องหนัก
คุณแม่: สินสอดไม่ถึงร้อยล้าน ไม่ค่อยชอบบอกว่าสิ่งของราคาเท่าไหร่ ไม่ค่อยจำจำนวนเงิน ให้ด้วยใจ มีมี่น่ารักมาก ขอไม่บอกแล้วกัน แต่แหวน 7.2 กระรัต ราคา 22 ล้าน วันนี้ให้เงินสดสองล้าน ในขันหมาก ห้าแสน และเพชรที่เอาไปใส่ได้
ต่อจากนี้วางแผนไว้อย่างไร?
ดอน: ตอนขอแต่งงาน เราพูดว่าหลังแต่งงานจะซื้อบ้านใหม่ ร้านทำฟันใหม่ ถ้าน้องได้งานใหม่ก็ทำให้เป็นที่รู้จัก ปีหน้าต้องทำงานหนัก มีโปรเจ็คหลายโปรเจ็ค พยายามก้าวหน้าเป็นผู้กำกับ
เรื่องทายาทล่ะ?
ดอน: ทำไมต้องถามต่อหน้าแม่(หัวเราะ) ยังครับ เรายังไม่พร้อม เรามีแพลนเยอะที่ต้องใช้เวลากับชีวิตเราสองคน อยากใช้ชีวิตสนุกด้วยกัน เรามีหมาที่เลี้ยง เลี้ยงเหมือนลูกไปก่อน
คุณแม่: เดี๋ยวถ้ามีลูกเดี๋ยวซื้อบ้านให้
ดอน: ไม่เป็นไรครับ ซื้อเองได้(หัวเราะ)
ความรู้สึกหลังได้แต่งงาน?
มีมี่: ไม่มีอะไรเปลี่ยนแปลงมาก เราอยู่ด้วยกันเกือบสี่ปี อยู่บ้านเดียวกัน มันไม่เปลี่ยนแปลงมาก มีความรู้สึกดีตั้งแต่ก่อนแต่ง
ฮันนีมูน?
ดอน: น้องอยากไปฝรั่งเศส แต่เราต้องซื้อบ้าน เลยบอกเค้าว่าปีถัดไป ปีใหม่นี้จะไปเวียดนามก่อน
มีอะไรที่ประทับใจในกันและกัน?
มีมี่: เค้าเป็นตลก อยู่ด้วนแล้วทำให้เรามีความสุข
ดอน: น้องเค้าเก่ง เราเข้ากันได้ดี เค้าเข้าใจในสิ่งที่ผมชอบ ไม่เคยห้าม ทั้งๆที่รู้ว่าบางทีงานผมเป็นงานที่อันตราย
งานวันนี้คุณแม่จัดเต็มให้?
ดอน: ก็ดีครับ รู้ว่าแม่เตรียมเยอะ เหนื่อยตั้งแต่ต้นปี รู้สึกดีที่แม่ทำทุกอย่างให้ขนาดนี้ แม่ทำเต็มที่
คำมั่นสัญญาที่เรามีให้กัน?
ดอน: เราเขียนใส่กระดาษให้กันว่าจะทำนู้นทำนี้ให้ น้องจะเปลี่ยนนามสกุลเมื่อไปถึงอเมริกาก่อน
จะอยู่ที่นู้นหรือกลับมาอยู่ไทย?
ดอน: ตอนนี้เราใช้ชีวิตอยู่ที่โน่น น้องมีงานของน้อง ผมก็มีงานของผม การกลับมาจะลำบาก แต่พยายามกลับมาทุกปี และถ้ามีงานมาถ่ายที่ไทย ก็จะกลับมา
คุณแม่: แม่ไม่เรียกร้องอะไร เพราะอะไรที่เป็นความสุขของเค้า เค้าเกิดที่นู้น โตที่นู้น ถ้าเค้ามีความสุขที่จะอยู่นู้นก็โอเค แต่หวังว่าซักวันเค้าจะกลับมาเมื่อแม่แก่กว่านี้
วันนี้ได้เห็นทุกอย่างที่จัดเตรียมเพื่อลูก?
คุณแม่: ก็เป็นความสุขที่พูดออกมาไม่ได้
สุดท้ายเจ้าบ่าวมีไรจะบอกเจ้าสาวไหม?
ดอน: เรื่องบอกรักเป็นเรื่องที่ทำทุกวัน เป็นสิ่งที่พูดอยู่แล้ว ความสัมพันธ์เราเปิดเผยอยู่แล้วครับ ก็ไม่มีอะไรจะพูด