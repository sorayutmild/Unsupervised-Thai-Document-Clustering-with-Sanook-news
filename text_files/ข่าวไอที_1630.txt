รวม 4 สมาร์ทโฟนสเปกระดับเรือธงในราคาไม่เกิน 15,000 บาท! แต่ละรุ่นมีความโดดเด่นอย่างไร คุ้มค่าน่าซื้อมากแค่ไหน เราคัดมาให้ท่านแล้ว!
เรียกได้ว่าแบรนด์ผู้ผลิตสมาร์ทโฟนชื่อดังต่างก็ส่งสมาร์ทโฟนระดับเรือธงรุ่นเด็ดมาประชันกันอย่างต่อเนื่อง ซึ่งเป็นที่แน่นอนว่าสมาร์ทโฟนที่มาพร้อมฟีเจอร์ระดับไฮเอนด์ รวมถึงได้รับการผลิตจากวัสดุระดับพรีเมียมจะต้องมีราคาวางจำหน่ายที่สูงตามไปด้วย 
แต่ก็มีผู้ผลิตบางรายที่เน้นการผลิตสมาร์ทโฟนระดับเรือธงในราคาสบายกระเป๋า ดังนั้นทางทีมงาน Thaimobilecenter จึงได้ทำการคัดเลือก และรวบรวมสมาร์ทโฟนรุ่นเด่นที่พกพาประสิทธิภาพระดับเรือธงในราคาไม่เกิน 15,000 บาท มาให้ได้ชมกัน ซึ่งจะมีสมาร์ทโฟนรุ่นเด่นจากแบรนด์ใดบ้างนั้น เชิญติดตามชมไปพร้อมกันได้เลยค่ะ 
Meizu Pro 6 ราคา 2,500 หยวน (ประมาณ 13,500 บาท)
  
Meizu PRO 6 สมาร์ทโฟนเรือธงรุ่นล่าสุดจากค่าย Meizu ที่มาพร้อมตัวเครื่องดีไซน์สวยหรูด้วยการผลิตจากวัสดุประเภทโลหะ โดยมีจุดเด่นที่เทคโนโลยีการแยกแยะแรงกดบนหน้าจอ หรือ 3D Press ที่ช่วยให้ผู้ใช้สามารถใช้งานสมาร์ทโฟนได้หลายมิติมากยิ่งขึ้น รวมถึงมีฟีเจอร์เด่นที่น่าสนใจดังต่อไปนี้
- จอแสดงผลแบบ Super AMOLED Full HD 1080p ขนาด 5.2 นิ้ว ความละเอียด 1920x1080 พิกเซล พร้อมกระจกป้องกันหน้าจอ Gorilla Glass 3 - รองรับระบบแยกแยะแรงกดบนหน้าจอด้วยเทคโนโลยี 3D Press - ชิปเซ็ตประมวลผล Deca-Core (10-Core) MediaTek Helio X25 - หน่วยความจำแรม (RAM) ขนาด 4GB - หน่วยความจำภายในขนาด 32GB และ 64GB - กล้องดิจิทัลด้านหลังความละเอียด 21 ล้านพิกเซล พร้อมขนาดรูรับแสงกว้างสูงสุดที่ f/2.2 และไฟแฟลชแบบ LED 10 ดวง - กล้องดิจิทัลด้านหน้าความละเอียด 5 ล้านพิกเซล พร้อมขนาดรูรับแสงกว้างสูงสุดที่ f/2.0 - เซ็นเซอร์สแกนลายนิ้วมือบนเทคโนโลยี mTouch 2.1 - รองรับการเชื่อมต่อแบบ USB Type-C - แบตเตอรี่ความจุ 2560 mAh พร้อมเทคโนโลยีชาร์จแบตเตอรี่ความเร็วสูงแบบ mCharge 3.0
Meizu PRO 6 รุ่นความจุ 32GB มีราคาเปิดตัวอยู่ที่ 2,500 หยวน (ประมาณ 13,500 บาท) ส่วนรุ่นความจุ 64GB มีราคาเปิดตัวอยู่ที่ 2,800 หยวน (ประมาณ 15,100 บาท)  
รายละเอียดเพิ่มเติมเกี่ยวกับ Meizu Pro 6
 ZTE Nubia Z11 Max ราคา 1,999 หยวน (ประมาณ 10,700 บาท)
  
ZTE Nubia Z11 Max สมาร์ทโฟนน้องใหม่จากตระกูลเรือธงอย่าง Nubia Z11 Series ที่มาพร้อมกับความโดดเด่นด้วยหน้าจอแสดงผลขนาดใหญ่เต็มตาที่ 6 นิ้ว บนตัวเครื่องโลหะสุดแกร่ง และมีความบางเฉียบเพียง 7.4 มิลลิเมตรเท่านั้น โดยพกพาประสิทธิภาพระดับไฮเอนด์มาอย่างครบครัน ดังนี้
- ตัวเครื่องมีขนาด 159.2x82.3x7.4 มิลลิเมตร และมีน้ำหนัก 185 กรัม - หน้าจอแสดงผลแบบ Super AMOLED ขนาด 6 นิ้ว ความละเอียดระดับ Full HD 1080p (1080x1920 พิกเซล : 368 ppi) พร้อมครอบทับด้วยกระจกขอบโค้ง 2.5D - ชิปเซ็ตประมวลผล Octa-Core Qualcomm Snapdragon 652 ซึ่งมีความเร็วในการประมวลผล 1.8 GHz - หน่วยประมวลผลกราฟิก (GPU) Adreno 510 - หน่วยความจำแรม (RAM) ขนาด 4GB - หน่วยความจำภายใน (ROM) ขนาด 64GB ซึ่งสามารถเพิ่มหน่วยความจำภายนอกแบบ microSD ได้สูงสุดที่ขนาด 200GB - กล้องดิจิทัลด้านหลังความละเอียด 16 ล้านพิกเซล พร้อมไฟแฟลช LED แบบ Dual Tone, มีขนาดรูรับแสงกว้างสูงสุดที่ F/2.0 และระบบป้องกันภาพสั่วไหวแบบ OIS - กล้องดิจิทัลด้านหน้าความละเอียด 8 ล้านพิกเซล พร้อมรูรับแสงขนาดกว้างสูงสุดที่ F/2.4 - แบตเตอรี่ความจุ 4000 mAh พร้อมรองรับเทคโนโลยีการชาร์จแบตเตอรี่ความเร็วสูงแบบ Quick Charge 3.0  - ทำงานอยู่บนระบบปฏิบัติการ Android 5.1.1 Lollipop ซึ่งถูกครอบทับด้วย nubia UI 3.9.9 - เซ็นเซอร์สแกนลายนิ้วมือที่ด้านหลังของตัวเครื่อง - รองรับการใช้งาน 2 ซิมการ์ด (Dual SIM) - รองรับการเชื่อมต่อแบบ USB Type-C - รองรับการเชื่อมต่อ Wi-Fi 802.11 a/b/g/n/ac และ Bluetooth 4.1  
รายละเอียดเพิ่มเติมเกี่ยวกับ ZTE Nubia Z11 Max 
 Honor Note 8 ราคา 2,299 หยวน (ประมาณ 12,000 บาท)
  
Honor Note 8 สมาร์ทโฟนเรือธงรุ่นใหม่ล่าสุดจากบริษัทลูกของ Huawei อย่าง Honor ที่มาพร้อมการดีไซน์หน้าจอใหญ่ 6.6 นิ้วแทบไร้ขอบอันโดดเด่น บนตัวเครื่องที่ผลิตจากวัสดุประเภทอะลูมิเนียมบางเฉียบ 7.18 มิลลิเมตร และมีน้ำหนักเบาเพียง 219 กรัม อีกทั้งยังมีคุณสมบัติครบครันในทุกองค์ประกอบดังนี้
- ตัวเครื่องมีขนาด 178.8x90.9x7.18 มิลลิเมตร และมีน้ำหนัก 219 กรัม - หน้าจอแสดงผลแบบ AMOLED ขนาด 6.6 นิ้ว ความละเอียดระดับ 2K Quad HD (1440x2560 พิกเซล : 443 ppi) พร้อมกระจกขอบโค้งแบบ 2.5D - ชิปเซ็ตประมวลผล Octa-Core Kirin 955 ซึ่งมีความเร็วในการประมวลผล 2.5 GHz - หน่วยประมวลผลกราฟิก (GPU) Mali-T880 - หน่วยความจำแรม (RAM) ขนาด 4GB - หน่วยความจำภายใน (ROM) ขนาด 32GB, 64GB และ 128GB พร้อมรองรับการเพิ่มหน่วยความจำภายนอกแบบ microSD สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED และระบบป้องกันภาพสั่นไหวแบบ OIS (Optical Image Stabilization) - กล้องดิจิทัลด้านหน้าความละเอียด 8 ล้านพิกเซล - แบตเตอรี่ความจุ 4500 mAh พร้อมรองรับเทคโนโลยีการชาร์จแบตเตอรี่ความเร็วสูง Fast Charging - ทำงานอยู่บนระบบปฏิบัติการ Android 6.0 Marshmallow ซึ่งถูกครอบทับด้วย EMUI 4.1  - เซ็นเซอร์สแกนลายนิ้วมือที่ด้านหลังของตัวเครื่อง - รองรับการเชื่อมต่อแบบ USB Type-C - รองรับการใช้งาน 2 ซิมการ์ด (Dual-SIM) - รองรับการใช้งานบนเครือข่าย 4G LTE และเทคโนโลยี VoLTE การสื่อสารผ่านโครงข่าย 4G - รองรับการเชื่อมต่อ Wi-Fi 802.11 a/b/g/n/ac และ Bluetooth 4.2  
รายละเอียดเพิ่มเติมเกี่ยวกับ Honor Note 8 
 OnePlus 3 ราคา 399 ดอลลาร์สหรัฐ (ประมาณ 14,100 บาท)
  
OnePlus 3 สมาร์ทโฟนรุ่นใหม่ล่าสุดเจ้าของฉายานักฆ่าเรือธงจากค่าย OnePlus ที่มาพร้อมการดีไซน์ตัวเครื่องสุดพรีเมียมด้วยการผลิตจากอะลูมิเนียมทั้งเครื่อง และมีความบางเฉียบเพียง 7.35 มิลลิเมตร รวมไปถึงมาพร้อมคุณสมบัติ และฟีเจอร์การทำงานแบบจัดเต็มในทุกองค์ประกอบ ดังนี้
- ตัวเครื่องมีขนาด 152.7x74.7x7.35 มิลลิเมตร และมีน้ำหนัก 158 กรัม - หน้าจอแสดงผลแบบ AMOLED ขนาด 5.5 นิ้ว ความละเอียดระดับ Full HD 1080p (1080x1920 พิกเซล : 401 ppi) พร้อมครอบทับด้วยกระจก Gorilla Glass 4 และมีขอบหน้าจอบางเพียง 0.755 มิลลิเมตร - ชิปเซ็ตประมวลผล Qualcomm Snapdragon 820 ซึ่งมีความเร็วในการประมวลผล 2.2 GHz - หน่วยประมวลผลกราฟิก (GPU) Adreno 530 - หน่วยความจำแรม (RAM) ขนาด 6GB - หน่วยความจำภายใน (ROM) ขนาด 64GB  - กล้องดิจิทัลด้านหลังความละเอียด 16 ล้านพิกเซล พร้อมเซ็นเซอร์รับภาพ Sony IMX298, พิกเซลขนาด 1.12 ไมครอน, ไฟแฟลช LED, มีขนาดรูรับแสงกว้างสูงสุด F/2.0, ระบบการโฟกัสภาพแบบ PDAF (Phase Detection Autofocus) และรองรับระบบป้องกันภาพสั่นไหวแบบ OIS ซึ่งรองรับการบันทึกวิดีโอความละเอียดสูงสุดที่ระดับ 4K Ultra HD (2160x3840 พิกเซล) - กล้องดิจิทัลด้านหน้าความละเอียด 8 ล้านพิกเซล พร้อมเซ็นเซอร์รับภาพ Sony IMX179, พิกเซลขนาด 1.4 ไมครอน, มีขนาดรูรับแสงกว้างสูงสุดที่ F/2.0 และระบบป้องกันภาพสั่นไหวแบบ EIS - แบตเตอรี่ขนาด 3000 mAh พร้อมรองรับเทคโนโลยีการชาร์จแบตเตอรี่ความเร็วสูงแบบ Dash Charge  - ทำงานอยู่บนระบบปฏิบัติการ Android 6.0 Marshmallow ซึ่งถูกครอบทับด้วย OxygenOS - เซ็นเซอร์สแกนลายนิ้วมือภายใต้ปุ่มโฮม - รองรับการใช้งาน 2 ซิมการ์ด (Dual SIM) - รองรับการใช้งานบนเครือข่าย 4G LTE - รองรับการเชื่อมต่อแบบ USB 2.0 และ USB Type-C - รองรับการเชื่อมต่อ Wi-Fi 802.11 a/b/g/n/ac, Bluetooth 4.2 และ NFC - รองรับระบบเสียงคุณภาพสูงแบบ Dirac HD Sound
 รายละเอียดเพิ่มเติมเกี่ยวกับ OnePlus 3  สรุปคุณสมบัติโดยละเอียดของ OnePlus 3  
เป็นอย่างไรกันบ้างคะ สำหรับสมาร์ทโฟนรุ่นเด่นที่พร้อมสเปกเรือธงในราคาไม่ถึง 15,000 บาท ที่ทางทีมงานได้คัดสรรมาให้ได้ชมกัน จะเห็นได้ว่าแต่ละรุ่นมีฟีเจอร์ที่ครบครัน พร้อมตอบโจทย์ทุกการใช้งานในระดับไฮเอนด์
แต่อย่างไรก็ดี ความชอบส่วนบุคคลก็ถือเป็นปัจจัยหลักในการเลือกซื้อสมาร์ทโฟน ทั้งนี้จึงขึ้นอยู่กับตัวผู้ใช้ด้วยค่ะ ว่าสมาร์ทโฟนรุ่นใดสามารถตอบโจทย์ไลฟ์สไตล์ได้ดีที่สุด และมีความชื่นชอบสมาร์ทโฟนรุ่นใดมากกว่ากัน
ซึ่งหากได้ทดลองใช้งานเบื้องต้นแล้วเกิดความพึงพอใจ ก็ถือได้ว่าสมาร์ทโฟนรุ่นนั้นคุ้มค่าแก่การจับจองเป็นเจ้าของแล้วค่ะ สำหรับวันนี้ทางทีมงานต้องขอลาไปก่อน พบกันได้ใหม่ในบทความหน้า สวัสดีค่ะ
 
นำเสนอบทความโดย : thaimobilecenter.com