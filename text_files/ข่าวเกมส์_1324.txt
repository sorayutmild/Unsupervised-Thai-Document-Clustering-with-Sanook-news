Mighty No.9
นับตั้งแต่ Keiji Inafune ออกจาก Capcom ผลงานประจำตัวของเขาอย่างซีรี่ย์ Rockman (Mega Man) ก็ถูกลอยแพ เพราะไม่มีความคิดที่จะทำต่อ เหลือแต่เพียงตัวละครไว้เป็นตำนาน ไปคอยแจมเป็นตัวละครเสริมเกมส์อื่นๆเท่านั้น ทำเอาแฟนๆซีรี่ย์พากันเซ็ง เพราะ Capcom ยกเลิกพัฒนาเกมส์ทั้งหมด และทางด้าน Keiji Inafune แม้จะอยากทำ Rockman ต่อแค่ไหนเขาก็ทำไม่ได้ เพราะลิขสิทธิ์ตัวละคร Rockman เป็นของทาง Capcom สุดท้ายเพื่อเป็นการเอาใจแฟนๆที่ติดตาม Rockman ของเขามานาน เขาจึงตัดสินใจสร้าง Rockman ตัวใหม่ขึ้นมา นั่นก็คือ Mighty No.9 เป็นเกมส์แอคชั่น 2D แนวหุ่นยนต์ที่คล้ายๆ Rockman แทน
Mighty No.9
Mighty No.9 คือเกมส์แบบไหน
Mighty No.9 เป็นเกมส์แอคชั่น 2D สไตล์โบราณสมัย 8-16 bit ที่นำมาผสมผสานกับกราฟฟิกสวยงามแบบสมัยใหม่ โดยรวมแนวคิดระบบการเล่นใหม่ๆเข้าไป
Mighty No.9 หรือชื่อเล่นว่า Beck เขาคือหุ่นยนต์ระดับสูง ที่ไม่ถูกผลกระทบของไวรัสคอมพิวเตอร์ อันเป็นเหตุให้หุ่นยนต์ทั่วโลกเกิดบ้าคลั่งอาละวาด ภารกิจของเขาก็ไม่ต่างจาก Rockman เลย เขาจะต้องตะลุยไปตามแต่ละฉาก ต่อสู้กับ Mighty No. ต่างๆที่ถูกไวรัสควบคุม เพื่อให้หุ่นยนต์พี่น้องของเขากลับคืนสภาพเดิมให้ได้ โดยตอนเริ่มจะมีฉากให้เลือก 6 ฉาก และแน่นอนว่าในแต่ละฉาก Beck จะได้ความสามารถเพิ่มขึ้นเมื่อเอาชนะได้ ซึ่งเขาสามารถขโมยความสามารถหรืออาวุธของศัตรู มาใช้งานได้ตามใจชอบ ด้วยการเปลี่ยนอุปกรณ์ในร่างกาย ซึ่งคุณ Keiji Inafune มั่นใจว่าจะได้ความสนุกในการเล่นแบบเดียวกับ Rockman แน่นอน
Mighty No.9 เริ่มโปรเจคผ่านเว็บ Kickstarter พัฒนาลงเครื่อง PC ซึ่งจะมีให้โหลดไปเล่นใน Steam ทว่าทั้งนี้โปรเจคนี้จะเป็นรูปเป็นร่างหรือไม่ก็ขึ้นอยู่กับแฟนๆ Rockman เก่าล่ะครับ ว่าอยากจะเล่นเกมส์แบบนี้กันอีกหรือไม่ ซึ่งถ้าไม่มีคนสนับสนุนในเว็บ Kickstarter มากพอล่ะก็ โปรเจค Mighty No.9 ก็คงจะยกเลิกการพัฒนา เพราะเหตุผลที่ Keiji Inafune เลือกเปิดโปรเจคในเว็บ Kickstarter ก็เพราะอยากทราบกระแสตอบรับจากแฟนๆ Rockman ด้วยว่ามีมากแค่ไหน เพราะถ้าไม่มีผู้สนับสนุนเขาก็จะไม่มีทุนสร้าง
Mighty No.9 จะไม่เหมือน Rockman ก็ตรงเขามีรูปร่างเหมือนหุ่นยนต์เต็มตัวไปสักหน่อย ต่างจาก Rockman ที่เป็นหุ่นแบบการ์ตูน Mighty No.9 สามารถแยกชิ้นส่วนร่างกายเขา เพื่อเปลี่ยนอะไหล่ อุปกรณ์ และอาวุธไปเป็นของบอสที่แย่งมาได้ เพื่อนำไปใช้ต่อสู้กับศัตรูใหม่ๆต่อไปนั่นเอง
ล่าสุดคุณ Keiji Inafune บอกว่าทาง Capcom ไม่มีปฏิกิริยาใดๆ เกี่ยวกับผลงานเกมส์ใหม่ของเขา นั่นแปลว่าเขาทำเกมส์ใหม่ของเขาต่อไปได้สบายๆ ฮ่าๆ
Mighty No.9
Mighty No.9
Mighty No.9
Call หุ่นสาวน้อย พาร์ทเนอร์ของ Beck

Update ตอนนี้โปรเจค Mighty No.9 ได้เงินทุนบริจาคเข้ามาทะลุเป้าแล้ว นั่นหมายความว่ามีแฟนๆ Rockman จำนวนมากอยากให้เขาสร้างเกมส์แนว Rockman ขึ้นมาใหม่จริงๆ