สรุปข้อมูล สเปค และดีไซน์ iPhone 5 และคุณสมบัติ ต่างๆ ของตัวเครื่อง พร้อม ราคา ไอโฟน 5 ที่วางจำหน่าย

เมื่อ ช่วงคืนวันที่ 12 กันยายน ที่ผ่านมาตามเวลาในประเทศไทย ในที่สุด เราก็ได้ทราบกันไปแล้วนะครับว่า iPhone รุ่นล่าสุด หรือ iPhone 5 นั้น มีอะไรที่เปลี่ยนแปลงไปบ้าง ไม่ว่าจะเป็นทางด้านดีไซน์ หรือแม้แต่ฟังก์ชั่นต่างๆของตัวเครื่อง ทาง Apple ก็ได้มีการงัดออกมาโชว์กันอย่างเต็มที่ แต่สำหรับใครที่พลาดการรายงานสด หรือพลาดการติดตามอัพเดต ข่าวสารในช่วงค่ำคืนที่ผ่านมา ก็ไม่เป็นไรครับ ทีมงาน Thaimobilecenter ได้มีการรวบรวมเอา ข้อมูลทั้งหมด ที่เกี่ยวข้องกับ iPhone 5 มาไว้ให้อ่านกันแบบรวดเดียวจบ ซึ่ง iPhone 5 จะมีอะไรเปลี่ยนแปลงไปบ้างนั้น ลองมาชมกันเลยดีกว่าครับ
ข้อมูลเกี่ยวกับ ดีไซน์ และ วัสดุ ที่ใช้บน iPhone 5


สำหรับ iPhone 5 นั้นมีการเปลี่ยนแปลง ทางด้าน ดีไซน์ ในหลายๆส่วน ไม่ว่าจะเป็นรูปทรงของตัวเครื่องที่ดูยาวขึ้น เนื่องจากเปลี่ยนมาใช้หน้าจอแบบ Wide-Screen ขนาด 4 นิ้ว รวมถึงมีการย้ายตำแหน่ง ช่องเสียบหูฟัง และ ปรับเปลี่ยน พอร์ต เชื่อมต่อคอมพิวเตอร์ และชาร์จไฟให้มีขนาดเล็กลงอีกด้วย เราลองมาดูกันครับว่า แต่ละส่วนนั้น มีการเปลี่ยนแปลงไปอย่างไรบ้าง
ขนาดหน้าจอ และ Resolution ของ iPhone 5

สำหรับ ขนาดหน้าจอของ iPhone 5 นั้นจะอยู่ที่ 4 นิ้ว ซึ่งในรุ่นก่อนหน้า ทั้ง iPhone 4S และ iPhone 4 จะมีขนาดหน้าจออยู่ที่ ประมาณ 3.5 นิ้ว โดยบน iPhone 5 นั้นจะมีความละเอียดของหน้าจออยู่ที่ 1136x640 พิกเซล แอพพลิเคชั่นหลายตัวจาก Apple ได้มีการปรับปรุง ให้สามารถรองรับกับหน้าจอ 4 นิ้วได้อย่างสมบูรณ์ยิ่งขึ้น
วัสดุที่ใช้บน iPhone 5


ตัวเครื่อง iPhone 5 นั้นได้มีการออกแบบ ใหม่ โดยใช้วัสดุ Anodized Aluminum แบบเดียวกันกับที่ ด้านหลังของ iPad หรือ ตัวเครื่องของ Macbook นั่นเองครับ โดยให้ความรู้สึกแข็งแรงทนทานมากขึ้นกว่าเดิม
Dock Connector มีขนาดเล็กลง

ท่านใดที่เคยใช้ iPhone, iPod Touch หรือ iPad ก็คงจะคุ้นหน้าคุ้นตา กับสายชาร์จ แบบ 30-Pin เป็นอย่างดี แต่ล่าสุดใน iPhone 5 นั้น ทางแอปเปิ้ลได้มีการเปลี่ยนพอร์ต Dock Connector ให้มีขนาดเล็กลงกว่าเดิมมากพอสมควร ซึ่งขนาดจริงๆนั้น เล็กกว่า แบบก่อนหน้าถึง 70% เลยทีเดียว
ย้ายช่องต่อหูฟัง ไปไว้ที่ด้านล่าง


นอกจากนี้ บน iPhone 5 ยังมีการย้าย ช่องต่อหูฟังขนาด 3.5 มิลลิเมตร จากที่เคยอยู่ด้านบน ใน iPhone 4 และ iPhone 4S ก็ถูกย้ายมาไว้ด้านล่าง ซึ่งด้านบนนั้นก็จะเหลือเพียงปุ่มสำหรับเปิด-ปิดเครื่อง (On/Off) เท่านั้น
ขนาดของตัวเครื่อง


สำหรับ ขนาดของตัวเครื่อง iPhone 5 นั้น จะมีความบางเพียง 7.6 มิลลิเมตร และหนักเพียง 112 กรัม ซึ่งเมื่อเทียบกับรุ่นก่อนหน้า ก็ถือว่าบางกว่ากันอยูพอสมควร
เปลี่ยนไปใช้ Nano SIM


หลังจากที่ Apple (แอปเปิ้ล) ได้พยายามบุกเบิก ให้ สมาร์ทโฟน ของตัวเองใช้ microSIM ล่าสุด ทาง Apple (แอปเปิ้ล) ก็พยายามที่จะนำเอา Nano SIM มาใช้ใน iPhone 5 อีกครั้ง ซึ่ง Nano SIM นั้นถือว่ามีขนาดเล็กลงจากเดิมอีกพอสมควร หรือเรียกง่ายๆ ว่า ตัดขอบพลาสติกเดิมที่เหลือจาก microSIM ทิ้งออกไปหมดนั่นเอง
สเปค และ ฮาร์ดแวร์


อีก หนึ่งเรื่องที่มีความสำคัญไม่แพ้ส่วนอื่นๆ นั่นก็คือ สเปค ของ iiPhone 5 นั่นเองครับ ซึ่งสเปค ของ iPhone 5 นั้นถือว่ามีการปรับปรุงจากเดิมอยู่พอสมควร โดยเฉพาะการเปลี่ยนไปใช้ หน่วยประมวลผลแบบ Quad-Core Processor เราลองมาดูกันนะครับว่า สเปคของ iPhone 5 นั้นมีส่วนใดที่เปลี่ยนแปลงไปบ้าง
หน่วยประมวลผล Apple A6


หลังจากที่ เมื่อช่วงต้นปีที่ผ่านมา ทางแอปเปิ้ลได้ใส่ หน่วยประมวลผล Apple A5X ลงไปใน The New iPad แต่ Apple A5X นั้น ยังคงเป็นหน่วยประมวลผลแบบ Dual-Core เช่นเดียวกันกับบน iPhone 4S แต่ในด้านของหน่วยประมวลผลกราฟฟิคนั้น จะเป็น Quad-Core ซึ่งสำหรับ ใน iPhone 5 นั้น แหล่งข่าวได้คาดการณ์เอาไว้ว่า น่าจะใช้หน่วยประมวลผล Apple A6 ซึ่ง Timcook ได้ Present ว่ามีความเร้วกว่า iPhone 4s ถึง 2 เท่าครับ
หน่วยความจำ RAM 1GB


สำหรับใน iPhone 4S นั้น ทางแอปเปิ้ลได้ใส่ หน่วยความจำ RAM ไว้ที่ 512 MB และปรับเพิ่มเป็น 1 GB บน The new iPad ที่เพิ่งวางจำหน่ายในช่วงต้นปีที่ผ่านมา ซึ่งมีความเป็นไปได้สูง ว่าแอปเปิ้ล น่าจะใส่ หน่วยความจำขนาด 1 GB ให้กับ iPhone 5 ด้วยเช่นกัน
ความละเอียดของกล้องบน iPhone 5


สำหรับ iPhone 5 นั้นยังคงใช้กล้อง ความละเอียด 8 ล้านพิกเซล ที่สามารถถ่ายวีดีโอระดับ 1080p แบบเดียวกันกับที่ใช้บน iPhone 4S ส่วนกล้องด้านหน้านั้น สามารถถ่ายวีดีโอได้ในระดับ HD หรือ 720p นั่นเองครับ
รองรับการถ่ายภาพ แบบ Panorama


สำหรับ บน iPhone 5 นั้น คุณสามารถถ่ายภาพแบบ Panorama ได้จากฟังก์ชั่นของตัวเครื่องโดยตรง ซึ่งความสามารถนี้ จะใช้งานได้อย่างเต็มประสิทธิภาพ บน iPhone 5 และฟังก์ชั่นนี้ มาพร้อมกับ iOS 6 นั่นเองครับ
รองรับการเชื่อมต่อแบบ 4G LTE


iPhone 5 นั้น รองรับการเชื่อมต่อ แบบ 4G LTE ซึ่งถือเป็นการเชื่อมต่อที่ มีความเร็ว สูงที่สุดในปัจจุบัน แต่ยังมีไม่กี่ประเทศ ที่พร้อมสำหรับการให้บริการ 4G LTE อย่างเต็มรูปแบบ
แบตเตอรี่ มีขนาดที่ใหญ่ขึ้น


เนื่อง จากตัวเครื่องมีขนาดที่ยาวขึ้น จึงทำให้เหลือพื้นที่เพิ่มขึ้น อีกเล็กน้อย ที่จะขยายขนาดของแบตเตอรี่ให้มากขึ้น จึงทำให้ iPhone 5 นั้น มีระยะเวลาการใช้งานแบตเตอร์รี่ ได้ยาวนานขึ้นกว่าเดิมอีกพอสมควร
ชุดหูฟังแบบใหม่บน iPhone 5


อีก สิ่งหนึ่งที่น่าสนใจไม่แพ้กันนั่นก็คือ ชุดหูฟัง ถูกปรับปรุงใหม่ทั้งหมด ซึ่งจุดเด่นก็คงจะอยู่ที่ ดีไซน์ที่เปลี่ยนไป รวมถึง คุณภาพของเสียงที่ถูกพัฒนาขึ้นมาจากรุ่นก่อน และการออกแบบมาให้เข้ากับ หู ของทุกคน เมื่อใส่จะรู้สึกพอดี ไม่ว่า หูของคุณจะมีขนาดเป็นอย่างไร
ไมโครโฟน 3 ตัว


บน ตัวเครื่อง iPhone 5 นั้นมี ไมโครโฟน อยู่บนตัวเครื่องถึง 3 ตัว ช่วยในเรื่องของความคมชัด ของเสียงระหว่างสนทนา และการใช้ Voice Command อื่นๆ ไม่ว่าจะเป็น Siri หรือ Dictation อีกทั้งยังมีฟังก์ชั่น การตัดเสียงรบกวน สำหรับ หูฟังสนทนาอีกด้วย