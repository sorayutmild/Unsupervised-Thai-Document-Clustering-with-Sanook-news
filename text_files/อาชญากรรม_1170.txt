(25 เม.ย.) ไล่ล่าตำรวจหื่นจับสาวลาวล็อกกุญแจมือข่มขืนมาราธอน เจ้าหน้าที่ตำรวจสภ.เมืองสมุทรปรากการ ได้นำหมายจับของศาลจังหวัดสมุทรปราการไปยังสน.ทองหล่อ เพื่อจับกุม ร.ต.ต.ธาตรี สืบสมาน อายุ 53 ปี ผู้ต้องหาในคดีข่มขืนกระทำชำเราและกักขังหน่วงเหนี่ยว ทั้งนี้ ผู้ต้องหาไหวตัวทันได้หลบหนีไปก่อน ขณะนี้ยังไม่สามารถติดตามตัวได้
สืบเนื่องจากเมื่อวันที่ 21 เม.ย.ที่ผ่านมา น.ส.เอ (นามสมมติ) ผู้เสียหายซึ่งเป็นลูกจ้างสัญชาติลาวได้เข้าแจ้งความตนเองถูกคนขับแท็กซี่ที่อ้างตัวเองว่าเป็นตำรวจข่มขืน โดย น.ส.เอ ให้การว่า เมื่อเวลาประมาณ 15.00 น. ของวันที่ 20 เม.ย. ตนเองและแฟนได้ว่าจ้างรถแท็กซี่ สีเขียว เหลือง ทะเบียน มง-8929 กทม. จากพุทธมณฑลเพื่อไปจังหวัดระยอง ขณะที่วิ่งมาถึงบริเวณถ.สุขุมวิท ใกล้พิพิธภัณฑ์ช้างเอราวัณ สมุทรปรากการ คนขับแท็กซี่ได้ไล่แฟนหนุ่มลงจากรถ และจับตนเองล็อกกุญแจมือไขว้หลังทั้งสองข้าง จากนั้นได้ขับรถแท็กซี่คันดังกล่าวมาที่อพาร์ทเม้นท์จากนั้นได้ลงมือข่มขืนจนข้ามวันข้ามคืน จนกระทั่งเวลา 10 โมงเช้าของอีกวัน คนขับแท็กซี่จึงยอมปลดล็อกกุญแจมือและไล่ให้ตนไปอาบน้ำก่อนจะพามาส่งทีร้านก๋วยเตี๋ยวย่านพุทธมณฑล
ทั้งนี้ น.ส.เอ เล่าว่าระหว่างทางคนขับแท็กซี่ได้บอกเป็นตำรวจประจำอยู่ สน.ทองหล่อ ชื่อ ร.ต.ต.ธาตรี สืบสมาน พร้อมกับยื่นเบอร์โทรศัพท์ให้ไว้และขู่ว่าห้ามนำเรื่องนี้ไปบอกใครไม่อย่างนั้นจะกลับมาฆ่าทิ้ง
ซึ่งหลังจากรับแจ้งความแล้วเจ้าหน้าที่ตำรวจได้ตรวจสอบเลขทะเบียนรถแท็กซี่คันดังกล่าวและชื่อ ร.ต.ต.ธาตรี สืบสมาน ว่าเป็นตำรวจจริงหรือไม่ จากการตรววจสอบแล้วข้อมูลดังกล่าวจริง ทางเจ้าหน้าที่จึงได้นำหมายตามไปจับกุมที่สน.ทองหล่อ ปรากฏว่า ร.ต.ต.ธาตรี ไหวตัวทันหลบนี้ไปก่อน ล่าสุด ร.ต.ต.ธาตรี สืบสมาน ได้ติดต่อเข้ามอบตัวในวันนี้ เวลา 14.00 น.