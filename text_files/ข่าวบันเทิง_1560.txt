นักแสดงสาว ซูซี่-สุษิรา แน่นหนา เขียนข้อความอาลัยรักหลังสูญเสียคู่หมั้น คริสโตเฟอร์ ทหารหนุ่มชาวอเมริกัน หลังรักกันมานานกว่า 7 ปี
โดยในอินสตาแกรมของ ซูซี่ ได้โพสต์ข้อความไว้เมื่อ 14 ชั่วโมงที่แล้ว โดยระบุว่า "ขอให้แสงสว่างนำทางที่รักของฉันไปพบกับพระผู้เป็นเจ้าที่รอคุณอยู่ ฉันจะรักคุณตลอดไปนะคะคริสโตเฟอร์ คุณจะเป็นที่รักของทุกคน ฉันขอโทษที่แชร์ข่าวที่น่าเศร้านี้ คริสโตเฟอร์จากไปเมื่อวานนี้ ขอได้โปรดอธิษฐานถึงคริสโตเฟอร์ เพื่อช่วยให้คริสโตเฟอร์และวิญญาณของเขาพบกับแสงสว่างสู่ประตูสวรรค์ของพระเจ้า"
IG: susirooซูซี่ โพสต์ข้อความอาลัยรักถึง คริสโตเฟอร์ 
"คู่หมั้นของฉันเป็นคนที่มีจิตใจดี เขาเป็นผู้ชายที่ดีงามที่สุดที่ฉันเคยรู้จัก ฉันรู้ว่าเขาเป็นนักสู้และเป็นคนรักที่วิเศษที่สุดสำหรับทุกคนที่อยู่รอบๆ ตัวเขา ฉันจะรักเขาตลอดไปและเขาจะอยู่กับฉัน ในหัวใจของฉันตลอดไปขอบคุณทุกคนที่รักเขานะคะ"
IG: christopher.susaซูซี่ กับ คริสโตเฟอร์ คู่หมั้น 
หลายคนที่อ่านแล้วต่างตกใจกับข่าวเศร้านี้ พร้อมกับเข้าแสดงความเสียใจและให้กำลังใจ ซูซี่ กันอย่างล้นหลาม
ซึ่งสาเหตุการเสียชีวิตของคู่หมั้น ซูซี่ ไม่ได้ระบุสาเหตุแต่อย่างใด
ด้านเพื่อนสนิท แอริณ ยุกตะทัต ก็ได้โพสต์ข้อความสุดอาลัยและแสดงความเสียใจด้วยเช่นกัน 
IG: aerinyuktadattaแอริณ แสดงความเสียใจกับ ซูซี่ เพื่อนสนิทที่สูญเสียคู่หมั้น 
สำหรับความรักของ ซูซี่ กับ คริสโตเฟอร์ รักกันมาถึงวันนี้เข้าสู่ปีที่ 7 และได้หมั้นกันแล้วมีแพลนแต่งงานและสร้างครอบครัวกันที่ต่างประเทศ
ซึ่ง ซูซี่ ได้เคยให้สัมภาษณ์ไว้ผ่าน รายการคุยแซ่บ Show โดยเล่าถึงเส้นทางรักไว้ว่า "คริสโตเฟอร์เป็นชาวอเมริกัน ไปเจอกันที่ต่างประเทศค่ะ เขาเป็นเพื่อนของเพื่อนค่ะ คุยแล้วคบกันมาตั้งแต่เราไปอยู่นั่นค่ะ ได้ประมาณ 6 ปีแล้ว แล้วเขาก็ขอแต่งงานเมื่อปีที่แล้วค่ะ ตอนนั้นตกใจมาก หนูก็เซย์เยสค่ะ หมั้นมาได้ 1 ปีแล้ว ประทับใจในจิตใจเขาค่ะ หล่อทั้งภายนอกและภายในค่ะ เขาเป็นทหาร EOD ของอเมริกา ปกป้องเราได้ ตอนนี้เขาก็ย้ายมาที่เชียงใหม่แล้วค่ะ เราก็มีแพลนย้ายไปอยู่ต่างประเทศ อยากมีลูกที่ต่างประเทศ ส่วนแพลนแต่งงานยังไม่ได้กำหนดค่ะ เขาไม่ซีเรียสว่าจะต้องแต่งงานเมื่อไหร่ค่ะ"
ทีมข่าวบันเทิง Sanook! News ขอแสดงความเสียใจและร่วมไว้อาลัย มา ณ ที่นี้ 
>>ซูซี่ สุษิรา เผยเส้นทางรักทหารหนุ่มอเมริกัน รัก 6 ปีไม่มีหวั่นไหว
>>เปิดตัวหวานใจแม่มะลิ ซูซี่ สุษิรา รักแท้ไม่แพ้ระยะทาง
