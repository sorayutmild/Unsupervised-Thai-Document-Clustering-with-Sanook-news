
ไม่ได้เลียนแบบ! แค่ได้แรงบันดาลใจมาเฉยๆ ทาง Zynga ประกาศเกมตัวใหม่ ที่หน้าตาคล้ายกับ The Sims ยังกับแกะ ในงานที่เมือง San Francisco ชื่อว่าเกมส์ The Ville น้องใหม่ล่าสุดจากตระกูล Ville ที่มีระบบการเล่นเหมือนเกมที่เรารู้จักกันดีนั่นแหละ ซึ่งทาง Zynga ก็ยอมรับว่าเขาได้นำเอาเกมส์ YoVille มาทำใหม่ เพื่อจะแข่งกับ The Sims Social ของ EA ที่ได้รับความนิยมมากอยู่ในขณะนี้ และได้ปรับปรุงเกมส์ใหม่ของพวกเขาให้มีจุดเด่น และลูกเล่นเพิ่มเข้าไปด้วย ที่คู่แข่งไม่มี  ระบบการเล่นเกมส์ The Ville จะไม่ต่างกับ The Sims Social มาก แรกเริ่มผู้เล่นจะต้องเลือกตัวละครเสียก่อน ตกแต่งหน้าตาและเสื้อผ้าได้อิสระ หรือจะเลือกเปลี่ยนชุดระหว่างที่เล่นก็ได้ จากนั้นก็เริ่มสร้างบ้านในฝันของผู้เล่น เรียกว่า dream home ที่ตัวละครของคุณจะอาศัยอยู่เป็นหลัก แถมเพื่อนๆของคุณก็จะมาเยี่ยมชมได้ด้วย ดังนั้นต้องสร้างให้สวยเช้งที่สุด  ในการเล่นเกมส์แต่ละวันๆ ตัวละครผู้เล่นจะมี Energy ค่าพลังงานรูปสายฟ้า ซึ่งเป็นระบบกลางของเกมส์ Zynga แทบทุกเกมส์ ผู้เล่นสามารถสั่งให้ตัวละครทำงานหาเงิน หรือทำกิจกรรมต่างๆ เพื่อเพิ่มค่าพลังของตัวละครด้านต่างๆได้ แต่หากพลังงานหมด ก็ต้องรอพลังงานใหม่ในวันต่อไป หรือไปเยี่ยมเยื่อนบ้านเพื่อนๆ ไม่ก็ใช้ไอเท็มเติมพลังงานได้ ซึ่งการทำกิจกรรมต่างๆในเกมส์จะทำให้ตัวละครของคุณได้ค่าความสุขเพิ่มขึ้น และหากพบปะกับเพื่อนบ้านบ่อยๆ ก็จะเพิ่มค่า friendships กับเพื่อนๆได้ด้วย ซึ่งค่าความเป็นเพื่อนจะช่วยให้ปลดล็อคบางอย่างของเกมส์ได้

นอกจากเกมส์ใหม่ The Ville แล้ว ทาง Zynga ยังมีภาพตัวอย่างเกมส์ FarmVille 2 ให้ดูกันเล็กน้อยด้วย พร้อมกับย้ำว่า FarmVille 2 จะมาแน่นอนเร็วๆนี้   ข้อมูลอ้างอิงจาก http://kotaku.com/5921307/zyngas-new-take-on-the-sims-launches-tomorrow-on-facebook