
ไม่เปิดแต่ก็ไม่ปิดว่ามีครอบครัวแล้ว สำหรับนักร้องลูกทุ่งชื่อดังขวัญใจผู้ใช้แรงงานอย่าง "ไมค์ ภิรมย์พร" ที่ปัจจุบันลูกสาว 3 คน น้องเมย์ เมยวดี อายุ 22 ปี น้องแกรมมี่ กาญจนา อายุ 21 ปี และ น้องมิ้ว พรพิมล อายุ 13 ปี โตเป็นสาวกันแล้ว
โดยน้องเมย์ และน้องแกรมมี่ ทำเซอร์ไพรส์บินกลับมาจากประเทศแคนนาดา เพื่อมาฉลองวันเกิดอายุครบ 50 ปี ของคุณพ่อ เมื่อวันที่ 9 ก.ค.ที่ผ่านมา ด้วยบรรยากาศสุดชื่นมื่น ทำเอาคุณพ่อยังหนุ่มถึงกับยิ้มแก้มปริ
ล่าสุด ลูกสาวทั้ง 2 คน ก็ต้องบินกลับแคนาดา เพื่อไปเรียนต่อแล้ว แม้คุณพ่อไมค์จะใจหาย แต่ก็โพสต์ภาพลูกสาวให้แฟนๆ ได้ชมผ่านเฟซบุ๊ก พร้อมข้อความอวยพรน่ารักๆ ว่า
"ส่งสองสาวกลับไปเรียนต่อแล้วครับ อยู่ด้วยกันรอบนี้หายเหงาไปสักพัก ตั้งใจเรียน ตั้งใจทำงาน นำใบปริญญากลับมาให้พ่อชื่นใจนะจ๊ะ"
ขอขอบคุณภาพและข้อมูลจาก เฟซบุ๊กไมค์ ภิรมย์พร