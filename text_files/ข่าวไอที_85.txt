เปิดปีใหม่มาก็จะมีมือถือหลากหลายรุ่นที่เรียกได้ว่า ลดราคาจนเกิดความคุ้มค่า จนเป็นที่มาของคำว่ารุ่นเด่นราคาดิ่งในช่วงเดือน มกราคม เอาล่ะจะมีรุ่นไหนบ้าง มาดูกันดีกว่า
Samsung Galaxy J7 Pro

เริ่มต้นที่ Samsung Galaxy J7 Pro ก่อนเพราะเนื่องจากเป็นอีกรุ่นที่มีการปรับราคาบ่อยที่สุด ล่าสุดตอนนี้เหลือ 8,900 บาท จากปกติ 10,900 บาท จุดเด่นของเครื่องรุ่นนี้ เสนอความครบเครื่องทั้งมี NFC, รองรับ Samsung Pay, กล้องหน้าหลังถ่ายภาพออกกำลังได้ดี และราคาไม่แพง เมื่อลดราคาก็ถือว่าน่าสนใจไม่น้อย
Huawei P10 (32GB)

Huawei P รุ่นใหม่กำลังจะมี รุ่นเก่าต้องล้างสต็อคกันหน่อย และแน่นนอนว่า Huawei P10 ความจุน้อยสุดที่ 32GB ก็เป็นอีกตัวเลือกที่หลายที่คาดว่าจะลดราคาและวันนี้ก็มาถึงเมื่อ Huawei เปิด Official Online Store ลดราคาเครื่องลดลงมาเหลือ 9 พันกว่าบาท จากปกติราคาเป็นหมื่น ก็ส่งสัญญาณว่ารุ่นใหม่กำลังมาและรุ่นนี้เหลือของเยอะ
ข้อดีคือเรื่องของเลนส์ Leica ที่คุณภาพสูงกับ Software จาก Huawei ทำให้ P10 นั้นยังคงมีความน่าใช้ และตัวเครื่องบางลงอีกด้วย
Motorola G5s Plus

เช่นเดียวกับมือถืออย่าง Motorola G5s Plus ที่มีเทคโนโลยีกล้องคู่ที่สามารถถ่ายภาพหน้าชัดหลังละลาย และมีเป็น Pure Android รองรับอนาคต แต่ราคาเครื่องเปล่าที่ 9,990 บาท และมีโปรจากผู้ให้บริการลดราคาเครื่อง และอีกทางเลือกถ้าไม่อยากติดสัญญา นั่นคือการซื้อผ่านออนไลน์อาจจะลดเพิ่มเช่นกัน
iPhone SE / iPhone 6s Plus

ไอโฟนก็มีมือถือที่ลดราคาเหมือนกัน แม้ว่า iPhone SE หรือ iPhone 6s Plus จะดูราคาไม่แพงกว่าแต่ก่อน โดยเริ่มต้นที่หมื่นต้นๆ และ iPhone 6s Plus ไปจบที่หมื่นปลายถือว่าเป็นอีกตัวเลือกหนึ่งที่น่าสนใจ กับคนที่ที่ไม่อยากได้ iPhone 7 เพราะราคายังสูงอยู่
Nokia 6

หลังจากรุ่นใหม่เริ่มเปิดตัวในบางประเทศรุ่นเก่าอย่าง Nokia 6 ซึ่งมีโมเดลใหม่เปิดตัวในประเทศจีนไปแล้ว แต่รุ่นนี้ราคายังคงแกร่ง ที่ 7,990 บาท แต่เชื่อว่าก็น่าสนใจ และมีแนวโน้มว่าจะลดก็เป็นได้
สำหรับ Nokia 6 รุ่นปัจจุบันยังคงมีดีเรื่องของบอดี้โลหะที่แข็งแรง หน้าจอใหญ่กำลังดี พร้อมกับระบบความปลอดภัยเช่นการสแกนนิ้ว และมีกล้องหน้าหลังความละเอียดสูง