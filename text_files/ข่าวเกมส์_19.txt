ความน่าตื่นเต้นในทุกๆ ปีสำหรับชาว PC ก็คือการที่ได้เห็นเกมใหม่ๆ ออกมาให้ได้เล่นกันและก็ยิ่งน่าเล่นมากขึ้นไปอีก ในปี 2020 ที่ผ่านมานี้ก็ได้เห็นเกมใหม่ออกมาให้เล่นกันอย่างมากมายและเสียเงินไปกันแล้วนับไม่ถ้วน เนื่องจากเกมในฝั่ง PC นั้นมีโปรโมชั่นลดราคาเป็นระยะ และในปี 2021 เองต่างก็มีเกมที่น่าเล่นอย่างมากไม่แพ้กัน เราจะมาดูกันว่าในปี 2021 นี้ ทางฝั่ง PC จะมีเกมอะไรใหม่ๆ น่าสนใจกันบ้าง

เกม PC ที่กำหนดวางจำหน่ายในเดือนมกราคม 2021
เกม PC ที่กำหนดวางจำหน่ายในเดือนกุมภาพันธ์ 2021
เกม PC ที่กำหนดวางจำหน่ายในเดือนมีนาคม 2021
เกม PC ที่กำหนดวางจำหน่ายในเดือนเมษายน 2021
เกม PC ที่กำหนดวางจำหน่ายในเดือนพฤษภาคม 2021
เกม PC ที่กำหนดวางจำหน่ายในเดือนมิถุนายน 2021
เกม PC ที่กำหนดวางจำหน่ายในเดือนกรกฎาคม 2021
เกม PC ที่กำหนดวางจำหน่ายในเดือนสิงหาคม 2021

Hitman 3 (PC, PS5, XSX, PS4, XO, Stadia)
วันวางจำหน่าย - 20/01/2021
 
มาถึงเกมภาคที่ 3 กันแล้วสำหรับเกมสายลับนักฆ่า โดยในภาคนี้จะเป็นภาคสุดท้ายของไตรภาค World of Assassination ต่อจาก Hitman และ Hitman 2 แน่นอนว่าผู้เล่นจะยังรับบทเป็นสายลับ 47 คนเดิม หากเล่นภาค 1 - 2 มาแล้ว ภาคนี้ไม่ควรพลาด
Prince of Persia: The Sands of Time Remake (PC, PS5, XSX, PS4, XO)
วันวางจำหน่าย - 18/03/2021
 
เกมในตำนานที่มีแฟนๆ หลายคนอยากให้นำกลับมาทำใหม่นานมาก แต่ทว่าในการนำมาทำใหม่ครั้งนี้ไม่ได้เปลี่ยนแปลงตัวเกมมากนักและตัวเกมยังคงภาพที่ใกล้เคียงกับต้นฉบับ แต่ทีมพัฒนาเกมยืนยันว่าได้ใช้แอนจิ้นใหม่ในการพัฒนาทั้งหมด
Atelier Ryza 2: Lost Legends & the Secret Fairy (PC, PS4, XO, Switch)
วันวางจำหน่าย - 26/01/2021

ภาคต่อของเกมสาวต้นขาได้กลับมาอีกครั้ง ซึ่งจะเป็นเหตุการณ์สานต่อจากภาคแรกที่จะได้พบกับเรื่องราวใหม่และตัวละครใหม่ๆ โดยตัวเกมจะมาพร้อมกับระบบตกแต่งบ้าน, สัตว์เลี้ยง และระบบถ่ายรูปเพื่อสามารถแชร์ภาพลงโซเซียลได้อีกด้วย
Outriders (PC, PS5, Xbox Series X, PS4, Xbox One)
วันวางจำหน่าย - 02/02/2021

เกมจากทีม People Can Fly ที่สร้างเกมยิงสุดมันส์อย่าง Bulletstorm ตัวเกมเป็นเกมแนว CO-OP กับผู้เล่นรวม 3 คนที่จะต้องสำรวจและจัดการกับเหล่าสัตว์ประหลาด โดยจะมีระบบการปรับแต่งสไตล์การเล่นแบบ RPG และคุ้มค่าในการกลับมาเล่นซํ้าเรื่อยๆ อีกด้วย
Little Nightmares 2 (PC, PS4, XO, Switch)
วันวางจำหน่าย - 11/02/2021 

เกมแนว Puzzle สยองขวัญภาคต่อ ผู้เล่นจะรับบทเป็นเด็กหนึ่มที่ชื่อโมโน ซึ่งติดในโลกที่ถูกบิดเบือนของหอคอย โดยจะต้องพบกับมหันตภัยครั้งใหม่และแสนน่ากลัว แฟนๆ ที่เคยผ่านภาคแรกมาแล้ว เกมนี้ก็ยิ่งไม่ควรพลาด
Riders Republic (PC, PS5, XSX, PS4, XO, Stadia)
วันวางจำหน่าย - 25/02/2021

เกมแนว Sports จากทาง Ubisoft ตัวเกมมีให้สนุกกับการแข่งขันกีฬาหลากหลายประเภท อาทิ มอเตอร์ไซค์, สกี, สโนวบอร์ด หรือ วิงสูท โดยจะเป็นการแข่งพร้อมกับผู้เล่นอีก 50 คนในสนามแข่งใหญ่โต และจะต้องแข่งแบบปะทะกันเพื่อเข้าสู่เส้นชัย
Far Cry 6 (PC, PS5, XSX, PS4, XO, Stadia)
วันวางจำหน่าย - (ประมาณ มีค. - พ.ค.)

เกมได้เลื่อนวางขายจากช่วงเดือน ก.พ. มาเป็นช่วงไตรมาสที่ 2 ของปี 2021 (ยังไม่ประกาศวันวางขายแน่ชัด) ตัวเกมได้เล่าถึงประเทศสมมุติที่มีการปกครองแบบเผด็จการและรับบทเป็นหนึ่งในประชาชนที่ต้องการปลดแอกออกจากทรราช
Balan Wonderworld (PC, Switch)
วันวางจำหน่าย - 26/03/2021

เกมใหม่จากผู้สร้าง Sonic ที่มีเรื่องราวของ "โรงละครบาลาน" โดยจะมีเรื่องราวต่างๆ ไม่ซํ้าแบบและผู้เล่นจะต้องหาทางในการสำรวจไปยังจุดหมายปลายทาง ก่อนที่พวกเขาจะได้กลับมายังโลกแห่งความจริง พวกเขาจะต้องกู้ฟื้นคืนหัวใจที่สูญหายไปกลับมาให้ได้ก่อน เกมมีซับภาษาไทยด้วย
NieR Replicant ver1.22474487139 (PC, PS4, XBO)
วันวางจำหน่าย - 23/04/2021

เกมฉบับรีเมคที่มีแฟนๆ หลายคนรอคอย โดยจะมีพื้นที่แถบตอนเหนือ โตเกียว และหมู่บ้านต่างๆ ตัวเกมได้รับการอัพเกรดกราฟิกของภาพให้ออกมาดียิ่งขึ้น ซึ่งจะเล่าถึงตัวเอกจะต้องเดินทางเพื่อหาทางช่วยน้องสาวที่กำลังป่วยร้ายแรง พร้อมกับหนังสือเวทมนตร์ที่พูดภาษามนุษย์ได้
Deathloop (PC, PS5)
วันวางจำหน่าย - 21/05/2021

เกม Shooting จากผู้สร้าง Dishonored นี่นำพาบรรยากาศของเกมในโลกยุค 80 - 90 ตัวเกมมีระบบเด่นอย่างการตายที่วนลูบได้ และตัวเอกจะมาพร้อมกับพลังพิเศษในการล่าสังหาร และหากว่าตายก็จะย้อนกลับมายังจุดเริ่มต้น แน่นอนว่าเกมยังมาพร้อมกับเนื้อเรื่องที่น่าสนใจและระบบต่อสู้น่าตื่นตา
Resident Evil Village (PC, PS5, XSX)
วางจำหน่ายช่วงต้นปี 2021

เมื่อฝันร้ายของอีธานยังไม่จบจากเกมภาค 7 และเมื่อเขาถูกพาตัวมายังหมู่บ้านลึบลับแห่งหนึ่ง เขาจะต้องหาทางเอาตัวรอดจากหมู่บ้านแห่งนี้ที่น่าจะโดนไวรัสครอบงำ และคริส เรดฟิลด์ อาจจะเป็นคนร้ายในภาคนี้? ตัวเกมจะยังคงมาพร้อมกับประสบการณ์การเล่นสยองขวัญแบบในเกมภาค 7
Crimson Desert (Console, PC)
วางจำหน่ายภายในปี 2021

เกม MMORPG ตัวใหม่จากผู้สร้าง Black Desert ที่จะนำพาคนเล่นย้อนเวลากลับไปเหตุการณ์ก่อนตัวเกมภาคหลัก เล่าเรื่องราวของทหารรับจ้างที่จะเห็นเรื่องราวต่างๆ อันนำพามาสู้เหตุการณ์ในเกมภาคหลัก พร้อมกับการเพิ่มพื่นที่ใหม่ๆ ให้แฟนๆ Black Desrt ได้สำรวจอีกด้วย
Lego Star Wars: The Skywalker Saga (PC, PS5, XSX, PS4, XBO, Switch)
วางจำหน่ายภายในปี 2021

สำหรับเกมเลโก้ภาคนี้เป็นการรวบรวมภาพยนตร์ Star wars ทั้ง 9 ภาคเอามารวมไว้ในเกมเดียว โดยจะเล่าเรื่องราวตั้งแต่จุดกำเนิดของอนาคิน ตอนที่เขาได้กลายมาเป็นดาร์ตเวเดอร์ และเรื่องราวของเรย์ที่จะต้องปิดฉากเรื่องราวทั้งหมดนี้ บอกได้เลยว่าแฟนๆ ห้ามพลาด
Gotham Knights (PC, PS5, XSX, PS4, XBO)
วางจำหน่ายภายในปี 2021

เกมตัวนี้ไม่ได้ทีมพัฒนาจากภาค Arkham Knight มาทำ เหตุการณ์จึงไม่ได้ต่อกัน โดยจะเกิดอะไรขึ้นหากบรู๊ชเวย์นไม่อยู่แล้ว และเหล่าครอบครัวของแบทแมน โรบิน แบทเกิร์ล ไนท์วิง จะต้องร่วมมือกันในการปกป้องเมืองก๊อดแธม ตัวเกมจะมีระบบ CO-OP ที่เล่นพร้อมกับคนเล่นคนอื่นได้ด้วย
Rainbow Six Quarantine (PC, PS4, XBO)
วางจำหน่ายภายในปี 2021

 เกมภาคใหม่ของ Rainbow Six ที่โดนผลกระทบจากการระบาดของโควิด-19 จนต้องเลื่อนวางขายเช่นกัน ในเกมนี้ผู้เล่นจะต้องต่อสู้กับปรสิตต่างดาวกลายพันธุ์ชนิดใหม่จากแต่เดิม ซึ่งเมื่อแพร่พันธุ์เข้าสู่ร่างกายมนุษย์และสภาพแวดล้อมแล้ว ศัตรูชนิดใหม่นี้จะยิ่งอันตรายและจัดการได้ยากกว่าที่เคย เกมจะโดดเด่นเรื่องระบบการเล่น CO-OP 3 คนอีกด้วย
Hello Neighbor 2 (PC, XSX, PS4, XBO)
วางจำหน่ายภายในปี 2021

จากเกมซ่อนหาและสืบเรื่องราวของเพื่อนบ้านที่ลักพาตัวเด็กๆ ได้มาสู่เกมภาค 2 แล้ว โดนตัวเกมนั้นยังคงนำเสนอฟีเจอร์เด่นอย่าง AI เพื่อนบ้านที่จะเรียนรู้พฤติกรรมและหาทางจับผู้เล่นให้ได้ โดยผู้เล่นมีหน้าที่จะต้องสืบให้ได้ว่า เขาได้แอบลักพาตัวใครมาอีกและมีแผนจะทำอะไรกันแน่
Hogwarts Legacy (PC, PS5, XSX, PS4, XBO)
วางจำหน่ายภายในปี 2021

เกมที่แฟนๆ Harry potter รอคอย ผู้เล่นจะได้สวมบทบาทเป็นพ่อมดแม่มดหน้าใหม่ที่จะได้เข้าเรียนในโรงเรียนเวทมนตร์ศาสตร์ฮ็อกวอตส์ในแบบฉบับโลกที่สมบูรณ์ที่สุดที่เคยสร้างมากันเลยทีเดียว แฟนๆ ภาพยนตร์เองบอกได้เลยว่านี่คือเกมที่ห้ามพลาด
Shadow Warrior 3 (PC)
วางจำหน่ายภายในปี 2021

นาย Lo Wang ได้กลับมาอีกครั้งในการผจญภัยไล่ตื้บปีศาจตัวใหม่ที่ไม่รู้ว่ามันคือจีนหรือญี่ปุ่นกันแน่ ผสมกันมั่วไปหมด เนื้อหาของเกมคือมีปีศาจออกมาอาละวาดแล้วนาย Lo Wang ก็ต้องเอาปืนกับดาบไปเชือดพวกมัน จบ...! เล่นไม่ต้องคิดอะไรมาก เอามันส์อย่างเดียว
Evil Genius 2: World Domination (PC)
วางจำหน่ายภายในปี 2021

หลังจากที่หายไปนานมากๆ กับเกมซีรี่ส์นี้ ตอนนี้ตัวเกม Evil Genius กำลังจะออกภาค 2 มาแล้ว โดยผู้เล่นจะรับบทเป็นองค์กรผู้ชั่วร้ายและจะต้องหาทางครองโลก และจะต้องสร้างฐานทัพเพื่อรับมือพวกพระเอกที่จะมาบุกรุกฐานของเราในแบบภาพยนตร์สายลับ
GhostWire: Tokyo (PC, PS5)
วางจำหน่ายภายในปี 2021

เกมจากผู้สร้าง The Evil Within ที่ได้นำเสนอเกมใหม่ในกรุงโตเกียวที่เต็มไปด้วยปีศาจจากอีกมิติ หลังจากประชากร 99% หายสาบสูญไป โตเกียวก็ตกอยู่ภายใต้พลังมฤตยูเหนือธรรมชาติ ใช้พลังแห่งสัมผัสที่หกเพื่อต่อกรกับเหล่าวิญญาณร้าย และเผยความลึกลับที่อยู่เบื้องหลังการหายตัวไปของผู้คนจำนวนมาก เกมจะเน้นแอ็คชั่นมากกว่าสยองขวัญ
Halo Infinite (Xbox, PC)
วางจำหน่ายภายในปี 2021

เกมภาคที่ 6 ของซีรี่ส์ Halo เมื่อความหวังครั้งสุดท้ายของมนุษย์ชาติแขวนอยู่บนเส้นด้าย สงครามครั้งใหม่จึงได้เรี่มต้นขึ้นด้วยการนำเสนอเรื่องราวใหม่ที่ยิ่งใหญ่ยิ่งกว่าภาคไหนๆ เกมมาพร้อมกับมัลติเพลเยอร์ที่เล่นร่วมกันได้ทั้ง Xbox และ PC อีกด้วย