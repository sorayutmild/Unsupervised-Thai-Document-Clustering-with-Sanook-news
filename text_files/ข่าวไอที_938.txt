จับตา 10 สมาร์ทดีไวซ์ที่แข็งแกร่งที่สุดในงาน Thailand Mobile Expo 2014
เปิดฉากอย่างเป็นทางการแล้วสำหรับงานมหกรรมโทรศัพท์มือถือที่ใหญ่ที่สุดในประเทศ Thailand Mobile Expo 2014 โดยรอบนี้ จัดขึ้นในวันที่ 2-5 ตุลาคม และสถานที่จัดงานยังคงเป็นศูนย์การประชุมแห่งชาติสิริกิติ์ที่เดิมครับ ซึ่งแน่นอนว่างานนี้จะเป็นการแข่งขันและประชันหน้ากันจากทุกแบรนด์ใหญ่ที่ขน รุ่นใหม่ล่าสุดมาปะทะกันในงานนี้

และแน่นอนว่าทางทีมงาน Sanook! Hitech ได้เกินทางไปสำรวจพร้อมทั้งได้ทดลองเล่นโทรศัพท์มือถือและแท็บเล็ตรุ่นใหม่ๆ ที่มีบรรดาแบรนด์ใหญ่ๆ นำมาอวดโฉมกันในงานไม่ว่าจะเป็นรุ่นที่ได้ว่างจำหน่ายอย่างเป็นทางการในตลาดไปแล้ว หรือโทรศัพท์มือถือและแท็บเล็ตบางรุ่นที่จะมีการเปิดให้เห็นเป็นครั้งแรกในงานนี้ มาดูกันครับว่าในงานมีรุ่นอะไรใหม่ๆ มาเปิดตัวและจำหน่ายกันบ้าง
ก่อนอื่นขอเริ่มกันที่บรรยากาศรอบๆ ของงานกันก่อนเลยอย่างแรกทีสำผัสได้เมื่อมาถึงงานคือจำนวนของคนในงาน ซึ่งแม้วันนี้จะเป็นวันธรรมดาปริมาณคนที่เห็นนั้นเรียกได้ว่าค่อนข้างหนาตาครับ(ยังแอบคิดในใจ พี่เค้าไม่ทำงานทำการกันหรือเนี้ย?)


เริ่มไม่แน่ใจว่าคนที่ทยอยมาในงานวันแรกนั้นจริงๆ แล้วมาส่องมือถือใหม่ๆ หรือมาส่องพริตตี้กันแน่ครับ บอกไว้อย่างว่าพริตตี้ในงาน Thailand Mobile Expo 2014 ครั้งนี้มีสวยๆ หลายคนครับ เพราะบางคนผมจำได้ว่าเจอหลายครั้งแล้วในงาน Motor Show หรืองานอีเว้นท์ใหญ่ 
สำหรับการรายงานบรรยากาศของงาน Thailand Mobile Expo 2014 คงไม่มีอะไรมากมายและไม่ได้เก็บรูปมาฝากเท่าไร เอาเป็นว่าขอสรุปในส่วนของโทรศัพท์มือถือและแท็บเล็ต ในแต่ละค่ายเป็นหลักว่าค่ายไหนมีสมาร์ทโฟนรุ่นใหญ่ตัวไหนเป็นตัวไฮไลท์ในงาน 
เริ่มกันเลยดีกว่าครับสำหรับบูธแรกที่เราจะเข้าไปสำรวจและเยี่ยมชมนั้นขอเป็น บูธ Samsung ก็แล้วกันครับเพราะเป็นบูธที่ใหญ่ที่สุดของงาน Thailand Mobile Expo 2014 ในส่วนของบูธนี้นั้นเรียกได้ว่าขนกันมาครบครับไม่ว่าจะเป็น Samsung Galaxy Note 4, Samsung Galaxy Alpha, Samsung Gear S และ Samsung Gear VR ซึ่งตัวสุดท้ายนั้นเด็ดที่สุดเพราะเป็นการนำตัวเครื่องจริงๆ มาให้ทดลองเล่นที่งาน Mobile Expo เท่านั้นหากคุณอยากทดลองกับนวัตกรรมใหม่ขอเน้นว่าคุณไม่ควรพลาด เพราะทาง Samsung ได้นำมาให้คุณเล่นถึง 3 เครื่องด้วยกัน งานนี้เรียกได้ว่าพลาดแล้วพลาดเลยครับ!! 
Samsung Galaxy Note 4

เป็นการปรากฏตัวอย่างเป็นทางการครั้งแรกของเมืองไทยสำหรับ เรือธงล่าสุดของ Samsung อย่าง Galaxy Note 4 รุ่นนี้ไม่ต้องบรรยายสรรพคุณมากครับ มาพร้อมกับหน้าจอ Quad HD ขนาดใหญ่ 5.7 นิ้ว ใช้เทคโนโลยีการแสดงผลแบบเดียวกับ Galaxy Tab S 8.4 ทำให้เรื่องสีสัน การแสดงผลต่างๆ ใกล้เคียงกัน เหมาะกับใช้งานดูหนัง เล่นเกม ดูรูปภาพจะพบว่ามันสุดยอดจริงๆ ด้านฟีเจอร์ก S-Pen ถูกปรับปรุงให้ดีขึ้น ปากการองรับแรงกดถึง 2048 ระดับ นอกจากนี้กล้อง 16MP เป็นครั้งแรกที่ Samsung นำเลนส์ระบบ OIS มาใช้อีกด้วย การออกแบบมาแนวเดียวกับ Galaxy Alpha คือใช้ขอบบอดี้โลหะ ฝาหลังลายหนังเหมือนเดิม ราคายังไม่มีข้อมูลออกมา แต่คาดว่าจะเท่ากับ Galaxy Note 3 ครับ
Samsung Galaxy Alpha

หรูหราอลังการกับสมาร์ทโฟนพรีเมี่ยม Galaxy Alpha บอดี้บางเฉียบเพียง 6.7 มิลลิเมตร ทนทานด้วยขอบเฟรมโลหะทั้งหมด ให้ความรู้สึกแข็งแรง ขณะที่น้ำหนักเครื่องเบาเพียง 115 กรัมเท่านั้น สเปคภายในจัดว่าแจ่มครับ หน้าจอ Super-AMOLED ขนาด 4.7 นิ้ว แสดงผลคมชัดสีสันจัดจ้าน รองรับการสแกนลายนิ้วมือ (สำหรับปลดล็อค / ฟีเจอร์ด้านความปลอดภัย) ชิพประมวลผล Exynos 5430 (Octa) รองรับ 4G LTE เมมโมรี่ภายใน 32GB กล้องความละเอียดสูง 12MP ทั้งนี้แบตเตอรี่ของ Galaxy Alpha อาจจะน้อยไปสักหน่อย (1800 mAh) หากคุณใช้งานหนักๆ ต้องหาแบตสำรองเพิ่ม 
สำหรับราคาสามารถเป็นเจ้าของได้ที่ 20,900 บาท ... ราคาค่อนข้างสูงแต่หน้าตา วัสดุกินขาดจริงๆ
Samsung Gear S

เหมือนเครื่องเคียงคู่กับ Galaxy Device เลยทีเดียวกับ Gear S นาฬิกา SmartWatach ความสามารถรอบด้าน สามารถใส่ซิมการ์ดเพื่อใช้งาน 3G-โทรออกจากตัว Gear S ได้เลย รวมถึงกับรับข้อความ ตอบอีเมล โซเชี่ยลต่างๆ ที่รองรับ บนหน้าจอโค้งขนาด 2.0 นิ้ว ลงแอปลิเคชั่นเสริมจาก Samsung Apps มีฟีเจอร์เสริมด้านสุขภาพมากมาย ดีกว่า Gear 2 แน่นอนครับ อย่างไรก็ดี ตอนนี้ยังไม่มีรายละเอียดการใช้งานของ Gear S มากนัก หากคุณสนใจลองติดตามช่วงใกล้งาน หรือลองมาเล่นตัวจริงได้ที่โซน Wearable ในงานที่เดียว
ปิดท้ายด้วยการมาปรากฏให้เราได้ทดลองเล่นอย่างเป็นทางการสำหรับ Samsung Galaxy VR ที่มีให้เล่นในงานอย่างเดียวเพราะไม่มีขาย และหากคุณพลาดแล้ว รับรองได้ว่าพลาดยาวแน่นอนเพราะ  Galaxy VR ยังไม่มีแผนการนำเข้ามาจำหน่ายในเมืองไทย

Samsung Galaxy VR อุปกรณ์สวมใส่ในรูปแบบของแว่น Virtual Reality ที่ให้ภาพเสมือนจริงเป็นผลิตภัณฑ์อีกชิ้นที่เรียกเสียงฮือฮาจากผู้ร่วมงาน Samsung UNPACKED 2014 Episode 2 โดยแว่นตาเสมือนจริงรุ่นนี้ ใช้งานร่วมกับ Samsung Galaxy Note 4 ครับ ด้วยการติดตั้งเข้าไป ทำให้สามารถรับภาพยนตร์ หรือเล่นเกมได้อย่างสมจริง และแสดงผลแบบ 360 องศาอีกด้วย และตอนนี้มันได้เดินทางมารอเราสัมผัสแล้วในงาน Thailand Mobile Expo 2014 ลองมาเล่นตัวจริงได้ที่โซน Wearable ในงานที่เดียวเช่นกัน
มาต่อกันที่บูธของแบรนด์ ออปโป้ ที่ในงานคราวนี้นั้นได้ส่ง OPPO Find 7 มาเป็นพระเอกของงาน OPPO Find 7  นั้นเป็นสมาร์ทโฟน Android รุ่นแรกของ OPPO มาพร้อมกับหน้าจอความละเอียด 2560×1440 พิคเซล คมชัดแบบไม่เห็นเม็ดพิคเซล !

สำหรับ Find 7 นอกจากจอสวยแล้ว ยังมีเทคโนโลยี VOOC ชาร์จแบตเตอรี่เร็วกว่าปกติ 4 เท่า, โหมดกล้อง Ultra HD ถ่ายภาพความละเอียด 50MP ทนทานด้วยโครงสร้างบอดี้โลหะ ฝาหลังลายเคฟล่าร์สุดอลังการ ด้านสเปคแรงสมฐานะครับ ใช้ชิพประมวลผล Snapdragon 801 + แรม 3GB รันบน Android 4.3 (Color OS) รองรับ 4G LTE และสามารถเพิ่ม MicroSD ได้ขณะที่เมมโมรี่ภายในมีให้ 32GB เหลือเฟือสำหรับการใช้งานทั่วไปสบายๆ  สำหรับราคานั้นอยู่ที่ 19,990 บาท
ส่วนต่อมาเป็นการไปเยี่ยมชมบูธของ Vivo ที่มี Vivo XPlay 3S เป็นตัวชูโรงของงานในครั้งนี้ เชื่อว่าหลายๆ คนคงไม่คุ้นเคยกับชื่อของแบรนด์เท่าไร เพราะวีโว่เพิ่งเดินทางมาเปิดตัวอย่างเป็นทางการในเมืองไทยเมื่อไม่นานครับ แต่ขอบอกว่าวีโว่เค้าเป็นแบรนด์สมาร์ทโฟนพรีเมี่ยมคูลระดับโลกเลยทีเดียว

Vivo XPlay 3S โดดเด่นด้วยหน้าจอความละเอียด 2560×1440 พิคเซล ขนาด 6.0 นิ้ว เต็มตา คมชัด เหมาะกับใช้ดูหนัง เข้าเว็บ เล่นเกมแบบฟินสุดๆ ขอบบอดี้โลหะ รู้สึกถึงความทนทานมากยิ่งขึ้น ใช้ชิพประมวลผล Snapdragon 800 + แรม 3GB ลื่นไหลกำลังดี ติดกล้อง 13MP พร้อมเซ็นเซอร์สแกนลายนิ้ว (Fingerprint Sensor) ด้านหลัง ลำโพงสเตอริโอคู่ และแบตเตอรี่ 3200 mAh ที่น่าสนใจอีกอย่างนึงคือ น้ำหนักของ XPlay 3S เพียง 174 กรัม ถือว่าเบามากครับหากเทียบกับสมารืทโฟนจอ 6.0 นิ้วทั่วไป
มาต่อกันด้วยด้วยบูธของโนเกีย แบรนด์สมาร์ทโฟนในตำนานและในดวงใจกันต่อครับ สำหรับภายในงาน Thailand Mobile Expo 2014 ครั้งนี้นั้นทางโนเกียมีการเปิดตัว สมาร์ทโฟน รุ่นใหม่  Nokia Lumia 830 และ Nokia Lumia 730 อย่างเป็นทางการครั้งแรกในเมืองไทย
สำหรับ Nokia Lumia 830 ตัวแรกนั้นเป็นรุ่นที่น่าสนใจไม่แพ้กัน เป็นภาคต่อของ Lumia 820 อัพไซส์หน้าจอใหญ่ขึ้น 5.0 นิ้ว (IPS) และเป็นรุ่นแรกที่ Nokia (Microsoft) สามารถใส่กล้อง Pureview OIS ลงบอดี้บางเฉียบเพียง 8.5 มิลลิเมตร  บาง เฉียบ เรียบ หรู ในราคาเอื้อมถึง  

ความละเอียด 10MP จึงคาดหวังกับคุณภาพรูปถ่ายจากรุ่นนี้ได้ดีทีเดียว รองรับ 4G LTE พร้อมดีไซน์ขอบโลหะเหมือน Lumia 930 ส่วนสเปคอื่นๆ คล้ายกับ Lumia 730 คือชิพประมวลผล Snapdragon 400 (Quad), แบตเตอรี่ 2200 mAh, รัน Windows Phone 8.1 คาดว่าราคาเปิดตัวจะอยู่ประมาณ 13,990 บาทเมื่อซื้อถายในงาน แถมฟรี microSD 16 GB, ชุดหูฟังไร้สาย Bluetooth BH-217 มูลค่า 790 บาท และ Power Bank DC-18 มูลค่า 790 บาท
สำหรับอีกหนึ่งรุ่นที่มีการเปิดตัวอย่างเป็นทางการในนั้นนี้คือ Nokia Lumia 730 วินโดว์โฟนรุ่นใหม่ภาคต่อ Lumia 720 อัพเกรดสเปคภายในหมด ทั้งหน้าจอขนาดใหญ่ 4.7 นิ้ว (AMOLED) แสดงผลคมชัด ขนาดพอดีมือ มีให้เลือก 2 เวอร์ชั่น (3G 2 ซิมการ์ด กับ 4G LTE 1 ซืม) ชิพประมวลผล Snapdragon 400 แรม 1GB เพียงพอกับการใช้งานทั่วไป รันโอเอส Windows Phone 8.1 มีบริการเสริมต่างๆ ให้ใช้งานเหมือนบนวินโดว์โฟน Lumia รุ่นอื่นๆ 

อีกจุดขายนึงของ Lumia 730 คือกล้องหลัก 6.7MP ใช้เลนส์ Carl-Zeiss และกล้องหน้า 5MP เลนส์ไวด์มุมกว้าง เอาใจผู้ชื่นชอบการ Selfie แถมยังมีโหมดถ่าย Selfie ภายในแอพฯ กล้องโดยเฉพาะอีกด้วย ทั้งนี้กำหนดวางจำหน่ายยังไม่มีข้อมูลครับ รอติดตามวันใกล้งานอีกทีนึง 
Nokia Lumia 730 ราคา 8,790 บาทเมื่อซื้อถายในงาน แถมฟรี microSD 16 GB, ชุดหูฟังไร้สาย Bluetooth BH-217 มูลค่า 790 บาท และ Power Bank DC-18
ไปต่อกันที่บูธ เรียกว่าเป็นบูธที่ได้รับความสนใจพอสมควร ในบูธมีสมาร์ทโฟน HTC One M8 เป็นไฮไลท์ของงาน

HTC One M8 เป็นรุ่นเรือธงสุดอลังที่มาพร้อมกับบอดี้โลหะ Unibody สุดทนทาน ดีไซน์สวยงามลงตัว มาพร้อมกับความสามารถหลากหลาย หน้าจอ FHD ขนาด 5.0 นิ้ว, ชิพประมวลผล Snapdragon 801 รองรับ 4G LTE, ลำโพง Boomsound, เชื่อมต่อ NFC ติดกล้อง UltraPixel (4MP) แบบ Duo-Camera ถ่ายภาพกลางคืนดีเยี่ยม โฟกัสไว มีลูกเล่นเลือกจุดโฟกัสทีหลัง (U-Focus) 
พร้อมกล้องหน้า 5MP เลนส์ไวด์ ถ่าย Selfie หมู่ได้ง่าย รันบน Android 4.4.2 ครอบด้วย Sense UI เหมือนกับ HTC One E8 รุ่นนี้มีทำโปรโมชั่นด้วยนะครับ ถ้าชื่นชอบมือถือบอดี้โลหะ ทนทาน ฟีเจอร์ครบ ไม่เหมือนใคร HTC One M8 ต้องไม่พลาดจริงๆ
อีกบูธที่เรียกว่าใหญ่โตไม่แพ้ทาง Samsung หรือ OPPO นั้นคือบูธของสำหรับบูธนี้นั้นมี สมาร์ทโฟน รุ่นใหม่อย่าง i-mobile IQ X WIZ เป็นพระเอกของงาน IQ X WIZ มาพร้อมจอขนาดใหญ่ สเปคแรงเป็นพระเอกของงานครับ โดยมาพร้อมคอนเซ็ปที่ว่า คุณสามารถ ดูทีวีดิจิตอลได้ แม้จะขับรถอยู่ ออกไซต์งาน เข้าห้องน้ำ หรือทำอะไรก็ตาม ด้วยสมาร์ท โฟน Android รุ่นใหม่ล่าสุดจาก i-mobile ในตระกูล ตระกูล DTV 

i-mobile IQ X WIZ  หน้าจอใหญ่สะใจ 5.5 นิ้ว เหมาะกับดูทีวีชัดระดับ HD ตัวเครื่องไม่หนามากนัก พกพาสะดวกครับ ชิพประมวลผล Quad-Core รุ่นใหม่ แรงกว่าเดิม ฟีเจอร์ต่างๆ ครบเครื่องเหมือนเดิม ติดกล้อง 18MP + กล้องหน้า 8MP เช่นเดียวกับ i-mobile หลายรุ่น สไหรับราคานั้นยังไม่มีการเปิดมาครับ
ปิดท้ายแล้วครับสำหรับบูธ Sony ที่ขอบอกว่ามาจัดแบบเงียบๆ โดยตัวเด่นที่นำมาแสดงและจำหน่ายในวันนี้นั้นได้แก่ Sony Xperia Z3 ที่มาพร้อมพี่น้องในตระกูล Z ไม่ว่าจะเป็น Xperia Z3, Xperia Z3 Compact และ Xperia Z3 Tablet Compact จุดเด่นของ Sony Xperia Z3 นั้นตัวเครื่องมีน้ำหนักเบาและบางลง ตัวกล้อง 20.7 ล้านพิกเซลที่สามารถถ่ายภาพได้กว้างขึ้น

หากคุณชอบสมาร์ทโฟนที่ไม่เน้นเรื่องการออกแบบ แต่เน้นเรื่องความคนทน อึด การหันมามองสินค้าในตระกูล Xperia ก็เป็นอีกทางเลือกนะครับ
ทั้งหมดนี้เป็นโทรศัพท์มือถือและแท็บเล็ตรุ่นเด่นๆ ของแต่ละค่ายที่นำมาขายและให้ชมกันในงาน หากใครที่กำลังจะไปงานและไม่รู้ว่าจะเริ่มที่บูธไหนดี ทางทีมงานขอแนะนำให้ท่านเดินไปเล่นๆ รุ่นต่างๆ ตามที่ทางทีมงานได้นำมาสรุปให้ในคอนเทนต์ได้เลยครับ รับรองเด็ดที่สุดแล้ว 
อ่อ..ลืมไปอย่างในงานไม่มีบูธของ LG มาทำให้ไม่ได้ทดลองเล่นน่าเสียดายจริงๆ ครับ(ทางทีมงานไม่เห็นบูธ LG หากแฟนคนไหนไปงานแล้วเจอยังไงช่วยอัพเดทด้วยนะครับ) หากคุณต้องการสัมผัสกับนวัตกรรมใหม่ สามารถไปทดลองเล่นในงานได้เลยครับ ทุกบูธมีผลิตภัณฑ์มากพอที่จะให้คุณได้ทดลองเล่นกัน 
ที่มา: www.thailandmobileexpo.com, techmoblog.com