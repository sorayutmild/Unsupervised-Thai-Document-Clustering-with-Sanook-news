ในช่วงปิดเทอมแบบนี้ น้องๆหลายๆคนก็คงไปเที่ยวกับครอบ หรือ กลับต่างจังหวัดไปหาญาติๆ แต่ก็มีน้องๆบางกลุ่มที่หยุดอยู่บ้านไม่ได้ออกไปเที่ยวไหน โดยที่ผมมีทางออกแก้เหงาให้กับคนที่ต้องอยู่บ้านไม่ได้เจอกับเพื่อน แต่ก็อาจจะนัดเจอกันภายในเกมซึ่งบางครั้งเกมที่เล่นด้วยกันนั้นก็อาจจะเบื่อแล้ว โดยวันนี้ผม Penginzs ก็จะมานำเสนอ10 เกมทำลายมิตรภาพเบาสมองที่ควรมีไว้เล่นกับเพื่อน ให้กับทุกท่านนะครับ ถ้าอยากรู้แล้วว่ามีเกมอะไรบ้างสามารถหาโหลดกันได้ที่ไหน ไปดูกับเลยครับ
1. Among Us  

สำหรับเกม Among Us นั้นนะครับหลายๆคนคงรู้จักเกมนี้กันเป็นอย่างดีกันแล้วนะครับสำหรับเกม Among Us แต่สำหรับใครที่ยังไม่รู้จักเกมนี้นะครับ เดี๋ยวผมจะอธิบายให้เข้าใจกันนะครับ 
ตัวเกม Among Us เป็นผลงานการสร้างของบริษัท Innersloth โดยที่ในหนึ่งห้องสามารถบรรจุคนได้สูงสุด 10 คน โดยผู้สร้างจะสามารถกำหนดกฎกติกาหรือรายละเอียดตั้งค่าต่างๆ ได้เช่นจำนวนผู้ที่จะเป็นเอเลี่ยน ระยะมองเห็นของคนปกติหรือเอเลี่ยน คูลดาวน์หลังจากฆ่าไปแล้วหนึ่งคน และอื่นๆ อีกมากมายที่สามารถตั้งได้ มันก็ขึ้นอยู่กับรูปแบบของแต่ละคน
ซึง Key หลักในการเอาชนะก็ไม่ยากเพียงแค่เราจะต้องหาเอเลี่ยนที่อยู่ในกลุ่มของผู้เอาตัวรอดจากอวกาศด้วยวิธีการโหวตดูพฤติกรรมของแต่ละคน หรือทำเควสภายในแผนที่ให้หมดเพื่อปลดล็อกประตูยานก็สามารถชนะได้ ส่วนทางเอเลี่ยนแน่นอนว่าต้องฆ่าคนธรรมดาให้หมดถึงชนะ ในเกมจะมีพวกการตัดไฟ ท่อระบายที่สามารถกระโดดไปมาได้ที่จะเป็นฟังก์ชั่นช่วยทางเอเลี่ยนให้เล่นง่ายยิ่งขึ้น
Download

PC : Steam
IOS : https://apps.apple.com/us/app/among-us/id1351168404
Android : https://play.google.com/store/apps/details?id=com.innersloth.spacemafia&hl=th≷=US
ส่วนสาย Console ยังไม่มีนะครับ

2. Overcooked (ทั้ง 2 ภาค)

หากใครที่ชื่นชอบการทำอาหารหรืออารมณ์ค้างจาก MasterChef เราขอแนะนำให้ลองเกมนี้เลยครับ เพราะว่าจะช่วยเติมเต็มความฝันเรื่องการทำครัวให้กับเพื่อนๆ ได้ดีอย่างแน่นอน สำหรับเกม Overcooked (ทั้ง 2 ภาค) เป็นเกมทำอาหารที่มีชื่อเสียงที่สุดเลยก็ว่าได้ เนื่องจากความสนุกและความวุ่นวายยิ่งกว่า รายการโทรทัศน์ และยังสามารถเล่นกันกับเพื่อนได้อีก 4 คน ทำให้ไม่แปลกที่จะมีหลายๆคนจะซื้อมาเล่นกับเพื่อน
นอกเหนือจากนี้ยังมีภาพที่ค่อนข้างจะน่ารัก รูปแบบการเล่นที่เข้าใจง่ายไม่ซับซ้อนมากจนเกินไป แต่จะใช้ความสามัคคีค่อนข้างสูง ที่สำคัญคือสามารถแข่งขันกับเพื่อนหรือผู้เล่นคนอื่นๆ ได้อีกด้วย แต่ถ้าเกมนี้ซื้อมาเล่นกับเพื่อนก็คงจะบอกได้เลยว่าจะสนุกมาก ๆ แต่ถ้าเล่นกับคนอื่นอาจจะทำให้หัวร้อนได้ เกมนี้จึงเหมาะกับการที่ซื้อมาเล่นกับเพื่อนมากกว่าซื้อมาเล่นคนเดียวนะครับ ถึงแม้ว่าจะสามารถเล่นออนไลน์กับผู้อื่นได้
แต่ความสนุกอาจจะไม่เหมือนกันนั่นเองครับ แต่ไม่ใช่ว่าจะเล่นคนเดียวไม่สนุกซะทีเดียว การเล่นกับผู้เล่นคนอื่นอาจจะทำให้ได้เพื่อนใหม่ และได้ฝึกภาษาเพิ่มเติมอีกด้วย นอกจากโหมด สำหรับโหมดภายในเกมนั้นจะมีให้เลือกเล่นหลัก ๆ ด้วยกันทั้งหมด 3 โหมดด้วยกัน คือ Story Mode , Arcade Mode และ Versus Mode แต่ที่พิเศษสุด ๆ เลยก็คือปกติถ้าเป็นโหมด Story Mode จะต้องเล่นเพียงคนเดียวสำหรับเกมอื่นๆ ส่วนใหญ่
แต่เกมนี้นั้นอาจจะมีผู้เล่นออนไลน์คนอื่นๆ หรือชวนเพื่อนๆ ของเรามาช่วยกันเล่น เพื่อปลดล็อคตัวละครได้ในโหมดนี้ และทุกโหมดสามารถเล่นออนไลน์ได้เช่นเดียวกัน โดยเฉพาะโหมด Versus Mode โหมดยอดฮิตสำหรับคนที่ชอบการแข่งขัน โดยเรานั้นจะถูกจับคู่ไปแข่งออนไลน์กับผู้เล่นคนอื่น หรือจะแข่งขันกับเพื่อนก็ได้เช่นเดียวกัน
Download

PC : Steam 
Console : PS4 , Nintendo Switch , Xbox
ส่วนสำหรับ Android และ IOS นั้นไม่มีให้โหลดแต่มีเกมที่คล้ายๆกับ Overcooked อยู่อย่างเกม Battle Cooking สามารถไปลองโหลดมาแก้ขัดก่อนก็ได้ครับ

3. Deceit

สำหรับเกม Deceit นะครับเป็นเกมเอาตัวรอดมุมมองแบบบุคคลที่หนึ่งโดยจะมีผู้เล่น 6 คน ซึ่ง ใน 2 คนนั้น คือผู้ที่ติดเชื้อและกลายเป็นปีศาจที่แฝงอยู่ในกลุ่มอย่างแนบเนียนเพื่อรอเวลาสังหารเหยื่อ โดยที่ผู้เล่นจะรับบทเป็นตัวละครที่กำลังฟื้นขึ้นมาจากอาการสลบไสล พวกเขาค้นพบว่าเขาอยู่ในดินแดนที่อันตรายและไม่ปลอดภัยพวกเขาจะต้องออกสำรวจและอพยพไปยังพื้นที่ปลอดภัยก่อนที่อากาศจะเป็นพิษจะคร่าชีวิตพวกเขา ทั้งหมดจะต้องใช้ความร่วมมือ ผู้เล่นสามารถติดต่อสื่อสารทางไมค์ได้อย่างเต็มที่ ทุกอย่างเหมือนจะง่าย แต่เสียดายที่ผู้รอดชีวิตทั้ง 6 มี 2 คนที่ติดเชื้อและกำลังจะกลายเป็นปีศาจที่แสนหิวโหย
Download

PC : Steam
ส่วน Consol กับ Android และ IOS ไม่มีนะจ๊ะ

4. Pummel Party

Pummel Party เป็นเกมออนไลน์ที่เล่นได้ 4 คนพร้อมกัน (หรือจะเล่นแบบ Local ก็ได้) ซึ่งเกมนี้ก็จะถูกออกแบบมาเป็นบอร์ดเกมที่ผู้เล่นจะได้ทอยลูกเต๋า แล้วเดินไปตามช่องต่างๆ พร้อมกับไอเทมในการแกล้งเพื่อน หรือช่วยเหลือตัวเองก็ได้ โดยจุดสนุกที่สุดของเกมนี้ก็คือมินิเกมครับ เพราะเมื่อเราเดินตกช่องบางช่อง ฉากก็จัดเข้าสู่มินิเกมให้เราได้เล่นกัน โดยมินิเกมที่มีให้เล่นก็มีหลากหลายแบบเลยล่ะครับ ไม่ว่าจะเป็นการชิงพื้นที่ เกมยิงแบบ TPS, เกมค้นหาสมบัติ หลบการโจมตี และอื่นๆ อีกมากมาย
Download

PC : Steam 
ส่วน Android กับ IOS ไม่มีนะจ๊ะ

5. Project Winter

สำหรับเกม Project Winter นะครับ ในเกมนี้จะมีผู้เล่นทั้งหมด 8 คน โดยทั้งหมดจะต้องออกตามหาทรัพยากร ซ่อมแซมสิ่งปลูกสร้าง และเอาชีวิตรอดในสภาพแวดล้อมที่โหดร้ายให้ได้ แต่ที่น่าสนใจก็คือ จะมีผู้เล่น 2 คนเป็นฆาตกรปริศนาที่จะตามล่าฆ่าทุกคนที่เหลือครับ ในตอนแรกฆาตกรทั้งคู่จะรู้ตัวกันตั้งแต่ต้นว่าฆาตกรมีใครบ้าง และตัวละครจะเริ่มต้นในระดับปกติเหมือนคนอื่นๆ
ฉะนั้นไม่ต้องกลัวโดนไล่ฆ่าตั้งแต่ต้นเกมครับ แต่ในขณะเดียวกัน ยิ่งเวลาผ่านไปนานเท่าไหร่ ฆาตกรก็ยิ่งแข็งแรงมากขึ้นเท่านั้น ผู้เล่นคนอื่นๆ จะต้องสื่อสารกันด้วยเสียง และวิทยุส่วนตัว รวมถึงสามารถพิมพ์แชทได้เช่นกัน โดยสิ่งที่จะทำให้ผู้เล่นคนอื่นๆ รอดได้ ก็คือการทำงานกันเป็นทีมครับ “ เกมนี้จะไม่เหมือนเกมเอาชีวิตรอดเกมอื่นๆ เพราะเป้าหมายของเกมนี้คือทำอย่างไรก็ได้ให้มีชีวิตรอดให้ได้ และการทำงานเป็นทีมก็คือกุญแจหลักสู่ชัยชนะนี้ ”
Download

PC : Steam
ส่วน Android กับ IOS ไม่มีนะจ๊ะ

6. UNO

UNO เป็นอีกหนึ่งเกมที่ยากแนะนำมากครับ เพราะเกมนี้เป็นเกมที่เหมาะกับทุกเพศและทุกวัย อีกทั้งกติกาการเล่นก็ไม่ได้ซับซ้อนอะไรมากมายส่วนใหญ่ก็อิงมาจาก Board Game ชื่อดังที่มีชื่อว่า UNO เหมือนกัน
Download

PC : Steam , Epic Game 
Console : PS4
สำหรับ Android และ IOS นั้นมีเยอะมากเพื่อนๆลองเลือกตามที่เพื่อนๆชอบเลยครับ

7. Ultimate Chicken Horse
 
Ultimate Chicken Horse คือเกมประเภท party platformerที่คุณและเพื่อนจะต้องสร้างกับดักเพื่อเพิ่มเลเวลขึ้นไปเรื่อยๆวางกับดักและสิ่งกีดขวางก่อนจะก้าวข้ามผ่านไปยังเลเวลถัดไปถ้าคุณผ่านไปได้ แต่เพื่อนของคุณทำไม่ได้ คุณจะได้แต้ม!จะเล่นกับผู้เล่นอื่นแบบออนไลน์ หรือจะเล่นกับเพื่อนคู่หูสัตว์เลี้ยงและทดลองใช้แพลทฟอร์ใหม่ๆ ในสถานที่ต่างๆ กัน เพื่อค้นหาวิธีวางกับดักสุดเจ๋ง แบบที่ไม่เคยทำมาก่อน
Download

PC : Steam 
Console : PS4 , Nintendo Switch , Xbox
ส่วน Android กับ IOS ไม่มีนะจ๊ะ

8. Moving Out
 
Moving Out เป็นเกมที่จะให้ผู้เล่นได้เป็นพนักงานขนของ แต่ในเมื่อเป็นเกมแล้วจะให้มาขนย้ายของออกแบบธรรมดาก็ดูจะน่าเบื่อไป มันต้องมีการโยน การทำลาย และความวุ่นวายมาเป็นสีสันของเกมอย่างแน่นอน ซึ่งรูปแบบการเล่นของเกมสามารถเข้าใจได้ไม่ยาก สิ่งที่ต้องทำและสามารถทำได้มีเพียง การกดจับของเพื่อยกของหรือลากของ, การเล็งทิศทางเพื่อเหวี่ยงของหรือโยนของ, การกดรับของที่ลอยมา, การกระโดด, และการโจมตี ซึ่งมีไว้ใช้สำหรับตบสิ่งที่จะเข้ามาเป็นอุปสรรค หรือไว้แกล้งตบเพื่อนร่วมทีมด้วยกันเอง และถึงแม้จะมีการเล่นที่เข้าใจไม่ยาก
แต่ถ้ามีเทคนิคในการเล่นอยู่บ้างก็จะช่วยด้วยเยอะ อย่างเช่น ของชิ้นเล็กนั้นสามารถกระโดดโยนได้อย่างคล่องแคล่ว แต่กับของชิ้นใหญ่เมื่อถือเอาไว้แล้วจะไม่สามารถกระโดดได้ ทำให้ต้องหาเทคนิควิธีการขนย้ายแบบอื่นแทน ในการขนย้ายนั้น ผู้เล่นต้องขนของภายในบ้าน ไปใส่ไว้ในรถให้ได้ตามจำนวนให้ทันเวลาทั้งหมด ซึ่งอุปสรรคความท้าทายที่จะเกิดขึ้นในระหว่างการเล่น ก็มีทั้งสิ่งของภายในแต่ละบ้าน ที่มีทั้งของชิ้นเล็กชิ้นใหญ่ ที่บางครั้งผู้เล่นอาจจะต้องคิดลำดับการขนย้ายให้ดี เพราะของชิ้นใหญ่นั้นจะมีความยากในการยกออก หรือถ้าวางของไว้ในรถแบบไม่เป็นระเบียบ ก็อาจจะทำให้ไม่สามารถใส่ของไปเพิ่มได้ด้วย
เพราะงั้นการรู้จักจัดระเบียบของภายในรถให้ดี ก็เป็นส่วนที่สามารถช่วยเหลือได้อย่างหนึ่งเหมือนกัน อีกทั้งยังมีของขนย้ายจำพวกแก้ว ที่ถ้าหากโยนแล้วมีโอกาสที่จะแตกได้ ถ้าหากทำแตกก็ต้องขนย้ายใหม่อีกครั้ง เพราะงั้นจึงต้องรู้จักการรับของส่งของให้ดีด้วย ตัวเกมไม่สามารถเล่นแบบ Multiplayer Online ได้นับเป็นเรื่องที่น่าเสียดายมาก ที่เกมที่ควรจะเล่นด้วยกันหลายคนแบบนี้ กลับไม่สามารถรองรับการเล่นแบบ Multiplayer Online ได้อย่างที่ควรจะมี
Download

PC : Steam 
Console : PS4 , Nintendo Switch , Xbox
ส่วน Android กับ IOS ไม่มีนะจ๊ะ

9. Tool Up!
 
Tools Up! เป็นเกมแนว Co-op ที่จะให้เราสวมบทบาทเป็นกลุ่มช่างสุดเก่ง (ที่เริ่มเกมมาก็ถอยรถชนเสาไฟหักซะแล้ว - -’’) ในการมาปรับปรุงห้องของลูกค้า (ที่เห็นสภาพแล้วคงต้องมีบ่นกันว่าใครมันเป็นคนออกแบบห้องนี้) ให้มีสภาพเหมือนตามแบบที่ลูกค้าต้องการ ด้วยวิธีที่หลายหลาก ไม่ว่าจะเป็นการ ทาสี, ฉาบปูน, ปูกระเบื้อง, ย้ายของ, ทุบกำแพง และอีกมากมาย (มันเยอะมาก) เราจะต้องทำเป้าหมายให้สำเร็จ และเก็บกวาดของทั้งหมด ภายในเวลาที่กำหนดไว้ โดยจะแบ่งออกเป็น 2 โหมด คือ 

โหมดเนื้อเรื่อง มีเวลากำหนด แล้วเก็บคะแนนตามเป้าหมายที่กำหนดไว้
โหมด Party ไม่มีเวลากำหนด นับคะแนนตามเวลาที่ทำได้ 

โดยที่เป้าหมายของแต่ละด่าน จะออกมาในรูปแบบ Blueprint ที่ถูกทิ้งไว้ในด่าน เราต้องไปตามหาและเปิดอ่านว่าด่านนั้นๆ ต้องทำอะไรบ้าง แต่ Blueprint ก็บอกเราแค่คร่าวๆ ว่าต้องทำอะไรบ้างพร้อมกับบอกคะแนนของเป้าหมาย ซึ่งคะแนนของด่านนั้น ๆ จะคิดแยกเป็นส่วน ๆ ถ้าเราทำเป้าหมายของส่วนนั้นเสร็จ ก็จะได้คะแนนในส่วนนั้นไป
หลังจากทำเป้าหมายทุกอย่างเสร็จแล้ว เราจะต้องเก็บกวาดงานโดยการย้ายอุปกรณ์ช่างทั้งหมดออกจากห้องนั้นด้วย เพื่อที่จะได้คะแนนการเก็บกวาด แล้วเราจะได้ดาวของด่านนั้นตามเกณฑ์คะแนนที่ด่านตั้งไว้ (3 ดาวเป็นคะแนนเต็มของด่าน)เกมนี้สามารถเล่นร่วมกันได้มากสุด 4 คน สามารถเลือกตัวละครและเปลี่ยนสีได้ แถมถ้าเก็บดาวจากด่านจนครบกำหนด ก็จะปลดล็อคตัวละครใหม่ให้เลือกใช้ด้วย
และขอแนะนำว่าอย่าเล่นคนเดียว เพราะ เกมนี้ไม่ตัวละคร AI ช่วยเล่น ทำให้จะต้องทำทุกอย่างด้วยตัวคนเดียว แล้วคุณจะทำภารกิจได้ไม่ครบตามเวลาอย่างแน่นอนในด่านหลัง ๆ
Download

PC : Steam 
Console : PS4 , Nintendo Switch , Xbox
ส่วน Android กับ IOS ไม่แน่ใจนะครับว่าจะมีแนวเกมที่คล้ายๆกันไหมนะ เพื่อนๆสามารถลองหาดูได้ครับ

10. Gang Beasts
 
และแล้วเราก็มาถึงเกมที่ 10 กันแล้วนะครับโดยเกมนี้นะครับมีชื่อว่า Gang Beasts สำหรับใครที่ไม่รู้จักเกม Gang Beasts นะครับ ตัวเกมจะให้เราได้รับบทเป็นตัวละครที่มีสีแตกต่างกัน แล้วนำมาต่อสู้ตะลุมบอนกันในสภาพแวดล้อมต่างๆ ทั้งสนามกีฬา, สวนสนุก, โรงงาน หรือแม้กระทั่งเครื่องบิน ผู้เล่นแต่ละฝ่ายจะต้องทำยังไงก็ได้ให้เอาชนะฝ่ายตรงข้ามให้หมด ทั้งเตะ, ต่อย, หยิบของมาซัด จนกว่าจะเลหือรอดผู้ชนะเพียงแค่คนเดียวในสนาม
เรียกได้ว่าเป็นเกมที่ฮาและปั่นป่วนสุดๆเลยทีเดียว ยิ่งเล่นกับเพื่อนๆล่ะก็ มีหัวร้อนกันแน่นอนว่า ตัวเกมรองรับระบบการเล่นหลายรูปแบบ ทั้งเล่นแบบคนเดียว, เล่นแบบ Co-op มาซัดกันเอง หรือจะช่วยกันต่อสู้กับฝูงศัตรูที่ถาโถมเข้ามาก็ได้ แค่คิดก็สนุกแล้ว
Download

PC : Steam 
Console : PS4 , Xbox
ส่วน Android กับ IOS ไม่แน่ใจนะครับว่าจะมีแนวเกมที่คล้ายๆกันไหมนะ เพื่อนๆสามารถลองหาดูได้ครับ

ก็จบกันไปแล้วนะครับสำหรับ 10 เกมทำลายมิตรภาพเบาสมองที่ควรมีไว้เล่นกับเพื่อน เพื่อนๆมีเกมไหนกันแล้วบ้างครับช่วยบอกพวกเราหน่อยนะครับ สำหรับวันนี้ผม Penginzs ขอตัวลาไปซื้อเกมมาเล่นกับเพื่อนๆก่อนนะครับ สวัสดีคร้าบบบบ
 