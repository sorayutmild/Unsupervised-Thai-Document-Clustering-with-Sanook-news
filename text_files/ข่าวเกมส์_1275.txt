 
One Piece Romance Dawn
One Piece Romance Dawn เกมส์ภาคล่าสุดจากการ์ตูนดัง One Piece ที่ทำลงเครื่อง PSP ในแนวของเกมส์ผจญภัยกึ่ง RPG จะมาพร้อมกับชุด Bundle เครื่อง PSP ลายพิเศษ “One Piece: Romance Dawn Dawn of Adventure Straw Hat Pirates Edition” เป็นเครื่อง PSP สีดำที่มีลวดลายโลโก้ของกลุ่มโจรสลัดหมวกฟาง และยังมีโลโก้ในแบบตัวละครอื่นๆในกลุ่มลูฟี่อีกด้วยไม่ว่าจะเป็นกระโหลกถือสามดาบ ที่หมายถึงโซโล กระดูกจมูกยาวที่สื่อถึงอุซป และคนอื่นๆ มาพร้อมกับ UMD แผ่นเกมส์ One Piece Romance Dawn ในราคา 19,780 เยน หรือประมาณเกือบ 8,000 บาท กำหนดวางจำหน่าย 20 ธันวาคม 2012 นี้ เป็นอีกหนึ่งเกมส์ที่ชาว PSP รอเล่นกันในขณะนี้ ส่วนเวอร์ชั่นอังกฤษยังไม่กำหนด
One Piece Romance Dawn
One Piece Romance Dawn
One Piece Romance Dawn
Romance Dawn เป็นชื่อของการ์ตูนเรื่องสั้นเกี่ยวกับโจรสลัด ที่อาจารย์โอดะ วาดขึ้นตั้งแต่สมัยที่เขายังเป็นผู้ช่วยให้กับอาจารย์โนบุฮิโระ ผู้วาดเรื่องซามุไรพเนจร ก่อนจะมาวาดเป็นการ์ตูนเต็มตัวในชื่อว่า One Piece จนโด่งดังสุดๆในทุกวันนี้ และเพื่อเป็นการย้อนระลึกไปถึงการออกผจญภัยครั้งแรกของลูฟี่กันอีกครั้ง เกมส์ One Piece ภาคใหม่ของ psp จึงใช้ชื่อภาคว่า One Piece Romance Dawn ซึ่งมีแนวการเล่นเป็นแบบเกมส์ผจญภัยกึ่ง RPG ที่จะดำเนินเรื่องราวการผจญภัยของลูฟี่ได้อย่างละเอียดที่สุด เพราะฉากในระบบเกมส์ภาษานั้นจะทำออกมาได้กว้างมากกว่าแนวแอคชั่น  จึงทำให้ผู้เล่นสำรวจโลกของวันพีชได้มากขึ้น  ส่วนระบบต่อสู้  ผู้เล่นจะไม่ได้บังคับการต่อสู้ด้วยตัวเองแบบแนวแอคชั่น  แต่จะใช้การใส่คำสั่งเอา เหมือนกับเกมส์ภาษาทั่วไป  สามารถเลือกได้ว่าจะสู้ด้วยท่าปกติ ใช้ท่าไม้ตาย ใช้ไอเทม ป้องกัน  หรือว่าหนี ส่วนความเก่งของตัวละครลูฟี่และพรรคพวกนั้น  ก็จะขึ้นอยู่กับเลเวล ยิ่งสู้กับศัตรูบ่อยๆ ก็จะได้ exp  มาเพิ่มเลเวลขึ้นไปเรื่อยๆ และจะปลดล็อคท่าโจมตีใหม่ๆต่อไป  หากเลเวลน้อยเกิน ก็จะสู้กับศัตรูลำบาก
 
 





 
ข้อมูลอ้างอิงจาก

http://www.allgamesbeta.com/2012/10/one-piece-japanese-psp-bundle-announced.html
