เรื่องของสี เกี่ยวข้องกับเรื่องดวงหรือช่วยเสริมดวงให้คุณๆ ได้อย่างไร Sanook! Horoscope มีคำตอบมาฝากกันค่ะ ก่อนอื่นมาทำความเข้าใจกันสักนิดเกี่ยวกับเรื่องของ "สี" ว่าเข้ามาเกี่ยวข้องกับดวงชะตาของคุณได้อย่างไร หลักการสำคัญคือ สีมงคลที่จะเข้ามาช่วยเสริมดวงชะตาของคุณได้นั้น
สีที่ว่าจะต้องเป็นสีที่เหมาะสมและลงตัวเข้ากันดีตามพื้นฐานของราศีคุณทั้ง 12 ราศี ซึ่งสามารถนำมาเป็นส่งนประกอบในชีวิตได้ไม่ว่าจะทำสีเหล่านั้นมาใช้สำหรับเสื้อผ้า เครื่องประดับ ของใช้ส่วนตัวในชีวิตประวันตลอดจนการแต่งหน้าของคุณสาวๆ ก็ได้เช่นกัน รู้อย่างนี้แล้วไปดูสีที่ถูกโฉลกกับราศีของคุณกันดีกว่าค่ะ

สีมงคลเสริมดวง 12 ราศี

สีมงคลเสริมดวงราศีมังกร ชาวราศีมังกรลักษณะนิสัยโดยทั่วไปตามดวงแล้วมักเป็นคนมีความอดทนเป็นเลิศ สีที่จะช่วยเสริมดวงชะตาของชาวราศีมังกรคือ สีน้ำตาล สีที่รองลงมาจะเป็นสีขาวและสีดำ
สีมงคลเสริมดวงราศีกุมภ์ ชาวราศีกุมภ์ลักษณะนิสัยโดยทั่วไปตามดวงแล้วมักเป็นคนสุภาพอ่อนโยน สีมงคลที่จะช่วยเสริมดวงให้ราศีกุมภ์คือ สีฟ้า และสีม่วง จะช่วยเสริมเสน่ห์ในตัวคุณให้ดียิ่งขึ้น สีที่รองลงมาคือสีเหลือง
สีมงคลเสริมดวงราศีมีน ชาวราศีมีนลักษณะนิสัยโดยทั่วไปตามดวงแล้วมักเป็นคนมีระเบียบ และมีวินัยดี สีมงคลที่จะช่วยเสริมดวงชะตาชาวราศีมีนคือ สีเหลืองสว่างสดใส สีม่วงสว่าง และสีขาว จะช่วยส่งเสริมดวงชะตาชีวิตให้ดีขึ้น ส่วนสีที่ควรหลีกเลี่ยงจะเป็นสีเขียว
สีมงคลเสริมดวงราศีเมษ ชาวราศีเมษลักษณะนิสัยโดยทั่วไปตามดวงแล้วมักเป็นคนที่เต็มเปี่ยมไปด้วยพลัง เป็นคนสู้ไม่ถอย สีมงคลที่ช่วยเสริมพลังให้ราศีเมษยิ่งๆขึ้นไปอีกคือ สีแดง สีที่รองลงมาจะเป็นสีชมพู เหลือง และสีขาว ส่วนสีที่ควรหลีกเลี่ยงสำหรับชาวราศีเมษคือสีดำ
สีมงคลเสริมดวงราศีพฤษภ ชาวราศีพฤษภลักษณะนิสัยโดยทั่วไปตามดวงแล้วมักเป็นคนค่อนข้างใจร้อน ดังนั้นสีมงคลเสริมดวงของชาวราศีพฤษภจึงเป็น สีชมพู สีครีม สีดำ และสีขาว ส่วนสีที่ควรหลีกเลี่ยงสำหรับชาวราศีพฤษภคือ สีแดง เพราะเป็นสีที่มีพลังมาก ไม่เหมาะกับคนใจร้อน
สีมงคลเสริมดวงราศีเมถุน ชาวราศีเมถุนลักษณะนิสัยโดยทั่วไปตามดวงแล้วมักเป็นคนที่มีความคิดสร้างสรรค์ และจินตนานการ สีมงคลที่ช่วยเสริมดวงชะตาชาวราศีเมถุนจะเป็น สีเขียว สีที่รองลงมาคือ สีดำ สีขาว สีชมพู และสีแดง
สีมงคลเสริมดวงราศีกรกฎ ชาวราศีกรกฎลักษณะนิสัยโดยทั่วไปตามดวงแล้วมักเป็นคนที่ชอบคิดมาก และรักที่จะประสบความสำเร็จ สีมงคลที่ช่วยเสริมดวงชะตาชาวราศีกรกฎคือ สีฟ้า สีขาว สีเขียวน้ำทะเล สีเหลือง และสีแดง สีแดงจะช่วยเสริมดวงเรื่องการงานเป็นหลัก ส่วนสีที่ควรหลีกเลี่ยงคือสีดำ
สีมงคลเสริมดวงราศีสิงห์ ชาวราศีสิงห์ลักษณะนิสัยโดยทั่วไปตามดวงแล้วมักเป็นคนที่มีความเป็นผู้นำ และชอบเป็นคนสำคัญ สีมงคลที่จะช่วยเสริมดวงชะตาของชาวราศีสิงห์คือ สีส้ม สีนี้จะช่วยเสริมเสน่ห์ และเพิ่มแรงดึงดูให้กับชาวราศีสิงห์ สีที่เป็นมงคลรองลงมาคือ สีม่วง สีแดง และสีทอง ส่วนสีที่ควรหลีกเลี่ยงคือ สีอ่อนๆ หรือสีพาสเทล
สีมงคลเสริมดวงราศีกันย์ ชาวราศีกันย์ลักษณะนิสัยโดยทั่วไปตามดวงแล้วมักเป็นคนอ่อนโยน อ่อนหวาน ดังนั้นสีมงคลที่เหมาะกับชาวราศีกันย์จึงเป็น สีพาสเทล สีอ่อนๆ เช่น สีชมพูลูกท้อ สีฟ้าอ่อน ชมพูอ่อน และเขียวอ่อน ส่วนสีที่ควรหลีกเลี่ยงของชาวราศีกันย์จะเป็นสีเข้มๆ และสีฉูดฉาด
สีมงคลเสริมดวงราศีตุลย์ ชาวราศีตุลย์ลักษณะนิสัยโดยทั่วไปตามดวงแล้วมักเป็นคนที่รักสงบ สีมงคลที่ช่วงเสริมดวงชาวราศีตุลย์คือ สีฟ้า ซึ่งจะช่วยเสริมดวงชะตาให้ทุกๆ ด้านของชีวิต สีที่รองลงมาจะเป็น สีขาว สีชมพู และสีดำ
สีมงคลเสริมดวงราศีพิจิก ชาวราศีพิจิกลักษณะนิสัยโดยทั่วไปตามดวงแล้วมักเป็นคนที่มีเสนห์ และดูลึกลับ น่าดึงดูด สีมงคลที่จะช่วยเสริมดวงชะตาให้ชาวราศีพิจิกคือ สีแดงสด สีนี้จะช่วยเสริมเสน่ห์ให้กับคุณอีกเท่าตัวเลยทีเดียว สีที่รองลงมาได้แก่ สีม่วง สีน้ำตาลแดง สีเขียวแก่ และสีแดงออกไปทางสีดำ
สีมงคลเสริมดวงราศีธนูชาวราศีธนูลักษณะนิสัยโดยทั่วไปตามดวงแล้วมักเป็นคนที่รักความยุติธรรม สีมงคลที่จะช่วยเสริมดวงชะตาของชาวราศีธนูคือ สีเหลือง และสีฟ้า ส่วนสีที่รองลงมาจะเป็น สีแดง สีขาว และสีส้ม ส่วนสีที่ควรหลีกเลี่ยงคือ สีดำ


