เส้นทางรัก กุ๊บกิ๊บ สาวรุ่นพี่แพ้ใจความดีของ บี้ เคพีเอ็น วันนี้ทั้งคู่กำลังจะได้เป็นคุณพ่อคุณแม่ป้ายแดง  
เป็นอีกหนึ่งคู่รักของวงการบันเทิงที่วันนี้ได้เกิดเรื่องราวดีๆ กำลังจะมีอีกหนึ่งชีวิตมาให้รับผิดชอบ สำหรับ"กุ๊บกิ๊บ สุมณทิพย์" นางร้ายไซส์มินิอารมณ์ดี กับนักร้องหน้าตี๋ บี้ เคพีเอ็น ซึ่งฝ่ายชายได้เปิดใจเป็นเรียบร้อยโดยบอกว่าเราสองคนดีใจ ที่ผ่านมาได้มีการหมั้นกันเป็นที่เรียบร้อยแล้ว 
ย้อนดูเส้นทางรักของ กุ๊บกิ๊บ และ บี้ เคพีเอ็น จะเรียกรุ่นพี่รุ่นน้องก็คงจะไม่ผิด เพราะ กุ๊บกิ๊บ อายุ 27 ปี มากกว่า บี้ อายุ 24 ปี ฝ่ายชายอายุน้อยกว่า 3 ปี และ กุ๊บกิ๊บ ถือเป็นรุ่นพี่ในวงการบันเทิง 
เมื่อต้นปีมีข่าวว่า บี้ เคพีเอ็น ได้ตามจีบสาวรุ่นพี่ กิ๊บกุ๊บ มีการหยอดคำหวานผ่าน IG กันเป็นประจำ หากใครเป็นแฟนคลับของทั้งคู่จะเห็นถึงความน่ารักของ บี้ ที่เพียรตามจีบแบบจริงจังออกสื่อ ไม่มีกั๊กไม่มีเม้มอะไรทั้งสิ้น 
ซึ่งกว่าที่ กุ๊บกิ๊บ จะยอมเปิดใจก็ใช้เวลาอยู่สักพัก แต่คาดว่า กุ๊บกิ๊บ คงแพ้ใจและแพ้ความพยายามของ บี้ หลังจากฝ่ายชายทุ่มทุนบินไปเซอร์ไพรส์เธอถึงทะเลภูเก็ต แถมวันรุ่งขึ้น บี้ ต้องบินกลับมาทำงานต่อ เรียกว่าไม่รักไม่ทำแบบนี้จริงๆ  
แม้จะเป็นระยะเวลาไม่นาน แต่เชื่อว่าความรักของทั้งคู่เป็นสิ่งสวยงามและพลังแห่งรักได้สร้างอีกหนึ่งชีวิตขึ้นมา ต้องขอแสดงความยินดีด้วยนะจ๊ะ
เครดิตภาพจาก IG: gggubgib36   