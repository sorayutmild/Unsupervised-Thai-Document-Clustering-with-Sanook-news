
ปิดฉากลงไปอย่างสวยงาม "The Mask Singer หน้ากากนักร้อง ซีซั่น 3" ที่คนทั้งประเทศได้เห็นโฉมหน้าของแชมป์ประจำฤดูกาลนี้ "หน้ากากหนอนชาเขียว" นั่นก็คือ "บอย พีชเมคเกอร์" นั่นเอง แน่นอนว่าตลอดทั้ง 5 เดือนที่ผ่านมา เขาต้องผ่านความท้าทายมาหลายด่าน โดยเฉพาะการเก็บงำความลับ ซึ่งหนึ่งในนั้นก็ได้หวานใจคนสวย "เจี๊ยบ พิจิตตรา" มาช่วยร่วมมือด้วย
บอย พีชเมคเกอร์ ได้บอกและขอบคุณแฟนสาวเอาไว้ประโยคหนึ่งว่า "ขอบคุณที่พูดออกมาว่า ไปทำให้คนไทยเห็นตัวคนที่เรา ไม่ต้องกลัว" นั่นเป็นจุดเริ่มต้นและแรงผลักดันที่ทำให้ผู้ชายเสียงดีคนนี้ออกมาสวมหน้ากากร้องเพลง และคว้าแชมป์ได้สำเร็จ
ส่วนทางด้านแฟนสาวของหน้ากากหนอนชาเขียว ผู้ที่มีบทบาทสำคัญในครั้งนี้มากๆ เพราะทีมงานได้ติดต่อผ่านทาง สาวเจี๊ยบ เพื่อที่จะติดต่อให้มาร่วมรายการ โดยทีมงานพยายามมาตั้งแต่ซีซั่นที่ 2 แต่ หนุ่มบอย ไม่มั่นใจที่จะเข้าร่วมโชว์ ทำให้หน้าที่นี้ฝ่ายหญิงเป็นผู้อยู่เบื้องหลังความสำเร็จอีกคน...
"ไปให้สุดแล้วหยุดที่พี่หนอนชาเขียว" ปิดบังกันมา 5 เดือน ทั้งลุ้นทั้งอึดอัด ดีใจกับพี่หนอนน้อยด้วยนะคะ รู้ว่าตั้งใจและทุ่มสุดตัวกับทุกอย่างที่ทำ ทำเสียงแหบจนเสียงหายไปหลายครั้งก็ยังสู้ต่อ ยังจำวันที่ไปหาหมอตอนที่เสียงหายได้ ตอนนั้นเราบอกว่า ไม่ต้องแหบแล้วก็ได้ เพราะคออักเสบนะพี่หนอนบอกขอแหบต่อไปเพราะกลัวคนดูไม่สนุก.. จนมาถึงวันนี้ ดีใจที่คนดูเห็นตัวตนที่บ้าพลังในการเล่นคอนเสิร์ตที่แท้ทรูของพี่หนอน ต่อไปนี้ "ขอพลังจงสถิตอยู่กับหนอน" ขอบคุณทุกแรงเชียร์ที่เชียร์พี่หนอนด้วยนะคะ