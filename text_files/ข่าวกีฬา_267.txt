ในสมัยก่อนการเป็นนักฟุตบอล ไม่ได้สร้างความร่ำรวย หรือ ทำให้ชีวิตมั่นคงมากนัก นอกจากว่าคุณจะเป็นนักเตะที่เก่งมากๆ อย่างเช่น ปิยะพงษ์ ผิวอ่อน และ เกียรติศักดิ์ เสนาเมือง เพราะนั่นจะทำให้คุณมีโอกาสมากขึ้นในการสร้างรายได้
แต่ปัจจุบันนี้เปลี่ยนจากหน้ามือเป็นหลังมือเลยทีเดียว เพราะโอกาสในการทำรายได้ของนักฟุตบอลได้เปิดกว้างมากยิ่งขึ้น
เนื่องจากมาตรฐานของลีกอาชีพในบ้านเราได้พัฒนาและยกระดับขึ้นอย่างชัดเจน ไม่ว่าจะเป็นตัวนักเตะเองหรือสโมสรที่พร้อมสนับสนุน
ทำให้ทุกวันนี้การเป็นนักฟุตบอลถือเป็นหนึ่งอาชีพ ที่สามารถสร้างรายได้..ได้แบบไม่น้อยหน้าใครจริงๆ..!!
และนี่คือ 5 อันดับนักเตะที่มีรายได้ต่อเดือนสูงสุดในไทยพรีเมียร์ลีก

1. "ซุปเปอร์มาริโอ" มาริโอ ยูรอฟสกี้ กองกลางจอมเกรียนของ เอสซีจี เมืองทอง ยูไนเต็ด ได้รับเงินเดือน 1,400,000 บาทต่อเดือน

2. คาเมโล่ กอนซาเลซ มิดฟิลด์ตัวเก่งของ สุพรรณบุรี เอฟซี ได้เงินเดือน 1,200,000 บาทต่อเดือน

3. ชาริล ชัปปุยส์ กองกลางขวัญใจแม่ยก จาก สุพรรณบุรี เอฟซี ได้เงินเดือนราวๆ 700,000 บาทต่อเดือน

4. ธีราทร บุญมาทัน แบ็คซ้ายกัปตันทีมชาติไทยจากสโมสร บุรีรัมย์ ยูไนเต็ด รับเดือนละราวๆ 600,000 บาทต่อเดือน

5. ธีรเทพ วิโนทัย ศูนย์หน้าสุดหล่อจาก เพื่อนตำรวจ ได้รับเงินเดือนราวๆ 500,000 บาทต่อเดือน
**โดยรายได้ดังกล่าวคือค่าเหนื่อยอย่างเดียว ไม่นับรวมโบนัสหรือค่าอื่นๆ ที่อาจจะระบุเพิ่มเติมในสัญญา**

 