เจ้าหน้าที่ตำรวจได้รับแจ้ง มีเหตุหญิงพลัดตกอาคารจากชั้น 9 เสียชีวิต เหตุเกิดที่บริเวณใต้อาคารบี ลุมพินี เพลส ถ.นราธิวาสราชนครินทร์ แขวงทุ่งวัดดอน เขตสาทร กทม. ที่เกิดเหตุพบศพหญิงสาว นอนจมกองเลือด กระดูกลำตัวหักหลายท่อน ทราบชื่อต่อมา นางสาวดวงทอง (ขอสงวนนามสกุล) อายุ 26 ปี  จากการสอบถาม ทราบว่า ผู้ตายเพิ่งเลิกกับสามี หลังมาพบว่าสามีอยู่กับหญิงใหม่ภายในห้อง และเกิดมีปากเสียงกัน ทำให้ นางสาวดวงทอง เกิดอาการน้อยใจ ตัดสินใจกระโดดตึกจากห้องพัก ชั้น 9 ลงมาเสียชีวิตที่บริเวณด้านล่าง  ซึ่งเจ้าหน้าที่ จะได้นำศพส่งสถาบันนิติเวช โรงพยาบาลตำรวจ เพื่อชันสูตรหาสาเหตุการเสียชีวิต และจะสอบสวนพยานแวดล้อมเพื่อสรุปหาสาเหตุที่แน่ชัดต่อไป