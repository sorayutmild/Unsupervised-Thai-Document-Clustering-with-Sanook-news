ยากลำบากขึ้นทุกวันแล้วสำหรับการที่ผู้เล่นต้องรีบหาของล่าบอสกันมากขึ้น ทำให้ช่วงนี้เราจะเริ่มเห็นไอเทมบอสต่างๆ อยู่ในตลาดเยอะขึ้นมากดังนั้นก็จะมีผู้เล่นหลายๆ คนที่ตอนนี้รวยแล้วเริ่มอยากเปย์ให้กับสาวๆ หรือชวนเพื่อนใหม่เล่นแล้วอยากให้ของดีๆ ไว้สำหรับช่วยเล่นในต้นเกมให้ง่ายและสบายกว่าเดิม แต่ตัวเกม Ragnarok M: Eternal Love ไม่มีระบบแลกเปลี่ยนดังนั้นเกมเมอร์หลายๆ คนก็เลยนึกว่าเกมนี้ไม่สามารถส่งของให้เพื่อนได้แล้ว แต่เอาจริงๆ ตัวเกมก็ยังมีระบบส่งของ มอบของขวัญให้เพื่อนอยู่ดังนั้น วันนี้เราจะมาสอนวิธีส่งของขวัญให้เพื่อนว่าจะทำอย่างไร แล้วขั้นตอนส่งของมีอะไรบ้าง บอกเลยว่าง่ายมาก

ก่อนที่เราจะไปเริ่มกันขอแนะนำตัวเกมก่อนสักเล็กน้อยสำหรับคนที่ไม่รู้จัก Ragnarok มาก่อนแต่ถ้าคุณเป็นเกมเมอร์อยู่แล้วผมมั่นใจว่า 99% ต้องรู้จักแน่นอน Ragnarok M:Eternal Love เป็นเกมมือถือแนว MMORPG จากค่าย Gravity ต้นกำเนิดของเกมระดับตำนานอย่าง Ragnarok Online ได้สร้างผลงานเกมมือถือที่มีธีมและกลิ่นอายของความคลาสสิกที่คุ้นเคยมาทำใหม่ในรูปแบบมือถือที่ทำให้ทันสมัยขึ้น มีระบบฟีเจอร์ต่างๆ เพิ่มมากขึ้นเพื่อให้เหล่าผู้เล่นรู้สึกแปลกใหม่และสนุกไปกับการผจญภัย โดยที่ภายในเกมก็จะมีอาชีพมากมายให้เลือกเล่น รวมถึงเหล่ามอนสเตอร์ที่มี มากหน้าหลายตา เหมือนเราหลุดเข้าไปในโลกแห่งแฟนตาซีเลย แต่ประเด็นที่สำคัญทำให้เหล่าเกมเมอร์ชื่นชอบก็คือความระบบ Community ภายในเกมที่จะสร้างสายสัมพันธ์ให้กับผู้เล่นและผองเพื่อน

การจะส่งไอเทมให้เพื่อนภายในเกม Ragnarok M:Eternal Love สามารถทำได้แน่นอนแต่ตัวเกมก็มีเงื่อนไขพิเศษนิดหน่อยที่ต้องเตรียมไว้ก็คือบัตร Big Cat Credit Card เป็นไอเทมพิเศษที่จะมอบให้สำหรับผู้ที่เติมเงินเข้าระบบภายในเกมเท่านั้น ดังนั้นแล้วการที่จะส่งของให้เพื่อนได้ต้องเป็นผู้เล่นที่เติมเงินเข้าภายในเกมเท่านั้น ผู้เล่นสายฟรีจะไม่สามารถส่งไอเทมได้นั่นเอง ดังนั้นแล้วการที่จะส่งของให้เพื่อนได้นั้นก็จะต้องเติมเงินพอสมควรเลยเพราะอะไรเรามีเหตุผล

โดยการส่งไอเทมจะต้องมีเงื่อนไขดังนี้ อย่างแรกผู้ส่งจะมี Big Cat Credit Card แค่นั้นยังไม่พอในบัตรต้องมีจำนวน Credit ตามราคาสินค้าที่จะส่งด้วย หรือจะยกตัวอย่างให้เข้าใจง่ายๆ ก็คือ ถ้าผู้ส่งจะมอบไอเทมราคา 2,000,000 Z. ในตลาดมอบให้กับตัวละครของคนอื่นหรือเพื่อนเราจะต้องมีจำนวน Credit อยู่ในบัตร Big Cat Credit Card จำนวน 2,000,000 Credit เช่นกันกับราคาของไอเทมถึงจะสามารถส่งได้ แล้วราคาขั้นต่ำสุดที่จะสามารถส่งไอเทมได้ก็คือ 100,000 Z. ซึ่งจำนวน Credit ที่มีอยู่ในบัตรก็จะเพิ่มขึ้นต่อเมื่อผู้เล่นเติมเงินเข้าระบบนั่นเอง 1 บาทที่เติมจะได้ 10,000 Credit นั่นเองดังนั้นใครอยากเปย์ก็ต้องเติมเปย์เกมก่อนเน้อ

ทีนี้เราอยากจะส่งไอเทมให้เพื่อนภายในเกม ก็ให้ไปเลือกสินค้าที่มีราคามากกว่า 100,000 Z. ขึ้นไปแต่ใช้ว่าต้องเป็นสิ้นค้าชิ้นเดียวยกตัวอย่างซื้อ Oridecon ราคาชิ้นละ 35,000 Z. ซื้อจำนวน 3 ชิ้นราคาก็ครบแหนึ่งแสนแบบนี้ก็สามารถส่งได้ โดยผู้เล่นสามารถตรวจสอบดูได้ว่าไอเทมชิ้นไหนสามารถมอบให้หรือส่งให้ผู้เล่นอื่นได้ ก็ดูจากด้านขวาของไอเทมจะขึ้นว่า "ซื้อแล้วจะส่งสินค้านี้ให้เพื่อนได้" ถ้ามีข้อความนี้ขึ้นก็คือไอเทมชิ้นนี้สามารถส่งได้ เราก็ทำการกดสั่งซื้อเลย

เมื่อซื้อแล้วให้เราไปหน้าบันทึกซื้อขายจะมีคำว่า มอบ กับ รับ ให้เลือกโดยรับก็จะเป็นการรับไอเทมปกติเข้าตัวเองเลยไม่มีอะไร แต่ถ้าเป็นมอบก็คือการส่งไอเทมนั้นแหละ ทีนี้เมื่อกดมอบระบบจะทำการแสดงหน้าต่างที่ให้เลือกผู้รับ และเสียค่าส่ง 10,000 Z. เท่านี้ก็เป็นอันจบสำหรับการส่งของให้เพื่อน

โดยที่ผู้รับจะมี NPC เป็นคนแคระมาส่งถือกล่องของขวัญมาให้เรากดรับก็เสร็จสิ้น แต่ข้อควรระวังก็คือผู้เล่นจะต้องกดรับภายใน 5 นาที ไม่นั้นสินค้าจะถูกส่งกลับไปหาเจ้าของเดิมทันที รวมถึงการส่งของนั้นจะต้องส่งให้ผู้ที่ออนไลน์อยู่ในขณะนั้นอีกด้วย ข้อควรระวัง 2 ข้อนี้ต้องจำไว้ ถ้าจะส่งของให้เพื่อนในเกม