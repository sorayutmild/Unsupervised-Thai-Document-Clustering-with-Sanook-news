หายหน้าหายตาไปไม่ออกสื่อเลย หลังเปิดศึกแย่งผู้ชายกับนางงามรุ่นพี่ "ปอย ตรีชฎา" ทำเอาอีเว้นท์ตามกันวุ่น ล่าสุด "แจ๊ส สรวีย์" มิสทิฟฟานี่ 2009 ก็ออกมาเปิดใจผ่านสื่อว่า ที่ไม่ออกงานไปไหนเลยนั้น เพราะสาวแจ๊สแพ้เครื่องสำอางอย่างรุนแรง มีสิวขึ้นทั้งหน้า และมีแต่หนอง จนทำให้ท้อแท้ไม่กล้าออกไปไหน และอยากฆ่าตัวตาย โดยได้หลบไปอยู่บ้านพักญาติที่จังหวัดนครราชสีมา และเก็บตัวอยู่ที่นั้นไม่ออกไปไหน ส่องกระจกไปก็น้ำตาไหลไปคิดว่าทำไมถึงเป็นเช่นนี้
"อยากให้ดูกรณีของแจ๊สไว้นะคะ ว่าการใช้เครื่องสำอางที่ไม่เหมาะกับเรา อาจทำให้เราแพ้ถึงขั้นชีวิตเราเปลี่ยนไปก็ได้ ซึ่งงานที่แจ๊สแคนเซิลไปหมด หากนับเป็นตัวเงินก็หลายแสนหลายล้าน แต่วันนี้แจ๊สจะต้องสู้ และกลับมาในสภาพเดิมให้ได้"
ขอขอบคุณภาพและข้อมูลจาก สำนักข่าว Dara Hot news