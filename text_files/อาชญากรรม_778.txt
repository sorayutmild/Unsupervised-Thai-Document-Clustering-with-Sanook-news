วันนี้ (14 ก.พ. 63) เมื่อเวลา 08.30 น. รายงานข่าวแจ้งว่า เจ้าหน้าที่สายตรวจ-ฝ่ายสืบสวน สน.ปทุมวัน เข้าปิดล้อมอาคารพาณิชย์แห่งหนึ่ง ภายในซอยจุฬา 10 ถ.บรรทัดทอง แขวงวังใหม่ เขตปทุมวัน หลังมีเสียงปืนดังขึ้นจำนวนกว่า 20 นัด เบื้องต้นพบว่าที่เกิดเหตุเป็นร้านจำหน่ายเสื้อผ้ากีฬา
สืบสวนทราบว่าผู้ก่อเหตุเป็นชายคนหนึ่งอายุประมาณ 40 ปี นำปืนมายิงออกนอกบ้านเมื่อเวลาประมาณ 04.00 น. และต่อเนื่องมาถึงเช้า โดยขณะนี้ยังไม่ทราบว่ามีผู้บาดเจ็บหรือเสียชีวิตหรือไม่ โดยขณะนี้เจ้าหน้าที่และญาติกำลังเข้าไปเกลี้ยกล่อม พร้อมให้ผู้ก่อเหตุวางอาวุธปืนที่ใช้ก่อเหตุ
หากมีรายละเอียดเพิ่มเติมจะรายงานให้ทราบต่อไป