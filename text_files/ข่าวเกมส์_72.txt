ไกด์ The Sims 3 ภาษาไทย เวอร์ชั่นมือถือ
เดอะซิมส์ 3 ภาษาไทยพร้อมแล้วสำหรับมือถือเท่านั้น




เปิดตัวไปแล้วกับเกมเดอะซิมส์ 3 ซึ่งเป็นเกมซิมส์ที่หลายๆ คนตั้งหน้าตั้งตารอมานานแสนนาน นอกจากนี้ยังเป็นการฉลองการครบรอบ 10 ปีเดอะซิมส์อีกด้วย สิ่งที่พิเศษสำหรับเกมเดอะซิมส์ในภาคนี้คือ “เดอะซิมส์ 3 เวอร์ชั่นมือถือ” ทำให้เราได้เล่นเกมเดอะซิมส์ได้ง่ายมากขึ้น มีรูปแบบการเล่นเหมือนเครื่องคอมพิวเตอร์ทุกประการ ทั้งการออกไปนอกเมือง การพบปะเพื่อนฝูง การตกแต่งบ้านของเราเอง หางาน หาแฟน ฯลฯ ทั้งหมดนี้สามารถติดตัวคุณไปได้ทุกที่เพียงแค่มีมือถือเท่านั้นเอง

นอกจากนั้นเดอะซิมส์ในเวอร์ชั่นเกมบนมือถือยังมีสิ่งที่เพิ่มเติมเข้ามาคือเป็นครั้งแรกที่มีเวอร์ชั่นภาษาไทยบนมือถือ ทำให้เราได้สนุกกับการเล่นเกมเป็นภาษาไทย ชื่อไทย เมนูไทย ได้อย่างง่ายดาย สำหรับคนที่ไม่ถนัดในการเล่นเกมที่มีภาษาอังกฤษเยอะๆ เกมนี้เป็นคำตอบเดียวที่จะทำให้สนุกได้โดยไม่ต้องนั่งปวดหัวกับภาษาอีกต่อไป 



รู้จักกับเดอะซิมส์ให้มากขึ้นดีกว่า
จากเกมซิมส์ที่โด่งดังเป็นอันดับหนึ่งตลอดกาลของเกมคอมพิวเตอร์ที่มีภาคต่อออกมามากมายหลายเวอร์ชั่น และหลายภาษาทั่วโลกมาจนถึงภาคใหม่ล่าสุดที่มาพร้อมกับการเปลี่ยนแปลงให้ชีวิตซิมส์สมบูรณ์แบบมากยิ่งขึ้น ในภาคใหม่นี้เปิดโอกาสให้คุณเป็นตัวของคุณเองมากยิ่งขึ้นตั้งแต่หัวจรดเท้า สามารถเปลี่ยนรูปแบบของหน้าตา ทรงผม เสื้อผ้า รองเท้าได้หลายรูปแบบตามที่เราชอบ สามารถเลือกนิสัยของตัวคุณเองได้ตามสนุกที่ต้องการ เช่น อยากจะเป็นนักวิชาการมากเท่ หรือเป็นสาวเรียบร้อยแอบติงต๊อง ก็ทำได้ด้วยเกมนี้

มากกว่าด้วยการเชื่อมต่อไปยังเมือง
เกมซิมส์ 3 นี้ ไม่ใช่แค่การอยู่กับในบ้านแล้วรอทำกิจกรรมต่างๆ ตามที่ชาวซิมส์ควรจะเป็นอีกต่อไป เราสามารถก้าวออกจากบ้านเพื่อเข้าสู่เมืองเล็กๆ ที่มีอะไรทำอีกมากมาย เช่น ออกไปซื้ออาหารมาทำกับข้าวตามที่เราชอบ ออกไปหางานทำเพื่อให้ได้เงิน งานแต่ละอย่างก็ช่วยเพิ่มความสามารถของคุณไปด้วย การออกไปตกปลา ไปเที่ยวบ้านคนอื่น หรือจะแอบเม๊าส์กับเพื่อนบ้านริมถนนก็ทำได้ นี่คือรูปใหม่ของซิมส์บนมือถือที่เพิ่มความสนุกอย่างมาก



ภาระกิจกับความปรารถนาสุดห่าม
ถ้าคิดว่าเกมนี้จะหมดแค่การเป็นชีวิตจริงๆ ของคุณในเมืองแห่งซิมส์แล้วล่ะก็ คิดผิด! เพราะเกมเดอะซิมส์ 3 เปิดโอกาสให้คุณได้เป็นตัวละครในซิมส์ได้อย่างมากมายหลายรูปแบบ ลองเปลี่ยนคุณเป็นคนใหม่ในซิมดูสิแล้วคุณจะรู้ว่ามีอะไรให้ทำอีกมากมาย อาทิ สร้างตัวละครใหม่เป็นหนุ่มใจลอย จิตตก งี่เง่าแล้วเข้าสู่ในโลกของซิมส์ ท่านจะได้เจอกับความปรารถนาใหม่ที่ไม่เคยเห็นมาก่อน อาทิ รับจ้างต่อยแฟนชาวบ้าน ทำให้ทุกคนไม่ชอบเรา เตะถังขยะทุกใบในเมือง นั่งตกปลาริมบึงเพื่อเอาปลาไปขาย แอบไปเป็นกิ๊กกับเพื่อนบ้าน เตะถังขยะบ้านคนอื่นเพื่อความสะใจ หรือจะเป็นสาวสวยมั่นใจที่จะต้องมาซ่อมบ้าน แย่งแฟนคนอื่น ทำอาหารกินเอง ปลูกหญ้า ถากถางเพื่อนๆ สร้างความน่าขนลุกกับคนอื่น ทำซุบ เก็บผัก ไปนอนเตียงบ้านคนอื่นสามคน ฯลฯ ทุกอย่างจะปรับเปลี่ยนไปตามลักษณะนิสัยของเราตามที่ได้เลือกไว้ และพฤติกรรมการเล่นที่เกิดขึ้นจริงในเกม

หาดาวน์โหลดเกมนี้ได้ที่ไหน?
ท่านสามารถดาวน์โหลดเกม “เดอะซิมส์ 3 ภาษาไทย” มาเล่นบนมือถือได้โดยการกด  *488889815151108  แล้วโทรออก จากนั้นรอรับข้อความสำหรับติดตั้งได้เลย เดอะซิมส์ 3 ภาษาไทยรองรับกับโทรศัพท์มือถือ Nokia, Sony Ericsson, Samsung และ Motorola เท่านั้น แต่ถ้าไม่แน่ใจว่ารุ่นที่ใช้อยู่นั้นรองรับเกมหรือไม่ ตรวจสอบรายละเอียดเพิ่มเติมได้ที่ 

http://shop.mobilemagic.sanook.com/howto2/?downloadID=981515&adsID=1108
วิธีการเล่นเกมเดอะซิมส์ 3

เมื่อเข้าสู่โลกของซิมส์แล้ว เราจะเริ่มต้นที่บ้านของเราเองพร้อมกับความหิวสถานะทรมาน สิ่งแรกที่ควรทำคือเดินไปที่ตู้เย็น (ราคาถูก) แล้วไปหาอาหารว่างมาทาน จากนั้นก็ให้ไปอาบน้ำในห้องน้ำสักครั้งแล้วค่อยเดินออกไปเที่ยวในเมืองได้เลย หรือจะปล่อยให้ซิมส์คุณหิ้วท้องหิวๆ ไปนอกเมืองก็ทำได้ แต่วิธีนี้ไม่แนะนำเลย เพราะซิมส์ของคุณอาจจะสุขภาพไม่ดีตามมา การบังคับซิมไปทำกิจกรรมอะไรต่างๆ นั้นทำได้โดยการกดลูกศร หรือปุ่มตัวเลข 2-4-6-8 เพื่อเลื่อนเคอร์เซอร์ไปยังสิ่งที่ต้องการ เช่น ตู้เย็น จากนั้นเคอร์เซอร์จะเปลี่ยนเป็นรูปมือ กดลงตรงกลางหรือ 5 เพื่อทำคำสั่งกับตู้เย็น แน่นอนว่าตู้เย็นราคาถูกนั้นจะมีแค่อาหารว่างให้ทานแก้หิวเท่านั้น แต่เมื่อมีการอัพเกรดตู้เย็นใหม่ เราอาจจะได้ทานอาหารดีๆ ทีอิ่มไปทั้งวันเลยก็ได้



ออกไปเที่ยวนอกบ้าน
เราสามารถออกไปเที่ยวในเมืองได้อย่างอิสระโดยการกดที่ไอคอนเมืองที่อยู่บริเวณรั้วบ้าน จากนั้นเลือก "ไปแผนที่เมือง" เพื่อเปิดแผนที่ในเมือง หลังจากกดแล้วหน้าจอจะถามให้เราบันทึกเกมนี้เสียก่อนเผื่อว่าเรากลับมาค่าต่างๆ ที่เล่นไว้ก็จะไม่หายไปด้วย ในเมืองจะเห็นว่ามีตึกใหญ่ๆ มีทั้งร้านอาหาร ห้องแล็ป สวนสาธารณะ ห้างสรรพสินค้า เราสามารถเดินเข้าไปทำกิจกรรม หรือไปซื้อขายได้ ที่สำคัญรีบเดินทางไปสมัครงานกับพวกเขาเพื่อหาเงินมาตกแต่งบ้านได้ด้วย ส่วนบ้านเล็กๆ ที่เห็นจะเป็นบ้านของเพื่อนบ้านเราทั้งหมด เราสามารถเข้าไปเยี่ยม ทักทาย พบปะกับเพื่อนได้ตลอดเวลา แต่ไม่ใช่ว่าเราจะสามารถทำแบบนี้ได้กับทุกบ้าน บางบ้านอาจจะต้องการความสงบ และไม่ต้อนรับเรา แต่ถ้าอยากไปเที่ยวเล่นบ้านเขาก็ดักพบเอาตามสถานที่ต่างๆ เพื่อผูกมิตรกับเจ้าของบ้านให้ดี บางทีเราอาจจะได้ทานข้าวฟรีในบ้านคนอื่นก็ได้

ความรักครั้งใหม่ในซิมส์
นอกจากต้องใช้ชีวิตประจำวันอย่างคุ้มค่าด้วยการไปทำงาน ทานข้าว อาบนำ พักผ่อน ดูทีวี ฯลฯ แล้ว เรายังออกไปทำกิจกรรมต่างๆ เพื่อพบปะผู้คนมากมายในเมือง บางครั้งการพบเจอครั้งนี้อาจจะนำพาเรามายังเนื้อคู่ในซิมส์ก็ได้ ถ้าคิดว่าคุยกันแล้วถูกคอ มีนิสัยที่ตั้งเอาไว้ใกล้เคียงกัน ลองจีบดูสิ ไม่แน่คุณอาจจะได้เนื้อคู่เข้ามาอยู่ในบ้านซิมส์ของคุณก็ได้ สำหรับผู้ที่ชอบความท้าทายในชีวิต ลองไปจีบแฟนบ้านคนอื่นดูบ้าง บางครั้งการเป็นคนไม่ดีบ้างก็ทำให้ชีวิตของเราดูน่าตื่นเต้นขึ้นเยอะเลย ว่าแต่คุณน่ะชอบเนื้อคู่แบบไหนกัน?



การสั่งซื้อของเข้าบ้าน
เราสามารถสั่งซื้อของต่างๆ เข้ามาไว้ในบ้านได้ แน่นอนว่าคุณอาจจะเบื่อตู้เย็นราคาถูกเต็มที่แล้ว ถ้าจะเปลี่ยนตู้เย็นใหม่ หรือจะขายของเก่าทิ้งก็ทำได้ไม่ยาก โดยการเลือกที่โทรศัพท์ที่อยู่ในบ้านเพื่อสั่งซื้ออุปกรณ์ใหม่ๆ เข้ามาไว้ที่บ้านเรา เราสามารถที่จะขายของเก่าโดยการเลือกที่สินค้านั้นๆ แล้วเลือกขาย หรือจะย้ายที่ก็ทำได้เช่นเดียวกันโดยการเข้าไปที่โหมดสร้างจากเมนู เลือกของชิ้นนั้นๆ เพื่อย้าย หรือขายมันไปซะเลย แต่ไม่ใช่ว่าเราจะสามารถซื้อทุกสิ่งทุกอย่างได้ทันทีตามที่เราต้องการหรอกนะครับ ของบางอย่างต้องรอเรามีงาน มีเงินพอที่จะสั่งซื้อถึงจะซื้อได้ด้วย เพื่อให้สมฐานะของเรา

การหางาน
เราสามารถหาเงินเพื่อมาใช้จ่ายต่างๆ ในชีวิตประจำวันได้โดยการออกไปหางานตามสถานที่ต่างๆ ที่น่าสนใจ แต่ละที่จะมีเวลาเข้างานไม่เท่ากัน รวมไปถึงผลตอบแทนเป็นค่าจ้างรายวันไม่เท่ากันด้วย คุณสามารถทำงานจนได้ตำแหน่งใหม่ๆ และได้ค่าตอบแทนเพิ่มขึ้นด้วย แต่อย่าลืมนะครับ ต้องรีบไปทำงานตามที่ตัวเองรับผิดชอบตามระยะเวลาด้วย มิเช่นนั้นอาจจะถูกไล่ออกได้อย่างง่ายดาย อีกหนึ่งวิธีในการหาเงินที่ไม่ต้องไปทำงานประจำก็คือการรับจ็อบเสริมต่างๆ ที่แฝงอยู่ในเกม เช่น รับจ้างตบคน แย่งแฟน ขโมยของ ถึงแม้ว่าจะไม่มีอะไรดีเลยสักอย่าง แต่อย่างน้อยก็ทำให้เราได้เงินมาใช้ได้

กิจกรรมที่น่าสนใจสำหรับชาวซิมส์
เมื่อชาวซิมส์มีเวลาว่างเหลือ เราสามารถพาซิมส์ไปทำกิจกรรมยามว่างที่น่าสนใจ และรับรองได้ว่ากิจกรรมแต่ละแบบนั้นท้าทายคุณได้มากเลยทีเดียว เรามารู้จักกับกิจกรรมที่น่าสนใจดังนี้

การทำอาหาร
ซิมส์ของคุณสามารถทำอาหารกินเองได้โดยต้องไปซื้ออุปกรณ์ต่างๆ จากร้านค้ามา แล้วก็เริ่มทำอาหารโดยการปรุงอาหารไม่ให้เดือดเกิน ด้วยการกดปุ่ม 4 และ 5 เพื่อคนอาหาร และกด 5 เพื่อเบาไฟ



การตกปลา
เห็นบ่อน้ำในสวนสาธารณะหรือไม่? ไปตกปลากันได้โดยจะต้องซื้ออุปกรณ์ตกปลาเสียก่อน จากนั้นลงมือนั่งตกด้วยตัวเองริมทะเลสาป วิธีการตกปลาคือเราจะต้องกด 4 และ 6 ไปตามทิศทางของปลา เมื่อไล่ปลาได้ทันแถบสีจะเปลี่ยนสีไปเรื่อยๆ จนกระพริบ เล็งจังหวะให้ดีตอนที่ปลาอยู่ในระดับของเบ็ด จากนั้นกด 5 เพื่อดึงขึ้นมาเลย 

การซ่อมเครื่องใช้ไฟฟ้า
ซิมส์สามารถเป็นช่างเพื่อซ่อมแซมได้ด้วย หลังจากที่ซื้ออุปกรณ์ในร้านแล้วให้มาซ่อมโดยการกด ขึ้นลง 2 หรือ 8 เพื่อย้ายเครื่องมือซ่อม และกด 5 เพื่อ ต่อสายไฟเครื่องมือซ่อมเพื่อกำจัดประจุไฟที่ออกมาจากตัวเก็บประจุ 

การทำความสะอาด
เราเริ่มทำความสะอาดได้โดยการเลื่อนเคอร์เซอร์ (หรือกดปุ่ม 1-9 เพื่อไปทิศทางนั้นๆ) เพื่อเลือกจุดที่เลอะเทอะ จากนั้นกด 5 เพื่อเช็ดคราบสกปรกให้หมดไปภายในเวลาที่กำหนด

การทำสวน
หากเราจะทำการปลูกผัก และผลไม้ไว้กินเองละก็คุณต้องทำการอัพเกรดบ้านให้ใหญ่โตขึ้นก่อนนะ จากนั้นก็ไปซื้อเมล็ดพันธุ์พืชที่ต้องการในร้านขายอุปกรณ์ เสร็จแล้วก็ใส่ปุ๋ย แค่นั้นก็รอการเติบโตได้เลย







"ทีมงาน Mogamo"
"ทีมงาน Sanook! Game"