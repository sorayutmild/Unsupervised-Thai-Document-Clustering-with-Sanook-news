สาวราศีตุลย์ หรือสาวๆ ที่เกิดระหว่าง ( 17 ต.ค. - 17 พ.ย. ) นอกจากจะได้ฉลองวันเกิดในช่วงเดือนนี้ถึงเดือนหน้ากันอย่างมีความสุขแล้ว Sanook! Horoscope ยังมอบโบนัสให้สาวตุลย์ได้ลองเช็คกันว่า สาวๆ เป็นแบบนั้นจริงๆ หรือเปล่า ส่วนหนุ่มๆ ที่กำลังมองหาสาวข้าวกาย จะหันมาลองสนใจสาวราศีตุลย์บ้างก็ไม่เสียหายนะคะ
1. สาวราศีตุลย์อ่อนโยน ใจดี มองโลกในแง่ดี และเป็นมิตรกับทุกๆ คน เรียกสั้นๆ ว่าค่อนข้างเฟรนด์ลี่เลยแหละ ถ้าได้ลองรู้จัก และสนิทกับเธอ รับรองว่าคุณจะได้รับความสบายใจ สนุกสนานร่าเริง เหมือนมีเรื่องดีๆ เกิดขึ้นตลอดเวลา2. สาวราศีตุลย์เป็นคนฉลาด ไหวพริบดี เข้าใจอะไรง่าย จึงเป็นที่ปรึกษาที่ดี ไม่ว่าจะคอยนั่งเงียบอยู่ข้างๆ เวลาที่เราต้องการแค่คนรับฟัง หรือคอยให้คำแนะนำดีๆ เมื่อเราอยากได้ความเห็น มีปัญหาเมื่อไร พุ่งหาเธอได้เลย เธอเป็นสายปลอบอยู่แล้ว จะไม่มีการว่ากล่าวซ้ำเติมให้เจ็บใจเล่นจากสาวตุลย์แน่นอน3. สาวราศีตุลย์เน้นใช้สมองมากกว่ากำลัง เพราะฉะนั้นเรื่องทะเลาะอาละวาด ฟาดงวงฟาดงา ไม่มีแน่นอน ถ้าไม่เหลืออดจริงๆ เธอจะไม่ใจร้อน หุนหันพลันแล่นเด็ดขาด4. สาวราศีตุลย์เป็นคนมีเหตุผล หากคุณมีเหตุผลที่ดี ฟังขึ้น และเป็นเรื่องจริงที่ไม่ได้มีการบิดเบือนใดๆ สาวตุลย์ก็พร้อมจะวางกำแพงลง แล้วรับความคิดเห็นของคุณได้โดยง่าย แต่ต้องมั่นใจว่าเหตุผลของคุณดีพอจริงๆ นะ5. สาวราศีตุลย์มีรสนิยมในทางศิลปะ ไม่ว่าจะวาด เขียน ถ่ายรูป การแสดง ดนตรี เธอชอบหมด เพราะฉะนั้นหากหนุ่มๆ ชอบด้านนี้อยู่แล้ว เข้าทางสุดๆ จะชวนเธอไปดูหนัง ฟังเพลง ชมนิทรรศการภาพวาด ภาพถ่าย หรืออะไรทำนองนี้เธอปลื้มทั้งนั้น6. สาวราศีตุลย์มีความเป็นมิตรอยู่ลึกๆ หากจะแนะนำสาวตุลย์ให้เพื่อนๆ พ่อแม่ ญาติๆ ที่บ้าน หรือใครก็ตาม รับรองว่าทุกคนไม่มีปัญหากับเธอแน่นอน หมดปัญหาแม่ผัวลูกสะใภ้ไปได้เลย7. เนื่องจากสาวราศีตุลย์เป็นคนที่ดำเนินชีวิตด้วยสติปัญญา เพราะฉะนั้นไม่มีทางที่เธอจะคบกับใครเพื่อหวังผลประโยชน์ ไม่ว่าจะชื่อเสียงเงินทอง หรือลาภยศต่างๆ เพราะเธอเชื่อว่าทุกอย่างเธอหามาเองได้ เธอเลี้ยงตัวได้ เพราะฉะนั้นหมดกังวลเรื่องสาวตุลย์จะมาหลอกคบเอาเงินไปได้เลย8. สาวตุลย์เป็นนักอุดมคติ รักความถูกต้อง จะทนไม่ได้หากเห็น หรืออยู่ในเหตุการณ์ที่กำลังมีการเอาเปรียบกันเกิดขึ้น หากเธอกำลังอยู่สถานการณ์ถูกเอาเปรียบ เธอจะทวงสิทธิ์ของเธอคืนทันที แต่ก็ใจเย็นพอที่จะตกลงเจรจาพูดคุยกันด้วยดี เพราะฉะนั้นหนุ่มคนไหนที่อยู่กับเธอ บอกเลยว่าสบายใจหายห่วงได้เลย9. สาวราศีตุลย์เข้าใจธรรมชาติของทุกคนที่มีความแตกต่างกัน เธอจะไม่ทำตัวติดคุณเป็นตังเม หรือหยิบโทรศัพท์ของคุณมาเปิดหาเบอร์โทรแฟนเก่า หากคุณทำตัวซื่อสัตย์ สม่ำเสมอ ไม่มีหมดโปร และน่าไว้ใจพอ รับรองว่าจะขอไปฉลองบ้านเพื่อน หรือเที่ยวค้างคืนที่ไหน ได้หมด ขอแค่บอกกันดีๆ ไม่มีอะไรปิดบังกันเท่านั้น10. สาวราศีตุลย์ ทำอะไรอย่างมีระเบียบแบบแผน จะไปเที่ยวไหนทีเตรียมของไปครบ มีแผนที่และวางแผนการเดินทางดิบดี พร้อมศึกษาข้อมูลทุกอย่าง ทุกแง่ทุกมุม เพราะฉะนั้นจะทำอะไรกับสาวตุลย์คนนี้ รับรองว่าไม่มีพลาด
เป็นอย่างไรกันบ้างคะ สาวตุลย์ว่าตรงไหม หนุ่มคนไหนที่เล็งสาวตุลย์ไว้ ก็อย่ารอช้าค่ะ คุณมาถูกทางแล้ว แฟนใครเป็นสาวราศีตุลย์มาคอนเฟิร์มกันบ้างก็ได้นะคะ