เกมส์ Fever Mix
Goldensoft เปิดบ้านแถลงเกมเต้นใหม่ของทางค่าย Fever Mix ปิ๊งรักจังหวะ (อนิ) เมะ ณ บริษัท โกลเด้นซอฟท์ อินเตอร์แอคทีฟ ย่านเมืองทองธานี ผู้บริหารเผยโดนใจตั้งแต่เห็นความน่ารักในครั้งแรก พร้อมจุดเด่นเป็นเกมเต้นที่มีการบรรจุเพลงของเหล่าการ์ตูนดังเอาไว้ หวังเอาใจบรรดาโอตาคุโดยเฉพาะ เตรียม Closed beta 8 พฤษภาคมนี้
เกมส์ Fever Mix
คุณชาคร โชคพิพัฒน์ทวี ผู้ช่วยผู้จัดการด้านผลิตภัณฑ์บริษัท โกลเด้นซอฟท์ อินเตอร์แอคทีฟ จำกัด เปิดเผยว่า ตัวเกม Fever Mix เป็นเกมแนว Music Game ที่มีจุดเด่นตรงความเป็นอนิเมะภายในเกม ซึ่งทางค่ายผู้พัฒนามีความตั้งใจทำมาในรูปแบบนี้ไม่ว่าจะเป็นตัวละครต่างๆ รวมทั้งเพลงที่ได้มีรวบรวมเอาไว้ พอได้มาทำความรู้จักก็รู้สึกได้เลยว่าเหมาะกับตลาดในบ้านเรา เนื่องจากได้ทราบมาว่ามีกลุ่มผู้เล่นที่ชื่นชอบอนิเมะอยู่เป็นจำนวนมาก ทางเราจึงนำเข้ามาเปิดให้บริการ และจะทำให้มีความเป็นอนิเมะเพิ่มขึ้นไปอีก อาทิ ชุดต่างๆของตัวละคร และบทเพลงที่เราได้นำมาใส่เป็นเพลงอนิเมะเพิ่มเติมเข้าไป ซึ่งทางเรากำลังประสานงานเกี่ยวกับลิขสิทธิ์ของเพลงการ์ตูนจากค่ายต่างๆ อาทิ Dream Express (Dex), Rose หรือแม้กระทั่งทางต่างประเทศเอง รวมทั้งบทเพลงอนิเมะที่ทางทีมงานได้ทำโน้ตเองอีกด้วย ซึ่งเพลงในช่วง Closed Beta นี้จะมีเพลงของอนิเมะเด่นๆอยู่หลายเพลงอาทิ Brand New World จาก One Piece, Real Emotion จาก Final Fantasy X-2 หรือแม้กระทั่ง Levan Polkka เพลง Vocaloid จาก Hasune Miku ที่ชาวโอตาคุจะต้องรู้จักเป็นอย่างดี นอกจากนี้ยังมีเพลงไทยและเพลงต่างประเทศอื่นๆที่ได้รับความนิยมอีกมากมาย ทั้งนี้ตัวเกมจะมีกำหนดการ Closed beta ครั้งแรก (จำกัดจำนวนผู้เล่น) ระหว่างวันที่ 8 - 14 พฤษภาคม ครั้งที่ 2 (ไม่จำกัดจำนวนผู้เล่น) 16 - 27 พฤษภาคม และเปิด Open beta ในวันที่ 29 พฤษภาคมนี้ ผู้ที่สนใจสามารถติดตามรายละเอียดเพิ่มเติมได้ที่ http://www.fever.in.th
เกมส์ Fever Mix
สำหรับงานเปิดตัวเกม Fever Mix ปิ๊งรักจังหวะเมะ ณ บริษัท โกลเด้นซอฟท์ อินเตอร์แอคทีฟ ย่านเมืองทองธานี ภายในงานมีบรรยากาศที่เต็มไปด้วยความเป็นกันเองระหว่างทีมงานและสื่อมวลชน โดยหลังจากมีการ Present แนะนำตัวเกมเรียบร้อยแล้ว ได้มีการแนะนำและสอนวิธีการเล่นให้กับสื่อมวลชนอย่างใกล้ชิด
เกมส์ Fever Mix
เกม Fever Mix ปิ๊งรักจังหวะเมะ เป็นเกมแนว Music นอกจากเป็นเกมที่มีจุดเด่นในการทำตัวละคร และรวบรวมเพลงอนิเมะอย่างเต็มรูปแบบแล้ว ยังเป็นเกมที่มีโหมดการเต้นที่หลากหลายได้แก่
1. Dance Modeโหมดเกมเต้นแบบคลาสสิค โดยให้กดลูกศรให้ทัน และกด Space bar ในช่วงเวลาที่กำหนด
2 Axe Modeโหมดรอจังหวะขวานตกมาถึงจุดที่กำหนดแล้วกดปุ่ม D, F, J และ K ตามจังหวะ
3. Dance + Taigo Modeโหมดเต้น สลับกันไปกับโหมดกลอง Taigo ทำให้ผู้เล่นไม่จำเจกับโหมดใดโหมดหนึ่งมากไป การได้เล่นโหมดนี้จะทำให้เล่นได้แบบไม่รู้เบื่อ
4. Bubble Modeโหมดใหม่ที่มาในรูปแบบไม่ซ้ำแบบใคร  โดยจะมีลูกโป่งอยู่ล้อมรอบตัวอักษร D, F, J และ K หากลูกโป่งเข้าหาตัวอักษรใด ก็ให้กดปุ่มตัวอักษรนั้นให้ถูกจังหวะ
เกมส์ Fever Mix
เกมส์ Fever Mix
 
Promotion Trailer





 