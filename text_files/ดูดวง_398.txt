"หมอช้าง ทศพร ศรีตุลา" หมอดูชื่อดัง เผยวันนี้ (4 ส.ค.) "พระราหู" จะยกย้ายใหญ่ในรอบปี โดยราหูจะย้ายออก 2 ราศี และย้ายเข้า 2 ราศี ซึ่งจะอยู่ยาวประมาณ 1 ปีครึ่ง ในทางโหราศาสตร์จะส่งผลกระทบต่อดวงดาว และดวงชะตา ดังนี้

ราหูย้ายออก 2 ราศี

ราศีกุมภ์ (ผู้เกิดวันที่ 13 ก.พ.-14 มี.ค.) จะได้บุกเบิกสิ่งใหม่ ๆ แม้ช่วงแรกมีปัญหาเล็กน้อย แต่ถ้ามุ่งมั่นจะประสบความสำเร็จ
ราศีสิงห์ (ผู้เกิดวันที่ 17 ส.ค.-16 ก.ย.) ชีวิตจะมีการเปลี่ยนแปลงที่ดีขึ้น ปัญหาที่มีจะคลี่คลายโดยเฉพาะเรื่องความรัก

ราหูย้ายเข้า 2 ราศี

ราศีกรกฎ (ผู้เกิดวันที่ 17 ก.ค.-16 ส.ค.) ธุรกิจออนไลน์ดี แนะนำให้เดินทางเยอะ ๆ แต่ดวงความรักอาจจะแย่
ราศีมังกร (ผู้เกิดวันที่ 15 ม.ค.-12 ก.พ.) อาจจะทำให้รวยขึ้น แต่ต้องระวังปัญหามือที่สาม และอุบัติเหตุ


8 ราศี ดวงดีดวงร้าย

ราศีมีน (ผู้เกิดวันที่ 15 มี.ค.-13 เม.ย.) ระวังการลงทุนเสียเงินบ่อย
ราศีเมษ (ผู้เกิดวันที่ 14 เม.ย.-14 พ.ค.) สภาพแวดล้อมวุ่นวาย ญาติผู้ใหญ่ป่วย
ราศีพฤษภ (ผู้เกิดวันที่ 15 พ.ค.-14 มิ.ย.) ถูกนินทา มีปัญหาเพื่อนร่วมงาน
ราศีเมถุน (ผู้เกิดวันที่ 15 มิ.ย.-16 ก.ค.) เสียทรัพย์เพราะเรื่องชาวบ้าน
ราศีกันย์ (ผู้เกิดวันที่ 17 ก.ย.-17 ต.ค.) โชคดีมีลาภลอย
ราศีตุลย์ (ผู้เกิดวันที่ 18 ต.ค.-16 พ.ย.) ย้ายงาน เหนื่อยแต่สำเร็จ
ราศีพิจิก (ผู้เกิดวันที่ 17 พ.ย.-15 ธ.ค.) มีโชค ชื่อเสียง แต่ระวังคนอิจฉา
ราศีธนู (ผู้เกิดวันที่ 16 ธ.ค.-14 ม.ค.) ขัดแย้งเรื่องมรดก มีปัญหาสุขภาพ

หากอยากสวดมนต์ ทำบุญ ไหว้พระราหู แนะนำให้ทำในวันที่ 4 ส.ค. จะเป็นวันดาวเปลี่ยนมีพลังมาก โดยมี 4 วัดแนะนำ ได้แก่

วัดสามพระยาวรวิหาร (สะพานพระราม 8) พิธีสวดเจริญพุทธมนต์บท 12 ตำนาน จำนวน 5 รอบ คือ 09.00-11.00-13.00-15.00-17.00 น.
วัดท่าไม้ จ.สมุทรสาคร พิธีสวดนพเคราะห์ เวลา 19.00 น.
วัดศีรษะทอง จ.นครปฐม มีพิธีสวดทั้งวัน
วัดไตรมิตร กรุงเทพฯ พิธีสวดนพเคราะห์ เวลา 17.30 น.

แต่ถ้าไม่สะดวกให้หาเวลาไปทำบุญหลังจากนั้นได้ สำหรับผู้ที่ไหว้พระราหูที่บ้านควรทำในเวลา 23.05 น. ตามปฏิทินสุริยาตร์ และให้หันหน้าผู้ไหว้ไปทางทิศตะวันตกเฉียงเหนือ

ของไหว้ ดาวราหูมีเลข 8 เป็นสัญลักษณ์และมีกำลังเท่ากับ 12 ดังนั้นสามารถจัดของไหว้ 8 หรือ 12 อย่างแล้วแต่ศรัทธา ของไหว้ควรประกอบไปด้วย

ของคาว เช่น ไก่ดำหรือซุปไก่
ของหวานหรือผลไม้ เช่น ขนมสีดำ, ข้าวเหนียวดำ ,องุ่นดำ
เครื่องดื่ม เช่น กาแฟดำ, น้ำอัดลมสีดำ

สาเหตุที่ไม่ระบุของไหว้เพราะเชื่อว่าในแต่ละพื้นที่อาจจะไม่สามารถหาของได้เหมือนกัน ของบางอย่างมีราคาถูกแพง ดังนั้นดีที่สุดคือการหาของที่สะดวกและพอเหมาะกับสตางค์ในกระเป๋า ส่วนจำนวนธูปให้ใช้ตามจำนวนของที่ไหว้ ถ้าไหว้ 8 อย่างก็ใช้ธูป 8 ดอก
 
ขั้นตอนในการไหว้
หันหน้าไปทางทิศตะวันตกเฉียงเหนือจุดธูปเทียนแล้วเริ่มด้วยบทสวดพระราหู (ตั้งนะโม 3 จบ)
พระคาถาสุริยะบัพพากุสเสโตมะมะ กุสเสโตโต ลาลามะมะโตลาโม โทลาโมมะมะ โทลาโมมะมะโทลาโมตัง เหกุติมะมะ เหกุติฯ
พระคาถาจันทบัพพายัตถะตังมะมะ ตังถะยะ ตะวะตังมะมะตัง วะติตัง เสกามะมะกาเสตัง กาติยังมะมะ ยะติกาฯ
กล่าวคำถวายเครื่องสังเวย คำถวายเครื่องสังเวยพระราหูนะโมเม พระราหูเทวานัง ธูปะทีปะจะปุปผัง สักการะวันทะนัง สูปะพะยัญชะนะสัมปันนัง โภชะ นานังสาลีนัง สะปะริวารัง อุทะกังวะรังอาคัจฉันตุ ปะริภุญชันตุ สัพพะทาหิตายะ สุขายะ พระราหูเทวามะหิทธิกา เตปิ อัมเหอะนุรัก ขันตุ อาโรคะเยนะ สุเขมะจะฯ
ข้าพเจ้า (ชื่อนามสกุล) ขอบูชาพระราหูด้วยของดำ (8 หรือ 12 อย่าง) ขอให้อิทธิพลของดาวราหูจงส่งผลดีแก่ดวงของข้าพเจ้า ขอให้เกิดทางสว่างในหน้าที่การงาน ขอให้มีสุขภาพที่แข็งแรงปราศจากโรคร้ายใดๆ ขอให้มีสติในเรื่องความรัก ขอให้ดาวราหูประทานพรโชคลาภและความสำเร็จแก่ข้าพเจ้า (อธิษฐานเรื่องอื่น ๆ ที่ปรารถนา) .......เมื่อเสร็จพิธีแล้วควรลาและรับประทานของไหว้อย่างละนิดเพื่อความเป็นสิริมงคลและสามารถเก็บไว้ทานต่อวันหลังได้
สิ่งสำคัญที่สุดสำหรับการไหว้ราหูนั้นคือเพื่อเป็นการเตือนสติให้กับตัวเองว่าหลังจากนี้ไปเป็นเวลา 18 เดือน จะคิดจะตัดสินใจไม่ว่าจะเป็นเรื่องใด ๆ ก็ตาม ควรใช้สติ ใช้ปัญญา เพื่อให้เกิดทางสว่างในใจ และดาวราหูก็จะส่งผลให้ชีวิตของเรามีความสว่างและความสำเร็จในทุก ๆ เรื่องอย่างแน่นอน