เมื่อวานนี้(6 ม.ค.)จากกรณีที่ชมรมนักธุรกิจเพื่อประชาธิปไตยได้นัดรวมกันที่บริเวณด้านหน้าสีลมคอมเพล็กซ์และสถานีรถไฟฟ้าบีทีเอส ศาลาแดง เพื่อเป่านกหวีดแสดงเจตนารมณ์เดินหน้าปฏิรูปประเทศไทยก่อนการเลือกตั้ง พร้อมออกแถลงการณ์ฉบับที่ 14/2556 ยืนยันร่วมสนับสนุนการเดินหน้าปฏิรูปการเมืองและปฏิเสธการเลือกตั้งระบอบทักษิณ 
หลังจากนั้นได้ปรากฏภาพชายคนหนึ่งกำลังก้มกราบตำรวจที่กำลังยืนปฎิบัติหน้าที่ โดยภาพดังกล่าวได้เผยแพร่ไปบนสังคมออนไลน์และได้มีการแชร์อย่างต่อเนื่อง ซึ่งจากข้อมูลเบื้องต้นภาพชายคนดังกล่าวที่อยู่ในภาพคือ นายธนัท ธนากิจอำนวย ทายาทบริษัทโนเบิล เป็นตัวแทนกลุ่มนักธุรกิจเพื่อประชาธิปไตย ได้ก้มกราบเรียกร้องให้เจ้าหน้าที่ตำรวจเร่งจัดการดำเนินคดีเหตุการณ์ปะทะที่สนามไทยญี่ปุ่นจนทำให้มีผู้เสียชีวิต 2 คน คือ ด.ต.ณรงค์ ปิติสิทธิ์ อายุ 45 ปี เสียชีวิตที่ รพ.ตำรวจ และนายวสุ สุฉันทบุตร อายุ 30 ปี เสียชีวิตที่ รพ.พระมงกุฏเกล้า 
ทำความรู้จัก "ลูกนัท ธนัท ธนากิจอำนวย" ทายาทหมื่นล้านบริษัท โนเบิลฯ