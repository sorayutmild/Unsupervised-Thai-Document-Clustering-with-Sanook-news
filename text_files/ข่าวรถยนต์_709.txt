     Honda Civic Hatchback 2017 ใหม่ เผยชุดแต่ง Modulo เอาใจคนรักความสปอร์ต เคาะราคาจำหน่ายรอบคัน 17,400 บาท

     ชุดแต่งรอบคัน Honda Civic Hatchback 2017 ใหม่ สามารถเลือกได้ 2 แบบ ได้แก่ Aero Sport Package ที่ประกอบด้วย 1.สเกิร์ตหน้า 2.สเกิร์ตหลัง 3.สเกิร์ตข้าง และ 4.สปอยเลอร์หลัง ขณะที่แบบ Aero Package จะมีอุปกรณ์มาให้เหมือนกัน แต่ตัดสปอยเลอร์หลังออกไป และยังมีล้ออัลลอยสีดำด้านขนาด 17 นิ้ว 4 วง จำหน่ายอยู่ที่ราคา 20,000 บาท (ไม่รวมยาง) ทั้งนี้ อุปกรณ์ตกแต่งสามารถซื้อแยกชิ้นได้ทั้งหมด

     ซึ่งคันที่นำมาจัดแสดงในงานเปิดตัว ซีวิค แฮทช์แบ็ค ใหม่นั้น มาพร้อมตัวถังสีดำตัดด้วยชุดแต่งรอบคันสีส้ม ขณะที่ชุดแต่งจริงสามารถเลือกทำสีเองได้

     ภายในห้องโดยสารมีอุปกรณ์ตกแต่้งให้เลือกเช่นกัน เช่น คิวบันไดสเตนเลสแบบมีและไม่มี LED, ชุดกระจกมองหลังตัดแสงอัตโนมัติ, เบาะนั่งสำหรับเด็ก, พรมปูพื้น, กระบะใส่ของท้ายรถ, ตาข่ายเก็บสัมภาระ เป็นต้น

     ราคาจำหน่ายชุดแต่งรอบคัน Honda Civic Hatchback 2017 ใหม่ เริ่มต้นที่ 17,400 บาท (ชุด Aero Package ไม่รวมทำสี)
 