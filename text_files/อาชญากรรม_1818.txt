(4 มิ.ย.) เวลา 10.27 น. พ.ต.ท.กิตติ์ธิพณ อุดมศิริพัชร รองสารวัตสอบสวน สภ.พุทธมณฑล ได้รับแจ้งเหตุยิงกันตายหน้าปากซอยหมู่บ้านสหพร ม.5 ต.ศาลายา อ.พุทธมณฑล จ.นครปฐม ทีมแพทย์จากโรงพยาบาลพุทธมณฑล มูลนิธิร่วมกตัญญู เจ้าหน้าพิสูจน์หลักฐาน 7 รุดไปยังที่เกิดเหตุที่เกิดเหตุพบศพหญิงสาวทราบชื่อคือ น.ส.ณัจฉรียา อายุ 21 ปี นักศึกษมหาวิทยาลัยแห่งหนึ่งย่านดุสิต และยังมีผู้ได้รับบาดเจ็บอีก 1 ราย ทราบชื่อคือ นายภัคพงษ์ อายุ 26 ปี พ.ต.ท.กิตติ์ธิพณ อุดมศิริพัชร รองสารวัตสอบสวน สภ.พุทธมณฑล กล่าวว่า จากการสอบสวน เพื่อนผู้เสียชีวิตให้การว่า ผู้ตายกับตนกำลังจะเดินทางไปมหาวิทยาลัย แต่มาเจออดีตแฟนเก่าของผู้ตาย ที่เลิกรากันไปนานแล้ว บริเวณตรงจุดเกิดเหตุ และทั้ง 2 คนมีปากเสียงกัน ก่อนผู้ก่อเหตุชักอาวุธปืนขนาด .38 ยิงฝ่ายหญิงจนเสียชีวิต แล้วผู้ก่อเหตุก็ได้ใช้ปืนยิงตัวเอง ได้รับบาดเจ็บ
ภาพจากกล้องวงจรปิดเผยให้เห็นนาทีที่นายภัคพงษ์ มีปากเสียงกับ น.ส.ณัจฉรียา ก่อนจะยกปืนขึ้นมายิงฝ่ายหญิงล้มลงไปต่อหน้าต่อตาเพื่อน จากนั้นผู้ก่อเหตุได้เดินมาหา น.ส.ณัจฉรียา ก่อนยิงตัวเองตามอย่างไรก็ตาม เจ้าหน้าที่ให้มูลนิธิร่วมกตัญญูนำร่างของผู้เสียชีวิตส่งผ่าชันสูตรที่โรงพยาบาล และจะมอบร่างให้ญาติไปประกอบพิธีทางศาสนาต่อไป ส่วนผู้ก่อเหตุที่ได้รับบาดเจ็บ เจ้าหน้าที่ได้นำตัวส่งโรงพยาบาลพุทธมณฑล เพื่อรักษาและดำเนินคดีตามกฎหมายต่อไป
คำเตือน: คลิปวิดีโอนี้มีเนื้อหาที่แสดงถึงความรุนแรง โปรดใช้วิจารณญาณและความระมัดระวังในการรับชม
 