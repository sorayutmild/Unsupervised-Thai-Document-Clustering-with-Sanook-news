ชุมพล โวยกลางครม. ข้องใจเป็นถึงรองนายกฯ แต่ถูกกันไม่ให้เข้าใกล้ฮิลลารี ช่วงเยี่ยมผู้อพยพที่สนามกีฬาราชมังคลาฯ 
       ผู้สื่อข่าวรายงานว่า ในที่ประชุมครม.นายชุมพล ศิลปอาชา รองนายกรัฐมนตรีและรัฐมนตรีว่าการกระทรวงท่องเที่ยวและกีฬา ได้แสดงความไม่พอใจ ถึงเหตุการณ์ที่ นางฮิลลารี คลินตัน รัฐมนตรีกระทรวงการต่างประเทศ สหรัฐอเมริกา เดินทางไปเยี่ยมผู้ประสบอุทกภัยที่สนามกีฬาราชมังคลาฯ ซึ่งตน รวมถึงน.อ.อนุดิษฐ์ นาครทัพ รัฐมนตรีว่าการกระทรวงไอซีที จะเข้าไป แต่ปรากฏว่า ได้ถูกเอกอัคราชทูตสหรัฐประจำประเทศไทย และเจ้าหน้าพยายามกันไม่ให้เข้า  
       นายชุมพล กล่าวว่า ตนเป็นรองนายกรัฐมนตรี และน.อ.อนุดิษฐ์ ก็เป็นถึงรัฐมนตรีว่าการกระทรวงไอซีที แต่พอจะไปถึงหน้าประตูกลับมีการกั้นไม่ให้เข้า ทั้งๆ ที่ประตูนี้ ทั้งหญิงและชาย คนอื่นๆ สามารถเข้าได้หมด เพราะฉะนั้นช่วยหาคำตอบให้ตนหน่อยว่า ทำไมถึงปฏิบัติกับตนและน.อ.อนุดิษฐ์ เยี่ยงนั้
       ด้านนายสุรพงษ์ โตวิจักษ์ชัยกุล รัฐมนตรีว่าการกระทรวงการต่างประเทศ ได้ชี้แจงว่าเป็นระเบียบของสหรัฐฯในการจัดคนที่จะเข้าไป พร้อมกับถามว่า ได้มีการแจ้งชื่อไปก่อนหรือไม่ เพราะต้องมีการแจ้งชื่อไปก่อน จะแจ้งชื่อที่หลังไม่ได้ 