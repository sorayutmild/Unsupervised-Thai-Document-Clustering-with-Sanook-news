เก็บตกหลังเกมฟุตบอลเอเอฟเอฟ ซูซูกิ คัพ 2020 รอบชิงชนะเลิศ นัดแรก ที่สนามกีฬาแห่งชาติสิงคโปร์ ที่ผลปรากฏว่า ทีมชาติไทย เอาชนะ ทีมชาติอินโดนีเซีย ไปได้ก่อนอย่างขาดลอย 4-0 ซึ่งนัดที่สองจะมีขึ้นในวันที่ 1 มกราคมต่อไปพื้นที่ตรงนี้เราขอพาไปชมส่วนหนึ่งของความคิดเห็นจากแฟนบอลอาเซียนชาติอื่นๆ ที่ไม่ใช่คนไทย ในเพจ AFF Suzuki Cup โพสต์ที่แจ้งผลการแข่งขันนัดดังกล่าว ซึ่งบอกเลยว่า ผ่านไป 1 ชั่วโมง ได้รับการกดไลก์มากกว่า 2.5 หมื่นครั้ง, มากกว่า 6,000 คอมเมนต์ และเกือบ 3,000 แชร์เลยทีเดียวโปรดใช้วิจารณญาณในการอ่านให้เป็นสีสันกีฬา นี่เป็นเพียงส่วนหนึ่งจากความคิดเห็นยอดนิยมในโพสต์ดังกล่าว ไม่ใช่การเหมารวมถึงลักษณะนิสัยของกองเชียร์ในชาตินั้นแต่อย่างใด
-----------------------------------------
Sulaiman Zain (อินโดนีเซีย)มีความแตกต่างอย่างใหญ่หลวงระหว่างสองทีม ไทยอยู่อีกระดับจากอินโดนีเซีย การเล่นของพวกเขาแข็งแกร่ง ธีรศิลป์, ชนาธิป, สุภโชค เก่งมากๆ นี่คือแมตช์สุดย่อยยับของอินโดนีเซีย อย่างไรก็ดี ผมยังหวังปาฏิหาริย์ในนัดที่สอง ขอแสดงความยินดีกับทีมชาติไทยด้วย พวกคุณเจ๋งจริงDavid Ong (สิงคโปร์)ยกเลิกเกมนัดที่สองเถอะ ปล่อยให้นักเตะไทยบินกลับไปกรุงเทพฯ แล้วฉลองในคืนวันสิ้นปีกับครอบครัวของพวกเขาดีกว่าKarunia Rodríguez (มาเลเซีย)ไทยกับเวียดนามคือนัดชิงชนะเลิศที่แท้จริง แต่มาเลเซียดันปล่อยให้อินโดนีเซียชนะตั้ง 4-1 เวียดนามเลยกลายเป็นรองแชมป์กลุ่ม แล้วต้องมาเจอกับไทยเร็วไปLê Văn Lộc (เวียดนาม)ไทยรวยมาก พวกเขามีเงินเหลือเลยซื้อกรรมการIz Ab Rahim (สิงคโปร์)อินโดนีเซียพยายามอย่างหนักและมาไกล แต่สุดท้ายก็ไร้ค่า อิอิFajar Ahmed (อินโดนีเซีย)ยินดีกับทีมชาติไทยด้วยสำหรับแชมป์สมัยที่ 6Bóng Đá Today (เวียดนาม)เสียใจด้วยนะอินโดนีเซีย มาๆ ผมจะบอกอะไรให้ ไทยเข้าชิง 6 ชนะ 5, เวียดนามเข้าชิง 3 ชนะ 2, มาเลเซียเข้าชิง 4 ชนะ 1, สิงคโปร์เข้าชิง 4 ชนะ 4 แต่อินโดนีเซียเข้าชิง 6 ชนะ 0.999999999999999999 ฮ่าๆๆๆๆNguyễn Trung Chỉnh (เวียดนาม)ยินดีด้วยกับทีมไทย ว่าตามตรงปีนี้ไทยแกร่งสุด ด้วยความเคารพ จากเวียดนามប៉ោ រតនៈ (กัมพูชา)ขอแสดงความเสียใจอย่างสุดซึ้งกับ กวินทร์ ผู้รักษาประตูไทยที่สูญเสียคุณพ่อ เขาได้ลงเล่นในช่วง 15 นาทีสุดท้ายDan Xaviera (อินโดนีเซีย)ยินดีด้วยกับทีมไทย พวกเราเป็นทีมอายุน้อย ต้องเรียนรู้อีกมาก แต่เราก็เป็นมิตรต่อกัน ประเด็นคือ เราห้ามแพ้เวียดนามและมาเลเซียเด็ดขาด แค่นั้นก็พอแล้ว ฮ่าๆๆOktaviano Nandito Guntur (อินโดนีเซีย)ขอบคุณมากทีมไทย เรายังต้องพัฒนาอีกมาก ไม่ต้องสงสัยเลยว่าทีมไทยเก่งจริง พวกคุณมีลีกที่ยอดเยี่ยม เราต้องเรียนรู้จากคุณ นับถือนะทีมไทยChung Ta Cua Hien Tai (เวียดนาม)ผมเป็นแฟนบอลชาวเวียดนาม แต่ไทยเก่งจริง คู่ควรแชมป์Rifky Ardiansyah (อินโดนีเซีย)ผมเป็นคนอินโดฯนะ แต่ด้วยความสัตย์จริงเลย นี่ไม่ควรเป็นเกมนัดชิงฯ ความเห็นส่วนตัวคือเวียดนามกับไทยควรมาอยู่ตรงนี้มากกว่า ทั้งสองทีมเป็นกลุ่มก้อนและเก่งกว่าเรา แต่ไม่ได้หมายความว่าอินโดนีเซียล้มเหลวในรายการนี้นะ เราภูมิใจที่ได้เห็นผู้เล่นอายุน้อยพัฒนา สู้ต่อไป เราพร้อมเชียร์เสมอ เจ้าพญาครุฑAhmad Murad Bahari (อินโดนีเซีย)ภูมิใจในทีมชาติอินโดนีเซีย ขอบคุณทีมไทยด้วย เรายังต้องเรียนรู้และพัฒนาอีกมากเลยBui Hung Duy (เวียดนาม)อินโดฯอายุยังน้อย พวกเขาต้องการเวลา ประสบการณ์จะสั่งสมให้พวกเขาแกร่งขึ้น ผมมองเห็นเลยว่าในอนาคตอินโดนีเซียจะเป็นทีมที่ยากต่อการเอาชนะ ยินดีด้วยกับทีมไทย มือนึงถือถ้วยแชมป์แล้ว เคารพในทีมของคุณ จากเวียดนามTrâm Nguyễn (เวียดนาม)ยินดีด้วยกับทีมไทย โดยเฉพาะชนาธิป คุณเล่นได้ดีมาก ขอแสดงความเสียใจต่ออินโดนีเซียด้วยĐức Giang (เวียดนาม)ไทยเก่งจัดเลย ด้วยความเคารพจากเวียดนามThành Huy Lê (เวียดนาม)ยินดีด้วยนะทีมไทย ได้แชมป์แน่นอน ด้วยรัก จากเวียดนามAshraff Zakaria (มาเลเซีย)อินโดนีเซียแพ้ง่ายในรอบชิงฯ ก็เพราะไม่ได้เก่งจริงที่ได้เข้ามา พวกคุณก็แค่โชคดีที่ยิงเราเยอะในรอบแบ่งกลุ่มFaiz Zolkifli (มาเลเซีย)อะไรก็หยุดไทยไม่อยู่แล้ว ประทับใจมาก จากมาเลเซีย
Mas Izza (อินโดนีเซีย)ทีมไทยเล่นดีโคตรๆ ทั้งความเร็ว, การจ่ายบอล, ความนิ่ง และประสบการณ์ ดีจริงที่ได้ดูเกมนี้ ส่วนอินโดนีเซียมีการบ้านต้องทำเยอะเลย ขอบคุณทีมไทย พวกคุณคู่ควรกับชัยชนะแล้วPaul Leong (สิงคโปร์)เวียดนามหรือสิงคโปร์คู่ควรมาเข้าชิงฯกับไทยมากกว่า ยินดีด้วยกับแชมป์สมัยที่ 6 ของไทย และรองแชมป์สมัยที่ 6 ของอินโดนีเซีย ฮ่าๆๆๆๆ ไอ้เจ้ากัปตันอัสนาวีเอ๋ย กรรมมันตามทันเจ้าไวจริงๆ สมน้ำหน้า ฮ่าๆๆๆๆPhạm Đình Nhật (เวียดนาม)ผู้เล่นของอินโดนีเซียล้วนอายุน้อยมากๆ พวกเขาจะแกร่งขึ้นในอนาคต ซีเกมส์ครั้งต่อไปนี่ก็น่ากลัวแล้ว อย่าไปให้ค่าคอมเมนต์กากๆ จากเวียดนามเลยนะYogi LungSet (อินโดนีเซีย)เศร้าเลย แต่เราต้องรักษาสปิริตจากแข้งอายุน้อยของเราไว้ เราภูมิใจในตัวพวกคุณ และหวังว่าจะดีกว่านี้ในอนาคต ทีมไทยอยู่ห่างไกลคนละระดับกับเด็กๆเรามาก ยินดีด้วยทีมไทย โคตรเจ๋ง ขอให้ฟุตบอลอาเซียนของเราก้าวไปด้วยกัน