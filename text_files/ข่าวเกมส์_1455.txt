PLAYERUNKNOWN’S BATTLEGROUNDS หรือ PUBG สุดยอดเกมแนว Battle Royale ที่ช่วงหลายเดือนที่ผ่านมามีการปรับแต่งอัพเดท อะไรใหม่ๆ อยู่ตลอดเวลา ทำให้ถูกใจเหล่าแฟนเกมเป็นอย่างมากและล่าสุดกำลังเตรียมอัพเดทแพทช์ใหม่ครั้งที่ 25 แต่ตอนนี้ให้เริ่มทดสอบอยู่ใน Sever Test อยู่ ซึ่งบอกเลยว่าแพทช์นี้จัดว่าเป็นอีกหนึ่งการอัพเดทครั้งใหญ่ของตัวเกมเลยทีเดียว ไม่ว่าจะเป็นการมาของปืนใหม่ หรือ ระบบ CANTED SIGHTS และรายละเอียดเล็กๆ น้อยๆ ที่เตรียมอัพเดทใส่เซิร์ฟเวอร์หลักเร็วๆ นี้ ดังนั้นทีมงานก็ไม่พลาดที่จะไปทดสอบว่าของใหม่ที่ว่ามีอะไรเด็ดๆ บ้าง

ก่อนอื่นผมขอแนะนำตัวเกม PLAYERUNKNOWN'S BATTLEGROUNDS กันสักหน่อยสำหรับคนที่ไม่รู้จักเกมนี้ แต่ผมมั่นใจว่า 95 % ต้องรู้จักอยู่แล้วดังนั้นผมจะอธิบายสั้นๆ ง่ายๆ ได้ใจความให้จบไวๆ ตัวเกม PUBG เป็นเกมแนว Battle Royale ที่จะให้ผู้เล่นได้ไปเอาชีวิตรอดในเกาะแห่งหนึ่ง (ตอนนี้มีทั้งหมด 4 แผนที่) โดยจะแบ่งออกเป็นทั้งในรูปแบบทีมและเดี่ยว ซึ่งในการเอาชีวิตรอดผู้เล่นก็ต้องหาอุปกรณ์เสริมช่วยชีวิตเช่น ยา เกราะ หมวกกันกระสุน อาวุธปืน และอื่นๆ อีกมากมายที่จะคอยเป็นสิ่งอำนวยความสะดวกนั่นเอง และใครเหลือเป็นคนสุดท้ายหรือทีมสุดท้ายก็ชนะไป

เราจะมาพูดถึงปืนใหม่ของเกม PUBG กันก่อนเลยดีกว่าน่าจะเป็นสิ่งดึงดูดอันดับต้นๆ ของแพทช์นี้โดยปืนที่กำลังจะอัพเดทใหม่นั้นจัดอยู่ในประเภท SMG ปืน PP-Bizon เป็นปืนกลเบาที่จะสามารถหามาใช้ได้เฉพาะแผนที่ Erangel และ Vikendi เท่านั้น ส่วนแผนที่อื่นๆ อดไม่มีให้เล่น ตัวปืนใช้กระสุนส้ม ประเภท 9MM. บรรจุกระสุนได้ทันที่ 53 นัดไม่ต้องใช้แมกกาซีนเพิ่มลูก อุปกรณ์แต่งสามารถใช้ได้เพียง Muzzle หรือปลายปืน และติดสโคปเท่านั้นส่วนอย่างอื่นไม่มีให้แต่ง


หลังจากที่ทดสอบปืนแล้วบอกเลยว่า "โคตรดี" ทั้งในเรื่องของจำนวนกระสุน ความนิ่งในการคุมปืนที่ง่าย รวมถึงไม่ต้องใช้ของแต่งเยอะก็สามารถเป็นปืนช่วงต้นเกมที่ดีได้ ข้อดีหลักๆ ก็คงหนีไม่พ้นการที่ปืนแต่งน้อยไม่ต้องเสียเวลาหาของแต่งยุ่งยาก ยิงนิ่งและจำนวนกระสุนที่เยอะมาก แต่ข้อเสียก็คงระยะหวังผลที่มันไม่ไกล ต้องยิงในระยะ 50-70 เมตรกำลังดีเกินกว่านั้นก็น่าจะลำบากแล้ว  แต่ถ้าใครเป็นสายปืน SMG บอกเลยว่าถูกใจแน่นอน


มาถึงไฮไลท์หลักของการอัพเดทครั้งที่ 25 ของ PUBG กันเลยก็คือตัวเกมจะเพิ่ม CANTED SIGHTS หรือพูดง่ายๆ สามารถสลับสโคปได้นั่นเองแต่เดิมตัวเกม จะไม่สามารถสลับสโคปไปมาได้แต่ผู้เล่นจะต้องกดเปลี่ยนเองแต่ CANTED SIGHTS จะให้ผู้เล่นสามารถติดตั้งสโคปทีเดียวพร้อมกันได้ถึง 2 อัน ในตอนแรกคิดว่าเราเพียงมีสโคป Red Dot สักอันแล้วก็สโคปไกลอีกอันก็สามารถติดตั้งได้แล้วบอกเลยว่าผิด ตัวเกมจะมีไอเทมใหม่เลยในชื่อ "ศูนย์เล็งแบบเอียง" ซึ่งเป็นไอเทมแยกเป็นสโคปอีกหนึ่งประเภท ที่จะสามารถติดตั้งกับปืนในช่องสโคปที่ 2 ได้ วิธีสลับก็เพียงกดALT + คลิกขวา เพื่อสลับกันระหว่างแต่ละสโคปเท่านั้น
ปืนที่สามารถใช้ CANTED SIGHTS ได้ก็มี
AR – Beryl M762, AKM, AUG, M416, Mutant, QBZ, SCAR-L, G36C
DMR – SLR, Mini14, Mk14, QBU, SKS
SR – AWM, M24, Kar98k
SMG – UMP, Vector, Bizon
Shotgun – S12K
LMG – M249

แล้วก็มีการปรับเปลี่ยนสีเลือดกับสีที่เล็งไปเป็นสีส้ม สำหรับใครที่ปรับโหมดตาบอดสี จากเดิมที่เป็นสีม่วงในเวอร์ชั่นใหม่จะถูกเปลี่ยนให้เห็นชัดขึ้นนั่นเอง รวมถึงการอัพเดทแผนที่ Vikendi ด้วยจะมีการอัพเดท Snowbike มาแทนมอเตอร์ไซต์ที่ตัวรถสามารถเคลื่อนที่ในหิมะได้ดี และมีความเร็วกว่าตัว Snowbike ก่อนหน้านี้ รวมถึงการอัพเดทโหมดกลางวัน กลางคืน “Moonlight” ให้กับแผนที่ Vikendi จะช่วยเพิ่มความมันส์ในแดนหิมะยามราตรี อย่างที่บอกไปว่านี้ถือเป็นการอัพเดทครั้งใหญ่อีกหนึ่งครั้งของเกม PUBG

