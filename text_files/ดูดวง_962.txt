สำหรับชาวสนุก!ดูดวงที่กำลังรอฟังคำทำนายของ หมอช้าง อาจารย์ช้างทศพร ศรีตุลา ที่มาทำนายดวงประจำเดือนพฤศจิกายน ในรายการสมาคมเมียจ๋า เรามีมาฝากกันแล้วแบบเต็มๆ ที่นี่
ดูดวงเดือนพฤศจิกายน กับหมอช้าง
ราศีที่ดวงดีจะพ้นเคราะห์
ในเดือนพฤศจิกายนมีด้วยกัน 2 ราศี คือ "ราศีเมษ" และ "ราศีตุลย์" ซึ่งตลอดระยะเวลาที่ผ่าน ถ้าใครที่คอยติดตามดูคำทำนายของอาจารย์ช้างมาตลอดจะพบว่า ทั้ง 2 ราศีนี้จะมีแต่เรื่องหรือปัญหาเข้ามาตลอดเจอทั้งราหูเจอทั้งดาวเสาร์โคจรทับดวงชะตา
ดูดวงเดือนพฤศจิกายน กับหมอช้าง
มาในเดือนพฤศจิกายนนี้คนที่เกิดในราศีเมษและราศีตุลย์เตรียมดีใจได้เลย เพราะเป็นช่วงที่จะพ้นเคราะห์ภัยเสียที เหมือน "ยกภูเขาออกจากอก" เคราะห์ภัยปัญหาต่างๆ จะเบาลง
ดูดวงเดือนพฤศจิกายน กับหมอช้าง
ราศีที่มีเครียดเรื่องกังวลใจ อันเกิดจากงานหรือสิ่งรอบตัว
คือ "ราศีธนู" จะเป็นราศีที่มีเรื่องเครียด ส่งผลให้เกิดความเบื่อหรือเซ็ง มีความกดดันในเรื่องงานสูง บางคนถึงขั้นอยากลาออกอยากเปลี่ยนงานเลยก็มี ควรเตรียมตัวรับมือให้ดีในเดือนนี้
ดูดวงเดือนพฤศจิกายน กับหมอช้าง
ราศีที่เรื่องงานรุ่งพุ่งแรง
คือ "ราศีมังกร" ในช่วงนี้จะมีงานเข้ามาเยอะ มีโอกาสจะก้าวหน้า หรือได้เลื่อนตำแหน่ง หากทำธุรกิจก็จะรุ่งเรืองได้กำไรดีขึ้น
ดูดวงเดือนพฤศจิกายน กับหมอช้าง
ราศีที่ต้องระวังเรื่องเงิน
คือ "ราศีเมถุน" เป็นราศีที่ต้องระวังเรื่องของการจับจ่ายที่สุด เพราะจะมีรายจ่ายเยอะพอสมควร เรียกว่าเป็นช่วงที่ต้องหมุนเงินเยอะ และควรระวังเป็นพิเศษสำหรับคนที่ทำธุรกิจ อาจจะส่งผลให้หมุนเงินไม่ทัน ดังนั้นควรระวังให้ดีในเรื่องของจะการใช้จ่ายในช่วงนี้
ดูดวงเดือนพฤศจิกายน กับหมอช้าง
ราศีที่ต้องระวังเรื่องความรัก
คือ "ราศีธนู" เนื่องจากชาวราศีธนูเครียดและกดดันในเรื่องของงานแล้ว ยังส่งผลมาถึงเรื่องของความรักอีกด้วย สาเหตุอาจจะไม่ใช่การทะเลาะกัน แต่เป็นการในเรื่องของเวลาที่มีให้กันน้อยลง
การพบเจอกันน้อยลงก็อาจจะเป็นปัญหาในชีวิตรักได้ ควรใช้เครื่องมือสื่อสารในการติดต่อสานสัมพันธ์กับคนรักในระยะที่พอดี อย่าทำให้ความสัมพันธ์ห่างกันจนเกินไปเพราะนั้นอาจจะส่งผลให้ความรักของคุณจืดจางได้
ดูดวงเดือนพฤศจิกายน กับหมอช้าง
ราศีที่ต้องเตรียมรับมือดาวเสาร์ในช่วงปลายเดือนพฤศจิกายน
คือ "ราศีพฤษภ" และ"ราศีพิจิก" ทั้ง 2 ราศีนี้ ต้องเตรียมรับมือให้ดี ซึ่งอาจารย์ช้างจะมาบอกเทคนิคในการเตรียมตัวรับมือกับดาวเสาร์ในครั้งต่อไปรอติดตามกันนะคะ...
จบเรื่องของการทำนายดวงชะตาราศีไหนเด่น ราศีไหนมีปัญหาที่ต้องระวังกันไปแล้ว มาดูเรื่อง "ฤกษ์มงคลประจำเดือนพฤศจิกายน" กันบ้าง ซึ่งจริงๆ แล้วในเดือนนี้ค่อนข้างจะหาฤกษ์ยาก เพราะเป็นช่วงที่ดวงดาวเปลี่ยนแต่ก็ยังพอมีวันดีที่เป็นมงคลอยู่ด้วยกัน 3 วัน คือ
ฤกษ์มงคลประจำเดือนพฤศจิกายน
วันที่ 11 พฤศจิกายน 2557 เทวีฤกษ์ เป็นวันที่เหมาะกับการเปิดร้านกิจการที่เกี่ยวกับความสวยความงามต่างๆ
ฤกษ์มงคลประจำเดือนพฤศจิกายน
วันที่ 14 พฤศจิกายน 2557 สมโณฤกษ์ เป็นวันที่เหมาะกับการทำบุญโดยเฉพาะ ไม่ว่าจะเป็นทำบุญบ้าน ทำบุญออฟฟิต ทำบุญส่งท้ายปี
ฤกษ์มงคลประจำเดือนพฤศจิกายน
วันที่ 23 พฤศจิกายน 2557 ราชาฤกษ์ เป็นวันที่เหมาะกับการจัดเลี้ยงสังสรรค์ ต่างๆ วันนี้ก็จะเป็นจังหวะที่ดี
ชมคลิปแบบเต็มด้านล่าง
