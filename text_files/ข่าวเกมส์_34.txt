20 Top Games 2013
สวัสดีท่านผู้อ่านและเกมเมอร์ทุกๆท่าน ตอนนี้ก็ปลายเดือนตุลาคมแล้ว อีกไม่นานก็จะเข้าสู่ปลายปี 2013 กันแล้ว เรียกว่าเวลาผ่านไปไวราวกับโกหกเหมือนที่พูดกันบ่อยๆในละครหรือการ์ตูนกันเลย ในปี 2013 ปีนี้เรียกว่าเป็นที่มีเหตุการณ์สำคัญๆมากมายในวงการเกมส์เลยก็ว่าได้ครับ ไม่ว่าจะเป็นปีครบรอบของซีรี่ย์เกมส์ดังๆหลายเกมส์ เป็นปีที่เริ่มเปลี่ยนยุคเครื่องคอนโซลยุคใหม่ และที่สำคัญคือเป็นปีที่มีเกมส์สนุกออกมาให้เล่นกันเยอะมากเลย เรียกว่าเลือกเล่นกันไม่ถูกเลย ไม่ว่าจะเป็นเกมส์คอนโซล พีซี และเกมส์มือถือ มีเกมส์ดังๆออกมาเพียง แต่ในจำนวนเกมส์ทั้งหมดของปี 2013 นั้น ก็มีอยู่ 20 เกมส์ที่ได้รับการโหวตว่าเป็นสุดยอดเกมส์ของปี 2013 มีเกมส์อะไรจากเครื่องไหนบ่้าง มาดูกัน
1. Grand Theft Auto V (PS3, XB360)
20 Top Games 2013
ออกมาให้เล่นกันเพียงเดือนเดียว แต่ก็ได้รับคะแนนโหวตให้เป็นสุดยอดเกมส์แห่งปี 2013 ไปอย่างไม่มีข้อกังขา ด้วยผลงานคะแนนรีวิวเต็มจากหลายสำนักข่าวเกมส์ ยอดขายเกมส์อันดับหนึ่งของโลก ซึ่งได้บันทึกลงกินเนสเวิลด์เรคคอร์ดถึง 7 สถิติด้วยกัน แถม GTA V ภาคนี้ยังมีความสมจริง และมีอิสระในการเล่นสูงกว่าภาคเก่าเยอะ
2. The Last of Us (PS3)
20 Top Games 2013
สุดยอดเกมส์แห่งปี 2013 ของชาว PS3 เลยก็ว่าได้ The Last of Us เป็นเกมส์ใหม่ของทีมสร้างเดียวกับเกมส์ Uncharted จึงรับประกันความสวยงามของภาพได้ ส่วนความสนุก เกมส์นี้คนละเรื่องกับเกมส์แนวเอาตัวรอดจากซอมบี้อื่นๆเลยครับ เพราะตัวเอกเกมนี้ไม่ใช่ต้องสู้กับพวกคนติดเชื้อเท่านั้น แต่ยังต้องสู้กับโจรหรืออื่นๆ ที่เป็นมนุษย์ด้วยกัน ตามล่าตัวเอกเพื่อแย่งเสบียงอาหาร อีกทั้งยังต้องใช้สมองในการคิดเอาตัวรอดให้กับตัวละครที่มีความสามารถต่างกันทั้งสองคนด้วย
3. StarCraft II: Heart of the Swarm (PC)
20 Top Games 2013
แผ่นที่สองของ StarCraft II ที่มีโหมดเนื้อเรื่องของเผ่า Zerg ที่กล่าวถึง Sarah Kerrigan ผู้ถูกทอดทิ้งโดยพรรคพวกเก่าของเธอ เธอถูกพวก Zerg จับและกลายเป็นผู้บัญชาการของ Zerg ในที่สุด ด้วยความแค้นเธอจึงตัดสินใจที่สู้รบกับ Terran อย่างไม่ลดละ ถ้าพูดถึงเกมส์วางแผนเรียลไทม์ RTS ยุคนี้แล้วก็ไม่มีเกมไหนดีกว่านี้แน่นอน
4. BioShock Infinite (PC, PS3, XB360)
20 Top Games 2013
เกมส์ยิงที่มีเอกลักษณ์เฉพาะตัวจาก 2K Games มาพร้อมระบบการเล่นที่แตกต่างไปจากเกมส์ยิง FPS อื่นๆ อย่างการโจมตีพิเศษจากมุมสูงด้วยพลังเวทมนตร์เรียกว่า Vigor และอาวุธปืนก็มีให้ใช้หลากหลาย แอคชั่นของตัวละครก็มีมากมาย ในฉากของเกมส์ที่ไม่เหมือนกับเกมส์อื่น
5. Cube World (PC)
20 Top Games 2013
เกมอินดี้ ที่ได้แรงบันดาลใจมาจากเกมส์ Minecraft และ Zelda เป็นเกมส์แอคชั่นแบบ Open World ที่มีกราฟิกเป็น 3D Dot จุดๆแบบเกมส์ MineCraft แต่ระบบการผจญภัยภัยและการต่อสู้ได้มาจาก Zelda แถมมีคลาสอาชีพให้เลือกเล่น มีสคิลให้อัพ น้องๆเกมออนไลน์เลย แต่มันเป็นเกมส์พีซีเล่นคนเดียว
6. Despicable Me: Minion Rush (iOS, Android)
20 Top Games 2013
เจ้าตัวกินกล้วยจากภาพยนตร์ชื่อดังในปี 2013 กลายมาเป็นเกมส์วิ่งสู้ฟัดที่ไม่เหมือนใคร ผู้เล่นต้องบังคับทิศทางเจ้าตัวกินกล้วย  เก็บกล้วยระหว่างทางให้มากที่สุดเท่าที่จะทำได้  โดยไม่ให้ชนกับสิ่งกีดขวางหรือตกออกนอกเส้นทาง  เล่นไปเรื่อยๆก็จะเร็วขึ้นและยากขึ้นเรื่อยๆ  ในแต่ละฉากจะมีบอสให้เราสู้ด้วย วิธีสู้คือให้หลบการโจมตีของบอส  และหาจังหวะซัดหุ่นยนต์กลับไปหาบอส ลูกเล่นของเกมก็มีเยอะ  ทั้งการเปลี่ยนมุมมอง อุปกรณ์ช่วยเหลือต่างๆ  ใครชอบตัวการ์ตูนเรื่องนี้ก็แนะนำว่าไม่ควรพลาด
7. Saints Row IV (PC, PS3, XB360)
20 Top Games 2013
มองเผินเกมส์นี้อาจดูเหมือน GTA ซึ่งก็ยอมรับว่าจริงครับ ที่ทางอดีตค่าย THQ ทำเกมส์นี้เพื่อหวังแข่งกับ GTA แต่สุดท้ายก็สู้ไม่ได้ ก็เลยเปลี่ยนเนื้อเรื่องของเกมส์ จากเกมส์โจรเถื่อน ตีกันสู้กัน กลายมาเป็นเกมส์แก๊งมาเฟียแบบ Sci-Fi ที่มีมนุษย์ต่างดาวเข้ามาเกี่ยวข้องแทน เรื่องราวมันก็เลยพิลึกพิลั่นไม่เหมือนใครดีครับ กับภารกิจของเกมส์ที่ให้เราเล่นเป็นแก๊งโจร สู้กับแก๊งมนุษย์ต่างดาว เพื่อแก้แค้นให้ชาวโลก
8. Metro: Last Light (PC, PS3, XB360)
20 Top Games 2013
เกมส์ยิงจากค่ายเดียวกับผู้สร้าง Dead Island ที่ย้ายจาก THQ ที่ล้มละลายไป มาเข้ากับ Deep Silver เจ้าของเกาะซอมบี้แทน Metro: Last Light เป็นเนื้อเรื่องเสริมจากภาคหลัก กล่าวถึงเรื่องราวของโลกหลังล่มสลายจากสงครามนิวเคลียร์ ผู้เล่นจะรับบทเป็น Artyom พระเอกเจ้าเก่า ที่ยังคงต้องตามหาเบาะแสในทางใต้ดิน Metro ของรัสเซียกันต่อ
9. God of War: Ascension (PS3)
20 Top Games 2013
ภาคล่าสุดของโล้นซ่าท้าทวยเทพสำหรับชาว PS3 แต่ว่าภาคนี้ไม่ใช่เนื้อเรื่องใหม่ แต่จะย้อนอดีตไปยังช่วงที่ Kratos พยายามขัดขืนต่อคำสัญญาที่ให้ไว้ว่าจะรับใช้เทพ Ares (สาเหตุแฟนๆเกมส์นี้คงทราบดี) ก็เลยถูกจับขัง แต่สุดท้ายพี่โล้นก็ต่อสู้และหลบหนีออกมาจนได้ ภาคนี้นอกจากโหมดเล่นคนเดียวสุดมันส์แล้ว ก็ยังมีโหมดออนไลน์สู้กับคนอื่นๆให้เล่นด้วย
10. Crysis 3 (PC, PS3, XB360)
20 Top Games 2013
ในปี 2047 ทาง Prophet ได้กลับมายังเมืองนิวยอร์คอีกครั้ง เพื่อตามล่ากวาดล้างพวก Cell ให้สิ้นซาก พร้อมกับสืบหาว่าใครเป็นคนฆ่าลูกน้องในหน่วยของเขา และจะล้างแค้นไปพร้อมกัน โดยมีอาวุธใหม่คือธนูพิฆาตที่มีพลังในการทำลายล้างเชื้อของพวก Cept ที่อยู่ในเทคโนโลยีของพวก Cell ตอนนี้ รวมถึงมีธนูแบบหัวระเบิดด้วย กับพลังใหม่ของชุด Nanosuit ที่เพิ่มขึ้น
11. Dead Space 3 (PC, PS3, XB360)
20 Top Games 2013
ภาคล่าสุดกับภารกิจตามหา Red และ Black Marker ต้นตอแห่งฝันร้ายของ Isaac แม้ว่าภาคนี้จะหลอนน้อยลงเพราะดันมีโหมด Co-op ที่เพิ่มตัวละครมาช่วยสู้อีกคน แต่โดยรวมแล้ว Dead Space 3 ก็ยังครองใจคอเกมส์สยองขวัญปี 2013 อยู่
12. Sly Cooper: Thieves in Time (PS3, PSVITA)
20 Top Games 2013
ภาคที่สี่ของซีรี่ย์โจรแรคคูนจากโซนี่ เป็นเกมส์แนวแอคชั่น Platformer เน้นการกระโดดและแก้ไขปริศนาหาทางไปต่อ โดยผสมผสานเกมส์แนว Stealth ที่ผู้เล่นต้องหลบซ่อนตัวไม่ให้ศัตรูเห็นด้วย
13. DmC: Devil May Cry (PC, PS3, XB360)
20 Top Games 2013
โคตรเกมส์แอคชั่นจาก Capcom ที่โดนต่อต้านอย่างมาก ข้อหาเปลี่ยนดีไซน์พระเอกมาดเท่ Dante จากหนุ่มผมขาวสุดหล่อ กลายเป็นไอ้จิ๊กโก๋ผมสั้นท่าทางขี้ยา แถมยังใช้ทีมงาน Ninja Theory ที่ไม่เคยมีผลงานอะไรดีๆกับเขาเลย แต่สุดท้ายทุกคนก็ต้องคิดใหม่ เพราะ Ninja Theory ทำ DmC: Devil May Cry ออกมาได้สนุกผิดคาด ลีลาการต่อสู้คอมโบของ Dante ดุดันเร้าใจ เน้นคอมโบกลางอากาศ ที่แฟนๆบ่นก็คือภาคนี้ง่ายกว่าภาคเก่าไปหน่อย
14. Hi Guess the Brand (iOS, Android)
20 Top Games 2013
แอพเกมส์ทายแบรนด์ ยี่ห้อสินค้าดังๆจากทั่วโลก เหมาะมากสำหรับนักช็อปปิ้งที่รู้จักสินค้าหลากหลาย เอาไว้เล่นฆ่าเวลา มีทั้งใน iOS และ Android
15. Metal Gear Rising: Revengeance (PS3, XB360)
20 Top Games 2013
อีกเกมส์แอคชั่นสุดมันส์ประจำปี 2013 กับจุดเด่นของเกมส์คือการใช้ดาบฟาดฟันได้อย่างเร้าใจ
16. Gears of War: Judgment (XB360)
20 Top Games 2013
เกมส์ยิงแนว Third Person ที่สนุกมันส์ ฮาร์ดคอร์ของชาว XB360 ภาคนี้ก็ยังเน้นความโหดมันส์เลือดสาดกันเช่นเคย เหมาะกับคนชอบเกมส์ยิงฮาร์ดคอร์ แต่ก็มีจุดที่แฟนๆเคืองตรงที่เนื้อเรื่อง แถมพระเอกก็ไม่ใช่มาร์คัสเจ้าเก่าด้วย
17. Temple Run 2 (iOS, Android)
20 Top Games 2013
เกมส์วิ่งสู้ฟัดยอดนิยมภาคใหม่ ที่ยังคงวิ่งหนีเจ้ากอริลล่าปีศาจเหมือนเดิม มาพร้อมฉากเกมส์ที่สวยขึ้น มี power up ใหม่ และมีความลับมากมายให้ปลดล็อค
18. DOTA 2 (PC)
20 Top Games 2013
โคตรเกมส์แนว MOBA ที่ได้รับการยกย่องว่าเป็นเกมส์ MOBA ที่มีกราฟฟิกอลังการที่สุดในปี 2013 จากความร่วมมือกันของ Riot และ Valve แม้ฝรั่งจะชื่นชอบ แต่สุดท้ายเกมเมอร์ไทยก็ยังนิยมเล่น HoN เหมือนเดิม เหอๆ
19. Simcity (PC)
20 Top Games 2013
เกมส์สร้างเมืองภาคใหม่ที่หายไปนานจาก Maxis มาพร้อมดราม่าเพียบ เพราะ Server โคตรเน่าในช่วงแรก แถมบังคับออนไลน์เล่นตลอดเวลา แบบนี้ใครจะเล่นได้ สุดท้ายหลังโดนด่าก็มีการปรับปรุง Server ให้เล่นได้ลื่นขึ้นแล้ว ส่วนระบบเกมส์นับว่าทำได้สนุกในบรรดาเกมส์ Simcity เพราะระบบซับซ้อน
20. Icomania (iOS, Android)
20 Top Games 2013
ก็คล้ายๆกับ Hi Guess the Brand แหละครับ แต่อันนี้จะให้ดูเป็นไอคอนแทน โดยให้ดูไอคอนปริศนาและคำใบ้แล้วทายให้ถูกว่าเป็นไอคอนของสินค้าหรือของอะไร
 