(ภาพประกอบไม่เกี่ยวกับเนื้อหาข่าว)
เมื่อวานนี้ (21 ต.ค.) ผู้สื่อข่าว ข่าวสด รายงานว่า พ.ต.ท.นพพร เจริญนาค สว.สส.สภ.สามพราน จ.นครปฐม ร.ต.อ.จิรศักดิ์ ปานทราย รอง สว.สส. พร้อมชุดสืบสวน นำหมายศาล จ.นครปฐม เข้าจับกุมตัว 4 ผู้ต้องหา ร่วมกันข่มขืนกระทำชำเรา รุมโทรมเด็กหญิง อายุ 13 ปี ประกอบด้วย นายกษิเดช ใจกล้า หรือ ไอซ์ อายุ 23 ปี อยู่หมู่ 1 ต.ท่าตลาด อ.สามพราน จ.นครปฐม นายนิตินันท์ พิทยาวัฒน์ หรือ หยอย อายุ 36 ปี อยู่หมู่ 2 ต.ท่าตลาด อ.สามพราน จ.นครปฐม นายวีรพล เอกเจริญโอสถ หรือ เจี๊ยบ อายุ 36 ปี อยู่หมู่ 9 ต.ท่าตลาด อ.สามพราน จ.นครปฐม นายกรวิทย์ อุดากร หรือ ตู่ อายุ 38 ปี อยู่หมู่ 1 ต.ดอนกระเบื้อง อ.บ้านโป่ง จ.ราชบุรี จับกุมตัวผู้ต้องหาทั้งหมดได้ที่เพิงเปิดร้านอาหารตามสั่ง ริมถนนพุทธมณฑลสาย 7 หมู่ 2 ต.ท่าตลาด อ.สามพราน จ.นครปฐม ขณะล้อมวงดื่มสุรากันอยู่  สืบเนื่องจากศูนย์ประชาบดีนครปฐม ได้พา นางพร (นามสมมติ) แม่ของ ด.ญ.แดง (นามสมมติ) อายุ 13 ปี ผู้เสียหาย พักอาศัยอยู่บ้านเอื้ออาทรสาย 7 เข้าแจ้งความกับ ร.ต.ท.ญาณภัทร บัวจำรัส ร้อยเวร สภ.สามพราน จ.นครปฐม ให้ดำเนินคดีผู้ต้องหาทั้ง 4 คน ว่า เมื่อเวลา 23.00 น. วันที่ 13 ต.ค. ถึง 01.00 น. วันที่ 14 ต.ค. ผู้ต้องหาทั้ง 4 คน ได้พา ด.ญ.แดง เข้าไปกระทำชำเราในโรงแรมบอส หมู่ 7 ต.คลองใหม่ อ.สามพราน จ.นครปฐม เบื้องต้นผู้ต้องหาทั้งหมดให้การรับสารภาพว่าในวันที่เกิดเหตุ พวกตนทั้ง 4 คน ชวนกันนั่งดื่มสุราโดยมีนายกษิเดช รู้จักกับด.ญ.แดง ได้ล่อลวงพาเข้ามาในโรงแรมเพื่อกระทำชำเรา โดยนัดให้ผู้ต้องหาอีก 3 คน ตามไปสมทบ และร่วมกันข่มขืนผู้เสียหายจริง จากนั้น ตร.นำตัวผู้ต้องหา ทั้ง 4 ราย ส่งร้อยเวรดำเนินคดี ในข้อหาร่วมกันกระทำอานาจารเด็กหญิงอายุต่ำกว่า 15 ปี และข้อหาพรากผู้เยาว์
ขอบคุณข่าวจาก ข่าวสด