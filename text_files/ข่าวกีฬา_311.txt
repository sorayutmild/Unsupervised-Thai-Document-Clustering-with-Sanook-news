ขอบคุณคลิปจาก : thairath
มาให้เห็นกันอีกแล้วกับจังหวะต่อบอลก่อนเข้าไปซัดประตูเวียดนามของเหล่าขุนพล "ช้างศึก" ในศึกฟุตบอลโลก 2018 รอบคัดเลือก โซนเอเชีย กลุ่มเอฟ (นัดที่4) ที่ผ่านมาโดยช็อตสุดเจ๋งดังกล่าวเกิดขึ้นนาทีที่ 70 ของเกมซึ่งจังหวะนั้นเองเป็นทางฝ่ายไทยที่ได้ครอบครองบอล ก่อนส่งต่อรับบอลกันไปมา 10 กว่าครั้ง สุดท้ายเป็น ธีราทร บุญมาทัน ที่ดึงจังหวะกดซ้ายเน้นๆ บอลพุ่งเสียบมุมเข้าไปอย่างสวยงาม ช่วยให้ไทยถลุงเวียดนาม 3-0 ซึ่งประตูนี้เองได้ถูกโลกของโซเชียลต่างพากันชื่นชมและแชร์ต่อกันอย่างมากมาย แถมยกให้เป็นจังหวะต่อบอลที่เรียกว่า "ติกิ ตาก้า" อีกด้วยหลังเคยทำได้เมื่อปีที่แล้ว ในศึกฟุตบอล เอเอฟเอฟ ซูซูกิคัพ รอบชิงชนะเลิศนัดแรก ที่ไทยชนะมาเลเซีย 2-0 ช่วงท้ายเกม ซึ่งในครั้งนั้นแข้งช้างศึกต่อบอลไปมาถึง 27 ครั้ง ชนิดคู่แข่งไม่สามารถแย่งได้ ก่อนจะไปจบที่ ชาริล ชัปปุยส์ ซัดหลุดเสาออกไป
ขอบคุณคลิปจาก : ช่อง 7 สี