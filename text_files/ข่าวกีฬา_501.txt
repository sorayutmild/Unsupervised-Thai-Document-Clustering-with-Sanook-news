ประเดิมสนามเกมแรกไปเรียบร้อย พร้อมกับเก็บได้ 1 แต้ม สำหรับทีมชาติไทยชุด U23 การออกสตาร์ทในทัวร์นาเม้นต์ใหญ่ระดับเอเชีย ด้วยการมีคะแนน ถือว่าเป็นเรื่องดี เพราะอย่างน้อยเราจะได้ลุ้นไปจนถึงนัดสุดท้ายอย่างแน่นอน วันนี้ "บ.ส้มซิ่ง" มีคะแนนความสามารถของนักเตะไทย ทั้งตัวจริงตัวสำรอง มาให้ชมกันเหมือนเช่นเคย- คะแนนคะแนนความสามารถนักเตะทีมชาติไทย สมพร ยศ  : เป็นวันที่ยอดเยี่ยมเอามากๆ สำหรับนายทวารทีมชาติไทยรายนี้ การเซฟจุดโทษ และเซฟจังหวะสำคัญช่วยทีม คือสิ่งที่เราเห็นคุณภาพในตัวของ "สมพร" และตลอด 90 นาทีเต็มๆ ต้องบอกว่าเขาโดดเด่น จนคว้า "แมน ออฟ เดอะแมตช์" ในเกมประเดิมสนามอย่างไม่ต้องสงสัยเลย- คะแนน 9/10พีระพัฒน์ โน๊ตชัยยา : "เจ้าบาส" โชว์ผลงานในเกมการแข่งขันในรุ่นนี้ได้ดีเสมอมา เกมนี้เขาช่วยทั้งเกมรุก และรับได้อย่างดี และที่สำคัญการได้เล่นกับยอดทีมระดับแนวหน้าของเอเชียอย่างซาอุฯ ทำให้เจ้าบาสดูฮึกเฮิมและมีความมุ่งมั่นมากจริงๆ - คะแนน 7/10ธนบูรณ์ เกษารัตน์ : ถูกถอยมาเล่นในตำแหน่งปราการหลัง "เดอะตั้ม" ยังทำผลงานได้ดี การอ่านเกม การตัดเกม ที่เป็นเครื่องหมายการค้าของเขา ถือว่าเขาช่วยงานในเกมรับได้ในระดับที่อยู่ในมาตรฐานของตัวเอง - คะแนน 7/10อดิศร พรหมรักษ์ : "เจ้าเก่ง" เข้าบอลช้าไปหนึ่งจังหวะ จนทำให้ทีมเสียจุดโทษก็จริง แต่หลังจากนั้นผลงานในสนามของเขา ก็ดีขึ้น แต่ทว่า จังหวะเสียประตู 0-1 ที่ปล่อยให้คู่แข่งโหม่งโล่งๆในระยะแบบนี้ นั่นคือสิ่งที่เขาต้องเรียนรู้และพยายามอย่าให้เกิดข้อผิดพลาดเช่นนี้อีก  - คะแนน 6/10ทริสตอง สมชาย โด : เป็นวันที่ "โด" ดูไม่เหมือนคนเดิม จังหวะยังขาดๆเกินตลอดทั้งเกม ที่สำคัญ การถอยลงมาช้าเกินไป มีผลทำให้ทีมเสียประตูแรก แต่ยังไงแล้ว ลูกดุดันถึงลูกถึงคนทุกลูก ยังถือว่า "โด" ทำได้อยู่ในระดับน่าพอใจ - คะแนน 6/10ชญาวัตร ศรีนาวงศ์ : ชญาวัตร กับบทบาทมิดฟิล์ดตัวตัดเกม ยังทำได้ไม่ดีพอ ส่วนหนึ่งน่าจะเป็นเพราะนี่คือแมตช์แรก อย่างเป็นทางการที่เขาได้รับโอกาสในนามทีมชาติชุดนี้ หวังว่านัดต่อไปเขาจะเค้นฟอร์มที่ดีออกมา เพื่อรับมือกับเกมสำคัญกับญี่ปุ่น ในวันเสาร์ที่จะถึงนี้ - คะแนน 6 /10ชนาธิป สรงกระสินธ์ : เป็นวันที่ "เจ้าเจ" ดูเงียบไปหน่อย นักเตะเจ้าของฉายา "เมสซี่แห่งเมืองสยาม" ยังระเบิดฟอร์มที่ดีที่สุดออกมาไม่ได้ เกมเมื่อคืนที่ผ่านมายังดูติดๆขัดๆ แต่เอาน่า นี่คือเกมประเดิมสนาม การพาลูกทีมเก็บ 1 แต้มได้ น่าจะทำให้เขาเพิ่มความมั่นใจขึ้นได้มาก ก่อนเจอกับญี่ปุ่น คะแนน  7/10ฐิติพันธ์ พ่วงจันทร์ : "เจ้านิว" เริ่มต้นด้วยการเป็น 3 ประสานในแดนกลาง ผลงานโดยรวม ของมิดฟิล์ดจาก เอสซีจี เมืองทองฯ ก็ไม่ได้ขี้เหร่อะไร แต่โอกาสส่องไกล 2-3 ครั้งในเกมนี้ เขาน่าจะทำได้ดีกว่านี้ - คะแนน 6/10ภิญโญ  อินพินิจ : นี่คือนักเตะที่มีโอกาสยิงประตูซาอุดิอาระเบียมากที่สุด โอกาสครั้งแล้วครั้งเล่ายังเปลี่ยนเป็นสกอร์ไม่ได้ แต่ว่าด้วยความพยายามของเขา บวกกับความผิดพลาดของกองหลังเมืองเศรษฐีน้ำมัน ทำให้ "เจ้าจุ๊บ" มีชื่อบนสกอร์บอร์ด ที่มาพร้อมกับเสียงเฮลั่นสนาม ของกองเชียร์ชาวไทยที่กรุงโดฮา และ เมืองไทย- คะแนน 7/10ปกรณ์ เปรมภักดิ์ : "เจ้าบาส" เดินเกมรุกในฝั่งขวาใช้ได้ทีเดียว ลูกเปิดของเขายังเป็นทีเด็ดได้เสมอ น่าเสียดายที่โอกาสยิงเน้นๆในช่วงท้ายครึ่งแรก หลุดกรอบประตูไปอย่างไม่น่าเชื่อ  - คะแนน  6/10เจนรบ สำเภาดี  : โชว์ผลงานได้เอกอุจริงๆ สำหรับนักเตะในวัย 20 ปี ตลอดเวลาที่เขาอยู่ในสนาม "เจนรบ" แสดงศักยภาพของเขาออกมาให้ทุกคนได้เห็น ที่สำคัญการเป็นผู้เล่นตัวใหญ่ แต่มีเทคนิที่ดีเยี่ยม คือคำตอบที่ใช่ที่สุดกับการเป็นตัวเลือกแรกในตำแหน่งกองหน้าตัวเป้าในทีมชุดนี้- คะแนน  9/10ตัวสำรอง ธนาสิทธิ์ ศิริผลา  :  "เจ้าเต๋า" เล็กพริกขี้หนู ได้โอกาสลงมาแทนที่ของ "เจนรบ" ที่มีอาการบาดเจ็บ และเขาก็ไม่ทำให้ผิดหวัง เมื่อจัดการปั่นป่วนแนวรับของซาอุฯได้หลายต่อหลายครั้ง และเกือบได้ยิงจากจังหวะหลุดเข้าไปในเขตโทษซะด้วย - คะแนน 7/10วรชิต กนิตศรีบำเพ็ญ :  มิดฟิล์ดวัย 18 ปี จากชลบุรี เอฟซี ถูกส่งลงสนามไปทำหน้าที่ ที่ได้รับมอบหมาย ลูกจ่ายของเขา ที่กองหลังซาอุฯ กั๊กกันเอง คือที่มาของประตูตีเสมอ 1-1 และเราควรมีนักเตะแบบนี้อยู่ในทีม - คะแนน 6/10สหรัฐ กันยะโรจน์ : เวลาน้อยนิดไปหน่อยสำหรับกองหลางร่างบางจาก เชียงราย เอฟซี แต่เราน่าจะให้อะไรดีๆจากนักเตะรายนี้ต่อไปอย่างแน่นอน - คะแนน 6/10
