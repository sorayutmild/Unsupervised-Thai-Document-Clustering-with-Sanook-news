(3 ม.ค.) นายสุเทพ เทือกสุบรรณ เลขาธิการ กปปส. ขึ้นปราศรัยต่อกลุ่มผู้ชุมนุมบนเวทีอนุสาวรีย์ประชาธิปไตย ว่า วันที่ 5 ถึง 8 มกราคม นี้ จะเริ่มเดินขบวนทั่วกรุงเทพมหานครครั้งใหญ่ขับไล่รัฐบาลยิ่งลักษณ์ ชินวัตร และในวันที่ 13 มกราคมนี้ จะเริ่มปฏิบัติการยึดเมือง โดยจะเริ่มปฏิบัติการตั้งแต่เวลา 09.00 น. เป็นต้นไป
"จะตั้งเวทีเยอะขึ้นเป็น 20 แห่ง ยึดทั้งวันทั้งคืน อย่างสนุกสนานอยู่บนถนน และหากใครต้องการมาเข้าร่วม อยากตั้งเวทีที่แยกใดก็สามารถติดต่อมาได้ เป็นการแบ่งงานกันทำ" นายสุเทพ กล่าว
โดยแยกที่ กปปส.จะปิด จำนวน 20 จุด มีดังนี้ 1.แยกอุรุพงษ์ 2.แยกเจริญผล 3.หัวลำโพง 4.ถนนบางรัก 5.ถนนสีลม 6.สามย่าน 7.แยกพญาไท 8.ราชเทวี 9.อนุสาวรีย์ชัยฯ 10.สยามสแควร์ 11.ห้าแยกลาดพร้าว 12.ดินแดง 13.ประตูน้ำ 14.แยกราชประสงค์ 15.สวนลุมพินี 16.คลองเตย 17.สี่แยกอโศก 18.ราชดำเนิน 19.แยกเพชรบุรี 20.เยาวราช