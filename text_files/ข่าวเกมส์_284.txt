Minecraft เดิมทีนั้นเป็นเกมที่ไม่ได้กินสเป็คอะไรมากมาย แต่ก็เข้าใจได้ว่าคนเล่นก็อยากเห็นภาพในเกม Minecraft ให้ออกมาสวยขึ้น จึงได้มี Mod ต่าง ๆ ออกมามากมาย และล่าสุดก็ได้มี Mod หญ้าที่ทำให้ออกมาสวยงาม แต่อาจทำให้คอมของคุณละลายไปแทนก็ได้

แน่นอนว่าคอมอาจจะไม่ละลายจริง ๆ แต่อาจจะร้อนอย่างมากเลยทีเดียว โดย Mod Resource Pack ตัวใหม่ที่ได้มีการปรับหญ้าให้เกมให้ออกมาสมจริงมาก ซึ่งด้วยรายละเอียดที่เก็บแบบทุกเม็ด บอกได้เลยว่าคอมจะต้องกินสเป็คอย่างมากในการเรนเดอร์ผล ซึ่งหากระบายความร้อนไม่ทัน เครื่องดับแน่นอน

กระทู้บน Reddit ที่เจ้าตัวมาโพสนั้นได้รับความสนใจอย่างมาก มีคนคอมเม้นต์กว่า 500 คอมเม้นต์และได้รับการโหวตถึง 97% 24,000 upvotes กันเลยทีเดียว แน่นอนว่า MOD ตัวนี้ได้ปล่อยให้โหลดกันแล้ว โดยสามารถไปโหลดกันได้ ที่นี่

Minecraft นั้นยังคงเป็นเกมที่ได้รับความนิยมอย่างมากในปัจจุบัน ซึ่งมียอดคนเล่นหลายล้านคนกำลังเล่นเกมนี้ทั่วโลก และล่าสุดนั้นทาง Mojang ก็ได้มีการประกาศว่าจะมีเกม Minecraft สองโปรเจคที่จะตามมาให้เล่นกันอีกด้วย
Minecraft วางจำหน่ายแล้ววันนี้บน PC, macOS, Linux, มือถือ, Xbox One, PlayStation 4, PlayStation Vita, Wii U, Apple TV, tvOS, Nintendo Switch, New Nintendo 3DS และ Samsung Gear VR