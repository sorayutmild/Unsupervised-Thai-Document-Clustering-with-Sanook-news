หลายคนอาจจะคิดว่าการคำนวณเงินเพื่อเสียภาษี ภงด.91 เป็นเรื่องที่เข้าใจยาก ลองมาดูตามขั้นตอนแล้วคุณจะรู้ว่าการคำนวณภาษีไม่ใช่เรื่องยากอย่างที่คิด แล้วอย่าลืมว่าคำนวณภาษีเสร็จแล้ว ก็ต้องยื่นแบบชำระภาษีภายในเดือนมกราคม - มีนาคมด้วย ถ้าเป็นไปได้ การยื่นแบบเสียภาษีให้ยื่นตั้งแต่เนิ่นๆ เพราะปลายเดือนมีนาคมจะมีคนยื่นแบบฯจำนวนมาก หากคุณได้รับเงินภาษีคืน อาจจะทำให้ได้รับเงินล่าช้าขึ้นได้
ขั้นที่ 1นำรายได้ที่ได้รับตลอดทั้งปีมาหักค่าใช้จ่าย แยกตามประเภทของรายได้ และหักค่าลดหย่อนตามรายการต่างๆ และตามรายการที่ได้ใช้จ่ายไปจริง ยอดเงินที่ได้จะเป็นเงินได้สุทธิซึ่งจะใช้ในการคำนวณการเสียภาษีแบบขั้นบันได ถ้าเงินได้สุทธิไม่เกิน 150,000 บาทแรก จะได้รับการยกเว้นภาษี
 
ขั้นที่ 2 คำนวณภาษี ตามอัตราภาษีเงินได้บุคคลธรรมดา ตามตัวอย่างดังต่อไปนี้
ตัวอย่างการคำนวณภาษีโดยทั่ว ๆ ไปนาย สนุก เป็นหนุ่มโสด ทำงานประจำ มีรายได้ปีละ 300,000 บาท จ่ายเงินเข้ากองทุนสำรองเลี้ยงชีพปีละ 100,000 บาท ทำประกันชีวิตไว้โดยจ่ายเบี้ยประกันปีละ 12,000 บาท บริจาคเงิน 3,000 บาท
สามารถคำนวณการเสียภาษีได้ดังนี้รายได้ตลอดทั้งปี 300,000 บาทหักค่าใช้จ่าย (40% ของเงินได้ แต่ไม่เกิน 60,000) 60,000 บาท ค่าลดหย่อนส่วนตัว 30,000 บาทค่าเบี้ยประกันชีวิต 12,000  บาท เงินสะสมเข้ากองทุนสำรองเลี้ยงชีพ 18,000  บาท เหลือ 180,000  บาท 
หักเงินบริจาคตามที่จ่ายจริง 3,000  บาท เงินได้สุทธิก่อนเสียภาษี 177,000 บาท  บาท 
ต้องเสียภาษีดังนี้เงินได้ 150,000 บาทแรก ยกเว้นภาษี และที่เหลือ 27,000 บาท (ที่เกินจาก 150,000 บาท) อยู่ในช่วงอัตรา ภาษี 5% (ระหว่าง 150,001 บาท- 300,000 บาท) เท่ากับว่าต้องเสียภาษี 1,350 บาท
วิธีการคำนวณภาษีภงด.91 ไม่ใช่เรื่องยากอย่างที่คิด หากคุณคำนวณเป็นและหักค่าลดหย่อนต่างๆ ก็จะช่วยให้คุณประหยัดได้มากยิ่งขึ้น
 