5 สิ่งที่ต้องระวัง ไม่ให้สายชาร์จ iPhone ขาด พัง เร็วเกินไป
เชื่อว่าเรื่องอาการสายชาร์จของอุปกรณ์ไอโฟน ไอแพด ขาด แตกหรือชำรุด น่าจะเป็นสิ่งที่หลายคนน่าจะได้พบเจอกันบ้าง โดยส่วนใหญ่ที่พบก็คือ อาการแตกที่บริเวณข้อต่อระหว่างสายกับหัวชาร์จ ถึงแม้ว่าจะยังพอใช้งานได้อีกสักระยะหนึ่ง แต่เมื่อเสียหายหนักเข้า ก็ไม่อาจนำมาชาร์จต่อได้หรือมีความเสี่ยงที่ทำให้เกิดความเสียหายต่อตัวเครื่องได้ไม่น้อยแต่ประเด็นก็คือ การป้องกันหรือการใช้อย่างระมัดระวัง ถือเป็นสิ่งจำเป็นในการที่จะทำให้สายชาร์จไอโฟนนั้น ยืดอายุการใช้งานได้มากขึ้น เพราะสนนราคาของสายที่ขายกันในร้าน ทั้งของแท้ iPhone เองหรือจะเป็นของ 3rd Party ที่คุณภาพใกล้เคียงกัน ราคาก็หลักร้อยไปแตะเกือบพันบาทเลยทีเดียว แต่ถ้าไม่อยากเสียเงิน ก็คงต้องหาทางดูแลและป้องกันในการใช้งาน แต่จะทำอย่างไรได้บ้าง
1 เริ่มจากการใช้งาน ระหว่างการชาร์จ ควรปล่อยให้สายได้มีการเชื่อมต่อปกติหรือทางที่ดีวางเอาไว้เฉยๆ งดการใช้งานสักพักหนึ่งเพราะระหว่างที่ชาร์จไปด้วย เล่นไปด้วย การโยกสายไปมาหรือการดึงรั้งบางครั้ง ก็อาจจะทำให้ข้อต่อของสาย มีโอกาสเสียหายได้เช่นกัน เมื่อใช้ไปนาน
2 การใช้มือดึงสายโดยตรง โดยที่ไม่ไปดึงตรงหัวชาร์จ ก็มีส่วนทำให้เกิดความเสียหายได้ เพราะตัวสายไฟหรือสายสัญญาณของอุปกรณ์ใดๆ ก็ตาม ไม่ได้ออกแบบให้มีแรงกระทำที่สาย การดึงหัวชาร์จจากปลั๊กเป็นการกระทำที่ถูกต้องมากกว่า
3 จัดเก็บสายให้เหมาะสม ข้อนี้ค่อนข้างสำคัญ โดยเฉพาะการจัดเก็บไม่เป็นระเบียบในกระเป๋าหรือบางครั้งสายไปพันกับของบางสิ่งในกระเป๋า แต่เราใช้วิธีดึงสายออกมา สิ่งที่ก็อาจทำให้สายเกิดความเสียหายได้เช่นกัน4 การดูแลและจัดเก็บในที่ที่เหมาะสม ก็ช่วยยืดอายุของสายชาร์จให้อยู่ได้นานยิ่งขึ้น หลีกเลี่ยงความร้อน สายเคมีบางอย่าง โดยเฉพาะอย่างยิ่ง บางคนทิ้งสายไว้กับพอร์ตชาร์จหรือ USB ในรถยนต์ อุณหภูมิที่เกิดขึ้นกลางแดด ภายในรถยนต์ส่งผลร้ายต่อสายชาร์จได้อย่างมากทีเดียว5 ใช้สายชาร์จให้ถูกกับงานและเหมาะสมเป็นสิ่งสำคัญ บางคนเอาสายที่ชาร์จไว้รั้งกับมือถือ โดยทิ้งน้ำหนักของอุปกรณ์หรือห้อยเอาไว้ จนทำให้สายต้องมารับน้ำหนักมากเกินไปหรือบางทีมีของหนักๆ ทับไว้ระหว่างที่ใช้งาน ก็ทำให้เกิดความเสียหายได้เช่นกัน สิ่งนี้ก็ต้องระวัง หากต้องการใช้สายชาร์จไปนานๆสิ่งเหล่านี้เป็นเรื่องง่ายๆ ที่ผู้ใช้พึงต้องระวังในการใช้งานสายชาร์จไอโฟน เพราะบางครั้งเราใช้งานกันไปด้วยความเคยชิน สังเกตได้ว่ากระแสในเรื่องของสายชาร์จที่เสียหายนั้นเกิดได้กับบางคน บางคนก็เปลี่ยนบ่อย แต่บางคนกลับใช้งานได้ยาวนานเป็นปี แสดงว่าอาจจะมีการใช้งานและจัดเก็บที่ต่างกัน ดังนั้นหากไม่อยากเสียเงินซื้อสายชาร์จกันบ่อยๆ ก็อาจจะต้องระวังในการใช้งานกันสักนิดครับ


ขอบคุณเนื้อหา และภาพประกอบ
