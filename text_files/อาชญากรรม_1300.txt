(24 พ.ย.) มีรายงานว่า ชาวสังคมออนไลน์ช่วยแชร์เรื่องราวจาก ผู้ใช้เฟซบุ๊กรายหนึ่งชื่อ Somsanouk Keomany ซึ่งได้โพสต์ข้อความพร้อมรูปภาพซึ่งมีใจความว่า เด็กวัยรุ่นชายอายุ 17 ปี ถูกแทงเสียชีวิต หลังคบกับผู้หญิงคนหนึ่งที่มารู้ภายหลังว่ามีชายวัยกลางคนอุปการะอยู่ ทำให้ชายคนดังกล่าวเกิดความหึงหวง ลวงเด็กชายไปฆ่า ก่อนนำศพไปทิ้งไว้ใกล้ ๆ เขื่อน ต่อมาพ่อแม่ของเด็กได้เข้าแจ้งความแล้ว แต่เรื่องยังไม่คืบ ทั้งที่มีพยานและกล้องวงจรปิดจับภาพผู้ต้องหาได้ โดยมีข้อความดังนี้...
"เด็กน้อยชื่อน้อง มด อยู่จังหวัดอุตรดิตถ์ อายุแค่ 17 ปี ต้องมาตายเพราะเรื่องผู้หญิงที่มาคบกันแล้วบอกว่าไม่มีใครที่แท้แล้วเป็นเด็กเสี่ย เรื่องนี้เป็นเพราะความหึงหวง ก่อนตายญาติบอกว่ามีรถมารับถึงบ้านรับไปฆ่า คงจะโดนขู่ให้ออกไปด้วย สภาพศพน้องโดนแทงที่รักแร้ แล้วยิงเข้าที่หัวใจ แล้วเอาศพไปทิ้งบนเขื่อน
พ่อแม่ของเด็กคนนี้ไปแจ้งความกับตำรวจทั้งๆที่มีหลักฐานกล้องวงจรปิดในหมู่บ้านถ่ายไว้ได้ คนในหมู่บ้านเห็นรูปพรรณสัญฐานแจ้งความ 3 วันคดียังไม่คืบหน้า ตอนนี้เรื่องเงียบ 
ส่วนผู้หญิงก็ปิดเฟซหนีแล้วก็หนีไปไหนไม่รู้ ชีวิตคนหนึ่งคนพ่อแม่เลี้ยงมากว่าจะโตอยู่ๆมาฆ่าได้ไงถ้าเรื่องนี้มันเกิดขึ้นกับลูกของคุณจะทำยังไง ใครที่อยากให้ดวงวิญญานของน้องเขาไปสู่สุขคติก็ช่วยกันแชร์เพื่อให้เป็นข่าวเพื่อขอความเป็นธรรมให้กับหัวอกคนเป็นพ่อแม่หน่อยนะครับ ขอจงไปสู่สุขคตินะครับ
 วอนผู้ใหญ่ใจดีทุกๆท่านที่มีคุณธรรมช่วยตามคดีด้วยนะครับ อย่าปล่อยให้คนชั่วลอยนวล ช่วยกันแชร์ต่อเพื่อแสดงความไว้อาลัยให้เด็กคนนี้ไปสู่ภพภูมิที่ดี"