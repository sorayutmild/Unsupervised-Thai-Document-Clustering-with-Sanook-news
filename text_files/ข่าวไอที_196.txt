ราคา iPhone 6 (ไอโฟน 6) ในไทย แบบไม่เป็นทางการ : บทวิเคราะห์ราคา iphone 6 และวันวางจำหน่ายในไทย คาดเริ่มต้นที่ 24,500 บาท
เรียกได้ว่า เหลือเวลาอีกไม่นานแล้ว สำหรับการเปิดตัว iPhone 6 (ไอโฟน 6) ในวันที่ 9 กันยายนนี้ และก่อนจะถึง การเปิดตัว iPhone 6 ล่าสุด ได้มีข้อมูล ราคา iphone 6 จากประเทศฮ่องกง ออกมาแล้วครับ 

โดยข้อมูลดังกล่าว มาจากบล็อค TK Tech News ที่เผยให้เห็นว่า iPhone 6 รุ่นหน้าจอ 5.5 นิ้ว มีราคาแพงกว่าตามคาด ซึ่งมีทั้งหมด 3 ความจุ ได้แก่ 16 GB, 32 GB และ 64 GB แต่ไม่มีรุ่นความจุ 128 GB ตามข่าวลือแต่อย่างใด


ราคา iPhone 6 แต่ละรุ่น (ตามข้อมูลข้างต้น) สรุปได้ดังนี้
• ความจุ 16 GB : หน้าจอ 4.7 นิ้ว ราคา 27,500 บาท / หน้าจอ 5.5 นิ้ว ราคา 32,700 บาท • ความจุ 32 GB : หน้าจอ 4.7 นิ้ว ราคา 31,600 บาท / หน้าจอ 5.5 นิ้ว ราคา 36,800 บาท • ความจุ 64 GB : หน้าจอ 4.7 นิ้ว ราคา 35,800 บาท / หน้าจอ 5.5 นิ้ว ราคา 39,900 บาท
สำหรับราคาข้างต้นนั้น ยังไม่มีข้อมูลยืนยันว่า เป็นราคาที่ถูกต้องหรือไม่ แต่ถ้าหากเทียบกับ ราคา iPhone 5S ในฮ่องกง พบว่า iPhone 6 มีราคาแพงขึ้น ประมาณ 2,300 บาท ซึ่งจากประวัติราคา iPhone ในไทย เทียบกับ ราคา iPhone ในฮ่องกง พบว่า ราคาไอโฟนจากฮ่องกง มักจะมีราคาที่ถูกกว่าในไทยมาก แต่เมื่อมีราคาเผยออกเช่นนี้ ก็มีความเป็นไปได้ที่ ราคา iPhone 6 อาจจะแพงขึ้นจริงตามข่าวลือ
ราคา iPhone 6 ในไทย
แม้ว่าในตอนนี้ จะยังไม่มีข้อมูล ราคา iPhone 6 ในไทย เผยออกมา แต่จากประวัติราคา iPhone ในปีที่ผ่านๆ มา ส่วนใหญ่จะอ้างอิงประเทศใกล้เคียง อย่าง ฮ่องกง หรือ สิงคโปร์ ครับ ซึ่งปกติแล้ว ราคา iphone ในไทย จะถูกกว่าที่สิงคโปร์ แต่แพงกว่า ฮ่องกง และถ้าหากอ้างอิงสมมติฐานที่ว่า ราคา iPhone 6 จะแพงขึ้น เราลองมาคาดเดา ราคา iPhone 6 ในไทย กันดูครับ

* ราคา iPhone 5S ตอนเปิดตัว เป็นราคาบน Apple Store (ราคาเครื่องเปล่า) ** ราคา iPhone 6 (ราคา ไอโฟน 6) ในไทย เป็นราคาประมาณการ ไม่ใช่ราคาขายจริง
iPhone 6 (ไอโฟน 6) จะเปิดตัวเข้ามาขาย และเปิดให้จองในไทยเมื่อไหร่ ?
ล่าสุด (9 ก.ย.) ได้มีข่าวออกมาว่า iPhone 6 จะวางจำหน่ายรอบแรก ในวันที่ 19 กันยายน 2557 ที่จะถึงนี้ ซึ่งหลังจากงานเปิดตัว 10 วันนั่นเอง ส่วนกำหนดการในไทย แม้ว่าตอนนี้ จะยังไม่มีประกาศออกมา แต่ถ้าหากใครยังจำกันได้ เมื่อวันที่ 12 สิงหาคม ที่ผ่านมา คุณ ฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ออก มา ซึ่งเผยว่า ทางกสทช. ผ่านรับรองมาตรฐาน ไอโฟน 6 และอนุญาตให้จำหน่ายในไทย เรียบร้อยแล้วครับ ซึ่งถือว่า เป็นการอนุมัติที่ค่อนข้างเร็วกว่าปกติ คงต้องมาลุ้นกันครับว่า ประเทศไทย จะติดโผรายชื่อ จำหน่าย iPhone 6 ในรอบแรก พร้อมสหรัฐฯ หรือว่ารอบสองครับ แต่ถ้าหากติดโผรอบสอง คาดว่า เราคงได้เห็น iPhone 6 ในไทย ไม่เกินปลายเดือนตุลาคมนี้ อย่างแน่นอน
สนับสนุนเนื้อหา: www.techmoblog.com