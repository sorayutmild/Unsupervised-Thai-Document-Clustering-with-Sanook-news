พักยกเรื่อง ข่าวลือ เกี่ยวกับ iPhone 7 เอาไว้ก่อน คราวนี้ มาชมคลิปคอนเซปท์ iPhone 7 สวยๆ กันบ้าง กับ iPhone 7 concept ที่ออกแบบโดย SCAVidsHD ที่ได้ดีไซน์ iPhone 7 นี้ ให้คล้ายกับรูปลักษณ์ภายนอกของ MacBook นั่นเอง เรียกได้ว่า ดูแข็งแรง และสวยแปลกตาไปอีกแบบ

โดย iPhone 7 concept ในครั้งนี้ นอกจากจะชูจุดเด่นเรื่องของ วัสดุที่ใช้ผลิตตัวเครื่อง ที่มีความแข็งแรงแล้ว ยังมาพร้อมกับกล้องด้านหน้า ความละเอียดถึง 5 ล้านพิกเซล และกล้องด้านหลัง ความละเอียด 16 ล้านพิกเซล และระบบกันภาพสั่น OIS นอกจากนี้ ยังมีหน้าจอขนาดใหญ่ถึง 5.5 นิ้ว ขอบตัวเครื่องบางเฉียบ หน้าจอแบบไร้ขอบ และรัน iOS 10 อีกด้วย
อย่างไรก็ดี คลิปดังกล่าว เป็นเพียงภาพคอนเซปท์เท่านั้น ไม่ใช่ iPhone 7 ตัวเครื่องจริงแต่อย่างใดครับ - phonearena.com
สนับสนุนเนื้อหา: www.techmoblog.com  