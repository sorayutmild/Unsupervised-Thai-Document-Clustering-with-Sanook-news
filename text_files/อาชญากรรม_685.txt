(ภาพประกอบไม่เกี่ยวกับเนื้อหาข่าว)
รวบตาหื่น! ข่มขืนหลานสาวแท้ๆ ตั้งแต่อายุ 10 ปี มาราธอน 3 ปีรวด อ้างแค่สั่งสอน หลานชอบกลับบ้านดึก
(9 ต.ค.) เจ้าหน้าที่ตำรวจ สน.บางชัน ได้แถลงข่าวการจับกุมตัวผู้ต้องหาข่มขืนกระทำชำเราหลานสาวแท้ๆ เป็นเวลากว่า 3 ปี ตั้งแต่อายุ 10 ขวบ ยายเห็นผิดสังเกตจึงนำตัวมาเค้นสอบถาม หลานเล่าหมดเปลือก ยายตกใจแทบลมจับ
เจ้าหน้าที่ตำรวจนำกำลังเข้าจับกุมตัว นายคล้าย (นามสมมติ) อายุ 52 ปี ตามหมายจับศาลจังหวัดมีนบุรี ข้อหากระทำชำเราเด็กอายุไม่เกิน 13 ปี โดยสามารถติดต่อจับกุมตัวได้ที่ซอยอ่อนนุช 86 ก่อนจะนำตัวมาสอบสวนดำเนินคดีในเวลาต่อมา
สำหรับกรณีดังกล่าว สืบเนื่องจากเจ้าหน้าที่ตำรวจ สน.ประเวศ ได้รับแจ้งความร้องทุกข์จาก นางแก้ว (นามสมมติ) อายุ 50 ปี ระบุว่า ด.ญ.แพรว (นามสมมติ) อายุ 13 ปี ซึ่งเป็นหลานสาวแท้ๆ ถูก นายคล้าย สามีข่มขืนเป็นเวลานาน นางแก้ว เล่าว่า ระยะหลังสังเกตเห็นความผิดปกติของหลานสาว ไม่ยอมอยู่บ้านเพียงลำพังกับตา จะเข้าบ้านหลังจากที่ตนกลับมาจากทำงานเท่านั้น
นางแก้ว ยังเปิดเผยอีกว่า เมื่อเห็นความผิดปกติ จึงได้คุยเปิดใจกับ ด.ญ.แพรว หลานสาวจนยอมเล่าให้ฟังว่า โดนตาข่มขืนมาตั้งแต่อายุ 10 ปี ครั้งแรกช่วงเทศกาลสงกรานต์ปี 2553 นายคล้ายขู่ฆ่าสั่งห้ามนำเรื่องนี้ไปบอกกับใคร ก่อนจะข่มขืนกระทำชำเราเช่นนี้เรื่อยมากว่า 3 ปีแล้ว
ทางด้าน นายคล้าย ให้การรับสารภาพว่าข่มขืนหลานสาวจริง โดยอ้างว่าแค่สั่งสอนหลานสาว เนื่องจากมีพฤติกรรมชอบกลับเข้าบ้านดึกดื่น ไม่ยอมเชื่อฟัง จึงก่อเหตุข่มขืนหลานสาวเพื่อสั่งสอนอยู่เรื่อยมา อาศัยช่วงเวลาที่ภรรยาและไม่ใครอยู่บ้าน
เบื้องต้น เจ้าหน้าที่ได้นำตัว ด.ญ.แพรว ไปบำบัดฟื้นฟูสภาพจิตใจและอยู่ภายใต้ความดูแลของกระทรวงพัฒนาสังคมและความมั่นคงของมนุษย์แล้ว ส่วน นายคล้าย ถูกนำตัวดำเนินคดีตามกฎหมายต่อไป