การเคลื่อนไหวของ พล.อ.ประยุทธ์ จันทร์โอชา ในช่วงนี้ ได้รับการจับตามองอย่างมาก เพราะกำลังเผชิญกับประเด็นร้อนทางการเมือง โดยเฉพาะเรื่องพาคณะรัฐมนตรีกล่าวคำถวายสัตย์ปฏิญาณ ที่กล่าวไม่ครบ และวันนี้ (7 ส.ค.) นายกรัฐมนตรี ก็ได้รับความสนใจอีก โดยเฉพาะป้ายทะเบียนรถที่ พล.อ.ประยุทธ์ ใช้เดินทาง ระหว่างการตรวจราชการที่ จ.ยะลา 
ทะเบียนรถคันดังกล่าว มีการส่งต่อทั้งภาพและตัวเลขในโลกออนไลน์ เพราะเชื่อว่าตัวเลขของผู้นำประเทศจะให้โชค ไม่ก้อนใหญ่ก็ก้อนเล็ก ซึ่งทะเบียนรถดังกล่าวคือ 5xx 2204 กรุงเทพมหานคร เป็นรถยนต์สปอร์ตอเนกประสงค์ (เอสยูวี) สีดำ
นอกจากป้ายทะเบียนรถแล้ว อีกชุดตัวเลขที่มีการส่งต่อกันในโซเชียลมีเดีย คือ เลขเครื่องบินเฮลิคอปเตอร์ที่ พล.อ.ประยุทธ์ ใช้เดินทางไปจังหวัดยะลา  คือ เลข 7221
ผู้ใช้เฟซบุ๊กคนหนึ่ง นำตัวเลขจากป้ายทะเบียนรถและเฮลิคอปเตอร์ที่ พล.อ.ประยุทธ์ โดยสาร โพสต์เข้าไปในกลุ่ม เพื่อส่งต่อให้นักลงทุนรายครึ่งเดือนคนอื่นๆ ได้ร่วมลุ้น
>> เลขทะเบียนรถนายกฯ บุกยะลา ราคาแสนจะธรรมดาแถมสมบุกสมบัน

 