ทีมชาติไทย ที่จ่อเข้ารอบ 12 ทีมสุดท้าย ศึกฟุตบอลโลก 2018 รอบคัดเลือก โซนเอเชีย ยังคงมีอันดับโลกดีขึ้นแบบก้าวกระโดดเป็นเดือนที่ 2 ติดต่อกัน
หลังสหพันธ์ฟุตบอลนานาชาติ (ฟีฟ่า) ประกาศอันดับโลกล่าสุดประจำเดือนมกราคม 2016 เมื่อวันที่ 7 มกราคม ว่า ทีม "ช้างศึก" ภายใต้การคุมทัพของ "ซิโก้" เกียรติศักดิ์ เสนาเมือง ซึ่งกำลังนำเป็นจ่าฝูงกลุ่มเอฟ ในเกมรอบคัดเลือกเวิลด์คัพโซนเอเชีย รอบแบ่งกลุ่มรอบ 2 ขึ้นมารั้งอันดับ 121 โลกร่วมกับบาห์เรน และมีเพียง 15 ชาติในทวีปเอเชียเท่านั้นที่มีอันดับโลกเหนือกว่าไทยโดยไทยที่เพิ่งมีอันดับโลกขยับขึ้นมากถึง 11 ลำดับในเดือนธันวาคมปีก่อน จนทวงการเป็นทีมที่มีคะแนนสะสมโลกมากที่สุดในแถบภูมิภาค "อาเซียน" คืนมาได้สำเร็จเป็นครั้งแรกนับตั้งแต่ครองบัลลังก์ดังกล่าวหนสุดท้ายเมื่อเดือนกันยายน 2013 ยังขยับเพิ่มอีก 12 อันดับด้วยการมีคะแนนรวมราว 285 หรือ 284.54 แต้ม ส่วน 4 ชาติแรกของเอเชียยังเป็น 4 ทีมที่ผ่านเข้ารอบสุดท้ายศึกฟุตบอลโลกครั้งก่อนอย่างอิหร่าน (อันดับ 43 โลก), เกาหลีใต้ (51), ญี่ปุ่น (53) และออสเตรเลีย (59) เหมือนเดิมด้านเบอร์ 1 โลกยังได้แก่ "ปีศาจแดงแห่งยุโรป" เบลเยียม ซึ่งรั้งตำแหน่งมาตั้งแต่เดือนพฤศจิกายน มี 1,494 คะแนน ตามด้วยอันดับ 2 อย่างทีม "ฟ้า-ขาว" อาร์เจนติน่า รองแชมป์ฟุตบอลโลก 2014 มี 1,455 คะแนน, อันดับ 3 สเปน 1,370 คะแนน, อันดับ 4 "อินทรีเหล็ก" เยอรมนี แชมป์โลกครั้งล่าสุด 1,347 คะแนน
สำหรับอันดับโลกน่าสนใจที่เหลือ 5.ชิลี, 6.บราซิล, 7.โปรตุเกส, 8.โคลอมเบีย, 9.อังกฤษ, 11.อุรุกวัย, 14.เนเธอร์แลนด์, 15.อิตาลี, 17.เวลส์, 23.เม็กซิโก, 24.รัสเซีย, 25.ฝรั่งเศส 
20 อันดับแรกของเอเชีย (ตัวเลขด้านหน้าคืออันดับโลก)

 