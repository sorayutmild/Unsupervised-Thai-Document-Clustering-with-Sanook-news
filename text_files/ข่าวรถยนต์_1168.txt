
แฟนๆที่กำลังรอคอย ฮอนด้า แจ๊ซ Honda Jazz หรือชื่อฟิต Fit โฉมใหม่ เตรียมตัวได้เฮกันแล้ว เมื่อมีภาพหลุดว่าที่แจ๊สโมเดลเชนจ์ในรูปแบบแคตาล็อกออกมาให้ฮือฮา ทาง indianautosblog อย่างไรก็ตามยังไมีมีตารางสเป็กออกมาด้วย ทำให้ยังไม่ทราบรายละเอียดของตัวรถรุ่นนี้
จากภาพที่ถูกเผยแพร่ออกมา แจ๊ซใหม่มีทั้งรุ่นธรรมดา และรุ่นไฮบริด และได้รับการออกแบบให้ดูสปอร์ตมากขึ้น รูปลักษณ์ภายนอกแตกต่างกับรุ่นปัจจุบันค่อนข้างมาก ซึ่ง indianautosblog ยังระบุว่า ฮอนด้า แจ๊ซ ใหม่ ได้เพิ่มมิติตัวถังให้มีความยาว 3,960 มม. มากกว่ารุ่นปัจจุบันประมาณ 60 มม. และมีฐานล้อยาวขึ้น 8 ซม. ทำให้สามารถบรรจุสัมภาระด้านหลังเพิ่มเป็น 400 ลิตร พร้อมกันนี้ฮอนด้าได้พัฒนาห้องโดยสารมีขนาดใหญ่ และยังสามารถปรับที่นั่งได้มากถึง 180 วิธี
ทั้งนี้คาดว่า แจ๊ซ รุ่นใหม่นี้จะเปิดตัวที่ญี่ปุ่น หรือสหรัฐอเมริกาช่วงปลายปี 2013 และจะเข้ามาเปิดตัวที่ไทยช่วงปีหน้า 