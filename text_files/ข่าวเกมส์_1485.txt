เกมส์ Dead Rising 3
เกมส์ Dead Rising 3 ตำนานศพคืนชีพภาคต่อของ Capcom ที่เน้นไปที่ซอมบี้ล้วนๆ ไม่เหมือนกับซีรี่ย์ผีชีวะ ที่มีทั้งซอมบี้และตัวประหลาด โดยทาง Capcom ได้จัด Dead Rising 3 เป็นเกมส์ Exclusive ทำลงให้กับเครื่อง Xbox One เท่านั้น เพราะเกมส์แนวนี้ดูจะมีภาษีดีกว่าในตลาดเกมส์ฝรั่งที่ชื่นชอบเกมส์ซอมบี้มากกว่าญี่ปุ่น แนวการเล่นยังคงเป็นแบบ Action Adventure เหมือนเดิม กับภารกิจเอาตัวรอดจากเมืองที่เต็มไปด้วยซอมบี้นับแสนตัวในภาคนี้ เพราะฉากของ Dead Rising 3 จะกว้างใหญ่กว่าภาคเก่าๆมาก แถมยังทำเป็นแบบ Open World อีกด้วย เรียกว่ายกเมืองหนึ่งเมืองมาเป็นฉากในเกมส์กันเลย
เนื้อเรื่องของเกมส์ Dead Rising 3 จะดำเนินต่อจากภาคสองไปประมาณ 10 ปี เหตุการณ์เกิดขึ้นในเมืองที่ชื่อว่า Los Perdidos ซึ่งได้กลายเป็นเมืองซอมบี้ไปแล้ว โดยทางการได้ประกาศจะทำลายเมืองนี้ภายในเวลาที่กำหนด ซึ่งในระหว่างนั้นเองตัวเอก Nick Ramos ยังติดอยู่ในเมืองนี้และต้องหาทางหนีเอาตัวรอดออกมาให้ได้ ก่อนที่กองทัพจะถล่มเมือง ทั้งนี้ Nick Ramos ตัวเอกมีเหตุผลบางอย่างที่พาเขามาที่เมืองนี้ด้วย ดูเหมือนเขาจะมีอดีตที่ซ่อนไว้บางอย่าง

Dead Rising 3 Feature

A darker story of survival in a massive open world พบกับฉากเมืองที่เต็มไปด้วยซอมบี้ที่ใหญ่กว่าภาคที่แล้วมาแบบ Open World พร้อมระบบเอาตัวรอดแบบใหม่
The ultimate zombie sandbox มหกรรมถล่มซอมบี้ที่หลากหลายมากกว่าเก่า สามารถหยิบทุกอย่างมาใช้เป็นอาวุธ หรือผสมกันเป็นอาวุธใหม่ๆได้กว่า 100 แบบ
Easy to play, hard to master ระบบของเกมส์ทำออกมาให้เล่นง่าย สู้กับซอมบี้ไม่ยากนัก แต่ศัตรูจริงๆของผู้เล่นก็คือเวลา ที่เดินไม่หยุด ต้องเอาตัวรอดแข่งกับเวลาที่กำหนดด้วย
Unlimited co-op action ภาคนี้ก็มีระบบ Co-op ช่วยกันเล่นเช่นเดียวกับภาคสอง นอกจากช่วยเพื่อนแล้ว ตัวผู้เล่นยังได้ค่าประสบการณ์เพิ่มด้วย
Immersive Xbox SmartGlass and Kinect integration รองรับการใช้งานร่วมกับ SmartGlassและ Kinect โดยสามารถใช้ SmartGlass เช็คข้อมูลเกมส์ต่างๆได้ ส่วน Kinect ก็ใช้ในการควบคุมตัวละครได้บางส่วน
