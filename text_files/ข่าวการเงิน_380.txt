วันนี้ทีมงาน สนุก!มันนี่ จะพาไปรู้จักตลกแนวหน้าของเมืองไทย ที่ใช้ชีวิตค่ำวอดอยู่ในวงการบันเทิงและวงการตลก มาช้านาน เรียกได้อีกว่าเป็นดาวตลกหน้าตาย ที่ใครๆเห็นก็อดขำไม่ได้ สำหรับตลกหน้าเหลี่ยม "หม่ำ จ๊กมก" หรือ นายเพชรทาย วงษ์คำเหลา ซึ่งวันนี้ดาวตลกคนนี้ต้องผ่านความยากลำบากมามาย ก่อนที่จะก้าวขึ้นมาเป็นตลกแถวหน้ามีชื่อเสียง และเงินทองมากมาย เราลองไปทำความรู้จักดาวตลกอารมณ์ขันกันครับ
พื้นเพเดิมของ หม่ำ จ๊กมก เป็นคนจังหวัดยโสธร เกิดวันที่ 24 มิถุนายน 2508  มีพี่น้อง 7 คน ครั้งหนึ่งเจ้าตัวเล่าว่าเคยหนีออกจากบ้านมาตั้งแต่อายุ 16-17 ปี ก่อนจะไปอยู่กับวงดนตรีลูกทุ่งของ สดใส รุ่งโพธิ์ทอง เป็นวงแรก และเริ่มเห็นแววเป็นดาวตลก เมื่อมาเล่นตลกอยู่คณะของ เทพ โพธิ์งาม ดาวตลกชื่อดัง "หม่ำ"มามีชื่อเสียงจนผู้คนรู้จักมากขึ้น เมื่อมาอยู่กับ"เสี่ยตา-ปัญญา นิรันดร์กุล" ในรายการ "ชิงร้อยชิงล้าน" จนได้รับความนิยมจนมีชื่อเสียง และ มีผลงานพิธีกรรายการเกมโชว์หลายรายการ จนมีชื่อเสียงโด่งดังในแก๊งสามช่า ที่มี หม่ำ เท่ง โหน่ง

ความทะเยอทะยานของ หม่ำ ถือว่าไม่สิ้นสุด เมื่อได้รับโอกาสจากผู้ใหญ่ให้เป็นผู้กำกับหนัง เรื่องแรก "บอดี้การ์ดหน้าเหลี่ยม" ที่กวาดรายได้เกินร้อยล้านบาท ซึ่งถือว่าเป็นอีกจุดหนึ่งในเส้นทางสู่การเป็นมหาเศรษฐี จากนั้นหม่ำ ก็มีงานกำกับหนังเข้ามาเรื่อยๆ ซึ่งแต่หนังละเรื่องที่หม่ำ กำกับก็สร้างรายได้ระดับ 50-100 ล้าน เรียกได้ว่าทำหนังไม่มีขาดทุน มีแต่กำไรเนื้อๆ
นอกจากงานกำกับหนังแล้ว ดาวตลกรักครอบครัวคนนี้ ยังเปิดบริษัทผลิตซื้อขาย ผลิต ลิขสิทธิ์ แผ่นวีซีดี ดีวีดี ซีดี โดยใช้ชื่อบริษัท ลำน้ำชี จำกัด ทุนจดทะเบียน 4 ล้านบาท ยังร่วมทุนกับ เสี่ยตา เจ้านาย สัดส่วน 60 ต่อ 40% ก่อตั้ง บริษัท บั้งไฟ สตูดิโอ จำกัด  รับงานแสดง งานพิธีกรตลอดจนนำนักแสดงไปโชว์  ที่สำคัญผลประกอบการถือว่าไม่ธรรมดามีรายได้และกำไรอย่างต่อเนื่อง
ความขยันของตลกหน้าเหลี่ยมไม่จบ นอกจาก “หม่ำ” จะเอาดีด้านการแสดง-พิธีกร และผู้กำกับแล้ว ในเรื่องของฝีมือการทำอาหารอีสานบ้านเกิด ยังไม่เป็นสองรองใคร จึงหันมาลงทุนจับธุรกิจ ใช้ชื่อว่า “โรงลาบยโสธร” ร้านอาหารรสแซ่บ ใกล้ๆ ห้างสรรพสินค้าเดอะมอลล์ สาขาบางแค ถนนพุทธมณฑล สาย 1 ร้านแห่งนี้ใช้เงินลงทุนกว่า 10 ล้านบาท  และยังมี "หม่ำ โต๊ะลาว" ที่รับจัดเลี้ยงหมู่คณะแบบโต๊ะจีนในรูปแบบปาร์ตี้สไตล์อีสาน อาหารรสแซ่บ พร้อมการบริการครบทั้งในเรื่องของการตบแต่งสถานที่ เวทีการแสดง โชว์ศิลปะวัฒนธรรมแบบอีสาน แถมการแสดงโชว์จากหม่ำ จกม๊ก อีกด้วย

ทั้งแล้วทั้งปวง ขึ้นอยู่กับความขยันของ หม่ำ ทั้งสิน จนเจ้าตัวสามารถสร้างบ้านมูลค่ากว่า 50 ล้านบาท เนื้อที่ 12 ไร่ ใน อ.บางใหญ่ จ.นนทบุรี แถมตกแต่งอย่างหรูหรา มีสระว่ายน้ำอยู่กลางบ้าน  และมีบ้านสำหรับญาติๆ เกือบ 20 คน  
เห็นชีวิตตลกซุป'ตา แบบนี้แล้วต้องยกให้ หม่ำ เป็นตลกชั้นเศรษฐีไปแล้ว ที่สำคัญและเห็นได้ชัดและน่าเอามาใช้เป็นแบบอย่างที่เห็นได้ชัดก็คือความขยัน  หากขยันและอดทน ชีวิตนี้ไม่มีลำบากแน่

คลิกที่นี่เพื่อรับชมภาพขนาดใหญ่
     