 
นักร้องหนุ่ม ฟิล์ม รัฐภูมิ โตคงทรัพย์ ออกมาแถลงข่าว ที่บริษัท อาร์๋ เอส จำกัด มหาชน กรณีที่มีข่าวว่าทำนักแสดงสาว แอนนี่ บรู๊ค ตั้งท้องแล้ว โดยบรรยากาศแถลงข่าวเต็มไปด้วยสื่อมวลชนจากทุกแขนงมาเฝ้ารอคำตอบ
ทั้ง ฟิล์ม แถลงว่าเจ้าตัวยอมรับว่าเคยมีความสัมพันธ์แบบชู้สาวกับนักแสดงสาว แต่ปฎิเสธไม่เคยคบกันในฐานะแฟน ส่วนเด็ก นักร้องดังขอรอผลพิสูจน์ ดีเอ็นเอ ถ้าเป็นลูกของตน ยินดีที่จะส่งเสียเลี้ยงดู 
"ก่อนหน้านี้เขาโทร.มาบอกว่า เขาท้องกับผม ครั้งแรกที่ได้ยินผมยอมรับว่าตกใจมาก ก็ได้ปรึกษากับทางครอบครัว ตรงนี้คำว่า ใช่ ไม่ใช่ เอาไว้ทีหลัง แต่ผมกับครอบครัวให้ความช่วยเหลือในเบื้องต้น"
ผู้สื่อข่าวถามว่า ทำไมถึงให้การช่วยเหลือ หากไม่แน่ใจว่าเป็นลูกหรือไม่ ฟิล์มกล่าวว่า เขาไม่รู้จะพูดอย่างไร กลัวเป็นการทำร้ายจิตใจฝ่ายหญิง เมื่อรู้ว่าเขาคลอดแล้ว ครอบครัวของผมก็ยังส่งเสียเงินทองให้ตลอดเป็นระยะเวลา 3- 4 เดือน



"ผมไม่อยากพูดมาก เห็นใจฝ่ายหญิงมากๆ เพราะทางเขาก็ลำบาก ที่ผ่านมาพอรู้ว่าเขาตั้งครรภ์ก็จะเป็นทางแม่และผู้จัดการเข้าไปดูแลครับ  ผมอยากจะอธิบายแต่รอให้เหตุการณ์มันผ่านไปสักพักก่อน อย่างแรกต้องขอโทษแฟนๆ ทุกๆ ท่านเรื่องที่มันเกิดขึ้น ผมก็รู้สึกผิด แต่ตอนนี้ผมก็ทำให้ดีที่สุด เรากำลังรอผลต่างๆ อยู่...ส่วนทางเฮียฮ้อก็ให้คำปรึกษาและก็คอยให้กำลังใจครับ"





 นักร้องชื่อดังยังบอกด้วยว่าในเรื่องของการช่วยเหลือนั้นตนไม่อยากที่จะลงไปในรายละเอียดว่าอะไรเป็นอะไร ก่อนจะบอกว่าไม่อยากจะพูดอะไรมากเพราะกลัวว่าจะเป็นการทำร้ายจิตใจของฝ่ายหญิงและตนก็พร้อมที่จะพิสูจน์ และหากผลการพิสูจน์ออกมาเป็นอย่างไรตนก็พร้อมที่จะยอมรับและต้องดูกันอีกทีว่าจะทำอย่างไรต่อไป 

"ผมตั้งใจจะไปตรวจดีเอ็นเอเร็วๆ นี้ ถ้าผลออกมาเป็นลูกผม ผมยินดี ถ้าผมทำจริง ผมยินดีรับ ที่ผมออกมาแถลงข่าววันนี้ผมมีแต่ความจริงใจมาอธิบายให้ฟัง ซึ่งตรงนี้มีผลกระทบต่อแฟนเพลง ผมต้องขอโทษด้วย  แล้วผมเองก็รู้สึกเหมือนกัน ส่วนอาร์เอสก็ให้กำลังใจและให้คำปรึกษาตลอด ตอนนี้ยังไม่มีผลกระทบต่องาน


เธอคนนี้คือ แอนนี่ บรู๊ค (คลิกที่ภาพเพื่อดูภาพใหญ่)
 