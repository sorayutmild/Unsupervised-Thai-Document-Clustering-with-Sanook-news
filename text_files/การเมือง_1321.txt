ศาลฎีกา แผนกคดีอาญาของผู้ดำรงตำแหน่งทางการเมือง อ่านคำพิพากษาให้นายบุญทรง เตริยาภิรมย์ อดีตรัฐมนตรีว่าการกระทรวงพาณิชย์ รับโทษสั่งจำคุก 42 ปี คดีการทุจริตในโครงการระบายข้าวแบบจีทูจี

วันนี้ (25 ส.ค.60) ศาลฎีกา แผนกคดีอาญาของผู้ดำรงตำแหน่งทางการเมือง อ่านคำพิพากษาให้นายบุญทรง เตริยาภิรมย์ อดีตรัฐมนตรีว่าการกระทรวงพาณิชย์ รับโทษคดีการทุจริตในโครงการระบายข้าวแบบจีทูจี หรือ รัฐต่อรัฐ ในการทำหน้าที่โดยมิชอบโดยการฮั้วประมูล โดยมีคำสั่งให้จำคุก 42 ปี
สำหรับนายบุญทรง เตริยาภิรมย์ อดีตรัฐมนตรีว่าการกระทรวงพาณิชย์ เกี่ยวข้องในคดีการทุจริตในโครงการระบายข้าวแบบจีทูจี หรือ รัฐต่อรัฐ ในการทำหน้าที่โดยมิชอบโดยการฮั้วประมูล ทำให้การเสนอประมูลราคาข้าวที่ถูกจัดขึ้นถูกเสนอราคาที่ไม่เป็นธรรม ทำให้เป็นจุดสนใจกับสำนักงานป้องกันและปราบปรามการทุจริตแห่งชาติ (ป.ป.ช.) จึงนำมาซึ่งการไตร่สวนและถูกศาลพิพากษา
ขณะที่ พวกที่ร่วมดำเนินการต้องรับโทษ ประกอบด้วย นายภูมิ สาระผล อดีต รมช.พาณิชย์ จำคุก 36 ปี,  นายมนัส สร้อยพลอย อดีตอธิบดีกรมการค้าต่างประเทศ จำคุก 40 ปี, นายทิฆัมพร นาทวรทัต อดีตรองอธิบดีกรมการค้าต่างประเทศ จำคุก 32 ปี, นายอัครพงศ์ ทีปวัชระ อดีตผู้อำนวยการสำนักการค้าข้าวต่างประเทศ จำคุก 24 ปี และนายอภิชาติ จันทร์สกุลพร หรือ 'เสี่ยเปี๋ยง' จำคุก 48 ปี โดย
ประวัติส่วนตัว
นายบุญทรง เตริยาภิรมย์ เกิดเมื่อวันที่ 8 กรกฎาคม พ.ศ. 2503 ที่อำเภอเมืองเชียงใหม่ จังหวัดเชียงใหม่ เป็นบุตรของนายทรวง กับนางสุมาลี เตริยาภิรมย์  ด้านชีวิตคู่สมรสกับนางปอยใจระพี เตริยาภิรมย์ (ชื่อเดิม ปอยใจ สันติพนารักษ์) มีบุตร 3 คน คือ สฤษฎิ์วงษ์ เตริยาภิรมย์ เดชนัฐวิทย์ เตริยาภิรมย์ และกฤษฎิ์ชนัต เตริยาภิรมย์
ด้านการศึกษา
สำเร็จการศึกษาระดับปริญญาตรี สาขาบริหารธุรกิจ จากมหาวิทยาลัยเคนทักกีสเตต เมื่อปี พ.ศ.2525
ด้านการทำงาน
เป็นนักธุรกิจด้านอุตสาหกรรม เคยเป็นประธานสภาอุตสาหกรรมจังหวัดเชียงใหม่ ระหว่างปี พ.ศ. 2540 ถึง พ.ศ. 2543 ต่อมาทำงานการเมืองโดยได้รับเลือกตั้งเป็นสมาชิกสภาผู้แทนราษฎร จังหวัดเชียงใหม่ ในการเลือกตั้ง พ.ศ. 2544 สังกัดพรรคไทยรักไทย ต่อมาได้ย้ายมาสังกัดพรรคพลังประชาชน และพรรคเพื่อไทย โดยนายบุญทรง เป็นสมาชิกกลุ่มวังบัวบานที่มีความสนิทสนมกับนางเยาวภา วงศ์สวัสดิ์ อดีตแกนนำพรรคไทยรักไทย
ในการเลือกตั้งปี พ.ศ. 2554 นายบุญทรง เตริยาภิรมย์  ได้รับเลือกตั้งเป็นสมาชิกสภาผู้แทนราษฎร จังหวัดเชียงใหม่ และเป็นรัฐมนตรีช่วยว่าการกระทรวงการคลัง