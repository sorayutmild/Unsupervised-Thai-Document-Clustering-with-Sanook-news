สวัสดีเหล่าบรรดาผู้อ่าน สายเกมเมอร์ทั้งหลาย วันนี้ทางผู้เขียนจะมานำเสนอบทความเกี่ยวกับตำแหน่งฟาร์มป่า ของเกม RoV : Arena of Valor ที่มีมิตรสหายท่านนึงแนะนำให้ลองเขียน บรรยายวิธีการเล่นของผู้เขียน ที่เล่นออกมาทุกครั้งเวลาที่ได้รับบทบาทฟาร์มป่า โดยข้อมูลต่อไปนี้ผู้เขียนอาศัยประสบการณ์จากการเล่น นำมาเขียน มานำเสนอ (เป็นแนวทางการเล่นแบบธรรมดา ไม่เน้นบุกป่าฝั่งตรงข้าม)สำหรับตำแหน่งฟาร์มป่านั้น ผู้เขียนถือว่าเป็นตำแหน่งที่แบกภาระหน้าที่อันใหญ่ยิ่งให้กับทีม
โดยไม่ว่าผู้เล่นจะเล่นฮีโร่อาชีพไหน แต่ถ้ารับบทบาทตำแหน่งฟาร์มป่า ผู้เขียนนั้นคิดว่าเหล่าบรรดาผู้เล่นต้องรับภารกิจอันแสนหนักหน่วง จากภาระหน้าที่ ที่ต้องรับผิดชอบ โดยวันนี้ผู้เขียนจะมาเล่า หรืออธิบาย ภารกิจหลักๆในการเล่นตำแหน่งฟาร์มป่า (ในสไตล์ของผู้เขียนนะครับ) ประจำทีม ก่อนเลเวล4 ให้อ่านกันโดยบทความนี้จะมาจากแนวทางการเล่น ที่เมื่อเลเวล 4 จะเลือกโจมตีมังกรเล็กก่อน แล้วถึงไปโจมตีมังกรใหญ่


เมื่อเริ่มเกมนั้นผู้เขียนจะดูแผนที่ก่อนเป็นอันดับแรก ว่ามังกรเล็กอยู่ป่าไหน โดยหากเป็นป่าบน ผู้เขียนจะเลือกไปฟาร์มป่าล่างกอ่น โดยขอให้เพื่อนร่วมทีมตำแหน่งเลนกลาง ให้ช่วยดูบัฟฟ้าให้(กันการถูกแย่งบัฟ + จริงๆผู้เขียนให้เพื่อนร่วมทีมดูผู้เขียนตลอด เพราะหากฝั่งตรงข้ามบุกป่าจะได้ช่วยทัน) และขอไม่ให้เพื่อนร่วมทีมที่อยู่เลนล่าง ยุ่งกับครีบป่าตัวขวามือสุด (ปกติหากเลือกฟาร์มป่าบนก่อนผู้เขียนจะบอกว่าให้เอาไปเลย สำหรับครีบป่าตัวนี้) รูปแบบการวิ่งจะเป็นดังนี้
ทิศทางการฟาร์มป่า กรณีเลือกมังกรเล็ก + ฟาร์มป่าล่างก่อน : ผู้ขียนเลือกตีบัฟแดงก่อนเป็นอันดับแรก  ตามด้วยครีบป่าขวาสุด และอาจมีแวะไปเอานกบินที่เลนล่าง หากนกยังอยู่ (ใช้เวลาให้น้อย) แล้วกลับมาต่อที่ครีบป่าซ้ายด้านล่างให้ครบ แล้วไปที่บัฟฟ้าทันที (ระหว่างนั้นอาจจะเดินไปเฉียวเลนกลางนิดหน่อย หากเป็นแครี่ให้ยิงขู่ หากเป็นสายประชิดให้เดินไปสะบัดบ๊อบใส่แล้วไปฟาร์มต่อ อย่าเพิ่งเรียกไฟต์)หลังจากตีบัฟฟ้าก็ตามด้วยครีบป่าอีกสองตัวที่เหลือ ถึงตอนนี้เลเวลตัวละครจะ 4 แล้ว สกิลอัลติเมทพร้อม กายพร้อม ใจพร้อม ชวนเพื่อนตีมังกรเล็ก (ใช้ 3 คนตีกำลังดี คือ ตัวฟาร์ม + ซัพพอร์ต + ผู้เล่นเลนบน)ระหว่างนั้นให้ผู้เล่นเลนกลาง และ เลนล่าง คอยเดินเช็คมังกรใหญ่ และเมื่อโจมตีมังกรเล็กเสร็จ จะมีสองทางเลือก

1. บุกป่าบัฟแดงของฝั่งตรงข้าม ใช้4คน คือ 3คนเดิมที่ต้องเพิ่มคือผู้เล่นเลนกลาง เพิ่มความมั่นใจในกำลังพลว่าคนเราเยอะ กรณีนี้อาจจะเกิดขึ้นหากเราไปไม่ทันมังกรใหญ่ หรือรู้สึกอยากกดเลนบนต่อเพื่อเอาป้อมต่อ แล้วแต่สถานการณ์ครับ
2. ตีมังกรใหญ่ ในการตีมังกรใหญ่ผู้เขียนจะให้เพื่อนเลนบนกลับไปเคลียร์เลนตัวเอง แล้วเลือกเดินมากับซัพพอร์ต สมทบกับผู้เล่นเลนกลาง และเลนล่าง =  4คน เพื่อรุมทึงมังกรใหญ่ให้ไวที่สุด ระหว่างนั้นหากเกิดไฟต์ให้เพื่อนเลนบนเลือกระหว่างดันเลนต่อ หรือมาสนับสนุนเพื่อน เพราะการดันเลนต่ออาจจะส่งผลทำให้ฝ่ายศัตรูลังเลกับการปกป้องบ้าน (หากเขามา 5 เรา4 มันจะตึงๆหน่อย แต่กรณีที่ผู้เขียนคือ ทีมเราได้ทั้งมังกรเล็ก มังกรใหญ่ มันจะทำให้เราได้เปรียบจากเลเวล และทุนนิยม(โกลด์) หลังจากจบตรงนี้ ถือว่าเสร็จสิ้นการฟาร์มขั้นพื้นฐานแล้วครับ

ทิศทางการฟาร์มป่า กรณีเลือกมังกรเล็ก + ฟาร์มป่าบนก่อน : ผู้เขียนตีบัฟ้าก่อนเป็นอันดับแรก ต่อด้วยครีบป่าขวามือ และตามด้วยครีบป่าตัวล่าง (อย่าลืมให้ ตัวเลนกลางจับตาดูเราตลอด 555+) และตีบัฟแดงต่อทันที ต่อด้วยตรีปป่าซ้ายของป่าล่าง ถึงตรงนี้จะเกิดทางแยก เพราะหากให้เพื่อนเลนล่างฟาร์มครีบป่าล่างตัวขวามือสุด เลเวลตัวฟาร์มอาจจะไม่ถึง 4 และ มังกรเล็กเป้าหมายหลักเราก็ยังไม่เกิด
ทางแยกที่ 1.ตัวฟาร์มรอเก็บเลเวลจากครีบกลาง เพื่อเอาเลเวล4 แล้วไปตีมังกรเล็ก 2.ลงไปกดดันเลนล่างเพื่อเอามังกรเล็ก โดยแผนนี้อาจจะมาเป็นกองโจรก็ได้สำหรับการดักคิลศัตรูฝั่งตรรงข้ามที่เลนล่าง หลังจากได้มังกรเล็ก รวมถึงมังกรใหญ่ในตอนช่วงเลเวลแรกๆนี้นั้น หลังจากจบตรงนี้ ถือว่าเสร็จสิ้นการฟาร์มขั้นพื้นฐานแล้วครับ
หมายเหตุ : ระหว่างนี้หากบัฟของป่าเรา ในฝั่งที่ผู้เล่นไม่ได้ฟาร์มโดนบุก ผู้เล่นจะไปหรือไม่ไป ขึ้นอยู่กับว่าเพื่อนร่วมทีมป้องกันได้ไหม หรือมีการขอความช่วยเหลือไหม แต่สารภาพว่าหากตีบัฟเสร็จ ผู้เขียนก็จะจ้องๆดูสัญญาณตลอด จะไม่หวงตีครีบป่าธรรมดาเท่าไร เพราะยังไงบัฟและชีวิตเพื่อนร่วมทีมก็สำคัญกว่า (แต่ในบทความนี้ถือว่าเหตการณ์ปกติทุกอย่าง 555+ )
สรุปสุดท้าย ผู้เขียนนั้นจะให้ความสำคัญกับการฟาร์มในตอนต้น ที่เก็บครีบป่าทุกตัวจนเลเวล4 แต่พอหลังจากเลเวล4 นั้นจะเน้นไปที่การเดินเกมร่วมกับพื้น หรือเน้นเก็บ objective ให้เพื่อนร่วมทีมมากกว่า
โดยเฉพาะมังกรใหญ่ที่ให้ทั้ง Exp และ Gold แก่เพื่อนร่วมทีมทั้งหมด โดยที่มังกรเล็กนั้นเป็นการได้เฉพาะกลุ่มผู้ทำการโจมตี ซึ่งการเข้าป่าหลังจากเลเวล4คือ การเข้าไปเก็บบัฟแล้วออกไปเติมเกมกับเพื่อน แต่เมื่อไม่มีอะไรเกิดขึ้นก็กลับมาเก็บครีบป่าให้หมดเพื่อทำให้ตัวฟาร์มนั้นเลเวลนำ ไอเทมนำ แล้วก็เดินเกมเติม กับพื่อนร่วมทีมต่อไป ต้องขอเน้นว่าเน้นแต่บัฟจริงๆ หลังจากเลเวล 4 เพราะหากเรากดดันเลนได้ดี จนได้ป้อมศัตรู พื้นที่ในการเล่นของทีมเราจะยิ่งมากขึ้น สำหรับบทความนี้ผู้เขียนต้องการนำเสนอถึงวิธีการฟาร์มที่เรียบง่าย และหวังว่าจะสร้างประโยชน์ให้แก่ผู้เล่นหน้าใหม่ไม่มากก็น้อย เพราะต้องบอกว่าเกมการเล่น ระหว่างเกมนั้นไม่มีอะไรเหมือนเดิมตลอดไป ต้องแก้ไข แก้เกมเฉพาะหน้ากันตลอดเวลา
ข้างล่างเป็นทิปจากตัวเกม

 



 