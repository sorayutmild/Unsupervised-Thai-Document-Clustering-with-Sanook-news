รถถัง จิตรเมืองนนท์ แชมป์โลกมวยไทย ONE Championship รุ่นฟลายเวต หลั่งน้ำตาพร้อมระบายทุกความรู้สึก ระหว่างไลฟ์ผ่านเฟซบุ๊ก พร้อมกับตอบคำถามที่หลายคนสงสัยว่าจังหวะที่ถูกกรรมการจับแพ้ซัมมิชชันยกสองว่าทำไมเจ้าตัวไม่ยอมแตะมือยอมแพ้"ดิ ไอรอนแมน" พลาดท่าปราชัยให้กับ "ดีเจ" ดิมิเทรียส จอห์นสัน อดีตแชมป์โลก MMA 12 สมัย ในการต่อสู้กติกาผสม ศึก ONE X ที่ประเทศสิงคโปร์ เมื่อวันเสาร์ที่ 27 มีนาคม 2565 โดยหลังจบเกม เจ้าตัวได้เปิดใจและมีช่วงหนึ่งระหว่างตอบคำถามแฟนๆ รถถัง ได้ร้องไห้ออกมาด้วยความเสียใจ"ผมรู้อยู่แล้วว่าไฟต์นี้เป็นงานยาก เปอร์เซนต์ที่ผมจะชนะเขามีน้อยมาก ต่อให้ยกแรกสู้กันในกติกามวยไทย มันก็ไม่ใช่ว่าเราจะน็อกเขาได้ง่ายๆ""เขารวดเร็วมากและเข้าออกไว พอเข้าสู่ยกสอง เขารู้หมดเลยว่าเราจะมารูปแบบไหน แค่รอจังหวะเท่านั้น ใจจริงผมไม่ได้อยากฮุก โค้ชก็บอกมา แต่จังหวะนั้นผมตัดสินใจแลกกับเขาไปแล้ว และเขาก็รอให้ผมฮุกจริงๆ""จังหวะที่โดนรัดคอ ผมไม่รู้เรื่องอะไรแล้ว กระทั่งโค้ชกับทีมงานขึ้นมาบนเวที เขาบอกว่าผมหลับไปแล้ว แต่ผมลืมตาตลอดนะ ไม่ได้หลับไป ภาพสุดท้ายที่ผมจำได้ ผมยังเห็นกรรมการเข้ามาแยกจับผมอยู่เลย""ตอนที่ถูกรัดคอ ในหัวผมคิดอย่างเดียวว่า จะแก้ยังไง? ผมก็บอกโค้ช บอกกรรมการว่า ผมไม่ได้หลับ แต่คนบนเวทีบอกว่าผมหลับ ต้องยอมรับว่า ดีเจ เก่งมาก เทคนิคเขาสูง""ผมเสียใจและเจ็บปวดมาก ไม่เคยเห็นตัวเองสภาพแบบนี้มาก่อน ผมไม่กล้าแม้แต่จะกลับไปดูคลิปตัวเองเลย ผมไม่เคยเป็นแบบนี้เลย จากนี้ผมจะกลับไปฝึกฝน MMA เพิ่มเติม และพัฒนาตัวเองให้ดีกว่านี้ ผมยังต้องฝึกอีกเยอะมาก ขอบคุณแฟร์เท็กซ์ที่ดูแลผมท้้งเช้า-เย็น ขอบคุณทุกกำลังใจครับ""ขอบคุณ คุณชาตรี ที่จัดไฟต์นี้ขึ้นมา ทำให้ผมได้รู้จักความพ่ายแพ้ ผมจะเอาไปเป็นแรงผลักดันในไฟต์ต่อไป"

 