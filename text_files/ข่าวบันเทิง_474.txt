หลังจากที่ผู้จัดละครและนางเอกอย่าง "เจี๊ยบ โสภิตนภา" ออกมาปกป้อง ดีเจพุฒ พุฒิชัย พระเอกของละครเรื่องเกมมายา ที่มีคนเข้าไปตั้งกระทู้บอกว่าดีเจพุฒ พูดดูถูกนักแสดงตัวประกอบในฉากนั้น
หลายคนก็มองว่าเป็นการเบี่ยงประเด็น เพราะเจี๊ยบ นั้นเตรียมจะออกมาโชว์คลิปที่ดีเจพุฒ ช่วยคนเป็นลมในกองถ่ายทั้งๆ ที่ตอนแรก พูดถึงประเด็นดูถูกตัวประกอบ
ซึ่งงานนี้ ทำเอาเจ้าตัวโดนหางเลขไปด้วย เพราะดันมีคนเข้ามาคอมเม้นท์แฉพฤติกรรมของสาวเจี๊ยบนอกจอในเพจใต้เตียงดารา กลับเช่นกัน ว่าหยิ่ง โยนเงินให้แคชเชียร์ คำพูดคำจาไม่เหมือนนางเอก เหมือนนางร้ายมากกว่า มองเด็กเสิร์ฟด้วยหางตา และมีคอมเม้นท์เข้ามาเห็นด้วยกับการกระทำหลายอย่างของเจี๊ยบ
เรื่องราวดูเหมือนจะฉาวต่อไปเรื่อยๆ เห็นทีต้องตั้งโต๊ะแถลงพร้อมกันทั้งผู้จัดละครและพระเอกของเรื่องแล้ว

รูปภาพประกอบ เฟซบุ๊ก ใต้เตียงดารา,อินสตาแกรม @jeabsopidnapa