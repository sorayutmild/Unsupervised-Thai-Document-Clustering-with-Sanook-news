ปีวอก : ในปี 2018 นี้ ลิงตัวป่วนถูกกำหนดให้ใช้ชีวิตแตกต่างไปจากเดิม ความสัมพันธ์ระหว่างสุนัขกับลิงเหมือนแม่กับลูกจอมซน ซึ่งแม่ต้องพยายามทุกวิถีทางให้ลูกหยุดร้องหยุดป่วน นั่นหมายถึงความสนุกสนาน ความโรแมนติก ความปรารถนาอันเร่าร้อน และสีสันมากมายในชีวิตของชาวลิง แต่สุนัขเหลืองจะมอบสิ่งเหล่านี้ให้ก็ต่อเมื่อชาวลิงได้แบ่งเวลาให้กับการเล่าเรียนและการทำงานแล้วเท่านั้น ปีนี้คุณจะได้ตระหนักว่าเวลาชั่วโมงเดียวก็เกินพอแล้วกับการเต้นแร้งเต้นกา ส่วนเวลาที่เหลือควรใช้ไปกับการพัฒนาตัวเอง
ในอีกสองสามเดือนจากนี้ ชาวลิงจะไม่พบเจอปัญหาหรือดราม่าใหญ่ๆ แบบที่ต้องเก็บไว้เป็นบทเรียน คุณมีเพื่อนเยอะอยู่แล้ว และปีนี้ก็จะมีเพิ่มขึ้นอีก ไม่ใช่เพื่อนแบบที่คุณเคยชิลล์ด้วย แต่จะเป็นคนรอบข้างที่มีทัศนคติชีวิตที่ดี ชาวลิงเข้ากับผู้คนได้ง่าย และในปีนี้ความเป็นตัวคุณจะเปิดใจของทุกคน แม้แต่คนที่เฮี้ยบที่สุด ครึ่งปีแรกชาวลิงจะได้พบปะผู้คนที่น่าสนใจ ได้รับแนวคิดใหม่ๆ มากมาย สีสันและความซุกซนที่คุณสะสมมานานปีจะเป็นที่ยอมรับ บรรดาเพื่อนใหม่จะเห็นดีและตัดสินใจว่าโลกนี้ต้องการโปรเจกต์ของคุณ
บอกเลยว่าไม่ต้องกังวลอะไรทั้งนั้นเพราะเจ้าแม่สี่ขาดูแลคุณอยู่ แนวคิดของคุณจะขายได้ คนรอบข้างจะทำให้ชีวิตคุณสงบสุข ทั้งเรื่องงานเรื่องเงิน แต่ถึงเวลานั้น ความขี้เกียจโดยนิสัยจะโผล่มา อย่าให้มันมาวุ่นวายชีวิตของคุณได้ ไม่อย่างนั้นทุกอย่างจะหยุดอยู่แค่ “ฉันจะ…” จงฉกฉวยเวลานี้ไว้ สร้างสรรค์และพัฒนาความเก่งกาจของคุณ แล้วคนที่เฝ้ามองคุณอยู่จะช่วยให้คุณได้ฟีดแบคที่ดีอย่างแน่นอน
อีกเรื่องที่สำคัญก็คือ ไม่ว่าจะมีหัวครีเอทขนาดไหนก็อย่าลืมธุรกิจหรือหน้าที่การงานของตัวเอง ชาวลิงมีพลังเหลือเฟือให้ทุกเรื่องอยู่แล้ว ทั้งเรื่องจริงจังและเรื่องเฮฮา ทำทุกอย่างอย่างระมัดระวังและแบ่งเวลาให้ดี ปีนี้ตำแหน่งใหม่จะเปิดรับคุณ นั่นเป็นโชคดีแบบสุดๆ เพราะเพื่อนร่วมงานคนหนึ่งของคุณจะออกจากทีม กลางปีนี้บอกได้เลยว่ามีส้มหล่น
เงินทองจะไหลมาอย่างต่อเนื่อง แต่ระวังหน่อย คุณมีนิสัยชอบโชว์ออฟ ไม่ว่าจะเป็นของแบรนด์เนมหรืออะไรก็แล้วแต่ที่บ่งบอกความร่ำรวย ของพวกนี้อาจทำให้คุณกรอบได้ แทนที่จะใช้เงินแบบไร้สาระ คิดถึงสิ่งที่สำคัญและจำเป็นกว่านั้นอย่างการปรับปรุงตกแต่งที่อยู่อาศัยของคุณน่าจะเหมาะสมกว่า
ชีวิตส่วนตัวของชาวลิงก็จะเปลี่ยนแปลงในทางที่ดี ชาวลิงขึ้นชื่อเรื่องความเป็นนักรัก (แม้คนที่แต่งงานแล้วก็เถอะ) ปีนี้จะไม่มีอะไรใหม่เป็นชิ้นเป็นอัน คนที่มีคนรักเป็นตัวเป็นตน เขาหรือเธอจะขอให้คุณหยุดโปรยเสน่ห์ใส่เพศตรงข้าม แนะนำว่าทำเถอะ เพราะมันไม่ทำให้ความสุขในชีวิตคู่ของคุณลดลงหรอก มีแต่จะผูกพันกันมากขึ้นหากคุณพยายามให้คนรักเข้ามามีส่วนในทุกกิจกรรมที่คุณเห็นว่าน่าสนใจ ทั้งการพบปะเพื่อนฝูงหรือหาแรงบันดาลใจใหม่ๆ
ปีนี้ จะมีสิ่งมหัศจรรย์เกิดขึ้นกับชาวลิงที่ในชีวิตไม่เคยมีอะไรตื่นเต้น จะไม่มีใครกุข่าวลือหรือสร้างเรื่องมาอิจฉาริษยาเวลาที่เห็นคุณโปรยเสน่ห์ใส่คนนั้นคนนี้ หรือให้ความหวังใครต่อใคร ความสามารถในการทำให้ผู้คนสนใจคุณเป็นคุณลักษณะเฉพาะของชาวลิง นับจากนี้ไป เสน่ห์ของคุณจะทำให้คนเหล่านั้นหลงใหล คุณจะได้รับความสนใจในทุกหนแห่ง แต่ระวังไว้นะ ระหว่างที่คุณกำลังฟู่ฟ่าเจิดจรัสอยู่กับการเป็นดาว “คนที่ใช่” ของคุณก็กำลังรอคอยคุณอย่างสงบเสงี่ยมอยู่ที่มุมไหนสักมุมหนึ่งนั่นล่ะ