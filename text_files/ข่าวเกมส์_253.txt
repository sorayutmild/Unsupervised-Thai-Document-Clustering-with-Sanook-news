เข้าครองเเชมป์เกมที่ขายดีที่สุดในโลกไปแล้ว สำหรับ Grand Theft Auto V ซึ่งหลังจากปล่อยขายเพียง 3 วัน ก็ทำรายได้มากกว่า 1 พันล้านเหรียญสหรัฐ  และรายได้ยังไม่หยุดเพียงเท่านี้ และที่น่าตื่นเต้นคือ วันนี้  เป็นวันเปิดตัวการปล่อยให้เล่นเกม Grand Theft Auto Online สัมผัสประสบการณ์ในรูปแบบออนไลน์ได้เเล้วอีกด้วย
GTA Online
ด้านค่ายเกม Rockstar ได้เผยข่าวนี้มาก่อนเมื่อ 3 เดือนที่เเล้ว ก่อนเกมจะทำการเปิดตัว ว่าจะทำการปล่อยให้เล่น GTA กันแบบออนไลน์ไปเลย และ ก็เป็นจริงอย่างที่ได้ว่าไว้..
Rockstar ได้เคยเตือนถึงการมีปัญหาด้านเซิฟเวอร์เกมมาก่อนเมื่ออาทิตย์ที่แล้ว กล่าว ได้ว่า คุณอาจจะต้องพบ บั๊ก การกระตุก และ ข้อบกพร่องของเกมได้อย่างง่ายดาย   (พาลจะทำให้อารมณ์เสียได้ง่ายด้วย) แต่ทางบริษัทก็ได้เร่งทำการแก้ปัญหาทั้ง หลายเป็นที่เรียบร้อยเเล้ว  รวมถึงได้ทำการขยายเซิฟเวอร์เพิ่มเพื่อรองรับผู้เล่นออนไลน์จากทั่วโลกไว้ อีกด้วย
GTA Online
เมื่อเริ่มเชื่อมต่อกับ GTA Online เราจะได้ทำการเล่น GTA ในภาค San Andreas พร้อมกับตัวละครหลักในภาคนั้น พร้อมกับเพื่อนผู้ร่วมเล่นอีก 15  คน ซึ่งตามปกติวิสัยเกมออนไลน์ เราสามารถซื้อของต่างๆ อัพเลเวล  หรือนัดเพื่อนๆทำกิจกรรมต่างๆในเกมได้ ไม่ว่าจะเป็น แข่งรถ เล่นกอล์ฟ หรือ  แม้กระทั่ง แข่งกันกระโดดตึกสูง อีกทั้งยังสามารถเข้าโหมดเถื่อน (death  match) แข่งกันฆ่า แข่งกันชนะ  ท้ากับเพื่อนว่าใครเป็นผู้รอดคนสุดท้ายนั่นเอง..
GTA Online
กิจกรรมต่างๆในเกมยังมีอีกมากมาย พร้อมจะมีการอัพเดตตัวละคร และ  ไอเท็มสิ่งของใหม่ๆมาเรื่อยๆจากเซิฟเวอร์หลัก  ซึ่งเราจะไม่ต้องเสียเงินสักบาทสำหรับซื้อสินค้าในเกม GTA Online แต่อย่างใดเลย ไม่เหมือนกับเกมออนไลน์ทั่วๆไปอย่างแน่นอน Rockstar คอนเฟิร์ม !! โดยที่จริงแล้วค่ายเกมจะเก็บเงินก็ได้ แต่เขามองว่ามันไร้สาระ หากจะเสียเงินจริง เพื่อซื้อสิ่งของในเกมน่ะ ก็แค่นั้นเอง..
เอาละ ใครที่เล่น GTA V บน Xbox PlayStation 3 อยู่ เตรียมเข้าโหมดออนไลน์ได้แล้ว !! แต่สำหรับเกมเมอร์ชาว PC อด อด อด..
ปล. เราเคยนำเสนอบทความที่เกี่ยวข้องเพิ่มเติม : รวมทุกข้อมูลของเกม ‘ Grand Theft Auto V ‘


source : techspot , rockstargames