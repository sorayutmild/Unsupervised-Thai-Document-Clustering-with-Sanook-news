เปรียบเทียบ iPhone 7 (Product)RED และ OPPO R9s Red Edition สองสมาร์ทโฟนสีแดงที่ร้อนแรงที่สุด ณ ชั่วโมงนี้ ดีไซน์ต่างกันอย่างไร รุ่นไหนสวยโดนใจผู้ใช้มากกว่า มาดูกัน!
เรียกได้ว่าเปิดตัวกันมาแบบเซอร์ไพรส์จริงๆ สำหรับ iPhone 7 และ iPhone 7 Plus รุ่นพิเศษกับสีแดงในเวอร์ชันของ (Product)RED โดยไอโฟนทั้ง 2 รุ่น ถือเป็นผลิตภัณฑ์สมาร์ทโฟนรุ่นแรกของ Apple ที่ร่วมโครงการดังกล่าวด้วย เพราะที่ผ่านมาสินค้าในไลน์ของ (Product)RED จะเป็นเพียงอุปกรณ์เสริมที่มีราคาไม่สูงมากนัก ซึ่งหลังจากการเปิดตัวเมื่อช่วงค่ำวานนี้ก็มีผู้ใช้เข้ามาแสดงความคิดเห็นกันอย่างมากมาย และมีผู้กล่าวถึงสมาร์ทโฟนอีกรุ่นหนึ่งที่เปิดตัวออกมาก่อนหน้านี้พร้อมกับสีแดงสดด้วยเช่นกัน  สมาร์ทโฟนสีแดงสุดจี๊ดรุ่นดังกล่าวที่มีผู้กล่าวถึงก็คือ OPPO R9s ที่เปิดตัวในประเทศจีนตั้งแต่ช่วงปลายปี 2016 ที่ผ่านมา และ OPPO ก็ยังได้เปิดตัว OPPO R9s Red Edition รุ่นพิเศษกับสีแดงสุดร้อนแรงในช่วงก่อนวันคริสมาสต์เพิ่มเติมอีกหนึ่งรุ่น นอกจากนี้ OPPO ยังนำ OPPO R9s ไปเปิดตัวภายในงาน MWC 2017 ที่ผ่านมาด้วยเช่นกัน ทีมงาน Thaimobilecenter จึงได้นำภาพของ iPhone 7 (Product)RED และ OPPO R9s Red Edition มาเปรียบเทียบกันให้เห็นชัดๆ ว่า สมาร์ทโฟนทั้งสองรุ่นมีความแตกต่างกันอย่างไร และรุ่นใดจะสวยงามโดนใจผู้ใช้มากกว่ากัน หากพร้อมแล้วติดตามชมภาพไปพร้อมกันได้เลยครับ
 คุณสมบัติตัวเครื่องเบื้องต้นของ iPhone 7

- ตัวเครื่องมีขนาด 138.3x67.1x7.1 มิลลิเมตร น้ำหนัก 138 กรัม - หน้าจอแสดงผล  Retina HD IPS LCD ขนาด 4.7 นิ้ว พร้อมฟีเจอร์ Wide Color Gomut - ชิปเซ็ตประมวลผล 64-bit Quad-Core Apple A10 Fusion - กล้องดิจิทัล iSight แบบใหม่ ความละเอียด 12 ล้านพิกเซล พร้อมเซ็นเซอร์รับภาพอัจฉริยะใหม่ล่าสุด, ระบบป้องกันภาพสั่นไหว (OIS), ขนาดรูรับแสงกว้างสูงสุด F/1.8, ใช้โครงสร้าง 6 ชิ้นเลนส์ และไฟแฟลชสี่ดวง (Quad-LED) - กล้องดิจิทัล FaceTime HD ด้านหน้า ความละเอียด 7 ล้านพิกเซล - ปุ่มโฮมแบบใหม่ที่ใช้งานระบบ Taptic Engine และรองรับการใช้งาน Quick Actions - ฟีเจอร์ป้องกันน้ำ-ป้องกันฝุ่นตามมาตรฐาน IP67 - ลำโพงคู่ บน-ล่าง แบบสเตอริโอ (Dual-Speaker) - รองรับการเชื่อมต่อแบบ LTE ด้วยความเร็วสูงสุด 450Mbps - แบตเตอรี่ใช้งานได้ยาวนานขึ้นกว่า - สีสันตัวเครื่องสีใหม่ สีดำ Jet Black - มาพร้อมกับระบบปฏิบัติการ iOS 10 เวอร์ชันใหม่ล่าสุด  สรุปคุณสมบัติโดยละเอียดของ iPhone 7
 คุณสมบัติตัวเครื่องเบื้องต้นของ OPPO R9s




- กล้องดิจิทัลด้านหลังความละเอียดระดับ 16 ล้านพิกเซล พร้อมเซ็นเซอร์รับภาพ Sony IMX398 ขนาด 1/2.8 นิ้ว, รูรับแสงขนาด f/1.7 และระบบโฟกัสภาพอัตโนมัติแบบ Dual PDAF - กล้องดิจิทัลด้านหน้าความละเอียดระดับ 16 ล้านพิกเซล พร้อมรูรับแสงขนาด f/2.0 และโหมด Beautify 4.0 - ถ่ายภาพวิดีโอได้ที่ความละเอียดสูงสุดระดับ 4K UHD - จอแสดงผลแบบ AMOLED ขนาด 5.5 นิ้ว ความละเอียดระดับ Full HD 1080p (1920x1080 พิกเซล) พร้อมกระจกหน้าจอขอบนูน 2.5D Corning Gorilla Glass 5 - ประมวลผลการทำงานด้วยชิปเซ็ต Octa-Core Qualcomm MSM8953 Snapdragon 625 ความเร็ว 2.0 GHz - หน่วยประมวลผลกราฟิก Adreno 506 - ระบบปฏิบัติการ ColorOS 3.0 (Android 6.0 Marshmallow) - หน่วยความจำภายใน (ROM) ขนาด 64GB - หน่วยความจำแรม (RAM) ขนาด 4GB - รองรับการ์ดหน่วยความจำเสริมแบบ microSD ได้สูงสุดขนาด 256GB - ตัวเครื่องผลิตจากโลหะทั้งหมด 98.9 เปอร์เซ็นต์ พร้อมความบางเฉียบเพียง 6.58 มิลลิเมตร - ปุ่มโฮมแบบสัมผัส (Solid-State) ที่ไม่มีการยุบตัว พร้อมการตอบสนองด้วยระบบสั่น - เสารับสัญญาณ 6 เส้น (Ultra-Fine Six-String) เพื่อประสิทธิภาพสูงสุดของการรับสัญญาณต่างๆ - เซ็นเซอร์สแกนลายนิ้วมือที่ปุ่มโฮม (อ่านลายนิ้วมือได้ภายในเวลา 0.2 วินาที) - แบตเตอรี่ Li-Ion Polymer ขนาด 3,010 mAh พร้อมเทคโนโลยี VOOC Flash Charge - รองรับการใช้งานสองซิมการ์ด (Dual nanoSIM) - ระบบเสียง Dirac - รองรับ USB OTG (USB On-the-Go) - รองรับเครือข่าย 4G LTE - รองรับเครือข่าย Wi-Fi 802.11 a/b/g/n/ac (Dual Band 2.4/5 GHz) - Bluetooth เวอร์ชัน 4.1 - มี 2 สีมาตรฐานให้เลือกคือ ทอง (Gold) และทองกุหลาบ (Rose Gold)  สรุปคุณสมบัติโดยละเอียดของ OPPO R9s รีวิว (Review) OPPO R9s
 เปรียบเทียบดีไซน์ และรูปลักษณ์ภายนอกของ iPhone 7 (Product)RED และ OPPO R9s Red Edition​

สำหรับด้านหน้าของตัวเครื่องจะเห็นความแตกต่างได้อย่างชัดเจน เพราะ OPPO R9s สีแดงจะใช้งานหน้าจอด้านหน้าด้วยสีดำทั้งหมด ขณะที่ iPhone 7 Product RED จะใช้สีขาว อีกทั้งขอบจอของ OPPO R9s มีความบางเฉียบกว่าอย่างเห็นได้ชัด รวมไปถึงรูปทรงของปุ่มโฮมก็มีความแตกต่างกัน คือ OPPO R9s มีรูปทรงของปุ่มโฮมแบบวงรี ส่วน iPhone 7 มีลักษณะเป็นรูปวงกลม  

ส่วนด้านหลังตัวเครื่องของสมาร์ทโฟนทั้งสองรุ่นก็ยังมีความแตกต่างที่เห็นได้ชัดเจนเช่นเดียวกัน โดน OPPO R9s จะมีเส้นเสาอากาศทั้งหมด 6 เส้น เพื่อประสิทธิภาพในการเชื่อมต่อสัญญาณ ซึ่งเส้นเสาอากาศบน OPPO R9s จะใช้สีดำตัดกับสีแดง ดูแล้วสวยงามลงตัวไปอีกแบบ ขณะที่เส้นเสาอากาศของ iPhone 7 จะใช้สีแดงเช่นเดียวกัน ทำให้ดูกลมกลืนไปกับตัวเครื่อง และมีโลโก้ Apple ที่ดูโดดเด่นอยู่ตรงกลางตามแบบฉบับการดีไซน์เหมือนในทุกรุ่นที่ผ่านมา  อย่างไรก็ตาม เฉดสีที่ OPPO R9s และ iPhone 7 เลือกใช้นั้นเป็นสีแดงที่ดูค่อนข้างใกล้เคียงกันมากทีเดียว อีกทั้งการใช้วัสดุตัวเครื่องแบบโลหะก็ยิ่งทำให้พื้นผิวมีความเงางามแม้ว่าจะเป็นพื้นผิวแบบด้าน (Matte) ก็ตาม
 เปรียบเทียบคุณสมบัติตัวเครื่องเบื้องต้นของ iPhone 7 และ OPPO R9s
จากตารางเปรียบเทียบข้างต้นจะเห็นได้ว่า OPPO R9s มาพร้อมกับจุดเด่นในหลายๆ ด้าน ไม่ว่าจะเป็น หน้าจอ AMOLED Full HD 1080p ขนาด 5.5 นิ้ว, หน่วยความจำแรม (RAM) ขนาด 4GB, รองรับหน่วยความจำเสริมแบบ microSD, กล้องด้านหน้าความละเอียดสูงถึง 16 ล้านพิกเซล, รองรับ 2 ซิมการ์ด และแบตเตอรี่ความจุ 3010 mAh พร้อมเทคโนโลยี VOOC Flash Charge  ขณะที่ iPhone 7 มาพร้อมกับจุดเด่นด้านการจัดการทรัพยากรของระบบ iOS ที่ขึ้นชื่อเรื่องความเสถียร และความเร็วแรง ด้วยระบบปฏิบัติการ iOS 10 เวอร์ชันล่าสุด, ชิปเซ็ตประมวลผล 64-bit Quad-Core Apple A10, กล้อง iSight แบบใหม่พร้อมระบบป้องกันภาพสั่นไหว (OIS) และขนาดรูรับแสงกว้างสูงสุดที่ F/1.8, ฟีเจอร์ป้องกันน้ำ-ป้องกันฝุ่นตามมาตรฐาน IP67 และลำโพงคู่ บน-ล่าง แบบสเตอริโอ  สำหรับราคาวางจำหน่ายของสมาร์ทโฟนทั้งสองรุ่นก็เรียกได้ว่าค่อนข้างแตกต่างกันมากทีเดียว โดย OPPO R9s มีราคาวางจำหน่ายในประเทศไทยอยู่ที่ 14,990 บาท แต่มีให้เลือกเฉพาะรุ่นสีทอง (Gold) และสีทองกุหลาบ (Rose Gold) เท่านั้น ขณะที่ iPhone 7 Plus Product RED มีราคาเริ่มต้นที่ 30,500 บาท สำหรับรุ่นความจุ 128GB และราคา 34,500 บาท สำหรับรุ่นความจุ 256GB โดย iPhone 7 Product RED จะเปิดวางจำหน่ายในวันที่ 24 มีนาคมนี้ แต่ OPPO R9s สีแดงรุ่นพิเศษ ยังไม่มีวางจำหน่ายในประเทศไทย ซึ่งก็ต้องคอยตามลุ้นกันต่อไปว่า OPPO (ประเทศไทย) จะนำ OPPO R9s Red Edition สุดร้อนแรงนี้เข้ามาวางจำหน่ายเพิ่มเติมหรือไม่ สำหรับวันนี้ทีมงาน Thaimobilecenter ต้องขอลาไปก่อน แล้วพบกันใหม่ในโอกาสหน้า สวัสดีครับ