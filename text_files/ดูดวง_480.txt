หากจะหาต้นไม้ดีๆ ไม้มงคลที่เสริมโชคลาภสักต้น คงมีหลายคนเลิกที่จะปลูกพืชตระกูลที่ขึ้นต้นชื่อด้วยคำว่า เงินๆ ทองๆ ทั้งหลาย
แต่ใครจะรู้บ้างว่าต้นไม้เล็กๆ ที่มีหนามแหลมคมอย่าง “กระบองเพชร” จะสามารถช่วยเสริมดวงเพิ่มโชคลาภได้อย่างไม่น่าเชื่อ! ถ้าอยากรู้ว่าเสริมดวงอย่างไร Sanook! Horoscope มีมาฝากกันค่ะ
กระบองเพชร 
ขอบคุณภาพจาก https://www.pinterest.com/pin/422845852489871747/
“กระบองเพชร” (Cactus) เป็นพรรณไม้ขนาดเล็กถึงปานกลาง ลักษณะต้นเตี้ยๆ แลดูน่ารัก มีรูปทรงหลากหลายไม่ว่าจะเป็นทรงกลม ทรงเหลี่ยม หรือรูปร่างแปลกๆ แตกต่างกันออกไปแล้วแต่สายพันธุ์
แต่ลักษณะเด่นที่เรียกได้ว่าเป็นเอกลักษณ์เฉพาะตัวของเจ้ากระบองเพชรเลยก็คือ ขนหรือหนามแหลมคมที่ปกคลุมอยู่รอบต้น ซึ่งหนามเหล่านี้ก็หนาบาง มีขนาดเล็กใหญ่ต่างกันออกไปแล้วแต่ชนิดของสายพันธุ์
การปลูกก็ไม่ยากเหมือนต้นไม้สวยงามที่เราเห็นอยู่ทั่วไป เพราะสามารถทนต่อสภาพอากาศที่ร้อน (แบบเมืองไทยเราได้ดี) หรือพูดง่ายๆ ว่าชอบแสงแดดนั่นเอง ดูแลรักษาง่าย
เหมาะมากสำหรับคนที่ไม่มีเวลาดูแลมากนัก รดน้ำเพียงอาทิตย์ละครั้งก็เพียงพอ เพราะโดยธรรมชาติของกระบองเพชร สามารถกักเก็บน้ำไว้ได้มาก 
กระบองเพชร
ขอบคุณภาพจาก https://www.pinterest.com/pin/118360296432618818/
แต่ถึงอย่างไรแม้เจ้าต้นกระบองเพชรนี้จะปลูกง่ายแถมดูแลก็แสนง่ายขนาดนี้ก็ยังเป็นที่นิยมอยู่เพียงเฉพาะคนบางกลุ่มเท่านั้น ส่วนใหญ่จะเป็นวัยรุ่นหรือคนที่หลงใหลในความงามของเจ้าต้นไม้ที่มีแต่หนามเท่านั้นถึงจะมองเห็นศิลปะที่ซ่อนอยู่ในคมแหลมเหล่านั้นได้
ถ้าจะยกตัวอย่างให้เข้ากับกระแสสังคมแบบเห็นภาพชัดๆ สักหน่อย ก็เช่น กลุ่มคนที่เรียกตัวเองว่า “ฮิปสเตอร์” ถือว่าเป็นอีกกลุ่มที่หลงใหลในความงามของต้นกระบองเพชรกันมาก ก็คงเป็นเพราะกระบองเพชรมีความเป็นตัวของตัวเองแบบเดียวกับคนที่เรียกตัวเองว่าฮิปสเตอร์ก็เป็นได้ (จริงม่ะ?)
 กระบองเพชร
ขอบคุณภาพจาก https://www.pinterest.com/pin/421368108861847471/
กลับมาว่ากันต่อด้วยเรื่องของเราดีกว่า เกี่ยวกับเรื่องของการปลูกกระบองเพชร ที่บอกว่าบางคนไม่นิยมปลูกเพราะ เชื่อว่าหนามแหลมคมเหล่านั้นจะทิ่มแทงทำร้ายเรา ทำให้เกิดอุปสรรคปัญหา ชีวิตมีแต่ขวากหนาม ซึ่งก็เป็นความเชื่อที่ทำให้ต้นกระบอกเพชรที่แลดูน่ารัก กลายเป็นต้นไม้น่าชังไปซะได้
แต่อย่าเพิ่งเชื่อแบบนั้น เพราะว่าจริงๆ แล้วก็ยังมีความเชื่ออีกด้านหนึ่งที่เข้ามาหักล้างกันกับความเชื่อเดิมๆ ที่ว่าปลูกต้นไม้ทีหนามนั้นไม่ดี ทำให้กระบองเพชรกลายเป็นต้นไม้น่าปลูกขึ้นมาทันที กับความเชื่อที่ว่า “ปลูกกระบอกเพชรเสริมโชคลาภ เพิ่มพูนเงินทอง”
กระบองเพชร
ขอบคุณภาพจาก https://www.pinterest.com/pin/574068283724273450/
โดยเฉพาะหากปลูกไว้ในบ้าน จะทำให้กิจการก้าวหน้า จะได้เลื่อนหน้าที่การงานเร็ว และจะพาโชคลาภมาสู่ครอบครัว และยิ่งไปกว่านั้นถ้าหากบ้านไหนปลูกกระบองเพชรแล้วทำให้เกิดให้เกิดดอกออกมาได้สวยงามแล้วล่ะก็ แสดงว่าผู้นั้นจะมีโชคลาภ จะได้เงินได้ทองไม่ขาดมือกันเลยทีเดียว (โอ้ววว อะไรจะดีปานนั้น!)
 กระบองเพชร
ขอบคุณภาพจาก https://www.pinterest.com/pin/253820128975161053/
เคล็ดลับที่จะช่วยเสริมดวงให้เฮง ก็ง่ายๆเลย ให้ปลูกต้นกระบองเพชรในวันเสาร์ และวางไว้ที่ทิศตะวันตก จะยิ่งดี
แต่ถ้าหากอยากเสริมดวงชีวิตราบรื่น ปัดเป่าสิ่งชั่วร้ายให้พ้นเคราะห์ภัย ก็แนะนำว่าให้ปลูกไว้ที่ริมรั้วบ้าน เชื่อว่าหากใครที่คิดร้ายต่อเรา ก็จะต้องพบเจอหนามแหลมคมของกระบองเพชรทิ่มแทงจนแพ้ภัยตัวเองกลับไปนั่นเอง แต่ข้อห้าม!! คือ บ้านไหนที่ยังโสด ห้ามปลูกบริเวณริมรั้วนะจ๊ะไม่เช่นนั้น คานถามหาแน่ๆจ๊ะ เตือนไว้สำคัญมากๆ
กระบองเพชร
ขอบคุณภาพจาก https://www.pinterest.com/pin/216735800793759501/
สุดท้ายนี้เอาเป็นว่า ใครมีความเชื่อแบบไหนก็เป็นความเชื่อส่วนบุคคลนะคะ สุดท้ายแล้วก็อยู่ที่ตัวเราเองเท่านั้น ที่จะกำหนดได้…สำหรับใครที่อยากลองปลูกต้นกระบองเพชร สามารถดูไอเดียเก๋ๆ สวยๆ เพิ่มเติมได้รูปภาพด้านล่างเลยจ้า
