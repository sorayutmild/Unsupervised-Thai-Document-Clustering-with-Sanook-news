ตัดหน้า iPhone 5 กันเห็นๆ ! Samsung Galaxy S III ภาพหลุดระบุ เปิดตัว 22 พ.ค.!ติดตามข่าว Android ที่น่าสนใจกับ เฮียณัฐ TechXcite วันนี้มีภาพหลุดที่คาดว่าจะเป็นภาพ Press ที่ใช้ในการโฆษณาวัน และมีวันเปิดตัวของ Samsung Galaxy S III มาฝากครับ โดยภาพนี้ดูๆ ไปแล้วก็น่าจะเป็นภาพที่เหมือนที่สุดภาพหนึ่งเลยทีเดียว และยังบอกวันเปิดตัวของ Samsung Galaxy S III มาอีกด้วย ซึ่งเป็นวันที่ 22 พฤษภาคม ตัดหน้าวันเปิดตัวของ iPhone 5 ที่มีข่าวว่าจะเปิดตัวในเดือนถัดไป คือเดือนมิถุนายนนี้ครับ

ตามภาพ และข้อมูลที่ได้เห็นของภาพหลุดของ Samsung Galaxy S III ภาพนี้ อาจจะเห็นตัวเครื่องแค่เพียงบางส่วน แต่ก็ดูหรูหราไม่น้อยเลยครับ ตัวเครื่องดูแล้วคล้ายๆ จะเป็นโลหะมันเงา (ข่าวก่อนหน้านี้บอกว่าจะมาพร้อมกับฝาหลังเซรามิก) แต่น่าแปลกตรงที่ไม่เห็นจะมีช่อง micro USB ที่ด้านล่างตามที่ Samsung ชอบทำเลยครับ นอกจากนี้ข้อความบน Press ใบนี้ยังระบุวันเปิดตัวของ Samsung Galaxy S III ว่าเป็นวันที่ 22 พฤษภาคมปีนี้ โดยงานจะจัดขึ้นที่กรุง London ครับอย่างไรก็ตาม ข่าวนี้ก็ต้องฟังหูไว้หูอีกเช่นเคยครับ เพราะว่าทาง Samsung เองตอนนี้ก็ยังเงียบอยู่ ไม่ได้ออกมาว่าอะไรแต่อย่างใดครับsource: gsmarena


ขอบคุณเนื้อหา และภาพประกอบบทความโดย: เฮียณัฐ TechXcite