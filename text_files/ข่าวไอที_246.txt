เปรียบมวย iPad2 กับ Galaxy Tab 8.9 /10.1 ใครเหนือกว่ากัน??? 

มวยคู่ร้อนแรงได้ถูกเชิญขึ้นมาบนเวทีเพื่อประลองความแกร่งทันทีหลังจาก Samsung  Galaxy Tab ทั้งสองรุ่นออกมาได้ไม่ถึงหนึ่งวัน  ซึ่งเป็นมวยที่ค่อนข้างสมศักดิ์ศรี และมีหลายคนให้ความสนใจ ไม่แพ้มวยแบบ  ปาเกียว ที่เรียกแขกได้อย่างล้นหลาม  เราลองหยิบเครื่องทั้งสามตัวมาลองเปรียบเทียบ Spec ให้ดูกันก่อนดีกว่าครับ  โดยเครื่องในกลุ่มเดียวกันนี้ จริงๆยังมีอีกหลายตัวเช่น Xoom หรืออย่าง HTC  Flyer และรุ่นอื่นๆอีกมากมาย แต่แน่นอนว่า ไม่รู้ว่า Apple  ไปทำเวรทำกรรมอะไรมากมาย เวลามีเครื่องรุ่นอะไรใหม่ออกทีไร ต้องจับ iPad  มาเป็นตัวยืนแล้วเอาตัวอื่นมาเปรียบเทียบ ซึ่งครั้งนี้ก็เช่นเดียวกัน  แต่หากดูจาก Spec ในตารางแล้ว ความเหนือชั้นทากเทียบกันเฉพาะด้าน Hardware ทาง Samsung Galaxy Tab ทั้งสองรุ่นไล่ต้อน iPad 2 จนจนมุม  ยำกันตุ๊บตั๊บเลยทีเดียว
สิ่งที่ถูกหยิบเป็นประเด็นในการเกทับ iPad 2  ก็คอืเรื่องขนาดความบางของตัวเครื่องของ Galaxy Tab ทั้งสองรุ่นที่บางกว่า  iPad 2 แม้จะบางกว่าไม่มากก็ตาม แต่ก็ได้แชมป์เรื่อง ความเป็น  Tablet  ที่บางที่สุดในโลกในเวลานี้ ส่วนเรื่องที่สองที่โดนโจมตีจน iPad  นั้นเบื่อทำหน้าเบ้ ก็คือเรื่องของ Flash ที่ทาง Apple ยังไง  ก็ไม่ยอมแก้ปัญหาเรื่อง Flash สำหรับการใช้งานทั่วๆไป ผมว่ายังไงเรื่อง  Flash ก็ยังมีความจำเป็นสำหรับอุปกรณ์ประเภทนี้ เวลาหยิบ iPad  ขึ้นมานอนเปิดเล่นเว็บทีไร เจอปัญหาเวลาเข้าเว็บที่ใช้ Flash ประจำเลย   แต่ก็อย่างว่าหละครับอุปกรณ์ทุกอย่างย่อมมีข้อดีและข้อด้อยเป็นคุณสมบัติ ประจำเครื่องอยู่แล้ว อยู่ที่คนใช้งานมากกว่า  ว่าจะเลือกแบบไหนให้เหมาะกับตนเองที่สุด


www.gsmarena.com
 