10 อันดับ ของแปลกที่มีการซื้อขายผ่าน eBay (ไม่น่าเชื่อ!!!)
วันนี้ทางทีมงานขอนำเสนอ "ของแปลกที่มีการซื้อขายผ่าน eBay" สิงของบางอย่างที่นำมาเสนอขายนั้น ทางทีมงานเชื่อว่าหากใครอ่านจนจบทั้ง 10 อันดับอาจจะเกิดคำถามว่า มันขายกันได้จริงๆ หรือ? ขึ้นมาในใจอย่างแน่นอน!!

ภาพประกอบ: internetretailing.net
10. หมวกกันน๊อคของเมียเก่า
เริ่มต้นด้วยอันดับที่ 10 กันเลยครับ ได้แก่ หมวกกันน๊อคของเมียเก่า หมวกเป็นรุ่น SHOEI RF700 ปี 2004 แค่ขายหมวกกันน็อคอาจจะไม่แปลก แต่คำอธิบายที่เค้าลงขายใน eBay นั่นแหล่ะทำให้มันแปลกและฮามาก!!! "หมวกนี้ใหม่ เพราะผมไม่เคยใช้ ผมซื้อให้เมียผมแต่มันเล็กเกินไปเพราะหัวเธอมันโตมากเพราะเต็มไปด้วยคำโกหกหลอกลวงที่คิดจะใช้กับผม" ผมเคยถามเธอว่าชอบมอไซด์มั้ย? เธอตอบว่าชอบมากๆ ผมเลยคิดว่า อืม คนนี้และแม่ของลูกผม โนก็ตม ผมก็บรอนด์ หลังจากที่ผมขอเธอแต่งงานทุกอย่างกลับเปลี่ยนไป เวลาทั้งหมดของผมหมดไปกับการหาโบสถ์สวยๆ ชุดแต่งงานแสนแพงซึ่งราคานั้นสามารถซื้อมอไซด์ดีๆได้คันนึงเลย เวลาทั้งหมดใช้ไปกับการตระเวนหาสถานที่จัดงานจนผมไม่มีเวลาจะขี่ Fino สุดรักของผมเลย เธอบอกว่าถ้าไม่มีเวลาขี่ก็ขายมันสิ!! ไม่มีทางหรอกที่ผมจะขายมัน หลังจากนั้นเรื่องบนเตียงก็แย่ลงเรื่อยๆ ผ่านไป 89 เดือนเหมือนนรก เธออ้วนขึ้นมากๆ ส่วนผมก็ซี่โครงบานแล้ว ยิ่งตอนมีลูกเธอยิ่งเปลี่ยนไป ผมไม่อยู่ในสายตาเธอเลย อย่างเดียวที่เธอต้องการจากผมคือ เงิน ... วันหนึ่งผมกับเพื่อนไปกินเบียร์ที่บาร์แห่งหนึ่ง ผมเห็นมีหญิง 2 คนกินเบียร์โต๊ะข้างๆ เราส่งสายตาให้กัน 3-4 ที สัญชาติญาณบอกผมทันทีว่าคนนี้แหละ แม่ของลูกคนที่สองของผม เราคุยกันนาน และเธอบอกว่าชอบมอเตอร์ไซด์มากค่ะ ผมพาเธอไปขี่รถเล่น เหมือนเกิดใหม่คนนี้ใช่เลยสำหรับผม ขอสรุปสั้นๆเลย ผมหย่ากับอีหมูอ้วนที่บ้านแล้วจะย้ายออกมาอยู่กับแฟนใหม่ ตอนเก็บของก็เห็นหมวกใบนี้เลยอยากขายมันทิ้งไปซะ!" นี้คือของแปลกอันดับ 10 ของทีมงาน toptenthailand เอวัง!
9. ไม้เท้าของคุณตาสุดเฮี้ยนที่เสียชีวิต
ของขายที่ชวนสยองขนหัวลุกนิดๆ อันดับที่ 9 ของทีมงาน toptenthailand เรื่องคือว่าในครอบครัวนี้ มีหลานสาววัย 6 ขวบของคุณตากลัววิญญาณของคุณตาที่เสียชีวิตไปแล้วมาก เธอมักจะเห็นคุณตาเดินไปเดินมาที่บ้านทุกวัน และมีภาพถ่ายติดวิญญาณของคุณตาอีกด้วย จนแม่ของเธอคิดหาทางเอาวิญญาณคุณตาออกจากบ้าน นึกได้ว่าเก็บไม้เท้าเอาไว้จึงประกาศขายทาง eBay เพื่อที่ว่าวิญญาณจะได้ตามไม้เท้าไป ไม่เชื่อก็ต้องเชื่อ GoldenPalance.com เจ้าเดิมมาซื้อไปที่ราคา USD 65,000! ไม่รู้ว่าคนที่ซื้อไปเจอกับคุณตาท่านนี้มั่งหรือเปล่า? บรื๋อ!!!
8. ระเบิดมือ 750 ลูกและจรวดของโซเวียต
มาที่อันดับที่ 8 ของทีมงาน toptenthailand ลุง David วัย 42 เป็นพ่อค้าอาวุธสงครามใน internet ที่อาวุธของเค้าทุกชิ้นได้ถูกปลดชนวนทุกอย่างหมดแล้วแต่ล๊อตใหญ่สุดที่ขาย คือล๊อตนี้ซึ่งทำให้เตะตาฝ่ายความมั่นคงของชาติมากเพราะคนที่จะมาซื้อของประเภทนี้ก็ต้องรู้วิธีใช้ระเบิด คงไม่ซื้อไปแค่ตั้งโชว์เล่นที่บ้านกระมั้ง หลังจากลงประมูลไม่ถึง 24 ชั่วโมง ตำรวจ หน่วย SWAT Navy Seal ทหารบก กว่าพันนายบุกมาที่บ้าน David ทันที สุดท้ายเจอโทษเข้าคุก 5 ปี สมควร!!!
7. กาต้มน้ำที่มีเงาโป๊ๆของเจ้าของ
ตอนนี้เป็นอะไรที่ฮิตมากๆในการลงประมูลของขายทาง eBay แบบในอันดับที่ 7 ของทีมงาน toptenthailand มีคนขายจำนวนมากที่ขายสินค้าโดยต้องถ่ายรูปให้ติดรูปตัวเองเปลือยอย่างเช่น กาต้มน้ำนี้เป็นต้น เชื่อกันว่าจะทำให้ได้ราคาและเป็นที่สนใจมากขึ้น ราคาประมูลของกานี้ไม่ถูกเปิดเผยแต่อย่างใด แต่ไอเดียขายของนี้แหล่มจริงๆ
6. ซากนางฟ้า
มาต่อที่ของแปลกอันดับที่ 6 ของทีมงาน toptenthailand จากคำอธิบายสินค้าของคนขาย เค้าไปเจอซากนี้ที่บ้านขายของเก่าดูแล้วรู้สึกทันทีว่านี่คือของจริงไม่ใช่ ของปลอม เค้าซื้อมาก็เกิดเรื่องราวอะไรแปลกๆมากมายที่บ้าน และสิ่งที่เห็นนี้จะเป็นอะไรกันแน่ก็ยังสรุปได้ไม่ชัดเจน แต่ก็มีคนประมูลซื้อไปแล้วเรียบร้อยส่วนราคาที่จบประมูลก็ไม่ถูกเปิดเผยเช่นเดิม
5. ลูกพีชตากแห้งที่รูปร่างคล้ายอวัยวะเพศหญิง
เพี้ยนจริงๆ!!! อันดับที่ 5 ของทีมงาน toptenthailand คนขายน่ะมันไปซื้อพีชตากแห้งมากินเล่น เหลือชิ้นนี้เป็นชิ้นสุดท้ายกำลังจะเอาเข้าปาก ก็สังเกตเห็นรูปร่างที่แปลกๆของมัน เอ๊ะ! หน้าตาคุ้นๆนะเนี่ยเรา!!! 555+ เกิดไอเดียบรรเจิดอยากเอามาขายเพราะคิดว่าคนอื่นน่าจะทะลึ่งเหมือนตัวเอง แต่ไม่รู้ว่าตอนนี้มีใครหน้าไหนมาซื้อไปหรือยัง
4. ถุงยางใช้แล้วของสามีที่นอกใจพร้อมกางเกงในของชู้ของสามี
อันนี้สุดยอดมาก อันดับที่ 4 ของทีมงาน toptenthailand หญิงสาวชาวออสเตรเลียแก้แค้นแฟนของเธอด้วยการประจานทาง eBay โดยลงขายถุงยางใช้แล้วซึ่งระบุว่าเป็น size 'S' (อับอายไหมหล่ะพ่อ = =") และกางเกงในของกิ๊กของแฟนเธอ โดยที่บอกรายละเอียดของทั้งสามีและกิ๊กทั้งหมด ไม่ว่าจะเป็นเบอร์โทร ชื่อ-นามสุกล ที่อยู่ ฯลฯ ตอนนี้ทั้งสามีตัวแสบและกิ๊กของเธอไม่รู้ไปแทรกแผ่นดินอยู่ที่ไหนกันแล้ว
3. ซากชีสอายุ 10 ปี
มาถึงอันดับที่ 3 ของทีมงาน toptenthailand เป็นเรื่องที่น่าตกใจว่า GoldenPalace.com เจ้าเก่าประมูลชีสนี้ไปในราคา USD 28,000 มันเป็นชีสที่มีรอยกัดไปคำเดียว เจ้าของเล่าว่า 10 ปีที่แล้วเธอกำลังจะกินชีสชิ้นนี้พอกัดไปคำเดียวเธอก็ไปทำธุระแล้วลืมกิน จนมาเจออีกที 10 ปีให้หลังนี่แหละ ปกติคนอื่นเค้าเจอแล้วคงเอาไปทิ้งกันหมด แต่นี้เจอแล้วเอามาประมูลขายใน eBay แล้วก็ยังจะมีคนมาซื้ออีก บ้าไปแล้ว!!!
2. ขายความบริสุทธิ์
อ่านไม่ผิดหรอกครับ อันดับที่ 2 ของทีมงาน toptenthailand มูลเหตุคือมีสตรีนางหนึ่งชื่อว่า Carys Copestakes ด้วยความที่เธอต้องการหาเงิน เพื่อที่จะเอาเงินไปจ่ายค่าเทอม เลยตัดสินใจขายความบริสุทธิ์ของเธอในเว็บ eBay ซะเลย โดยตั้งราคาเริ่มประมูลที่ USD 10,000 สุดท้ายมีนักธุรกิจประมูลชนะไปแต่ก็ไม่ได้นอนกับเธอ แต่ให้เงินเพราะความสงสาร OMG! นี้มันละครชัดๆ!!!
1. ความหมายของชีวิต
ราคาไม่สูง คนประมูลไม่เยอะ และไม่มีข้อมูลด้วยว่าชนะแล้วจะได้อะไร แต่มีคนให้ราคาดีที่สุดที่ USD 10.50 กลายเป็นของแปลกที่สุดอันดับที่ 1 ของทีมงาน toptenthailand ของแบบนี้นั้นบางคนอาจประมูลซื้อไปด้วยเงินมากมายมหาศาลก็ยังคงหาความหมายของชีวิตไม่เจอ แต่บางคนอาจได้พบเจอกับสัจธรรมที่แท้จริงของการดำรงชีวิตโดยไม่ต้องใช้เงินประมูลซื้อสักบาทเลยก็เป็นได้....
**หมายเหตุ
ข้อมูลทั้งหมดที่ทาง Toptenthailand.com นำเสนอได้มาจากการสำรวจความคิดเห็นเชิงสถิติ ด้วยขั้นตอนที่ต่างกันออกไป ขึ้นอยู่กับความเหมาะสม ของหัวข้อนั้นๆ ทางเว็บไซต์ Toptenthailand.com มิได้มีเจตนาที่จะนำเสนอข้อมูลดังกล่าวเพื่อชี้นำ หรือ ก่อให้เกิดความแตกแยกใดๆ ในสังคมทั้งสิ้น เราและทีมงานเพียงแต่ต้องการนำเสนอข้อมูลทางสถิติที่เรารวบรวมเพื่อเป็นสาระ และเป็นการสะท้อนอีกด้านหนึ่งของสังคม ให้ผู้ใช้อินเตอร์เน็ต และประชาชน ทั่วไปรับชมเท่านั้น (โปรดใช้วิจารณญาณในการชม และบริโภคข้อมูลจาก Toptenthailand.com) และหรือในบางกรณี www.Toptenthailand.com จะทำหน้าที่ เป็นสื่อกลางในการรวบรวม และนำเสนอข้อมูลในการจัดอันดับที่มีอยู่แล้วในสื่อต่างๆ ทั้งทาง Internet และสิ่งพิมพ์ โดยเราจะอ้างอิง ให้เครดิต ถึงแหล่งที่มาในทุกๆ ครั้งไป
สนับสนุนเนื้อหา: www.toptenthailand.com