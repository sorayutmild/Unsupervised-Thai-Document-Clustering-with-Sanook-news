ขอเอาใจสาวๆ ด้วยเรื่องราวของ"เนื้อคู่" ใครที่กำลังรอคอยเนื้อคู่อยู่ ขอเชิญมาดูคำทำนายเนื้อคู่ของผู้หญิงทั้ง 7 วัน บอกได้คำเดียวว่าไม่ดูแล้วจะเสียใจ...
ลักษณะเนื้อคู่ของผู้หญิง 7 วัน
ลักษณะเนื้อคู่ของผู้หญิงที่เกิดวันอาทิตย์
ผู้หญิงวันนี้จะเจอคนที่เป็นเนื้อคู่หรือเข้าร่วมสู่หัวใจของตนเองได้ก็โดยการอยู่ร่วมกัน หรือเครือญาติแนะนำให้นั่นเอง บางทีก็มักจะได้รับการผลักดันให้เจอเนื้อคู่ที่เหมือนถูกกลั่นแกล้ง สิ่งไหนที่คุณไม่ชอบ สิ่งนั้นกลับเป็นสิ่งที่คนรักคุณชอบกระทำ
ดวงชายในฝันจะต้องเป็นคนที่มีพลัง อำนาจ เชื่อมั่นได้ว่าเป็นคนที่เป็นแรงนำคุณได้ ต้องเมียงมองหาคนที่อยู่ในงานที่เกี่ยวราชการหรืองานประจำ และงานที่เกี่ยวด้านก่อสร้างหรือต่างประเทศจึงจะดี ผิวพรรณลักษณะที่เห็นได้ชัดเจน ต้องเป็นคนสูงใหญ่หรือสันทัด ผิวค่อนข้างคล้ำดำแดง คนรักจะเป็นคนที่มีวิชาความรู้ไม่ด้านใดก็ ด้านหนึ่ง
ลักษณะเนื้อคู่ของผู้หญิงที่เกิดวันจันทร์
รูปร่างสันทัด แต่หากเตี้ยกว่าคุณจะไม่ค่อยชอบใจเท่าไหร่ ผิวสองสีออกเข้ม ชอบผู้ชายที่เป็นที่แมนร้อยเปอร์เซ็นต์ ดวงตาคมชัด คิ้วดกเข้ม และหากสูงใหญ่จะพิจารณาเป็นพิเศษ คุณจะชอบผู้ชายที่อายุมากกว่าคุณ หรือว่าอายุน้อยกว่าเล็กน้อย แต่ความคิดความอ่านเป็นผู้ใหญ่กว่า จะเป็นคนที่ตรงสเป็คของคุณมาก ไม่ชอบคนพูดมาก พล่ามไร้สาระ หรือว่ากระล่อนจนเกินพอดี
ดวงของคุณจะพบคู่ครองโดยมีทางเลือก หมายถึงคุณอาจจะต้องหนักใจในการตัดสินใจเลือกคน แต่งงานในชีวิตคู่มากกว่าคนอื่นๆ เพราะว่าจะมีการให้เลือก และต่างก็ดีบ้างในบางส่วน และไม่ตรงใจบ้างในบางส่วน ทำให้คุณลังเลใจ อย่าใช้เวลาลังเลใจมากนัก เพราะว่าเดี๋ยวจะแห้ว ด้วยว่าผู้ชายยุคปัจจุบัน คงจะไม่ยอมให้ตัวเองเป็นตัวเลือกนานมากนักอย่างแน่นอน พบรักแท้มักจะมาจากเพื่อสนิท หรือว่าญาติผู้ใหญ่เป็นกามเทพแนะนำให้แทบทุกคน
ลักษณะเนื้อคู่ของผู้หญิง 7 วัน
ลักษณะเนื้อคู่ของผู้หญิงที่เกิดวันอังคาร
ต้องเป็นผู้ชายรูปร่างสูง หรือว่าสันทัด จะตรงกับลักษณะเนื้อคู่แท้ ที่ยอมเดินตามเส้นทางชีวิตของคุณได้ มักเป็นคนที่พบกันโดยเพื่อนหรือว่าโอกาสสำคัญในการทำงาน บางคนรักเมื่อตอนเรียนแล้ว แยกทางกันไป แล้วกลับมาพบกันอีกจึงตัดสินใจแต่งงาน สำหรับผู้หญิงเกิดวันอังคารก็มีมากนะ ที่ชอบผู้ชายสะอาด และเป็นคนมีรสนิยมพอสมควร เป็นคนที่ดูดี ไม่ว่าการเจรจาการพูด หรือว่าการแต่งกายก็ตาม หากเป็นผู้ชายที่อายุมากกว่าจะเป็นกลุ่มเป้าหมายแรก หากเป็นคนรุ่นเดียวกัน มักจะแตกแยกหย่าร้างกันเพราะว่าอารมณ์แห่งทิฐิในที่สุด คุณจะเป็นผู้ที่ชอบผู้ชายที่สามารถนำคุณได้ เพราะโดยนิสัยแล้วคุณเป็นคนชอบอวดเก่ง และไม่ยอมใคร ใครสยบคุณได้ คุณจะนับถือว่าคนนั้นเป็นฮีโร่และคนที่คุณยอมรับเป็นคนรักแบบเนื้อคู่
ลักษณะเนื้อคู่ของผู้หญิงที่เกิดวันพุธผู้หญิงที่เกิดวันพุธมักจะมีโอกาสพบความรักหรือว่าคนมารุมจีบหลายคน ให้คุณเป็นคนเลือก เพราะคุณเป็นคนวางตัวดี มีแต้มมีเกม ทำให้มีคุณค่า เนื้อคู่ของผู้หญิงวันพุธ จะมีลักษณะรูปร่างสูง หรือหากเป็นคนสันทัดก็จะเป็นคนสันทัดแบบลงตัว ต่อไปจะมีพุงเล็กน้อย จึงมีโหวงเฮงดี ดวงจะร่ำรวยกันเป็นคนชอบผู้ชายไม่พูดมาก ไม่จุกจิก เพราะว่าตัวเองเป็นอยู่แล้ว และไม่ต้องการให้ใครมาบงการตนเองมาก
หากผู้ชายอายุมากกว่า หรือถ้าน้อยกว่าในบางกรณีตามดวง ก็เป็นคนน้อยกว่ามากเกินกว่า 3 ปีจึงเป็นเนื้อคู่แท้อยู่ได้ทนทาน หากให้เพ่งมองอย่างชัดเจนฟันธงลงไป ว่าลักษณะเนื้อคู่ของผู้หญิงวันพุธเป็นอย่างนั้น ขอตอบชัดเจนว่า ชอบคนมีสมองและฉลาด มีความเป็นผู้นำ สามารถชี้ทางให้คุณได้ และเป็นคนที่ รูปร่างสูงกว่าตัวคุณ จะพิจารณามากเป็นพิเศษ นิสัยโอบอ้อมหรือไม่จุกจิก จะทำให้คุณตัดสินใจได้เร็วขึ้นครับ
ลักษณะเนื้อคู่ของผู้หญิงที่เกิดวันพฤหัสบดี
ชอบผู้ชายที่มีรูปร่างสันทัด จนกระทั่งสูงใหญ่ มีคิ้วเข้มเป็นคนใบหน้าคม คุณจะนิยมเป็นพิเศษ หากเป็นคนสุภาพ และมีความโรแมนติดหน่อยจะเข้าข่ายเร็วขึ้น คุณเป็นคนชอบคนว่องไว ขยัน และมีความคิดความสามารถ ช่วยแก้ปัญหาได้ หากเป็นคนสำออย หรือว่าสำอางเกินไป ไม่ใช่สเป็คที่คุณนิยมแน่นอน คู่ชีวิตของคุณมีโอกาสพบกับคนวัยเดียวกัน แต่หากเขาเป็นคนวัยเดียว อารมณ์เดียวกัน และวุฒิภาวะใกล้กับคุณมาก ก็ไม่ใช่ลักษณะเนื้อคู่ของคุณ
เน้นว่าลักษณะเนื้อคู่ของคุณ ต้องมีความคิดเป็นผู้นำ สยบคุณได้ และสามารถทำให้คุณยอมรับในเหตุผลของเราได้ ไม่ใช่เป็นผู้ตาม นั้นแหละคุณจะสนใจเป็นพิเศษ โดยส่วนมาก คุณมักจะพบกับผู้ชายอายุมากกว่า หรืออายุน้อยกว่าพอสมควร เนื้อคู่ของผู้หญิงที่เกิดวันพฤหัสบดี แม้เป็นผู้ชายมาดแมน แต่มีนิสัยอ่อนโยน มีความโรแมนติกบ้าง และเป็นคนขยันต่อสู้ จะจนหรือรวยไม่สำคัญสำหรับคุณ เพราะคุณคิดว่าทุกอย่างมันสมองสองคนสร้างร่วมกันได้เสมอ
ลักษณะเนื้อคู่ของผู้หญิง 7 วัน
ลักษณะเนื้อคู่ของผู้หญิงที่เกิดวันศุกร์
คุณเป็นคนมีวิบากกรรมพอสมควรสำหรับเรื่องของความรัก เพราะว่าดาวศุกร์เป็นอริกับ ดาวราหู และดาวเสาร์ คุณจึงมักจะต้องเสียใจ หรือว่าผิดหวังกับความรัก และเป็นบาดแผลได้โดยง่าย เพราะอารมณ์อ่อนไหว และช่างจดช่างจำ หากพยายามศึกษาธรรมะ หรือว่าใช้สติปัญญา ให้อภัยกับตนเองและผู้อื่นให้มาก ชีวิตแห่งความรักก็จะมีโอกาสพ้นจากวิบากกรรมได้รวดเร็ว และมีความรักที่ไม่เจ็บปวดในชีวิตได้แน่นอน
หากคุณจะเลือกใครซักคนเป็นเนื้อคู่ จะต้องดูว่าเขาเป็นคนที่ไม่พูดมาก หรือว่าเป็นคนมีความเป็นสุภาพบุรุษและผู้นำทางความคิดได้ ใจเย็นกว่าคุณเพราะว่าคุณวูบวาบง่าย ลักษณะเนื้อคู่ของผู้หญิงที่เกิดวันศุกร์ เป็นคนรูปร่างสูง หรือว่าสันทัด ไม่เตี้ย
เพราะคุณไม่ชอบคนที่เตี้ยกว่าคุณ ผิวค่อนข้างสองสี หรือว่าโทนดำแดง หากขาวก็ไม่ซีดเกินไป สังเกตว่าเป็นคน มีคิ้วดก จะเสริมกับชีวิตคู่ในการสร้างฐานะด้วยกันได้ดีทีเดียว ต้องเลือกผู้ชายที่เป็นผู้ใหญ่กว่าคุณ แต่มีอารมณ์สนุกสนาน ร่าเริงด้วย ขรึมเกินไป คุณจะไม่ชอบ ยิ่งผู้ชายที่เรียนเก่ง มีความสามารถดี คุณจะแอบให้คะแนน ในหัวใจเป็นพิเศษ
ลักษณะเนื้อคู่ของผู้หญิงที่เกิดวันเสาร์
ผู้หญิงวันเสาร์มักชอบผู้ชายผิวค่อนข้างขาวหรือสองสี หากเป็นคนดำก็ต้องเน้นเรื่องสะอาดจนดมพิสูจน์ได้ มิฉะนั้นเอาชนะหัวใจเธอไม่ได้แน่นอน ด้วยพื้นดวงชะตาของผู้หญิงวันเสาร์เป็นคนแข็ง จึงมักจะหลงปลื้มชอบผู้ชายโรแมนติก เพื่อเข้ามาชดเชยส่วนขาดในบุคลิกตนเอง ผู้ชายมาดดีสุขุมจะกินขาด ยิ่งเป็นคนใจเย็นจะถูกสเป็คมากขึ้น
ผู้หญิงวันเสาร์ ชอบผู้ชายที่รูปร่างสูงกว่าตนเอง หรือว่ากำยำหน่อย ประเภทบอบบางเหมือนติดยา เห็นจะไม่เข้าสเป็คเอาเสียเลย ชายใดปากเรียว คิ้วเข้ม และเป็นคนใจเย็น สุขุม จะมีโอกาสครองหัวใจเธอได้มากกว่าคนอื่นๆ มักจะแต่งงานหรือว่าเลือกผู้ชายเป็นคู่ครอง ที่อายุต่างกันมากๆ จะดีแก่ตัวคุณเองมากเป็นพิเศษ หากอายุน้อยกว่าเกินไป หรือว่าใกล้เคียงกันมากไป ปรับความเข้าใจในการใช้ชีวิตคู่กันยาก และหลายคู่ทีเดียวที่ต้องพบกับคู่วิบากกรรมใช้ชีวิตครอบครัวอย่างทุกข์ทรมาน

ขอบคุณข้อมูลจาก http://pantip.com/ สมาชิกหมายเลข 2239475