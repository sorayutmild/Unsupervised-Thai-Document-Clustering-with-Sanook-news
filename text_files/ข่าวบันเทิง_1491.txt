
เรื่องราวความรักของคนดังในวงการบันเทิง ยังคงเป็นเรื่องฮอตที่คนอยากรู้ ดาราบางคนถึงเลือกที่จะมีแฟนอยู่นอกวงการ จะด้วยเหตุผลเพราะอยากได้ความเป็นส่วนตัว หรือจะพรหมลิขิต ให้พวกเค้ามาพบกัน แต่ต้องบอกว่าถึงจะไม่ใช่ดารา แต่หน้าตาก็ดีไม่แพ้ดาราเลยทีเดียว อย่างดาราชายหลายคนเลือกที่จะมีแฟนนอกวงการบันเทิง บางคู่ก็แต่งงานกันไปแล้ว หรือดูใจกันอยู่ แต่บอกเลยว่าเห็นแฟนพวกเค้าแล้ว หนุ่มๆ มีอิจฉาตาร้อนกันแน่ๆ จะมีดาราชายคนไหนบ้าง ที่มีแฟน มีภรรยาสวย ไปเช็คกันเลยค่ะ

ฮือฮามากกับสาวสวย ฝ้าย ศุชิณัฐฐ์ ภรรยาของหนุ่ม บอย สิทธิชัย หรือ บอย AF3 ที่เพิ่งเปิดตัวไม่นาน ทั้งที่คู่นี้คบกันมานานแล้ว แถมยังมีลูกด้วยกันแล้วหนึ่งคน สวยจริงอะไรจริง ไม่บอกว่ามีลูกก็ไม่รู้จริงๆ มิน่าหนุ่มบอยถึงไม่มีวอกแวก รักเดียวใจเดียว
 

มาที่นักแสดงรุ่นใหญ่ โอ๊ต วรวุฒิ กับภรรยาสาวสวย จีน่า หนุ่มๆ หลายคนน่าจะอิจฉาหนักมาก เพราะจีน่าเด็กว่าถึง 21 ปี ตอนนี้เป็นคุณแม่ยังสาว แต่เรื่องความสวย ไม่ต้องพูดถึง ขนาดตอนท้องถ่ายรูปโชว์ท้องป่อง ยังสวยเลย
 

เพิ่งจะคลอดลูกน้อย “น้องพลอยเจ” เมื่อไม่นานมานี้เอง สำหรับ “พลอย” ภรรยาคนสวยของหนุ่มกล้ามล่ำ เจจินตัย อันติมานนท์ ลูกสาวน่ารักน่าชัง โตขึ้นมีแววสวยเหมือนคุณแม่แน่ๆ สวยเป๊ะ สะดุดตาไม่แพ้ดารานางแบบเลยค่ะพลอย
 

ปิดฉากคู่จิ้นกับ พอลลี่ พรพรรณ ไม่ทันไร สาวหล่อ เจี๊ยบ ลลนา ก็ได้เวลาเปิดตัว แฟนสาวคนสวย เดียร์ บุษรา มองทีแรกนึกว่าเป็นดาราช่องไหน เพราะสวยใสไฮโซ มากทีเดียว หมอเจี๊ยบควงไปไหนก็ไม่อายใครจริงไหมค่ะ? 
 

สำหรับหนุ่ม กันต์ กันตถาวร ที่ปีนี้กำลังเตรียมตัวเข้าสู่ประตูวิวาห์กับ “พลอย” แฟนสาวสวยนอกวงการ นอกจากจะชื่นชมความรักคู่นี้ที่มั่นคงตลอดเวลาหลายปีแล้ว เชื่อว่าหลายคนคงจะอิจฉาหนุ่มกันต์ เพราะมีแฟนสวย ขาว ตัวเล็ก มาตรฐานสเปคหนุ่มๆ ยิ่งเห็นสาวพลอยใส่บิกินี่บอกเลยว่าแซ่บบบบมาก