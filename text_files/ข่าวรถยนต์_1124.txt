     Honda HR-V 2015 ใหม่ ถูกปล่อยทีเซอร์แล้ว มาพร้อมคอนเซ็พท์ 'Premium Sport Crossover' เผยวันเปิดตัว 18 พ.ย.นี้
 

     ฮอนด้าประเทศไทย ปล่อยทีเซอร์ของรถครอสโอเวอร์ใหม่ล่าสุด 'Honda HR-V 2015' ซึ่งเผยให้เห็นรายละเอียดของรุ่นที่จะเข้ามาจำหน่ายในประเทศไทย ไม่ว่าจะเป็นไฟหน้าแบบ LED พร้อม Daytime Running Light แบบ LED, ไฟตัดหมอก รวมถึงล้ออัลลอยแบบ 5 ก้านขนาดใหญ่
     นอกจากนั้น ฮอนด้ายังได้กำหนดวันลงโชว์รูมตั้งแต่วันที่ 21 พฤศจิกายน 2557 เป็นต้นไป ซึ่งหมายความว่า 'HR-V 2015' ใหม่ อาจพร้อมเปิดให้ลูกค้าจองรถได้ทันที ไม่ใช่เป็นเพียงรถต้นแบบ (Prototype) เหมือนกับที่เปิดตัวในหลายๆประเทศก่อนหน้านี้
 

     ทั้งนี้ รายละเอียดเกี่ยวกับ HR-V 2015 ใหม่ ยังไม่ถูกเปิดเผยอย่างเป็นทางการ แต่ในตลาดโลกมีทั้งเครื่องยนต์เบนซินขนาด 1.5 ลิตร และ 1.8 ลิตร รวมถึงเวอร์ชั่นไฮบริดในประเทศญี่ปุ่น ซึ่งคงต้องรอลุ้นกันว่าฮอนด้าเลือกที่จะเจาะลูกค้ากลุ่มไหนสำหรับตลาดประเทศไทย
     พบกับรายละเอียดและราคาอย่างเป็นทางการของ Honda HR-V 2015 ในวันที่ 18 พ.ย.นี้






 
     ที่มา Honda
 
 