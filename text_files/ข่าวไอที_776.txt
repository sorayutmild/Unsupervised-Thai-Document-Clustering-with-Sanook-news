แนะนำ 6 สมาร์ทโฟนราคาไม่เกิน 3,000 บาท ที่คุ้มค่าน่าจับจองเป็นเจ้าของมากที่สุดในชั่วโมงนี้ แบรนด์ไหนดี รุ่นไหนเด็ด เราสรุปมาให้ท่านแล้ว!
สวัสดีท่านผู้อ่านทุกท่านค่ะ หากท่านเป็นผู้ที่มักติดตามข่าวสารในวงการมือถือก็จะทราบดีว่า ในช่วงนี้แบรนด์ผู้ผลิตสมาร์ทโฟนชั้นนำต่างก็ส่งสมาร์ทโฟนรุ่นใหม่ พร้อมฟีเจอร์เด็ดเข้าสู่ตลาดกันอย่างต่อเนื่อง 
ซึ่งผู้ใช้ส่วนใหญ่จะให้ความสนใจกับสมาร์ทโฟนเรือธงที่พกพาประสิทธิภาพระดับท็อปมาอย่างครบครัน และก็มีผู้ใช้อีกจำนวนไม่น้อยที่สนใจในสมาร์ทโฟนรุ่นเล็กราคาประหยัดที่มีฟีเจอร์ครบทุกการใช้งานในระดับต้น 
ทางทีมงาน Thaimobilecenter จึงได้ทำการค้นหา และคัดเลือกสมาร์ทโฟนรุ่นประหยัดในราคาไม่เกิน 3,000 บาท มาให้ได้รับชมกัน เพื่อเป็นแนวทางสำหรับผู้ที่กำลังมองหาสมาร์ทโฟนสักรุ่นในราคาสบายกระเป๋า ซึ่งจะมีรุ่นใดบ้าง เชิญติดตามชมไปพร้อมกันได้เลยค่ะ 
ZTE Blade L5 Plus ราคาวางจำหน่าย 2,990 บาท

สมาร์ทโฟนราคาประหยัดรุ่นใหม่ล่าสุดจากค่าย ZTE โดดเด่นด้วยหน้าจอใหญ่คมชัด พร้อมการทำงานที่ลื่นไหลสามารถตอบโจทย์การใช้งานได้หลากหลาย พร้อมรองรับการสั่งงานด้วยท่าทาง อีกทั้งยังสามารถปรับตำแหน่งของปุ่มการสั่งงานแบบสัมผัสได้ 
ซึ่งมีคุณสมบัติเด่นดังนี้
- หน้าจอแสดงผลแบบ IPS ขนาด 5 นิ้ว ความละเอียดระดับ HD 720p (720x1280 พิกเซล)  - ชิปเซ็ตประมวลผล Quad-Core MediaTek MT6580 ซึ่งมีความเร็วในการประมวลผล 1.3 GHz - หน่วยประมวลผลกราฟิก (GPU) Mali-400 MP - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 8GB พร้อมรองรับหน่วยความจำภายนอกแบบ microSD ได้สูงสุดที่ขนาด 32GB - กล้องดิจิทัลด้านหลังความละเอียด 8 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 2 ล้านพิกเซล  - แบตเตอรี่ขนาด 2150 mAh - ทำงานอยู่บนระบบปฏิบัติการ Android 5.1 Lollipop - รองรับการใช้งานบนเครือข่าย 4G LTE - รองรับการใช้งาน 2 ซิมการ์ด (dual SIM)
พรีวิว (Preview)  ZTE Blade L5 Plus 
สรุปคุณสมบัติโดยละเอียดของ ZTE Blade L5 Plus
Asus Zenfone Go (ZB452KG) ราคาวางจำหน่าย 2,990 บาท



Asus Zenfone Go สมาร์ทโฟนรุ่นเล็กจากตระกูล Zenfone Series ที่ได้รับความนิยมอย่างต่อเนื่อง โดยมาพร้อมกับการดีไซน์ตัวเครื่องโค้งมนเพื่อการจับถือที่กระชับมือ และมีคุณสมบัติตัวเครื่องที่น่าสนใจดังนี้
- หน้าจอแสดงผลแบบ IPS LCD ขนาด 4.5 นิ้ว ความละเอียดระดับ FWVGA (480x854 พิกเซล)  - ชิปเซ็ตประมวลผล Quad-Core Qualcomm Snapdragon 200  - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 8GB พร้อมรองรับหน่วยความจำภายนอกแบบ microSD ได้สูงสุดที่ขนาด 64GB - กล้องดิจิทัลด้านหลังความละเอียด 8 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 2 ล้านพิกเซล  - แบตเตอรี่ขนาด 2070 mAh - ทำงานอยู่บนระบบปฏิบัติการ Android 5.1 Lollipop - รองรับการใช้งาน 2 ซิมการ์ด (Dual SIM)
สรุปคุณสมบัติโดยละเอียดของ Asus Zenfone Go
Huawei Y3II ราคาวางจำหน่าย 2,990 บาท



Huawei Y3II สมาร์ทโฟนรุ่นเล็กราคาประหยัดจากตระกูล Y Series ใหม่ล่าสุด โดยมาพร้อมการดีไซน์ตัวเครื่องแบบเรียบง่าย ด้วยลวดลายคล้ายโลหะ และมีฟีเจอร์พิเศษอย่าง Rainbow Light ระบบการแจ้งเตือนด้วยไฟ LED ที่อยู่ล้อมรอบกล้องดิจิทัลที่ด้านหลังของตัวเครื่อง โดยจะทำการแจ้งเตือนตามเฉดสีตามที่ตั้งค่าไว้ 
ซึ่งมีคุณสมบัติตัวเครื่องในเบื้องต้น ดังต่อไปนี้
- หน้าจอแสดงผลแบบ TFT LCD ขนาด 4.5 นิ้ว ความละเอียดระดับ FWVGA (480x854 พิกเซล)  - ชิปเซ็ตประมวลผล Quad-Core MediaTek MT6735M - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 8GB พร้อมรองรับหน่วยความจำภายนอกแบบ microSD ได้สูงสุดที่ขนาด 32GB - กล้องดิจิทัลด้านหลังความละเอียด 5 ล้านพิกเซล พร้อมไฟแฟลชแบบคู่ (Dual-LED) - กล้องดิจิทัลด้านหน้าความละเอียด 2 ล้านพิกเซล  - แบตเตอรี่ขนาด 2100 mAh - ทำงานอยู่บนระบบปฏิบัติการ Android 5.1 Lollipop - รองรับการใช้งานบนเครือข่าย 4G LTE - รองรับการใช้งาน 2 ซิมการ์ด (Dual SIM)
สรุปคุณสมบัติโดยละเอียดของ Huawei Y3II
DENGO One Plus ราคาวางจำหน่าย 2,990 บาท



DENGO One Plus มาพร้อมกับความโดดเด่นด้วยหน้าจอแสดงผลขนาดใหญ่ถึง 6 นิ้ว พร้อมกระจกป้องกันหน้าจอ Corning Gorilla Glass 4 และยังพกพาแบตเตอรี่ไซส์ยักษ์ความจุ 4000 mAh มาให้อีกด้วย นับว่า DENGO One Plus เป็นมือถือที่เหมาะกับการใช้งานด้านความบันเทิง เช่น การเล่นเกม หรือการรับชมภาพยนตร์ มากทีเดียว 
โดยคุณสมบัติตัวเครื่องเบื้องต้นของ DENGO One Plus มีดังนี้  - จอแสดงผลแบบ IPS LCD HD ขนาด 6.0 นิ้ว ความละเอียด 1280x720 พิกเซล พร้อมกระจกป้องกันหน้าจอ Corning Gorilla Glass 4 - ชิปเซ็ตประมวลผล Quad-Core MediaTek MT6580 ซึ่งมีความเร็วในการประมวลผล 1.3GHz - หน่วยความจำแรม (RAM) ขนาด 1GB - หน่วยความจำภายในขนาด 8GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล - กล้องด้านหน้าความละเอียด 8 ล้านพิกเซล - รองรับการใช้งาน 2 ซิมการ์ด (Dual-SIM) - แบตเตอรี่ความจุ 4000 mAh - ทำงานอยู่บนระบบปฏิบัติการ Android 5.1 Lollipop  สรุปคุณสมบัติโดยละเอียดของ DENGO One Plus
TP-LINK C5L ราคาวางจำหน่าย 2,990 บาท



ผู้ผลิตอุปกรณ์เครือข่ายชื่อดังอย่าง TP-LINK ประเดิมการเข้าวงการมือถือด้วย TP-LINK C5L สมาร์ทโฟน 4G ราคาประหยัดที่พกพาความสามารถมาแบบจัดเต็มในทุกองค์ประกอบ เรียกได้ว่าใช้งานฟีเจอร์ต่างๆ ได้เป็นอย่างดี 
โดยมีคุณสมบัติตัวเครื่องที่น่าสนใจดังนี้
- หน้าจอแสดงผลแบบ TFT LCD ขนาด 4.5 นิ้ว ความละเอียดระดับ FWVGA (854x480 พิกเซล : 218 ppi) - ชิปเซ็ตประมวลผล Quad-Core Qualcomm Snapdragon 210 ซึ่งมีความเร็วในการประมวลผล 1.1 GHz - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 8GB พร้อมรองรับหน่วยความจำภายนอกแบบ microSD ได้สูงสุดที่ขนาด 32GB - กล้องดิจิทัลด้านหลังความละเอียด 8 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 2 ล้านพิกเซล - แบตเตอรี่ขนาด 2000 mAh - ทำงานอยู่บนระบบปฏิบัติการ Android 5.1 Lollipop - รองรับการใช้งานบนเครือข่าย 4G LTE
สรุปคุณสมบัติโดยละเอียดของ TP-LINK C5L
ASTON A 4G ราคาวางจำหน่าย 2,990 บาท

ASTON A 4G สมาร์ทโฟนสุดคุ้มที่มาพร้อมฟีเจอร์การทำงานครบครัน พร้อมความโดดเด่นในด้านการถ่ายภาพเซลฟี่ (Selfie) ด้วยกล้องดิจิทัลด้านหน้าความละเอียด 8 ล้านพิกเซล และไฟแฟลช LED ที่ด้านหน้า เพียงชู 2 นิ้วก็สามารถเก็บภาพได้อย่างง่ายดาย และฟังก์ชันการสั่งงานด้วยการวาดหน้าจอ รวมถึงสามารถปรับแต่ง UI ได้เอง 
สำหรับ ASTON A 4G มีคุณสมบัติในเบื้องต้นดังนี้
- หน้าจอแสดงผลขนาด 5 นิ้ว ความละเอียดระดับ HD 720p (720x1280 พิกเซล) พร้อมครอบทับด้วยกระจก Gorilla Glass - ชิปเซ็ตประมวลผล Quad-Core MediaTek MT6735P  - หน่วยประมวลผลกราฟิก (GPU) Mali-T720 - หน่วยความจำแรม (RAM) ขนาด 1GB - หน่วยความจำภายใน (ROM) ขนาด 8GB พร้อมรองรับหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 8 ล้านพิกเซล พร้อมไฟแฟลช LED - แบตเตอรี่ขนาด 2600 mAh - ทำงานอยู่บนระบบปฏิบัติการ Android 5.1 Lollipop - รองรับการใช้งานบนเครือข่าย 4G LTE - รองรับการใช้งาน 2 ซิมการ์ด (Dual SIM)
สรุปคุณสมบัติโดยละเอียดของ Aston A 4G
รีวิว (Review) Aston A 4G  
เป็นอย่างไรกันบ้างคะกับสมาร์ทโฟนรุ่นสุดคุ้มราคาไม่เกิน 3,000 บาทที่ทางทีมงานได้คัดสรรมาให้ได้ชมกัน ซึ่งจะเห็นได้ว่าด้วยงบประมาณเพียง 3,000 บาทก็สามารถเลือกซื้อสมาร์ทโฟน 4G ที่มาพร้อมความโดดเด่น 
และมีฟีเจอร์เด็ดที่สามารถตอบโจทย์การทำงานในเบื้องต้นได้อย่างครบครัน เรียกได้ว่าทุกรุ่นมีความคุ้มค่าต่อราคาวางจำหน่าย ทำให้ท่านผู้ใช้ไม่จำเป็นต้องจ่ายเงินในราคาที่สูงเพื่อซื้อสมาร์ทโฟนคุณภาพดี เนื่องจากสมาร์ทโฟนข้างต้นมีฟีเจอร์ที่จำเป็น และสามารถใช้งานได้ครอบคลุมอย่างเต็มประสิทธิภาพแน่นอน 
สำหรับวันนี้ทีมงาน Thaimobilecenter ขอลาไปก่อน แล้วพบกันใหม่ในบทความหน้า สวัสดีค่ะ
บทความที่เกี่ยวข้อง แนะนำสมาร์ทโฟนราคาไม่เกิน 3,000 บาท ที่คุ้มค่าน่าจับจองเป็นเจ้าของมากที่สุดประจำเดือนมิถุนายน 2016
นำเสนอบทความโดย : Thaimobilecenter.com