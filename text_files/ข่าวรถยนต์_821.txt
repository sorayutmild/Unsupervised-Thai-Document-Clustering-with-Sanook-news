     ทีมงาน GPI NEWS จะพาทุกท่านไปรู้จักกับดีเจหนุ่มชื่อดัง ซึ่งเค้าเป็นไอดอลของใครหลายๆคน กับรถสุดหรูคันใหม่ที่เพิ่งถอยมาหมาดๆ ดูว่าทำไมเค้าถึงเลือกซื้อรถประเภทนี้  แล้วต้องทำยังไงถึงจะสามารถครอบครองรถหรูระดับนี้ได้ ครั้งนี้เราจะเจาะลึกแนวคิด และแรงบันดาลใจ ของดีเจหนุ่มแสบซ่าส์ มาดกวน อารมณ์ดี  ดีเจแห่งคลื่น 95.5เวอร์จินฮิตซ์

     จากเด็กผู้ชายธรรมดาที่มีแรงบันดาลใจ และความใฝ่ฝัน ว่าซักวันจะต้องมีรถซุปเปอร์คาร์ไว้ครอบครอง นำความอยากมาเป็นแรงผลักดัน มุ่งมั่นขยันทำงานจนทำตามฝันได้สำเร็จ วิเชียร กุศลมโนมัย หรือ ดีเจเพชรจ้า หากพูดถึงดีเจที่มีลีลาการจัดรายการที่ไม่เหมือนใคร การพูดจา กวนๆตรงไปตรงมา แต่เฮฮามันส์สุดติ่ง
     หลายคนคงนึกถึงเค้า ดีเจเพชรจ้า เจ้าของฉายา ดีเจบ้าพลัง แห่งคลื่น 95.5 เวอร์จิ้นฮิตซ์ (VIRGIN HITZ)  ที่ได้รับฉายาว่าเป็นเพลย์บอยตัวจริงอีกด้วย เพราะหน้าตาที่หล่อเหลา บวกกับบุคลิกทะเล้น ขี้เล่น ทำให้มีสาว ๆ ต่างให้ความสนใจหนุ่มสปอร์ตไฟแรงคนนี้นี่เอง เพชรจ้าเล่าให้เราฟังว่า เป็นคนที่ชอบและหลงไหลความเร็ว และรถยนต์แรงๆตั้งแต่เด็กๆ หรือเรียกได้ว่าบ้ารถเลยก็ว่าได้

     เมื่อตอนเด็ก นั่งเปิดหนังสือรถยนต์ดูรถรุ่นต่างๆและก็ฝันว่าซักวัน จะต้องมีแบบนี้ และแล้วรถยนต์คันแรกของผมที่พ่อซื้อให้คือมิตซูบิชิ แลนเซอร์ หรือที่เค้าเรียกกันว่า E CAR ป้ายแดง ได้มาปุ๊ปก็ลื้อมันทั้งคัน วางเครื่องใหม่ ทำสีใหม่ ให้เป็นอีโว หมดไปหลายบาทอยู่ แต่แหมม มันขับมันส์จิงๆ กลับมาพ่อเห็น ด่าหูดับเลยครับ ใช้อยู่นานมาก
     หลังจากนั้นก็เริ่มทำงานหาเงินซื้อเอง เพราะพ่อไม่ซื้อให้แล้ว ต่อมาก็เป็น E Class ตัวเก่าโรงจำปา แล้วขยับมาเป็น S CLASS ตัวW140 แต่งเต็มโหลดเตี้ยแนวยากูซ่า และล่าสุดเหลืออยู่ 5 คัน  

     คันต่อไปเป็นรถที่หลายคนรู้จักกันดี นั่นคือ Audi TT RS ที่ส่งไปโมดิฟายเครื่องยนต์ที่เยอรมันของสำนัก APR เครื่องยนต์ขนาด 2.5 ลิตร 5 สูบ เทอร์โบชาร์จได้มาทั้งหมด 400 แรงม้าบนไดโน เรียกได้ว่าแรงขี้แตก สนนราคาจำหน่ายในไทยตกอยู่ราว 4-5 ล้านบาท ยังไม่รวมส่งไปโมดิฟายนะจ๊ะ  
     ส่วนอีกคันเป็น Shelby Mustang เป็นรถหายากสุดๆในบ้านเราเลยทีเดียว หากใครชื่นชอบภาพยนตร์แนวรถบู๊ คงจะจำรถคันนี้ได้จากหนังเรื่อง Gone in 60 Seconds นั่นเอง ซึ่งเป็นรถคันสุดท้ายที่พระเอกใช้ในการหนีการไล่ล่าจากตำรวจ โดยถือว่าเป็นคันเอกของเรื่องเลยก็ว่าได้ ส่วนราคาแทบไม่ต้องพูดถึง เพราะไม่มีใครปล่อยขายกันง่ายๆแน่นอน

     มาถึงพระเอกของเราในวันนี้ที่เพิ่งถ้อยออกมาหมาดๆ นั่นคือ Chevrolet Corvette Stingray Coupe ซึ่งเป็นรุ่นเดียวกับที่ไปโผล่อยู่ในภาพยนตร์ Captain American: The Winter Soldier ล่าสุดนั่นเอง ด้วยความที่ผมชอบสไตล์รถยนต์อเมริกามาเป็นทุนเดิมอยู่แล้ว และก็ตามล่าหาเจ้า Corvette Stingray ตัวเก่ามานานมากแล้ว แต่ราคาค่าตัวรถที่ถูกกฎหมายทุกอย่างมันแพงมาก 2 ล้านปลาย
     สุดท้ายก็ไปมองๆ Chevrolet Camaro ผมว่าคันนี้ละทรานเฟอร์เมอร์ บับเบิ้ลบีเลย โครตเท่ห์ เลยขับรถไปดูที่โชว์รูม vattana auto เค้าบอกว่ามีเค้ามาคันนึง แต่วันนั้นดันมี Corvette Stingray ที่ผมเพิ่งไปดู Captain American มาเลยพอดีเลย เข้ามาวันแรกจอดอยู่ข้างหน้า เชื่อมั้ยผมยืนดูอยู่เกือบชั่วโมง ยังไปเดินไปดู camaro เลย ดูไอ้คันนี้อย่างเดียว เพราะมันทั้งใหญ่ แรง ทันสมัยทุกอย่าง ใช้เวลาตัดสินใจเพียงแค่ 2 วันผมก็ได้มันมาครอบครอง ฮา ฮา

     ก่อนที่ผมจะซื้อเจ้า Corvette คันนี้ผมใช้ Ferrari ตอนนั้นโจทย์ของผมคือจะหาเจ้า Ferrariคันใหม่กะว่าจะเล่น 360 หรือ 430 แต่สภาพแต่ละคันไม่ค่อยดีเทาไหร่ โดนชนมาบาง เกียร์พังซ่อมทีล้านกว่าบาท ทำให้เรารู้สึกว่าไม่ไหวไม่เอาละรถเก่า พอไปเจอหน้าตาของเจ้า  Corvette Stingray (โอ้โห!) มันล้ำมาก ด้านในจอคอนโซลหน้า เหมือน Lamborghini Aventador เลยทันสมัยมาก และน่าสนใจมากในราคาเท่านี้
     ผมว่ามันเท่ห์ แรงตอบโจทย์ทุกอย่างที่ผมต้องการ ทั้งแรง ทั้งใหญ่ กินน้ำมันช่างคุณแม่มัน แปลกแตกต่างไม่เหมือนใคร และไม่มีใครกล้าซื้อ เพราะมันเป็นพวงมาลัยซ้ายซึ่งคนไทยไม่กล้าขับเท่าไหร่เพราะกลัวราคาตก แต่ผมว่ามันขับง่ายมาก เพราะบ้านเราชอบแซงซ้าย วินัยไม่มี วันแรกที่ผมขับไปออฟฟิศ จะเลี้ยวซ้ายเข้าที่ตึกปกติถ้าพวงมาลัยขวาจะมองไม่เห็นแต่พอเป็นพวงมาลัยซ้ายเห็นชัดเลยว่ามอเตอร์ไซด์มันแซกมา

     ขุมกำลังเหลือเฟือมาก เครื่องยนต์มหึมาขนาด 6.2 ลิตร V8 ที่ให้แรงม้าสูงสุดถึง 455 ตัว สามารถเร่งความเร็วจาก 0-100 กม./ชม.ได้ในเวลาไม่ถึง 4 วินาที ทำความเร็วสูงสุดได้มากกว่า 300 กม./ชม. ใช้ไม่หมดครับ เพราะขับไปพัทยาถนนไม่ค่อยดี แต่ก็ไปได้ถึง 200 กว่านะ ดูในรีวิวมันสามารถไปได้ถึง 300 กว่า มันไฮเทคมากๆ อย่างลมยางหน้าจอจะบอกหมดทุกอย่าง ฉลาดจนคิดว่ามันเสีย
     อย่างวันก่อนผมเปิดแอร์ไว้ที่ 17 องศาแล้วข้างนอกฝนตก อยู่ดีๆมีลมร้อนเข้ามาในรถ ผมเลยคิดว่ามีอะไรรั้วแน่ๆแต่เปล่ามันปรับอุณภูมิให้เองถ้าเย็นเกินมันจะเป่าลมร้อนออกมา   ที่เปิดประตูเป็นแบบกดปุ่มเปิด และสำคัญมามีที่ซ่อนของเยอะมาก แถมยังมีระบบอีโค ด้วยความที่มันเป็นรถที่กินน้ำมัน มันเลยสามารถปรับให้วิ่ง4สูบได้ เวลารถติดทำให้ไม่กินน้ำมัน ตอนแรกที่ซื้อมาเป็นสีดำ แต่เอาไปแร็ปสติกเกอร์สีเหลืองให้มันดูสนุกสนาน สดใสขึ้น ตื่นเต้น ดูแรด ขึ้นเข้ากับบุคลิค

     ผมว่าเจ้า Chevrolet Corvette Stingray Coupe คันนี้มันทั้ง แข็งแรง บึกบึน ปราดเปรียว ว่องไว สามารถสะท้อนความเป็นตัวตนของผมได้อย่างชัดเจน ชีวิตประจำวันปกติไม่ค่อยได้ขับมันเท่าไหร่ ซื้อมาระงับตันหาล้วนๆเพราะว่าผมชอบปาร์ตี้ แล้วถ้าไปปาร์ตี้จะไม่ขับรถ เพราะเมาไม่ขับ พวงมาลัยขวายังลำบาก นี้พวงมาลัยซ้ายหนักไปกันใหญ่ ตายแน่ๆ ก็เลยเอาไว้ใช้ขับไปเที่ยวกับเพื่อนวันอาทิตย์ ไปกินข้าวต่างจังหวัด ใกล้ๆ เพราะจะเอาเข้าไปห้างมันก็เตี้ยขึ้นที่จอดไม่ได้อีก
     เรื่องการดูแลรักษา ผมล้างทุกวันเพราะถ้าปล่อยทิ้งไว้คราบน้ำต่างๆจะติดฝังลึกล้างไม่ออก โชคดีที่ผมเปิดร้านล้างรถด้วยชื่อ ProStram (แอบโปรโมทหน่อย) อยู่แถวเลียบทางด่วนเอกมัย-รามอินทรา เลย CDC ไปประมาณ 300 เมตร ก่อนถึงแยกลาดพร้าว เปิดถึง 3 ทุ่ม และผมเข้าศูนย์ตลอด ยางผมใช้แค่ปีครึ่ง ก็เปลี่ยนทิ้งละ

     ผมว่ารถซุปเปอร์คาร์พวกนี้ขับง่ายกว่ารถทั่วไปนะ เพราะด้วยความแรงของมันทำให้เราอยากจะแซงตอนไหนก็สามารถทำได้อย่างรวดเร็วทันใจสั่งได้ตามใจ แต่รถธรรมดาทั่วไปบางคันกำลังเครื่องยนต์มันน้อยทำให้เวลาแซงไม่ทันใจและบ้างครั้งอาจทำให้เกิดอุบัติเหตุได้
     ใช้ความใฝ่ฟันเป็นแรงผลักดัน ให้ไปสู้จุดหมายได้เร็วขึ้น จริงๆผมว่าบางคนที่มองว่าพวกที่ซื้อรถแพงๆเอามาอวดกัน วัตถุนิยม ทำมัยดาราชอบโพสต์รถตัวเอง เอามาอวด ผมว่าอวดไปเถอะ เพราะผมเองก็เป็นคนนึงที่เริ่มจากรถธรรมดา ซื้อหนังสื้อรถทุกวัน ดูมันทุกวันตั้งแต่เด็กๆและคิดในใจว่าฉันอยากมีแบบไอ้คนนี้ และใช้มันเป็นแรงผลักดัน

     เมื่อ 5 ปีที่แล้วผมนั่งดูเวปไซด์รถพวกนี้แล้วคุยกับเพื่อนว่าเราจะมีปัญญาซื้อรถแบบนี้หรอ ทำยังไงถึงจะซื้อมันได้ และก็ตกลงกันว่าเรามาหาวิธีซื้อรถแบบนี้กันดีกว่า นั้นเป็นแรงผลักดันให้ได้ของตามที่ต้องการ แต่ถ้าคนที่มันไม่มีความพยายาม ก็อาจจะทำให้ทำงานแบบไปวันๆ คิดว่าได้ 8 หมื่นก็เยอะแล้ว ผมเลยคิดว่าพวกที่โพสต์ รู้แบบนี้มันดีนะมันยังมีกลุ่มคนที่จะทยานไปเป็นแบบนี้มันจะดีกว่า ทุกครั้งที่ผมโพสต์ขอความผมก็จะบอกเด็กๆเสมอว่าต้องหาด้วยตัวเอง เราขยัน และทำงานมากกว่าคนอื่น เพื่อที่จะไปถึงจุดหมายที่เราว่างไว้
     เคยมั้ยที่เวลาเห็นผู้หญิงสวยๆแล้วคิดว่าจะทำยังไงถึงจะได้มาเป็นแฟน ทำยังไงถึงจะจีบติด เราก็จะกลับไปมองย้อนดูตัวเองสงสัยเราจะต้องดูดีกว่านี้ จะต้องแต่งตัวดีขึ้น เงินเดือนเพิ่งออกมีตังเต็มกระเป๋า แบบนี้ทำให้เราต้องกลับท่าเช็คตัวเองว่าตัวเราเองพร้อมมั้ย

     เหมือนกันเวลาสมัยก่อนที่จะซื้อเฟอร์รารี่ ผมจะดูว่าคันละ 8 ล้าน ดาวน์เท่าไหร่ต้องมีเงินสด 4 ล้าน ผ่อนอีกเดือนละ 120,000 บาท ก็ต้องกลับมาเช็คเลยว่าเงินในบัญชีมีกี่บาท ถ้าตอนนี้มีแค่ 5 หมื่น อย่าไปฝันเลย ก็จะกลายเป็นแรงผลักดัน ให้สู้ขยันทำงานและเก็นเงินมาขึ้นเพื่อให้บรรลุเป้าหมายตามที่ตั้งไว้ แล้วพอเราได้มาเราก็จะภูมิใจกับมัน
     แต่ผมจะเลือกซื้อรถที่ราคาไม่ตกแล้ว เพราะเวลาเราขายต่อจะได้ไม่เจ็บเยอะ เพราะผมเป็นคนบ้ารถชอบเปลี่ยนรถบ่อย ขับเจ้าคันนี้แน่นอนมันเท่ห์มากจริง ทั้งรูปทรงที่สปอร์ต ปราดเปรียว พละกำลังที่เหลือเฟือ ภายในที่หรูหราทันสมัย ทำให้เวลาขับไปบนท้องถนน ต้องมีสาวๆหันมามองอยู่แล้ว มันเหมือนอาวุธขั้นเทพจริงๆ  

     เรื่อง : ณัฐพล เดชสิงห์
     เรียบเรียงข้อมูลโดย www.gpinews.com
     ติดตามข่าวสาร ยานยนต์ รถจักรยานยนต์ รถใหม่ ได้ที่ www.grandprix.co.th  
 
 