(13 ม.ค.63) เวลาประมาณ 02.00 น. ร.ต.อ.นวพล เบญมาตย์  รอง สว.(สอบสวน) สถานีตำรวจภูธรเมืองมุกดหาร ได้รับแจ้งจากศูนย์วิทยุว่ามีเหตุยิงกันบริเวณงานกาชาดและงานของดี 250 ปี 2563 มีผู้ได้รับบาดเจ็บสาหัส 2 ราย  จึงรายงานให้ พ.ต.อ.เกียรติภูมิ สุวรรณไตรย์  ผกก.สภ.เมืองมุกดาหาร พ.ต.ท.ณรงค์ สิตาวงษ์ รอง ผกก (สอบสวน) และได้ประสานกู้ชีพกู้ภัยมูลนิธิการกุศลมุกดาหาร นำผู้บาดเจ็บส่งโรงพยาบาลมุกดาหาร
ตรวจสอบที่ห้องฉุกเฉินโรงพยาบาลมุกดาหาร พบนายเทพประทาน อายุ 17 ปี ถูกยิงบริเวณด้านหลัง และนายวัฒนะ อายุ 19 ปี ได้รับบาดเจ็บบริเวณศีรษะ แพทย์กำลังช่วยชีวิต
จากนั้นเจ้าหน้าที่ตำรวจไปตรวจที่เกิดเหตุ ซึ่งเป็นสนามหญ้าหลังศาลากลางจังหวัดมุกดาหาร พบกองเลือด จำนวน 1 กอง ใกล้กันมีก้อนอิฐสีส้ม จำนวน 1 ก้อน และมีรอยกระสุนบริเวณต้นไม้ ต่อมาเจ้าหน้าที่ได้รับแจ้งว่า นายวัฒนะ ได้เสียชีวิตแล้ว จึงได้ร่วมกับ นายแพทย์คณิน วรฉัตราวณิช แพทย์เวรประจำโรงพยาบาลมุกดาหาร ชันสูตรพลิกศพ พบรอยกระสุนเข้าบริเวณแก้มข้างขวา 1 รู บริเวณตาขวา 1 รู หน้าผากบนคิ้วขวา 1 รู ยังไม่ทราบชนิดกระสุน และไม่พบปลอกกระสุนที่กลุ่มวัยรุ่นใช้ในการก่อเหตุ ซึ่งเจ้าหน้าที่ตำรวจจะได้ติดตามตัวผู้ก่อเหตุในครั้งนี้ มาดำเนินคดีตามกฎหมายต่อไป

 
 