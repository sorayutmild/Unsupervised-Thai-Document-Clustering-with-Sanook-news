แพทย์แผนไทยแนะนำอาหารที่ช่วยเพิ่มเสริมภูมิต้านทานของร่างกาย ช่วยป้องกันการติดเชื้อไวรัสโคโรนา 2019 หรือไวรัสโควิด-19 (COVID-19) ทั้งกลุ่มเสริมภูมิต้านทานโรค วิตามินซีและสารต้านอนุมูลอิสระ และอาหารที่มีสารสำคัญที่ช่วยป้องกันการติดเชื้อไวรัสโควิด-19
นพ.มรุต จิรเศรษฐศิริ อธิบดีกรมการแพทย์แผนไทยและแพทย์ทางเลือก แนะนำผักผลไม้สมุนไพร 3 กลุ่ม เพื่อเสริมภูมิต้านทานของร่างกายช่วยป้องกันการติดเชื้อโควิด-19 ได้แก่

กลุ่มเสริมภูมิคุ้มกัน
กลุ่มที่มีวิตามินซีและสารต้านอนุมูลอิสระสูง
กลุ่มที่มีสารสำคัญที่มีศักยภาพในการป้องกันการติดเชื้อโควิด-19 

อาหารกลุ่มเสริมภูมิคุ้มกัน
ผักผลไม้และยา จากสมุนไพรที่ช่วยกระตุ้นภูมิคุ้มกันของร่างกาย ได้แก่ 

พลูคาว หรือผักคาวตอง 
เห็ดต่าง ๆ ซึ่งมีสารสำคัญคือเบต้ากลูแคน เช่น เห็ดหอม เห็ดนางฟ้า เห็ดออรินจิ เห็ดหลินจือ 
ตรีผลา (สมอไทย สมอพิเภก มะขามป้อม) รับประทานในรูปของน้ำต้มดื่ม 

อาหารที่มีวิตามินซีและสารต้านอนุมูลอิสระสูง
ผักผลไม้ที่มีวิตามินซีสูง เช่น 

ดอกขี้เหล็ก 
ยอดมะยม 
ใบเหลียง 
ยอดสะเดา 
มะระขี้นก 
ฟักข้าว 
ผักเชียงดา 
คะน้า 
มะรุม 
ผักแพว 
มะขามป้อม 

อาหารที่มีสารสำคัญที่มีศักยภาพในการป้องกันการติดเชื้อไวรัส
อาหารที่มีสารกลุ่มแอนโทไซยานินซึ่งเป็นสารเฟลโวนอยด์ ที่มีฤทธิ์ต้านอนุมูลอิสระสูง เช่น 

ลูกหม่อน
ผักผลไม้หลากสี

นอกจากจะช่วยป้องกันการติดเชื้อไวรัสแล้ว ยังช่วยเสริมการทำงานของเซลล์ในระบบภูมิคุ้มกันด้วย
อย่างไรก็ตาม หลักสำคัญที่ควรปฎิบัติในตอนนี้ คือการล้างมือบ่อยๆ ใส่หน้ากากอนามัยทุกครั้งที่เป็นหวัดมีอาการไอ จาม กินร้อนช้อนตัวเอง งดเดินทางไปประเทศเสี่ยง และรักษาระยะห่างจากคนอื่นๆ งดการพบปะสังสรรค์และร่วมกิจกรรม หรือเดินทางไปในที่ที่มีคนเยอะ จะช่วยลดการแพร่ระบาด และลดความเสี่ยงในการติดเชื้อไวรัสโควิด-19 ได้
อ่านข่าวโควิด-19 เพิ่มเติม

โควิด-19: “ผู้สูงอายุ” ป้องกันตัวเองจาก “ไวรัสโคโรนา” ได้อย่างไร?
สรุปทุกเรื่อง “ไวรัสโคโรนา” หรือ “โควิด-19” คืออะไร? อาการเป็นอย่างไร?
โควิด-19: แพทย์แนะวิธี ทำอย่างไรให้รอดจากวิกฤตไวรัส
