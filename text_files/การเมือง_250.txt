สำนักข่าวซีเอ็นเอ็น เรียบเรียงเรื่องราวแปลกๆ 10 เรื่องจากการเลือกตั้งเมื่อวันที่ 3 ก.ค. ที่ผ่านมา ซึ่งสำนักข่าวซีเอ็นเอ็นยังบอกด้วยว่าเป็นการเลือกตั้งที่ประชาชนตื่นตัวมากที่สุด และถึงแม้ว่าอากาศทจะร้อนอบอ้าว แต่ประชาชนก็ไม่มีถอย ร่วมแสดงพลังประชาธิปไตยกันอย่างพร้อมเพรียง 
โดยนี่คือ 10 อันดับสุดยอดแปลก และฮาที่สำนักข่าวระดับโลกเรียบเรียงไว้..
10. ยิ่งลักษณ์ เรียกประชาชนเป็นลูกค้าระหว่างหาเสียง  ( Yingluck and her ‘customers')อย่างที่รู้กันว่ายิ่งลักษณ์ ชินวัตร คือนักธุรกิจหญิงที่ประสบความสำเร็จคนหนึ่ง ทำให้เธออาจเผลอลืมไปบ้าง โดยเมื่อวันที่ 16 พ.ค. ขณะที่เธอปราศรัยหาเสียงที่บุรีรัมย์ว่าที่นายกหญิงเผลอเรียกผู้สนับสนุนว่า "ลูกค้า" ซะอย่างนั้น แต่เธอก็สามารถแก้ปัญหาเฉพาะหน้าได้อย่างดี และปราศรัยต่อไปได้ไม่มีสะดุด

9. โสภณ และแพนด้า ( Sophon and the Panda)คนที่เห็นป้ายหาเสียงอันนี้คงงงถ้าไม่รู้ปูมหลังของคุณโสภณ ดำนุ้ย ชายผู้นี้คืออดีตผอ. องค์การสวนสัตว์ ผู้ที่ดันให้แพนด้า หลินปิง ดังทั่วประเทศ เมื่อมาสมัครสส.จึงครีเอทไอเดียนำรูปตนเองกอดแพนด้าน้อยหลินปิงด้วยความรัก พร้อมคำมั่นสัญญาที่ว่า "ถ้าได้รับเลือกตั้ง จะพาหลินปิงมากรุงเทพ" แต่คนกรุงคงอดเห็นเจ้าแพนด้าน้อยที่กรุงเทพ เพราะอดีตผอ. สอบตกไปเสียแล้ว


8. อภิสิทธิ์ เตะบอลหาเสียง (Abhisit versus the football)อดีตนายกอภิสิทธิ์ ได้ชื่อว่าเป็นสาวกของทีม นิวคาสเซิล ยูไนเต็ดตัวจริง เมื่อเข้าสู่ช่วงหาเสียงจึงขอเตะบอลโชว์ซะหน่อย แต่สี่เท้ายังรู้พลาด เมื่อคราวที่นายกฯ ออกหาเสียงกับเยาวชนคนรุ่นใหม่ ลงสนามประลองฝีเท้าแต่ดันเตะพลาด เตะอากาศแล้วหกล้ม โชคยังดีที่นายกฯ ยังลุกขึ้นยืนและวิ่งต่อได้อย่างทันท่วงที 

7. ภราดร อดลงสส. เพราะลืมไปใช้สิทธิ์ (Paradorn and the forgotten vote)ประเทศไทยเกือบได้สส. เป็นนักเทนนิสระดับโลก แต่เหตุการณ์ดันพลิกผัน เมื่ออดีตฮีโร่นักเทนนิสระดับโลก ภราดร ศรีชาพันธุ์  ไม่สามารถเข้าร่วมดรีมทีม ส.ส. นักกีฬาของชาติพัฒนาเพื่อแผ่นดินได้ เพราะเจ้าตัวลืมไปใช้สิทธิ์เลือกตั้งในปี 2007 ที่ผ่านมา ตามกฎหมายเลือกตั้งในประเทศไทยทำให้เสียสิทธิ์ลงเลือกตั้งไปโดยปริยาย


6. พรรคภูมิใจไทยกับนโยบายหาเลี้ยงเมีย ( Bhumjaithai and the wife beaters)ต้องยอมรับว่าโปสเตอร์หาเสียงของพรรคภูมิใจแตกต่างจากพรรคอื่นอย่างเห็นได้ชัด โดยเป็นภาพนักกีฬาควบคู่กับสโลแกนสุดดึงดูด อย่าง "หาเลี้ยงครอบครัว (หรือภรรยา) ด้วยลำแข้ง" นั่นคงเป็นเพราะช่วงนี้พี่ใหญ่ของพรรค เนวิน กำลังคลั่งกีฬาอย่างหนัก พรรคนี้จึงชูนโยบายใช้กีฬาพัฒนาชาติ เช่น จะให้เงินสนับสนุนด้านกีฬาเพิ่มมากขึ้น สร้างศูนย์ฝึกกีฬาทั่วประเทศ สนับสนุนอาชีพนักกีฬา ทั้งหมดทั้งมวลภายใต้นโยบาย "สู้จะได้รวย"

5. ชูวิทย์ กับแคมเปญหาเสียง (Chuwit Kamolvisit's entire campaign) 
ยากจะปฎิเสธว่าเพราะแคมเปญหาเสียงที่ แปลก ฉีกกแนว ไม่เหมือนใคร ทำให้เจ้าพ่ออ่างได้สส.ติดมือมาถึง 4 คน จน CNN ต้องยกให้เป็นหนึ่งในสิบเรื่องแปลกประจำการเลือกตั้ง จะไม่แปลกได้อย่างไร เฮียแกทำทั้งคุยกับหมา คุยกับตัวเงินตัวทอง อย่างงี้ 

4. โลโก้พรรคเพื่อไทยสุดจิ๋ว ( Pheu Thai and the too-small-logo)คงยังจำกันได้เมื่อบัตรลงคะแนนเสียงเลือกตั้งถูกเผยออกมา พรรคเพื่อไทยก็ออกมาโวยเรื่องโลโก้พรรคที่เล็กเกินไปทันที  เพราะว่าผู้คนจะสับสน กาผิด จนกลายเป็นบัตรเสีย แต่เมื่อไม่สามารถเปลี่ยนแปลงได้ทางพรรคจึงแก้เกมทำป้ายหาเสียงใหม่เพิ่มข้อความที่ว่า "ระวังบัตรเสีย" และบอกวิธีลงคะแนนอย่างละเอียด และก็ดูเหมือนจะได้ผล เพื่อไทยได้รับเลือกตั้งถล่มทลายอย่างที่เห็น



3. อย่าปล่อยสัตว์เข้าสภา ( Don't vote for animals)งานนี้ฝรั่งถึงกับงงเมื่อพันธมิตรปล่อยแคมเปญ อย่าปล่อยสัตว์เข้าสภา เพื่อให้ Vote no โดยเปรียบเทียบนักการเมืองเป็นสัตว์ต่างๆ ไม่ว่าจะเป็น สุนัข ลิง ควาย เสือ และตบท้ายด้วยข้อความเสียดสีแบบเจ็บๆ คันๆ เป็นนัยๆ ว่า สัตว์พวกนี้แม้แต่ตัวเงินตัวทองยังดูดี มีคุณธรรมกว่านักการเมืองหลายๆ คน

2. "เสธ. หนั่น" กับรองเท้าชมพู ( Sanan and his pink shoes)เนื่องจากสีพรรคชาติไทยพัฒนาเป็นสีชมพู ท่านประธานที่ปรึกษาพรรคอย่าง "เสธ. หนั่น" พลตรีสนั่น ขจรประศาสน์ จึงระบุให้ทุกคนลงพื้นที่หาเสียงด้วยการสวมใส่เสื้อผ้าสีชมพู  แกเลยทำเป็นตัวอย่างด้วยการสวมรองเท้าผ้าใบชมพูสุดจี๊ด ยกให้แกไปเลยกับรางวัลเครื่องแต่งกายดีเด่น 

1. ชวนไปเลือกตั้งแบบโดยมิวสิควีดีโอ ( "Rock the Vote" -- Thai Style)ฝรั่งคงไม่เคยเห็น แต่คนไทยชอบอะไรบันเทิงคงชินตา เมื่อกกต. ไทยทำเก๋ ผลิตมิวสิควิดีโอรวมศิลปินดังๆ เชิญชวนประชาชนออกไปใช้สิทธิ์เลือกตั้งถึง 2 เวอร์ชั่น ทั้งเวอร์ชั่นป๊อปใสเอาใจวัยรุ่นและคนรุ่นใหม่ และเวอร์ชั่นรากหญ้าที่บอกวิธีการเลือกตั้งอย่างละเอียด ประเทศไหนจะเอาไปใช้ก็ไม่หวงลิขสิทธิ์หรอกจะบอกให้

อ่านเพิ่มเติมที่: Top 10 strange moments of Thailand's 2011 general election #2 | CNNGo.com http://www.cnngo.com/bangkok/life/10-strangest-moments-thai-campaign-trail-180997?page=0,1#ixzz1R7YGBaAH