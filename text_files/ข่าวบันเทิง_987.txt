
ออกมายอมรับกันแมนๆ สร้างความฟินให้แฟนๆ อีกคนแล้ว สำหรับสถานะความสัมพันธ์ที่ทำเอาหลายคนเคยสงสัยว่า นักแสดงหนุ่ม “เชน ณัฐวัฒน์” นั้นมีโมเมนต์หวานๆ กับนักแสดงสาว “แพร พรรัมภา” เกินกว่าคำว่าเพื่อนหรือเปล่า
โดยงานนี้ทางด้าน หนุ่มเชน ได้ออกมายอมรับกับสื่อมวลชนแบบตรงว่า กำลังศึกษาดูใจกันมาได้หนึ่งปีแล้ว แต่ก่อนหน้านี้เป็นเพื่อนกันมาก่อน ซึ่งก็ยอมรับว่าเคยจีบเธอเมื่อ 20 ปีที่แล้วแต่ไม่สำเร็จ ตอนนี้ได้คบกันแล้วก็อยากจะให้พัฒนาก้าวข้ามคำว่าแฟนเป็นอย่างอื่นมากกว่า
>>>ส่องหุ่น แพร พรรัมภา ในชุดว่ายน้ำเซ็กซี่ ไม่ผิดหวัง
ถามเรื่อง แพร พรรัมภา มีข่าวออกมาว่าเรากำลังคุยกันอยู่ ?"คุยครับ ไม่ได้ปฏิเสธครับ ถามว่าความสัมพันธ์ถึงไหนแล้ว ถ้าไม่มีอะไรเปลี่ยนแปลง แล้วเราใช้ชีวิตอย่างนี้ เราก็คุยกันไปเรื่อยๆ ผมอายุเยอะแล้ว แพรก็อยู่ในวัยที่เท่ากัน เรารู้จักกันมาเกือบ 20 ปีแล้ว ตั้งแต่ผมอยู่ปีหนึ่ง ผมไปจีบเขาตั้งแต่ตอนนั้น แต่ไม่ได้คบกันครับ จีบไม่ติดครับ แต่ตอนนี้ก็เป็นเหมือนคนที่รู้จักกันมานาน รู้ไส้รู้พุงกัน เขารู้ว่าตัวผมเป็นยังไง ผมไม่มีความจำเป็นต้องเฟคอย่างนู้นอย่างนี้ ผมเป็นตัวของตัวเอง เพราะเราเป็นเพื่อนสนิทกันมาก่อน ตอนนี้ก็ค่อยๆ พัฒนาไปครับ จะใช้คำว่าแฟนก็ได้ อายุปูนนี้แล้ว แต่ว่าอยากก้าวข้ามคำว่าแฟนเป็นอย่างอื่นมากกว่า ถ้ามันพัฒนาไปได้"
ในข่าวว่าจะแต่งงานกันปลายปีนี้นี้ หรือต้นปีหน้า ?"ทำไมผมยังไม่รู้เรื่อง (หัวเราะ) แม่ผมมาถามว่าทำไมไม่บอกเขาว่าจะแต่งงาน ผมบอกว่าผมยังไม่ได้พูดสักคำว่าจะแต่งงาน คำว่าแต่งงานคือมันเป็นเรื่องใหญ่มาก ไม่ใช่จะเป็นเรื่องที่เราจะพูดออกมาโดยไม่ทันคิด รอให้ผมไปขอก่อน แล้วเดี๋ยวจะแต่งครับ แต่ว่าตอนนี้เราเพิ่งเริ่มต้นคุยกันจริงจังไม่นานมาก คำว่าเพื่อนและแฟนมันต่างกันเยอะนะ เราต้องใช้เวลาปรับตัวเข้าหากัน"
>>>20 ปีไม่สายที่จะรักกัน ย้อนเส้นทาง "เชน-แพร" จากเพื่อนสู่คนรู้ใจ
คนนี้เรียกว่าใช่แล้วใช่ไหม ?"เรียกว่าสบายใจครับ ไม่หวัง ไม่คิดอะไรแล้วทั้งนั้น เราเคยผิดหวังกับความรักมาแล้ว เราขอให้ทุกอย่างไปเรื่อยๆ ไม่แน่ถ้าวันนี้เราพร้อมพรุ่งนี้ก็แต่ง แต่ถ้าถามตอนนี้ก็ยัง"
ขอเป็นแฟนหรือยัง ?"ไม่เคยพูดเรื่องนี้นะ แต่ฟิวส์มันก็ประมาณนั้น ผมอายุเท่าไหร่แล้ว จะมาถามกันเราใช้คำว่าแฟนหรือเปล่า มันก็ตลกๆ"
แม่ว่าไงบ้างคนนี้ ?"แม่ผม ครอบครับผม เรารักใคร เขารักหมดครับ ไม่ต้องถาม เพราะว่าคนที่เราเลือก เราถูกปลูกฝังมาโดนพ่อแม่เรา คนที่เลือกผมมั่นใจว่าต้องเข้ากับที่บ้านผมได้อยู่แล้ว"
พาเข้าไปที่บ้านหรือยัง ?"เข้าครับ เข้าปกติ"
คุยนานยังกับความสัมพันธ์ที่มากกว่าเพื่อน ?"ประมาณ 1 ปี แต่ก่อนหน้านี้สนิทกันอยู่แล้วครับ"
มีแพลนไปขอหรือยัง ?"ยังครับ ช่วงนี้คนแต่งงานกันเยอะครับ ให้คนอื่นแต่งไปก่อนครับ ไม่ใช่ปีนี้แน่นอน”
มีเปรยๆ จองเขาไว้แล้วหรือยัง ?“เอ่อ...คือเขาพูดนะไม่ใช่ผมพูด ถ้าไม่มาขอเดี๋ยวขอเอง (หัวเราะ) แต่ไม่หรอก ทุกอย่างอยู่ที่สบายใจ คุยกันในฐานะไหน ถ้าสบายใจก็สบายใจ”
แสดงว่าเราก็มีการพูดคุยเรื่องแต่งงานบ้าง ?“ไม่ครับ คือผมตอนนี้เราทำธุรกิจด้วยกัน สองตัว เราเลยโฟกัสเรื่องงานเป็นหลัก ตอนนี้ทั้งออกร้านขายเนื้อตามตลาดนัด ขายครีม เลยคุยกันแต่เรื่องงานตอนนี้ ช่วงสร้างเนื้อสร้างตัวครับ กับบ้านเขาเจอกันเรื่อยๆ ครับ คุณแม่เขาน่ารัก แม่เขาค้อนข้างแมนพอสมควร อย่างเวลามีปัญหาก็คุยกับเราปกติเลยครับ ไม่มีปัญหาอะไรครับ"
 
 