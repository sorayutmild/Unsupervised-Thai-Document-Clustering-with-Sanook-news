เรียกว่าเป็นกระแสฮือฮา! "กิ๊ฟ" วิลาวัณย์ อภิญญาพงศ์ นักตบลูกยางสาวทีมชาติไทย ที่เปลี่ยนลุคสวย เพื่อถ่ายพรีเวดดิ้งที่เขาใหญ่ โดยเจ้าตัวได้โพสต์ภาพพร้อมข้อความลงในอินสตาแกรมส่วนตัว "พร้อมรึยังถามใจดู!! พร้อมมากพูดเลย วันนี้ทั้งเหนื่อยทั้งสนุก ประสบการณ์ใหม่ๆ ครั้งหนึ่งในชีวิตผู้หญิงคนนึงเน๊าะ"ซึ่งเธอเตรียมที่จะเข้าพิธีวิวาห์กับ จ.อ.นัฐพงศ์ เกษาพันธ์ อดีตนักวอลเลย์บอลทีมชาติ โดยพิธีแห่ขันหมากแบบไทย จะมีขึ้นในวันที่ 7 พฤษภาคม นี้ ที่จังหวัดนครราชสีมา ก่อนที่จะมีการจัดพิธีฉลองมงคลสมรสในวันที่ 20 พฤษภาคม ที่มหาวิทยาลัยกรุงเทพ
ภาพจาก : wilavan10