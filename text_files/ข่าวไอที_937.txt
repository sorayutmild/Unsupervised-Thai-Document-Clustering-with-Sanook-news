เตือนภัยการส่งของ เมื่อสั่งจาก Apple store (ประสบการณ์ของเพื่อน)
เป็นปัญหาของเพื่อนผู้หญิงของผมครับ เธอได้ Post ลง Facebook ของเธอ ผมเลยอาสาที่จะมีกระจายใน Pantip เพื่อจะได้เป็นขอเตือนใจ และเพื่อการแก้ไขปัญหาของทางบริษัทที่รับผิดชอบในการจัดส่งครับ ข้อมูลเพิ่มเติม ที่อยู่ของเธอ อยู่ที่ อ.หัวหิน จ.ประจวบฯ ครับ (ซึ่งการจัดส่งจาก Apple Store อาจจะแตกต่างจากการจัดส่งใน กทม.)

โดยมีปัญหา ดังข้อความด้านล่างครับ......
"เตือนภัยการสั่งซื้อ iPhone จาก Apple Store เราได้สั่งของไปคือ iPhone 5s และ iPhone5s case Product Red ซึ่งตอนที่สั่ง Apple ใช้บริษัทขนส่งชื่อว่า UPS เรารอของนานพอสมควรกว่าจะได้รับ เรื่องนี้เป็นเรื่องของ iPhone 5s Case
การสั่งของได้มีการระบุชื่อผู้รับ ที่อยู่ และเบอร์โทรอย่างถูกต้องครบถ้วน ระบบของ UPS จะมีการ update s tatus ตลอดว่าของถึงไหนแล้ว โดยเฉพาะเมื่อของใกล้จะถึง
วัน 6 พ.ย. เป็นวันที่กำหนดว่าของจะมาส่งเราเปิดมือถือทั้งวัน คิดว่าจะมีการติดต่อเข้ามาก่อนที่จะส่งของเหมือนพวก Ensogo หรือ FedEx แต่ไม่มีการโทรศัพท์แจ้งการส่งของเลย จะกระทั่งช่วงเวลาประมาณ 3 ทุ่มแล้ว เราได้เชคเมล์ มี status update ว่าของได้ส่งถึงผู้รับแล้ว ลงชื่อการรับว่า Massupa เราโทรไปถามที่ Office ว่าคุณป้าได้รับไว้รึเปล่า เพราะที่นั่นมีท่านคนเดียว คุณป้าบอกว่าไม่มีของมาเลย ซึ่งปกติแล้วถ้ามีของมาส่งคุณป้าจะนำมาให้อย่างรวดเร็ว สรุปคือปลายทางจริงๆคือเราไม่ได้รับ แต่มีคนแอบอ้างเซ็นต์รับไป.....
ในคืนนั้นติดต่อทาง UPS Live chat จนได้เบอร์โทรของ UPS ประเทศไทยมา (02 7289000) ในวันที่ 7 พ.ย. เวลาประมาณบ่ายโมง เราจึงโทรเข้าไปแจ้ง tracking number และแจ้งข้อมูลดังที่ได้เล่ามา พนักงานคนที่ 1 รับเรื่องเป็นอย่างดี และแจ้งเปิดเรื่องเป็น Urgent ให้ และ Note ให้ว่า Package ถัดไปให้โทรมาก่อนที่จะส่งของ พร้อมทั้งให้เบอร์เฉพาะเวลาสั่งของของ Apple มาให้ (02 7289596)
เราจึงโทรไปเป็นรอบที่ 2 ตามเบอร์นั้น พนง.ท่านที่ 2 (ที่จริงตั้งใจว่าจะกำชับเรื่องการส่ง iPhone 5s) แต่เราก็เล่าถึงปัญหาข้างต้นให้ฟังก่อน พนักงานบอกว่าที่อยู่ก็ถูก ชื่อผู้รับก็ออกเสียงเหมือนกัน จะผิดที่ได้ไง เราจึงตอบว่า เราไม่ได้รับของจริงๆ มีคนแอบอ้างและรับของไปแน่นอน ถ้าเป็นเราอย่างน้อยชื่อที่ sign ก็ต้องสะกดถูกสิ พนักงานส่งของไม่ได้ตรวจบัตรประชาชนแน่ๆ แล้วก็ให้ของไปเนี่ยนะ แล้วถ้ามันเป็นของที่มีมูลค่ามากกว่านี้ล่ะคะจะทำอย่างไร
ทีแรกเหมือนว่าพนักงานจะปัดความรับผิดชอบไป เราจึงบอกว่าอย่างน้อยก็ต้องเชคว่าใครเป็นคนส่งของได้สิ แล้วส่งให้ที่ไหน ใครเป็นคนรับ จะได้ตามถูก เธอจึงรับเรื่องไว้ และดูเหมือนว่าจะเข้าใจเราขึ้นอีกหน่อยหนึ่ง รอไปอีกสักพัก....โทรไปรอบที่ 3 พนักงานท่านที่ 3 ได้แจ้งความคืบหน้าว่ากำลังตรวจสอบอยู่ เราถามว่าจะรู้ภายในเมื่อไหร่ เพราะเราจะได้ไปแจ้งความ เค้าบอกว่าภายในวันนี้จะติดต่อกลับ เราเลยบอกว่าเราจะรอนะ หลังจากนี้จะไปแจ้งความแล้วล่ะ ถามไปว่าคนของคุณทุจริตรึเปล่า.... แล้วก็ขอบคุณและจบบทสนทนาไป
หลังจากนั้นสักพัก มีคนมาส่งของที่ Office และคุณป้าก็เอาของมาให้ทันที ไม่มีการให้เซ็นต์ชื่อใดๆทั้งสิ้น แค่ถามว่าใช่ที่อยู่คุณมาสสุภารึเปล่า เอาของวางให้แล้วก็ไป ช่วงเย็นๆมีคนโทรมาแล้วถามว่าเราได้ของรึยัง เราบอกว่าได้แล้ว เพิ่งได้วันนี้ เค้าบอกว่าของถึงตั้งแต่เมื่อวาน ฝากของเอาไว้ที่คุณป้า ซึ่งเราตอบทันทีว่าเป็นไปไม่ได้ค่ะ เพราะถ้าถึงแล้วเค้าจะเอาของมาให้ชั้นทันที คนที่โทรมาก็เงียบไป เราจึงถามว่าแล้วของมาถึงตั้งแต่เมื่อวาน เอาไปส่งที่ไหนมาคะ แถมมีคนแอบอ้างเซ็นต์ชื่อด้วยมันแย่มากเลยนะคะ เค้าก็พูดอ้ำอึ้งว่า ฝากไว้ตั้งแต่เมื่อวานที่คุณป้า เราก็บอกว่าเป็นไปไม่ได้ ของเพิ่งมาส่งวันนี้ ถามไปถามมาว่าคุณส่งของเหรอ เค้าก็ตอบปฏิเสธว่าเปล่า และถามว่าห่อมีการเปิดไหม เราก็บอกว่ายังไม่มีค่ะ ของได้รับละขอบคุณมาก เกือบไปแจ้งตำรวจแล้ว
สรุปคือ เรารู้สึกไม่ปลอดภัยเลยที่ Apple ใช้บริษัทนี้ส่งของให้ เพราะถ้ามันของแพงกว่านี้ล่ะ ซึ่งก็กำลังมาอ่ะนะ.... แม้ว่าสุดท้ายแล้วจะได้รับของ แต่ก็ยังรู้สึกถึงความไม่ปลอดภัยต่อของที่สั่งไปอยู่ดี
หมายเหตุ ถ้าใครสั่งของ Apple ไปแล้วมีปัญหาก็ลองโทรเบอร์ 02 728 9000 หรือ 02 728 9596 (UPs Thailand) หวังว่าข้อมูลนี้จะเป็นประโยชน์ค่ะ"
ทีมา: pantip.com จากกระทู้คุณ สมาชิกหมายเลข 771032 เว็บพันทิป pantip.com/topic/31211436 
