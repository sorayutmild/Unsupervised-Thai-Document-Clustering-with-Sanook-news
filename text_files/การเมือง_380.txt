(20 พ.ค.) ผู้สื่อข่าวรายงานว่า ภายหลังจากมีการประกาศใช้พระราชบัญญัติกฎอัยการศึก มีความเคลื่อนไหวจากหลายฝ่าย รวมทั้งอดีตนายกรัฐมนตรี พ.ต.ท.ทักษิณ ชินวัตร ที่กลับมาโพสต์ข้อความผ่านทางทวิตเตอร์ในรอบหลายเดือน โดยกล่าวถึงการประกาศกฎอัยการศึกครั้งดังกล่าว
พ.ต.ท.ทักษิณ ชินวัตร โพสต์ทวิตเตอร์ด้วยข้อความสั้นๆ ระบุว่า "การประกาศกฎอัยการศึกถือเป็นเรื่องที่คาดการณ์ได้ สำหรับผู้ติดตามสถานการณ์การเมืองไทยตลอดช่วงที่ผ่านมา อย่างไรก็ตาม ผมหวังว่าจะไม่มีฝ่ายใดก่อให้เกิดการริดรอนสิทธิมนุษยชนและบ่อนทำลายกระบวนการทางประชาธิปไตยมากยิ่งไปกว่านี้ ซึ่งย้ำซ้ำเติมให้ภาพลักษณ์ของประเทศไทย ถูกบ่อนทำลายในสายตาของชาวโลก"