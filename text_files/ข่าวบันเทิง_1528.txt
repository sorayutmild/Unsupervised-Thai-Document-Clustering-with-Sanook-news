เหลือเวลาให้เตรียมตัวอีกแค่ไม่กี่วันแล้ว สำหรับว่าที่เจ้าสาวคนสวย "แองจี้ เฮสติ้งส์" เพราะในวันที่ 27 กันยายน ก็จะถึงฤกษ์ดีที่เจ้าตัวและแฟนหนุ่มเศรษฐีน้ำมัน ประเทศคูเวต "ทารีก" จะควงแขนเข้าพิธีวิวาห์ตามสไตล์อาหรับภายใต้ธีมงานสุดอลังการ!!
ซึ่งล่าสุดขณะที่สาวแองจี้เดินทางมาร่วมงาน "ปริมาลัย บูสเตอร์ ออยล์" เจ้าตัวก็ได้ถือโอกาสอัพเดทความคืบหน้าของงานมงคลดังกล่าว พร้อมเปิดใจถึงแพลนใช้ชีวิตคู่หลังแต่งงานให้เราฟังว่า...
ตอนนี้งานแต่งของเราเตรียมไปถึงไหนแล้ว ?"สำหรับงานแต่ง แองจี้ยกให้เป็นหน้าที่ของเวดดิ้งแพลนเนอร์จัดการหมดเลยค่ะ คือมันเครียดมากจริงๆ นะ แองจี้สิวขึ้นแล้วก็น้ำหนักลดไปเยอะมากๆ เพราะถ้าเราทำเองคนเดียวเนี่ยเราต้องดูแลหลายอย่างเลย ไม่ว่าจะเป็น อาหาร แขก โรงแรม ที่พัก ดังนั้นจึงจำเป็นมากค่ะที่จะต้องให้ทีมเวดดิ้งแพลนเนอร์เข้ามาช่วย"
แฟนเรารู้ไหมว่าเราเครียดขนาดนี้ ?"เขาไม่รู้หรอกค่ะ เราไม่บอก (หัวเราะ)"
แต่เห็นว่าเรื่องงบจัดงานก็บานปลายไปมากเหมือนกัน ?"บานปลายเยอะมากค่ะ เยอะมาก หมดไปกับหลายอย่างเลย ทั้งค่าดอกไม้ อาหาร ไหนเราจะต้องเหมาโรงแรมเพื่อให้แขกต่างชาติพักอีก คืองบบานปลายเยอะจริงๆ"
ที่บอกว่าบานปลายพอจะช่วยระบุได้ไหมว่ากี่ล้าน ?"หลายค่ะ หลายล้านเลย เพราะดอกไม้เยอะมาก"
แสดงว่างานแต่งเราจะต้องอลังการมาก ?"ไม่ได้ใหญ่โตค่ะ แค่เราต้องทำให้ห้องมันดูเต็มๆ เท่านั้นเองค่ะ"
ธีมงานหลักของเราจะเป็นในรูปแบบไหน ?"แองจี้อยากให้อบอุ่นเป็นกันเองค่ะ แขกทุกคนสนุกสนานและมีความสุขที่ได้มาร่วมงานของเรา"
ในส่วนของงานแต่งเราจะมีพิธีในลักษณะไหนบ้าง ?"เอ่อ...ถ้าวันที่ 27 จะเป็นพิธีอาหรับค่ะ แต่ในส่วนของวันที่ 25 จะเป็นพิธีไทยจีน"
พอเป็นพิธีอาหรับแบบนี้แสดงว่าเรื่องชุดต้องอลังการ ?"นี่เป็นอีกเรื่องที่แองจี้เครียดมากค่ะ คือกลัวว่าจะใส่ชุดเขาไม่สวย เพราะชุดเขาต้องใหญ่และวิวับตั้งแต่หัวจรดเท้า ซึ่งที่ผ่านมาตัวแองจี้เองเดินทางไปลองหลายชุดมาก แต่สุดท้ายก็ได้ชุดเป็นชุดสั่งตัด เดี๋ยวพรุ่งนี้ก็จะต้องบินไปเอาที่สิงคโปร์"
หลังแต่งงานเราตั้งใจจะไปอยู่ที่นู่นกับสามีเลยหรือเปล่า ?"ยังค่ะ แองจี้มีงานที่นี่อีกหลายชิ้นเลยที่ยังต้องทำต่อ ดังนั้นก็เลยวางแพลนว่าจะให้สามีมาอาศัยอยู่ที่นี่ สร้างบ้านใกล้ๆ กันกับบ้านของแองจี้ เพราะตัวเขาเองก็ชอบอยู่แล้วด้วยบรรยากาศในเมืองไทย ไม่มีปัญหาอะไรเลย (ยิ้ม)"
งานยุ่งแบบนี้แสดงว่าเรื่องทายาทก็ต้องเบรคไปเลย ?"ใช่ค่ะ (หัวเราะ) มีแรง ต้องทำงาน"
เครดินภาพประกอบจาก Instagram @angiehastings