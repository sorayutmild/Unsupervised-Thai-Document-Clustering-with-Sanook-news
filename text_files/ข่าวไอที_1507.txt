พูดไปแล้ว 1 ปีก็ผ่านไปเร็วมากจริงๆ นะครับ แต่ครั้งนี้ทีมงาน Sanook! Hitech ได้ส่องเว็บนอกชื่อดังอย่าง Phonearena ได้มีการวิเคราะห์ถึงเทรนด์ที่ผ่านมาของมือถือว่าในปีนี้ส่วนมากจะเน้นเรื่องของเทคโนโลยีจอภาพแบบไร้กรอบ และ ขอบชิด พร้อมกับ ราคาที่สูงขึ้นเช่นกัน และ 6 มือถือที่จัดว่าดี จะมีอะไรบ้างนั้นมาดูกันเลยดีกว่า
iPhoneX, iPhone 8 Plus และ iPhone 8

เริ่มต้นด้วย 3 iPhone ใหม่ล่าสุดที่เปิดตัวในปีนี้ และสร้างปรากฏการณ์ มือถือแพงเกิน 45,000 บาท แต่ก็ไม่ได้มาเล่น ๆ เพราะกล้องนั้นมีเทคโนโลยีคล้ายกับกล้อง DSLR มากพอสมควรเช่นการทำหน้าชัดหลังละลาย หรือจะเป็นการเพิ่มแสง Studio Portrait เป็นต้น
ขุมพลัง A11 Bionic ถือว่าทำได้ดีและเร็วพอสมควร พร้อมกับตัวเครื่องทำจากกระจกทั้งหน้าและหลังทำให้รองรับเทคโนโลยีชาร์จไฟไร้สาย จริงๆ เป็นการเปลี่ยนแปลงอย่างมาก แต่ว่าราคาของเครื่องทุกคนพูดเป็นเสียงเดียวกันว่า แพงไป
Samsung Galaxy Note 8 และ Samsung Galaxy S8, S8+

กลุ่ม 3 รุ่นนี้ที่เว็บไซต์ Phonearena คิดว่าดีนั้นก็เพราะการออกแบบเครื่องดูล้ำอนาคตด้วยกระจก คุณภาพของภาพถ่ายจัดว่าดี และแบตเตอรี่สามารถใช้งานได้ยาวนาน และได้หน้าจอที่ให้การแสดงผลที่ดีเช่นกัน
และทั้งหมดได้ UI ใหม่ที่ชื่อว่า Samsung Experience ทำให้คุณสามารถใช้งานเครื่องได้ราบรื่นมากขึ้น แต่สิ่งที่ Note 8 เพิ่มเข้ามาจนเด่นกว่าคือกล้องคู่ที่ให้ประสิทธิภาพในการถ่ายภาพได้ดี
Google Pixel 2, Pixel 2 XL

Google ได้ส่งมือถือรุ่นใหม่ในปี 2017 อย่าง Pixel 2 และ Pixel 2 XL ถ้าจะโดดเด่นก็อยู่ที่ Pixel 2 XL ที่มีเรื่องของจอภาพที่ใหญ่โตขึ้น แบตเตอรี่ขนาดใหญ่ และหน้าจอแบบ P-OLED แม้จะประสบปัญหาเรื่องจอ เบิร์น บ้างก็ตาม
แต่ถามว่าทำไมมันถึงน่าเล่น คำตอบก็คือ ถ้าคุณต้องการประสิทธิภาพตัวเครื่องที่ดีสมกับเป็น Pure Android และคุณภาพกล้องดี ตัวนี้ก็ถือว่าน่าสนใจ
LG V30

เป็นมือถือเรือธงรุ่นหนึ่งที่มีกล้องคู่ด้านหลัง และเน้นความกว้างสุดๆ จอภาพแสดงเต็มจนเรียกว่าไร้กรอบไปเลยก็ว่าได้ โดดเด่นเรื่องของการถ่ายภาพและวีดีโอ แต่ถ้าเอาจริงๆ คุณภาพเสียงของมือถือรุ่นนี้จัดว่าดีมากทั้งด้านการฟังและการอัดเสียง
ลุ้นสำหรับคนไทยว่าจะเข้ามาหรือเปล่า
OnePlus 5T

มือถือจอไร้กรอบรุ่นล่าสุดที่มาพร้อมกับความสามารถมากมายและแบตเตอรี่อึด กว่าเดิม และประสิทธิภาพดีขึ้น แต่ไม่ได้ปรับปรุงเรื่องกล้องสักเท่าไหร่ นอกจากนี้ยังได้ในส่วนของของฟีเจอร์ระบบสแกนใบหน้า มาให้
แต่เรื่องการรองรับคลื่นความถี่แบ่งออกเป็นรุ่นธรรมดาและ CDMA ที่ใช้งานได้กับสหรัฐอเมริกาในบางเครือข่าย
Huawei Mate 10 Pro

สุดท้ายกับ Huawei Mate 10 Pro  เป็นมือถือจากเมืองจีนที่มีขนาดหน้าจอใหญ่ และแบตเตอรี่ใหญ่ตามตัว
ด้วยหน้าจอขนาด 6 นิ้วสุดขอบตามสมัยนิยมกับ CPU ที่ Huawei ผลิตเองทำให้เครื่องนั้นตอบสนองการทำงานได้รวดเร็ว ทำให้ตัวเครื่องมีความโดดเด่นและแตกต่างจากเพื่อน และการออกแบบตัวเครื่องเป็นเอกลักษณ์แยกออกระหว่าง Note กับ Mate ได้เลย
แต่เครื่องที่ขายในสหรัฐอเมริกาจะมีแต่ปลดล็อค ส่วนในไทยมีขายแล้วในราคา 27,900 บาท
ไม่ว่ามือถือรุ่นที่คุณเลือกซื้อจะติดอันดับหรือไม่นั้น แต่ถ้าเป็นเครื่องที่คุณได้เลือกและจะใช้แล้วมันก็คือมือถือที่ดีที่สุดได้เช่นกันครับ
 