อาการป่วยจากโรคไทรอยด์เป็นพิษชนิดรุนแรงของ "แม่ทุม ปทุมวดี" นักแสดงอาวุโส ภรรยาของนักพากษ์และนักแสดงแถวหน้า "รอง เค้ามูลคดี" ยังคงน่าเป็นห่วงเพราะล่าสุดมีอาการเบลอจำคนรอบข้างไม่ได้และหัวใจหยุดเต้นถี่ขึ้น ซึ่งตอนนี้ก็ได้อยู่ในการดูแลของแพทย์โรงพยาบาลตำรวจมากว่าหนึ่งเดือนแล้ว
ด้าน พ่อรอง ก็ได้เผยกับผู้สื่อข่าวถึงความรู้สึกและอาการป่วยของ แม่ทุม ว่า
"ตอนนี้น้ำหนักเค้าลดไปกว่า 20กิโลแล้วยิ่งเมื่อคืนวานก็เพ้อว่าจะมีคนมาฆ่าเลยลุกขึ้นจากเตียงจนตกลงมาหัวฟาดเย็บไปสี่เข็ม ยิ่งเห็นเค้าเป็นแบบเราก็ยิ่งเครียด แต่พูดไม่ได้เพราะเราก็ต้องคอยยิ้มให้กำลังใจเค้า ไม่เคยคิดเลยจริง ๆ ว่าคนที่เคยยิ้ม เคยร่าเริงแบบเค้าวันนึงจะต้องมาตกอยู่ในสภาพแบบนี้ บอกตรง ๆ เลยว่าทุกข์ใจที่สุด"
ทีมข่าวบันเทิง S! News ขอให้แม่ทุมของคนวงการหายป่วยในเร็ววัน 
 