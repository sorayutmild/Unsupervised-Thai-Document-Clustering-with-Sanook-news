โลกออนไลน์แชร์ภาพจากเฟซบุ๊ก Thikathat Rattanaprayoon ซึ่งเป็นบัณฑิตจากมหาวิทยาลัยเอกชนชื่อดัง ได้สวมชุดครุยถ่ายภาพจบการศึกษา แต่มีการถือป้ายประกาศตามหา "อัสมา" อดีตอาจารย์สอนภาษาอังกฤษของมหาวิทยาลัยดังกล่าว ที่ก่อเหตุหลอกลวงและโกงเงินนักศึกษารวมทั้งเพื่อนร่วมเงินจำนวนหลายสิบล้านบาท ก่อนหนีลอยนวลออกไปนอกประเทศ จนถึงบัดนี้ผ่านมาหลายเดือน คดีก็ยังไม่มีความคืบหน้า 
เจ้าของเฟซบุ๊ก ได้เล่าเบื้องลึกเบื้องหลังของอดีตอาจารย์สุดแสบรายนี้ว่า นางสาวอัศมา อายุประมาณ 30ต้น ๆ เป็นลูกเมียน้อย ถือว่าเป็นลูกคนเดียวถ้านับพี่น้องพ่อแม่เดียวกัน พ่อตายตอนเรียน ได้มรดกมาประมาณ 20 ล้าน แม่ตามใจทุกอย่าง พอจบปริญญาตรีก็ไปเรียนต่อที่อังกฤษ จบปริญญาโทสาขาภาษาศาสตร์ เป็นคนเรียนเก่ง แต่ใช้เงินฟุ่มเฟือย สุดท้ายก็ขายสมบัติที่พ่อทิ้งให้เรื่อยๆ พี่น้องทางพ่อไม่มีใครเอาเพราะรู้นิสัยดี 
พอเรียนจบจากอังกฤษ ก็กลับมาเป็นอาจารย์มหาวิทยาลัยที่เคยเรียน สอนไปสอนมาได้ลูกศิษย์เป็นแฟน ตอนแรกขับเบนซ์ E class แล้วก็ขายทิ้ง มาขับบีเอ็มซีรีย์ 3 สุดท้ายเงินหมด เอาซีรีย์ 3 ไปจำนำ เช่า X3 มาขับ ก็จะโดนตามรถคืนเพราะไม่มีเงินจ่ายค่าเช่า  ปลอมลายเซ็นเพื่อนร่วมงานไปกู้นอกระบบ เอาบัตรประจำตำแหน่งไปกู้ ไม่ต่ำกว่า 10 เจ้า ไม่มีจ่ายจนเจ้าหนี้โทรตามถึงห้องทำให้เดือดร้อนกันเป็นแถว แล้วยังให้เพื่อนสนิทเอาที่ดินไปจำนองแล้วเอาเงินไปอีก
พอคนทวงเงินก็อ้างแม่ป่วย ยายเข้าไอซียู สรุปคือยายตายไปแล้วแต่เอาคนตายมาอ้าง  บางทีก็อ้างว่าไปต่างประเทศ ลืมกระเป๋าโหลดผิดไฟล์ท กุญแจอยู่ในกระเป๋าเข้าบ้านไม่ได้ ต้องรอสายการบินส่งกลับมา หรือไม่ก็บอกว่าคนโอนเงินอยู่ต่างประเทศบ้าง ตกเครื่องบ้าง เวลาถามถึงเงินตอบช้ามาก อ้างติดประชุม อ้างตรวจงาน อ้างโดนหัวหน้าเรียกบ้าง ก่อนจะหนีไปต่างประเทศ อัสมาอยู่หมู่บ้านราคาเกือบสิบล้านตรงรังสิตคลอง 2 แต่บ้านเป็นชื่อสาวทอมแฟนเก่า เธอจึงปลอมเอกสารแฟนเก่าเพื่อเอาบ้านไปจำนอง
เจ้าของโพสต์เผยว่า ตนเป็นลูกศิษย์สนิทมาก ไว้ใจเพราะอดีตอาจารย์เคยช่วยเหลือเรื่องค่าเทอม ช่วยติวตอนเรียนไม่ทัน แล้วมาหลอกว่าเอาเงินมาลงทุนตามที่ให้ข่าวไป เอาเงินตนไม่พอยังให้ไปเอาเงินเพื่อนมาอีก ซึ่งตนหลงเชื่อเพราะอีกฝ่ายเอาหน้าที่การงานมาอ้าง  
ผู้ปกครองแจ้งจับ "อาจารย์สาว" โกงเงินพานักเรียนไปซัมเมอร์ สูญกว่า 20 ล้าน
กรณีนี้สืบเนื่องจากเมื่อวันที่ 13 พ.ย. 2561 กลุ่มผู้เสียหายที่ถูกหลอกนำเงินไปลงทุนเปิดบริษัทรับติดต่อส่งนักเรียนแลกเปลี่ยนต่างประเทศเดินทางเข้าพบพบ พ.ต.ท.มงคล พรมโสภา รองผกก.(สอบสวน)กก.1. บก.ป. ที่กองบังคับการกองปราบปราม เพื่อแจ้งความดำเนินคดีกับ น.ส.อัสมา อายุ 33 ปี อดีตหัวหน้าภาควิชาภาษาอังกฤษ มหาวิทยาลัยแห่งหนึ่ง หลังถูกหลอกลวงให้นำเงินมาลงทุนทำธุรกิจเกี่ยวกับพานักเรียนมัธยมฯ และนักศึกษาไปเรียนพิเศษภาคฤดูร้อนหรือซัมเมอร์แคมป์ ที่ประเทศอังกฤษ จนมีมูลค่าความเสียหายกว่า 20 ล้านบาท พร้อมนำหลักฐานเอกสารสัญญาโครงการต่างๆ ที่ได้ทำกับน.ส.อัสมา ไปยื่นไว้เป็นหลักฐาน
ผู้เสียหาย เปิดเผยว่า อาจารย์สาวคนนี้ได้ชักชวนร่วมลงทุนเปิดบริษัทพานักเรียนมัธยม และนักศึกษาไปเรียนพิเศษภาคฤดูร้อนหรือซัมเมอร์แคมป์ ที่ประเทศอังกฤษ ด้วยความความเชื่อใจและความสนิทสนมจากการเคยทำธุรกิจร่วมกันจึงร่วมลงทุนด้วย จำนวนกว่า 1 ล้านบาท แต่เมื่อครบกำหนดที่จะได้รับเงินปันผล ปรากฏว่าไม่ได้จึงไปทวงถามก็ไม่ได้รับคำตอบ ต่อมาทราบว่ามีผู้ที่ถูก น.ส.อัสมา หลอกลวงในลักษณะเดี่ยวกันเป็นจำนวนมาก มีทั้งกลุ่มลูกศิษย์ เพื่อนสมัยเรียนมัธยม เพื่อนมหาวิทยาลัย และเพื่อนร่วมงานหลายรายต่างหลงเชื่อนำเงินมาลงทุนตั้งแต่ 6 แสน-2 ล้านบาท
นอกจากนี้ยังมีรายงานว่า อาจารย์สาวคนนี้ได้หลอกผู้ปกครองนักเรียนโรงเรียนบดินทรเดชา (สิงห์ สิงหเสนี) กว่า 30 คน ไปซัมเมอร์แคมป์ โดยให้โอนเงินค่าใช้จ่ายให้คนละ 9 หมื่นบาทเป็นค่าเดินทางช่วงวันที่ 13 – 27 ต.ค.ที่ผ่านมา แต่กลับไม่มีการเดินทางจริง และไม่สามารถติดต่ออาจารย์สาวรายนี้ได้ และเบื้องต้นทางมหาวิทยาลัยต้นสังกัดที่น.ส.อัสมา เป็นอาจารย์อยู่ ได้มีคำสั่งให้พ้นสภาพการเป็นบุคลากรของมหาวิทยาลัยแล้ว รวมทั้งระบุว่าทางมหาวิทยาลัยไม่มีส่วนในการรับผิดชอบของการกระทำดังกล่าว