หลายคนอาจไม่เคยทราบว่าเนื้อคู่ของเรานั้นติดตัวเรามาตั้งแต่เกิด แต่ขึ้นอยู่ที่ว่าคุณจะเจอกันหรือยัง Sanook! Horoscope จึงได้หาวิธีการทำนายเนื้อคู่แบบที่คุณคาดไม่ถึงมาฝากกันค่ะ นั้นก็คือการทำนายเนื้อคู่จาก ส่วนสูงและน้ำหนักในปัจจุบันของคุณ (วิธีนี้จะได้ผลหรือแม่นมากๆ ก็ต่อเมื่อส่วนสูงและน้ำหนักของคุณคงที่เท่านั้นค่ะ)
เพียงนำส่วนสูงและน้ำหนักของคุณมาบวกกัน (ต้องวัดให้แน่นอนก่อนนะ เพราะผลที่ออกมาจะได้แม่นยำ)
เหลือเศษเท่าไหร่ก็ให้ไปดูตามคำทำนาย เช่น คุณสูง 165 cm หนัก 46 kg ก็จะมีวิธีคำนวณได้ดังนี้ คือ 165 + 46 = 211 เสร็จแล้วให้นำเศษหลักหน่วยที่ได้ (ในตัวอย่างนี้ก็คือ 1)



มาดูคำทำนายเนื้อคู่กันได้เลย
เหลือเศษ 0 เนื้อคู่ของคุณจะมีลักษณะดังนี้คือ เนื้อคู่ของคุณคนนี้นิสัยดี ฐานะดี เป็นคนจริงจัง เป็นคนเพื่อนเยอะ ชอบเข้าสังคม เป็นพวกแคทรียาจ๊ะจ๋า เป็นคนถือตัว นิสัยแข็งกระด้าง แต่เป็นคนที่มีความมานะอดทน เป็นคนที่ต้องการให้ คนอื่นมาเอาใจและต้องการให้มีคนมารายล้อมมากๆ ชอบท่องเที่ยวไปทุกหนทุกแห่ง บางครั้งเป็นคนที่ โรแมนติกทีเดียว แต่เป็นคนเจ้าชู้มาก
เหลือเศษ 1 เนื้อคู่ของคุณจะมีลักษณะดังนี้คือ ผิวขาวน่ารัก นิสัยเยือกเย็นเจ้าระเบียบ ชอบให้ผู้อื่นมาเอาใจ เป็นคนถือตัว ฐานะมั่นคง เป็นคนชอบให้คุณ อยู่ในคำสั่งของเขา ถ้าขัดใจเมื่อไหร่จะไม่พอใจทันที แต่โกรธง่ายหายเร็ว ถ้ารักใครแล้วรักจริงพร้อมที่จะแต่งงาน กับคนที่เขารักได้ทันที
เหลือเศษ 2 เนื้อคู่ของคุณจะมีลักษณะดังนี้คือ เป็นคนไม่ถือตัว รูปร่างสันทัดผิวสองสีเป็นคนร่าเริง มารยาทเรียบร้อยเป็นคน เสมอต้นเสมอปลาย รักเดียวใจเดียว เป็นคนง่ายๆชอบตามใจคนอื่น ไม่ค่อยมีพิธีรีตองอะไรมากนัก เป็นคนที่เข้ากับคนอื่นได้ง่าย ช่างพูดช่างเจรจา เป็นคน นิสัยดี จิตใจเอื้อเฝื้อเผื่อแผ่ ใครๆก็รัก เป็นคนค่อนข้างเจ้าชู้ แต่ถ้ารักใครแล้ว รักจริงหวังแต่ง
เหลือเศษ 3 เนื้อคู่ของคุณจะมีลักษณะดังนี้คือ เป็นคนผิวขาวเหลือง นิสัยเด็ดเดี่ยว ฐานะมั่นคงมีเสน่ห์อยู่ในตัว เป็นคนพูดจาอ่อนหวาน ค่อนข้าง จะเป็นคนอ่อนไหว ช่างพูดช่างคุย พูดจาเรื่อยเปื่อย เป็นคนที่มั่นใจในตัวเองสูง จัดการทุกสิ่งทุกอย่างเองหมด มีเพื่อนเยอะ มีลักษณะผู้นำ ในการไปไหนมาไหน บางครั้งโรแมนติก ชอบทำให้คนอื่นหลง ชอบไปเที่ยวชมธรรมชาติ
เหลือเศษ 4 เนื้อคู่ของคุณจะมีลักษณะดังนี้คือ เป็นคนใจดีมีน้ำใจ ชอบช่วยเหลือผู้อื่น ไม่ถือตัว ฐานะดี ช่างพูด รักอิสระไม่ชอบให้ใครบังคับ เป็นคนที่ตั้งใจทำอะไรแล้วต้องถึงที่สุด เอาจริงเอาจัง มีเหตผลหนักแน่น ชอบคิดหาเหตผลในทุกๆเรื่อง เชื่อมั่นในตัวเองสุดๆ ถ้าคิดจะทำอะไร แล้วอย่าขัดเพราะขัดไปก็เท่านั้น น่ารักกับผู้ใหญ่
เหลือเศษ 5 เนื้อคู่ของคุณจะมีลักษณะดังนี้คือ รูปร่างสันทัดผิวขาว ร่าเริงสนุกสนาน ขยันพูด สนุกกับการพูด เป็นคนอ่อนไหวพอสมควร ขี้งอน และขี้หึงสุดๆ แต่บางครั้งก็สุขุมเยือกเย็น และอ่อนน้อม ยากจะคาดเดาได้ พูดจาตรงไปตรงมา เห็นความรักเป็นสิ่งวิเศษ อารมณ์ดี ปากหวาน
เหลือเศษ 6 เนื้อคู่ของคุณจะมีลักษณะดังนี้คือ ผิวขาว นิสัยอ่อนโยน ชอบทุกอย่างที่คุณชอบ ตามใจคุณทุกอย่าง ไม่ชอบอยู่เป็นที่ ชอบที่จะสนุกสนานไปเรื่อยๆ เข้ากับคนอื่นได้ง่าย ต้องการให้คนอยู่ใกล้ๆ มี ความสุข เป็นที่รักของคนมากมาย เป็นคนมีเสน่ห์มากคุณจะ ติดเขาสุดๆ
เหลือเศษ 7 เนื้อคู่ของคุณจะมีลักษณะดังนี้คือ มีนิสัยอ่อนโยน พูดจาดีมีเหตผล ให้ความจริงใจกับความรัก ไม่ชอบให้ใครมา บังคับให้ทำอะไร อ่อนไหวง่าย เป็นคนเงียบๆ ไม่ค่อยสุงสิงกับใครเท่าไหร่ ชอบอยู่ เงียบๆคนเดียว ช่างประดิษฐ์คิดค้น ชอบทำอะไรด้วยตัวเอง ไม่ชอบพึ่งคนอื่น แต่งตัวเนี๊ยบมาก รักความสะอาด
เหลือเศษ 8 เนื้อคู่ของคุณจะมีลักษณะดังนี้คือ รูปร่างสันทัดผิวสองสี ชอบเอาใจคนอื่น ชอบอยู่กับคนเยอะๆ มีความสุขมากที่ได้ พบปะกับคนอื่น ชอบอะไรง่ายๆ แต่งตัวตามสบาย เป็นคนเปิดเผย จริงจังกับ ความรักมาก ไม่ยอมให้ใครมายุ่งเกี่ยว ขี้หึง
เหลือเศษ 9 เนื้อคู่ของคุณจะมีลักษณะดังนี้คือ ผิวขาว เงียบ คิดอะไรไม่เหมือนคนอื่น เป็นตัวของตัวเองไม่ค่อยแคร์คนอื่น ชอบ ทำอะไรที่แสดงถึงความเป็น ผู้นำ ชอบฝันไปเรื่อยเปื่อย ชอบขัดใจผู้อื่น เชื่อมั่นในตัวเองสูงมาก โรแมนติกแบบแปลกๆ ช่างฝันสุดๆ
 
 
ขอบคุณข้อมูลจาก FW Mailขอบคุณภาพประกอบจาก Photos.com