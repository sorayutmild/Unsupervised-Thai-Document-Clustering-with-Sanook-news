จากกรณีการติดตามการหายตัวไปของ นายโยชิโนริ ชิมาโตะ อายุ 79 ปี ครูสอนภาษาญี่ปุ่น หลังจากนายเทสซึโอะ ชิมาโตะ อายุ 47 ปี ชาวญี่ปุ่น เข้าแจ้งความตำรวจ สน.ห้วยขวาง ว่านายโยชิโนริ ผู้เป็นพ่อ หายตัวไป โดยตำรวจสามารถจับกุมนางพรชนก ไชยะปะ อายุ 47 ปี ข้อหาลักทรัพย์ เพราะนำบัตรเอทีเอ็มของผู้สูญหายไปกดเงิน 7 แสนบาท แต่ได้รับการประกันตัวในชั้นศาล โดยตำรวจมุ่งปมเรื่องเงินประกันชีวิต รวมทั้งเชื่อว่า นายสมชาย แก้วบางยาง สามีของนางพรชนก มีส่วนเกี่ยวข้อง กระทั่งทั้งสองได้หายตัวไปจากบ้านพักที่ย่านบางนา และการเคหะบางพลีอย่างน่าสงสัย และเมื่อช่วงเย็นของวันที่ 19 ต.ค. ชุดสืบสวนสามารถบุกจับกุม นางพรชนก และนายสมชาย ไว้ได้ ขณะทั้งคู่ขับรถแท็กซี่ไปจอดทิ้งไว้ที่ จ.อ่างทอง
ล่าสุด ผู้สื่อข่าวรายงานว่า (21 ต.ค.) นางพรชนก และนายสมชาย ยอมรับสารภาพได้ฆ่านาย โยชิโนริ เมื่อวันที่ 21 ก.ย. โดยนายสมชาย กล่าวว่า ในวันนั้น นายโยชิโนริมีการช็อค แต่ไม่รู้จะทำอย่างไร จึงลงมือฆ่าหั่นศพ และนำชิ้นส่วนใส่ถุงดำ และใส่ทรายไปด้วยเพื่อถ่วงศพ และนำทิ้งคลอง ซ.นวมินทร์ (สมุทรปราการ ) 16 อยู่หลังมหาวิทยาลัยเอแบค ซึ่งเป็นพื้นที่เปลี่ยวมาก
ขณะนี้ พล.ต.ท.เรืองศักดิ์ จริตเอก รักษาราชการ รองผู้บัญชาการตำรวจแห่งชาติ ลงพื้นที่เกิดเหตุ ซึ่งขณะนี้กู้ภัยและนักประดาน้ำอยู่ระหว่างค้นหาชิ้นส่วนศพ โดยมีผู้ต้องหาชี้จุดทิ้งศพ แต่ล่าสุดยังไม่พบศพ
22.30 น. ล่าสุด จนท.พบกระสอบปุ๋ยเปิดมาเป็นชิ้นเนื้อ หลังจาก 2 สามีภรรยาได้รับสารภาพว่าฆ่าหั่นศพ ชาวญี่ปุ่นทิ้งคลอง
ภาพจาก : ‏@fm91trafficpro
