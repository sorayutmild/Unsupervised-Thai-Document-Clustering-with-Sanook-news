เริ่มแล้วขอรับเงินสมทบที่นำส่งไว้เกินจำนวนที่ต้องชำระคืน
ผู้ประกันตน  นายจ้าง เฮ ! ระเบียบสำนักงานประกันสังคม เรื่อง การ ขอรับเงินสมทบที่นำส่งไว้เกินจำนวนที่ต้องชำระคืน พ.ศ.2560 ประกาศในพระราชกิจจานุเบกษาแล้ว มีผลใช้บังคับ 29 มิ.ย.60  เปิด ขั้นตอน หลักฐานในการขอคืน ย้ำสามารถยื่นขอคืนได้สำนักงานประกันสังคมได้ทุกแห่ง
ระเบียบสำนักงานประกันสังคม ว่าด้วย การ ขอรับเงินสมทบที่นำส่งไว้เกินจำนวนที่ต้องชำระคืน พ.ศ.2560  ได้ประกาศในพระราชกิจจานุเบกษาแล้ว มีผลใช้บังคับตั้งแต่ 29 มิ.ย.60 ที่ผ่านมา  
 
ดูรายละเอียดได้ที่นี้
ทั้งนี้สาระสำคัญคือ ให้นายจ้าง ผู้ประกันตน ที่นำส่งเงินสมทบให้แก่สำนักงานประกันสังคมเกินจำนวนที่ต้องชำระ สามารถยื่นคำร้องขอรับเงินคืนเป็นหนังสือต่อสำนักงานประกันสังคมได้ทุกแห่งที่สะดวกในการติดต่อ
การยื่นคำร้องขอรับเงินคืนต้องมีรายการสำคัญและหลักฐานประกอบยื่น ดังนี้
- กรณีนายจ้างเป็นผู้ยื่นคำร้องขอคืนเงินสมทบ ต้องระบุชื่อ ที่อยู่และเลขที่บัญชีทะเบียนนายจ้าง เหตุผลในการขอรับเงินคืนและหลักฐานประกอบ (ถ้ามี) กรณีมีกิจการหลายสาขา ให้ระบุสาขาที่ขอรับเงินคืน  ทั้งนี้ ให้ลงลายมือชื่อผู้ยื่นคำร้องและวันที่ยื่นคำร้องกำกับในแบบคำร้อง
 
- กรณีผู้ประกันตน เป็นผู้ยื่นคำร้องขอคืนเงินสมทบ ผู้ประกันตนต้องระบุชื่อ ที่อยู่และ เลขประจำตัวประชาชน (กรณีคนต่างด้าว ให้ใช้เลขบัตรประกันสังคม) ทั้งนี้ให้ลงลายมือชื่อ ผู้ยื่นคำร้อง วันที่ยื่นคำร้องกำกับในแบบคำร้อง
สำหรับการขอรับเงินคืนของผู้ประกันตน สำนักงานประกันสังคมได้จัดทำหนังสือส่งถึงผู้ประกันตน และแจ้งให้ทราบจำนวนเงินสมทบที่ชำระไว้เกิน
โดยผู้ประกันตนที่ต้องการรับเงินส่วนเกินคืน สามารถกรอกข้อความ และลงนามในคำขอรับเงินคืน พร้อมแนบหลักฐาน รายละเอียดเงินสมทบส่วนที่เกิน
 
สำเนาสมุดบัญชีเงินฝากธนาคารประเภทออมทรัพย์
1ธนาคารกรุงเทพ
2 ธนาคารกสิกรไทย
3ธนาคารกรุงไทย
4 ธนาคารทหารไทย
5 ธนาคารไทยพาณิชย์
6 ธนาคารธนชาต
7ธนาคารซีไอเอ็มบีไทย
8 ธนาคารกรุงศรีอยุธยา
9 ธนาคารอิสลามแห่งประเทศไทย)
 
และนำส่งทางไปรษณีย์ถึงสำนักงานประกันสังคม ภายในเวลาที่ระบุไว้ในคำขอรับเงินคืนตามที่อยู่ซึ่งแจ้งในหนังสือ และให้วงเล็บมุมซองว่า "ขอคืนเงินสมทบ"
 
ทั้งนี้ในการคืนเงินสมทบให้แก่นายจ้างหรือผู้ประกันตน สำนักงานประกันสังคมจะคืนเงินโดยวิธีผ่านธนาคารที่สำนักงานประกันสังคมกำหนด ที่สำคัญในการขอรับเงินสมทบส่วนที่เกินคืนจากสำนักงานประกันสังคม
 
โดยต้องยื่นขอรับเงินคืนภายใน 1 ปี นับตั้งแต่วันที่ นำส่งเงินสมทบ  นายจ้าง ลูกจ้าง ผู้ประกันตนมีข้อสงสัยสอบถามข้อมูลได้ที่สำนักงานประกันสังคมเขตพื้นที่/จังหวัด/สาขาที่ท่านสะดวก หรือโทร.1506 ในวันและเวลาราชการ
 