ถือเป็นภาพน่ารักๆ ชื่นตาชื่นใจ กับผู้ที่มาร่วมแสดงความไว้อาลัย จากการไปของ "ปอ ทฤษฎี" กับการได้เห็น "น้องมะลิ ด.ญ.พาขวัญ สหวงษ์" วัย 2 ขวบ ลูกสาวของพระเอกดัง อยู่เคียงข้างแม่โบว์ แวนดา ภายในศาลา 2 ศาลาธรรมานุภาพ วัดกลางพระอารามหลวง อ.เมือง จ.บุรีรัมย์
ซึ่งในวันนี้ (21 ม.ค.) น้องมะลิ ก็ได้เล่นหยอกล้อกับคุณแม่ คุณอาๆ และคุณปู่ อย่างสนุกสนาน ก่อนจะพยายามออกไปวิ่งเล่นนอกตัวศาลา ซึ่งหลังจากแกล้งแม่โบว์แล้ว และไม่มีใครเล่นด้วย ก็ทำให้ น้องมะลิ ออกอาการงอน ร้องไห้หนักมากออกมา
งานนี้ แฟนคลับเห็นภาพแล้วคงใจสลาย เพราะปกติจะเห็นแต่มุมแก่นเซี้ยวน่ารักของ "น้องมะลิ" เท่านั้น