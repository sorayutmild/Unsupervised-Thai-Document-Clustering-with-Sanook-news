กสทช.เร่งแก้ปัญหาโอนย้ายค่ายมือถือจากทรูมูฟ-DPC หลังสัญญาสัมปทาน 1800 สิ้นสุด
คณะกรรมการกิจการกระจายเสียงกิจการโทรทัศน์และกิจการโทร คมนาคมแห่งชาติ (กสทช.) นำโดย พ.อ.เศรษฐพงค์ มะลิสุวรรณ ประธานคณะกรรมการกิจการโทรคมนาคม (กทค.) เปิดแถลงข่าวนับหนึ่งวันแรกของการเข้าสู่มาตรการเยียวยาและคุ้มครองผู้ บริโภคกรณีหมดสัญญาสัมปทานคลื่น 1800 Mhz อย่างไรก็ตามประเด็นที่เป็นปัญหาในขณะนี้คือ การโอนย้ายเลขหมายจำนวนมากจากผู้ใช้บริการทั้งสิ้นประมาณ 17-18 ล้านเลขหมายในภาพรวม

พ.อ.เศรษฐพงค์ กล่าวว่าปัจจุบันความสามารถในการย้ายอยู่ที่ 60,000 รายต่อวัน หากจะดำเนินการโอนย้ายเสร็จทั้งหมดจะต้องใช้เวลามากถึง 283 วัน แต่กรณีนี้ไม่เป็นกรณีพิเศษเพราะมีความจำเป็นต้องย้ายเป็นจำนวนมากหลายล้านเลขหมาย อย่างไรก็ตามจะต้องรอการแจ้งเลขหมายคงค้างทั้งหมดและจำนวนที่ต้องการย้ายจากผู้ให้บริการทั้ง 2 รายก่อน จากนั้นจะนำเรื่องหารือในที่ประชุม กทค.ต่อไป หาก กทค.จำเป็นต้องใช้อำนาจเพื่อให้การโอนย้ายเลขหมายไปอยู่ค่ายมือถือใหม่ทำได้อย่างรวดเร็ว ก็มีความเป็นไปได้ทั้งสิ้นที่ กทค.จะให้อำนาจดำเนินการแต่ต้องไม่ขัดกับประกาศของ กสทช.เองด้วย ส่วนสาเหตุที่ก่อนหน้านี้ กสทช.ไม่ดำเนินการโอนย้ายเลขหมาย เนื่องจากสัญญาสัมปทานยังไม่สิ้นสุดลง กสทช.จึงระมัดระวังไม่ดำเนินการโอนย้ายก่อนเพราะทำให้ผู้ให้บริการได้รับผลกระทบ อีกทั้งกระบวนการโอนย้ายยังมีกระบวนการทางเทคนิคที่ต้องทราบการโอนย้ายของผู้ให้บริการทุกรายด้วย และต้องตรวจสอบผลกระทบที่จะมีต่อผู้ให้บริการรายอื่นด้วย คาดว่าการประชุมครั้งที่ 2 นับจากนี้ไปจะมีการหารือกันในรายละเอียดต่อไปนายฐากร ตัณฑสิทธิ์ เลขาฯ กสทช. กล่าวว่าด้านแผนเยียวผู้บริโภคนั้น ขณะนี้ 3 บริษัทจะต้องส่งแผนเยียวยามายังกสทช. ซี่งส่งมาแล้วตั้งแต่วันศุกร์ที่ผ่านมาและจะเข้าสู่การพิจารณาของคณะกรรมการกทค.ต่อไป นอกจากนี้ จะมีการจัดตั้งคณะทำงานกำหนดต้นทุนค่าโครงข่ายและค่าบริหารจัดการ มีกระทรวงการคลัง กระทรวงไอซีที และสำนักงานอัยการสูงสุด และผู้ทรงคุณวุฒิทางบัญชี และด้านเศรษฐศาสตร์ โดยจะมีการเสนอต่อที่ประชุม กทค.ต่อไปและวันนี้สัญญาสัมปทานของ 3 บริษัทได้สิ้นสุด กสทช.เตรียมทำหนังสือแจ้งการสิ้นสุดสัญญาส่งไปยัง CAT เนื่องจากได้ทำหนังสือคำสั่งให้คืนคลื่นมายัง กสทช.เพื่อเปิดประมูลใหม่ โดยถือเป็นการส่งครั้งที่ 5