เมื่อภาพยนตร์เรื่อง "นางนาก" ภาพยนตร์ไทยพลิกวงการหนัง ได้กลับมาฉายให้ชมกันอีกครั้ง โดยมีกำหนดฉายไปเมื่อวันที่ 25 กรกฎาคม 2562 ที่ผ่านมา และจะฉายไปจนถึงวันที่ 31 กรกฎาคมนี้ โดยเป็นการฉายด้วยระบบ 4K การกลับมาฉายอีกครั้งจะทำให้ทุกคนได้สัมผัสถึงความหลอน และฝีมือการแสดง การกำกับของผู้กำกับคนเก่ง ซึ่งอาจจะเป็นการสร้างกระแสให้หลายคนคิดถึง "ย่านาค" และไปกราบไหว้บูชากันมากขึ้น

Sanook! Horoscope จึงอยากพาทุกคนไปเยือนเรือนแม่นาค พระโขนง พร้อมทั้งมีคำแนะนำเกี่ยวกับการไหว้ย่านาค รวมไปถึงข้อห้าม และข้อกำหนดต่างๆ ที่ทุกคนควรรู้ก่อนคิดจะไปไหว้ย่านาค
ข้อห้ามเมื่อต้องไปไหว้ย่านาค

ห้าม! ปิดทองที่ใบหน้า ที่ดวงตา และริมฝีปากย่านาค
ห้าม! เทน้ำมันจันที่องค์ย่านาค ให้ปิดทอง ขอพรย่านาคที่ฝ่ามือ
ห้าม! พรมน้ำอบ และรดน้ำย่านาค
ห้าม! นำอาหารและเครื่องดื่มเข้ามารับประทานในบริเวณศาลย่านาค
ห้าม! นำสุนัข เข้ามาบริเวณศาลย่านาคกรุณาถอดรองเท้าก่อนเข้าศาล


สำหรับใครที่ต้องการไปไหว้ศาลย่านาคนั้น ศาลย่านาคเปิดให้ไหว้บูชาเวลา 7.30 น. ปิดเวลา 17.30 น. ก่อนวันหวยออก 1 วัน เปิดให้เข้าไหว้ตลอดทั้งคืน สำหรับท่านที่จะบน หรือทำการแก้บนย่านาค ให้แจ้งเจ้าหน้าที่ก่อน ถ้าต้องการถ่ายภาพ โปรดขออนุญาตจากพนักงานของทางศาลย่านาค

คำอธิษฐานแก้บนเรื่องทหารกับย่านาคพระโขนงกับลูกย่านาคพระโขนง
ข้าพเจ้าชื่อ.........................นามสกุล.................................... ที่มาบนไว้ไม่ให้ติดทหาร บัดนี้ข้าพเจ้าไปเกณฑ์ทหารแล้วไม่ติดทหารอย่างที่มาบนไว้ ข้าพเจ้าขอนำชุดไทยย่านาค ชุดลูกย่านาค พร้อมของเล่นมาถวายเป็นการแก้บน ขอให้ย่านาคกับลูกย่านาค รับไว้เป็นอันว่าขาดกันที่บนไว้
ขอขอบคุณย่านาคกับลูกย่านาค

ปลุกตำนานความหลอน "นางนาก" กลับมาเข้าโรงฉายอีกครั้งในรอบ 20 ปี
"ทราย เจริญปุระ" แจ้งด่วน! เกิดอุบัติเหตุ วืดเปิดตัว "นางนาก"
ย้อนเกร็ด 7 ความหลอนจากกองถ่าย "นางนาก"
“ปั้นเหน่ง” ของขลังในตำนาน สุดยอดเครื่องรางสายพราย
