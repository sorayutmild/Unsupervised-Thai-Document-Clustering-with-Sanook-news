ปั่น iPhone 5 กับ Galaxy S3 ใครอึด?
ข่าวเด่นวันนี้ - ศึกระหว่าง iPhone 5 (คอมมาร์ต คอมเทค ไทยแลนด์ 2012 มาแน่!!!) ของ Apple กับ Samsung Galaxy S3 ยังคงไม่จบลงง่ายๆ ทั้งในเรื่องของคดีความ และการแข่งขันทางด้านการตลาด ซึ่งก่อนหน้านี้มันเพิ่งจะผ่านสมรภูมิการทดสอบความอึดจากการปล่อยให้ตกลงพื้นที่ความสูงระดับต่างๆ ไปจนถึงตกน้ำ และแล้วก็ถึงคราวของการทดสอบขั้นสุดท้ายนั่นคือ การนำสมาร์ทโฟนทั้งสองมาใส่ในเครื่องปั่นของ Blendtec ผ่านทางรายการยอดฮิตบนยูทูบนั่นก็คือ Will It Blend

Will It Blend จับเอาสมาร์ทโฟนยักษ์ใหญ่สองรุ่นได้แก่ iPhone 5 มาชนกับ Galaxy S3 ในศึกประชันความอึด เมื่อพวกมันต้องถูกจับใส่เข้าไปในเครื่องปั่นทรงพลังของ Blendtec ที่ได้เคยบดขยี้ iPhone และ iPad มาแทบทุกรุ่นแล้ว ถ้าให้เดาก่อนชมคลิป เชื่อว่า คุณผู้อ่านเว็บไซต์ arip คงจะมั่นใจว่า iPhone 5 ที่มากับเคสอะลูมิเนียมย่อมจะแข็งแกร่งกว่าเคสพลาสติกของ Galaxy S3 เป็นแน่ แต่ของอย่างนี้ ได้ยินแค่หู สู้ดูด้วยตาไม่ได้อยู่แล้ว พิสูจน์ด้วยสายตาคุณเองดีกว่า ว่าใครที่อึดกว่ากันเช่นเดียวกับที่ผู้ชมทั่วโลกนับล้านคนที่ได้ชมคลิปนี้กันไปแล้ว หวังว่า หลังจากจบการทดสอบนี้ คงจะไม่มีการทดสอบอะไรกันต่อจากนี้อีกแล้วละมั้ง หรือจะเปรียบเทียบอีกว่า ปริมาณสารพิษที่เกิดขึ้นจากซากฝุ่นผงที่ได้ รวมไปถึงใครย่อยสลายหมดเร็วกว่า (เป็นมิตรกับโลกกว่ากัน) ล่ะ เฮ่อ... 
iPhone 5 vs Galaxy S3
