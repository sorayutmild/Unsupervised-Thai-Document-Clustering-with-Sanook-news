วิธีลงทะเบียนคนละครึ่ง ตั้งแต่ต้นจนจบ กรอกอย่างไรถึงได้เงิน 3,500 บาทใช้ช้อปร้านหาบเร่แผงลอย
เว็บไซต์ www.คนละครึ่ง.com เปิดให้ประชาชนลงทะเบียนเข้าร่วมโครงการคนละครึ่ง เพื่อขอรับเงิน 3,500 บาท ตั้งแต่ 20 ม.ค. 64 ตั้งแต่เวลา 06:00-23:00 น. เป็นต้นไป กำหนดโควต้า  1.34 ล้านสิทธิ
โดย Sanook Money จะชวนมาทบทวนวิธีการลงทะเบียนคนละครึ่งเพื่อขอรับเงิน 3,500 บาท ส่วนรายละเอียดจะเป็นอย่างไรนั้นไปดูพร้อมๆ กันเลย
วิธีลงทะเบียนคนละครึ่ง

เข้าไปที่เว็บไซต์ www.คนละครึ่ง.com เพื่อลงทะเบียนเข้าร่วมโครงการคนละครึ่ง
กดปุ่มสีแดงที่ระบุว่า "ลงทะเบียนรับสิทธิ์สำหรับประชาชน" 
อ่านรายละเอียดข้อตกลงและความยินยอมก่อนเข้าร่วมโครงการ หากต้องการเข้าร่วมโครงการคนละครึ่งกดตกลงยินยอม
กรอกข้อมูลส่วนตัว เพื่อใช้ยืนยันลงทะเบียนเข้าร่วมโครงการคนละครึ่ง  ชื่อ-นามสกุล, เลขบัตรประจำตัวประชาชน, รหัสหลังบัตรประจำตัวประชาชน, วันเดือนปีเกิด, เบอร์โทรศัพท์
กรอกรหัส OTP ที่จะส่งเข้ามายังเบอร์มือถือของผู้ที่ลงทะเบียน
เมื่อระบบได้รับข้อมูลแล้วให้ผู้ลงทะเบียนรอรับผลผ่าน SMS

ดาวน์โหลดพร้อมติดตั้งแอปพลิเคชั่นเป๋าตัง ได้ทั้ง IOS และ Android
สำหรับผู้ที่มี G-Wallet เดิมอยู่แล้วอาจจะเคยเข้าโครงการชิมช้อปใช้ หรือโครงการเราเที่ยวด้วยกัน ก็สามารถใช้งานดังนี้

เลือกไปที่ G-Wallet
ยืนยันรหัส PIN 6 หลัก (ตั้งค่าเดิมอยู่แล้ว)
เริ่มใช้งานสิทธิ์คนละครึ่ง










สำหรับผู้ที่ใช้งาน G-Wallet ครั้งแรก สามารถยืนยันตัวตนบนแอปเป๋าตังผ่าน 2 ช่องทางได้ ดังนี้

เลือก G-Wallet
เลือกเข้าใช้งาน G-Wallet เพื่อยืนยันตัวตน
ยอมรับข้อตกลงการให้ข้อมูล และยินยอมให้ข้อมูลส่วนบุคคล

เลือกวิธียืนยันตัวตน ผ่านแอปเป๋าตัง 2 ช่องทาง ได้แก่
ผู้ที่มีบัญชีธนาคารกรุงไทย (ใช้รายละเอียดที่เคยให้ไว้กับธนาคารกรุงไทยยืนยันตัวตน) และยืนยันตัวตนผ่านบัตรประจำตัวประชาชน

วิธียืนยันตัวตนด้วยบัตรประชาชนบนแอปเป๋าตัง


สแกนบัตรประชาชน


กรอกข้อมูลบัตรประชาชน


ยืนยันเบอร์มือถือ และยืนยันรหัส OTP (เบอร์ที่ลงทะเบียนโครงการ)


เริ่มการสแกนใบหน้า/สแกนใบหน้าสำเร็จ


รับการแจ้งเตือนเปิดใช้ G-Wallet สำเร็จ


หน้าหลักของ G-Wallet โครงการคนละครึ่ง



 

อ่านข่าวคนละครึ่ง เพิ่มเติม

วิธีลงทะเบียนคนละครึ่ง สำหรับร้านค้าหาบเร่แผงลอย ร้านทั่วไป ทำง่ายแค่ 7 คลิก
ขั้นตอนลงทะเบียนคนละครึ่งเฟส 2 รับ 3,500 บาท เช็กที่นี่
คนได้สิทธิคนละครึ่งเฟสแรก ต้องกดปุ่มไหนในแอปฯ เป๋าตัง รับ 500 บาท ในเฟส 2
