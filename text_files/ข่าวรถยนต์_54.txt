                หากพูดถึงรถยนต์ในกลุ่มรถยนต์นั่งขนาดกลางแล้ว คงไม่มีใครไม่รู้จักรถยนต์ Toyota Camry ที่วางจำหน่ายมาอย่างยาวนาน โดยเริ่มขึ้นมาในประเทศไทย ตั้งแต่เมื่อปีพ.ศ . 2536  ที่ถึงรุ่นก่อนหน้านี้มันจะดูสวยงามแล้ว แต่ Toyota ก็พร้อมต่อการแนะนำรุ่นใหม่ ออกสู่ตลาดอย่างเป็นทางการ 
                All New! Toyota Camry เป็นการกลับมาอีกครั้งในการทวงบัลลังค์แชมป์รถนั่งขนาดกลางที่ถึงเวลาต้องผลัดเปลี่ยนโฉมใหม่กันเสียที ด้วยเวลาที่ล่วงเลยมาพอสมควร หลังจากที่เราอาจจะคุ้นหน้าตาในโฉมเมืองนอกที่วางจำหน่ายกันตั้งแต่เมื่อช่วงปีที่ผ่านมา และทำให้หลายคนตั้งตารอ
New! Toyota Camry 2012 
New! Toyota Camry 2012
                ใบหน้า All New! Camry  ใหม่ กลับมาพร้อมโฉมลักษณ์ที่ดูงดงามมากยิ่งขึ้น โดยมุ่งเน้นในความหรูเลิศมากยิ่งขึ้นกว่าเดิมอีกขั้นจากการออกแบบที่ปรับโฉมให้สามารถตอบสนองความต้องการของลูกค้า ขณะเดียวกันก็ไม่ทิ้งคราบความเป็นผู้นำในแบบรถหรูหรานำสมัย แนะนำด้วยกระจังหน้าโครเมี่ยม มาพร้อมเส้นสายการออกแบบที่แลดูพริ้วไหวมากยิ่งขึ้นกว่าเดิม  เน้นความลงตัวในด้านหลักอากาศพลศาสตร์ ที่ให้ทั้ง แอรโรไดนามิค ฟิน มาพร้อมเทคโนโลยีโดดเด่นในการผสานการออกแบบและความลู่ลม Aero Corner ที่ให้ความลงตัวกับทางบั้นท้ายกับไฟท้ายที่เน้นในความสปอร์ตแต่ยังดูดี ตามด้วยชุดล้ออัลลอยลาย 10 ก้าน มี 2 ขนาด คือ 16 และ 17 นิ้ว โดยในรุ่น 16 นิ้ว จะอยู่ใน Toyota Camry 2.0 G จะมาพร้อมยางขนาด 215/60/R16 ส่วนในรุ่นขอบ 17 นิ้ว จัดให้ตั้งแต่รุ่น 2.5  G  ยันรุ่นท๊อปสุด มากับยาง 215/55/R17
                ในห้องโดยสาร Toyota เน้นการออกแบบห้องโดยสารให้ความอบอุ่มลงตัวด้วยภายในสีเบจ มาพร้อมการตบแต่งลายไม้ ที่ในรุ่นเครื่องยนต์ธรรมดาจะใช้ลายไม้สีน้ำตาลแดง ส่วนในรุ่นในไฮบริดจะใช้สีน้ำตาลดำ แต่ทั้งคู่ยังคงให้ความรู้สึกโอ่อ่า กว้างขวาง เบาะนั่งคู่หน้าปรับไฟฟ้า 8 ทิศทางจัดเป็นมาตรฐานใหม่ที่จะพบได้ เช่นเดียวกับระบบปรับอากาศอัตโนมัติแยกควบคุมอุณหภูมิอิสระซ้าย-ขวา ที่ยังจะได้ม่านบังแดดไฟฟ้า ที่เหมาะมากสำหรับเมืองไทย
New! Toyota Camry 2012                 เครื่องเสียงในรุ่นเบส 2.0 G  Toyota ให้เครื่องเล่นซีดี 1 แผ่นพร้อมความกระหึ่มจากลำโพง 6ตัว แต่ในรุ่น2.5 G จะขยับเป็นเครื่องเล่น DVD 1 แผ่นพร้อมจอสัมผัสขนาด 6.1 นิ้ว ที่ให้ความลงตัวกับลำโพง 6 ตัว แต่ถ้าชอบเครื่องเสียงแน่นเปรี๊ยะ!! อาจจะต้องจัดรุ่นท๊อปที่มาพร้อมเครื่องเสียง DVD 1 แผ่นและจอสัมผัส 7 นิ้วและระบบนำทาง ให้ลำโพงระดับพรีเมี่ยม JBL 10 ตำแหน่ง ตอบโจทย์พลังเสียงรอบทิศทาง Surround 5.1 เน้นเข้มเต็มอารมณ์ทุกเส้นทาง
                เรื่องขุมพลังขับเคลื่อน  All New! Toyota Camry ใหม่ มาพร้อมเครื่องยนต์ 2 ขนาด 3 ทางเลือกตามความชอบของลูกค้า โดยเริ่มจากเครื่องยนต์ขนาด 2.0 ลิตร รหัส 1 AZ-FE ให้กำลังสูงสุด 146 แรงม้า ที่ 6,000 รอบต่อนาที พร้อมกำลังแรงบิดสูงสุด 190 นิวตันเมตร/4,000 รอบต่อนาที จับคู่เกียร์อัตโนมัติ 4 สปีด
                ใหญ่ขึ้นมานิ ดToyota  แนะนำเครื่องยนต์บล็อคใหม่ขนาด 2.5 ลิตร ให้กำลังสูงสุด 180 แรงม้าที่6,000 รอบต่อนาที  ให้แรงบิดได้สูงสุด 231 นิวตันเมตร ที่ 4,100 รอบต่อนาที มาพร้อมเกียร์อัตโนมัติใหม่ล่าสุด 6 สปีด แบบ Sequential Shift
New! Toyota Camry 2012                 เครื่องยนต์บล็อกเดียวกันนี้ถูกพัฒนาให้มันเป็นขุมพลังไฮบริดโดยลดกำลังแรงม้าลงจากเดิม ด้วยการทำงานในแบบ Atkinson Cycle มีกำลังสูงสุดเพียง 158 แรงม้า ที่ 5,700 รอบต่อนาที เช่นเดียวกับแรงบิดสูงสุดที่ลดลงมาอยูที่ 213 นิวตันเมตรที่ 4,500 รอบต่อนาที แล้วจัดการพ่วงด้วยมอเตอร์ไฟฟ้าให้กำลังสูงสุด 105 กิโลวัตต์ เทียบเท่า 142 แรงม้า และให้แรงบิด 270 นิวตันเมตรในรอบตั้งแต่ 0-1500 รอบต่อนาที ที่จ่ายกำลังไฟฟ้าด้วยแบตเตอร์รี่นิกเกิลเมทัลไฮดราย ยังมาพร้อมโหมดขับขี่อัจฉริยะ  Eco mode ที่เน้นการเลือกกำลังขับเคลื่อนระหว่างมอเตอร์ไฟฟ้าและเครื่องยนต์ให้เหมาะสม และ  EV mode  ที่เน้นความเงียบสนิทเหมาะต่อการเดินทางในบริเวณที่ใช้ความเร็วต่ำ
                ด้านความปลอดภัย All New! Toyota Camry  ก็ยังให้ความมั่นใจได้ด้วยการให้ระบบดิสก์เบรค 4 ล้อ ที่มาพร้อมมาตรฐานชั้นนำระบบป้องกันล้อล็อค ABS  ทำงานคู่กับกระจายแรงเบรคด้วย  EBD  แถมเสริมความมั่นใจด้วยระบบ BA  โดยในรุ่นไฮบริดยังให้มากกว่า ด้วยระบบควบคุมการทรงตัว VSC  มาพร้อมระบบป้องกันล้อหมุนฟรี TRC และยังมีการช่วยออกตัวบนทางลาดชัน  HAC  โดยตั้งแต่รุ่น 2.5 G  ขี้นไป ยังมาพร้อมกับเซ็นเซอร์มุมกันชนทั้ง 4 ด้าน ที่ยังให้เซนเซอร์กะระยะด้านท้ายรถ 2 จุด  เว้นในรุ่น 2.5 L  HV  Navigator
New! Toyota Camry 2012 
                แม้จะครบครันขนาดนี้แต่ Toyota Camry ใหม่ ก็ให้ความมั่นใจยิ่งขึ้นหากเกิดเหตุไม่คาดฝันด้วยระบบถุงลมนิรภัยคู่หน้า โดยในรุ่นไฮบริดจะพร้อมถุงลมนิรภัยด้านข้างเพิ่มเติมจากเดิม แต่ทุกรุ่นยังมาพร้อมระบบป้องกันการบาดเจ็บที่กระดูกต้นคอ (WIL) และมั่นใจได้กับโครงสร้างนิรภัย  GOA 
                ทั้งนี้  New! Toyota Camry  ใหม่ มาพร้อมความหรูหรา ความทันสมัย และสมรรถนะที่พร้อมจับจองแล้วตั้งแต่วันนี้เป็นต้นไป โดย Toyota  เปิดเผยว่า Toyota Camry  ใหม่จะพร้อมส่งมอบได้ตั้งแต่ปลายเดือนนี้เป็นต้นไปในรุ่นเครื่องยนต์ธรรมดา ส่วนเครื่องยนต์ไฮบริด จะพร้อมในช่วงต้นเดือนเมษายน
 
ราคาจำหน่าย New! Toyota Camry 2012 
 
New! Toyota Camry ..A New Era of Prestige 
 
New! Toyota Camry 2.0 G                                      ราคา 1,299,000 บาท
New! Toyota Camry 2.5 G                                      ราคา 1,499,000 บาท
New! Toyota Camry 2.5 Hybrid (CD)                        ราคา 1,649,000 บาท
New! Toyota Camry 2.5 Hybrid (DVD)                     ราคา 1,699,000 บาท
New! Toyota Camry 2.5 Hybrid (DVD+Navigation)    ราคา 1,869,000 บาท
 