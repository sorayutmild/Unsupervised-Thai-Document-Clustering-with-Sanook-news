(27 ส.ค.) ผู้สื่อข่าวรายงานว่า พล.อ.อ.สุกำพล สุวรรณทัต รมว.กลาโหม มีคำสั่งปลด  พล.อ.เสถียร เพิ่มทองอินทร์ ปลัดกระทรวงกลาโหม ไปช่วยราชการสำนักนายกฯ ทั้งนี้ได้แต่งตั้งให้ พล.อ.วิทวัส รชตะนันท์ รักษาการปลัดกระทรวงกลาโหมแทน มีผลทันที  
อนึ่ง ก่อนหน้านี้ พล.อ.เสถียร เพิ่มทองอินทร์ ได้ทำหนังสือลงวันที่ 24 ส.ค.2555 เรื่อง ขออนุญาตเข้าพบเพื่อชี้แจงการแต่งตั้งนายทหารชั้นนายพลของกระทรวงกลาโหมถึงนายกรัฐมนตรี โดยหนังสือดังกล่าวอ้างถึงการแต่งตั้งนายทหารชั้นนายพลของกระทรวงกลาโหม ประจำปี 2556 ไม่เป็นไปตามหลักเกณฑ์และวิธีการที่กระทรวงกลาโหมกำหนด ทั้งนี้ จะขออนุญาตเข้าพบนายกรัฐมนตรีเพื่อชี้แจงด้วยตนเองเกี่ยวกับการดำเนินงานที่ถูกต้องตามกฎหมาย 
 