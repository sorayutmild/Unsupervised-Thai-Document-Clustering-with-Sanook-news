iPhone 5s เฉยๆ รอ iPhone 6 จอ 5 นิ้วดีกว่ามั้ย
iPhone 5s - ระหว่างที่  iPhone 5s กำลังสร้างยอดขายอย่างเมามันแถมยังมีความเป็นไปได้ที่จะทุบสถิติที่ผ่านๆมาของ Apple ด้วยซ้ำ แต่ไม่ทันไรก็เกิดกระแสข่าวลือของ  iPhone 6 ออกมาเสียแล้วและบอกด้วยว่าจะมาพร้อมหน้าจอ 5 นิ้ว ซะด้วยซิ !! 

ข่าวลือของ iPhone 6 ถูกรายงานโดย Mac Fan นิตยสารของประเทศญี่ปุ่นที่อ้างว่าในเดือนกันยายน ปี 2014 Apple จะเปิดตัวแฟ็บเล็ตตัวแรกในชื่อ iPhone 6 ซึ่งหน้าจอจะอัพไซส์ไปเป็นขนาด 5 นิ้ว ความละเอียดการแสดงผล 1920 x 1080 พิกเซล (440 ppi) พร้อมพัฒนาให้เหมาะแก่การใช้งานด้วยมือเดียว ซึ่งข้อมูลดังกล่าวสอดคล้องกับการวิเคราะห์ของ Ming-Chi Kuo จาก KGI Securities ที่เคยกล่าวไว้ว่า Apple จะพัฒนา iPhone ที่มีขนาด 4.5 ถึง 5 นิ้ว สำหรับการเปิดตัวในเดือนกันยายน ปี 2014 และจะไม่ทำ iPhone ที่มีขนาดใหญ่กว่า 5 นิ้วแน่นอน เนื่องจากจะเป็นสิ่งผิดต่อนโยบายของ Apple ที่ให้ความสำคัญต่อประสบการณ์การใช้งานด้วยมือเดียว
ที่ผ่านมา  iPhone 5 หรือ  iPhone 5s มักจะโดนวิจารณ์เรื่องขนาดหน้าจอ 4 นิ้ว ที่ยังเล็กเกินไป ทำให้ไม่สามารถตอบสนองต่อพฤติกรรมของผู้ใช้ที่หันไปนิยมสมาร์ทโฟนหน้าจอขนาด 4-5 นิ้วขึ้นไปได้
อย่างไรก็ตาม Tim Cook เคยตอบคำถามต่อผู้สื่อข่าวว่าถึง iPhone จอ 5 นิ้วว่า “ขณะนี้ iPhone 5 หน้าจอ 4 นิ้ว ยังเป็นสมาร์ทโฟนที่ดีที่สุดใสตลาด ซึ่งมีปัจจัยมาจากความละเอียดของการแสดงผล, คุณภาพสี, สมดุลแสงสีต่างๆ และ Apple จะไม่ยอมตัดคุณภาพอย่างใดอย่างหนึ่งออกไปเพื่อแลกกับหน้าจอที่มีขนาดใหญ่ ขึ้น”
อ้างอิงจาก techradar
สนับสนุนเนื้อหา: Arip