     เปิดตัวเป็นที่เรียบร้อยแล้วสำหรับ Mazda 2 รุ่นปี 2017 ใหม่ ซึ่งเป็นการปรับโฉมย่อยพร้อมปรับราคาขึ้นอีกเล็กน้อย คราวนี้ Sanook! Auto จะชี้ให้เห็นว่าจุดเด่นของ Mazda 2 ไมเนอร์เชนจ์ใหม่นี้ มีอะไรน่าดึงดูดบ้าง?
 
1.ไฟหน้าแบบ LED
     คงปฏิเสธไม่ได้ว่าไฟหน้าแบบ LED ใน Mazda 2 ใหม่ ทำให้ตัวรถดูสวยงามขึ้นเยอะทั้งเวลากลางวันและกลางคืน โดยไฟหน้าชุดนี้มาพร้อมไฟ Daytime Running Light แบบ LED ในตัวเช่นกัน ซึ่งมีให้ใน 3 รุ่นย่อย ได้แก่ รุ่นเบนซิน 1.3 High Connect, ดีเซล 1.5 XD High Connect และ 1.5 XD High Plus L
2.G-Vectoring Control
     Mazda 2 2017 ใหม่ ถูกติดตั้งระบบ G-Vectoring Control มาในทุกรุ่นย่อย ซึ่งช่วยควบคุมการเข้าโค้งให้ดียิ่งขึ้น และลดอาการโคลงของตัวรถลง ซึ่งทีมงาน Sanook! Auto เคยสัมผัสมาแล้วครั้งหนึ่งใน Mazda 3 ไมเนอร์เชนจ์ บอกได้คำเดียวเลยว่ามันเจ๋งเหนือความคาดหมายจริงๆ

3.Advanced Blind Spot Monitoring
     ระบบ ABSM มีให้เฉพาะรุ่นท็อปสุดของตัวดีเซลเท่านั้น (1.5 XD High Plus L) ซึ่งจะช่วยเตือนเมื่อมีรถเคลื่อนผ่านในจุดอับสายตา ช่วยเพิ่มความปลอดภัยขณะเปลี่ยนเลน
4.Rear Cross Traffic Alert
     ระบบ RCTA จะมีให้เฉพาะในรุ่นท็อปตัวของรุ่นดีเซลเช่นกัน โดยระบบนี้จะช่วยเตือนเมื่อมีรถเคลื่อนที่ผ่านขณะถอยหลัง โดยจะส่งสัญญาณเสียงและไฟกระพริบเตือนบนกระจกมองข้างด้านที่รถกำลังเคลื่อนมา

5.Active Driving Display ใหม่
     ใน Mazda 2 รุ่นปี 2017 ใหม่ มีการอัพเกรดหน้าจอ Active Driving Display ที่มีลักษณะเป็น Head-up Display ช่วยให้ผู้ขับขี่ไม่ต้องละสายตาจากถนน โดยมีการเปลี่ยนให้สามารถแสดงผลแบบสีได้ พร้อมยังสามารถแสดงผลจากระบบนำทางได้ด้วย
6.เครื่องยนต์ดีเซล SKYACTIV-D 1.5 ลิตร
     แม้ว่า Mazda 2 จะมีเครื่องยนต์ดีเซลมาให้เลือกตั้งแต่ก่อนหน้านี้ แต่ก็ยังถือเป็นจุดขายสำคัญที่เหนือกว่าคู่แข่ง เพราะเครื่องยนต์บล็อกนี้ให้แรงบิดสูงสุดถึง 250 นิวตัน-เมตร พร้อมเกียร์อัตโนมัติแบบ 6 สปีดที่ฉับไว ขณะที่ค่ายอื่นหันไปใช้เกียร์ซีวีทีกันหมดแล้ว พกความประหยัดถึง 26.3 กม./ลิตรเลยทีเดียว
     นี่แหละครับคือ 6 จุดเด่นของ Mazda 2 รุ่นปี 2017 ใหม่ ขณะที่ราคาจำหน่ายขยับขึ้นตั้งแต่ 1,000 - 10,000 บาทตามแต่รุ่นย่อย ซึ่งก็ถือว่าคุ้มค่าเลยทีเดียว
 
ราคาจำหน่าย Mazda 2 2017 ไมเนอร์เชนจ์ใหม่ มีดังนี้Mazda 2 SKYACTIV-G 1.3 ลิตร Hatchback และ SedanMazda 2 Standard ราคา 530,000 บาทMazda 2 High ราคา 590,000 บาทMazda 2 High Connect ราคา 620,000 บาทMazda 2 High Plus ราคา 670,000 บาทMazda 2 SKYACTIV-D 1.5 ลิตร Hatchback และ SedanMazda 2 XD ราคา 680,000 บาทMazda 2 XD High Connect ราคา 750,000 บาทMazda 2 XD High Plus L ราคา 789,000 บาท
 