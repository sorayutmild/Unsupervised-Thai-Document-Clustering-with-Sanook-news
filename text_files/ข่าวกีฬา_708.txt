สืบเนื่องจากข่าวใหญ่เมื่อวานนี้ ที่ทัพนักกีฬาและผู้ฝึกสอนวอลเลย์บอลหญิงทีมชาติไทย ตรวจพบว่าติดเชื้อโควิด-19 กันแทบทั้งแคมป์ในการเก็บตัวฝึกซ้อมที่จังหวัดนครปฐม

ติดโควิดถึง 22 ราย! แคมป์นักตบลูกยางสาวไทยวุ่น ถอนทีมลุยศึกเนชั่นส์ลีก

หลังจาก นพ.ทวีศิลป์ วิษณุโยธิน โฆษกศูนย์บริหารสถานการณ์โควิด-19 หรือ ศบค. ได้ออกมาพูดถึงกรณีดังกล่าวว่า "ต้องเรียนรู้กับเชื้อโรคตัวนี้ เรียนรู้กันไปด้วยกัน เป็นสิ่งมีการบอกกันมาก่อนแล้วว่าการฉีดวัคซีนเป็นเรื่องที่ดีเป็นการป้องกันโรค""แต่ไม่ได้หมายความว่าท่านจะไม่ป่วยไม่เจ็บ ก็ยังติดเชื้อได้หลังการฉีดวัคซีน แต่ว่าอาการป่วยเจ็บหนักเสียชีวิตจะน้อยลงกว่าการที่ไม่ได้ฉีดวัคซีน นี่คือสิ่งที่แสดงถึงความสำคัญ เพราะฉะนั้น นักกีฬาในชุดนี้เป็นบทเรียนของเราอย่างดีถึงแม้จะฉีดไปแล้ว" "แต่ถ้าไม่ระมัดระวังตัวในการที่ใส่หน้ากากผ้าหน้ากากอนามัย การอยู่ในพื้นที่แออัดระยะใกล้ชิด การเล่นกีฬาแล้วมีสารคัดหลั่งก็มีโอกาสที่จะติดเชื้อได้ นี่ก็อยู่ในหลักฐานทางวิชาการที่มีอยู่"เมื่อเห็นแถลงจากทางคุณหมอชื่อดังออกมาแบบนี้ ทำให้ "อร-อรอุมา สิทธิรักษ์" อีกหนึ่งสาวซุปตาร์ลูกยางไทย ต้องออกมาตอบโต้ผ่านเฟซบุ๊กส่วนตัว Onuma Sittirak พร้อมแคปชั่นว่า
"ทุกคนทำดีที่สุดแล้วนะ ระวังตัวกันแล้ว แต่มันก็เกิดขึ้น แต่คุณหมอมาพูดแบบนี้ก็ไม่ถูกนะ จะให้ฝึกซ้อมยังไงไม่ให้เหงื่อออกล่ะ ช่วยบอกหน่อยค่ะ นักกีฬาทุกคนก็ทำหน้าที่เพื่อชาติ รักชาติเช่นกันนะคะ"

