ปัญหาหลังอัพเดท iOS 7.1 มาแล้ว แบตเตอรี่หมดไว เชื่อมต่อ Bluetooth ยากขึ้น
ถึงแม้ iOS 7.1 จะออกอัพเดทมา เพื่อแก้ปัญหาด้านการใช้งานจากเวอร์ชันก่อนหน้า แต่ดูเหมือนว่า ปัญหาด้านการใช้งาน  iOS 7.1 จะยังคง มีรายงานจากผู้ใช้ อย่างต่อเนื่อง และล่าสุด ก็มีรายงานว่า  iOS 7.1  ทำให้แบตเตอรี่หมดเร็วขึ้นครับ

โดยผู้ใช้ iPhone 5S รายหนึ่ง เผยว่า ก่อนจะทำการอัพเดทนั้น iPhone 5S สามารถใช้งานได้ยาวนานต่อเนื่อง 24 ชั่วโมง แต่หลังจากอัพเดท iOS 7.1 แล้ว พบว่า ใช้งานต่อเนื่องได้แค่ 12 ชั่วโมงเท่านั้น ส่วนอีกรายเผยว่า iOS 7.1 ทำให้การเชื่อมต่อ Bluetooth ยากขึ้น ซึ่งไม่ได้เป็นเฉพาะ iPhone 5S เพียงรุ่นเดียว แต่ยังรวมถึง iPhone 4S, iPad mini 2 และ iPad Air ที่เจ้าตัวมีอยู่ด้วย
อย่างไรก็ดี ทางเว็บไซต์ Yahoo Tech ได้เผยการแก้ปัญหาเบื้องต้นว่า ให้อัพเดท iOS 7.1 ผ่านทาง iTunes แทนการอัพเดทแบบ OTA จะช่วยแก้ปัญหาดังกล่าวได้ครับ
รายละเอียดเพิ่มเติม : phonearena.com
สนับสนุนเนื้อหา: www.techmoblog.com