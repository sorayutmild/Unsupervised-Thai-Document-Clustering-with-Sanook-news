จากกรณีที่กลายเป็นข่าวดังมาอย่างต่อเนื่องกับการที่ เดฟ เลดั๊ค นักมวยชาวแคนาดา ดีกรีแชมป์เลธเหว่ย (มวยพม่าคาดเชือก) พยายามออกมาท้าทาย "ดำดอทคอม" บัวขาว บัญชาเมฆ ยอดนักชกขวัญใจชาวไทย ให้ขึ้นชกกับตนบนสังเวียนซึ่งที่ผ่านมา นักชกจอมเกรียนวัย 30 ปี นั้นมีความต้องการที่อยากจะวัดฝีมือกับ บัวขาว เป็นอย่างมากโดยพยายามสร้างเรื่องยั่วยุ ต่างๆ นานา ไม่ว่าจะเป็นการออกมาดูหมิ่นศิลปะแม่ไม้มวยไทย ยกเอาประวัติศาสตร์ที่ผ่านมาโยงให้เป็นประเด็น รวมถึงนำปัญหาภายในครอบครัว และเรื่องส่วนตัวของ บัวขาว มาเป็นชนวนในการท้าทายอย่างไรก็ตามล่าสุด เคฟ วอร์ด ยอดมวยไทยชาวอังกฤษวัย 39 ปี ดีกรีแชมป์โลกคิกบ็อกซิ่ง ISKA 3 สมัย และแชมป์มวยไทย หลายรายการได้ออกมาพูดเกี่ยวกับประเด็นนี้ ถือเป็นการหักหน้าของ กำปั้นจอมเกรียนชาวแคนาดา เข้าอย่างจัง "ฉันประกาศอยากเจอนายมาตั้ง 2 ปีแล้ว ไม่เห็นนายจะตอบรับอะไรเลย หยุดแสร้งว่าตัวเองเป็นราชาบนสังเวียนได้แล้ว การต่อสู้ทั้งหมดที่ผ่านมา เมื่อมันผ่านไปแล้วก็คือผ่านไป"ซึ่งหลังจากนั้นก็มีแฟนกำปั้นหลายรายออกมาแสดงความเห็นว่าอยากให้ทั้งคู่ได้เจอกันจริงๆ ก่อนที่ เคฟ จะโพสต์ต่อว่า "ใช่! ต้องรอดูว่า เดฟ เลดั๊ค จะกล้าหรือเปล่า"ก่อนที่ อดีตแชมป์โลกคิกบ็อกซิ่ง จะทิ้งท้ายข้อความว่า "มันคงเป็นเรื่องจริง! ที่เขาหวังเกาะกระแสความโด่งดัง เขาคงแค่จ้องจะสู้กับ บัวขาว นักมวยที่มีอายุ 40 ปีเท่านั้น นายมันเป็นตัวตลกเบอร์ต้นๆ ของวงการกีฬาต่อสู้จริงๆ" สำหรับ เคฟ วอร์ด นักมวยไทยเจ้าของส่วนสูง 195 เซนติเมตร กวาดแชมป์ต่างๆ มากมายทั่วโลก มีสถิติการชกชนะ 42 ไฟต์ แพ้ 10 และเสมอ 1 ครั้ง ถือเป็นนักมวยที่รัก และเคารพศิลปะแม่ไม้มวยไทยเป็นอย่างมาก โดยเปิดค่ายมวยในบ้านเกิดในตอนนี้ และไม่พอใจกับการที่นักชกจอมเกรียนดูหมิ่นมวยไทย• ฟังจากปากผม! "ผู้จัดการบัวขาว" แจงชัดกรณี "เลดั๊ค" แชมป์มวยพม่าท้าทายไม่เลิก
• ห้าวอีกแล้ว! "เลดั๊ค" แชมป์มวยพม่าออกมาโพสต์ยั่วยุ "บัวขาว" ให้ขึ้นชกด้วย
