แหล่งข่าวระดับสูงในเรือนจำ จ.ประจวบคีรีขันธ์ เปิดเผยว่า หลังจากทางเรือนจำจังหวัดประจวบคีรีขันธ์ได้ส่งนักจิตวิทยาเรือนจำเข้าไปพูดคุยเพื่อทำจิตบำบัดกับนายวันชัย หรือเกม แสงขาว 1 ในผู้ต้องหาข่มขืนและฆ่าเด็กหญิง วัย 13 ขวบบนรถไฟ พบว่านายวัยชัยเป็นบุคคลที่มี 2 บุคลิค มีทั้งการแสดงสีหน้าเรียบเฉย ยิ้มแย้มแจ่มใส อีกพฤติกรรมคือมีสภาพจิตใจโหดร้าย
จากผลของการพูดคุยและให้ปากคำนายวัยชัย ไม่สะทกสะท้านในการลงมือข่มขืนเหยื่อแล้วฆ่าบนรถไฟ โดยจะยอมรับการตัดสินของกระบวนการยุติธรรม หากศาลสั่งลงโทษประหารชีวิตก็พร้อมจะยอมรับโทษ ไม่ซัดทอดบุคคลอื่นแต่อย่างใด
"เจ้าหน้าที่ไม่สามารถใช้กระบวนการบำบัดเพื่อให้สภาพจิตใจของนายวันชัย เข้าสู่สภาวะปกติได้เหมือนผู้ต้องขังทั่วไป ระหว่างควบคุมตัวบิดาของนายวันชัยได้โทรศัพท์มาสอบถามที่เรือนจำ ส่วนนายณัฐกรณ์หรือหนึ่ง ชำนาญ ผู้ต้องหาอีกคน ยังสามารถพูดคุยได้ตามปกติ และเชื่อว่าญาติจะใช้หลักทรัพย์ประกันตัว"