(27 มี.ค.) เมื่อเวลา 16.50 น. ที่โรงเบียร์ฮอลแลนด์ ถ.ราชพฤกษ์ ต.คลองข่อย อ.ปากเกร็ด จ.นนทบุรี กลุ่ม กวป.นำโดย นายชวิศ สุริยะ และ นายชินวัตร จันทร์กระจ่าง พามวลชนกว่า 100 คน มาที่โรงเบียร์ดังกล่าวเพื่อให้ยุติการเล่นคอนเสิร์ตของศิลปินนักร้องชื่อดัง อ๊อฟ พงษ์พัฒน์ วชิรบรรจง ที่มีหมายกำหนดการมาเล่นฟรีคอนเสิร์ต ช่วงเวลา 20.00 น.ของวันนี้ ซึ่งทางกลุ่ม กวป.กล่าวว่าเป็นนักร้องศิลปิน ดารา ที่วางตัวไม่เป็นกลางเพราะเป็นของประชาชน ทางกลุ่ม กวป.เรียกร้องให้ทางโรงเบียร์ ฮอลแลนด์ ปลดป้ายโฆษณาคัตเอาต์ขนาดใหญ่ที่ติดอยู่ที่บริเวณหน้าร้านลงทันที
ในต่อมา นายสมพงษ์ บุญเพ็ง ผจก.โรงเบียร์ฮอลแลนด์ ได้ลงมาเจรจากับทางมวลชน กวป.พร้อมกับขอยุติการแสดงคอนเสิร์ตคืนนี้ของ อ๊อฟ พงษ์พัฒน์ วชิรบรรจง และนำป้ายอิงเจ็ตที่โฆษณาขนาดใหญ่ถึงการแสดงคอนเสิร์ต คืนนี้ลงตามคำขอของทางกลุ่ม กวป.ที่เดินทางมากดดัน