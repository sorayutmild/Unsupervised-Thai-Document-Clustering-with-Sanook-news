จอห์น เทอร์รี่ กัปตันทีมเชลซี ผิดพลาดอย่างมหันต์ จนเป็นที่มาของการเสียประตูตีเสมอ 2-2 กระเด็นตกรอบ 16 ทีม แชมเปี้ยนส์ ลีก ศึกฟุตบอลยูฟ่า แชมเปี้ยนส์ ลีก รอบ 16 ทีมสุดท้าย นัดสอง ที่สนาม สแตมฟอร์ด บริดจ์ ระหว่าง เชลซี กับ ปารีส แซงต์-แชร์กแมง เมื่อวันพุธที่ 11 มีนาคม ที่ผ่านมา มีเรื่องราวให้พูดถึงมากมาย ผลการแข่งขันลงเอยใน 120 นาที 2-2 ทำให้สกอร์รวม 2 นัด เสมอกัน 3-3 แต่เป็น ปารีส แซงต์-แชร์กแมง ได้ผ่านเข้ารอบ 8 ทีมสุดท้าย ด้วยกฏประตูทีมเยือน (อเวย์โกล)แต่ช็อตสำคัญที่เกิดขึ้นในเกมนี้ นอกเหนือจากจังหวะโดนใบแดงของ ซลาตัน อิบราฮิโมวิช ในนาทีที่ 31 ยังมีจังหวะที่กำลังถูกพูดถึงอย่างมาก
นั่นคือการประกบตัวพลาดของ จอห์น เทอร์รี่ กัปตันทีมเชลซี ในจังหวะโดนทีมดังจากเมืองน้ำหอมตีเสมอ 2-2 ในช่วงต่อเวลาพิเศษ จังหวะดังกล่าว เทอร์รี่ ที่กำลังตามประกบ ติอาโก้ ซิลวา กองหลังชาวบราซิเลียน ในจังหวะเตะมุม นาทีที่ 114
ทันใดนั้น แกรี่ เคฮิลล์ ดันโผล่มาอยู่ใกล้ๆ ทำให้เทอรี่คิดว่าว่าเป็น ติอาโก้ ซิลวา (เนื่องจากสายตาเทอรรี่กำลังจับจ้องมองที่บอลอย่างเดียว) จึงพยายามเหนี่ยวเพื่อไม่ให้ขึ้นโหม่งถนัด แต่กลับกลายเป็นว่าการประกบตัวที่ผิดพลาดครั้งนี้  ทำให้ ซิลวา ดึงตัวเองถอยออกมา พร้อมกับเทคตัวขึ้นโหม่งโล่งๆคนเดียว เสียบตาข่ายอย่างสุดสวย มาดูคลิปดังกล่าวกันดีกว่าว่า เทอร์รี่ พลาดแบบนี้ได้อย่างไร! 

<< คลิป เทอร์รี่ ประกบตัวพลาดแบบนี้ได้อย่างไร! >>

