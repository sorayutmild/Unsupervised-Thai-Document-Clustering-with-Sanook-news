ผู้สื่อข่าวรายงานว่า (12 พ.ย.) เมื่อเวลา 12.00 น. นางเอ (นามสมมุติ) วัย 65 ปี ได้พา น.ส.บี (นามสมมุติ) วัย 32 ปี ลูกสาวเข้าแจ้งความที่ สภ.พานทอง ชลบุรี เพื่อดำเนินคดีกับนายเก่ง (นามสมมุติ) อายุ 46 ปี ลูกชาย และเป็นพี่ชายแท้ๆ ของ น.ส.บี แลัให้ดำเนินคดีกับ นางกิ๊บ (นามสมมุติ) วัย 50 ปี ภรรยานายเก่ง ซึ่งมีศักดิ์เป็นพี่สะใภ้ของ น.ส.บี ในข้อหาข่มขืนกระทำชำเรา
โดยนางเอ กล่าวว่า ก่อนหน้านี้ลูกสาวพยายามกินยาฆ่าตัวตายและเครียดมาก ตนเองจึงพยายามถามความจริงว่าท้องกับใคร เพราะถูกพี่ชายกับพี่สะใภ้ข่มขู่เอาไว้ห้ามบอกใคร จนในที่สุดลูกสาวก็ยอมเล่าความจริง จึงมาแจ้งให้เอาผิดอย่างถึงที่สุด
ด้าน น.ส.บี ผู้เสียหาย กล่าวว่า ตนเองไม่มีอาชีพ โดยทำหน้าที่เลี้ยงดูแม่ที่ชรา ประมาณเดือน มี.ค.ที่ผ่านมา ขณะตนเองกำลังทำกับข้าว ได้ถูกพี่ชายกับพี่สะใภ้ กระชากตัวเข้าไปในห้องนอน ก่อนนางกิ๊บจะจับตนเพื่อให้นายเก่งข่มขืนจนสำเร็จความใคร่ หลังจากนั้นก็ถูกทั้งคู่ข่มขู่ว่าถ้าไปบอกใครจะฆ่าให้ตาย จึงเก็บเรื่องนี้ไว้จนกระทั่งตนตั้งท้องเกือบ 8 เดือน จึงมาเล่าให้แม่ฟัง
เบื้องต้น เจ้าหน้าที่จะออกหนังสือเรียกตัว นายเก่งกับนางกิ๊บ มาสอบปากคำ หากไม่มาก็จะทำการออกหมายจับเพื่อดำเนินคดีต่อไป