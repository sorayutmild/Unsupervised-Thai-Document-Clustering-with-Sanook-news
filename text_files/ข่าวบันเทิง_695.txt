การสูญเสียของนักร้องหนุ่ม "สิงห์ Sqweez Animal" หรือ ประชาธิป มุสิกพงศ์ ยังคงสร้างความเศร้าโศกเสียใจและตกใจกับเหตุการณ์ที่เกิดขึ้น โดยเฉพาะบุคคลในครอบครัว "มุสิกพงศ์" ที่ยังคงทำใจไม่ได้ แม้ว่าจะทราบถึงปัญหาที่เกิดขึ้นและพยายามช่วยเหลือลูกชาย
นายวีระกานต์ มุสิกพงศ์ พ่อของหนุ่มสิงห์ บอกกับสื่อมวลชนระหว่างเดินทางไปฝากศพลูกชายที่โรงพยาบาลจุฬาลงกรณ์ ว่า "รู้สึกว่าเป็นความผิดของตนเอง ที่ไม่ได้เดินทางไปหาลูก ทั้งที่ยังมีโอกาสแต่ไม่ได้คว้าเอาไว้ กว่าจะรู้ตัวอีกทีก็สายเกินไปแล้ว"
ทั้งนี้ ครอบครัวยังยอมรับว่า หนุ่มสิงห์ เป็นคนเงียบๆ ไม่ค่อยบอกปัญหากับทางบ้านเท่าใดนัก แต่เมื่อทราบว่าส่วนหนึ่งเกี่ยวกับความรักด้วย พ่อกับแม่ก็ให้คำปรึกษาและพยายามเป็นกำลังใจให้ แต่ความรักของเด็กทั้งสองไม่ได้ทะเลาะหรือรุนแรงแต่อย่างใด
นอกจากนี้ ครอบครัวยังเปิดเผยว่า มีจดหมายข้อความที่ หนุ่มสิงห์ ทิ้งเอาไว้ถึงเรื่องต่างๆ ที่ล้วนแต่เป็นเรื่องดี ส่วนใจความสำคัญที่เกี่ยวกับแฟนสาว ก็ได้เขียนบอกว่ารู้สึกภูมิใจที่ได้รัก...


