หลังจากที่ทางองค์การ NASA ได้ประกาศว่าในสัปดาห์นี้ ยานอวกาศ ‘Parker Solar Probe’ คือยานลำแรกที่นำพามนุษยชาติไปสัมผัสกับดวงอาทิตย์ ซึ่งในขณะนั้นได้มีการบันทึกภาพไว้ด้วยครับ จนกลายเป็นวิดีโอ timelapse สุดน่าทึ่งความยาว 13 วินาที ให้เราได้ชมกัน

สำหรับวิดีโอดังกล่าวมาจากกล้องชนิดพิเศษ WISPR (Wide-field Imager for Parker Solar Probe)ในขณะที่ยาน Parker Solar Probe บินผ่านสิ่งที่เรียกว่า ‘coronal streamers’ ในชั้นโคโรน่าหรือบรรยากาศชั้นบนของดวงอาทิตย์ เมื่อเดือนสิงหาคม 2021 ที่ผ่านมา ซึ่งเมื่อก่อนเราจะสามารถเห็น streamer ได้แบบไกล ๆ หรือในขณะเกิดสุริยุปราคาเต็มดวงเท่านั้นครับ
นูร์ รูฟี่ (Nour Raouafi) นักวิทยาศาสตร์ในโครงการนี้ ได้กล่าวว่านี่เป็นครั้งแรกที่เราสามารถเข้าใกล้ดวงอาทิตย์ได้ในระดับนี้ ทำให้สามารถเก็บข้อมูลต่าง ๆ ของทั้งสนามแม่เหล็ก ข้อมูลลมสุริยะ และวิดีโอ timelapse ที่เราเห็นมาได้ รวมไปถึงทางช้างเผือก และดาวเคราะห์อีกหลายดวง ในจำนวนนั้นยังมองเห็นโลกของเราอีกด้วย



ยานอวกาศ Parker Solar Probe ยังคงตั้งเป้าที่จะเข้าใกล้พื้นผิวของดวงอาทิตย์ให้มากขึ้นอีกในไม่กี่ปีข้างหน้านี้ครับ โดยจะเข้าสู่ชั้นโคโรน่าอีกครั้งในช่วงต้นเดือนหน้า
 