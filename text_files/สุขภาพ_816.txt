หลายๆ โรคที่ผู้ป่วยต้องเผชิญ ไม่ใช่โรคที่หาสาเหตุได้ยากอย่างมะเร็ง แต่กลับเป็นโรคที่เราทราบสาเหตุอย่างชัดเจนอย่างโรคไต โรคเบาหวาน และความดันโลหิตสูง ดังนั้นการหาวธีป้องกันโรคดังกล่าวจึงไม่ใช่เรื่องยาก หากแต่ต้องปฏิบัติตามอย่างเคร่ดครัด มีวินัยกับตัวเอง เคล็ดลับเหล่านี้จึงจะได้ผลอย่างน่าพอใจ
Sanook! Health จึงขอนำเคล็ดลับดีๆ จากสำนักงานพัฒนาระบบสาธารณสุข สำนักอนามัย กรุงเทพมหานคร มาฝากทุกคนกันค่ะ จำให้ขึ้นใจเลยนะ
8 เคล็ดลับง่ายๆ ห่างไกลไตวาย เบาหวาน ความดันสูง

ลดการรับประทานอาหารเค็ม โดยหลีกเลี่ยงการเติมเครื่องปรุง เช่น น้ำปลาพริก พริกเกลือ เป็นต้น ลด เลิก การใช้ผงชูรส ผงปรุงรสในการปรุงอาหาร หลีกเลี่ยงการนำอาหารแปรรูป อาหารสำเร็จรูป อาหารหมักดอง อบแห้ง หรือแช่อิ่มประกอบอาหารเพราะมีปริมาณเกลือสูง ลดความถี่ในการรับประทานอาหารที่มีน้ำจิ้ม เช่น สุกี้ หมูกระทะ หรือลดปริมาณน้ำจิ้มและเครื่องปรุงรสให้น้อยลง
เลิกสูบบุหรี่ งดการดื่มเครื่องดื่มที่มีแอลกฮอล์
หลีกเลี่ยงการซื้อยาแก้ปวด หรือยาชุดรับประทานเอง
ดื่มน้ำสะอาดอย่างเพียงพอ วันละ 6-8 แก้ว
ออกกำลังกายพอสมควร สม่ำเสมอ อย่างน้อยสัปดาห์ละ 3 วัน วันละ 30 นาที
หลีกเลี่ยงอาหารที่มีไขมัน หรือโคเลสเตอรอลสูง เช่น ไขมันจากสัตว์ เครื่องใน ไข่แดง ครีม เป็นต้น
ตรวจสุขภาพเป็นประจำทุกปี
สำหรับผู้ป่วยโรคเรื้อรัง ควรควบคุมความดันโลหิต ให้อยู่ที่ 130/80 มม.ปรอท ระดับน้ำตาลในเลือดให้ต่ำกว่า 130 มก./ดล. (HbA1C < 7%) ระดับไขมันในเลือดให้ระดับ LDL น้อยกว่า 100 มก./ดล. หรือระดับโคเลสเตอรอลน้อยกว่า 200 มก./ดล.

 
ถึงจะมีมากมายถึง 8 ข้อ แต่อ่านจบแล้วก็รู้เลยว่าเป็นเคล็ดลับที่ง่ายแสนง่าย ทำตามกันได้ทุกเพศทุกวัยจริงๆ ใช่ไหมล่ะคะ คนไทยจะมีความสุขได้ ต้องเริ่มต้นจากสุขภาพร่างกายที่แข็งแรง ปราศจากโรคภัยไข้เจ็บต่างๆ เพราะฉะนั้นเรามาเริ่มรักตัวเองให้มากขึ้นกันเถอะ