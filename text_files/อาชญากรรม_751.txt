(ภาพประกอบไม่เกี่ยวข้องกับเนื้อหาข่าว)
 
สำนักข่าวต่างประเทศรายงานว่า (7 ก.พ.) เมื่อวันที่ 6 ก.พ. ที่ผ่านมา ตำรวจอินเดียได้ทำการรวบตัว 4 สมาชิกแก๊งรุมโทรม หลังถูกกล่าวหาว่าอุ้มคุณแม่ยังสาว วัย 24 ปี ขึ้นรถตู้และลงมือข่มขืนเหยื่อกลางกรุงนิวเดลี โดยเจ้าหน้าที่ได้ทำการตรวจเช็คร่างกายเหยื่อสาวผู้เคราะห์ร้ายแล้ว เธอยังบอกว่าหนึ่งในคนร้ายเป็นคนรู้จักกันดี
ซันเจย์ เสราวัต รองผู้บัญชาการตำรวจ กล่าวว่า ชายทั้ง 4 คน ขับรถไปทั่วเมืองหลังข่มขืนเหยื่อ และหนีรอดไปจากหนึ่งในจุดตรวจหลายด่านซึ่งถูกตั้งขึ้นหลังจากเกิดคดีสะเทือนใจขึ้นหลายครั้ง "พวกเขาไม่ยอมหยุดรถตรงด่านตรวจ และพอคนขับหักหลบผ่านไป เจ้าหน้าที่ก็แจ้งไปยังรถตำรวจที่อยู่ใกล้ที่สุดเพื่อไล่ล่าพวกเขา และในที่สุดก็ตะครุบตัวเอาไว้ได้"