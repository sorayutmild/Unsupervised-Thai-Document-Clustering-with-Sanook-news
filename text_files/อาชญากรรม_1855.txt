(1 ก.ย.) พล.ต.ท.ประวุฒิ ถาวรศิริ โฆษกตำรวจแห่งชาติ ได้ทำการแถลงข่าวจับกุมผู้ต้องสงสัย จากชายแดนจังหวัดสระแก้ว เป็นชายทีมีลักษณะคล้ายกับภาพสเก็ตซ์ที่เจ้าหน้าที่ตำรวจออกหมายจับ คล้ายกับชายสวมเสื้อสีเหลืองสะพานกระเป๋าเป้สีดำที่ปรากฎในพื้นที่หน้าศาลท้าวมหาพรหม บริเวณราชประสงค์ ก่อนจะเกิดเหตุระเบิดขึ้น 
ทั้งนี้ โฆษกตำรวจได้เปิดเผยว่าชายต้องสงสัยความเชื่อมโยงกัน เกี่ยวพันด้วยหลักฐานที่มีเสื้อผ้าตรงกัน กระเป๋าเป้มีเสื้อผ้า และกางเกงสามส่วน มีลักษณะคล้ายกางเกงที่มีระเบิดใส่ในวันก่อเหตุ
นอกจากนี้ ศาลจังหวัดมีนบุรี ออกหมายจับ นายอาลิ โจลัน สัญชาติตุรกี ตามภาพสเกตช์คนร้ายที่ 0357/58 นายอาฮ์เม็ท โบซองแลน และชายชาวตุรกีไม่ทราบชื่อตามภาพสเกตช์คนร้ายที่ 0367/58 ในข้อหา ร่วมกันมีวัตถุระเบิดที่นายทะเบียนไม่สามารถออกใบอนุญาตให้ได้ไว้ในครอบครอง โดยผิดกฎหมาย ซึ่งทั้ง 3 คนนี้คาดว่าจะมีความเกี่ยวข้องกับเหตุระเบิดที่บริเวณสี่แยกราชประสงค์ และท่าเรือสาทร