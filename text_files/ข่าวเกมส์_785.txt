เกม The Amazing Spider-Man 2 เพิ่มตัวร้ายมากกว่าในภาพยนตร์
The Amazing Spider-Man 2
The Amazing Spider-Man 2 ภาพยนตร์ฮีโร่ไอ้แมงมุมภาคใหม่ของ Marvel ที่เป็นการนำเอาเนื้อเรื่องจากบทการ์ตูนคอมมิคของ Marvel มาสร้างแทนของเดิม ซึ่งพร้อมจะฉายให้ได้ชมกันในวันที่ 2 พฤษภาคม 2014 โดยในช่วงเดียวกันนั้นเองก็จะมีเกม The Amazing Spider-Man 2 สร้างออกมาให้เล่นพร้อมกับภาพยนตร์ด้วย
เกม The Amazing Spider-Man 2 พัฒนาโดยทีมงาน Beenox เป็นทีมที่สร้างเกมไอ้แมงมุมมาทุกๆๆภาค ตั้งแต่ Spider-Man: Shattered Dimensions, Spider-Man: Edge of Time และ The Amazing Spider-Man ภาคแรกด้วย เพราะทำผลงานได้ดี จึงได้รับหน้าที่ให้ทำภาคสองต่ออีกครั้ง โดยทั่วๆไปแล้วเกมจากภาพยนตร์นั้นมักถูกมองว่าไม่สนุก แต่เกม The Amazing Spider-Man ของทีม Beenox ทำออกมาสนุกใช้ได้ทีเดียว จนติดอันดับเกมส์จากภาพยนตร์ฮีโร่ที่สนุก 10 อันดับแรกด้วยนะ
The Amazing Spider-Man 2
เจ้ายักษ์ Kingpin ที่เพิ่มเข้ามาในเวอร์ชั่นเกม
เนื้อเรื่องของเกม The Amazing Spider-Man 2 ก็จะอ้างอิงจากบทภาพยนตร์ เป็นช่วงที่สไปเดอร์แมน (ปีเตอร์ ปาร์คเกอร์) ตามล่าหาตัวคนร้ายที่ฆ่าลุงเบน และต้องต่อสู้กับเหล่าร้าย โดยมีตัวร้ายของภาคนี้คือ อิเลคโทร มนุษย์ไฟฟ้า ที่เป็นตัวร้ายหลักในภาพยนตร์ และนอกจากอิเลคโทรแล้ว ในเวอร์ชั่นเกมจะมีพวกตัวร้ายอื่นที่ไม่มีในภาพยนตร์มาให้สู้เพิ่มความมันส์เข้าไปด้วย ไม่ว่าจะเป็น Kraven the Hunter, Electro, Kingpin, Black Cat, Green Goblin, และ Carnage ซึ่งอัพเดตล่าสุดนั้น ทาง Beenox ได้ปล่อยคลิปและภาพของ Kingpin หรือ Wilson Fisk วายร้ายที่จัดตั้งหน่วย Task Force มีเป้าหมายที่จะกำจัดพวกมนุษย์หน้ากากออกไปจากเมือง New York ซึ่งสไปเดอร์แมนก็เป็นเป้าหมายหลักที่เขาต้องการกำจัด





เกม The Amazing Spider-Man 2 จะออกมาให้เล่นก่อนหนังฉายเล็กน้อย คือวันที่ 29 เมษายน 2014 ทุกแพรตฟอร์ม (PC, PS3, PS4, XB360, XB One, Wii U, 3DS, iOS, Android) ของเวอร์ชั่นมือถือจะพัฒนาโดย Gameloft แทน
โฉมหน้าตัวร้ายในเวอร์ชั่นเกม
The Amazing Spider-Man 2
The Amazing Spider-Man 2
The Amazing Spider-Man 2
The Amazing Spider-Man 2