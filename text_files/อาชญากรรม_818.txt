ฆ่าโหดเซลส์สาวพริตตี้เปลือยคาห้องพักหรู ปาดคอตัดหูตัดอวัยวะเพศ คาดเหตุหึงหวง ตำรวจเร่งล่าแฟนหนุ่มผู้ตาย
เมื่อเวลา 14.30 น. วันนี้ (3 ม.ค.) ร.ต.ต.วิชิต ผังดี พนักงานสอบสวนสภ.ปากเกร็ด รับแจ้งเหตุพบศพหญิงสาวถูกฆาตกรรมและจุดไฟเผาอำพรางศพเสียชีวิตภายในห้องพักเลขที่ 200/166 ชั้น 6 คอนโดเดอะคิดตึก เอ ม.6 ถ.แจ้งวัฒนะ ต.ปากเกร็ด อ.ปากเกร็ด จ.นนทบุรี จึงรายงาน พล.ต.ต.ธนายุตม์ วุฒิจรัสธำรงค์ ผบก.ภ.จว.นนทบุรี พ.ต.อ.นฤนาท พุทไทสง ผกก.สภ.ปากเกร็ด รุดไปตรวจสอบที่เกิดพร้อมด้วยเจ้าหน้าที่พิสูจน์หลักฐานและเจ้าหน้าที่มูลนิธิป่อเต๊กตึ๊ง
ที่เกิดเหตุภายในห้องดังกล่าวบริเวณห้องนอน เจ้าหน้าที่พบร่องรอยการถูกไฟไหม้เสียหายทั้งห้อง ที่เตียงนอนศพ น.ส.อัจฉราณี รักเชื้อ อายุ 22 ปีอาชีพเซลส์ขายรถและยังหารายได้พิเศษด้วยการเป็นพริตตี้ตามงานต่างๆ สภาพศพนอนหงายหน้าไม่สวมเสื้อผ้า มีบาดแผลถูกของมีคมปาดที่ลำคอเป็นแผลลึกจนเห็นหลอดลม หูซ้ายถูกตัดจนขาดแขนซ้ายถูกฟันอีกนับสิบแผล และที่อวัยวะเพศถูกตัดจนขาดเป็นแผลลึก บริเวณหน้าท้องน้อยถูกคนร้ายเขียนข้อความด้วยปากกาเมจิกสีดำว่า สำเริง สุวรรณพงค์ และที่น่องขาซ้ายเขียนว่า ไอ้เปิ้ล ท่าทราย น่องขาขวาเขียนว่า โอบามะ ตั่งแต่ศรีษะถึงลำตัวมีร่องรอยถูกไฟไหม้คาดว่าเสียชีวิตมาไม่ต่ำกว่า 1-2 วัน ใกล้กันพบศพแมวที่ผู้ตายเลี้ยงไว้ถูกปาดคอนอนตายอยู่ข้างเตียง 
จากการสอบถาม นายวิเชียร เฉยชม อายุ 45 ปี เจ้าของห้องเล่าว่าผู้ตายและแฟนหนุ่มได้มาขอเช่าห้องของตนอยู่ในราคาเดือนละ 7,000 บาท โดยผู้ตายเป็นคนทำสัญญาไว้และเพิ่งเข้าอยู่ได้ประมาณเดือนกว่าๆ โดยผู้ตายได้บอกกับตนว่ามีอาชีพเป็นเซลส์ขายรถยนต์และต้องออกไปทำงานตามต่างจังหวัดนานๆที่ถึงจะกลับเข้ามาพักที่ห้องซึ่งผู้ตายเองก็มีบ้านอยู่ในละแวกนี้อยู่แล้ว แต่ที่มาเช่าเพราะต้องการความเป็นส่วนตัวอยู่กับแฟนหนุ่ม จนกระทั้งวันนี้ตนมาทราบจากเจ้าหน้าที่นิติบุคคล ว่าห้องของตนมีกลิ่นควันไฟลอยออกมาจากห้องให้รีบมาดู ตนจึงพยายามโทรศัพท์ติดต่อให้ผู้ตายทราบแต่ไม่มีคนรับสายตนจึงอนุญาติให้เจ้าหน้าที่นิติบุคคลนำกุญแจสำรองมาเปิดดูก็พบว่าผู้ตายถูกฆาตกรรมเสียชีวิตแล้ว
ด้าน นายถนอม ทองแจ่ม ช่างไฟฟ้าประจำคอนโด กล่าวเล่าว่าเมื่อเวลา 02.00 น.วันที่ 1 ม.ค. ที่ผ่านมาได้มีผู้พักอาศัยที่อยู่ติดกับห้องที่เกิดเหตุลงมาแจงกับรปภ.ว่าได้กลิ่นควันไฟออกมาจากห้องดังกล่าวให้ขึ้นมาตรวจสอบที่ ตนเองกับรปภ.จึงขึ้นมาเคาะเรียกที่ห้องดังกล่าวแต่ไม่มีใครตอบรับซึ่งในตอนนั้นตนคิดว่าเจ้าของห้องคงออกไปฉลองปีใหม่กันข้างนอกเลยไม่มีใครอยู่ จึงตัดสินใจตัดไฟที่ห้องดังกล่าวเพื่อความปลอดภัยรอจนเจ้าของห้องกลับมาค่อยมาเปิดสวิตไฟให้ใหม่ จนกระทั่งวันนี้ทางเจ้าของห้องอนุญาติให้เปิดห้องเข้าไปดูได้ก็พบว่าผู้ตายถูกฆาตกรรมเสียแล้วจึงรีบโทรศัพท์แจ้งเจ้าหน้าที่ตำรวจทันที่
ในเวลาต่อมา นายชัชรินทร์ รักเชื้อ อายุ 21 ปี น้องชายผู้ตาย ได้เดินทางมาถึงที่เกิดเหตุด้วยน้ำตานองหน้าเล่าว่า เมื่อคืนวันที่ 31 ธ.ค.55 ที่ผ่านมาตนเองกับแฟนได้นัดผู้ตายชวนกันไปฉลองเคาท์ดาวน์ ที่ร้านเหล้าแห่งหนึ่งแถวม.รังสิต โดยผู้ตายได้พานายแบงค์แฟนหนุ่มมาด้วยแต่ขณะที่นั่งกินกันอยู่นั้นนายแบงค์ได้มีปากเสียงกับผู้ตายเรื่องหึงหวง จนกระทั่งเวลาประมาณ 01.00 น.ตนกับแฟนและผู้ตายได้ออกจากร้านเพื่อแยกย้ายกันกลับบ้านโดยผู้ตายได้นั่งแท๊กซี่กลับไปที่คอนโดดังกล่าวกับนายแบงค์
นายชัชรินทร์ เล่าต่อว่า หลังจากนั้นตนกลับบ้าน ซึ่งเป็นบ้านพ่อแม่ของตนเองกับผู้ตายกระทั่งเวลา 03.00 น. ตนเองได้ยินเสียงคนเดินอยู่บริเวณชั้นล่างของบ้านจึงได้หยิบมีดดาบลงมาดูเพราะนึกว่าเป็นขโมยแต่ปรากฎว่าเป็นนายแบงค์กำลังจะจุดไฟเผาบ้านของตน ตนจึงตะโกนถามว่ามึงจะทำอะไร แต่พอนายแบงค์เห็นตนถือมีดอยู่ในมือก็รีบวิ่งหนีออกไปจากบ้านทันที ซึ่งตนเองก็ไม่ได้คิดอะไร จนกระทั่งมาทราบจากเจ้าหน้าที่ตำรวจว่าพี่สาวถูกฆ่าเสียชีวิต ตนมั่นใจว่าต้องเป็นฝีมือนายแบงค์อย่างแน่นอน
เบื้องต้นเจ้าหน้าที่ตำรวจได้ตรวจสอบภาพวงจรปิดภายในคอนโดดังกล่าว ร่วมถึงพยายามโทรศัพท์ติดต่อนายแบงค์ตามที่น้องชายผู้ตายให้มาเพื่อสอบปากคำถึงเหตุการณ์ที่เกิดขึ้น แต่ปรากฎว่าเบอร์ดังกล่าวปิดเครื่องตลอดเวลา ซึ่งคาดว่าคนร้ายที่ลงมือก่อเหตุในครั้งนี้น่าจะเป็นนายแบงค์แฟนหนุ่มของผู้ตายเอง ส่วนสาเหตุน่าจะมาจากความหึงห่วง เพราะผู้ตายเป็นคนหน้าตาดีมีชายหนุ่มมาติดพันมาก