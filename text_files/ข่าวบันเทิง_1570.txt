
กลายเป็นประเด็นขึ้นมาทันที เมื่อมีกระแสเม้าท์หลุดออกมาว่ามีคู่รักดาราแยกกันอยู่ได้ 6 เดือนแล้ว เพราะฝ่ายชายดื่มเหล้าหนักและทำร้ายร่างกาย ซึ่งงานนี้วีเจสาว "วุ้นเส้น วิริฒิพา" ก็ถูกโยงให้ตกเป็นหนึ่งคู่ต้องสงสัยของเรื่องนี้ด้วย
งานนี้ วุ้นเส้น วิริฒิพา จึงรีบออกมาแก้ข่าวทันทีว่า ไม่เป็นความจริง เธอกับสามีหนุ่ม "ชาคริต แย้มนาม" ยังอยู่ด้วยกัน ยอมรับมีทะเลาะบ้างเป็นเรื่องปกติ และมีห่างกันเป็นครั้งคราว แต่ที่ห่างเป็นเพราะการทำงานมากกว่า เมย์ พิชญ์นาฎ เปิดตัวแฟนแล้ว เห็นไปร่วมแสดงความยินดีด้วย?"ดีใจด้วย เพราะจริงๆ แล้วเราก็ลุ้นอยู่ว่าเมื่อไหร่เขาจะมีแฟนเป็นตัวเป็นตน หลังจากที่นานแล้วที่เพื่อนโสด ก็เซอร์ไพรส์บ้างเล็กน้อย แต่ทุกวันนี้เห็นเพื่อนแฮปปี้และมีความสุขเราก็โอเค"
ก่อนหน้าทางเมย์ได้มาพูดคุย หรือปรึกษาอะไรบ้างไหม?"บอกแล้ว แต่เราก็ไม่กล้าที่จะบอกใคร รอให้เขาเปิดตัวจริงจังก่อนถึงจะบอกได้ค่ะ เราตื่นมาก็ตกใจเหมือนกันว่าเปิดตัวกันซะขนาดนี้"
ฟีดแบคจากเพื่อนๆ หลังทราบว่าเขาคบกันเป็นอย่างไรบ้าง?"เซอร์ไพรส์ๆ ตอนแรกเราก็เดี๋ยวๆ คบใครนะ (หัวเราะ) ก็อึ้งอยู่สเต็ปแรก แล้วก็ถามเขาว่าเป็นยังไง มีความสุขไหม วุ้นว่าเรื่องของวัย หรือสายงานที่ต่างกันมันไม่ได้เกี่ยว มันเกี่ยวที่ความรู้สึกมากกว่า ถ้าเขารู้สึกดีต่อกัน ณ เวลานี้ ก็อยากให้เก็บความรู้สึกนี้ไว้ให้ได้นานๆ"
มีโอกาสได้เจอฝ่ายชายหรือยัง?"ยังไม่เคยเจอค่ะ ดูรูปบ้างอะไรบ้างว่าเขาดูสวีทกันจังเลย"
เมย์ทำตัวเด็กลงไหม?"ก็งงอยู่ว่าปีที่ผ่านมาแต่งตัวเป็นแนวสปอร์ตตลอดเลยนะ เกิดอะไรขึ้น ที่แท้มีความรัก (หัวเราะ)"
เห็นเราโพสต์ว่าไม่รับคืนนะ?"ไม่รับค่ะ ไม่รับคืน อันนี้ต้องดูแลดีๆ นะคะ ของหายาก"
จากกระแสต่างๆ ที่เข้ามาหลังจากเขาเปิดตัว ทางเมย์มีเครียดบ้างไหม?"อย่างที่เขาลงไปแหละว่า ทุกคนมีอดีตหมด ไม่ว่าใครจะเอาเรื่องมาพูดคุย เม้าท์กันในโซเชียลต่างๆ เขาเข้มแข็งอยู่แล้ว เพราะฉะนั้นอยากให้เขาอยู่กับความสุขเขามากกว่า ถ้าเขาไปรับสิ่งที่ไม่หวังดีกับเรา ชีวิตก็ไม่มีความสุข เพราฉะนั้นเราอยู่กับคนที่ทำให้เรามีความสุข อย่าไปรับรู้กับสิ่งที่ทำให้เครียด เซ็ง หรือตกลง อย่าไปรับมา ก็ขอให้เพื่อนมีความสุขที่สุด"
มีอีกกระแสข่าวเม้าท์ว่า คู่รักดาราห่างกันมา 6 เดือนแล้ว เพราะฝ่ายชายดื่มเหล้าและทำร้ายร่างกาย หลายคนมองว่าเป็นคู่เรา?"โห...อย่างที่บอก ข่าวนี้นานแล้วค่ะที่เราเคยได้ยินมา แต่เราก็ออกมาบอกว่าทุกอย่างเขาดีขึ้นแล้ว และหลังจากบวชเขาก็ดีขึ้น เราก็ดูพฤติกรรมเขา ทุกคู่ก็มีปัญหากันแหละ แต่ว่าถ้าเรื่องอะไรที่มันสามารถประนีประนอมได้ มันก็จะผ่านไปด้วยกันได้ เพราะวุ้นเชื่อว่าไม่มีคู่ไหนที่ไม่มีปัญหาอะไรเลย มันต้องมีบ้าง และพอดีเราอยู่ในสื่อบางเรื่องที่มันเกินไปเราก็ต้องออกมาแก้ บางเรื่องที่มันใกล้ความจริงแต่เป็นส่วนตัวเราก็อยากจะสงวนไว้ให้เป็นเรื่องของครอบครัวค่ะ"
ในข่าวบอกว่าห่างกัน 6 เดือนแล้ว?"ถามว่าคู่เราห่างกันไหม มันก็ด้วยเรื่องของการทำงาน การเดินทางต่างๆ ทำให้ไม่ได้ใช้เวลาด้วยกันเยอะ อย่างจะเห็นในไอจีว่าทำไมเราไม่ค่อยลงอะไรด้วยกัน จะมีแค่ช่วงไปเมืองนอก ต้องยอมรับว่าเราต่างคนต่างทำงานกันเยอะมากทั้งคู่ จะให้มีเวลาว่างถ่ายรูปลงไอจีไม่ได้ เวลากินข้าวด้วยกันเดือนนึงนับครั้งได้ มันก็เลยกลายเป็นคนจับตามองมากกว่า"
ยืนยันว่ายังอยู่ด้วยกันใช่ไหม?"ก็อยู่ค่ะ แต่มันอาจจะมีแยกบ้าง วุ้นอาจจะไปต่างประเทศกับเพื่อนบ้าง เขาก็ไปต่างประเทศกับเพื่อนเขาเพราะเขาทำธุรกิจ และถ้าเกิดว่าเราอยากจะเดินทางไปพักผ่อน หลายคนอาจจะมองว่าทำไมไม่ไปด้วยกัน ต้องบอกว่าเวลาของเราไม่ได้เหมือนเวลาของคนทำงานออฟฟิคทั่วไปที่มีวันหยุดตายตัว ถ้าเกิดเป็นช่วงเทศกาลเราก็ยังทำงาน เพราะฉะนั้นถ้าเวลามันไม่ตรงกันเราก็อยากจะไปพักผ่อนส่วนตัวบ้าง"
เคยคิดว่าอยากหยุดงานให้ตรงกันทั้งคู่ เพื่อไปพักผ่อนด้วยกันบ้างไหม?"อย่างที่ผ่านมาที่ไปอเมริกา ก็เป็นช่วงพักผ่อนประมาณนึง และพอดีไปถ่ายรายการด้วยก็ไม่ได้พักผ่อนร้อยเปอร์เซ็นต์เท่าไหร่ แต่ก็มีการคุยกันเหมือนกันค่ะว่า เดี๋ยวความสัมพันธ์มันจะแย่หรือเปล่าถ้าเกิดเราไม่ใช้เวลาด้วยกัน ก็พยายามกันทั้งคู่อยู่ว่าจะเป็นยังไง"
แอบน้อยใจเขาบ้างไหม?"วุ้นเข้าใจค่ะ เข้าใจการทำงาน วุ้นเป็นคนที่อยู่คนเดียวได้ ไม่ได้ต้องตัวติดกันตลอดเวลา วุ้นอยู่คนเดียวก็ได้ อยู่กับเพื่อนก็ได้ เพราะฉะนั้นแล้วก็เอาที่เขามีความสุขค่ะ ถ้าเขาอยากอยู่กับเรา เราก็ต้องแสตนบายให้เขา ถ้าเขาต้องทำงาน เราก็ต้องเข้าใจ"
แสดงว่าเราก็แอบหวั่นว่าความสัมพันธ์จะห่างมากกว่านี้?"วุ้นว่ามันเป็นเรื่องเวลามากกว่าค่ะ ถ้าเราบริหารได้ดีจริงๆ ทุกอย่างมันน่าจะไปได้ด้วยดี วุ้นคิดว่ามันไม่ได้เป็นปัญหาเราหรอก มันเป็นเรื่องที่เราเคยชินเกินไปทั้งคู่ว่า ทำงานๆ ไม่ต้องไปไหนด้วยกันก็ได้ เรื่องงานเป็นเรื่องใหญ่ค่ะ"
ข่าวที่ออกมา มองเป็นการดิสเครดิตเราหรือเปล่า?"วุ้นชินค่ะ เจอมาตั้งแต่ก่อนแต่งงานอยู่แล้วเรื่องอะไรแบบนี้ มันอยู่ในช่วงที่ปรับตัวกันไปเรื่อยๆ อยู่แล้ว ถ้าวันนึงจะเป็นยังไงเดี๋ยวทุกอย่างมันก็ออกมาเอง"
ทางเขามีน้อยใจบ้างไหม เพราะเราก็ไม่มีเวลาให้?"เขาน่าจะแฮปปี้แหละ เราทำงานจะได้ไม่กวนเขาไง (หัวเราะ) ตอนนี้เรายังทำงานเองได้ ยังมีแรงไม่ได้ไปขอเงินเขา น่าจะทำให้เขาเหนื่อยน้อยลง"
ช่วงนี้ยังหวานอยู่ไหม?"ก็แล้วแต่วันค่ะ (ยิ้ม) แหมจะให้หวานทุกวันก็เกินไปนะคะ เวลาหวานก็โชว์ให้เห็นกัน แต่เวลาตีกันก็เก็บไว้ (หัวเราะ)"
มีลูกสยบข่าวเม้าท์เลยไหม?"(หัวเราะ) อันนี้คือวิธีการแก้ปัญหาเหรอ เดี๋ยวก่อนสิ กลัวว่าถ้ามีลูกแล้วจะไม่มีเวลากันทั้งคู่อีก เดี๋ยวก่อนแล้วกันวุ้นยังไม่พร้อม เขาเองก็ไม่น่าจะพร้อม ตอนนี้เรื่องลูกไม่ได้เป็นเรื่องใหญ่มาก อนาคตเราไม่ได้วางว่าต้องมีลูกอย่างเดียว ขอทำปัจจุบันให้ดีก่อน ก็มีเล็งฝากไข่เหมือนกันค่ะ ฝากไว้ก่อนดีกว่า เวลาจะไปทำมันต้องหยุดงานเยอะ ซึ่งตอนนี้ก็ยังไม่มีเวลาหยุดเลย ก็เลยยังไม่ได้ฝาก แต่มีปรึกษาเพื่อนๆ ที่แอบไปฝากมาแล้วเหมือนกัน"