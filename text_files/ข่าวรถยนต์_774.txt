     ภาษีสรรพสามิตฉบับใหม่มันจะเริ่มบังคับใช้ตั้งแต่วันแรกของปี 2559 และน่าจะรู้กันอยู่แล้วมั้งเพราะสื่อต่างๆได้ออกมาเขียนบทความอธิบายกัน ว่ารถในกลุ่มไหน ราคาขึ้น และราคาทรงตัว 

     อย่าเพิ่งเข้าใจผิดว่าจะมีรถยนต์ที่วางขายอยู่ในตลาดตอนนี้ราคาจะถูกลงไม่มีทางครับ โดยเฉพาะรถกลุ่มอีโคคาร์ เพราะส่วนใหญ่ที่ขายในตลาดยังต้องเสียภาษี 17% เท่าเดิม นอกจากจะค่ายที่เปิดตัวอีโคคาร์ใหม่ ภายใต้โครงการ อีโคคาร์เฟส 2 นั้นละถึงจะถูกปรับลดภาษีลงมาในอัตรา 14% แล้วราคาก็จะถูกลง ถ้ารอไหวไม่รีบ ไม่จำเป็นในตอนนี้ ก็รอต่อไปเพราะไม่รู้ว่าจะมีค่ายไหนมาเปิดตัวอีโคคาร์ใหม่อีกเมื่อไหร่
     ปิคอัพภาษีมันขึ้นมาจากเดิมแค่ 3% ถ้าเทียบกันเป็นตัวเงินที่จ่าย ผมว่าเดี๋ยวค่ายรถเค้าก็ทำเป็นส่วนลดมาให้เอง เพราะเค้าไม่ยอมให้รถราคาแพงขึ้นเยอะแน่นอน ใครมันจะไปซื้อตลาดยิ่งแย่ๆอยู่จริงเปล่าครับ
 

     แต่ไฮไลท์ สำคัญ คือ รถในกลุ่มพีพีวี นอกจากราคามันจะขยับขึ้นหลักแสนแล้วในปีหน้า เงื่อนไขโปรโมชั่นที่ออกมาของแต่ละค่าย ที่ออกมาในปีนี้มันเย้ายวนใจซะเหลือเกิน มันบีบหัวใจให้ต้องรีบซื้อเดี๋ยวนี้ แต่ก็ถ้าคิดจะซื้ออยู่แล้วรีบซื้อรีบตัดสินใจจองเลยนะครับ เพราะอย่างที่รู้ๆกันอยู่รถรุ่นใหม่ส่วนมากต้องรออย่างต่ำก็ 2-3 เดือน จองรถปลายปีเดือน พ.ย. หรือ ธ.ค. เกรงว่าจะไม่ทันราคาเดิม
     เพราะเค้าคิดราคาขาย ตอนทำสัญญาจ่ายตังค์ก่อนรับรถนะ ซึ่งกว่าจะถึงตอนนั้นกฎหมายบังคับใช้ไปแล้ว ราคาขึ้นไปเป็นแสนแล้ว
 

     เอาตัวอย่างง่ายๆ ถ้าคุณซื้อรถเดือน พ.ย- ธ.ค. ค่ายไหนที่รู้ตัวว่าส่งรถไม่ทันภายในปีนี้แน่นอน ราคาก็จะขยับขึ้นเลย แต่ถ้าค่ายไหนมีรถพร้อมส่งให้ลูกค้าทันภายในปีนี้ ไม่ว่าจะจองตอนไหนก็รับรถได้เลยนั้น ก็ไม่มีปัญหา ราคายังไม่เพิ่มครับ เอาเป็นว่าทำยังไงก็ได้ให้รับรถภายในปีนี้ ราคายังไม่ขึ้นจบ 
     ก่อนซื้อคุยกับเซลส์ตกลงเรื่องราคา ดูสัญญา กันให้ดีๆนะครับจะได้ไม่มีปัญหา
 
เรื่อง : ณัฐพล เดชสิงห์
เรียบเรียงข้อมูลโดย www.gpinews.com 
ติดตามข่าวสาร ยานยนต์ รถจักรยานยนต์ รถใหม่ ได้ที่ www.grandprix.co.th
 
 
