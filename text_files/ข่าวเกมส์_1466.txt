มังกร
ถ้าเอ่ยถึงมังกรหลายๆ คนย่อมรู้จัก  เพราะมันคือสิ่งมีชีวิตที่ถูกกล่าวขานว่ามีทั้งพละกำลัง ร่ายกายอันมหึมา  รวมไปถึงอิทธิฤทธิ์มากมาย จนมีตำนานของเหล่ามังกรปรากฏอยู่แทบทั่วโลก  เหมือนกับว่าตัวตนของมันนั้นมีอยู่จริง แต่กลับไม่เคยมีผู้ใดเคยพบ  หรือเคยเจอตัวจริงของมันแต่อย่างใด จะพบเห็นก็แต่ลวดลายที่เขียนไว้บนกำแพง  หรือข้อความจากหนังสือ  รวมไปถึงถ้อยคำที่เล่าขานกันสืบมาจวบจนถึงทุกวันนี้นั่นเอง
มังกร
มังกรเป็นสิ่งมีชีวิตที่มีรูปร่างคล้ายไปกับสิ่งมีชีวิตอีกหนึ่งสิ่งที่ เรียกว่างู บางทีก็คล้ายสิ่งมีชีวิตที่เรียกว่ากิ้งก่า  ซึ่งมังกรนั้นอาจจะถูกแบ่งเป็น 2 เผ่าพันธุ์ใหญ่ๆ ได้แก่มังกรตะวันออก  และมังกรตะวันตก โดยที่มังกรของ ฟากตะวันออกนั้นจะมีลักษณะเป็นงูตัวใหญ่  ซึ่งเกิดจากการผสมของสัตว์หลายชนิดรวมไปถึงนาคในแถบเอเซียตะวันออกเฉียงใต้ ก็เช่นกัน (งู, สิงโต, กวาง, ปลา, ฯลฯ) แต่ส่วนมังกร ของฟากตะวันตกจะมีลักษณะคล้ายกิ้งก่ามีปีกค้างคาว และมี 4 เท้า  บางที่ก็มีแต่ 2 ขาส่วนแขน 2 ข้างจะเป็นปีก เรียกว่าแบ่งกันง่ายๆ  ว่ามังกรตะวันออกกับมังกรตะวันตก ต่างกันที่มีปีกกับไม่มีปีกนั่นเอง นอก จากนี้ยังเกี่ยวกับความเชื่อด้วย คือมังกรตะวันออกเป็นตัวแทนของ "เทพเจ้า  เทวดา สวรรค์ เซียน ความดีงาม ความโชคดี สิริมงคล ให้โชคลาภแก่ผู้คน  ส่วนมังกรตะวันตกเป็นตัวแทนของ "ซาตาน ปีศาจ ความชั่วร้าย ความโชคร้าย  นรกภูมิ ผู้ต่อต้านศาสนา อริของพระเจ้า
ถ้าจะยกตำนานมังกรมาทีละอันก็เนื้อที่ของบทความก็คงเขียนไม่พอเป็นแน่แท้ จึงจำเป็นต้องยกมาเป็นบางส่วน  ว่ามังกรที่เคยปรากฏในตำนานที่ผ่านมาทั่วโลกนั้นมีตัวอะไรบ้าง  และมีวีรกรรมอะไรไว้ จนทำให้ผู้คนต้องเล่าขานมาจวบจนทุกวันนี้
มังกร
 ลาดอน เป็นบุตรของ พญามังกรไทฟอน กับนางอิคิดนาครึ่งคนครึ่งงูยักษ์ ลาดอนมีรูปร่างเป็นมังกร  ที่มีหัวถึงหนึ่งร้อยหัว  มีหน้าที่เฝ้าสวนแห่งเทพธิดาเฮสปิริดีสธิดาแห่งรัตติกาล  ที่ซึ่งว่ากันว่าเป็นที่เก็บแอปเปิลทองคำ ซึ่งส่วนแห่งนี้ มีที่ตั้งอยู่ ณ  สุดขอบโลก จนกระทั่งได้ปะทะกับเฮอร์คิวลิสที่จะมาขโมยแอปเปิ้ล  และถูกสังหารในที่สุด
มังกร
 เจ้าแม่หนี่วา เป็นพี่น้องกับพญามังกรฝูซี  อยู่บนโลกกันสองคนพอทั้งสองเริ่มเติบโตก็คิดว่าหากปล่อยให้เป็นเช่นนี้ต่อไป หลังจากทั้งสองตายไปแล้วโลกอันสวยงามนี้คงไม่มีคนอยู่ดูชมทั้งสองจึงได้แต่ง งานกันเป็นสามีภรรยาและให้กำเนิดมนุษย์ขึ้นมา  แต่เนื่องจากการแต่งงานระหว่างพี่น้องเป็นเรื่องที่ผิด  ต่อมาหนี่วาจึงห้ามไม่ให้พี่น้องแต่งงานกันอีก  เรื่องนี้ก็เลยกลายเป็นต้นกำเนิดของประเพณีการแต่งเอาคนนอกครอบครัวเข้าบ้าน ของคนจีน บางตำนานก็เล่าว่าหนี่วาให้ผู้สร้างมนุษย์จากดินสีเหลือง  โดยปั้นเลียนแบบรูปร่างหน้าตาของตัวเอง  หลังจากนั้นก็เป็นผู้สร้างสังคมของมนุษย์ขึ้นมา
มังกร
ริวจิน ถือ เป็นสัญลักษณ์แห่งพลังอำนาจของมหาสมุทร เชื่อว่ามีลักษณะคล้ายงู ปากใหญ่  และสามารถแปลงร่างเป็นมนุษย์ได้ อาศัยอยู่ในพระราชวังใต้ทะเลเรียกว่า  Ryugu-jo (ริวกุโจ) ที่สร้างขึ้นด้วยสาหร่ายทะเลสีแดงและสีขาว  เป็นบิดาของเจ้าหญิงโอโตะฮิเมะ ซึ่งแต่งงานกับเจ้าชายโฮริ จักรพรรดิจิ มมุ จักรพรรดิองค์แรกของญี่ปุ่นที่เชื่อกันว่าเป็นหลานของโอโตฮิเมะและโฮริ ดังนั้นเทพเจ้ามังกรริวจินนั้นจึงเป็นหนึ่งในบรรพบุรุษของราชวงศ์อิมพีเรียล   อีกทั้งตำนานริวจินยังไปซ้อนทับในไซอิ๋วในส่วนของวังมังกรบาดาลที่ซุนหงอคง ไปอาละวาดแล้วขโมยกระบองทองคำมาอีกด้วย
มังกร
 ราหู หรือ  พระราหูเป็นโอรสของพระวิประจิตติ  และพระนางสิหิกา  เมื่อแรกเกิดขึ้น   พระราหูมีหางเป็นนาค  สถิตอยู่ในวิมานสีนิชล  หรือสีดำขลับ  เมื่อครั้งที่เหล่าเทวดาได้ทำพิธีกวนเกษียรสมุทรเพื่อให้ได้น้ำอัมฤตนั้นมี ทั้งเทวดาและอสูรทั้งหลายเข้าร่วมทำพิธี พระราหูได้แอบอยู่ในกลีบเมฆ  เมื่อทำพิธีสำเร็จพระราหูจึงรีบลอบดื่มน้ำอมฤตที่เกิดขึ้นนั้น  พระอาทิตย์และพระจันทร์ได้เห็นเข้าจึงรีบเอาความนั้นไปทูลบอกพระวิษณุ  พระวิษณุทรงทราบจึงขว้างจักรตัดไปถูกกลางตัวพระราหูขาดกลายเป็นสองท่อน  แต่ด้วยว่าน้ำอำมฤตที่พระราหูได้ดื่มนั้นไหลไปจนถึงกลางตัวพระราหูแล้วพอดี  ครึ่งบนของพระราหูที่ถูกตัดออกจึงกลายเป็นอมตะ  ส่วนครึ่งล่างนั้นได้กลายมาเป็นพระเคราะห์องค์ที่ 9  แห่งเหล่าเทวดานพเคราะห์ ก็คือ พระเกตุ
มังกร
มุจลินทร์ หลัง จากพระสัมมาสัมพุทธเจ้าตรัสรู้ธรรมพิเศษแล้ว ได้เสด็จไปตามเมืองต่าง ๆ  เพื่อแสดงธรรมเทศนา มีครั้งหนึ่งได้เสด็จออกจากร่มไม้อธุปปาลนิโครธ  ไปยังร่มไม้จิกชื่อ "มุจลินท์" ทรงนั่งเสวยวิมุตติสุข อยู่ 7 วัน  คราวเดียวกันนั้นมีฝนตกพรำ ๆ ประกอบไปด้วยลมหนาวตลอด 7 วัน ได้มีพญานาคชื่อ  "มุจลินท์" เข้ามาวงด้วยขด 7 รอบพร้อมกับแผ่พังพานปกพระผู้มีพระภาคเจ้า  เพื่อจะป้องกันฝนตกและลมมิให้ถูกพระวรกาย หลังจากฝนหายแล้ว คลายขนดออก  แปลงเพศเป็นมานพมายืนเฝ้าที่เบื้องพระพักตร์ ด้วยความศรัทธาอย่างแรงกล้า  ในประเทศไทยหลายๆ คนจึงอาจได้เห็นพระพุทธรูปปางนาคปรก  ซึ่งมาจากตำนานนี้นี่เอง
มังกร
 เทียแมท มังกรจากเทวตำนานโบราณของบาบิโลเนีย เทียแมท คือมังกรเพศเมียขนาดยักษ์  เป็นสัญลักษณ์ของมหาสมุทร  เป็นมารดาแห่งสิ่งมีชีวิตทั้งมวลรวมถึงเหล่าเทพด้วย ในมหากาพย์เอนูมาเอลิช  ซึ่งถูกเขียนขึ้นเมื่อกว่า 2000 ปีก่อนคริสตกาลกล่าวว่า  เทียแมทและอัปซูวางแผนที่จะทำลายลูกหลานของพวกตนทั้งหมด  แต่เออาล่วงรู้แผนการนี้ จึงมาสังหารอัปซูเสียในตอนที่กำลังหลับอยู่  เมื่อเทียแมทรู้ว่าอัปซูถูกสังหารนางก็โกรธจนบ้าคลั่ง  สร้างกองทัพสัตว์ประหลาดขึ้นมาเพื่อแก้แค้นให้กับอัปซู  แต่สุดท้ายทั้งเทียแมทก็ถูกมาร์ดุคสังหาร ผ่าร่างเป็น 2 ส่วน  ร่ายกายท่อบนกลายเป็นท้องฟ้า ร่ายกายท่อนล่างกลายเป็นผืนดิน  เลือดที่กระจายออกมาก็กลายเป็นก้อนเมฆ  น้ำตาของนางก่อเกิดแม่น้ำไทกริสและยูเฟรติส
มังกร
ฟัฟเนียร์ มังกร ในเทพนิยายนิเบลุงเก้นลีดเของชาวนอร์สหรือชาวสแกนดิเนเวีย  เดิมทีเกิดมาเป็นยักษ์ แต่ในวัยเด็กได้ฆ่าพ่อของตนเพื่อยึดสมบัติ  หลังจากนั้นด้วยอำนาจวิเศษ  ฟัฟเนียร์ก็แปลงร่างเป็นมังกรเพื่อจะรวบรวมและรักษาสมบัติ  แต่สุดท้ายก็ถูกซิกรุร์ดหรือซิกฟรีดสังหารในที่สุด
มังกร
นิดฮอกก์ มังกร ตำนานของชาวนอร์ส เป็นมังกรที่อาศัยอยู่ในนิฟล์เฮม (Niflheim)  แดนนรกที่อยู่ใต้ผืนดินมิดการ์ด (Midgard)  คอยกัดกินรากที่ลึกที่สุดของพฤกษาแห่งโลก อิกดราซิล  เพื่อหวังจะทำลายมหาพฤกษานี้  จนกระทั่งวันแร๊คน่าร๊อครากของต้นอิกดราซิลก็ถูกกัดกินจนหมด และโลกทั้ง 6  อันได้แก่ แอสการ์ด มิดการ์ด เฮล เอล์ฟเฮม โจตันเฮม สวาร์ตัลเฮม ก็ถึงจุดจบ