"กูเกิล"เสียแชมป์เว็บไซต์ยอดนิยมคนดูอันดับหนึ่งโลกเป็นครั้งแรก ทายสิ "ถูกใครเขี่ย"
สำนักข่าวต่างประเทศรายงานเมื่อวันที่ 23 สิงหาคมว่า กูเกิล เว็บไซต์ยอดนิยมที่มีผู้เข้าใช้เป็นอันดับหนึ่ง ได้สูญเสียแชมป์ดังกล่าว นับตั้งแต่เดือนพ.ค.ปี 2011 โดยถูก"ยาฮู"คู่แข่งรายหลัก เขี่ยร่วงจากบัลลังก์มหาอำนาจเว็บไซต์ยอดนิยม

รายงานระบุว่า ผลสำรวจที่นับจนถึงเดือนก.ค.ที่ผ่านมา ปรากฎว่า ยาฮู มียอดผู้ชมเป็นจำนวนกว่า 196 ล้านผู้ชม ขณะที่กูเกิล มีจำนวน 192.3 ล้านผู้ชม โดยยาฮูได้รั้งอยู่อันดับสองและอันดับสามของเว็บยอดนิยมที่มีผู้เข้าชมมากที่สุดในช่วงหลายปีที่ผ่านมา ก่อนผงาดสู่แชมป์ โดยยาฮูเพิ่งจะเทคโอเว่อร์กิจการเว็บไซต์"เทมเบลอร์"ด้วยมูลค่า 1 พันล้านดอลลาร์ เมื่อปีที่แล้ว แต่การสู่อันดับหนึ่งนี้ไม่ได้นับรวมยอดผู้เข้าชมของเว็บไซต์"เทมเบลอร์"แต่อย่างใด รวมทั้งการจราจรที่พลุกพล่านของยูทูบ เว็บลูกของกูเกิล ซึ่งมีผู้เข้าชมเป็นปริมาณมาก จนการจราจรทางออนไลน์หนาแน่นและช้าลง
ขณะที่เว็บไซต์อันดับสาม ได้แก่ ไมโครซอฟท์ อันดับสี่ ได้แก่ เฟซบุ๊ค อันดับห้า เอโอแอล ส่วน"ทัมเบลอร์" อยู่ที่อันดับ 28,ทวิตเตอร์ อยู่ที่อันดับ 30 มีผู้เข้าใช้กว่า 36.4 ล้านคน