เชื่อเหลือเกินว่าแฟนนักตบลูกยางน่าจะต้องสงสัยกันว่าทำไม "น้องขนุน" มาริสา โคกสีอำนวย นักวอลเลย์บอลสาวดาวรุ่ง ถึงได้หายหน้าหายตาไปจากสนามแข่งขันในช่วงหลัง แถมไม่มีสังกัดในการแข่งขัน วอลเลย์บอล ไทยแลนด์ลีก ในช่วง 2 ปีที่ผ่านมาโดยสโมสรสุดท้ายที่เธอสังกัดก็คือ 3BB นครนนท์ เมื่อปี 2562 ซึ่งด้วยรอยยิ้ม และความน่ารักทำให้เธอมีแฟนๆ ติดตามเชียร์จำนวนไม่น้อย แถมเธอยังเคยสมัครเข้าประกวดสาวงามในเวที มิสทีน ไทยแลนด์ เมื่อปี 2016 มาแล้วอย่างไรก็ตามกับเส้นทางในวงการลูกยางของเธอดูเหมือนจะถึงจุดสิ้นสุดเมื่อเธอเคยให้สัมภาษณ์กับ สยามกีฬา ว่าได้ห่างจากการลงเล่นวอลเลย์บอลมาได้สักระยะนับตั้งแต่มีการแพร่ระบาดของเชื้อโควิด-19 โดยสภาพร่างกายของเธอก็ถือว่าลดลงไปเยอะ ทำให้เปลี่ยนเป้าหมายมุ่งไปที่การเรียน และมีรับงานในวงการบันเทิงบ้างพร้อมกันนี้เธอยังเผยว่าปีนี้อาจเป็นครั้งสุดท้ายที่เธอจะได้ลงเล่นในกีฬาวอลเลย์บอลให้กับ มหาวิทยาลัยธุรกิจบัณฑิตย์ ในกีฬามหาวิทยาลัย ครั้งที่ 48 ที่มหาวิทยาลัยราชภัฏอุดรธานี จะเป็นเจ้าภาพจัดการแข่งขัน ในช่วงปลายปีนี้ จากนั้นก็คงตั้งใจเรียนให้จบ และเริ่มทำงานสำหรับสาวน้อยวัย 21 ปี ตำแหน่งถนัดคือ ลิเบอโร โดยเริ่มฉายแววเก่งตั้งแต่เป็นเยาวชน โดยพาทีม  "ไก่ฟ้าจูเนียร์" โรงเรียนกีฬานครนนท์วิทยา ๖ กวาดแชมป์มากมาย ไม่ว่าจะเป็น แชมป์รายการซีเล็คทูน่า รุ่นอายุ ไม่เกิน 18 ปี ประจำปี 2559, แชมป์รายการกีฬานักเรียนโรงเรียนกีฬาระดับประเทศ รุ่นอายุไม่เกิน 18 ปี ประจำปี 2559นอกจากนี้ยังเป็น 1 ในทีมชุดแชมป์รายการกีฬาองค์กรปกครองส่วนท้องถิ่นทั้งระดับภาคและระดับประเทศ ทั้งสมัยเล่นรุ่น 14 ปี, 16 ปี และ 18 ปี ซึ่งถือเป็นอีกหนึ่งดาวรุ่งที่น่าจับตามองในวงการลูกยางบ้านเรา จนก้าวขึ้นติดทีมชาติในระดับเยาวชนเรียบร้อย โดยผลงานเด่นคือ เหรียญทอง กีฬามหาวิทยาลัยอาเซียน 2018 แต่น่าเสียดายที่เราจะไม่ได้เห็นเธอในบทบาทนักกีฬากันอีกแล้วข้อมูลส่วนตัวชื่อ : มาริสา โคกสีอำนวยชื่อเล่น : ขนุนวันเกิด : 11 ธันวาคม พ.ศ. 2542เป็นคนจังหวัด : ยโสธรตำแหน่ง : ลิเบอโรส่วนสูง : 165 ซ.ม.การศึกษา : กำลังศึกษาที่ มหาวิทยาลัยธุรกิจบัณฑิตย์ คณะบริหารธุรกิจ
