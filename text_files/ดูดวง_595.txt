การที่คนเรานอนหลับแล้วฝันเป็นเรื่องราวต่างๆ นั้นอาจเกิดได้จากหลายปัจจัย แต่เคยสงสัยรึเปล่าว่าฝันแต่ละอย่างสามารถตีความเป็นตัวเลขอะไรได้บ้าง วันนี้ Sanook Horoscope ก็ได้นำเอาเนื้อหา "ทำนายฝันเลขเด็ด" ตามตำราแบบฉบับโบราณมาฝากกัน บอกเลยว่าใครที่เป็นคอเสี่ยงโชคจะต้องชอบ เพราะกว่า 99% แม่นมากๆ อีกทั้ง เนื้อหาเหล่านี้ยังสามารถนำไปประยุกต์เพื่อเสริมมงคลจากตัวเลขในด้านอื่นๆ ได้เช่นกัน อาทิ เลขที่บ้าน เบอร์โทรศัพท์ หรือทะเบียนรถ จะมีความฝันแบบไหนบ้าง ลองไปดูพร้อมกัน ...
ทำนายฝัน
ตีตัวเลขจากทำนายฝันเลขเด็ด

ฝันเห็นไก่ , หนู ทำนายฝันเลขเด็ดตีเอาไว้ว่าเป็นเลข 1 โดยถือเอา ก.ไก่ เป็นพยัญชนะตัวแรกของอักษรภาษาไทย อีกทั้ง "หนู" หรือ "ชวด" ยังเป็นปีแรกของปีเกิดจาก 12 นักษัตรอีกด้วย
ฝันเห็นกุ้ง ทำนายฝันเลขเด็ดตีเอาไว้ว่าเป็นเลข 9 หากฝันเห็นปลาอยู่กับกุ้งด้วยก็จะต้องตีเป็นเลข 98
ฝันเห็นแก้ว , แก้วน้ำ , เพชร พลอย ทำนายฝันเลขเด็ดตีเอาไว้ว่าเป็นเลข 9
ฝันเห็นกษัตริย์ , พระราชินี , ประมุข , คนแก่ หรือผู้สูงอายุ , บิดา มารดา , พระพุทธรูปบูชา , พระประธานในโบสถ์ , พระแก้วมรกต ฯลฯ ทำนายฝันเลขเด็ดตีเอาไว้ว่าเป็นเลข 9 โดยที่พระราชินีนั้น หากในฝันมีพระราชายืนประทับอยู่เคียงข้างจะตีเป็นเลข 8 และกษัตริย์เป็นเลข 9 ฉะนั้นการฝันในลักษณะเช่นนี้จะเป็นเลข 2 ตัว คือ 98 หรือ 29 ก็ได้


ฝันเห็นกระแสน้ำ หรือ น้ำ ทำนายฝันเลขเด็ดตีเอาไว้ว่าเป็นเลข 2 โดยถือเอาตัวเลขจากลำดับของธาตุทั้ง 4 ได้แก่ 1. ดิน 2. น้ำ 3. ลม 4. ไฟ เช่นเดียวกันหากฝันเห็นดิน ก็มักจะตรงกับเลข 1 หรือฝันเห็นไฟก็มักจะตรงกับเลข 4


ฝันเห็นก้านธูป , ดินสอ , ไม้ไผ่ , เสาเรือนโดดเดี่ยว หรือสิ่งอื่นที่มีลักษะเรียวยาว อาทิ เส้นหมี่ , เส้นเชือกที่ขึงตรง , เสาธงที่ไม่มีธง , ไม้บรรทัด , ก้านไม้ขีด , บุหรี่ , ไม้เรียว ทำนายฝันเลขเด็ดตีเอาไว้ว่าเป็นเลข 1


ฝันเห็นเก้าอี้ , โต๊ะ , กระเป๋าเดินทาง , เตียงนอน , วิทยุ , หีบ ห่อ , สมุด , หนังสือ หรือสิ่งอื่นที่มีลักษณะเป็นสี่เหลี่ยม ทำนายฝันเลขเด็ดตีเอาไว้ว่าเป็นเลข 4


ฝันเห็นจอมปลวก หรือตัวปลวก ทำนายฝันเลขเด็ดตีเอาไว้ว่าเป็น 8


ฝันเห็นคนตาย , ศพ , โลงศพ ทำนายฝันเลขเด็ดตีเอาไว้ว่าเป็นเลข 4 ซึ่งในทางอิทธิพลของตัวเลขแล้ว เลข 0 สามารถแทน 4 หรือเลข 4 สามารถแทน 0 ได้ ดังนั้นการฝันเช่นนี้จะเป็นเลข 4 หรือ 0 ก็ได้ หากฝันเห็นคนแปลกหน้าตายและกลายเป็นผีมักตีได้เป็น 6 โดยมาจาก "ผีหลอก" หรือ "ผีโกหก"


ฝันเห็นคราด , สามง่าม , ช้อน , ส้อม , คทา , รถสามล้อ , จั่วของหลังคา ทำนายฝันเลขเด็ดตีเอาไว้ว่าเป็นเลข 3


ฝันเห็นจิ้งจก , ตุ๊กแก , จรวด , เจว็ดศาล , จอบ ทำนายฝันเลขเด็ดตีเอาไว้ว่าเป็นเลข 7 โดยถือเอาตัวอักษร จ.จาน ที่อยู่ในคำว่า 7 ส่วนตุ๊กแกก็ถือเอาไม้ตรีมีลักษณะคล้ายคลึงกับเลข 7 ไทย


ฝันเห็นเต่า , ตะพาบ ทำนายฝันเลขเด็ดตีเอาไว้ว่าเป็นเลข 4 แต่บางตำราก็ตีเป็นเลข 3 โดยเอาลักษณะของตัวอักษร ต.เต่า ที่คล้ายกับเลข 3 ไทย


ฝันเห็นนก ทำนายฝันเลขเด็ดตีเอาไว้ว่าเป็นเลข 6 ซึ่งไม่ได้ตีความจากตัวอักษร น.หนู ที่อาจเท่ากับ 1 แต่ถือเอาการออกเสียง "นก" ที่ใกล้เคียงกับ หก ที่มาจากคำว่า "วิหค" ที่แปลว่านกก็เป็นได้


ฝันเห็นเบ็ดตกปลา , ตัวเบ็ด , ไม้เท้าที่มีหัวโค้งงอเหมือนรูปตัว J , คันร่ม , สะพานโค้ง ทำนายฝันเลขเด็ดตีเอาไว้ว่าเป็นเลข 6


ฝันเห็นบันได ทำนายฝันเลขเด็ดตีเอาไว้ว่ามักจะเป็นเลขคี่ อย่าง 3 , 5 , 7 , 9 เนื่องจากบันไดส่วนมากจะถูกสร้างให้มีจำนวนเป็นเลขคี่ ดังนั้นหากฝันเห็นไปถึงความสูง หรือรู้จำนวนของขั้นบันไดได้ ก็อาจมีความหมายเป็นเลขคี่เลขใดเลขหนึ่ง


ฝันเห็นผู้หญิงตั้งแต่วัยสาวถึงวัยกลางคน ทำนายฝันเลขเด็ดตีเอาไว้ว่าเป็นเลข 5 แต่หากฝันเห็นหญิงสาวที่กำลังตั้งท้องมักจะเป็นเลข 6 ส่วนหญิงชรา หรือมารดามักจะเป็นเลข 9


ฝันเห็นพญานาค หรืองูใหญ่ ทำนายฝันเลขเด็ดตีเอาไว้ว่าเป็นเลข 5 โดยถือเอาลำดับของปีนักษัตร หากฝันเห็นงูเล็ก หรืองูธรรมดาทั่วไปมักจะเป็นเลข 6


ฝันเห็นพลับพลา , บ้านเรือ , อาคาร , หลังคา ทำนายฝันเลขเด็ดตีเอาไว้ว่าเป็นเลข 7


ฝันเห็นภูเขาสูงใหญ่ ทำนายฝันเลขเด็ดตีเอาไว้ว่าเป็นเลข 9


ฝันเห็นมือ หรือเท้า ทำนายฝันเลขเด็ดตีเอาไว้ว่าเป็นเลข 5 โดยถือเอาว่ามี 5 นิ้ว แต่ถ้าฝันเห็นแขน หรือขา มักตีเป็นเลข 2 ซึ่งมนุษย์เรามี 2 แขน 2 ขา หากฝันเห็นมือในลักษณะที่กำแน่น หรือกำหมัดเป็นกำปั้น มักตีเป็นเลข 6 หรือเลข 9 ถ้าฝันเห็นสิ่งใดที่ใช้มือจับ อาทิ จับปลา , จับสิ่งของ ให้ถือเอาลักษณะของการจับแทนเลข 7 เช่น จับปลา ก็ต้องเป็นเลข 87 หรือ 78 เพราะปลาจะแทนจากเสียงด้วยเลข 8


ฝันเห็นมงกุฏ , หมวก , ชฎา หรือธงที่ปักอยู่ปลายยอด ทำนายฝันเลขเด็ดตีเอาไว้ว่าเป็นเลข 9 เพราะเป็นของที่อยู่สูง


ฝันเห็นเรือ ทำนายฝันเลขเด็ดตีเอาไว้ว่าเป็นเลข 5 ที่อาจมาจากการสังเกตว่า ร.เรือ นั้นมีความคล้ายคลึงกับเลข 5 อารบิคก็เป็นได้


ฝันเห็นวงแหวน , กำไลข้อมือ , กลอง , หลุม บ่อ หรือวัตถุที่มีลักษณะเป็นวงกลม ทำนายฝันเลขเด็ดตีเอาไว้ว่าเป็นเลข 0 แต่ในบางตำราก็บอกว่าแหวนนั้นตีได้เป็นเลข 6 โดยมองว่า ว.แหวน นั้นคล้ายคลึงกับเลข 6 ไทย


ฝันเห็นว่าวจุฬา ทำนายฝันเลขเด็ดตีเอาไว้ว่าเป็นเลข 5 เนื่องจากส่วนปลายของว่าวมีทั้งหมด 5 มุมคล้ายดาว แต่หากเป็นว่าวปักเป้า หรือว่าวอีลุ้ม มักจะตีได้เป็นเลข 4 เพราะมี 4 มุม
ฝันเห็นแว่นตา , ถันนมของผู้หญิงทั้ง 2 ข้าง , ปาก , เป็ด , คนกอดอก หรือห่วง 2 ห่วงคล้องกัน ทำนายฝันเลขเด็ดตีเอาไว้ว่าเป็นเลข 8 โดยถือเอาตามลักษณะและตัวอักษร เช่น แว่นตามีลักษณะเป็นวงกลม 2 วงต่อกัน หรือนมก็มีสองข้าง ส่วนปากและเป็ดก็ถือเอาตัวอักษร ป.ปลา แทนเสียงของคำว่า "แปด"
ฝันเห็นเสื้อ , กางเกง , ตะเกียบเป็นคู่ , รางรถไฟ , รองเท้า (เป็นคู่) ทำนายฝันเลขเด็ดตีเอาไว้ว่าเป็นเลข 2 โดยถือเอาว่าสิ่งเหล่านี้มีเลขเป็นคู่ คือ 2 เช่น กางเกงมี 2 ขา หรือรองเท้าต้องมีคู่ คือ 2 ข้าง


ฝันเห็นสุนัข , วัว , ควาย , สัตว์สี่เท้า , เรือ ทำนายฝันเลขเด็ดตีเอาไว้ว่าเป็นเลข 4 แต่ต้องสังเกตว่าสัตว์เหล่านี้อยู่ใน 12 ปีนักษัตรหรือไม่ ได้แก่ ปีชวด - ปีกุน ให้ถือ ชวด (หนู) เป็นเลข 1 , ฉลู (วัว) เป็นเลข 2 , ขาล (เสือ) เป็นเลข 3 , เถาะ (กระต่าย) เป็นเลข 4 , มะโรง (งูใหญ่) เป็นเลข 5 , มะเส็ง (งูเล็ก) เป็นเลข 6 , มะเมีย (ม้า) เป็นเลข 7 , มะแม (แพะ) เป็นเลข 8 , และวอก (ลิง) เป็นเลข 9, ส่วนระกา (ไก่) เป็นเลข 1 หรือเลข 10, จอ (สุนัข) เป็นเลข 11 หรือเลข 4, กุน (หมู) เป็นเลข 12 หรือเลข 4


ฝันเห็นอุจจาระ ทำนายฝันเลขเด็ดตีเอาไว้ว่าเป็นเลขคี่ แต่ให้สังเกตว่าตัวเลขนั้นมาก หรือน้อยแล้วค่อยตีความหมาย เช่น เห็นน้อยอยู่ราวๆ เลข 1 หรือเลข 3 หากเห็นมากก็ตีเป็นเลข 5 หรือเลข 7 ไม่ถึงเลข 9 

ตัวเลขจากคำทำนายฝันที่เราเอามาฝากกันนี้เป็นเพียงส่วนหนึ่งของตำราที่ได้รับอิทธิพลมาจากความเชื่อและการตีความหมายแบบโบราณ ซึ่งข้อมูลล้วนแล้วแต่ต้องใช้วิจารณญาณก่อนที่จะเชื่อ โดยตั้งอยู่บนพื้นฐานของเหตุและผล ไม่งมงายมากจนเกินไป 