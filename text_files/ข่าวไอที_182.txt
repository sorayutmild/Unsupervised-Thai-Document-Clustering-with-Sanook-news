เมื่อคืน Apple เปิดตัว iPhone รุ่นใหม่ทั้ง 3 โมเดลอย่างเป็นทางการ ประกอบไปด้วย iPhone 11, iPhone 11 Pro และ iPhone 11 Pro Max อย่างเป็นทางการ ในส่วนของราคาต่างประเทศ iPhone 11 มีราคาลดลงเหลือ $699 จากเดิมเปิดตัวมาที่ $749 ใน iPhone XR ในขณะที่ iPhone 11 Pro และ iPhone 11 Pro Max ยังตั้งราคาเท่า iPhone XS ซีรีส์เหมือนเดิม
>> สรุปสเปก iPhone 11, iPhone 11 Pro และ iPhone 11 Pro Max ชูจุดเด่นกล้อง 3 ตัวพร้อม Night mode
>> Update ราคา iPhone หลังการเปิดตัวภายใน Apple Store ประเทศไทย พร้อมคาดเดาราคารุ่นใหม่ล่าสุด
สำหรับราคาไทย รอบนี้ไม่ต้องรอนาน Apple เปิดราคา iPhone 11 ทั้งสามโมเดลออกมาเป็นที่เรียบร้อยแล้วครับ

iPhone 11: ราคาเริ่มต้น 24,900 บาท ถูกกว่า iPhone XR ตอนเปิดตัวที่ 29,900 บาท
iPhone 11 Pro: ราคาเริ่มต้น 35,900 บาท ถูกกว่า iPhone XS ตอนเปิดตัวที่ 39,900 บาท
iPhone 11 Pro Max: ราคาเริ่มต้น 39,900 บาท ถูกกว่า iPhone XS Max ตอนเปิดตัวที่ 43,900 บาท


จุดเด่น iPhone 11
ดีไซน์คล้าย iPhone XR เปลี่ยนชุดสีสันเป็น ม่วง ขาว เขียว เหลือง ดำ และแดง กล้องหลังสองตัว ประกอบไปด้วยกล้องหลักและกล้องเลนส์มุมกว้าง และมี Night mode แล้ว Apple A13 Bionic แรงที่สุดในตลาด ระบบเสียง Dolby Atmos
จุดเด่น iPhone 11 Pro
หน้าจอ Super Retina XDR Display ขนาด 5.8 และ 6.5 นิ้ว สว่างสุด 1,200 nit รองรับ HDR 10 เพิ่มสีเขียว Midnight green ชิปประมวลผล Apple A13 Bionic กล้องหลังทั้งหมด 3 ตัว เพิ่มเลนส์ Ultra-wide หรือเลนส์มุมกว้างพิเศษเข้ามา พร้อมฟีเจอร์ Deep Fusion แถมที่ชาร์จ 18W มาให้ด้วยนะ! ระบบเสียง Dolby Atmos
 