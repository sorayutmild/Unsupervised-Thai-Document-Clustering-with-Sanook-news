โรคร้ายที่ใครหลายคนไม่อยากเป็น อันดับต้นๆ คงหนีไม่พ้น “โรคมะเร็ง” ที่เป็นขึ้นมาจะหายหรือเปล่าก็ยังไม่แน่ใจ แถมยังหาสาเหตุชัดๆ ไม่เจออีกด้วย แต่แทนที่จะไปหายาวิเศษแพงๆ ที่ไหน แกงไทยๆ ของบ้านเรานี่แหละ ที่เต็มไปด้วยของดีมีประโยชน์ ช่วยต้านมะเร็งได้ดีนักเชียว
ผลการวิจัย และทดสอบจาก สถาบันโภชนาการ มหาวิทยาลัยมหิดล ค้นพบว่า 5 แกงไทยยับยั้งโรคมะเร็ง ทั้งอร่อยทั้งมีประโยชน์ คือ แกงเลียง แกงส้ม แกงป่า แกงเหลือง และต้มยำ
 

แกงเลียง สามารถลดความเสี่ยงในการเกิดมะเร็งได้มากถึง 50% เลยทีเดียว แม้ว่าจะเป็นการทดลองเพียง 6 สัปดาห์ แต่จากการทดลองกับกลุ่มของหนูที่เลี้ยงแบบปกติ กลุ่มที่ 2 ที่ให้สารก่อมะเร็งอย่างเดียว และกลุ่มที่ 3 ได้รับแกงเลียงตั้งแต่เริ่มต้น ผลปรากฏว่าหนูกลุ่มที่ไม่ได้รับแกงเลียงเลย มีโอกาสที่จะได้รับเซลล์มะเร็งมากกว่ากลุ่มที่ได้รับแกงเลียงมากถึง 50%
นอกจากนี้การทดลองแกงเลียงกับเซลล์เม็ดเลือดขาว เมื่อเทียบกับยาที่ใช้รักษาโรคมะเร็งแล้ว พบว่ายาสามารถฆ่าเซลล์มะเร็งได้มากถึง 70%
แต่แกงเลียง แกงส้ม แกงป่า สามารถฆ่าเซลล์มะเร็งตามธรรมชาติได้ถึง 45% เลยทีเดียว ส่วนแกงเหลือง ฆ่าเซลล์มะเร็งได้ 25% ส่วนต้มยำ ได้ถึง 30%
อย่างไรก็ตาม แกงสุดอร่อยเหล่านี้ เราควรสลับเปลี่ยนหมุนเวียนกันทาน อย่าทานแกงชนิดใดชนิดหนึ่งเพียงอย่างเดียว เพื่อให้ได้สารอาหารที่หลากหลาย และไม่ซ้ำซากจำเจค่ะ