ว่า กันด้วยเรื่องของจุดมุ่งหมายของเกมนั้นก็มีอยู่มากมายหลายแบบ  บ้างก็กอบกู้โลกจากภัยรุกราน หรือไปถล่มกองทัพช่วยนางเอก อะไรก็แล้วแต่  ซึ่งก็มีอยู่หลายๆ เกมคนอาจจะเริ่มเบื่อกันแล้ว วันนี้ผมก็มี 5  เกมที่มีจุดมุ่งหมายของเกมที่ค่อนข้างจะพิสดารกว่าชาวบ้านชาวช่องเขามาให้ชม กัน จะมีอะไรบ้างนั้นไปดูกันเลย  
Mister Mosquito 
 
เกมส์อินดี้
       เกมแรกก็เรียกว่ามาซะแปลกเลยทีเดียวกับ Mister Mosquito  ที่ผู้เล่นจะต้องรับบทบาทเป็นน้องยุงที่ต้องไปไต่ตอมดูดเลือดเหล่าสมาชิกใน บ้านของครอบครัว Yamada เพื่อดำรงชีวิตให้ก้าวผ่านช่วงฤดูหนาวไปให้ได้  (และดูสู้ชีวิตเนอะ) ซึ่งก็ต้องมีทักษะในการดูดเลือดด้วยนะ  ไม่งั้นจะโดนบี้ตายเท่งทึงแน่นอน 
Katamari Damacy  
 
เกมส์อินดี้
       มาตรฐานสุดแนวของวงการทำลายล้างโลก  ยิงจรวดนิวเคลียถล่มหลือส่งก๊อตซิล่ามาบุกมันกระจอกไปแล้ว   ดังนั้นก็.....กลิ้งทับแม่มเลย 55 กับเกม  Katamari Damacy  ที่สร้างชื่อให้กับค่าย Bandai Namco Games เมื่อปี 2004  โดยผู้เล่นจะต้องกลิ้งลูกบอลทับสิ่งของไปเรื่อยๆ เหมือนกับปั้นข้าวปั้น  เมื่อกลิ้งทับสิ่งของเล็กๆ ไปเรื่อยๆ จนลูกบอลมันโตแล้ว  ก็จะเริ่มกลิ้งทับรถ ทับบ้าน ทับต้นไม้ ทับสะพาน ทับสนามบอล  อาจจะดูเหมือนติงต๊อง แต่สนุกเพลินใช้ได้เลยล่ะ 
CONCEPTION Ore no kodomo o un dekere 
 
เกมส์อินดี้
       เกมนี้ดูเผินๆ เหมือนกับว่าเป็นเกม RPG ธรรมด้า ธรรมดา  แต่มันมีอะไรลึกซึ้งกว่านั้น สำหรับ CONCEPTION Ore no kodomo o un dekere  โดยพระเอกเกมนี้ต้องตกไปอยู่ในโลกอีกโลกหนึ่ง  ซึ่งมีสัตว์ประหลาดมาทำร้ายผู้คน ดังนั้นจึงต้องหาสาวๆ ทั้ง 12 ราศี  เพื่อให้กำเนิดเด็ก  !!! อ่า....  แต่ว่าอันนี้เป็นการให้กำเนิดแบบออกแนวเวทมนตร์แฟนตาซีนะฮะ  ไม่มีการซี๊ดอูยปะฉึกปึกปักกันให้ชมอย่างแน่นอน  ซึ่งเด็กที่แข็งแกร่งเหล่านั้นก็จะมาช่วยเราต่อสู้กับศัตรูนั่นเอง   
Fat Princess 
 
เกมส์อินดี้
       จุดมุ่งหมายของเกมนี้ก็ดูคล้ายๆ กับเกมทั่วไปที่มีอยู่ดาษดื่น  นั่นก็คือการปกป้องเจ้าหญิงจากคนที่มารุกรานชิงตัวไปนั่นเอง   แต่ทว่ามันไม่ใช่แค่นั้น  ตามปกติก็ต้องจัดหาทหารยามจำนวนมากหรือมีอัศวินหนุ่มรูปหล่อฝีมือเยี่ยมมา เป็นองครักษ์พิทักษ์เจ้าหญิง  แต่นี่กลับกลายมาเป็นทุกคนต้องร่วมมือร่วมใจเอาเค้กแสนอร่อยมายัดให้เจ้า หญิงกินจนอ้วนพีเป็นเทพีช้างเพื่อให้ทหารฝั่งตรงข้ามแบกกลับไปไม่ไหว  (เออ  มันคิดได้เนาะ) ในทางกลับกัน เราก็ต้องไปชิงตัวเจ้าหญิงฝั่งตรงข้ามมาด้วย  ซึ่งก็แน่นอนว่าต้องมีโอกาสได้แบกเจ้าหญิงตัวอ้วนตุ๊เช่นกัน 
Hatoful Boyfriend  
 
เกมส์อินดี้
        หลายคนอาจจะคุ้นเคยกับ Tokimeki Memorial เกมจีบสาวในตำนาน  จนพัฒนากลายเป็นเกมจีบหนุ่ม  ไปกระทั่งหนุ่มจีบหนุ่มหรือสาวจีบสาวอิเรื่อยเฉื่อยแฉะอะไรมันก็ไม่แปลกเท่า ไหร่ เมื่อมาเจอเจ้าเกม Hatoful Boyfriend ที่ผู้เล่นจะต้องจีบนกพิราบ!!!  WTF จากคนไปสู่นกนี่เป็นอะไรที่อึ้งโคตรๆ นกจีบนกเอ็งยังทำเป็นเกม !!  ตามปกติเวลาชวนคนที่จีบไปเที่ยวบ้าน มันก็เป็นบ้านธรรมดาสามัญทั่วไป  แต่ถ้าเป็นเกมนี้ จากบ้านคนปกติก็จะกลายเป็นรังบ้าง ถํ้าบ้าง  เรียกว่าเป็นนวัตกรรมใหม่ของวงการเกมแนว Dating Simulation กันเลยทีเดียว  
       เพื่อนๆ คนไหนเจออะไรที่แปลกๆ กว่านี้ก็มาแนะนำกันได้นะจ๊ะ ผมชอบ Fat Princess มาก เล่นกะเพื่อนนี่ฮาแตกสุดๆ