บอม โฟกัส
บอม ธนิน เปิดปากครั้งแรกหลังโดนสาวโฟกัส แฉผ่านคลิปแบบเจ็บแสบ ยอมรับคบ "โฟกัส" จริง ขอโทษทุกอย่าง
หลังจากที่ตกเป็นประเด็นไม่แมนพูด "เรื่องความรักเป็นตัวถ่วงชีวิต" ทำให้สาว โฟกัส ผู้ซึ่งเคยคบหากันแบบคนพิเศษถึงจุกและเงิบ ทนไม่ไหวถึงขั้นอัดคลิประบายความในใจ ล่าสุดวันนี้ บอม ธนิน ได้เดินทางมาอัดรายการสามแซ่บ ที่สตูดิโอโพลีพลัส ท่ามกลางทัพสื่อมวลชนทุกสำนักมาคอยทำข่าว งานนี้ บอม ธนิน เปิดใจยอมรับว่าเคยคบกับ "โฟกัส" จริง
บอมได้เห็นคลิปหรือยัง
"ครับก็ได้เห็นแล้วครับ ผมเห็นเองครับ กับเรื่องที่น้องบอกว่าคบกันมา 2 ปีแล้วก็เคยคบครับ ก็เคยคบกันครับ"
ตอนนี้ยังคบกับโฟกัสอยู่หรือเปล่า?
ผมคิดว่ามันเป็นเรื่องของความไม่ชัดเจน มันเป็นเรื่องของคนที่ตอนนี้ผมเองก็ไม่น่าจะตอบอะไรได้นะครับ"
ได้มีการคุยกันหลังจากที่เกิดเรื่องไหม
"ยังเลยครับ ก็ยังไม่ได้คิดเลยครับ"
ก่อนหน้านี้บอมปฏิเสธเรื่องความสัมพันธ์กับโฟกัสมาตลอด
"ผมต้องขอโทษพี่ๆสื่อนะครับ ที่ผมอาจจะคิดน้อยไปบ้างอะไรบ้าง ผมก็รู้จักกับเขาครับ เรื่องที่น้องบอกว่าผมคบซ้อน ก็รายละเอียดมันเยอะมาก ผมขอโทษล่ะกัน ขอโทษที่ทำให้เกิดเรื่องอะไรไม่ดี ขอโทษจริงๆ ผมเองผมเสียใจ ผมเสียความรู้สึกมาก เวลาผมคุยกับใครผมคบใครผมไม่เคยมีเจตนาที่จะให้เกิดเรื่องที่ไม่ดี ผมเองก็เสียใจ เสียความรู้สึกไม่แพ้ใครเหมือนกันครับ"
ตอนนี้เรื่องมันลามไปถึงแม่โฟกัสว่าแม่โฟกัสไปขอให้บอมไปคุยกันต่อ
"ไม่ครับ เรื่องนี้ไม่มีครับ ผมแค่คนด้อยๆธรรมดาๆคนนึง ผมไม่มีค่าพอที่ใครจะต้องมาทำอะไรแบบนั้นแน่นอน เรื่องนี้ไม่จริงเลย"
สำหรับเรื่องที่เกิดขึ้นเครียดมากหรือเปล่า
"ก็เสียใจ เสียความรู้สึก ไม่รู้จะพูดคำว่าอะไรดีนอกจากคำว่าขอโทษ"
มีอะไรอยากฝากถึงโฟกัสหรือเปล่า
"ผมอยากบอกว่าขอโทษ ผมไม่เคยมีเจตนาที่จะทำร้าย หรือว่าทำให้เสียความรู้สึก ในทีนี้ผมหมายถึงว่าผมทำให้แฟนคลับของน้องเขาแล้วผมก็ต้องขอโทษด้วย ผมไม่ได้ตั้งใจ ผมขอโทษ ไม่ว่าจะเป็นคนรอบตัวของน้อง ผมขอโทษ รวมไปถึงทางฝั่งของผมเอง แฟนคลับของผม ผมขอโทษครับ รวมถึงพี่ๆสื่อมวลชนด้วยผมขอโทษครับที่พี่ๆต้องมาทำข่าว ต้องขอโทษและขอบคุณนะครับ"
สาเหตุเกิดจากอะไรถึงต้องมีคลิปออกมา
"ผมไม่ทราบครับ ล่าสุดที่คุยกันประมาณ 4-5 วันที่แล้ว ผมก็ขออนุญาติไม่พูดถึง ผมก็เหมือนเดิมนะครับ ผมเป็นผู้ชาย ผมกล้าที่จะยอมรับผิดครับ"
เป็นเพราะที่บอมให้สัมภาษณ์เรื่องความรักเป็นตัวถ่วงหรือเปล่า
"วันนั้นผมขอโทษทุกๆคนเลยนะครับ ที่ผมพูดออกไปเพราะผมสื่อความกำกวม ว่าความรักมันถ่วงชีวิตของผมในทีนี้ผมหมายถึงว่า ถ้าผมใช้เวลาไปกับเรื่องของความรักในขณะนี้ ทั้งที่ผมยังเล่นละครไม่ดี มีทั้งคนชอบ ไม่ชอบ ผมรู้สึกว่าผมมีงานต้องทำ ผมใหม่มากสำหรับวงการนี้ก็เท่านั้นเอง เรื่องที่ผมไม่พูดความจริงเพราะมันมีรายละเอียดข้างในเยอะมาก ผมขออนุญาติไม่พาดพิงถึง เพราะไม่ว่าเรื่องราวในอดีตจะเป็นยังไงผมก็ต้องขอโทษครับ"
สถานะกับโฟกัสตอนนี้เรียกว่าอะไร
"ณ ตอนนี้นะครับ วินาทีนี้ ผมเองว่าเรื่องนี้เป็นเรื่องของคนสองคน ผมตอบอะไรไม่ได้ ก็ถ้าถามความรู้สึกของผม ผมเสียใจกับเรื่องที่เกิดขึ้น ผมเห็นความเสียใจ ผมเสียความรู้สึกไม่น้อยไปกว่าใครๆทั้งนั้น ความรู้สึกผมตอนนี้ สำหรับแฟนคลับ ผมก็ขอโทษก่อนเลย ไม่ว่าจะเกิดอะไรขึ้น ไม่ว่าจะเป็นแฟนคลับของผม ของน้อง ผมขอโทษจริงๆ"
ล่าสุดแม่โฟกัสให้สัมภาษณ์ว่าเลิกกันแล้ว
"ในรายละเอียดดีเทลมันเยอะ ในบางครั้งอาจจะมีในเรื่องทั่วๆไป ในบางครั้งก็มีการคุยบ้าง งอนกันบ้าง ถามว่าเลิกมั๊ย (อึ้งไปนานนิดนึง) คำถามข้อนี้ผมคงตอบอะไรไม่ได้"
ในคลิปบอมคบซ้อนคนเลยมองว่าเป็นน้องพาย
"ไม่ใช่พายครับ"
กับเรื่องราวที่เกิดขึ้นบอมอยากจะพูดอะไร
"ผมขอโทษครับถ้าเกิดว่าสิ่งที่ผมทำลงไป มันผิด ผมขอโทษ ผมขอโทษจริงๆผมไม่มีเจตนาจะทำในสิ่งไม่ดีจริงๆ ผมขอโทษครับ ผมจะปรับปรุงตัว"
ทำไมถึงยังตอบไม่เคลียร์ เป็นเพราะอยากจะไปเคลียร์กับน้องก่อนหรือเปล่า
"อันดับแรก ผม ณ วันนี้ผมขออย่างนึง ผมขอตอบคำถามครั้งนี้ครั้งเดียว"
ตอนนี้มีคนเริ่มมาแอนตี้บอมแล้ว
"ก็ขอโทษในสิ่งที่เกิดขึ้น ผมขอโทษจริงๆ ผมขอโทษครับ ผมจะปรับปรุงตัวครับ ผมขอโทษจริงๆครับ"
 
>>>ผ่าดวง! โฟกัส รักไม่รุ่งมุ่งงานจะดีกว่า