นับเป็นอีกหนึ่งประเด็นร้อนที่หลายคนให้ความสนใจ สำหรับประเด็นเสื้อผ้าเครื่องแต่งกายของ แตงโม-นิดา พัชรวีระพงษ์ นางเอกสาวชื่อดัง วัย 37 ปี ที่ถูกนำมาแชร์ลงบนโลกโซเชียลฯ เนื่องจากหลายคนจับสังเกตว่า หลายๆ ชุดที่เจ้าตัวสวมใส่ มีความละม้ายคล้ายคลึงกับชุดที่ กระติก ผู้จัดการส่วนตัวและเพื่อนสนิทเคยสวมด้วยเช่นกัน
ซึ่งหนึ่งในนั้นก็รวมถึงชุด สีชมพู รุ่น Tropical ที่ กระติก ใส่ในวันเข้าให้การกับตำรวจ จนทำให้มีชาวเน็ตอดที่จะตั้งคำถามไม่ได้ว่า ชุดดังกล่าวใช่ชุดเดียวกันกับของ แตงโม นิดา หรือเปล่า?
โดยล่าสุดทางด้าน คุณหนุย ชลลนา นาโคดา เจ้าของแบรนด์เสื้อผ้า Royal Silk ได้ออกมาให้สัมภาษณ์กับสื่อมวลชนว่า ตนเคยส่งชุดที่เห็นให้กับนักแสดงสาวจริง และปกติเวลามีเสื้อผ้าคอลเลคชั่นใหม่ๆ ก็จะมีการมอบให้กับคนดังหลายๆ คน เพื่อเป็นของขวัญ ซึ่งรวมถึงชุดที่กำลังเป็นประเด็นด้วยเช่นกัน
นอกจากนั้น คุณหนุย ชลลนา ยังได้โพสต์ภาพถ่ายและข้อความเพิ่มเติมลงบนอินสตาแกรม @nuichollana ด้วยว่า "ขณะนี้มีนักข่าวถามมาเยอะมาก หนุยขอตอบตรงนี้นะคะ หนุยมอบชุด @royalsilk.luxury นี้ให้น้องแตงโม ไม่เคยให้กระติกค่ะ"

ส่วนทางด้านข้อสงสัยเกี่ยวกับชุดที่ กระติก สวมใส่ในวันเข้าให้การกับเจ้าหน้าที่ตำรวจ จะเป็นชุดเดียวกันกับที่ทางเจ้าของแบรนด์ได้มอบให้กับ แตงโม นิดา อย่างที่ชาวเน็ตจับสังเกตหรือไม่นั้น เห็นทีงานนี้เราคงต้องรอฟังคำชี้แจงโดยละเอียดจากเจ้าตัวอีกครั้งหนึ่ง

รักตลอดไป แก๊งน้ำแข็งใส โพสต์อาลัย "แตงโม นิดา" มิตรภาพนางเอก สัญญาจะไม่มีวันลืม
ย้อนดูข้อความ "แตงโม" อวยพรวันเกิด "กระติก" เพื่อนรัก กูขาดมึงไม่ได้หรอกชีวิตนี้

