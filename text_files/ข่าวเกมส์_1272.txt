ช่วงประมาณปี 1990 – 2000 มีการพัฒนาด้าน Engine เกม อย่างรวดเร็ว  มีความเปลี่ยนแปลงด้านภาพอย่างเห็นได้ชัดเจน  เพิ่มลูกเล่นเข้าไปได้อีกมากมายที่ระบบในช่วงก่อนปี 2000  ไม่สามารถทำได้ถูกเพิ่มเข้ามา  ทำให้เกิดความเปลี่ยนแปลงของเกมที่ชัดเจนยิ่งขึ้น จนเกิดกระแส Reboot เกมหลายเกมในช่วงหลายปีที่ผ่านมา    
    อีกสิ่งหนึ่งที่ถูกเปลี่ยนไปตามยุคสมัย คือ ด้านบทของตัวละครที่ดูมีมิติมากขึ้นกว่า สมัยก่อน  ซึ่งตัวเอกของเรื่องก็เป็นส่วนหนึ่งที่ทำให้ผู้เล่นติดตามภาคต่อของตัวละคร นั้นอย่างต่อเนื่อง ยิ่งเกมทำได้ละเอียดขึ้นตามความจุที่มากขึ้น  ก็ยิ่งเสริมบทบาทของตัวละครให้มากขึ้นไปอีก (คุ้มกว่าเพิ่มฉาก CG)  และทำให้ผู้เล่นรู้สึกอยากติดตามเกมนั้นต่อไป  ในที่นี้เลยลองรวมตัวละครที่ถูกปรับจากในอดีตแล้วดูน่าสนใจกว่าเดิม
 Lara Croft  ภาพจาก : Tomb Raider (1996) และ Tomb Raider (2013)
เกมส์PC
    ย้อนไปมองสมัยก่อน ภาพ 3D Polygon  ที่เคลื่อนไหวอิสระทำได้ขนาดนี้ก็ถือว่ากราฟิกดีแล้วในสมัยนั้น   เนื่องจากเกมเน้น Action จึงไม่มีอะไรมากกว่าการเดินยิงและล่าสมบัติ  แล้วก็ไปทะเลาะกับกลุ่มที่อยากได้สมบัติจนโดนหักหลัง ตามสเต็ปหนังตะวันตก  ด้วยความเป็นยอดฝีมือที่ควงปืนปราบสัตว์ร้ายหรือศัตรูได้อย่างง่ายดาย  ทำให้ไม่ต่างจากเกมเดินยิง ปีนป่ายแก้ปริศนาทั่วๆ ไปตามปัจจุบัน ถ้า Tomb  Raider ปรับภาพให้ดีขึ้นแต่ระบบเหมือนเดิม คงไม่สามารถอยู่รอดในปัจจุบันได้
    การปรับโฉมใหม่ในปีนี้ ทำให้ตัว Lara Croft ดูมีมิติขึ้นกว่าเดิมมาก  ไม่ใช่แค่ด้านรูปทรงที่หลุดพ้นจากความเป็นโพลีกอนไปแล้ว  แต่ด้านความรู้สึกกับบทบาทมีความลึกซึ้งขึ้นกว่าเดิมมาก  ถึงบทในเกมจะทำให้ดูน่าเศร้าเกินจริงไปหน่อย  แต่ก็ยังทำให้รู้สึกเหมือนมนุษย์คนหนึ่ง  มากกว่ายอดมนุษย์ที่ทำได้แทบทุกอย่างตั้งแต่ต้นแบบภาคแรกๆ
 Dante  ภาพจาก : Devil May Cry และ DmC
เกมส์PC
    สำหรับลูกครึ่งปีศาจที่เปิดร้านรับจ้างปราบปีศาจมาดเข้ม อย่างดันเต้  ดูสมบูรณ์แบบมาตั้งแต่ภาคแรกๆ จนไม่รู้จะเดินเรื่องต่อยังไงเหมือนกัน  ทั้งย้อนอดีต ทั้งหาตัวละครหน้าคล้าย  ก็ดูจะไม่ทำให้เกิดความรู้สึกประทับใจต่อดันเต้มากกว่าตอนภาคแรก  จนถ้าทำต่อภาค 6 ก็ไม่รู้จะทำยังไงให้ดันเต้ดูน่าสนใจขึ้น  เก่งขึ้นก็ไม่ได้ช่วยกระตุ้นยอดขายเกมหรือคะแนน Review ได้เลย
    การทำให้ Dante เวอร์ชั่นใหม่ดูย่ำแย่ขึ้น ดูเป็นคนสามัญมากขึ้น  อาจไม่ใช่ความคิดที่ดีตั้งแต่แรก  แต่หลังเกมวางจำหน่ายหลายคนก็เริ่มชอบพระเอกที่ดูจะไม่สมบูรณ์แบบนี้ยิ่ง ขึ้น  ดูจะเป็นตามสูตรการ์ตูนวัยรุ่นญี่ปุ่นมากขึ้นที่ชอบกำหนดให้ตัวเอกต้องมีข้อ เสียกันบ้าง ถึงจะน่าติดตาม
 Raiden  ภาพจาก : Metal Gear Solid 2: Sons of Liberty และ Metal Gear Rising: Revengeance
เกมส์PC
    อดีตตัวประกอบกิตติมศักดิ์ของซีรีส์ Metal Gear Solid  ที่โผล่มาช่วยพระเอก, บางครั้งก็ทำซึนเหมือนไม่อยากจะช่วย แล้วก็รับ Damage  แทนลุงเสน็ค ถึงจะเสริมบทของ Raiden ในภาค Metal Gear Solid 4  ให้ดูดราม่ากับแฟนสาวกว่าเดิม แต่ก็ไม่ได้แตกต่างจากเดิม
    ภาค Revengeance พอยกให้ Raiden เป็นตัวเอก  นอกจากจะทำให้บทบาทโดดเด่นดูลึกซึ้งขึ้นกว่าเดิมแล้ว  ด้านระบบหลายด้านก็ทำให้รู้สึกแตกต่างจากทั้งซีรีส์ MGS  และเกมแนวคอมโบฟันแหลก คล้าย Deus EX: Human Revolution ที่ใช้ระบบ Stealth  Action แต่มันส์ยิ่งกว่า จนอยากเห็นภาคต่อของซีรีส์นี้กันอีก  ส่วนบทถึงจะไม่ได้ลึกกว่าเดิมมาก แต่ยังดีกว่าสมัยเป็นตัวประกอบล่ะ 
 Prince of Persia  ภาพจาก : PoP 1988, The Sands of Time (2003) และ PoP (2008)
เกมส์PC
    ด้านระบบถึงจะมีคนชอบบ้างหรือไม่ชอบบ้าง  แต่ยอมรับอย่างหนึ่งว่าภาคแรกๆ  เจ้าชายยังดูเป็นเกมแก้ปริศนาเต็มตัวจนดูไม่มีอะไรเป็นพิเศษ  จากนั้นจึงมีการเพิ่มรายละเอียดทั้งเรื่องราวและระบบเกมให้ดูหลากหลาย  ซับซ้อนยิ่งขึ้นทุกภาค ได้รับความสนใจจากกลุ่มผู้เล่นใหม่ๆ ยิ่งขึ้น  ถึงซีรีส์นี้จะเพิ่งมีข่าวพักภาคต่อไปสักระยะเมื่อต้นปีนี้  แต่น่าจะมีการปรับเปลี่ยนบางอย่างอีกในอนาคตอันใกล้
 Donkey Kong  ภาพจาก : Donkey Kong และ Donkey Kong Country
เกมส์PC
    มีตัวละคร Classic หลายตัวที่ถูกปรับโฉมใหม่  ก็มีทั้งที่ดูดีและธรรมดาเกินจนไม่อยากจดจำ  แต่สำหรับตัวร้ายคู่ปรับกับมาริโอ้ ก็สร้างซีรีส์ต่อเนื่องยอดนิยมขึ้นมาได้  ถึงเนื้อเรื่องจะไม่ได้ลึกเหมือน 4 เรื่องแรก แต่ด้านตัวละครของ Donkey  Kong เอง กับเหล่าพวกพ้อง ทำให้ผู้เล่นชื่นชอบและกลุ่มผู้เล่นกว้างขึ้น  จนมีภาคต่อในแนวเกมต่างๆ นับสิบภาค
    ยังมีอีกหลายเกมที่ถูกปรับบทใหม่  แต่ส่วนใหญ่ตัวละครดูไม่ค่อยเด่นขึ้น (บทความนี้เน้นเฉพาะด้านเนื้อเรื่อง  ไม่เกี่ยวกับระบบดีขึ้น) เชื่อว่ากระแส Reboot ทั้งเกมกับตัวละคร  น่าจะได้เห็นกันอีกเยอะเพราะปัจจุึบันมีหลายซีรีส์ที่ดูจะถึงทางตันแล้ว  การเปลี่ยนตัวละครอาจไม่ช่วยอะไรเท่ากับปรับบทตัวละครเก่าให้น่าติดตามยิ่ง ขึ้น
    ล่าสุดก็มีเกม Thief (1998) ที่เพิ่งมีข่าว “Reboot” (ก่อนหน้านี้เคยจะทำ Thief 4 แต่ปรับมาเป็น  Reboot แทน) ไปเมื่อวันก่อน ในปี 2014 ด้วยระบบ Next-Gen  ก็รอดูกันต่อไปว่าจะมีความเปลี่ยนแปลงด้านตัวละคร, ระบบกับตัวเกมขนาดไหน
เกมส์PC
 รูปประกอบบทความจาก : Gamesradar 
 
 
 
สนับสนุนเนื้อหา
โดย  AIR
