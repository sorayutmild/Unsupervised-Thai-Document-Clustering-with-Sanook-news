
ถือว่าวันนี้เป็น My Best Friend's Wedding ของแท้ สำหรับดาราสาว "พลอย เฌอมาลย์" ที่ทำหน้าที่เป็นเพื่อนสาวตัวหลักให้กับเพื่อนซี้ "อีฟ พุทธธิดา" ที่เข้าพิธีมงคลสมรสไปเมื่อช่วงเช้าที่ผ่านมา ซึ่งคุณอาจจะไม่ทราบว่า สาวพลอย กับ สาวอีฟ เป็นเพื่อนสนิทกันมาเนิ่นนาน นับตั้งแต่เพิ่งเข้าวงการใหม่ๆ ทีเดียว
เห็นได้จากภาพวันวาน..ภาพเก่าๆ ที่ดูแล้วก็ชัดเจนว่า..โตมาด้วยกัน และในเมื่อเป็นวันสำคัญของเพื่อนสนิท สาวพลอย ก็ไม่พลาดที่จะโพสต์ข้อความยินดีกับเพื่อนคนนี้ว่า...
"ขอแสดงความยินดีกับเจ้าบ่าวและเจ้าสาวด้วยนะจ้า ดีใจกับเพื่อนมาก โตด้วยกันมานาน ในที่สุดวันที่เราเคยพูดเพ้อๆ เล่นๆ กัน ภาพที่เราเคยจินตนาการว่าเพื่อนเราจะแต่งงาน แล้วมันจะเป็นยังไงน้อออ??? วันนี้มันสวยงาม กว่าที่คิดกันไว้อีก พวกเรารักอีฟมากนะจ้า"
นอกจากนี้ซาบซึ้งประทับใจไปตามๆ กันแล้ว แฟนคลับหลายๆ คนก็แอบสงสัยไม่ได้ว่า เพื่อนๆ ก็ทยอยออกเรือนกันไปเกือบจะครบแล้ว เหลือแต่ สาวพลอย เมื่อไหร่จะถึงคิวตัวเองบ้างหนอ...