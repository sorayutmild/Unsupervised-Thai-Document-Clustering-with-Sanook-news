     เมื่อวันที่ 25 พฤษภาคมที่ผ่านมา บริษัทฮอนด้ามอเตอร์ประเทศญี่ปุ่น ประกาศยอดจองรถยนต์ 'All-new Honda Shuttle 2015' ใหม่ ทะลุกว่า 6,100 คัน ภายในระยะเวลาเพียง 20 วันเท่านั้น

     ยอดตัวเลขดังกล่าวนับตั้งแต่ก่อนการเปิดตัวจะมีขึ้นในวันที่ 15 พ.ค. ไปจนถึงวันที่ 24 พ.ค. ที่ผ่านมา รวมระยะเวลาทั้งสิ้น 20 วัน มากกว่าที่ตั้งเป้าจำหน่ายไว้ที่เดือนละ 3,000 คัน ซึ่งถือว่าประสบความสำเร็จเกินความคาดหมายในช่วงการเปิดตัว
     ยอดจองทั้งหมด 6,100 คัน ถูกแบ่งออกเป็นรุ่นไฮบริด (HV) คิดเป็นร้อยละ 88 (หรือราว 5,368 คัน) ในจำนวนนี้แบ่งออกเป็นรุ่นกลาง (X) จำนวนร้อยละ 53 รุ่นท็อป (Z) จำนวนร้อยละ 36 และรุ่นล่างคิดเป็นร้อยละ 11 ซึ่งผู้บริหารของฮอนด้า Mr.Yae Izutsu ระบุว่า "เราคาดหวังไว้แล้วว่ารุ่น X (รุ่นกลาง) จะกลายเป็นรุ่นที่ขายดีที่สุด แต่ยอดจองของรุ่น Z (รุ่นท็อป) กลับได้รับความนิยมเกินความคาดหมายเช่นกัน"
 

     นอกจากนั้น Mr.Isutsu ยังได้ระบุถึงการถอดชื่อ 'Fit' ออกจากชื่อ 'Fit Shuttle' เดิม เหลือเพียงคำว่า 'Shuttle' ในการทำตลาดว่า "เป็นการสร้างภาพลักษณ์ใหม่จากเดิมที่แปลงมาจากรุ่น Fit (หรือ Jazz ในบ้านเรา) ให้กลายเป็นรถที่มีเอกลักษณ์ สวยงาม นั่งสบาย ซึ่งยอดขายที่เราได้รับสะท้อนถึงกลยุทธ์การเปลี่ยนชื่อดังกล่าวได้เป็นอย่างดี"
     เห็นแล้วอยากให้เข้าไทยบ้างจังเลย
 
 