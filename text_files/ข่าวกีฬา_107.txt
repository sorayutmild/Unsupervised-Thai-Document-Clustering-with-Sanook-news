การแข่งขันชกมวย "คุนหลุนไฟต์" ณ เมืองเฉิงตู ประเทศจีน คู่เอกของรายการเป็นการพบกันระหว่าง "บัวขาว บัญชาเมฆ" นักชกขวัญใจชาวไทย ปะทะ "หวัง เว่ยเฮา" นักสู้จอมเทคนิกของเจ้าถิ่น
ทั้งคู่ขึ้นชกด้วยพิกัด 70 กิโลกรัม ด้วยกติกาคิกบ็อกซิ่ง ห้ามใช้ศอก กำหนด 3 ยก โดยไฟต์นี้แฟนมวยชาวจีนตั้งความหวังไว้ไม่น้อย เนื่องจากก่อนหน้านี้ "ดำดอทคอม" เคยคว่ำนักชกจีนมาแล้วถึง 13 ราย
เริ่มยกแรกมาได้แค่ 1 นาที หวัง เว่ยเฮา ก็โดนหมัดขวาบัวขาว ลงไปนั่งให้กรรมการนับ 8 อย่างรวดเร็ว ก่อนจะถูกแข้งขวาบัวขาวร่วงลงไปกองให้กรรมการนับ 8 อีกครั้งในอีกไม่ถึงนาทีต่อมา
บัวขาวไม่ปล่อยโอกาสให้หลุดมือ รัวออกอาวุธจัดเต็มใส่นักชกเจ้าถิ่น จนในที่สุดฝ่ายหลังถึงกับยกมือยอมแพ้ในนาทีที่ 2.30 ของยกที่ 1 เท่านั้น
ขอบคุณภาพจาก : Banchamek Gym