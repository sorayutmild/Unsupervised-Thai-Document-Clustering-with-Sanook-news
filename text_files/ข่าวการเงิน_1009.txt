แม้ว่าเราจะเรียนรู้เติบโตขึ้นมาพร้อมกับการเรียนเกือบครึ่งชีวิต แต่บางทีการเรียนก็ไม่เหมาะกับสำหรับทุกคนนะคะ บางคนชอบใฝ่หาสิ่งที่พวกเขารัก สิ่งที่พวกเขาตื่นเต้นมากที่สุดในเวลานี้ มากกว่าที่จะนั่งทำงานในออฟฟิศจนเกษียณ อย่างไรก็ตาม หากพูดถึงเรื่องอิสรภาพทางการเงิน แม้ว่าเราทุกคนจะชื่นชอบอิสรภาพทางการเงินก็ตาม แต่เราก็ยังคงต้องชำระค่าใช้จ่ายและค่าอาหารทุกวันอยู่ดี แต่ก็ยังถือว่าโชคดีมากค่ะ ที่มีงานต่าง ๆ มากมายให้เราเลือกทำ ถึงแม้ว่างานนั้น ๆ จะเป็นงานที่แปลกก็ตาม แต่มันก็เป็นงานที่มีรายได้ที่มั่นคงนะคะ (สำหรับต่างประเทศ)
ดังนั้น หากคุณกำลังมองหางานใหม่ ๆ อยู่ ลองมาดูอาชีพแปลก ๆ เหล่านี้จากต่างประเทศ ที่ MoneyGuru.co.th นำมาฝากกันดีกว่าค่ะ เผื่อใครคิดอยากจะทำบ้างเนอะ
 
นักประดาน้ำเก็บลูกกอล์ฟ
หากคุณเคยตีกอล์ฟไปประมาณ 18 หลุม คุณอาจจะส่งลูกกอล์ฟที่มีราคาแพงไม่กี่ลูกจมน้ำไป แม้เกมที่เป็นที่รู้จักกันอย่างกอล์ฟนี้ที่จะทำให้อุกปกรณ์ในเกมลงน้ำได้ง่าย ๆ แต่เมื่อเวลาผ่านไปและถ้ามันไม่ได้ผู้เชี่ยวชาญด้านการดำน้ำ บ่อสนามกอล์ฟทั่วโลกก็คงจะล้นไปด้วยประติมากรรมลูกกอล์ฟเป็นแน่
ดังนั้น เพื่อไม่ให้บ่อน้ำในสนามกอล์ฟเป็นประติมากรรมชิ้นเอกที่เต็มไปด้วยลูกกอล์ฟ จึงมีอาชีพนักประดาน้ำเก็บลูกกอล์ฟขึ้นมา ทั้งนี้ตามรายงานของเว็บไซต์ ESPN.com เขาได้ให้ข้อมูลว่า ในปี 2006 มีลูกกอล์ฟประมาณกว่า 200 ล้านลูก ตกลงไปในบ่อน้ำสนามกอล์ฟในแต่ละปี ซึ่งหากใครที่อยากทำอาชีพนักดำน้ำลูกกอล์ฟมืออาชีพนี้ คุณจะต้องสวมชุดดำน้ำลึกและดิ่งตัวลงไปในน้ำ พร้อมทั้งถือถังเพื่อเก็บลูกกอล์ฟที่จมน้ำขึ้นมา ส่วนรางวัลของอาชีพนักประดาน้ำเก็บลูกกอล์ฟจะอยู่ที่ประมาณ 1.7 ล้านบาทต่อปีค่ะ
 
ผู้เชี่ยวชาญในเรื่องไวน์
หากคุณเป็นคนชอบดื่มไวน์เป็นชีวิตจิตใจ คุณก็อาจจะกลายเป็น Sommelier หรือ ผู้เชี่ยวชาญในเรื่องไวน์ได้นะคะ ทั้งนี้ Sommeliers ทำงานในร้านอาหารประเภท fine-dining โดยพวกเขามีบทบาทหลัก ๆ ในการสนทนากับลูกค้า คอยแนะนำไวน์ จับคู่ไวน์กับอาหารที่เหมาะสมให้แขกที่เข้ามารับประทานอาหาร คุณสามารถเป็น Sommelier ได้ด้วยการเข้ารับการรับรองโดยมีหลักสูตรเรียนหกเดือน ซึ่งรายได้ของ Sommeliers นี้อยู่ที่ประมาณ 2.8 ล้านบาทต่อปีค่ะ
 
Waterslide Tester
ไม่มีอะไรจะตื่นเต้นไปกว่าการมุ่งหน้าไปยังสวนน้ำในวันร้อน ๆ และลงไปเล่น Waterslide อีกแล้ว ซึ่งหากคุณชอบอะไรที่สนุกสนานแล้วตื่นเต้นแบบนี้ คุณก็สามารถทำอาชีพ Waterslide Tester ได้ โดยหน้าที่ของคุณก็เพียงแค่เลื่อนตัวลงไปใน Waterslide ทุก ๆ วัน ก่อนที่เครื่องเล่นจะเปิดทำการ เพื่อทำการทดสอบความปลอดภัยของเครื่องเล่น ส่วนรายได้ก็อยู่ที่ประมาณ 1.1 ล้านบาทต่อปีค่ะ
และหากคุณต้องการอ่านบทความเพิ่มเติมเกี่ยวกับการเงิน บัตรเครดิต รถยนต์ และประกันรถยนต์ คุณสามารถกด Subscribe ทีนี่ได้เลยค่ะ MoneyGuru.co.th จะส่งสาระความรู้ดี ๆ แบบนี้ตรงถึงอีเมลของคุณทุก ๆ สัปดาห์
 