Marvel และ NetEase เพิ่งมีประกาศจับมือกันไปเมื่อประมาณหนึ่งสัปดาห์ก่อน วันนี้เปิดตัวเกม Marvel Super War ออกมาให้ลองเล่นกันแล้วในเซิร์ฟเวอร์ SEA โดยออกตัวแรงเป็นเกม MOBA แห่งประวัติศาสตร์ เพราะเป็นครั้งแรกของซีรี่ส์ฮีโร่ของ Marvel ที่นำมาทำเป็นเกมแนว MOBA อีกด้วย
โดยทาง Marvel และ NetEase ได้ย่อส่วนสงครามล้างจักรวาลของ Marvel ให้เล็กลงเพื่อให้แฟนๆได้สนุกกันได้ง่ายๆบนมือถือผ่านเกม Marvel Super War ซึ่งผู้เล่นจะได้สัมผัสการต่อสู้ของเหล่าฮีโร่ไม่ว่าจะเป็น ไอรอน แมน ปะทะกัปตัน มาร์เวล, สไปเดอร์แมน ปะทะเดดพูล และเหล่าเอ็กซ์เมน ในแบบ 5 vs 5 ลองชวนเพื่อนๆมาร่วมกันสร้างสุดยอดทีมฮีโร่หรือเหล่าร้าย ที่จะทำให้ทั้งจักรวาลสะเทือนกันเลย

Features เด่นๆของเกม Marvel Super War

โหมดการต่อสู้แบบ 5 vs 5 จัดทีมฮีโร่หรือเหล่าร้ายที่ชื่นชอบ มาต่อสู้กันให้สะเทือนจักรวาล
เกมเน้นสมดุลอย่างดีเยี่ยม ไม่จำเป็นต้องมี Runes เกมออกแบบมาให้มีความสมดุลของตัวละครมาก ไม่มีระบบ Runes ที่จ่ายเงิน pay to win ได้
ควบคุมง่าย เล่นไม่ยาก ระบบตอบสนองไวต่อการบังคับ ปุ่มท่าโจมตีต่างๆดูง่าย กดไม่ยาก
สนุกกับเพื่อนๆเป็นทีม ได้สนุกไปกับการต่อสู้ร่วมกับเพื่อนๆในทีม ที่ชืนชอบเหล่าฮีโร่ Marvel ด้วยกัน

ดูรายละเอียดเพิ่มเติมได้ที่ >> https://play.google.com/store/apps/details?id=com.netease.g104na.gb
เข้าไปร่วมทดสอบเกมกันได้ แต่รับจำนวนจำกัด ซึ่งล่าสุดน่าจะเต็มแล้ว