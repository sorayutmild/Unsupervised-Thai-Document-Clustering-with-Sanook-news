ก็ เรียกได้ว่าเป็นที่ยอดนิยมกันล่ะครับ สำหรับเกมออนไลน์เซิร์ฟนอก  ที่เหล่าเกมเมอร์มักจะบุกตะลุยเข้าไปเล่นกันเนื่องจากว่าเกมนั้นไม่มีเซิร์ฟ ไทย หรือว่าแพตช์ใหม่ๆ ไปไกลกว่าบ้านเรามาก  ซึ่งคนไทยบ้างคนเมื่อเข้าไปเล่นแล้วก็จะมีลักษณะบางอย่างซึ่งบ่งบอกว่า เฮ้ย  ตูนี่แหละ คนไทยแน่นอน เอาล่ะ เราไปดูกันว่า  ว่าพฤติกรรมที่บ่งบอกถึงความเป็นเกมเมอร์ไทยนั่นมีอะไรบ้าง  
ปลีกวิเวก ไร้การพูดคุยสบายใจแฮ  
เกมออนไลน์ต่างแดน
      ภาษาไม่ใช่สิ่งที่เป็นกำแพงสำหรับเหล่าเกมเกมเมอร์  ดังนั้นไม่จำเป็นต้องพูดก็สามารถเล่นเกมได้ถึงแม้ว่ามันลำบากในหลายๆ  เรื่องก็ตาม  ถ้าเซิร์ฟที่เล่นนั้นใช่ภาษาอังกฤษเป็นภาษากลางก็ไม่เท่าไหร่เพราะเชื่อว่า เกมเมอร์บ้านเราแทบทุกคนก็ต้องพูดภาษาอังกฤษกันได้บ้าง  แต่ถ้าเป็นพวกเซิร์ฟเกาหลี จีน ญี่ปุ่น  อะไรทำนองนี้ซึ่งบางทีไปพูดเขาก็ไม่เข้าใจ  แถมบางทีต้องไม่เปิดเผยตัวตนด้วยเพื่อความปลอดภัยของตนเอง  ดังนั้นถ้าเจอคนที่เล่นเกมแล้วเงียบเป็นเป่าสาก ไม่ค่อยพูดคุยกับใคร  ก็มีโอกาสเป็นคนไทยค่อนข้างสูง แต่ก็ไม่ใช่ว่าจะเป็นทุกคนหรอกนะ  เพราะเกมเมอร์ประเทศอื่นก็คงเป็นเหมือนเราเหมือนกัน 
แกรมม่าขั้นเทพ  
เกมออนไลน์ต่างแดน
he kill me in one album...... WTF!!!!! 
       สืบเนื่องจากข้องที่แล้ว สำหรับเกมออนไลน์  เพื่อที่จะทำให้การเล่นนั้นสมบูรณ์แบบที่สุดมันก็ต้องมาการพูดคุยสื่อสารกับ ผู้เล่นคนอื่นๆ บ้าง แต่อย่างว่าล่ะ  ภาษาที่ไม่ใช่ภาษาบ้านเกิดเมืองนอนอย่างภาษาไทย  เวลาที่เอาไปใช้มันก็ต้องมีผิดกันบ้าง  ไม่จำเป็นต้องถูกเสมอไปก็สามารถสื่อสารได้เข้าใจ  แต่บางทีการที่เป็นบุคคลที่ 3 ที่ดันเผลอไปเห็นแกรมม่าแปลกๆ  บางแบบที่เรียงใกล้เคียงกับภาษาไทย ก็จะรู้ได้ทันทีว่าหมอนี่แหละ  คนไทยชัวร์   ชื่อไทยสุดๆ
เกมออนไลน์ต่างแดน
ถามกู๋ กู๋รู้จักเพียบ 
      มีผู้เล่นอยู่หลายคนที่ถึงจะไปเล่นเซิร์ฟนอกแล้ว  ก็ยังพยายามรักษาความเป็นไทยด้วยการตั้งชื่อ  เผื่อว่าเวลามีคนไทยคนอื่นมาเห็นจะได้เป็นเพื่อนกันได้  ไม่ว่าจะเป็นชื่อไทยทับศัพท์ภาษาอังกฤษ ไม่ก็พวก inw za หรือ IInJ IISJ  IISJ หรือจะเป็นพ่วงท้ายชื่อด้วย TH ซึ่งดูแล้วก็จะรู้กันทันทีว่า เฮ้ย  นี่มันคนไทยแน่ๆ ไปลองคุยทำความรู้จักดีกว่า ^ ^ 
ธงไทยขึ้นหรา 
เกมออนไลน์ต่างแดน
      อันนี้ก็สืบเนื่องจากข้อที่แล้วครับ แต่จะเป็นกับเกมที่ไม่ได้บล็อกคนไทย  หรือไม่ได้แบนคนไทย  ดังนั้นจึงสามารถแสดงตัวตนได้อย่างเต็มที่ว่าไทยเรานี่แหละ  จะไม่แพ้ชาติใดในโลก โดยอาจจะมีธงชาติซักเล็กน้อยเป็นรูป Avatar  หรือรูปกิลด์  เวลามีผู้เล่นชาวไทยคนอื่นมาเห็นก็จะได้มาร่วมก๊วนเป็นเพื่อนกันได้  
k u y  
เกมออนไลน์ต่างแดน
โลกอินเตอร์เน็ตมันกว้าง ความหมายแค่นี้ถามแป๊บๆ ก็รู้ 
       สำหรับข้อนี้เป็นตัวอย่างที่ไม่ดี อย่าไปลอกเลียนแบบนะจ๊ะ  ผู้เล่นบางคนก็ไม่รู้ว่าไปเดือดไปร้อนอะไรมาจากไหน  เที่ยวด่าชาวบ้านเขาไปทั่ว  ซึ่งถ้าด่าด้วยคำแบบว่าอินเตอร์หน่อยมันก็คงจะไม่เป็นไร  แต่นี่พี่แกเล่นด่าแบบไทยแลนด์สไตล์กันเลยทีเดียวว่า kuy  ซึ่งก็รู้ได้เลยว่าไอ้หมอนี่มันไทยแน่ๆ ซึ่งไอ้คำว่า kuy  นี่อย่าไปดูถูกคนต่างประเทศนะครับ ใช่ว่าเขาจะไม่รู้ว่ามันแปลว่าอะไร  มีเกรียนหลายคนเคยไปแสดงแสนยานุภาพจนเขาจำได้กันหมดแล้ว OTL 
นี่ก็เป็นเพียงแค่ข้อสังเกตเล็กๆ น้อยๆ เท่านั้น  เพราะว่าก็มีเกมเมอร์ไทยหลายคนที่เรียกได้ว่าเนียนสุดๆ  ถ้าไม่บอกก็ไม่รู้เลยว่าเป็นคนไทย  สำหรับใครที่เล่นเซิร์ฟนอกกันอยู่ก็รักษากฏกติกามารยาทกันด้วยนะจ๊ะ