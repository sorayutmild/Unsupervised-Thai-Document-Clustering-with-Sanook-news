เมื่อเวลา 11.30 น. (1 ม.ค.62) ชาวบ้านใน อ.พะโต๊ะ ที่ทราบข่าวเหตุร้ายที่เกิดขึ้นกับ ครอบครัว “อ่อนมุกข์” ต่างพากันเดินทางมายังบ้านเลขที่ 86 หมู่ที่ 8 ต.พะโต๊ะ อ.พะโต๊ะ เป็นห้องแถวชั้นเดียว เปิดเป็นร้านเสริมสวย ชื่อ “อ่อนมุกข์” ของ นางงุด อ่อนมุกข์ อายุ 71 ปี หนึ่งในผู้เสียชีวิต และเป็นผู้อาวุโสูงสุดของครอบครัวนี้
>> โศกนาฏกรรม 7 ศพ! เขยคลั่งสังหารหมู่แม่ยาย-ญาติเมีย ยิงลูกๆ แล้วฆ่าตัวตาย
โดยชาวบ้านเผยว่า นายวิลาศ อ่อนมุกข์ สามีของนางงุดได้เสียชีวิตไปเมื่อวันปีใหม่ 2559 ซึ่งในวันที่ 1 มกราคม 2562 จะครบรอบวันจากไป 3 ปี ซึ่งนางงุดและครอบครัวได้เตรียมไปทำบุญให้กับพ่อวิลาศ แต่มาเกิดเหตุเศร้าเสียก่อน
สภาพที่เกิดเหตุ
เพื่อนบ้านในเขตเทศบาล ต.พะโต๊ะ จำนวนมาก หลังจากได้ไปตักบาตรเนื่องในวันปีใหม่ ที่หน้าที่ทำการเทศบาลตำบลพะโต๊ะแล้วต่างพากันมาช่วยทำความสะอาด บ้านหลังเกิดเหตุ กวาดล้างกองเลือดจำนวนมาก ขนเอาที่นอนที่เปื้อนเลือด ออกมาทำความสะอาด รวมถึงช่วยกันเตรียม ในเรื่องของการจัดการบำเพ็ญกุศลศพด้วย เนื่องจาก นายทินกร อ่อนมุกข์ บุตรชายคนสุดท้องของครอบครัวนี้ และเป็นคนเดียวที่รอดชีวิตจากคมกระสุนของพี่เขยของตัวเอง ยังคงต้องให้ปากคำกับตำรวจ และอยู่ในอาการช็อก จนแทบจะจับต้นชนปลายไม่ถูก และไม่มีญาติในครอบครัวคนอื่นอีกแล้ว ที่จะปรึกษาหารือในยามนี้
โดยทั้งครอบครัวของนายทินกรนั้นเหลือเพียงพี่สาวคือ นางสาวบุณยนุช อ่อนมุกข์ ภรรยาของนายสุชีพ ผู้ก่อเหตุ ที่ยังเดินทางมาไม่ถึง อ.พะโต๊ะ เนื่องจากเข้าไปทำงานในกรุงเทพฯ
>> เปิดปมฆ่ายกครัว 7 ศพ มือปืนคับแค้นใจ "แม่ยาย" นินทากลางวงญาติ-ด่าต่อหน้าคู่เขย