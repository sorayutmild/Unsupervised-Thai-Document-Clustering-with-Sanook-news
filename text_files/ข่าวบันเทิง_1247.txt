ทำศัลยกรรมอะไรมาก็ยืดอกยอมรับแบบตรงๆ แต่พวกขาเม้าท์ช่างติก็ยังไม่หยุดจิกกัดแรง ว่า ทำศัลยกรรมจนลืมกำพืดตัวเอง? ถ้ามีลูกคงจะจำหน้าเเม่ได้ไหม? ทำเอา "เอ็ม บุษราคัม วงษ์คำเหลา" ลูกสาวตลกชื่อดัง หม่ำ จ๊กมก อดรนทนไม่ไหว ประชดด้วยการโพสต์รูปเด็กผู้หญิงที่ตัดต่อใบหนา พ่อหม่ำ ใส่เข้าไป และขอส่งข้อความตอกกลับแบบแรงสะใจว่า...
"เห็นหนุ่มสาวหน้าสวยหล่อมาแต่เกิด จิตใจดีงามคิดบวกดั่งบัวพ้นน้ำ เป็นห่วงและสอบถามกันเข้ามาเยอะกับเบ้าหน้าศัลยกรรมของเอ็ม (ที่ยอมรับว่าไปทำมา) เหลือเกิน ว่าถ้ามีลูกออกมาหน้าจะเป็นไง? ..... หน้าจะเป็นงี้ค่ะ เฉลยให้!! หน้าเขาจะเหมือนคุณตาเขาค่ะ แล้วเขาจะจำหน้าแม่ได้ไหมเพราะหน้าไม่เหมือนแม่ แหม เบ่งออกมา เลี้ยงเอง เด็กก็ต้องรู้สิ เอ้อวว คนเราก็แปลก
แล้วคนที่บอกว่าดิฉันไปทำศัลยกรรมให้ตัวเองดูดีคือการสร้างกรรมให้แด่ลูก เอิ่ม ลูกโตก็ไปทำสวย ทำหล่อสิ วู้ ไม่เห็นจะยากเลย (ชอบติจริง)
อีกเรื่องที่ว่า หมดตังค์ไปเท่าไหร่แล้ว พ่อรวยซะอย่าง เนรมิตได้อยู่ละ คือว่า พ่อไม่ได้จ่ายให้ค่ะ เก็บตังค์ทำเอง ไปเดือดร้อนกระเป๋าตังค์พ่อทำไมละคะ
ท้ายที่สุดนี้ สังคมชอบคนเปิดเผยที่ยอมรับว่าทำศัลยกรรมมา หรือ ชอบคนแบ๊วที่บอกว่าสวยธรรมชาติแต่ดั้งโด่งแบบแกนนำสไตล์ กันแน่?!?! .... เอ็มยอมรับอย่างหนึ่งนะคะว่า
"ศัลยกรรมเปลี่ยนชีวิตจริงๆ และ สันดานเชรี่ยๆเดิมๆก็ปลิดชีวิตคุณได้เหมือนกัน!!"
การทำสวยไม่ได้แปลว่าคุณลืมกำพืดหรอกค่ะ แต่มันทำให้ส่วนลึกที่อยู่ในใจค่อยๆแผลงฤทธิ์ออกมามากกว่า"