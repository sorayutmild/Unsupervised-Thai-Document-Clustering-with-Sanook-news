       ถ้าหากพูดถึง ขนาดหน้าจอ บนสมาร์ทโฟน ที่ได้รับความนิยมมากที่สุดในปัจจุบัน คงจะต้องยกให้ สมาร์ทโฟนหน้าจอใหญ่ ขนาด 5-5.5 นิ้ว เป็นขนาดหน้าจอที่ผู้ใช้นิยมเลือกมากที่สุด
        แต่ถ้าหากพูดถึง สมาร์ทโฟน ที่มาพร้อมกับหน้าจอขนาด 6 นิ้ว ปัจจุบันคงมีให้เลือกซื้อเพียงไม่กี่รุ่น และคงต้องเป็นผู้ที่ชื่นชอบ มือถือจอใหญ่ จริงๆ เนื่องจากหน้าจอขนาด 6 นิ้ว ค่อนข้างพกพาลำบาก เพราะตัวเครื่องมีขนาดใหญ่นั่นเอง 
       ส่วนใครที่กำลังมองหา สมาร์ทโฟนหน้าจอ 6 นิ้ว ที่ได้รับการการันตีว่า ดีที่สุด ยอดเยี่ยมที่สุด ในตลาด วันนี้ ทีมงานจะมาแนะนำให้ได้ทราบกัน มาดูกันว่า มีรุ่นใดบ้าง
Nokia Lumia 1520

       ถึงแม้ว่า Nokia Lumia 1520 จะเปิดตัวมานานเกือบจะ 2 ปีแล้ว แต่ก็ถือว่าเป็น วินโดวส์โฟน ที่น่าสนใจอยู่เช่นกัน เนื่องจากรุ่นนี้ รองรับการอัปเกรดเป็น Windows 10 นั่นเอง โดยรุ่นนี้ มาพร้อมกับหน้าจอขนาด 6 นิ้ว ความละเอียด 1920 x 1080 พิกเซล, หน่วยประมวลผลแบบ Quad-Core Processor, RAM 2 GB, กล้องด้านหลังแบบ PureView ความละเอียด 20 ล้านพิกเซล และแบตเตอรี่ขนาด 3400 mAh
Samsung Galaxy Mega 2

       ถ้าหากพูดถึง มือถือซัมซุง ที่มาพร้อมกับหน้าจอใหญ่สุดๆ ก็คงจะเป็น Samsung Galaxy Mega 2 อย่างแน่นอน โดยรุ่นนี้ เปิดตัวเมื่อเดือนกันยายน ปีที่ผ่านมา ซึ่งเป็นมือถือระดับกลาง ที่มาพร้อมกับหน้าจอขนาด 6 นิ้ว ความละเอียดระดับ HD (720p), หน่วยประมวลผลแบบ Quad-Core Processor ความเร็ว 1.5 GHz, RAM 1.5 GB, กล้องด้านหน้า ความละเอียด 2 ล้านพิกเซล, กล้องด้านหลัง ความละเอียด 8 ล้านพิกเซล และรัน Android KitKat ซึ่งรองรับการอัปเกรดเป็น Lollipop อีกด้วย
Huawei Ascend Mate 7

       ข้ามมาที่แบรนด์จากแดนมังกรจาก หัวเว่ย กับ Huawei Ascend Mate 7 กันบ้าง โดยรุ่นนี้ นอกจากจะมาพร้อมกับหน้าจอขนาด 6 นิ้วแล้ว ยังเป็นตัวเครื่องแบบโลหะอีกด้วย ส่วนสเปคอื่นๆ ก็ถือว่า น่าสนใจไม่แพ้กัน ไม่ว่าจะเป็นคุณสมบัติในการรองรับ 4G LTE, หน่วยความจำ RAM ขนาด 3 GB, หน่วยความจำภายในตัวเครื่อง ขนาด 32 GB, กล้องหน้า 5 ล้านพิกเซล, กล้องหลัง 13 ล้านพิกเซล และชิปเซ็ตแบบ Octa-Core Processor ความเร็ว 1.8 GHz
Google Nexus 6

       ข้ามมากันที่ มือถือ Nexus กันบ้าง โดย Nexus 6 รุ่นนี้ ผลิตโดย Motorola มาพร้อมกับหน้าจอขนาด 6 นิ้ว ความละเอียด 1440 x 2560 พิกเซล ซึ่งถือว่า เป็น มือถือ Google ตัวแรก ที่มาพร้อมกับหน้าจอความละเอียดระดับ QHD, หน่วยประมวลผลแบบ Quad-Core Processor ความเร็ว 2.7 GHz, RAM 3 GB, กล้องหลัง 13 ล้านพิกเซล และแบตเตอรี่ขนาด 3220 mAh
OPPO R7 Plus

       เปิดตัวไปเมื่อเดือนพฤษภาคมที่ผ่านมา สำหรับ OPPO R7 Plus มือถือระดับกลาง ที่มาพร้อมกับหน้าจอขนาด 6 นิ้ว ความละเอียดระดับ Full HD, หน่วยประมวลผลแบบ Octa-Core Processor, RAM 3 GB, กล้องหน้า 8 ล้านพิกเซล, กล้องหลัง 13 ล้านพิกเซล และแบตเตอรี่ขนาด 4100 mAh ใครที่ชอบการถ่ายรูปเซลฟี่ ไม่ควรพลาดรุ่นนี้โดยเด็ดขาด
Sony Xperia C5 Ultra

       ปิดท้ายด้วย Sony Xperia C5 Ultra มือถือจากค่ายโซนี่ ที่มีจุดเด่นตรงที่ มาพร้อมกับหน้าจอแบบไร้ขอบนั่นเอง โดยรุ่นนี้ มาพร้อมกับหน้าจอขนาด 6 นิ้ว ความละเอียดระดับ Full HD, หน่วยประมวลผลแบบ Octa-Core Processor ความเร็ว 1.7 GHz, RAM 2 GB, กล้องด้านหน้าและด้านหลัง ความละเอียด 13 ล้านพิกเซล และแบตเตอรี่ขนาด 2930 mAh
 รายละเอียดเพิ่มเติม : phonearena.com
สนับสนุนเนื้อหา: www.techmoblog.com