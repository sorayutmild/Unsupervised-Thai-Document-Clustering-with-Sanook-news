เข้าสู่ทษวรรศที่ 2 ของเครื่องเล่นเกมคอนโซลอย่าง PlayStation 2 และเมื่อเราลองย้อนมองตั้งแต่วันแรกที่วางจำหน่าย จนมาถึงวันสุดท้ายที่ Sony ประกาศหยุดการผลิต จะเห็นได้ชัดเจนว่าแพลตฟอร์มนี้มีเกมดีๆ ออกมาให้เล่นกันอย่างมากมาย ซึ่งวันนี้ทีมงาน Sanook! Game จะพาไปดู 25 เกมที่เหล่าแฟนๆของค่ายนี้พร้อมใจยกให้เป็นที่ยอดเยี่ยมสุดที่ตลอดกาล สำหรับเครื่อง PS2 มาดูกันครับว่าในรอบ 20 ปีนี้มีเกมไหนกันบ้าง แล้วเพื่อนๆล่ะได้เล่นเกมไหนกันมาบ้างแล้ว
Guitar Hero II
 
เกม Rhythm Guitar ชื่อดังที่มีได้รับความนิยมมากที่สุดเกมหนึ่งของยุค โดยเฉพาะภาคที่ 2 ซึ่งมีการพัฒนาอย่างก้าวกระโดดจากเกมภาคแรก รวมไปถึงการนำเอาบทเพลงในสไตล์ Rock และ Heavy Metal ใส่เข้ามาให้เล่นกันอย่างมากมาย รวมไปถึงวิธีการเล่นที่สามารถใช้จอยกีต้าร์ให้เราได้เล่นกัน ถือว่าเป็น 1 เกมที่ชาว Rock เทใจให้ในยุคนั้นเลยทีเดียว
Sly Cooper 2: Band of Thieves
 
เกม Action Adventure ภาคต่อที่มีเนื้อหายอดเยี่ยมที่สุดเกมหนึ่งของยุค ระบบการเล่นน่าสนใจมาก นอกจากจะให้เราได้ตะลุยใส่บรรดาศัตรูแล้ว เกมนี้ยังมีภารกิจให้เราย่องเบาเข้าไปโจรกรรม หรือลอบเร้นไปยังจุดต่างๆ ทำให้เกมนี้ดูมีอะไรที่น่าสนใจมากกว่าเดินหน้าลุยเพียงอย่างเดียว แถมกราฟิกต้องบอกว่าสวยงามมากที่สุดเกมหนึ่งในยุคนั้น
ICO
 
เกม Action Adventure จากผลงานของคุณ Fumito Ueda บิดาผู้ให้กับเนิดเกมล้มยักษ์อย่าง Shadow of the Colossus โดยเกมนี้เราจะได้เป็นเด็กหนุ่มที่เข้าไปพบกับหญิงสาวคนหนึ่ง และได้เข้าช่วยเหลือก่อนที่จะหลบหนีออกมา ซึ่งเกมนี้ถือว่าเป็นอีก 1 เกมที่สร้างกระแสให้เกมเมอร์หันมาสนใจเกมแนวนี้กันมากขึ้น รวมไปถึงกราฟิกและเนื้อหาของเกมนี้ก็ดึงดูดให้เกมเมอร์ในยุคนั้นต้องหามาเล่นกันอีกด้วย
NBA Street, Vol. 2
 
เกมกีฬา Basketball ที่เปลี่ยนจากการแข่งขันในโดม มาเปลี่ยนการแข่งขันกันริมถนน ในสไตล์ 3 vs 3 ซึ่งเป็นกติกาที่ใช้กันเป็นหลักในการแข่งขันแบบ Street ตัวเกมมีโหมดการเล่นให้เลือกกันถึง 4 โหมด รวมไปถึงการเล่นยังมีความแปลกใหม่กว่าเกมภาคหลัก ซึ่งตัวเกมสามารถทำยอดข่ายจนทำให้ตัวเกมมีภาคต่อออกมาให้เล่นกันอีกด้วย ถือว่าเป็นเกมกีฬาที่คอกีฬาชื่นชอบกันมากๆในเวลานั้น
Kingdom Hearts II
 
เกม Action-RPG จากค่าย Square Enix ที่นำเอาตัวละครจากค่าย Disney มาเปิดเรื่องราวใหม่ พร้อมกับการผจญภัยสุดจะคาดเดาได้ เราจะได้รับบทเป็นเด็กหนุ่มที่มีอาวุธเป็นดาวที่มีลักษณะคล้ายกับกุญแจได้ออกเดินทางไปพร้อมกับตัวละครจาก Disney ซึ่งภายในเกมนี้ยังมีอีกหลายตัวละครมาปรากฏตัวให้เราได้เห็นกันอีกเพียบ สำหรับความสำเร็จของเกมนี้ นอกจากจะได้รับคะแนนในระดับที่ดีมากแล้ว ตัวเกมยังถูกนำมา Remaster ใหม่ในเวลาต่อมา และเป็นเกมที่คอเกม RPG ยังหามาเล่นกันอยู่ในยุคปัจจุบัน
Tony Hawk’s Underground
 
แค่ชื่อเกมก็รู้แล้วว่านี่คือเกมกีฬา Skateboard ที่ให้ผู้เล่นได้เล่นกัน ซึ่งกราฟิกในยุคนั้นเรียกได้ว่าสวยสมจริงสุดๆ ซึ่งตัวเกมจะให้เราได้สร้างตัวละครในสไตล์ของตัวเอง ไปไถสเก็ตเล่นท่ายาก เพื่อสะสมแต้มให้ได้ตามที่ภารกิจและปลดล็อคชุดแต่งต่างๆ นอกจากนั้นแล้วยังมีตัวละครที่เป็นนักกีฬาดังๆอย่าง Tony Hawk, Chad Muska, และ Stacy Peralta. ให้เราได้เลือกเล่นอีกด้วย
Disgaea: Hour of Darkness
 
เกมแนว Tactical-RPG ระดับตำนานจากค่าย Nippon Ichi Software ที่ออกมาในปี 2003 และได้รับความนิยมเป็นอย่างมากในสมัยนั้น โดยเฉพาะเนื้อเรื่องภายในเกมที่สามารถแตกไลน์ออกมาเป็นผลงานอื่นๆได้อีกเพียบ ไม่ว่าจะเป็นเกม Phantom Brave หรือแม้แต่ Manga ในปี 2006 สำหรับใครที่เป็นคอเกมแนววางแผนอยู่แล้ว เกมนี้คือ Achievement สำคัญที่ควรปลดล็อคให้ได้เลยทีเดียว
Ratchet & Clank: Up Your Arsenal
 
เกมสไตล์ Platformer จากค่าย Insomniac Games ที่มีเนื้อหาหลุดโลก โดยมีตัวละครหลักเป็นเอเลี่ยน เนื้อหาภายในเกมนี้ก็จะเล่าถึงการผจญภัยไปยังกาแล็คซี่อันห่างไกล พร้อมกับภารกิจให้เราไปจัดการด้วยอาวุธสุดล้ำ ด้วยความสำเร็จของเกมต้นฉบับจึงทำให้ตัวเกมได้รับการ Remaster อีกครั้งในภายหลัง พร้อมกับมีระบบ Online มาให้เล่นอีกด้วย
Beyond Good & Evil
 
เกมแนว Action Adventure จากค่าย Ubisoft ที่ได้รับการยกย่องเป็นอย่างมากในสมัยนั้น ด้วยระบบการเล่นของเกม รวมไปถึงกราฟิก จนได้รับรางวัล Game of the Year ในปี 2004 และอีกหลายๆรางวัลในสมัยนั้น ถึงแม้ว่าตัวเกมในช่วงแรกจะไม่ได้รับความนิยมมาก แต่ด้วยรางวัลที่ได้รับมาจึงทำให้เกมเมอร์หลายคนเริ่มหามาเล่นกันมากขึ้น จนตอนหลังได้มีการปรับปรุงตัวเกมจนมีกราฟิกที่สวยงามมากขึ้น และในปี 2017 ก็มีการประกาศเปิดตัวเกมภาค 2 ออกมาอีกด้วย
Burnout Revenge
 
เกมในตระกูลรถซิ่งสุดมันส์จากค่าย Critertion Games ที่เปิดตัวครั้งแรกในปี 2005 ตัวเกมจะเป็นการแข่งขันรถยนต์ความเร็วสูง โดยที่เราสามารถทำลายรถคู่แข่งให้ออกจากการแข่งขันไปได้ จากความสำเร็จของเกมในภาคนี้ จึงทำให้ค่ายที่พัฒนาเกมนี้ได้รับมอบหมายให้ไปพัฒนเกมซีรี่ส์ใหญ่อย่าง Need for Speed อีกด้วยครับ
Psychonauts
 
เกมสไตล์ Plaforming จากค่าย Double Fine Productions ที่ออกมาในปี 2005 ตัวเกมมีเนื้อเรื่องที่น่าสนใจและให้ผู้เล่นได้ออกสำรวจพื้นที่โดยรอบ รวมไปถึงการต่อสู้กับศัตรู ถึงแม้กราฟิกในการเล่นจะไม่ได้สวยงามมากเท่าไหร่ แต่สามารถทดแทนได้โดยเนื้อเรื่องที่น่าติดตาม รวมไปถึง Cut Scene ในเกมนี้ทำออกมาได้น่าสนใจอยู่ไม่น้อย
Devil May Cry 3
 
เกม Action สุดมันส์จากค่าย Capcom ผลงานจากคุณ Shinji Mikami ผู้ให้กำเนิด Resident Evil ตัวเกมจะให้ผู้เล่นได้รับบทเป็น Dante ออกปราบปีศาจทั้งหลาย ซึ่งตัวเกมนั้นมีการออกแบบมาได้น่าสนใจ โดยเฉพาะระบบการเล่นที่รวดเร็วและดูรุนแรง ถูกใจคอเกมสาย Action ไม่น้อยเลยทีเดียว และถือว่าเป็นอีก 1 เกมแห่งยุคของเครื่อง PS2 เลยก็ว่าได้
Katamari Damacy
 
เกมแนว Puzzle Action จากค่าย Namco ที่ออกมาในปี 2004 ภายในเกมนี้จะให้เราได้รับบทเป็นเจ้าชายที่ออกผจญภัยผ่านระบบการเล่นเกมสุดแปลกและแหวกแนวมากๆ ซึ่งเกมนี้ถือว่าเป็นเกมที่แปลกมากๆในสมัยนั้น ซึ่งแตกต่างจากหน้าปกเกมที่ดูเรียบง่ายจนหลายๆคนคิดว่าเกมนี้อาจจะเป็นเกมแนวเลี้ยงสัตว์หรือทำฟาร์มอยู่เป็นแน่
Jak II
 
เกมแนว Third-Person Shooting แบบ Open World จากค่าย Naughty Dog ที่ออกมาในปี 2003 ผู้เล่นจะได้รับบทเป็น Jak ออกผจญภัยร่วมกับคู่หูอย่าง Daxter ระบบการเล่นทำออกมาได้ลื่นไหล รวมไปถึงกราฟิกที่มีความฉูดฉาก ทำให้คิดถึงเกมที่สร้างชื่อของค่ายอย่าง Crash Bandicoot อยู่ไม่น้อยเลยทีเดียว
Bully
 
เกม Action อีก 1 เกมจากค่าย Rockstar Games ที่จะให้เราได้รับบทเป็น James “Jimmy” Hopkins ที่เข้ามาเรียนในโรงเรียนมัธยมแห่งหนึ่ง เนื้อหาก็จะเป็นการจำลองการใช้ชีวิตในรั้วโรงเรียน มีเนื้อหาที่ค่อนข้าวรุนแรงและเสียดสีระบบการศึกษาอยู่ไม่น้อย จนทำให้หลายๆประเทศประกาศแบนเกมนี้ แต่ก็ถือว่าเป็นเกมที่น่าสนใจอยู่ไม่น้อย จนถึงปัจจุบันนี้เกมเมอร์ทั่วโลกก็ยังคงรอภาคต่อออกมาอยู่เสมอ
God of War
 
เกม Action สุดโหดจากค่าย Santa Monica ที่เปรียบเสมือนเป็น Icon ของแพลตฟอร์มนี้ก็ว่าได้ เราจะได้รับบทเป็น Kratos ชายชาว Spatan ที่เป็นครึ่งเทพ – มนุษย์ โดยเนื้อหาจะเกี่ยวข้องกับเทพเจ้า Olympus ที่สร้างบาดแผลให้กับตัวเขา จนตัวเขาตั้งใจว่าจะต้องล้างบางเทพให้จงได้ สำหรับเกมนี้ถือว่าเป็นเกมที่ได้รับความนิยมอย่างสูงในยุคนั้น พร้อมกับ Gameplay ที่รุนแรงและสะใจคอเกมสาย Hardcore อยู่ไม่น้อย
Okami
 
เกม Action Adventure อีก 1 เกมจากค่าย Capcom ที่พึ่งจะมีข่าวออกมาเมื่อเร็วๆนี้ ภายในเกมนี้เราจะรับบทเป็น Okami เทพในตำนานของญี่ปุ่น บนโลกสมมุติ ด้วยรายละเอียดต่างๆของเกมนี้ที่ทำออกมาเป็นแบบเฉพาะ จึงทำให้เกมนี้มีเสน่ห์เป็นของตัวเองและน่าสนใจอยู่ไม่น้อย จนกระทั่งปัจจุบันนี้ก็มีการนำมา Remaster ใหม่อีกครั้ง
Final Fantasy X
 
สุดยอดเกม JRPG จากค่าย Square Enix ที่พัฒนาอย่างก้าวกระโดดจาก PS1 สู่ PS2 โดยในเกมนี้ทางค่ายได้มีการอัพเกรดกราฟิกให้สวยงามมากที่สุดเกมหนึ่งในยุคนั้น รวมไปถึงเนื้อหาเกมก็ทำออกมาได้น่าสนใจมากๆ แม้ว่าตัวเกมจะมีอายุเกือบจะ 20 ปีแล้วแต่ก็ยังคงมีเสน์ห์จนทำให้หลายๆคนย้อนกลับไปเล่นกันอยู่เรื่อยๆ
Silent Hill 2
 
เกมแนว Survival Horror ภาคต่อจากค่าย Konami ที่แฟนๆ ยกให้เป็นภาคที่ดีที่สุดในเกมตระกูลนี้ เนื้อหาในเกมมีความน่าสนใจมาก รวมไปถึงกราฟิกที่ทำออกมาได้สมจริงมากในยุคนั้น รวมไปถึงบรรดาตัวละครต่างๆ ที่ทำออกมาได้ชวนหลอนอยู่ไม่น้อย จนถึงปัจจุบันนี้ก็ยังมีเกมเมอร์หลายคนตั้งตารอเกมภาคต่อ ถึงแม้ว่าจะไม่มีข่าวออกมาเลยก็ตามแต่
Metal Gear Solid 2: Sons of Liberty
 
เกม Action ลอบเร้นจากค่าย Konami จากผลงานของคุณ Hideo Kojima ที่สานต่อเนื้อเรื่องมาจากภาคแรกที่ออกมาก่อนหน้านี้ โดยมีการอัพเกรดกราฟิกภายในเกมให้สมจริงมากยิ่งขึ้น รวมไปถึงเนื้อหาในเกมที่ยาวมากขึ้น ซึ่งถือว่าเป็นภาคที่พัฒนาอย่างก้าวกระโดดและเป็นหมุดหมายสำคัญของเกมในตระกูล Metal Gear อีกด้วย
Grand Theft Auto: Vice City
 
เกม Action Adventure จากค่าย Rockstar Games ที่สานต่อความสำเร็จจากเกมภาค 3 ที่เปลี่ยนระบบการเล่นมาเป็นสไตล์ TPS โดยเนื้อหาในเกมจะเป็นการย้อนยุคกลับไปในยุค 80 โดยตัวเกมยังคงนำเสนอเรื่องราวในโลกมืดและอาชญากรรมที่เข้มข้นเหมือนเดิม
Resident Evil 4
 
เกม Survival Horror ที่เป็นต้นแบบของเกม Third-Person Shooting มุมมองข้ามหัวไหล่ ตัวเกมจะเล่าถึงภารกิจช่วยเหลือลูกสาวประธานาธิบดีของ Leon ตัวละครที่รอดชีวิตจากเกมในภาค 2 ที่ได้มาเป็นเจ้าหน้าที่พิเศษของสหรัฐฯ แถมยังเป็นเกมที่เปิดศักราชเกม Action สมัยใหม่ในยุคนั้นอีกด้วย
Shadow of the Colossus
 
เกม Action Adventure จากผลงานของคุณ Fumito Ueda ที่ถือว่าเป็นอีก 1 เกมแห่งยุค ตัวเกมจะให้เราได้รับบทเป็น Wander เด็กหนุ่มที่ออกมาจัดการกับยักษ์ทั้ง 16 ตัว โดยในยุคนั้นถือว่าเป็นเกมที่สร้างปรากฏการณ์ให้กับวงการเกมได้ไม่น้อย มีรางวัลการันตีผลงาน รวมไปถึงคะแนนเปิดตัวก็ถือว่าทำได้สูงมากถึง 9/10 จากทุกสำนักข่าว
Metal Gear Solid 3: Snake Eater
 
เกม Action ลอบเร้นลำดับที่ 3 ของตระกูล Metal Gear ที่ย้อนกลับไปเล่าเรื่องต้นกำเนิดเลยก็ว่าได้ ตัวเกมยังคงมีเนื้อหาที่เข้มข้นสุดๆ รวมไปถึงกราฟิกที่สมจริงมากกว่าภาคก่อนหน้านี้ และยังถือว่าเป็นภาคที่อธิบายเนื้อหาทั้งหมดของเกมในตระกูล Metal Gear เลยก็ว่าได้