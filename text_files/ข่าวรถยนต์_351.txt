จับตารถใหม่ 5 รุ่นมาแรงแต่ผ่อนสบาย ใน Motor Expo          ได้เวลาของคนรักรถอีกแล้ว กับงาน Motor Expo ส่งท้ายปี 2015 ระหว่างวันที่ 2-13 ธันวาคมนี้ หลายคนกำลังเช็ดเลนส์ เพิ่มเมม ชาร์จแบตกันเต็มที่ เตรียมกล้องเอาไปส่องพริตตี้ เอ้ย... ส่องรถใหม่ๆ ที่ปีนี้มากันเต็ม มาแน่นพื้นที่อิมแพค ชาเลนเจอร์ เช่นเคย หลายค่ายถือโอกาสเปิดตัวรถรุ่นใหม่พร้อมให้จองในงานอีกด้วย คาดว่าผู้ชมจะทะลักทะล้นมากกว่าที่ผ่านๆ มา เนื่องจากต้องการ "ทิ้งทวน" รถใหม่ราคาเดิม ก่อนจะมีการปรับโครงสร้างภาษีรถยนต์ในปีหน้า ซึ่งส่งผลต่อราคารถใหม่โดยตรง มาดูกันดีกว่าว่างานนี้จะมีรุ่นไหนที่ควรค่าแก่การจับตามองเป็นพิเศษบ้าง พร้อมข้อมูลผ่อนเริ่มต้นจาก กรุงศรี นิว คาร์ มาฝากกัน
 
Mitsubishi Pajero sport -จองเลยไม่ต้องลอง
          นี่คือผู้นำของรถยนต์ประเภท SUV/MPV ที่จุดประกายให้การแข่งขันตลาดรถยนต์ประเภทตรวจการในเมืองไทยให้ลุกเป็นไฟกันเลยทีเดียว เพราะตั้งแต่เปิดตัวในงาน BIG Motor Sales เมื่อสิงหาคมที่ผ่านมา ก็สร้างปรากฏการณ์ "จองแบบไม่ต้องลอง" ชนิดที่ว่าคู่แข่งเจ้าอื่นต้องอ้าปากค้าง ในรุ่นนี้อัดออปชั่นมาเต็มไม่มีกั๊ก มีเท่าไหร่ขนมาใส่หมด เอาใจลูกค้าแบบประเคนใส่พานให้เลย แถมด้วยการปรับปรุงสมรรถนะและงานดีไซน์ทั้งภายนอกภายในได้อย่างลงตัวมากขึ้น รุ่นใหม่นี้จึงออกมาหล่อเนี้ยบยิ่งกว่านายแบบนิตยสารซะอีก          ด้านการใช้งานนั้นครอบคลุมทุกความต้องการของคุณแน่นอน ไม่ว่าจะขับในเมืองหรือวิ่งทางไกล จะเอาไปบุกป่าฝ่าดงที่ไหนก็ไม่หวั่น เรียกได้ว่าไปไหนก็ได้ที่มีทาง เบาะนั่งสบายทั้ง 3 แถว ที่เก็บของท้ายรถโอ่อ่า ลูกๆ ลงไปนอนเล่นได้สบายมารอบนี้ Mitsubishi เรียนรู้แล้วว่า รถยนต์ที่คนไทยต้องการในเวลานี้ไม่ใช่แค่สวย แต่ต้องมาพร้อมออปชั่นที่มาเต็ม จะให้ดีก็ต้องเต็มแบบเกินหน้าเกินตาชาวบ้านไปเลย มีข้อแม้นิดเดียวว่า ราคาต้องสมเหตุสมผลด้วย ซึ่ง Mitsubishi Pajero sport ใหม่นี้ทำการบ้านมาดีสุดๆ โดยจัดมาให้เลือก 3 รุ่นย่อยคือ ตัวเริ่มต้น GLS-LTD (2WD) ราคา 1,138,000 บาท ซึ่งเพียงพอต่อการใช้งานแล้ว ขยับขึ้นมาอีกนิดจะเป็นรุ่น GT (2WD) ราคา 1,250,000 บาท แต่ถ้าต้องการ "จบ" ก็ขยับไปเล่นรุ่นท็อป GT-Premium (4WD) ราคา 1,450,000 บาท โดยรุ่นท็อปผ่อนเริ่มต้นกับ กรุงศรี ออโต้เพียง 15,835 บาท* *ผ่อน 84 เดือน ดาวน์ 25%
 

Honda HR-V -ขายดีจนผลิตไม่ทัน          รถอีกกลุ่มหนึ่งที่กำลังมาแรงสุดๆ ในเวลานี้ก็คือกลุ่ม Crossover เพราะเข้ามาเติมเต็มช่องว่างระหว่างรถเก๋งนั่งกับรถ SUV/MPV ได้อย่างเหมาะเจาะลงตัว ขอขยายความให้เข้าใจง่ายๆ ก็คือเป็นรถที่ครอบคลุมการใช้งานได้มากขึ้น ลุยได้มากกว่ารถเก๋งแต่นั่งสบายกว่ารถกระบะ ที่สำคัญคือมีขนาดย่อมลงมาจาก SUV ทำให้ใช้งานในเมืองได้อย่างคล่องตัว HR-V มีโครงสร้างแชสซีส์เชื่อมโยงกับรถเล็กอย่าง Jazz แต่ดีไซน์สัดส่วนความสูงยกขึ้นมาเพื่อการใช้งานที่อเนกประสงค์ยิ่งขึ้น รูปทรงของ HR-V แตกต่างไปจากซีดานอย่าง Civic โดยเฉพาะความโล่งของพื้นที่ห้องโดยสารที่มีมากกว่า รูปลักษณ์ภายนอกถูกพัฒนาขึ้นมาด้วยแนวคิด Dynamic Cross Solid ผสานกับการออกแบบตามหลักอากาศพลศาสตร์ ทำให้เป็นรถที่เข้าคู่กับคนกึ่งหรูกึ่งลุยได้ดีทีเดียว          ปัจจุบัน HR-V ขาดตลาดอย่างหนัก ถึงคุณจะจ่ายให้สองเท่าก็ไม่แน่ใจว่าจะมีศูนย์ไหนมีรถให้ทันที ปรากฏการณ์นี้ส่งผลให้โรงงานเร่งผลิตกันหามรุ่งหามค่ำแต่ก็ยังส่งมอบไม่หมดสักที แต่ของแบบนี้ก็แล้วแต่ดวงอีกเช่นกัน จังหวะดีก็อาจจะมีหลุดจองมาถึงคุณแบบที่คาดไม่ถึงก็ได้Honda HR-V ซอยรุ่นย่อยเบาๆ ให้เลือก 3 แบบ คือเริ่มต้นที่รุ่น S ราคา 890,000 บาท เพิ่มออปชั่นอีกนิดจะได้รุ่น E ราคา 975,000 บาท และปิดท้ายด้วยรุ่นสูงสุด EL ราคา 1,045,000 บาท โดยรุ่น EL ผ่อนเริ่มต้นกับ กรุงศรี ออโต้เพียง 11,360 บาท* *ผ่อน 84 เดือน ดาวน์ 25%
 

Mazda CX-3 -เทคโนโลยีล้ำ สมรรถนะสูง          CX-3 เปิดตัวมาแล้วระยะหนึ่งพร้อมเสียงชื่นชมถึงความยอดเยี่ยมในหลายๆ ด้าน เป็นรถที่มีพื้นฐานมาจากรถ Sedan แต่ปรับโครงสร้างเล็กน้อยโดยอิงรูปแบบมาจาก SUV ในค่ายเดียวกัน ส่วนช่วงล่างปรับให้มีความสูงเพิ่มขึ้นจากรถเก๋งเล็กน้อย ไฮไลท์ ของ CX-3 มีตั้งแต่เทคโนโลยีของเครื่องยนต์ Skyactiv ที่ให้ทั้งความประหยัดสวนทางกับพลังที่เพิ่มขึ้นจากรุ่นเดิม ส่วนเรื่องของความปลอดภัยก็อัดแน่นเทียบเท่ารถยุโรปบางรุ่นเลยทีเดียว ไม่ว่าจะเป็นระบบเตือนจุดอับสายตาขณะเปลี่ยนเลน ระบบเตือนเมื่อออกนอกเลน ระบบช่วยเบรก รวมถึงกล้องมองหลังที่มีเซ็นเซอร์กะระยะอีกด้วย เรียกได้ว่าครบครันสุดๆ          แนวทางการออกแบบ Kodo Design ที่อิงอยู่กับความมีชีวิตของธรรมชาติและมนุษย์ ช่วยเสริมให้ตัวรถดูโฉบเฉี่ยว กระฉับกระเฉง สร้างบุคลิกให้เจ้าเก๋งคันงามพร้อมพุ่งทะยานแม้จะจอดอยู่นิ่งๆ...ว่าไปนั่น เป็นรถที่เหมาะสำหรับหนุ่มสาวที่ต้องการรถดี ขับขี่สนุก จัดจ้านด้วยเครื่องยนต์ขนาด 2.0 ลิตร เพิ่มความปลอดภัยสูงกว่าทุกรุ่นในระดับเดียวกัน ราคาเปิดมาที่เริ่มต้นด้วยรุ่น 2.0 E Skyactiv-G เบนซิน A/T ราคา 835,000 บาท รุ่น 2.0 SP Skyactiv-G เบนซิน A/T ราคา 1,045,000 บาท ไปจนถึงตัวท็อปอย่างรุ่น 1.5 XDL Skyactiv-D ดีเซล A/T ราคา 1,155,000 บาท  โดยรุ่นท็อปผ่อนเริ่มต้นกับ กรุงศรี ออโต้เพียง 12,082  บาท**ผ่อน 84 เดือน ดาวน์ 25%เฉพาะสี Soul red เพิ่ม 10,000 บาทเฉพาะสี Snow flake เพิ่ม 7,000 บาท
New Isuzu D-Max 1.9Ddi Blue Power -กระบะดีเซล 1.9 ลิตรที่ต้องลอง          มาถึงคิวของไอ้หนุ่มรถกระบะกันบ้าง งานนี้ Isuzu ตั้งใจจะสร้างประวัติศาสตร์ครั้งใหม่ ด้วยการกำหนดทิศทางของขุมพลังเครื่องยนต์ดีเซลมาตรฐานใหม่ โดยเปิดตัวรถปิกอัพรุ่นล่าสุดด้วยสโลแกนที่ว่า "นวัตกรรมเปลี่ยนโลก" ใช้เครื่องยนต์ดีเซล 1,900 CC ลดความจุเครื่องยนต์ลงมาต่ำที่สุดในบรรดารถกระบะ แต่ยังคงมีแรงม้าและแรงบิดเพียงพอสำหรับรถปิกอัพขนาด 1 ตัน และสามารถรองรับการใช้งานกับรถบรรทุกขนาดกลาง ที่มีน้ำหนักบรรทุกรวม 5 ตันได้ในอนาคต และมีค่ามลพิษต่ำซึ่งในงาน Motor Expo ครั้งนี้คุณจะได้ยลโฉมตัวจริงแน่นอน

 
          ไม่เพียงแต่เครื่องยนต์ตัวใหม่เท่านั้นที่จะเรียกเสียงฮือฮาได้ Isuzu ยังออกแบบภายนอกให้ D-Max รุ่นนี้ได้อย่างลงตัว เสริมความหล่อ ดุดัน ตามสไตล์ของ Isuzu มาเต็มที่ ส่วนภายในก็ตอบโจทย์วัยรุ่น วัยออนไลน์ ด้วย "Isuzu Connect World" ที่สามารถเข้าถึง Social Network ต่างๆ ได้อย่างง่ายดาย คุณจะได้ลองฟังเสียงจาก Roof Speaker ลำโพงพิเศษบนเพดานครั้งแรกในรถปิกอัพ ด้วยลำโพง 8 ตำแหน่ง เรียกได้ว่าปีนี้ขนของใหม่มาให้ได้ลองกันเต็มที่ไปเลย ส่วนราคาก็ไม่ได้แพงไปตามเทคโนโลยีใหม่ที่ใส่เข้ามามากมายอะไร อย่างรุ่นเริ่มต้นคือ Spark (ตอนเดียว มีท้ายกระบะ) สตาร์ทที่ 526,000 บาท ไปจนถึงรุ่นขับสี่ V-Cross (4ประตู 4×4) แพงสุดที่ 997,000 บาท* เท่านั้น  โดยรุ่นนี้ผ่อนเริ่มต้นกับ กรุงศรี ออโต้เพียง 10,429 บาท*ผ่อน 84 เดือน ดาวน์ 25%
 

 
 
Honda BR-V -7 ที่นั่งราคาเบา          ต่อจากนี้ไปคุณจะมีตัวเลือกมากยิ่งขึ้นไปอีก โดยเฉพาะ Honda ที่ปีนี้มีรถอเนกประสงค์ไซส์ต่างๆ ให้เลือกหลายรุ่น ในงาน Motor Expo 2015 นี้ BR-V จะได้ฤกษ์เปิดตัวในประเทศไทยอย่างเป็นทางการเสียที และนับเป็นรุ่นที่ผู้คนให้ความสนใจมากที่สุดรุ่นหนึ่ง เพราะตอบโจทย์การใช้งานของกลุ่มคนที่ต้องการรถเพียง 1 คัน แต่สามารถใช้งานได้ครอบคลุมทุกด้าน เป็นรถในราคาระดับ Compact แต่ให้ประโยชน์ใช้สอยที่มากกว่า BR-V เปิดตัวไปแล้วที่อินโดนีเซียเมื่อสิงหาคมที่ผ่านมา และทำยอดจองได้กว่า 2,500 คันภายในเวลา 1 เดือน ถือว่าประสบความสำเร็จอย่างเหนือความคาดหมาย          จุดเด่นของ BR-V คือเป็นรถครอบครัวที่มีขนาดยาวที่สุดในกลุ่ม จะเรียกว่าเป็น Mini Van ก็ว่าได้ มาพร้อมกับเครื่องยนต์ 1.5 ลิตร แบบเดียวกันกับที่อยู่ใน City และ Jazz พละกำลังเหลือๆ สำหรับผู้โดยสาร 7 คน การวางตำแหน่งทางการตลาดของ BR-V คือการเข้ามาเป็นน้องเล็กสุดในตระกูล SUV ของ Honda ต่อจาก CR-V และ HR-V นั่นเอง ส่วนราคาแง้มมาว่าเริ่มต้นที่ 6 แสนนิดๆ แต่จะให้มันก็ต้องตามไปลุ้นกันเอาเองในงาน           ต้นเดือนธันวาคมนี้ใครมีเวลาว่างก็ลองไปชมไปสัมผัสกับรถรุ่นใหม่ เทคโนโลยีใหม่ๆ ที่ถูกนำออกมาอวดกันในงาน Motor Expo 2015 และโดยเฉพาะอย่างยิ่งใครที่เล็งออกรถใหม่ต้องรีบเป็นพิเศษ เพราะปีหน้าภาษีใหม่มารับรองราคานี้ไม่มีให้เห็นอีกแล้ว ส่วนช่องทางวางแผนการเงินสำหรับรถคันใหม่ของคุณ สามารถเข้าไปคำนวณเงินดาวน์ ค่างวด www.krungsri.com/bank/th/Other/Calculator/CalKrungsriAuto.html และขอสินเชื่อได้ที่ www.krungsri.com/bank/th/PersonalBanking/LoanProducts/AutoLoan/ApplyCarLoan.html ของเว็บ กรุงศรี ออโต้ ซึ่งจะบอกทุกสิ่งที่คุณอยากรู้สามารถคำนวณเงินดาวน์ และค่างวดได้ด้วยปลายนิ้ว เรียกได้ว่าวางแผนการเงินได้อยู่หมัดในเว็บเดียว พิเศษสุดๆ สำหรับช่วง Motor Expo รับฟรี!! บัตรน้ำมัน 1,000 บาท เมื่อสมัครสินเชื่อกรุงศรี นิว คาร์ หรือ กรุงศรี ออโต้ จิ๋ว จิ๋ว และลงทะเบียนผ่าน SMS พิมพ์ NC(เว้นวรรค)หมายเลขบัตรประชาชน ส่งมาที่ 4541401 (ค่า SMS ครั้งละ 3 บาท) ภายในงาน จากนั้นรอรหัสจาก SMS ตอบกลับเพื่อรับสิทธิ์รับบัตรน้ำมัน 1,000 บาท ฟรีไปได้ง่ายๆเลย หรือใครอยากได้ รายละเอียดเพิ่มเติม คลิกเลย www.krungsriauto.com/โปรโมชั่น 
[Advertorial]