ทีมวอลเลย์บอลสาวทีมชาติไทย ที่ลงแข่งขันในรายการใหญ่อย่าง วอลเลย์บอลหญิง เนชั่นส์ ลีก 2022 ครบทั้ง 3 สัปดาห์ แถมยังสามารถสร้างประวัติศาสตร์ ทะลุเข้าสู่รอบ 8 ทีมสุดท้ายได้สำเร็จโดยหลังแข่งขันครบตามโปรแกรม 12 นัดในรอบแรก "ทัพนักตบลูกยางสาวไทย" เก็บไปได้ถึง 15 คะแนน จากผลงานชนะ 5 นัด แพ้ 7 จบอันดับ 8 จากทั้งหมด 16 ทีม ทำให้ได้สิทธิ์ผ่านเข้ารอบสุดท้าย เนชั่นส์ลีก ได้เป็นสมัยแรก หลังที่ผ่านมาลงแข่งขัน 4 สมัย ทำได้ดีที่สุดคือการจบอันดับที่ 12 เมื่อปี 2019 ซึ่งล่าสุด สหพันธ์วอลเลย์บอลนานาชาติ (FIVB) ได้มีการประกาศอันดับโลกใหม่ออกมาอย่างเป็นทางการหลังทุกชาติแข่งขันครบในทั้งสามสัปดาห์ ปรากฎว่า ทีมวอลเลย์บอลสาวไทย อันดับหล่นจากอันดับ 13 ของโลก ลงมาอยู่อันดับ 14 ของโลกอย่างไรก็ตามผลงานโดยรวมถือว่าดีทีเดียวเพราะก่อนแข่งขันในทัวร์นาเมนต์นี้ในช่วงเดือนกรกฎาคม ปีที่ผ่านมา "ทัพนักตบลูกยางสาวไทย" รั้งอันดับ 18 ของโลก มี 172 คะแนน และอันดับของ 4 เอเชีย เป็นรอง จีน, ญี่ปุ่น และ เกาหลีใต้แต่หลังจบการแข่งขัน วอลเลย์บอลหญิง เนชั่นส์ ลีก 2022 ครบทั้ง 3 สัปดาห์ ปรากฎว่า ขยับมารั้งที่ 14 ของโลก มี 205 คะแนน และในระดับทวีปแซง เกาหลีใต้ ขึ้นมาอยู่ที่ 3 ของเอเชีย เรียบร้อยสำหรับการแข่งขัน วอลเลย์บอลหญิง เนชั่นส์ ลีก 2022 ในรอบ 8 ทีมสุดท้าย จะใช้ระบบแพ้คัดออกทันที โดย "สาวไทย" ในฐานะทีมอันดับ 8 จากรอบแรก จะเจอกับ ตุรกี เจ้าภาพจัดการแข่งขัน วอลเลย์บอลหญิง เนชั่นส์ลีก 2022 ในครั้งนี้โปรแกรมในรอบ 8 ทีมสุดท้าย (เล่นแบบน็อกเอาท์)วันที่ 13 กรกฎาคม : บราซิล พบ ญี่ปุ่น เวลา : 19.00 น.วันที่ 13 กรกฎาคม : สหรัฐฯ พบ เซอร์เบีย เวลา : 22.30 น.วันที่ 14 กรกฎาคม : อิตาลี พบ จีน เวลา : 19.00 น.วันที่ 14 กรกฎาคม : ตุรกี พบ ไทย เวลา : 22.30 น.