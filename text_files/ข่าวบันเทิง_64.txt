ซิงเกิลมัมคนสวย ตุ๊ก-ชนกวนันท์ รักชีพ ไม่ปล่อยให้เป็นที่ค้างคาใจนานสำหรับภาพการลองชุดแต่งงานสุดหรูหรา ที่มีเพื่อนๆ ในวงการบันเทิงเข้ามาแซวและเข้ามาแสดงความยินดีกันยกใหญ่ และประโยคที่หลายคนชวนสงสัยนั่นคือการที่ ตุ๊ก ชนกวนันท์ ได้บอกว่าเดี๋ยวจะนำการ์ดไปแจก ทำให้เกิดการคาดเดาว่าคล้ายจะเป็นเรื่องจริง 
ล่าสุด ทีมข่าวบันเทิง Sanook! News ได้ติดต่อสอบถามไปยังผู้จัดการส่วนตัวของ ตุ๊ก ชนกวนันท์ ถึงเรื่องงานวิวาห์ครั้งที่สองว่าเป็นจริงหรือไม่
คำตอบที่ได้นั่นคือ ภาพที่ ตุ๊ก ชนกวนันท์ ได้สวมใส่ชุดแต่งงานนั้นไม่ใช่เป็นชุดในงานแต่งของ ตุ๊ก แต่อย่างใด เป็นเพียงการลองเล่นๆ เท่านั้น เพราะเธอกำลังจะไปร่วมงานแต่งของเพื่อนในฐานะเพื่อนเจ้าสาวนั่นเอง 
ส่วนเรื่องหัวใจนั้นตอนนี้ต้องบอกว่า ตุ๊ก ชนกวนันท์ ยังโสดสนิทเหมือนเดิม เลี้ยงลูกสองคนและยังสนุกกับการทำขนมขาย ตอนนี้ยังไม่ได้ใจอ่อนให้กับชายหนุ่มคนใด 
>>จริงใช่ไหม? "ตุ๊ก ชนกวนันท์" สวมชุดแต่งงานอีกครั้ง หลายคนเข้ามาแสดงความยินดียกใหญ่
