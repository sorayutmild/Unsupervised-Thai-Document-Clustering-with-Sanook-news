 หมอโอ๊ค สมิธ ประกาศเปิดตัวคบกับ โอปอล์ ปณิสรา ชัดเจนเรียกแฟนเต็มปากแล้วผ่านทางรายการแฉยันเย็น 94 อีเอฟเอ็ม 
โดย หมอโอ๊ค เปิดใจแบบหมดเปลือกว่า "เราสองคนคบกันมาได้สักพักแล้ว แต่ไม่ได้ตั้งใจให้เป็นข่าวอะไรครับ  หลายคนอาจจะมองว่าเรามาคบกันได้อย่างไร ต้องบอกว่าเราเป็นคนทำงานเหมือนกัน วัยใกล้เคียงกัน เรารักครอบครัวมาก คือมันมีอะไรที่คล้ายกันครับเลยคุยกันรู้เรื่อง"  
ชัดเจนคำว่า แฟน เต็มปาก 
"ใช้คำว่าแฟนได้ครับ ผมกับโอปอล์คบกันมาได้ประมาณ 3-4 เดือน คือเรารู้จักกันมาสักพัก ก็ค่อย ๆ รู้สึกดีขึ้นกันเรื่อย ๆ มันเป็นไปแบบทีเล็กทีละน้อย มีโอกาสได้เจอกับครอบครัวของโอปอล์แล้วครับ น่ารักกันทุกคนครับ" 
ต่อกระแสคบกันเพื่อโปรโมทอะไรหรือเปล่า "ไม่ใช่หรอกครับ เราไม่ได้คาดหวังอะไรอย่างที่ข่าวออกมา โอปอล์ไม่ได้มาเกี่ยวข้องกับธุรกิจผมหรืองานเพลงของผม เราคบกันแบบคนทั่วไป  ภาพลักษณ์เราอาจจะแตกต่างกันเท่านั้น แต่ด้วยความคิดเห็นเราเหมือนกันมาก  มีไปไหนมาไหนด้วยกันบ่อยครับ แต่ไม่ได้เป็นข่าวเท่านั้นเอง" 
ชมโอปอล์สวยที่สุดในสายตา
"ผมมองว่าโอปอล์สวยนะ เขาน่ารักครับ เพื่อน ๆ รู้กันอยู่ เขาก็เชียร์ให้เราเป็นแฟนกันตลอด เราสองคนเข้ากันได้ดีครับเพราะเราผ่านประสบการณ์ชีวิตมาเหมือนกัน"
ยินดีด้วยนะจ๊ะ สาวโอปอล์ กับ หมอโอ๊ค คู่รักคู่ใหม่ประจำวงการ 
 

ลิงก์ที่เกี่ยวข้อง
- หมอโอ๊ค นพ.สมิทธิ์ อารยะสกุล คลิก !!
- โอปอล์ สาวมั่น คลิก !!- วันวานวัย 17 ของโอปอล์–ปาณิสรา พิมพ์ปรุ- พัฒนาความสวยเป๊ะของ-โอปอล์-ปาณิสรา