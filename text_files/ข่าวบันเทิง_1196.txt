ถึงแม้จะเป็นนางเอกสาวนักบุญ จิตใจดี เฟรนด์ลี่ ยิ้มง่าย เข้าได้กับทุกคน แต่ล่าสุดมีข่าวเม้าท์จากคนในกองละคร "วันนี้ที่รอคอย" ว่านางเอกสาว "แพนเค้ก เขมนิจ จามิกรณ์" กลายเป็นนางเอกบนหิ้งซะแล้ว
เพราะ นางเอกสาวแพนเค้ก เวลามากองเจ้าตัวจะไม่สุงสิงกับเพื่อนนักแสดง มาถึงก็ปลีกวิเวกโดยต้องมีช่างหน้า ช่างผมและห้องแต่งตัวส่วนตัวไว้รอบรับเธอโดยเฉพาะ แถมยังให้คิวละครแค่วันละ 3 ชั่วโมงเพื่อจะได้มีเวลาวิ่งงานอีเว้นท์ต่อ
งานนี้ก็เดือดร้อนถึงนักแสดงคนอื่นที่มานั่งรอแต่ไก่โห่ แต่ก็ยังไม่ได้เข้าฉากเพราะต้องรอนางคนเดียว งานนี้สาวเจ้าเลยโดนเม้าท์ลับหลังว่าดังแล้วทำตัวอยู่บนหิ้งไม่เห็นหัวใคร
โดนเม้าท์แรงอย่างนี้ อย่าให้เสียลุค รีบๆออกมาเคลียร์ข่าวหน่อยนะจ๊ะสาวแพนเค้ก....