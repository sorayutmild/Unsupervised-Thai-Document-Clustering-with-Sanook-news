หลังจากที่เกิดเหตุการณ์ ที่ถูกพูดถึงไปทั่วโลก จากการแข่งขันวิ่ง 5,000 เมตรหญิง รอบรองชนะเลิศ เมื่อวันที่ 16 ส.ค. ที่ผ่านมา โดยจุดเริ่มของเรื่องนี้เกิดขึ้นเมื่อ "นิกกี้ ฮัมบลิน" นักวิ่งสาวนิวซีแลนด์ สะดุดนักวิ่งคนอื่นก่อนเสียหลักจนล้มลงไปนอนกับพื้นทำให้ "แอ็บบี้ ดากอสติโน่" ของสหรัฐอเมริกา ที่จังหวะนี้สะดุดล้มลงไปด้วย พยายามช่วยให้เธอลุกขึ้นมา จนสามารถแข่งต่อได้ทั้งคู่แต่แข่งต่อไปได้ไม่นาน "ดากอสติโน่" ก็เกิดอาการเข่าขวาบิด ทำให้เธอล้มลงไปกับพื้น และเมื่อ ฮัมบลิน เห็นดังนั้น เธอจึงหยุดและหันกลับไปดูอาการของเพื่อนร่วมแข่งขันที่เคยช่วยเธอก่อนหน้านี้บ้าง
ก่อนที่สาวนิวซีแลนด์จะช่วยประคองสาวอเมริกัน วิ่งเข้าเส้นชัยด้วยตำแหน่งสองอันดับสุดท้ายของฮีต พร้อมสวมกอดกันอย่างสุดประทับใจ
โดยฮัมบลินทำเวลาไป 16.43 นาที ส่วนดากอสติโน่ ทำเวลา 17.10 นาที ตามหลังผู้ชนะในรอบนี้อย่าง "อัลมาซ อยาน่า" จากเอธิโอเปีย มากกว่า 2 นาทีทั้งนี้ สาเหตุที่ ดากอสติโน่ วัย 24 ปี ล้มลงระหว่างแข่งขันนั้น เป็นเพราะหัวเข่าขวาของเธอเกิดอาการบิด จนทำให้เธอต้องลงไปนั่งกองกับพื้นนั่นเอง
"ผู้หญิงคนนั้นคือสปิริตแห่งโอลิมปิกเลยล่ะ ตอนที่ฉันสะดุดล้มลง ฉันถามตัวเองว่า "เกิดอะไรขึ้น?" รู้ตัวอีกทีก็มีมือมาจับไหล่ฉัน
และเธอก็พูดว่า "ลุกขึ้นสิ เรามาเข้าเส้นชัยด้วยกันเถอะ นี่โอลิมปิกเกมส์เลยนะ' แล้วเราก็วิ่งมันจนจบด้วยกัน""ฉันไม่เคยเจอหรือรู้จักเธอมาก่อนด้วยซ้ำ นี่มันมหัศจรรย์มาก เธอคือผู้หญิงที่น่าประทับใจจริงๆ""ฉันหวังว่าเธอจะโอเคกับอาการบาดเจ็บ เธออายุยังน้อยและมีโอกาสอีกมาก ด้วยการที่เธอเป็นคนดี เธอจะไปได้อีกไกลแน่นอน" ฮัมบลิน พูดถึง ดากอสติโน่
ล่าสุดได้รับการยืนยันจากฝ่ายจัดการแข่งขัน ว่า "นิกกี้ ฮัมบลิน" นักวิ่งสาวนิวซีแลนด์ และ "แอ็บบี้ ดากอสติโน่" ของสหรัฐอเมริกา จะได้รับสิทธิ์ผ่านเข้าไปชิงเหรียญทองเป็นกรณีพิเศษ โดยฝ่ายจัดฯ ได้ให้เหตุผลว่า "ทั้งคู่จะได้สิทธิ์ผ่านเข้าไปในรอบชิงชนะเลิศ เพราะพวกเธอทั้ง 2 คน ได้กระทำในสิ่งที่เป็นเป้าหมายสูงสุดของการแข่งขันกีฬา นั่นคือความมีน้ำใจนักกีฬาให้แก่กันทั้งนี้ "นิกกี้ ฮัมบลิน" น่าจะลงแข่งขันได้ แต่ทว่า "แอ็บบี้ ดากอสติโน่" ที่มีอาหารเข่าขวาบิด อาจจะไม่สามารถลงแข่งขันได้ แต่เธอก็จะได้มีเกียรติประวัติ ที่สามารถมีชื่อในรอบชิงชนะเลิศ กีฬาที่ยิ่งใหญ่ที่สุดของมวลมนุษยชาติ ทั้งนี้การแข่งขันวิ่ง 5,000 เมตรหญิง จะมีขึ้นในวันที่ 19 ส.ค. (เวลาแข่งจริงจะเป็นวันที่ 20 ส.ค. เวลา 07.40 น. ตามเวลาในประเทศไทย)   
