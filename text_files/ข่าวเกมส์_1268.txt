อุปกรณ์สามมิติฆ่ายักษ์ ราคาเบาๆแค่สามหมื่นกว่าบาท
ผ่าพิภพไททัน
Attack on Titan หรือ ผ่าพิภพไททันของญี่ปุ่น ได้มีการผลิตของเลียนแบบอุปกรณ์สามมิติ (Replica) แบบสมจริงในขนาด 1:1 โดยบริษัท Movic ที่ทำออกมาได้คล้ายกับในการ์ตูนมากๆ โดยสร้างขึ้นจากโลหะ มีน้ำหนักถึง 10 กิโลกรัม ราคาสูงถึง 99,800 เยน (ไม่รวมภาษี) ประมาณ 30,000 กว่าบาท
อุปกรณ์สามมิติเลียนแบบนี้สร้างขึ้นจากวัสดุหลายชนิด โดยโครงหลักจะสร้างด้วยพลาสติก ABS, อลูมิเนียม, ซิลิคอน และ และซอฟท์โฟมอัดเหล็ก รวมไปถึงยังมีโลหะส่วนประกอบอื่นๆและเรซินด้วย ซึ่งส่วนของคมดาบนั้นจะทำด้วยซอฟท์โฟม ก็เลยทำให้ไม่เป็นอันตราย แม้ว่าวัสดุจะเป็นของที่ไม่มีน้ำหนักมาก แต่เพราะการเก็บรายละเอียดในทุกๆส่วนให้ดูเหมือนอุปกรณ์สามมิติในการ์ตูนจริงๆ ก็เลยทำให้น้ำหนักโดยรวมมากอยู่ที่ 10 กิโลกรัม หรือประมาณ 22 ปอนด์
ผ่าพิภพไททัน
อุปกรณ์สามมิติตัวนี้เป็นของเล่นอย่างเป็นทางการ ที่ทางบริษัท Movic ได้รับลิขสิทธิ์ในการสร้างมาจากสำนักพิมพ์ Kodansha เมื่อเดือนตุลาคมปี 2013 ปีที่แล้ว และใช้เวลากว่า 1 ปีเต็มในการพัฒนาและผลิตออกมา ตอนนี้ก็แล้วเสร็จให้จับจองกันแล้ว มีกำหนดขายในเดือนมกราคา 2015
แฟนๆการ์ตูนคนไหนอยากเป็นสมาชิกหน่วยสำรวจแบบสมจริง ก็ลองหามาใช้กันครับ แต่ราคาเอาเรื่องจริงๆ