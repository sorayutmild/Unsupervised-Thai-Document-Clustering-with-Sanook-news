หนุ่มแค้นเพื่อนรักเป็นชู้กับเมีย ดักยิงดับคารถหน้าคอนโดรังรัก ก่อนไปมอบตัว สารภาพ "ศักดิ์ศรีลูกผู้ชายฆ่าได้หยามไม่ได้"
ผู้สื่อข่าวรายงานว่า (28 มิ.ย.) เมื่อเวลา 07.20 น. สภ.เมืองสระบุรี รับแจ้งเหตุยิงกันตายที่หน้าคอนโดแห่งหนึ่งใจกลางเมืองสระบุรี ผู้ก่อเหตุคือนายชีรวัฒน์ ควรเลี้ยง อายุ 37 ปี อาชีพขายของตลาดนัดและรับสักยันต์ จากการสอบสวนผู้ต้องหารับสารภาพว่า ตนใช้ปืน 11 มม. มีทะเบียน เดินมาเปิดประตูรถเก๋งฮอนด้า 3 ประตูทะเบียน กก-2345 ที่มีนายสุรพล สุขเกษม อายุ 38 ปี เป็นลูกชายเสี่ยโรงกลึงใน จ.พระนครศรีอยุธยา แล้วใช้ปืนกระหน่ำยิง จากนั้นก็มามอบตัวที่ สภ.เมืองสระบุรี 
"ผู้ตายเป็นเพื่อนรัก ผมมีเมียแต่ไม่ได้จดทะเบียนด้วยกัน มีลูก 2 คน เมื่อ 5 เดือนที่แล้วจับได้ว่าผู้ตายเป็นชู้กับเมีย และพาเมียมานอนกกที่คอนโดนี้ ด้วยศักดิ์ศรีลูกผู้ชายจึงมาดักยิงโดยไม่พูดอะไร ยิงหมด 3 แม็กกาซีน ผมเป็นคนเล่นปืนอยู่แล้ว ปืนมีทะเบียนถูกต้องทุกอย่าง ศักดิ์ศรีลูกผู้ชายฆ่าได้หยามไม่ได้"