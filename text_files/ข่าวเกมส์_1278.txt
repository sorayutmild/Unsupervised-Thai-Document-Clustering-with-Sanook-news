สำหรับเรื่องดาบพิฆาตอสูรเองนอกจากจะมีการออกภาพยนตร์ล่าสุดและมีการเตรียมออกอนิเมะซีซั่นสองออกมาแล้ว ยังได้มีอีกหนึ่งกิจกรรมเอาใจแฟน ๆ อย่างการออกทัวร์จัดงานคอนเสิร์ตออเคสตร้าด้วยศิลปินชื่อดังอีกด้วย โดยใช้ชื่องานว่า Kimetsu Orchestra Concert ซึ่งจะจัดภายในโรงภาพยนตร์ในประเทศต่าง ๆ ล่าสุด ได้มีการประกาศมาจัดแสดงประเทศในภูมิภาคเอเชียตะวันออกเฉียงใต้ โดยมีการระบุประเทศดังต่อไปนี้

สิงคโปร์
มาเลเซีย
อินโดนีเซีย
ฟิลิปปินส์
เวียดนาม
บรูไน
กัมพูชา
ลาว
พม่า

อย่างไรก็ตามในประกาศนั้นยังไม่ได้ระบุว่าจะเริ่มวันไหนและจะมีการแสดงผ่านโรงภาพยนตร์ที่ไหนบ้าง แต่บทเพลงที่จะนำมาแสดงนั้นจะเป็นการนำเพลงจากในอนิเมะและจากภาพยนตร์ล่าสุดนำมาแสดงให้ชมกัน
 
ทั้งนี้จะมีการวางจำหน่ายแผ่นเพลงคอนเสิร์ตดังกล่าวในวันที่ 25 สิงหาคมนี้ โดยจะประกอบไปด้วยแผ่น CD ทั้งหมด 2 แผ่น ราคาวางจำหน่ายอยู่ที่ 1,520 บาท โดยทางร้านอนิเมท MBK ได้เปิดสั่งพรีออเดอร์แล้ว ไปสั่งซื้อได้ ที่นี่