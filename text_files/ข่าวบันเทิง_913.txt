จากกรณี "ไฮโซตั๋ม วิชชุดา ลีนุตพงษ์" ออกมาโพสต์เฟซบุ๊กแฉตำรวจหล่อคนดัง ว่าที่ต้องเลิกรากัน เพราะไม่ยอมให้ยืมเงิน 5 ล้านบาท เพื่อเอาไปใช้ในการต่อรองซื้อตำแหน่ง ซึ่งตำรวจหนุ่มรูปหล่อก็ได้ออกมาชี้แจงไปแล้วนั้น
ดูเหมือนว่าเรื่องจะไม่จบแค่นั้นเพราะ สาวร่วมนามสกุลของไฮโซตั๋ม อย่าง "ผิง พิมพ์พาภรณ์ ลีนุตพงษ์" อดีตดาราชื่อดัง ได้ออกมาโพสต์ข้อความ ผ่านอินสตาแกรมส่วนตัวว่า "ขอแจ้งนะคะ ว่าผู้หญิงคนนี้ ถึงจะเป็นญาติ ใช้นามสกุลร่วมกัน แต่ไม่เคยคุยกันแม้แต่ประโยคเดียว เอาง่ายๆ ว่า ไม่นับญาติด้วย ยิ่งเมื่อทราบข่าวว่าไปโพสต์อินสตาแกรม ใช้ข้อความหยาบคายด่ารุ่นพี่ในวงการที่ผิงรักแล้ว ขอบายจากการเป็นญาตินะคะ ไม่ไหว"
ด้านไฮโซตั๋ม ในเวลาต่อมาก็โพสต์ข้อความผ่านเฟซบุ๊ก ถึงกรณีดังกล่าวว่า "คุณผิงคะ ถึงเราจะนามสกุลเดียวกัน แต่เราไม่เคยเจอกัน เพราะคุณเป็นลูกของภรรยาคนที่สองสามสี่หรือห้าของคุณลุงตั๋ม ข่าวฉาวของคุณมีมานาน มีเยอะมาก ตั๋มไม่เคยไปยุ่ง อย่ามาหาเรื่องแบบนี้นะคะ
คุณเป็นลีนุตพงษ์ แล้วคุณมีตำแหน่งอะไรในบริษัทมั้ยคะ ก็แค่ได้ใช้นามสกุลเพราะแม่คุณท้อง ต่างคนต่างอยู่ดีแล้ว อย่าเริ่มเพราะถ้าสาวไส้แล้วคนที่ต้องอายประวัติชีวิตทั้งหมดคือคุณ มีข่าวเสียหายเรื่องผู้ชายตั้งแต่ยังไม่ 20 รับถ่ายรูปโชว์โป๊แต่ไหนแต่ไร ใครเขานับญาติด้วย"
อุ๊บส์ ซัดกันคนละหมัดแบบไม่มีใครยอมใครขนาดนี้ ขาเม้าท์มามุงดูกันเพียบ ก็ไม่รู้ว่าศึกสายเลือดจะจบยังไง เราคงต้องรอดูกันต่อไป