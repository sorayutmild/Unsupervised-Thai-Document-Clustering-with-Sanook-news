มีแต่เพื่อนๆ บอกเป็นเสียงเดียวกันว่า...ได้ฤกษ์ดีสักที ดังนั้นก็จัดไป ดาราหนุ่ม "น็อต วรฤทธิ์" ได้ถือฤกษ์งามยามดี เข้าพิธีมงคลสมรสกับแฟนสาวแอร์โฮสเตส "น้องแจน" ซึ่งเลือกจัดพิธีตามประเพณีภาคเหนือที่ จ.เชียงใหม่ ซึ่งเป็นบ้านเกิดของแฟนสาว บรรยากาศเป็นไปอย่างสนุกสนานและชื่นมื่น
สำหรับพิธีมงคลสมรสในช่วงเช้า จัดขึ้นที่โรงแรมสิบแสน ลักชัวรี ริมปิง เชียงใหม่ โดยประยุกต์แบบประเพณีล้านนาของภาคเหนือ มีการแสดงดนตรีพื้นเมืองคลออยู่ตลอดเวลา ฝ่ายเจ้าบ่าวได้ตั้งขบวนขันหมากและแห่ขบวนไปสู่ขอเจ้าสาว ผ่านประตูเงินประตูทองไปอย่างครื้นเครง ก่อนจะมีพิธีสู่ขอและมอบสินสอดทองหมั้น สวมแหวนให้กันและกันต่อหน้าแขกผู้ใหญ่ พิธีรดน้ำสังข์ และเลี้ยงอาหารกลางวัน
ทางทีมข่าวบันเทิง Sanook! News ต้องขอแสดงความยินดีกับทั้งคู่ด้วยนะคะ