                กำลังจะเปิดตัวอย่างเป็นทางการในงาน มอเตอร์โชว์  2013 สำหรับว่าที่รถยนต์รุ่นใหม่  All new! Toyota Vios 2013 ที่มาพร้อมกับการเปลี่ยนแปลงใหม่อย่างเป็นทางการ ถึงว่าที่รถยนต์คอมแพ็คคาร์อเนกประสงค์ ที่ได้รับความนิยม ตั้งแต่อดีตมาจวบจนปัจจุบัน 
                 2013   Toyota Vios  เคยถูกจับภาพไว้ได้ก่อนหน้านี้ และ ก็ถูก บริษัท โตโยต้า มอเตอร์ ประเทศไทย สอยลงอย่างรวดเร็ว หลัง มีการแจ้งมาว่ายังไม่ถึงเวลา แต่ล่าสุดเว็บไซต์  Paultan.org  เพื่อนบ้านเราที่มาเลเซียได้รับว่าที่ Toyota Vios 2013  ใหม่ แบบฉบับไร้ผ้าคลุมมาเต็มๆ ที่เผยทุกสัดส่วนของรถอย่างเป็นทางการ

                จากที่ชัดเจนนี้ ทำให้เราเห็นว่าที่รถยนต์  Toyota Vios  ใหม่ ในฉบับเต็ม ซึ่งมีการผสมผสาน ตามแนวทางการออกแบบใหม่ ของค่ายรถยนต์ที่เปลี่ยนไปในทางหรูหรามากขึ้น และมีความสปอร์ตมากยิ่งขึ้น ด้วยเส้นสายการออกแบบใหม่ ซึ่งจากภาพcละข้อมูลก่อนหน้านี้ ว่าที่รถยนต์รุ่นใหม่นี้ จะความยาวมากขึ้น พร้อมความสะดวกมากขึ้นด้วย
                อย่างไรก็ดีว่าที่ Toyota vios  ใหม่ กำลังจะเปิดตัวนี้ มีรายงานว่าจะยังใช้เครื่องยนต์บล็อกเดิมในรหัส  1NZ-FE  ขนาด 1.5  ลิตร ที่ใช้อยู่ในรุ่นปัจจุบัน
            ส่วนการเปิดตัวและราคาจำหน่ายนั้น ล่าสุด  Toyota Motor Thailand  แจ้งว่า รถยนต์  Toyota Vios 2013 จะเปิดตัวในงานมอเตอร์โชว์ ในวันที่  25  มีนาคมนี้ ซึ่งเราจะติดตามข้อมูลว่าที่รถยนต์รุ่นใหม่มานำเสนอต่อไป 

เครดิตภาพจากเวบไซต์ Paultan
 