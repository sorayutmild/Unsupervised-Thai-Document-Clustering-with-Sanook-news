เรียกว่ากาลเวลาทำให้คนเปลี่ยนไปหรืออย่างไรไม่รู้ แต่ที่แน่ๆ มักมีข่าวเม้าท์เกี่ยวกับ "มาดามแม่ลูกอ่อน" ที่ชอบส่อกิริยาดูถูกคน โดยเฉพาะแฟนคลับกระหน่ำ
ออกมาเม้าท์ตล๊อดตลอดเล่นเอา "มาดามแม่ลูกอ่อน" ร้อนๆ หนาวๆ ต้องออกโรงมาปกป้องตัวเอง ไม่ได้หยิ่งไม่ได้เปลี่ยนแต่อย่างใด...
หากแม้แต่ "มาดามแม่ลูกอ่อน" จะบอกปัดถึงพฤติกรรมตัวเองที่เปลี่ยนไป แต่ก็ดันมาโป๊ะแตก!! เพราะมีหลายคนที่เคยใกล้ชิดกับ "มาดามแม่ลูกอ่อน" เองกลับมา
บ่นระบายความอัดอั้นตันใจกับเดี๊ยนว่า เดี๋ยวนี้ไม่สามารถเข้าถึง "มาดามแม่ลูกอ่อน" คนนี้ได้เลยเพราะเธอเปลี่ยนไปเพื่อนเก่าๆ สมัยโชว์เอ็กซ์เซ็กซี่ตามงานอีเว้นท์
เต้าหกคะเมนตีลังกาเป็นข่าวขึ้นหน้าหนึ่งตามหน้าหนังสือพิมพ์ เธอจะไม่ค่อยคบ เพราะตอนนี้เธอจะเลือกคนแต่บรรดาเพื่อนสาวที่มีสามีรวยๆ ด้วยกันเท่านั้น
หนำซ้ำถ้าเทียบกับความถือตัวนั้น "มาดามผู้จัดเสียงแจ๋น" รวยที่สุด!! แต่เธอยังติดดินชิลๆ เหมือนเดิมแต่ "มาดามแม่ลูกอ่อน" และดูเหมือนมีการสร้างเกาะป้องกันตัว
ที่สำคัญเวลาออกงานต่างๆ ถ้าเป็นสมัยก่อนเธอจะอยู่เป็นคนสุดท้าย เพราะอยากออกสื่อให้มากที่สุด แต่ ณ เวลานี้ เธอคือนินจาสาวของวงการ ลองนับหนึ่งถึงร้อย ดูสิคะ "มาดามแม่ลูกอ่อน" จะหายตัว ณ บัดนาว
ต๊ายตาย!! เดี๊ยนก็ได้แต่หวังว่าเรื่องเม้าท์กันมาจนถึงหูเดี๊ยนเรื่องนี้จะเป็นเพียงแค่ข่าวเม้าท์แค่สนุกปากเท่านั้น และหวังว่าคนที่รวยแล้วหยิ่ง ทำตัวเปลี่ยนไป ต้องไม่ใช่ "มาดามแม่ลูกอ่อน" คนนี้แน่ๆ เนอะ!

คุณนายแคมบริด