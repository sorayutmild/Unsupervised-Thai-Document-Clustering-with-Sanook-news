
Gravity Game Tech สร้างความเซอร์ไพรส์วงการเกมในประเทศไทยแบบสุดๆ ประกาศนำเกม PC ในตำนาน สุดคลาสสิคอย่าง Ragnarok online กลับสู่บ้านหลังแรกซึ่งเป็นบริษัทผู้ให้กำเนิด!  เป้าหมายคือเพื่อนำกลับมาดูแลและปรับปรุงอัพเดทภายในเกมใหม่ทั้งหมดให้เหมาะกับยุคสมัยปี 2020  เหล่าเกมเมอร์รุ่นใหม่และรุ่นเก่ามั่นใจได้เลยว่า เมื่อ Ragnarok online กลับมาสู่บริษัทผู้ให้กำเนิดจะได้รับการดูแลอย่างดีที่สุด
การกลับบ้านครั้งนี้ภายในเกม Ragnarok online จะถูกอัพเกรดระบบต่าง ๆ ขึ้นมาใหม่ เพื่อผสมผสานระหว่างกลุ่มเกมเมอร์รุ่นใหม่และเกมเมอร์รุ่นเก่า จัดเต็มทุกฟังก์ชั่นแบบที่เหล่าเกมเมอร์ประเทศไทยไม่เคยได้สัมผัสมาก่อน
 โดย Gravity Game Tech  ได้แนะนำคอนเทนต์ใหม่เบื้องต้นได้ดังนี้

New Character Ui สร้างตัวละครสามารถเลือกเพศได้อย่างอิสระ
Refine Ui ระบบ ตีบวกไอเทม
New Mini-Map ปรับเปลี่ยนรูปแบบ Mini Map แบบใหม่
Navigation System ระบบนำทางไปยังจุดหมายที่เลือกเอาไว้
Replay System (ระบบอัดคลิปวีโอภายในเกม)
Free To Play (ไม่ต้องเติมเวลาเล่นอีกต่อไป)
New Daily Login ระบบล็อคอินได้รับไอเทมทุกวันภายในเกม
New Tutorial แบบใหม่
New Item ใหม่ๆ อีกมากมาย

Ragnarok online (แร็กนาร็อกออนไลน์) เป็นเกมออนไลน์ในรูปแบบ MMORPG ที่เปิดให้บริการในช่วงยุคการเริ่มต้นของเกมออนไลน์ มุมมองภาพบุคคลที่สามจากด้านเฉียงบน ระบบกึ่ง 3มิติ ที่มีฉากต่างๆ เป็นภาพ 3มิติแต่ตัวละคร , มอนสเตอร์เป็นภาพสองมิติ ถูกพัฒนาขึ้นโดย บริษัท Gravity ประเทศเกาหลีใต้ เริ่มทดสอบระบบเซิร์ฟเวอร์ครั้งแรกวันที่ 1 พฤศจิกายน 2544 เป็นระยะเวลา 9 เดือน ก่อนเปิดให้บริการอย่างเป็นทางการในเกาหลีใต้เมื่อ 31 สิงหาคม พ.ศ. 2545
โดยเนื้อหาส่วนใหญ่มาจากการ์ตูนเรื่อง RAGNAROK ภูตเทพวิบัตินั่นเอง สำหรับในประเทศไทยเปิดให้บริการตั้งแต่ปี  2546 แม้ระยะเวลาผ่านมานานถึง 17 ปี แต่ความนิยมของผู้เล่นในประเทศไทยมีให้ Ragnarok online กลับไม่เคยลดน้อยลงเลย ด้วยจุดเด่นรูปแบบการเล่นที่ยังคงเป็นเอกลักษณ์ไม่เปลี่ยนแปลง ผู้เล่นสามารถพบปะและมีปฏิสัมพันธ์กับผู้เล่นอื่นได้หลากหลายอย่างอิสระ และยังสามารถเลือกเล่นเป็นตัวละครอาชีพต่างๆ มากมาย
เพื่อตอบแทนความรักของผู้เล่น บริษัท Gravity Game Tech บริษัทลูกของ Gravity จะให้บริการในประเทศไทยต่อหลังจากนี้ พวกเราขอสัญญาว่าจะเปิดโอกาสให้เหล่าเกมเมอร์แฟน Ragnarok online ได้ร่วมพูดคุยเสนอความคิดเห็น เพื่อนำไปพัฒนาและกำหนดทิศทางของเกมในอนาคตและตอบโจทย์ผู้เล่นในยุคปัจจุบันให้ได้มากที่สุด และเพื่อเป็นการขอบคุณความรักและมิตรภาพที่ผ่านมา Gravity Game Tech เตรียมจัดงาน Meeting สุด Exclusive  สำหรับแฟนเกม Ragnarok online โดยสามารถติดตามรายละเอียดเพิ่มเติมได้ที่ Facebook Fanpage https://www.facebook.com/RagnarokGGT/ 
เพื่อประสบการณ์เล่นแบบสุดขั้วและการดูแลอย่างดีที่สุด แฟน ๆ  Ragnarok Online ในประเทศไทยได้โปรดอดใจรอกันอีกนิด ระหว่างรอเพื่อน ๆ สามารถเข้าไปลงทะเบียนล่วงหน้าเพื่อรับของรางวัล แบบ Exclusive ได้ที่เว็บไซต์ด้านล่าง!  การเดินทางเหนือจิตนาการกับผองเพื่อนกำลังจะเริ่มต้นใหม่อีกครั้งเร็วๆ นี้ แล้วพบกันที่ Prontera
“ Ragnarok Online ไม่ใช่เกม แต่ Ragnarok Online คือผู้คนและมิตรภาพ ”
 
Facebook Fanpage : https://www.facebook.com/RagnarokGGT/ 
Pre-Register : https://ro.gnjoy.in.th/preregister