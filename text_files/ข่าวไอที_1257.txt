ถ้าต้องการใช้แอพพลิเคชั่น ที่มีมากมายใจตอนนี้ คุณต้องมีสมาร์ทโฟนที่มีความสามารถสูงเท่าไรยิ่งดี และต่อจากนี้ไปคือสมาร์ทโฟนที่ดีที่สุดในปัจจุบันที่เราคัดสรรมา โดยมีระบบปฎิบัติการดัง ๆ ทั้งหมดให้เลือก
สมาร์ทโฟนรุ่นใหม่ ๆ ในปัจจุบันก็คือมินิคอมพิวเตอร์ดี ๆ นี่เอง มันเป็นแพลตฟอร์มสำหรับแอพพลิเคชั่นสือบันเทิงแลเครือข่ายสังคม ดังนั้นจะดีหรือเลวมันก็ต้องขึ้นอยู่กับระบบปฎิบัติการที่ใช้และซอฟต์แวร์ที่มีให้เลือก ลองดู Windows Mobile เป็นตัวอย่างสิ มันไม่ถูกคัดเลือกให้อยู่ในกลุ่มทดสอบนี้ เพราะสิ่งที่ส่งเสริมและสนับสนุนมันนั้นมีจำนวนน้อยลงเรื่อย ๆ จนแทบจะไม่เหลืออะไรแล้ว ขณะที่ผู้คนทั่วโลกต่างก็เฝ้ารอการปรากฎตัวของ Windows Phone 7
ไม่มีมันก็ไม่เป็นไร เพราะเรายังมี iOS 4, Android, BlackBerry, Sysbian และ Palm ออกมาประชันกันด้วยโทรศัพย์รุ่นใหม่ล่าสุดและดีที่สุดของแต่ละค่าย


RIM BLACKBERRY PEARL 3G 9105
ข้อมูลจำเพาะ

ระบบปฏิบัติการ BlackBerry OS 5
โปรเซสเซอร์ 624MHz
พื้นที่เก็บข้อมูล 256MB, microSD สูงสุด 32GB
จอ แอลซีดี 2.25 นิ้ว 400x360 พิกเซล
ระบบเชื่อมต่อ HSDPA 3.6Mbps, N Wi-Fi,บลูทูธ 2.1+EDR, A-GPS, ช่องต่อสัญญาณเสียง 3.5 มม.
กล้อง 3.2 ล้านพิกเซล ระบบออโต้โฟกัส แฟลชแอลอีดี
ถ่ายวิดีโอ 640x480 พิกเซล 30 เฟรมต่อวินาที
สนทนาผ่าน 3G 5 ชั่วโมง
ระยะเวลาท่องเน็ต ไม่ระบุ

BlackBerry ที่เล็กกะทัดรัดที่สุดเท่าที่เคยมียังคงเป็นอุปกรณ์สื่อสารชั้นเยี่ยม

ขนาดสัดส่วน
สูง 108 มม.
กว้าง 50 มม.
หนา 13 มม.
น้ำหนัก 94 กรัม

SLIM BODY : การที่มันไม่มีคีย์บอร์ด QWERTY ช่วยให้มันเป็น BlackBerry ที่บางที่สุดเท่าที่เคยมีมาEMAIL : Pearl 3G ใช้ระบบพุชอีเมลของ BlackBerry ซึ่งได้รับความนิยมชมชื่นจากผู้ใช้TRACKPAD : แทร็คแพดตัวนี้มอบความมั่นใจในการใช้งานได้ดีสู้ปุ่มลูกกลิ้งแทร็คบอลที่พบเห็นบน Pearl รุ่นก่อนๆ ไม่ได้ แต่มันดูเท่กว่ามันห่อหุ้มอยู่ในตัวเครื่องที่ดูคุ้นตาของเจ้า Pearl แต่ในเวอร์ชั่นที่บางกว่า BlackBerry ตัวนี้มีแผงคีย์แพดที่ประกอบด้วยตัวเลขและตัวอักษรเหมือนโทรศัพท์มือถือทั่วไป มาพร้อมระบบ 3G และ Wi-Fi แถมยังเป็น Wi-Fi มาตรฐาน 802.11n แบบเดียวกับ iPhone อีกด้วย
นอกจากนี้แล้ว เจ้า Pearl 3G ยังมีระบบอีเมลอันเป็นเอกลักษณ์ของ BlackBerry ซึ่งยังคงเซตอัพได้ง่ายสุดๆ วางใจได้และรวดเร็วฉับไว แม้ว่าแผงคีย์แพดของเจ้า Pearl ทำให้เราต้องพิมพ์อีเมลแบบเดียวกับการส่งข้อความสั้นหรือ SMS แต่โดยรวมๆ แล้วมันก็ยังดีกว่าคู่แข่ง
ระบบสะกดคำอัตโนมัติ SureType ทำงานได้อย่างมีประสิทธิภาพ มันแนะนำคำได้อย่างถูกต้องและรวดเร็ว ซึ่งช่วยให้เราพิมพ์ข้อความได้อย่างฉับไว อย่างไรก็ตาม แม้มันจะดูทันสมัยกว่ารุ่นก่อนๆ แต่แทร็คแพดระบบสัมผัสทำงานได้ดีสู้แทร็คบอลของเจ้า Pearl รุ่นแรกไม่ได้
ระบบปฏิบัติการ BlackBerry OS ดูล้าสมัยเล็กน้อย แต่เจ้า Pearl มีโปรเซสเซอร์ตัวเดียวกับรุ่นท็อปสุด BlackBerry Bold 9700 ซึ่งหมายความว่าอย่างน้อยมันก็คล่องแคล่วและตอบสนองได้ฉับไวทันใจ
จอขนาด 2.25 นิ้ว มีขนาดเล็กเมื่อเทียบกับโทรศัพท์จอทัชสกรีนในกลุ่มนี้ อย่างไรก็ตาม มันดูสว่างสดใส คมชัดและอ่านได้ง่ายในทุกสภาพแสง ยกเว้นแสงแดดที่ส่องกระทบโดยตรง ส่วนขนาดที่เล็กลงก็ช่วยยืดระยะเวลาการใช้งานของแบตเตอรี่ ซึ่งในส่วนนี้มันทำได้ดีที่สุดในกลุ่มและหมายความว่าเราไม่ต้องนำมันไปชาร์จไฟทุกๆ วัน
BlackBerry App World เปรียบได้กับร้านค้าหัวมุมถนนมากกว่าร้านยักษ์ใหญ่เมกะสโตร์โดยมีแอพพลิเคชั่นให้เลือกน้อยกว่า 7,000 ตัว แอพหลายตัวเกี่ยวข้องกับธุรกิจ ดังนั้น ราคาจึงค่อนข้างแพง ยกตัวอย่างเช่น Exgis Time and Expense Pro ขายในราคาประมาณ 590 บาท
ในส่วนของมัลติมีเดียนั้นไม่มีอะไรโดดเด่นที่น่าเขียนถึง กล้อง 3.2 ล้านพิกเซลพร้อมแฟลชแอลอีดีคือฟีเจอร์ที่เจ๋งที่สุดแล้วของมัน การเล่นเพลงจัดอยู่ในเกณฑ์ยอมรับได้เท่านั้นและวิดีโอก็ถือเป็นการเสียเวลาเปล่าๆ ยังไงๆ คุณคงไม่ซื้ออุปกรณ์ตัวนี้เพื่อใช้ดู Avatar อยู่แล้ว มันเป็นโทรศัพท์สำหรับอีเมลที่มีคุณภาพเยี่ยมจริงๆ ขนาดเล็กกะทัดรัด ใช้งานสะดวกและระยะเวลาการใช้งานของแบตเตอรี่ก็ใช้ได้LOVE : ขนาดเล็กกะทัดรัด เยี่ยมสำหรับการใช้งานทั่วไป อาทิเช่น อีเมลและโทรศัพท์ แบตเตอรี่ใช้งานได้นานใช้ได้HATE : จอเล็กดูแล้วไม่รู้สึกประทับใจและบางครั้งแทร็คแพดก็ทำงานได้ไม่ดี ไม่มีคีย์บอร์ด QWERTY ซึ่งถือว่าแปลกสำหรับ BlackBerry WE SAY : กำลังมองหาสมาร์ทโฟนบางๆ ราคาถูกและพกใส่กระเป๋าติดตัวได้สะดวกพร้อมการใช้งานอีเมลที่ดีเยี่ยมงั้นเหรอ? ไม่ต้องมองหาอีกต่อไปแล้วKILLER FEATURE : ระบบเชื่อมต่อ นี่เป็น BlackBerry ตัวแรกที่มีทั้ง 3G และ 802.11n ซึ่งเป็นมาตรฐานใหม่ล่าสุดและเร็วที่สุดของ Wi-Fi ทีนี้แหละไม่ว่าคุณจะอยู่ที่ไหนก็หนีอีเมลไม่พ้นAccessoriesBLACKBERRY MUSIC GATEWAY เชื่อมต่อเจ้า Pearl 3G กับเครื่องเสียงที่บ้านหรือเครื่องเสียงติดรถยนต์เพื่อฟังเพลงของคุณ ฿2,200 (ประมาณ)

MOTOROLA MILESTONE XT720
ข้อมูลจำเพาะ

ระบบปฏิบัติการ Android 2.1
โปรเซสเซอร์ 550MHz
พื้นที่เก็บข้อมูล 150MB, microSD สูงสุด 32GB
จอ แอลซีดีทัชสกรีน capacitive 3.7 นิ้ว 854x480 พิกเซล
ระบบเชื่อมต่อ HSDPA 10.2Mbps, G Wi-Fi, บลูทูธ 2.1+EDR, A-GPS, ช่องต่อสัญญาณเสียง 3.5 มม.
กล้อง 8 ล้านพิกเซล ระบบออโต้โฟกัส แฟลชซีนอน ชัตเตอร์แบบกล
ถ่ายวิดีโอ 720p 24 เฟรมต่อวินาที
สนทนาผ่าน 3G 9 ชั่วโมง
ระยะเวลาท่องเน็ต ไม่ระบุ

Milestone ปรับปรุงใหม่ถอดแผงคีย์บอร์ดแบบสไลด์ออก และเติมความสวยเซ็กซี่เข้าไป

ขนาดสัดส่วน
สูง 116 มม.
กว้าง 61 มม.
หนา 11 มม.
น้ำหนัก 160 กรัม

OS : Android 2.1 หมายความว่ามันจะมีฟังก์ชันเปลี่ยนเสียงพูดให้เป็นข้อความในช่องค้นหาหรือ search box ระบบนำทางอย่างละเอียดยิบแบบเลี้ยวต่อเลี้ยวและอื่นๆHDMI OUT: ให้คุณเพลิดเพลินกับวิดีโอไฮเดฟบนทีวีของคุณSCREEN : จอทัชสกรีนความละเอียดสูงขนาด 3.7 นิ้วสว่างสดใส คมชัดและสวยน่าชม แต่สู้จอของ iPhone ไม่ได้ฟีเจอร์ที่โดดเด่นเฉพาะตัวอย่างหนึ่งของ Milestone ตัวแรกคือแผงคีย์บอร์ด QWERTY แบบสไลด์ แม้แผง QWERTY ที่ว่านี้จะมีลักษณะแบนๆ คล้ายแพนเค้ก และโดยรวมๆ แล้วคุณภาพต่ำกว่ามาตรฐานนิดนึง แต่อย่างน้อยมันก็เป็นอีกหนึ่งทางเลือกสำหรับผู้ใช้ รุ่นไฮเดฟปรับปรุงใหม่ตัวนี้ถอดแผงนี้ออกไปและเหลือไว้แค่เพียงคีย์บอร์ดเสมือนจริง แต่มันก็มีคุณภาพดี
ผลที่ได้คือเจ้า XT720 ทั้งบางกว่า มันเงาและสวยเฉี่ยวกว่ารุ่นก่อนหน้า แต่ความรื่นตาสะดุดเล็กน้อยด้วยการติดตั้งปุ่มควบคุมการทำงานของกล้องถ่ายภาพนิ่ง กล้องถ่ายวิดีโอและไฟวิดีโอไว้ที่ขอบเครื่องตรงมุมขวาล่างสุดซึ่งยื่นออกมาเล็กน้อย
Android 2.1 ใช้งานได้สนุก แต่ Motorola ไม่ได้ใส่ MotoBlur ยูสเซอร์อินเตอร์เฟสสำหรับโซเชียลเน็ตเวิร์กมา รุ่นนี้พวกเขาใช้ Android ธรรมดาๆ ไม่มีการปรุงแต่งแต่มีไอคอนที่สวยเนี้ยบกว่าเดิม
จุดขายที่สำคัญสำหรับสมาร์ทโฟนตัวนี้คือกล้องที่ปรับปรุงใหม่เป็นแปดล้านพิกเซลพร้อมแฟลชซีนอนคุณภาพดีและชัตเตอร์แบบกล (mechanical) มันมีอาการ lag หรือหน่วงมากกว่ากล้องของ iPhone 4 แต่คุณภาพของภาพนั้นดีกว่า วิดีโอ 720p ดูด้อยกว่า iPhone เล็กน้อย แต่มันมีช่องจ่ายสัญญาณ HDMI ซึ่งอุปกรณ์ของ Apple ไม่มี
ในส่วนอื่นๆ นั้นมันมีโปรเซสเซอร์ความเร็ว 550MHz ซึ่งแม้ว่าจะไม่อืดอาดแต่ก็สู้คู่แข่งที่ใช้โปรเซสเซอร์ 1GHz ไม่ได้ อย่างไรก็ดี เว็บบราวเซอร์ทำงานได้อย่างมีประสิทธิภาพและฉับไวทันใจ จอทัชสกรีนขนาด 3.7 นิ้วนั้นเยี่ยม แต่ก็สู้จอของ iPhone ไม่ได้อีกนั่นแหละโดยเฉพาะอย่างยิ่งขณะใช้งานท่ามกลางแสงแดดจ้า และเราต้องนำมันไปชาร์จไฟทุกวันเหมือนกับสมาร์ทโฟนจอทัชสกรีนทั้งหมด
Android 2.1 มาพร้อมระบบนำทางด้วยดาวเทียมแบบเลี้ยวต่อเลี้ยว และโปรแกรมแผนที่นำทาง MotoNav ที่ให้มากับเครื่องก็ใช้ประโยชน์จากสิ่งนี้ได้ดี
โทรศัพท์หน้าตาสะสวยตัวนี้ใช้งานได้ง่ายดายมาก และมีคุณสมบัติดีๆ ของระบบปฏิบัติการและ Apps Market ของ Android ทั้งหมด แต่ตัวเต็งอันดับหนึ่งสำหรับโทรศัพท์ประเภทนี้คือ HTC Desire ซึ่งขับเคลื่อนด้วยขุมพลัง Android 2.1 เหมือนกันแต่มีสกิน Sense ของ HTC ซ้อนทับอยู่และแซงหน้า Milestone ไปในทุกๆ ด้านยกเว้นกล้อง
KILLER FEATURE: กล้อง กล้องแปดล้านพิกเซลพร้อมแฟลชซีนอนให้ภาพถ่ายที่งดงาม อย่างไรก็ตาม แม้มันจะทำงานได้ค่อนข้างเร็วสำหรับกล้องบนมือถือแต่ก็ยังมีอาการหน่วงอยู่บ้างLOVE : กล้องถ่ายภาพนิ่งแปดล้านและถ่ายวิดีโอไฮเดฟ 720p ตัวเครื่องบาง การทำงานโดยรวมถือว่าราบรื่นHATE : โปรเซสเซอร์อ่อนพลัง มุมเครื่องยื่นออกมาดูแล้วขัดตา ไม่มีแผงคีย์บอร์ด QWERTY แบบสไลด์อีกแล้ว Desire จาก HTC มีราคาพอๆ กันแต่ดีกว่าWE SAY : นี่คือโทรศัพท์ Android ที่ดีที่สุดของ Motorola เท่าที่เคยมี แต่เรียกเสียงฮือฮาน้อยกว่า Milestone ตัวแรกเสียอีก
AccessoriesMOTOROLA MULTIMEDIA STATION ชาร์จไฟ ให้คุณดูวิดีโอได้ง่ายและใช้เจ้า Milestone เป็นนาฬิกาปลุก ฿1,225 WWW.MOTOROLA.COM
 