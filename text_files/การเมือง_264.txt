ฟังชัดๆ คำตอบจาก องอาจ คล้ามไพบูลย์ ที่ปรึกษาของพรรคประชาธิปัตย์ หลังลือสะพัด พรรคเพื่อไทยจะยกตำแหน่งนายกฯให้อภิสิทธิ์ เวชชาชีวะ
(28 มี.ค.) รายการเที่ยงวันทันเหตุการณ์ ช่อง 3 รายงานถึงความพยายามของพรรคเพื่อไทย ที่จะดึงเสียงให้ได้มากที่สุดเพื่อที่จะชนะพรรคพลังประชารัฐ โดยมีกระแสข่าวลือว่าพรรคเพื่อไทยได้เสนอตำแหน่งนายกรัฐมนตรีให้กับ นายอภิสิทธิ์ เวชชาชีวะ อดีตหัวหน้าพรรคประชาธิปัตย์ ซึ่งเป็นว่าที่ ส.ส.บัญชีรายชื่ออันดับ 1 ของพรรคประชาธิปัตย์ 
ด้าน นายองอาจ คล้ามไพบูลย์ ที่ปรึกษาของพรรคประชาธิปัตย์ กล่าวถึงกระแสข่าวลือดังกล่าวว่า ปกตินักการเมืองทุกคนมีการพูดคุยกันอยู่แล้ว เพราะทุกคนเป็นเพื่อนกัน แต่ว่าประชาธิปัตย์จะไปร่วมกับใครจะต้องเป็นมติของพรรคเท่านั้น โดยต้องผ่านการเห็นชอบของกรรมการบริการพรรค และ ส.ส.คนใหม่ของพรรค
ดังนั้นกระแสข่าวที่จะมีการรวมกับพรรคเพื่อไทย แล้วให้นายอภิสิทธิ์เป็นนายกรัฐมนตรีนั้น เป็นไปไม่ได้ นี่คือข่าวลือ ตอนนี้พรรคประชาธิปัตย์ยังไม่คิดว่าจะไปร่วมรัฐบาลกับทางพรรคใด เพราะยังมีเวลาเตรียมตัวอีกนาน
ทั้งนี้ ในช่วงเที่ยงวันนี้ นายถาวร เสนเนียม ว่าที่ ส.ส.สงขลา และอดีตแกนนำ กปปส. ได้นัดประชุมที่พรรคประชาธิปัตย์ในเที่ยงวันนี้ เพื่อเสนอให้คณะกรรมการบริหารของพรรคชุดใหม่ตัดสินใจว่าจะร่วมรัฐบาลในวันพรุ่งนี้
>> เพื่อไทยรวมเสียงข้างมาก ควง 5 พรรคลงนามหยุด คสช.
>> เปิดชีวิตอีกมุม "อภิสิทธิ์" กับบทบาท "ทาสแมว" มรดก 26 ตัวจากลูกสาวสุดที่รัก
>> มิ่งขวัญย้ำอีกที ร่วมรัฐบาลกับเพื่อไทย จุดยืนยังเหมือนเดิม-รักษาคำพูด
>> อนุทิน ย้ำจุดยืน งดแสดงความเห็น จับขั้วตั้งรัฐบาล