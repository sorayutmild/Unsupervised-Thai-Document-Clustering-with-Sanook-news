     โตโยต้า วีออส รุ่นปรับปรุงใหม่ (Toyota Vios 2016) และ วีออส Exclusive ใหม่ พร้อมเครื่องยนต์ Dual VVT-i เกียร์อัตโนมัติ CVT 7 สปีด รองรับน้ำมัน E85 เคาะราคาจำหน่ายเริ่มต้น 5.99 บาท
Toyota Vios 2016
     โตโยต้า วีออส โฉมปัจจุบันนับเป็นเจเนอเรชั่นที่ 4 แล้ว ถูกเปิดตัวเป็นครั้งแรกตั้งแต่ปี 2556 มียอดจำหน่ายสะสมรวมจนถึงต้นปี 2559 ที่ผ่านมาถึง 155,000 คัน โดยปีนี้มีการเปิดตัว 'วีออส MY2016' พร้อมเวอร์ชั่น 'Exclusive' ให้เลือก โดยทุกรุ่นมาพร้อมเครื่องยนต์ใหม่แบบ Dual VVT-i ส่งกำลังด้วยเกียร์ CVT 7 สปีด รองรับเชื้อเพลิงทางเลือก E85 และระบบความปลอดภัยเพิ่มขึ้น
     วีออส รุ่นปี 2016 ใหม่ (Toyota Vios 2016) ติดตั้งเครื่องยนต์เบนซินขนาด 1.5 ลิตร 4 สูบแถวเรียง DOHC 16 วาล์ว Dual VVT-i ให้กำลังสูงสุด 108 แรงม้า ที่ 6,000 รอบต่อนาที แรงบิดสูงสุด 140 นิวตัน-เมตร ที่ 4,200 รอบต่อนาที ส่งกำลังด้วยเกียร์อัตโนมัติ CVT 7 สปีด พร้อม Sequential Shift รองรับน้ำมัน E85
 
Toyota Vios 2016
     ขณะที่ระบบความปลอดภัยทุกรุ่นติดตั้ง ระบบควบคุมการทรงตัว VSC, ระบบเบรกป้องกันล้อล็อก ABS, ระบบกระจายแรงเบรก EBD และระบบเสริมแรงเบรก BA เป็นอุปกรณ์มาตรฐาน
     Vios Exclusive มาพร้อมชุดแต่งภายนอกติดตั้งสเกิร์ตรอบคัน, ไฟหน้าโปรเจคเตอร์พร้อม Daytime Running Light แบบ LED, ไฟตัดหมอกหน้า, กระจังหน้าโครเมี่ยม, กระจกมองข้างพร้อมไฟเลี้ยว ปรับ-พับด้วยไฟฟ้า, มือจับประตูด้านนอกโครเมี่ยม, คิ้วฝากระโปรงโครเมี่ยม, ล้ออัลลอยลายใหม่ขนาด 15 นิ้ว, กล้องมองหลัง และสัญลักษณ์ Exclusive ด้านท้าย
 
Toyota Vios 2016
     ห้องโดยสารภายในของ วีออส เอ็กซ์คลูซีฟ ตกแต่งด้วยโทนสีดำ, เบาะนั่งลายกราฟฟิค, คอนโซลหน้าและแผงประตูตกแต่งด้วยลายไฮโดรกราฟฟิคสีเทา, พวงมาลัยและหัวเกียร์หุ้มหนังตกแต่งด้วยเปียโนแบล็ค, เครื่องเสียงหน้าจอสัมผัสขนาด 7 นิ้ว รองรับ USB, HDMI, SD Card พร้อมระบบเชื่อมต่อ Bluetooth และชุดอุปกรณ์เติมลมยาง Air Compressor Kit
 
Toyota Vios 2016
     Vios รุ่นปี 2016 ใหม่ (วีออส 2016) มีให้เลือกทั้งหมด 7 สี ได้แก่ สีขาว Super white, สีเงิน Silver Metallic, สีดำ Attitude Black Mica, สีเทา Grey Metallic , สีแดง Red Mica Metallic , สีน้ำตาล Quartz Brown Metallic และสีทอง Silky Beige Metallic ส่วนรุ่น Exclusive มีให้เลือก 2 สี ได้แก่ สีดำ Attitude Black Mica และสีขาวมุก White Pearl Crystal

     ราคาจำหน่าย Toyota Vios 2016 ใหม่ มีดังนี้

รุ่น 1.5S CVT 749,000 บาท
รุ่น 1.5G CVT 714,000 บาท
รุ่น 1.5E CVT 669,000 บาท
รุ่น 1.5J CVT 599,000 บาท
รุ่น Exclusive 719,000 บาท

 