เมื่อช่วงเช้ามืดที่ผ่านมา (12 มิ.ย.) เจ้าหน้าที่หน่วยกู้ภัยศิริกรณ์เชียงราย เร่งช่วยชีวิตเด็กหญิง วัย 14 ปี นักเรียนมัธยมแห่งหนึ่ง หลังกระโดดตกลงมาจากตึก ชั้น 2 ริมกก อพาร์ตเมนต์ ต.ริมกก อ.เมือง จ.เชียงราย จนได้รับบาดเจ็บสาหัส
เจ้าหน้าที่ตำรวจ สภ.เมืองเชียงราย เข้าตรวจสอบจุดเกิดเหตุที่ห้องพักหมายเลข 208 จากการตรวจสอบภายในห้องพบคราบเลือดกระเด็นทั่วห้องพัก และยังพบรองเท้านักเรียนหญิงของผู้บาดเจ็บอยู่ในห้อง ขณะเดียวกัน จากการตรวจสอบบริเวณโดยรอบอพาร์ตเมนต์ ยังพบกระเป๋านักเรียน ตกอยู่ที่ลานจอดรถอีกหนึ่งใบ
จากการสอบสวนทราบว่า ก่อนเกิดเหตุนักเรียนหญิงถูกคนร้ายซึ่งไม่เคยรู้จักมาก่อน ใช้อุบายลวงมาจากชุมชนดอยสะเก็ด อ.เมืองเชียงราย ให้มาส่งที่จุดเกิดเหตุ ก่อนคนร้ายจะลวงให้ขึ้นไปบนห้องพัก จากนั้นคนร้ายพยามที่จะข่มขืนแต่ไม่สำเร็จ จึงเกิดการต่อสู้ขัดขืนอยู่สักพัก เห็นท่าไม่ดีจึงได้หนีออกมายังระเบียง ก่อนที่จะตัดสินในกระโดดจากชั้น 2 ลงมา จนได้รับบาดเจ็บ ขณะที่คนร้ายไหวตัวทัน ขโมยรถจักรยานยนต์ของเหยื่อ หลบหนีไปด้วย