ผู้สื่อข่าวรายงานว่า (7 พ.ย.) เมื่อเวลา 21.30 น. สภ.คูคต รับแจ้งเหตุมีคนผูกคอเสียชีวิต ที่เกิดเหตุบ้านไม้ยกใต้ถุนบ้าน 2 ชั้น เลขที่ 10/3 หมู่ 9 ต.ลาดสวาย อ.ลำลูกกา จ.ปทุมธานี พบผู้เสียชีวิตใช้เชือกไนลอนผูกคอตนเองกับคานไม้ของบ้าน ใกล้กันพบเก้าอี้พลาสติกอยู่ข้างตัว ทราบชื่อต่อมาคือ น.ส.แอนนา พุ่มพ่วง อายุ 26 ปี
จากการสอบสวน น.ส.อุบลรัตน์ ไทรรอดรุ่ง แฟนผู้เสียชีวิต ให้การว่า ตนออกไปทำงานตั้งแต่เช้า แต่ได้โทรศัพท์มาหาผู้เสียชีวิต เมื่อตอน 15.00 น. แต่พอก่อนจะกลับประมาณ 17.00 น. ตนได้โทรมาหาผู้เสียชีวิตเพื่อจะถามว่าจะกินอะไร แต่ผู้เสียชีวิตก็ปิดโทรศัพท์มือถือ ตนจึงกลับบ้านมาแล้วประตูล็อค จึงเคาะประตูเรียกแต่ไม่ได้ยินเสียงตอบรับ จนกระทั่งได้มองลอดช่องประตู จึงพบว่าแฟนสาวของตนนั้นได้ใช้เชือกไนล่อนผูกคอเสียชีวิตแล้ว จึงได้เรียกชาวบ้านแถวนั้นเพื่อแจ้งตำรวจ ก่อนหน้านี้แฟนสาวของตนได้ทะเลาะกับตนบ่อย และก็บ่นว่านอนไม่หลับมาหลายวันแล้ว ไม่คิดว่าจะมาคิดสั้นแบบนี้
อย่างไรก็ตาม เจ้าหน้าที่จะเก็บหลักฐานในที่เกิดเหตุ และเชิญแฟนของผู้เสียชีวิตไปสอบปากคำต่อที่สถานีตำรวจ ส่วนร่างผู้เสียชีวิตนั้นได้ให้เจ้าหน้าที่กู้ภัย นำส่งโรงพยาบาลภูมิพลอดุลยเดช เพื่อชันสูตรหาสาเหตุการเสียชีวิตที่แท้จริงต่อไป