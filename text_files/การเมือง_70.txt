(1 ธ.ค.) ความเคลื่อนไหวการชุมนุมของกลุ่มคณะกรรมการประชาชนเพื่อการเปลี่ยนแปลงประเทศให้เป็นประชาธิปไตยที่สมบูรณ์อันมีพระมหากษัตริย์ทรงเป็นประมุข (กปปส.) มีการประกาศเดินขบวนปิดล้อมสถานที่ราชการและสถานที่สำคัญใน 8 เส้นทาง ท่ามกลางกลุ่มผู้ชุมนุมที่ทยอยกันมาสมทบกันอย่างคึกคักสธ. สรุปเหตุชุมนุมการเมือง ยอดเจ็บล่าสุด 68 ราย เสียชีวิต 3 ราย นอน ร.พ. 17 ราย แนะผู้สัมผัสแก๊สน้ำตา รีบออกจากพื้นที่ และล้างร่างกายที่สัมผัสสารเคมีด้วยน้ำสะอาด
น.พ.ณรงค์ สหเมธาพัฒน์ ปลัดกระทรวงสาธารณสุข เปิดเผยถึงยอดผู้บาดเจ็บสะสมล่าสุด ณ เวลา 15.00 น. วันนี้ (1 ธันวาคม 2556) มีทั้งหมด 68 ราย เสียชีวิต 3 ราย ขณะนี้นอนรักษาตัวที่โรงพยาบาลรวม 17 ราย ที่โรงพยาบาลพระมงกุฎเกล้า โรงพยาบาลเปาโล โรงพยาบาลโชคชัย โรงพยาบาลนพรัตน์ราชธานี โดยผู้บาดเจ็บในวันนี้มี 23 ราย ที่ได้รับบาดเจ็บจากแก๊สน้ำตา
ส่วนด้านการดูแลผู้บาดเจ็บที่สัมผัสแก๊สน้ำตาเบื้องต้น คือ การหลีกเลี่ยงและออกจากสถานที่ ที่มีแก๊สน้ำตานั้น ไปบริเวณที่มีอากาศถ่ายเทที่สะดวกและมีลมพัด ให้สารเคมีนั้นกระจายออกไป ถอดเสื้อผ้าที่ปนเปื้อนสารเคมีออก และใส่ไว้ในถุงที่ปิดมิดชิด ร่างกายที่โดนแก๊สน้ำตาล้างด้วยน้ำสะอาด โดยพยายามอย่าให้เสื้อผ้าเปียก เพราะสารเคมีจะละลายติดตามร่างกายได้ ในกรณีที่สารเคมีเข้าตาอาจจะใช้น้ำเกลือเจือจางล้างออกแล้วรีบไปพบแพทย์
ทั้งนี้ อย่าใส่คอนแทคเลนส์เข้าไปในพื้นที่เสี่ยงใช้แก๊สน้ำตา เพราะถ้าสารเคมีเข้าไปอยู่ในช่องว่างระหว่างดวงตากับคอนแทคเลนส์ จะก่อให้เกิดอันตรายได้ อย่าหยิบลูกกระสุนหรือกระป๋องแก๊สน้ำตาชนิดขว้างที่ยังไม่ระเบิดขึ้นม าเพราะถ้าลูกกระสุนแก๊สน้ำตาระเบิดออกในมือจะทำให้เกิดอาการบาดเจ็บได้ เคลื่อนตัวไปอยู่เหนือลม ปกป้องดวงตาด้วยการสวมแว่นตาว่ายน้ำ หรือแว่นประเภทอื่น ๆ ที่อากาศไม่สามารถเข้าได้ เตรียมผ้าชุบน้ำมะนาว
22.23 น. โฆษก ศอ.รส.ย้ำอีกครั้งขอความร่วมมือออกนอกบ้าน 22.00-05.00 น.ไม่ใช่เคอร์ฟิว แต่เพื่อความสะดวกในการปฎิบัติงานของเจ้าหน้าที่
22.16 น.โฆษก ศอ.รส.แถลง มีการยึดรถควบคุมผู้ต้องหาของตำรวจ 2 คัน ขอให้ประชาชนแจ้งเบาะแส เกรงจะนำไปสร้างสถานการณ์ แจ้ง 1599
22.13 น. ศอ.รส.แถลงเริ่มจากรายงานยอดชุมนุมภาพรวม 7 หมื่นคน ที่สะพานชมัยมรุเชษฐ์ ยังมีความพยายามฝ่าเข้าไป
21.37 น. "สุเทพ" แถลงการณ์ครั้งที่ 2 บอกไปเจรจากับนายกฯยิ่งลักษณ์ โดยมี ต่อหน้า ผบ.ทบ., ผบ.ทอ., ผบ.ทร. เป็นตัวกลาง เมื่อ 1 ชม.ที่ผ่านมา
21.25 น. หมวดเจี๊ยบ ร.ท.หญิงสุณิสา เลิศภควัต ออกช่อง 11 ขอให้ผู้ชุมนุมกลับบ้าน
21.20 น. แยกพล 1 มีเสียงดังคล้ายปืนมีแก๊สน้ำตา แกนนำประกาศให้กลุ่มผู้ชุมนุมนั่งลงอย่าตื่นตกใจ

(ภาพจาก @olan_nna)
20.30 น. ปะทะอีกระลอก ที่แยกพาณิชย์การ มีการยิงแก๊สน้ำตา แกนนำพยายามให้มวลชนกลับมาในแนวตั้งรับ
19.48 น. ถนอม อ่อนเกตุพล แกนนำขอมติมวลชนประกาศยุติการชุมนุมหลังช่อง 9 นำเทปแถลงการณ์ กปปส ฉ.1ออกอากาศฉบับเต็ม
19.13 น. ศอ.รส. ประกาศตั้งแต่ 22.00 - 05.00 น. ถ้าไม่มีความจำเป็นอย่าออกจากบ้าน เพื่อความปลอดภัย
18.00 น. เกิดการยิงแก๊สน้ำตาออกมาจากแนวป้องกันทำเนียบ ด้านสะพานชมัยมรุเชษฐ์ แต่แกนนำยังให้มวลชนเดินหน้า ทั้งที่บรรยากาศทั่วไปเริ่มมืดค่ำแล้ว

คลิกชม ภาพชุดโครงกระดูกบนรสบัสที่ถูกเผา
17.30 น. ผู้สื่อช่อง 3 รายงาน พบโครงกระดูกบริเวณทางขึ้นชั้น 2 ของรถบัสที่ถูกเผา บริเวณถนนรามคำแหง โดยถูกพบหลังจากเจ้าหน้าที่เข้าไปทำการดับเพลิง
17.00 น. บริเวณแยกวัดเบญฯ เจ้าหน้าที่ยังคงใช้แก๊สน้ำตาสกัดกลุ่มผู้ชุมนุมที่พยายามทลายแบริเอร์อย่างต่อเนื่อง
(ภาพจากทวิตเตอร์ @noppatjak)
16.54 น. แกนนำมวลชนหน้า อสมท.เรียกร้องผู้บริหารแจงเหตุตัดสัญญาณถ่ายทอดแถลงการณ์ กปปส. กลางคันประกาศไม่แจงไม่กลับ จ่อปักหลัก
16.50 น. ผู้สื่อข่าวช่อง 3 รายงานว่า บริเวณจากสะพานชมัยมุเชฐไปจนถึงแยกวัดเบญฯ ไฟฟ้าถูกตัดทั้งหมดแล้ว รวมถึงภายในทำเนียบรัฐบาลด้วย
16.34 น. สุเทพ เทือกสุบรรณ ได้แถลงการณ์จากเวทีศูนย์ราชการ ขอให้สถานีโทรทัศน์ทุกช่องงดอากาศข่าวจากรัฐบาล ที่สร้างความสับสนแก่ประชาชน พร้อมประกาศให้วันพรุ่งนี้ (2 ธ.ค.) เป็นวันหยุดราชการ ตามอารยะขัดขืน
             อ่าน สรุปแถลงการณ์ ‘สุเทพ‘ เลขาฯกปปส.ผ่านฟรีทีวี
16.24 น. กลุ่มมวลชนนำเชือกมามัดบังเกอร์หลายรอบ ก่อนจะใช้กำลังชักเย่อหมู่ เพื่อทลายแนวกำบัง ขณะที่ จนท.ใช้น้ำผสมสารเคมีสีม่วงฉีดใส่ผู้ชุมนุม
(ภาาพจากทวิตเตอร์ @Phil_Prajya)
16.22 น. เวทีศูนย์ราชการ ได้ตั้งรับคำประกาศขอพื้นที่คืน เตรียมน้ำ-ผ้า ขณะที่ สุเทพ เทือกสุบรรณ รอแถลงการณ์
16.15 น. เวทีกระทรวงการคลังลิงค์เวทีราชดำเนินประกาศระดมมวลชนสมทบกระทรวงการคลัง ให้นำรถขวางตำรวจเข้าพื้นที่ ทั้งนี้มวลชนอีกส่วนเดินเท้ามาเสริมกำลังที่กระทรวงการคลัง
15.51 น. พบรถบัสโดยสาร 2 ชั้น ไฟไหม้เผาอยู่บริเวณถนนรามคำแหง
15.42 น. ช่อง 3 รายงานว่า บริเวณหน้าปาก ซ.มหาดไทย ย่านรามคำแหง ยังมีเสียงระเบิดปิงปอง จากกลุ่มกองกำลังไม่ทราบฝ่าย ก่อนจะพบกลุ่มควันไฟจำนวนมาก
(ภาพจากทวิตเตอร์ @Dr_Prawut)
15.25 น. ศอ.รส.แถลงด่วน ส่งกำลังขอคืนพื้นที่ ศูนย์ราชการ และ กระทรวงการคลัง ยืนยันทำตามหลัก ประสาน กสทช.ดำเนินการตามกฎหมายกับผู้ชุมนุมที่บุกควบคุมสถานีโทรทัศน์
15.02 น. กลุ่มผู้ชุมนุมตั้งขบวนหน้า ก.ต่างประเทศ เพื่อไปก.คลัง หลังมีข่าวตำรวจเตรียมสลายการชุมนุม โดยมวลชนบางส่วนยังอยู่หน้า ก.ต่างประเทศ
15.00 น. เจ้าหน้าที่กองอาสารักษาดินแดน หรือ อส. ทยอยเดินเท้าออกจากพื้นที่กระทรวงมหาดไทย กลุ่มผู้ชุมนุมปรบมือให้เป็นทางยาว
(ภาพจากทวิตเตอร์ @pakapong_report)
14.50 น. ศอ.รส. ประกาศ จะนำกองกำลังควบคุมฝูงชนขอคืนพื้นที่ ศูนย์ราชการและกระทรวงการคลัง เวลานี้.. ยืนยันปฏิบัติตามขั้นตอนตามกฎหมาย
14.45 น. สาธิต วงศ์หนองเตย ประกาศจะชุมนุมต่อไปอย่างสันติ หลังกระจายชุมนุมไปสถานที่ต่างๆ แต่รัฐบาลยังไม่ยอมไป คืนนี้ "สุเทพ" เตรียมแถลงข่าวสำคัญ
14.24 น. สถานีโทรทัศน์ฟรีทีวีทุกช่อง ช่อง 3 ช่อง 5 ช่อง 7 ช่อง 9 ช่อง 11 และ ไทยพีบีเอส ยอมโยงเกี่ยวสัญญาณถ่ายทอด กปปส.แถลงการณ์ ช่วงเย็นวันนี้ ผู้ชุมนุมยังคงปักหลักอยู่
14.10 น. กลุ่มผู้ชุมนุมทำลายแบริเออร์ที่สะพานชมัยมรุเชฐ ได้แล้ว หลัง ผบ.ทบ.สั่งตำรวจไม่ให้ใช้แก๊สน้ำตาแล้ว
(ภาพจาก บลูสกายแชนแนล)
13.52 น. พุฒิพงศ์ แกนนำ กปปส. ประกาศกับมวลชนที่หน้า สตช. ว่าจะปักหลักชุมนุมหน้าสตช.จนกว่าจะได้รบชัยชนะ ส่วน ศอ.รส.ประชุมอยู่ด้านใน สตช.
13.45 น. กลุ่มผู้ชุมนุม กปปส. เดินทางถึงอาคารมาลีนนท์ สถานีโทรทัศน์ไทยทีวีสีช่อง 3 นางทยา ทีปสุวรร ได้เข้าเจรจา ทางผู้บริหารอนุญาตให้โยงเกี่ยวสัญญาณถ่ายทอดสด
(ภาพจากทวิตเตอร์ @pbassham)
13.38 น. ตำรวจยิงแก๊สน้ำตามาตกถึงหน้ารถปราศรัย ผชน.ถอยร่นมาอยู่หน้าสโมสร ทบ.เทเวศร์
13.34 น. กลุ่มผู้ชุมนุม กปปส. ถึงสถานีโทรทัศน์ช่อง 9 แล้ว โดยมีนายสมจิต ชินสมบูรณ์ ผช.กก.ผอ.ใหญ่ บมจ.อสมท.เป็นตัวแทนเจรจากับผู้ชุมนุม
13.30 น. ศอ.รส.ได้ส่งกำลังทหารไม่ติดอาวุธ พร้อมรถบัส เข้าไปช่วยเหลือนักศึกษากว่า 3,000 คนที่ยังติดค้างอยู่ในมหาวิทยาลัยรามคำแหง ตั้งแต่เมื่อคืนที่ผ่านมา โดยได้ลำเลียงส่งไปยังโรงเรียนวัดพระรามเก้า
13.20 น. พล.อ.ประยุทธ์ จันทร์โอชา ผบ.ทบ. ต่อสายตรงขอให้ตำรวจหยุดยิงแก๊สน้ำตาและให้ผู้ชุมนุมหยุดลุกฮือ หยุดเผชิญหน้ากันระหว่างตำรวจกับประชาชน
(ภาพจากทวิตเตอร์ @imbebear)
13.02 น. แกนนำผู้ชุมนุมได้เข้าเจรจากับผู้บริหารช่อง 7 สี เพื่อขอเกี่ยวโยงสัญญาณถ่ายทอดสดแถลงการณ์ กปปส.ช่วงบ่ายวันนี้ ทางผู้บริหารอนุญาตให้โยงเกี่ยวสัญญาณถ่ายทอดสด
12.44 น. บริเวณแยกวัดเบญจมบพิตรฯ เริ่มเกิดการปะทะ ตำรวจใช้แก๊สน้ำตาอีกหนึ่งจุด
(ภาพจากทวิตเตอร์ yupaporn_pik)
12.40 น. แกนนำผู้ชุมนุมบอก จะปักหลักที่ช่อง 5 คืนนี้ เสนอผู้บริหารถ่ายสดแถลงการณ์ กปปส.ช่วงบ่ายวันนี้ ทางผู้บริหารอนุญาตให้เกี่ยวโยงสัญญาณถ่ายทอดสด
12.36 น. กลุ่มผู้ชุมนุมบางส่วน เริ่มเข้าไปในกระทรวงมหาดไทยได้แล้ว
12.22 น. เจ้าหน้าที่ตำรวจใช้แก๊สน้ำตาชุดที่ 3 ควบคุมกลุ่มผู้ชุมนุมบริเวณทำเนียบรัฐบาล ขณะที่ผู้ชุมนุมปาขวดน้ำและก้อนหินใส่ตำรวจ
(ภาพจากทวิตเตอร์ @Aor_SpringNews)
12.05 น. ศอ.รส. ยังแถลงอีกว่า การใช้แก๊สน้ำตาเป็นไปตามหลักมาตรฐานสากล เพื่อรักษาสถานที่ ถ้าปีนเข้าไปในสถานที่ราชการ ก็จะดำเนินการตามหลักสากล
12.00 น. ศอ.รส.แถลงข่าวระบุว่า ขณะนำรถโดยสารเข้าไปรับนักศึกษาที่ติดอยู่ภายในมหาวิทยาลัย ปรากฏว่ามีผู้ไม่หวังดีไม่ทราบกลุ่ม เผายางรถยนต์ขวางเส้นทาง ทำให้ยังไม่สามารถเข้าไปช่วยเหลือนักศึกษาออกมาได้
11.45 น. เจ้าหน้าที่ยิงแก๊สน้ำตา อย่างน้อย 5 ลูก เพื่อสกัด กลุ่ม กปปส.ที่พยายามพังแนวแบริเออร์ บริเวณแยกพล 1 เพื่อจะบุกเข้า บชน.
(ภาพจาก บลูสกายแชนแนล)
11.43 น. การเจรจาระหว่าง นายสกลธี กับ รอง ผอ.ThaiPBS ได้ลุล่วงแล้ว รับปากจะโยงสัญญาณแถลงสดในช่วงบ่ายจากช่องบลูสกาย แต่ขออย่าคุกคามพนักงานและทำลายทรัพย์สิน ขณะที่ภาพหน้าจอช่อง ThaiPBS กลับมาดำเนินรายการได้ปกติ
11.30 น. บริเวณทำเนียบรัฐบาล แยกพาณิชย์การ ถนนพิษณุโลก เจ้าหน้าที่เริ่มใช้แก๊สน้ำตา อย่างน้อย 3 ลูก เพื่อขู่ให้กลุ่มผู้ชุมนุม คปท.ถอยออกห่างจากแนวป้องกัน 
(ภาพจากทวิตเตอร์ @@man_Rw)
10.58 น. ผู้บริหารสยามพารากอน แจ้งว่า สยามพารากอน ปิดให้บริการ 1 วัน เนื่องจากมีการปิดถนนพระราม 1
10.54 น. นายสกลธี ภัททิยะกุล ตัวแทนกลุ่ม กปปส. ได้นำมวลชนบุกไปที่ สถานีโทรทัศน์ไทยพีบีเอส เพื่อขออนุญาตควบคุมการออกอากาศ
(ภาพจากทวิตเตอร์ @sataporn_tpbs)
10.50 น. กลุ่มผู้ชุมมนุมได่เริ่มเคลื่อนขบวนออกจากพื้นที่ชุมนุม ร่วมขบวนทั้ง 8 เส้นทางไปตามสถานที่ต่างๆ
10.40 น. กลุ่มผู้ชุมนุม กปปส. เวทีศูนย์ราชการฯ ได้นำขบวนมาถึงถนนวิภาวดีรังสิต เพื่อกระจายไปตามจุดต่างๆ โดยหลักๆ จะไปที่กระทรวงพาณิชย์
(ภาพจาก SpringNews)
10.30 น. นายสาทิตย์ วงษ์หนองเตย แกนนำ กลุ่ม กปปส. ได้ประกาศบนเวทีราชดำเนิน ถึงแนวทางการเคลื่อนที่ของกลุ่มมวลมหาประชาชน ไปยังสถานที่ต่างๆ ตามปฏิบัติการอารยะ ของกลุ่ม โดยแบ่งทั้งหมด 8 ขบวนด้วยกัน ได้แก่ ขบวนที่ 1 กองบัญชาการตำรวจนครบาล นำโดย ลูกหมี-ชุมพล จุลใสขบวนที่ 2 กระทรวงมหาดไทย นำโดย นายคมสัน ทองศิริ เลขาธิการสมาพันธ์แรงงานรัฐวิสาหกิจสัมพันธ์ (สรส.)ขบวนที่ 3 กระทรวงแรงงาน นำโดย นายอิสสระ สมชัยขบวนที่ 4 สถานีโทรทัศน์ ไทยทีวีสีช่อง 3 นำโดย นางทยา ทีปสุวรรณขบวนที่ 5 สถานีโทรทัศน์กองทัพบกช่อง 5 นำโดย น.ส. จิตตภัสร์ ภิรมย์ภักดีขบวนที่ 6 สถานีโทรทัศน์ไทยทีวีสีช่อง 7 นำโดย นายณัฐพล ทีปสุวรรณขบวนที่ 7 สถานีโทรทัศน์ อสมท. ช่อง 9 นำโดย นายถนอม อ่อนเกตุพลขบวนที่ 8 สถานีโทรทัศน์ช่อง 11 นำโดย นายถาวร เสนเนียม
(ภาพจากทวิตเตอร์ @pakapong_report)