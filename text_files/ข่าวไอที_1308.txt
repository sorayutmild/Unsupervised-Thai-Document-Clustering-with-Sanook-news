โหมกระแสส่งท้ายปี 2011 เผยโฉมไอโฟนรุ่นต่อ
iPhone 5 (ไอโฟน 5) - ในที่สุดปี 2011 กำลังจะผ่านไปในอีกไม่กี่วันข้างหน้า เป็นอันสรุปว่าเราไม่เห็นความเปลี่ยนแปลงอะไรในไอโฟนรุ่นต่อไปอย่างแน่นอน หลังจากเมื่อวันที่ 4 ตุลาคมที่ผ่านมาทาง Apple ได้ทำการเปิดตัวไอโฟนรุ่นใหม่ล่าสุดของปีไปแล้ว และสร้างกระแสความผิดหวังให้แก่สาวก Apple พอสมควรเพราะรุ่นที่เปิดออกมานั้นถูกใช้ชื่อว่า iPhone 4S หลังจากการเปิดตัวก็ตามติดมาด้วยการลาโลกไปของอดีต CEO ของ Apple อย่าง สตีฟ จ๊อบส์ (Steve Jobs)

ล่าสุดนั้นมีการสร้างกระแสเรื่องนี้ส่งท้ายปีอีกแล้ว เมื่อมีภาพหลุดของ iPhone 5 (ไอโฟน 5) ออกมาเมื่อโดยทาง BGR ได้ทำการรายงานข่าวเกี่ยวกับไอโฟนรุ่นถัดไป (คาดว่าจะเปิดตัวช่วงกันยายน-ธันวาคม ปี 2012) ในส่วนของดีไซน์ที่หลุดออกมาให้เห็นนั้น แตกต่างจาก iPhone 4S หมดด้านหลังถูกออกแบบด้วยอลูมิเนี่ยมแทนกระจกสำหรับฝาหลัง ดังที่เคยปรากฎใน iPhone 4, iPhone 4S เพื่อลดปัญหาการรั่วของแสง ตัวเครื่องหากมองผ่านๆ เหมือน iPad 2 ที่ถูกปรับขนาดให้เล็กลง, หน้าจอมีขนาดความกว้าง 4 นิ้ว , หน้าจอกว้างแบบขอบชนกรอบเหมือนภาพหลุดที่ออกมาตลอดทั้งปี, และที่เด็ดที่สุดคือจะมีการปรับ ปุ่ม Home กว้างขึ้น เพื่อรองรับ Gestures เพื่อแก้ปัญหาของรุ่นปัจจุบันที่ปุ่ม Home มีปัญหาค้างและแข็ง
และแน่นอนรุ่นต่อไปนั้นจะมาพร้อมชิป A6  ซึ่งเป็นแบบ Dual-core Processor แบบเต็มตัว ซึ่งให้ประสิทธิภาพในการทำงานมากขึ้น และคาดว่าปีหน้า (2012) จะมีข่าวหลุดออกมาให้เสพกันมากแน่นอน เพราะล่าุสุดนั้นมีกระแสข่าวของการเตรียมปล่อยตัว Samsung Galaxy S III รุ่นต่อไปออกมาให้หนาวกันแล้ว!!
เอาเป็นว่าถึงเวลานั้นแล้ว Sanook! Hitech สัญญาว่าจะนำรายละเอียดเกี่ยวกับ iPhone 5 (ไอโฟน 5) มาฝากสาวก Apple ของเราอย่างแน่นอน