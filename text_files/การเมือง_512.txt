
จากเหตุบังเอิญเลขทะเบียนรถนายกรัฐมนตรีตรงกับผลสลากกินแบ่งรัฐบาลหลายต่อหลายครั้ง ล่าสุดงวดวันที่ 16 มีนาคม ที่ผ่านมา ปรากฎว่าเลขทะเบียนรถนายกรัฐมนตรี ตรงกับผลสลากกินแบ่งรัฐบาลทั้งสองเลขคือ  404 และ 79 เป็นผลให้เกิดคำถามในสังคมถึงความบังเอิญที่เกิดขึ้นว่าเป็นแค่เพียงความบังเอิญจริงหรือ!!
ล่าสุด (18 มีนาคม 2557) อาจารย์คงเดช หุ่นผดุงรัตน์ อาจารย์พิเศษคณะสถาปัตยกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง ได้ถ่ายคลิปสาธิตวิธีการล็อกหวยออกเผยแพร่ โดยระบุว่า อุปกรณ์ในการออกรางวัลประกอบด้วย ลูกพลาสติกในการอออกรางวัลซึ่งด้านหนึ่งใส ส่วนอีกด้านทึบ และอีกส่วนคือกงล้อลูกพลาสติก ซึ่งอาจารย์คงเดช เผยว่าเทคนิคการโกงอยู่ที่ลูกพลาสติก หากต้องการเลขไหนให้นำเหรียญแปะติดเอาไว้กับลูกพลาสติกด้านทึบ เพื่อถ่วงให้เลขนั้นตกลงมาก่อน
โดยในคลิป อาจารย์คงเดช นำเหรียญติดไว้ที่ลูกพลาสติกเลข 8 และนำไปใส่รวมกับลูกพลาสติกอื่นๆ และเริ่มหมุนเหมือนขั้นตอนการออกรางวัล และเมื่อเปิดกงล้อออกมา ก็พบว่าลูกพลาสติกที่ตกคือลูกหมายเลข 8
ทั้งนี้ จากคลิปดังกล่าว มีผู้แสดงความเห็นเกี่ยวกับคลิปนี้จำนวนมาก เช่น งวดนี้น่าเกลียดเกินไปครับ บน-ล่าง ตรงๆ ไม่ต้องกลับ ถือโอกาสสังคายนากองสลากสักทีดีไหมครับ , มั่นใจว่าล็อคเลขได้จริงควรแจ้งปปช.หาวิธีเข้าจับกุมกองสลากขณะเตรียมการออกเลขประจำงวด ไม่น่าออกมาเปิดเผยตอนนี้แล้วจะจับโจรได้ไง หรือจะใช้วิธีสาธิตการโกงด้วยอุปกรณ์ออกสลากปัจจุบันที่กองสลากก็ดีนะ