แนะนำสุดยอดสมาร์ทโฟนจอใหญ่แบตอึดที่มาแรงที่สุด ณ ชั่วโมงนี้ รุ่นไหนจอใหญ่สุด รุ่นใดแบตอึดกว่ากัน เราสรุปมาให้ท่านแล้ว!
สวัสดีท่านผู้อ่านทุกท่านครับ กลับมาพบทีมงาน Thaimobilecenter กับบทความรวมนานาสาระน่ารู้ และข่าวสารในวงการสมาร์ทโฟนกันอีกครั้งนะครับ หลังจากที่เมื่อช่วงค่ำคืนที่ผ่านมา ทาง Huawei ได้เปิดตัวสมาร์ทโฟนเรือธงรุ่นใหม่ล่าสุดในชื่อ Huawei Mate 9 ที่มาพร้อมกับจุดเด่นมากมายซึ่งหนึ่งในนั้นก็คือ หน้าจอขนาดใหญ่ถึง 5.9 นิ้ว 
ซึ่งก็ทำให้ผู้เขียนเริ่มสังเกตว่า เทรนด์ของสมาร์ทโฟนหน้าจอใหญ่กำลังจะกลับมาอีกครั้งหรือไม่? เพราะในขณะนี้หน้าจอสมาร์ทโฟนขนาดใหญ่ที่ได้รับการยอมรับจากผู้ใช้มากที่สุดก็น่าจะอยู่ที่ราวๆ 5.2 - 5.5 นิ้ว เพราะด้วยรูปร่าง และขนาดมือของคนเอเชียที่ค่อนข้างเล็ก หากจับถือสมาร์ทโฟนที่มีหน้าจอใหญ่เกินไปก็คงจะไม่ถนัดกับผู้ใช้ในบ้านเราเท่าใดนัก
แต่ก็ยังมีผู้ใช้บางกลุ่มที่ชื่นชอบสมาร์ทโฟนจอใหญ่ๆ ชนิดที่เรียกว่าคนข้างๆ เห็นแล้วทราบได้ทันทีว่าเนื้อหาในหน้าจอนั้นมีอะไรบ้าง ซึ่งในจุดนี้ก็ขึ้นอยู่กับความชอบ และสไตล์การใช้งานของแต่ละบุคคล คงจะไปตัดสินกันไม่ได้นะครับ  เมื่อพูดถึงหน้าจอแล้วก็จะต้องเชื่อมโยงไปถึง แบตเตอรี่ ด้วยเช่นกัน เพราะหน้าจอเป็นส่วนประกอบหลักที่ใช้พลังงานมากที่สุด สมาร์ทโฟนที่มีหน้าจอขนาดใหญ่ก็ต้องมีความจุแบตเตอรี่ที่เพิ่มมากขึ้นตามไปด้วย ดังนั้น เราจึงได้ทำการคัดสรรสมาร์ทโฟนจอใหญ่แบตอึดมาให้ทุกท่านได้รับชมกัน
โดยกำหนดเงื่อนไขว่า สมาร์ทโฟนรุ่นนั้นจะต้องมีขนาดหน้าจอขั้นต่ำที่ 5.5 นิ้ว และมีความจุแบตเตอรี่ขั้นต่ำ 3000 mAh และสมาร์ทโฟนที่เราคัดมาจะมีรุ่นใดโดนใจท่านผู้อ่านบ้างนั้น ติดตามชมไปพร้อมกันได้เลยครับ  
Samsung Galaxy A9 Pro


แน่นอนว่าเมื่อพูดถึงสมาร์ทโฟนจอยักษ์ไซส์ใหญ่แล้ว Samsung Galaxy A9 Pro ก็จะต้องติดโผเป็นตัวเลือกหนึ่งในรายชื่อดังกล่าวอย่างแน่นอน ด้วยขนาดหน้าจอที่ใหญ่ถึง 6 นิ้ว พร้อมความละเอียดระดับ Full HD 1080p และใช้งานแบตเตอรี่ที่มีความจุสูงถึง 5000 mAh หมดห่วงว่าแบตจะหมดระหว่างวันแน่นอน ส่วนคุณสมบัติตัวเครื่องเบื้องต้น มีดังนี้  - เทคโนโลยีการผลิตตัวเครื่องแบบ Metal-Glass Unibody (ตัวเครื่องอะลูมิเนียมอัลลอย ผสานกระจก Gorilla Glass 4 ที่ด้านหน้า และด้านหลัง) (ไม่สามารถถอดเปลี่ยนฝาหลังได้) - ขนาดตัวเครื่อง 161.7x80.9x7.9 มิลลิเมตร พร้อมน้ำหนัก 210 กรัม - เซ็นเซอร์สแกนลายนิ้วมือ (Fingerprint Sensor) ที่ปุ่มโฮม สำหรับตรวจสอบสิทธิ์ของการเข้าใช้งานเครื่อง และการเข้าถึงข้อมูลภายใน - จอแสดงผลแบบ Super AMOLED Capacitive Touchscreen 16,700,000 สี ความละเอียด 1920x1080 Pixels (Full HD 1080p : กว้าง 6.0 นิ้ว : 367 ppi) - กระจกหน้าจอแบบ Corning Gorilla Glass 4 ช่วยเพิ่มประสิทธิภาพในการป้องกันแรงกระแทก หรือรอยขีดข่วน - หน่วยประมวลผลกราฟิกโดยเฉพาะ (GPU : Graphics Processing Unit) แบบ Adreno 510 - ประมวลผลการทำงานด้วยชิปเซ็ต Octa-Core Qualcomm MSM8976 Snapdragon 652 ความเร็วในการประมวลผล 1.8 GHz (ซีพียู Cortex-A72 ความเร็ว 1.8 GHz และซีพียู Cortex-A53 ความเร็ว 1.4 GHz) - ขับเคลื่อนการทำงานด้วยระบบปฏิบัติการ Android OS เวอร์ชัน 6.0.1 (Marshmallow) - หน่วยความจำภายในสำหรับเก็บบันทึกข้อมูลขนาด 32 GB (เหลือให้ใช้งานจริงประมาณ 23.4 GB) - หน่วยความจำ RAM ขนาด 4 GB - รองรับการ์ดหน่วยความจำเสริมภายนอกแบบ microSD Card (TransFlash) ได้สูงสุดขนาด 200 GB - แบตเตอรี่ Li-Ion 5000 mAh พร้อมรองรับเทคโนโลยีการชาร์จแบตเตอรี่ความเร็วสูง (Fast Battery Charging : ชาร์จแบตเตอรี่เต็ม 100% ได้ภายในเวลา 160 นาที) - รองรับการเชื่อมต่ออินเทอร์ผ่านทางระบบ WiFi, 4G LTE Cat6, 3G HSPA+, EDGE และ GPRS - รองรับการใช้งานสองซิมการ์ด (nanoSIM) (ช่องซิมการ์ดที่สองรองรับการใช้งาน 3G พร้อมแยกอิสระจากช่องใส่การ์ดหน่วยความจำแบบ microSD) - รองรับเทคโนโลยีการเชื่อมต่อข้อมูลไร้สายแบบ NFC และ Bluetooth 4.2 - รองรับ USB OTG (USB On-the-Go) - ระบบ GPS ในตัว พร้อมฟังก์ชัน A-GPS และรองรับการใช้งานร่วมกับระบบดาวเทียม GLONASS ของรัสเซีย - กล้องดิจิทัลตัวหลักที่ด้านหลังของตัวเครื่อง ความละเอียดระดับ 16 ล้าน Pixels พร้อมขนาดของรูรับแสง (Aperture) กว้างสูงสุดที่ f/1.9, ระบบป้องกันการสั่นแบบ OIS (Optical Image Stabilization) และไฟแฟลช LED - กล้องดิจิทัลขนาดเล็กที่ด้านหน้าของตัวเครื่อง ความละเอียดระดับ 8 ล้าน Pixels พร้อมขนาดของรูรับแสง (Aperture) กว้างสูงสุดที่ f/1.9  สรุปคุณสมบัติตัวเครื่องโดยละเอียดของ Samsung Galaxy A9 Pro
Asus ZenFone 3 Ultra (ZU680KL)


อีกหนึ่งสมาร์ทโฟนที่มาพร้อมหน้าจอไซส์ยักษ์ และแบตสุดอึดในชื่อ Asus ZenFone 3 Ultra สุดยอดสมาร์ทโฟนจอยักษ์ในซีรีส์ใหม่ล่าสุดของ Asus โดยมาพร้อมขนาดหน้าจอที่ใหญ่ถึง 6.8 นิ้ว ความละเอียดระดับ Full HD 1080p และแบตเตอรี่ความจุ 4600 mAh หากใครที่ชอบสมาร์ทโฟนหน้าจอใหญ่ๆ ไว้อ่านหนังสือ หรือดูหนัง ก็น่าจะถูกใจกันพอสมควร โดยคุณสมบัติตัวเครื่องเบื้องต้น มีดังนี้  - ตัวเครื่องผลิตจากวัสดุอะลูมิเนียม พร้อมเส้นเสาอากาศแบบล่องหน - หน้าจอแสดงผลแบบ IPS LCD Full HD 1080p ขนาด 6.8 นิ้ว ความละเอียด 1920x1080 พิกเซล พร้อมเทคโนโลยีการแสดงผลภาพในระดับเดียวกับโทรทัศน์จอ 4K Ultra HD - ชิปเซ็ตประมวลผล Qualcomm Snapdragon 652 - หน่วยความจำแรม (RAM) ขนาด 4GB - หน่วยความจำภายในขนาด 64GB - กล้องด้านหลัง Pixel-Master ความละเอียด 23 ล้านพิกเซล พร้อมไฟแฟลชแบบคู่ (Dual-LED), ใช้งานเซ็นเซอร์รับภาพ Sony IMX318, ใช้โครงสร้างแบบ 6 ชิ้นเลนส์, ขนาดรูรับแสงกว้างสูงสุดที่ f/2.0, ใช้เวลาโฟกัสวัตถุเพียง 0.03 วินาทีด้วยระบบ Tri-Tech Autofocus, ระบบกันสั่น OIS แบบ 4 แกน และโหมดถ่ายภาพ Super Resolution ถ่ายภาพความละเอียดสูงได้ถึง 92 ล้านพิกเซล - กล้องด้านหน้าความละเอียด 8 ล้านพิกเซล - รองรับการใช้งานอินเทอร์เน็ตความเร็วสูงบนเครือข่าย 4G LTE - ระบบเสียง DTS Headphone 7.1 Surround และรองรับการเล่นไฟล์เสียงความละเอียดสูง Hi-Res Audio พร้อมหูฟัง Zen Ear - ลำโพงคู่ (Dual-Speaker) บริเวณด้านล่างของตัวเครื่อง - เซ็นเซอร์สแกนลายนิ้วมือ - รองรับการเชื่อมต่อแบบ USB-C 3.0 และ DisplayPort - แบตเตอรี่ความจุ 4600 mAh พร้อมระบบ Quick Charge 3.0 และฟีเจอร์ Power Bank Mode - ทำงานอยู่บนระบบปฏิบัติการ Android 6.0 Marshmallow ซึ่งถูกครอบทับด้วย ZenUI 3.0  สรุปคุณสมบัติตัวเครื่องโดยละเอียดของ Asus ZenFone 3 Ultra (ZU680KL)
ZTE Axon 7


ZTE Axon 7 เป็นสมาร์ทโฟนเรือธงรุ่นใหม่ล่าสุดจากค่าย ZTE ที่นอกจากจะมีจุดเด่นที่สังเกตง่ายอย่างลำโพงคู่บริเวณด้านหน้าแล้ว ZTE Axon 7 ก็ยังมาพร้อมจอแสดงผลขนาด 5.5 นิ้ว ที่มีความละเอียดระดับสูงถึง 2K Quad HD 1440x2560 พิกเซล กันเลยทีเดียว ส่วนแบตเตอรี่นั้นก็มาในความจุ 3250 mAh แม้ว่าจะดูไม่เยอะเท่าสองรุ่นแรกแต่ก็มั่นใจได้ว่าใช้งานได้ยาวนานแน่นอน โดยคุณสมบัติตัวเครื่องเบื้องต้น มีดังนี้  - ตัวเครื่องมีขนาด 151.7x75x7.9 มิลลิเมตร และมีน้ำหนัก 175 กรัม - เทคโนโลยีการผลิตตัวเครื่องแบบ Aluminum Full-Metal Unibody (กรอบตัวเครื่องอะลูมิเนียมถูกขึ้นรูปเป็นชิ้นเดียวกัน) - หน้าจอแสดงผลแบบ AMOLED ขนาด 5.5 นิ้ว ความละเอียดระดับ 2K Quad HD (1440x2560 พิกเซล : 538 ppi) พร้อมครอบทับด้วยกระจกขอบนูนแบบ 2.5D - ชิปเซ็ตประมวลผล Qualcomm Snapdragon 820 ซึ่งมีความเร็วในประมวลผล 2.2 GHz - หน่วยประมวลผลกราฟิก (GPU) Adreno 530 - หน่วยความจำแรม (RAM) ขนาด 4GB - หน่วยความจำภายในขนาด 64GB รองรับหน่วยความจำเสริมแบบ microSD สูงสุด 128GB - กล้องดิจิทัลด้านหลังความละเอียด 20 ล้านพิกเซล พร้อมไฟแฟลช LED แบบคู่, มีขนาดรูรับแสงกว้างสูงสุดที่ F/1.8, ระบบการโฟกัสภาพแบบ PDAF (Phase Detection Autofocus) และรองรับระบบป้องกันภาพสั่นไหวแบบ OIS และ EIS - กล้องดิจิทัลด้านหน้าความละเอียด 8 ล้านพิกเซล ขนาดรูรับแสงกว้างสูงสุดที่ F/2.2 พร้อมเลนส์มุมกว้าง 88 องศา - ชิปประมวลผลเสียง AKM 4961 และชิป AKM 4490 พร้อมรองรับระบบเสียง Dolby Atmos - เซ็นเซอร์สแกนลายนิ้วมือ (Fingerprint Scanner) ที่ด้านหลังของตัวเครื่อง - รองรับการเชื่อมต่อแบบ USB Type-C - แบตเตอรี่ขนาด 3250 mAh พร้อมรองรับเทคโนโลยีการชาร์จแบตเตอรี่ความเร็วสูงแบบ Quick Charge 3.0 ซึ่งสามารถชาร์จแบตเตอรี่ถึงระดับ 50% ภายในเวลา 30 นาที - ทำงานอยู่บนระบบปฏิบัติการ Android 6.0.1 Marshmallow ซึ่งถูกครอบทับด้วย MiFavor UI 4.0  สรุปคุณสมบัติตัวเครื่องโดยละเอียดของ ZTE Axon 7
Huawei P9 Plus


Huawei P9 Plus นอกจากจะเด่นในเรื่องของกล้องถ่ายภาพแบบคู่ (Dual-Camera) ของ Leica แล้ว ก็ยังมีขนาดหน้าจอที่ถือว่าค่อนข้างใหญ่ด้วยขนาด 5.5 นิ้ว พร้อมความละเอียด Full HD 1080p และแบตเตอรี่ความจุ 3400 mAh ซึ่งนอกจากจะเป็นสมาร์ทโฟนจอใหญ่แบตอึดแล้ว รายละเอียดด้านอื่นๆ ก็น่าสนใจไม่แพ้กัน โดยคุณสมบัติตัวเครื่องเบื้องต้น มีดังนี้  - ตัวเครื่องมีขนาด 152.3x75.3x6.98 มิลลิเมตร และมีน้ำหนัก 162 กรัม - หน้าจอแสดงผลแบบ AMOLED ขนาด 5.5 นิ้ว ความละเอียดระดับ Full HD 1080p (1080x1920 พิกเซล) พร้อมรองรับฟีเจอร์ Press Touch ที่สามารถรับแรงกดได้มากถึง 4 ระดับ (คล้ายคลึงกับฟีเจอร์ Force Touch) - หน่วยประมวลผลใช้ชิปเซ็ต Octa-Core Kirin 955 ซึ่งมีความเร็วในการประมวลผล 2.5 GHz - หน่วยประมวลผลกราฟิก (GPU) Mali-T880 MP4 - หน่วยความจำแรม (RAM) ขนาด 4 GB - หน่วยความจำภายใน (ROM) ขนาด 64 GB ซึ่งรองรับการเพิ่มหน่วยความจำภายนอกแบบ microSD - กล้องดิจิทัลด้านหลังแบบคู่ (Dual Camera) จากบริษัท Leica โดยมีความละเอียด 12 ล้านพิกเซล พร้อมไฟแฟลช LED, ขนาดรูรับแสงกว้างสูงสุดที่ขนาด F/2.2 และระบบการโฟกัสภาพแบบ Hybrid Autofocus - กล้องดิจิทัลด้านหน้าความละเอียด 8 ล้านพิกเซล - แบตเตอรี่ขนาด 3400 mAh พร้อมรองรับเทคโนโลยีการชาร์จแบตเตอรี่ความเร็วสูงแบบ Fast Charge - ทำงานอยู่บนระบบปฏิบัติการ Android 6.0 Marshmallow ซึ่งถูกครอบทับด้วย EMUI 4.1 - เซ็นเซอร์สแกนลายนิ้วมือที่ด้านหลังของตัวเครื่อง - รองรับการเชื่อมต่อแบบ USB Type-C  สรุปคุณสมบัติตัวเครื่องโดยละเอียดของ Huawei P9 Plus
OPPO F1s


หากพูดถึงสมาร์ทโฟนที่มีความโดดเด่นในเรื่องของกล้องหน้าก็คงหนีไม่พ้นสมาร์ทโฟนซีรีส์ดังที่กำลังฮอตฮิตอย่างมากในขณะนี้ นั่นก็คือ OPPO F1s สมาร์ทโฟนรุ่นใหม่ล่าสุดจาก OPPO ที่นอกจากจะมาพร้อมกล้องหน้า 16 ล้านพิกเซลแล้ว ก็ยังใช้งานหน้าจอขนาด 5.5 นิ้ว และแบตเตอรี่ความจุ 3075 mAh ถึงแม้ว่าความจุแบตจะดูน้อยกว่ารุ่นอื่นๆ แต่ด้วยการใช้งานหน้าจอความละเอียดระดับ HD ก็ช่วยให้ประหยัดแบตเตอรี่ไปด้วยมากพอสมควร สามารถใช้งานได้ยาวนานตลอดวัน โดยคุณสมบัติตัวเครื่องเบื้องต้น มีดังนี้  - ตัวเครื่องมีขนาด 154.5x76x7.38 มิลลิเมตร น้ำหนัก 160 กรัม - หน้าจอแสดงผลแบบ IPS HD ขนาด 5.5 นิ้ว ความละเอียด 1280x720 พิกเซล พร้อมกระจกป้องกันหน้าจอขอบนูน 2.5D Corning Gorilla Glass 4 - ชิปเซ็ตประมวลผล 64-bit Octa-Core MediaTek MT6750 - หน่วยความจำแรม (RAM) ขนาด 3GB - หน่วยความจำภายในขนาด 32GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล พร้อมขนาดรูรับแสงกว้างสูงสุดที่ f/2.2 และมีระบบการโฟกัสภาพแบบ PDAF (Phase Detection Autofocus) - กล้องด้านหน้าความละเอียด 16 ล้านพิกเซล ขนาดรูรับแสงกว้างสูงสุดที่ f/2.0 - เซ็นเซอร์สแกนลายนิ้วมือ (Fingerprint Scanner) - รองรับการใช้งาน 2 ซิมการ์ด (Dual-SIM) - รองรับการเชื่อมต่อ Wi-Fi 802.11 a/b/g/n และ Bluetooth 4.0 - แบตเตอรี่ความจุ 3075 mAh - ทำงานอยู่บนระบบปฏิบัติการ Android 5.1 Lollipop ซึ่งถูกครอบทับด้วย ColorOS 3.0  สรุปคุณสมบัติตัวเครื่องโดยละเอียดของ OPPO F1s
Lenovo Vibe K5 Note


Lenovo Vibe K5 Note สมาร์ทโฟนรุ่นต่อยอดมาจาก K4 Note ที่ได้รับการปรับเปลี่ยนดีไซน์ตัวเครื่องให้มีความโค้งมนมากขึ้น บนความแข็งแกร่งจากวัสดุประเภทโลหะสุดหรู พร้อมกับได้รับการอัปเกรดคุณสมบัติให้ดียิ่งขึ้นไปอีกขั้นด้วยเช่นกัน โดยการกลับมาในครั้งนี้ Lenovo Vibe K5 Note ใช้งานหน้าจอขนาด 5.5 นิ้ว ความละเอียด Full HD 1080p และความจุแบตเตอรี่ 3500 mAh โดยมีคุณสมบัติตัวเครื่องเบื้องต้น ดังนี้  - หน้าจอแสดงผลแบบ IPS ขนาด 5.5 นิ้ว ความละเอียดระดับ Full HD 1080p (1080x1920 พิกเซล) - ชิปเซ็ตประมวลผล Octa-Core Mediatek Helio P10 ซึ่งมีความเร็วในการประมวลผล 1.8 GHz - หน่วยประมวลผลกราฟิก (GPU) Mali-T860 - หน่วยความจำแรม (RAM) ขนาด 3GB - หน่วยความจำภายใน (ROM) ขนาด 32GB ซึ่งสามารถเพิ่มหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลข LED และระบบการโฟกัสภาพแบบ PDAF (Phase Detection Autofocus) - กล้องดิจิทัลด้านหน้าความละเอียด 8 ล้านพิกเซล - แบตเตอรี่ความจุ 3500 mAh - ทำงานอยู่บนระบบปฏิบัติการ Android 5.1 Lollipop - เซ็นเซอร์สแกนลายนิ้วมือที่ด้านหลังของตัวเครื่อง - รองรับระบบสียง Dolby Atmos  สรุปคุณสมบัติตัวเครื่องโดยละเอียดของ Lenovo Vibe K5 Note
Flash Plus 2 Premium


สมาร์ทโฟนสุดคุ้มที่กำลังได้รับความนิยมในหมู่ผู้ใช้ ด้วยราคาที่เข้าถึงได้ง่าย แถมยังใช้งานหน้าจอขนาด 5.5 นิ้ว ความละเอียด Full HD 1080p และแบตเตอรี่ความจุ 3000 mAh นอกจากนี้รายละเอียดตัวเครื่องด้านอื่นก็น่าสนใจด้วยเช่นเดียวกัน โดยคุณสมบัติตัวเครื่องเบื้องต้น มีดังนี้  - จอแสดงผลแบบ Full HD 1080p ขนาด 5.5 นิ้ว พร้อมกระจกหน้าจอป้องกันรอยขีดข่วน - ชิปเซ็ตประมวลผล MediaTek Helio P10 - หน่วยความจำแรม (RAM) ขนาด 2GB และ 3GB - หน่วยความจำภายในขนาด 16GB และ 32GB พร้อมรองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล พร้อมเซ็นเซอร์รับภาพแบบ OV13853, โครงสร้างแบบ 5 ชิ้นเลนส์ และขนาดรูรับแสงกว้างสูงสุดที่ f/2.0 - กล้องด้านหน้าความละเอียด 5 ล้านพิกเซล พร้อมขนาดรูรับแสงกว้างสูงสุดที่ f/2.2 - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตความเร็วสูงบนเครือข่าย 4G LTE - แบตเตอรี่ความจุ 3000 mAh รองรับ Fast Charging - ทำงานอยู่บนระบบปฏิบัติการ Android 6.0 Marshmallow  สรุปคุณสมบัติตัวเครื่องโดยละเอียดของ Flash Plus 2 Premium
เป็นอย่างไรกันบ้างครับกับสมาร์ทโฟนจอใหญ่แบตอึดทั้ง 7 รุ่น จะเห็นได้ว่าแต่ละรุ่นนอกจากปัจจัยด้านหน้าจอ และแบตเตอรี่แล้ว ก็ยังมีความแตกต่างของคุณสมบัติตัวเครื่อง ซึ่งผู้ใช้บางท่านอาจใช้เป็นปัจจัยร่วมในการเลือกซื้ออีก เพราะฉะนั้น การเลือกซื้อสมาร์ทโฟนสักหนึ่งเครื่องเราอาจจะตั้งปัจจัยการเลือกซื้อไว้เพียงอย่างเดียวคงไม่ได้
แต่สิ่งที่สำคัญที่สุดก็คือผู้ใช้แต่ละคนย่อมมีสไตล์ และจุดประสงค์ในการใช้งานที่แตกต่างกันออกไป บางครั้งสมาร์ทโฟนรุ่นหนึ่งอาจจะเหมาะกับคนๆ หนึ่ง แต่อาจไม่เหมาะกับอีกคนก็เป็นได้ ดังนั้นก่อนจะเลือกซื้อ เราขอแนะนำให้ทุกท่านได้ทดลองใช้งาน พร้อมจับถือในเบื้องต้นเสียก่อนว่าสมาร์ทโฟนรุ่นนี้เหมาะกับเราจริงหรือไม่
ถ้าหากคิดว่าเหมาะสม และเราชื่นชอบ สมาร์ทโฟนรุ่นนั้นก็ควรค่าแก่การเป็นเจ้าของแล้วครับ สำหรับวันนี้ทีมงาน Thaimobilecenter ต้องขอลาไปก่อน แล้วพบกันใหม่ในบทความหน้า สวัสดีครับ
นำเสนอบทความโดย : thaimobilecenter.com

 