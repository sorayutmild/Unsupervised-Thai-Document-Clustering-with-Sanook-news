"เจ" ชนาธิป สรงกระสินธ์ ดาวเตะทีมชาติไทย ที่เดินทางไปค้าแข้งกับ ฮอกไกโด คอนซาโดเล่ ซัปโปโร่ สโมสรในศึกเจลีก ญี่ปุ่น ที่ปัจจุบันเข้าแคมป์เก็บตัวเพื่อเตรียมความพร้อมก่อนสู้ศึกฤดูกาลใหม่ที่ โอกินาว่า เกาะทางใต้สุดของญี่ปุ่น มาได้ 1 สัปดาห์โดยเกมอุ่นเครื่องนัดล่าสุด ที่เจอกับ วี-วาเรน นากาซากิ น้องใหม่เจลีก เมื่อวันศุกร์ที่ผ่านมา ใช้ระบบการแข่งขันแบบ 35 นาที 3 ครึ่ง ปรากฏว่า ต้นสังกัดของดาวเตะทีมชาติไทย เป็นฝ่ายเฉือนเอาชนะไปได้ 1-0สำหรับเมื่อวันอาทิตย์ที่ 21 มกราคม ที่ผ่านมา มีโปรแกรมการซ้อมปกติ แต่มีอยู่จังหวะหนึ่งของการฝึกซ้อมที่ทางสโมสรได้อัดคลิปมาให้แฟนๆได้ชมกัน ก็คือจังหวะก่อนที่จะเลิกการฝึกซ้อม ชนาธิป ได้เดาะบอลกับเพื่อนร่วมทีม ก่อนเตะลอดขา ทำเอาเพื่อนถึงกับทรุดลงไปกองกับพื้น คลิกเพื่อดูคลิป
