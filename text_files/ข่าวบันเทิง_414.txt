โบว์ น้ำตาซึม น้องมะลิ เห็นภาพพ่อปอ ทฤษฎี ร้องเรียกพ่อจ๋า หลังคณะมูลนิธิเครือข่ายต่อต้านการทุจริตคอรัปชั่นชั่น มอบโล่ประกาศเกียรติคุณและนำพวงหรีดรูปภาพปอ ทฤษฎี ร่วมไว้อาลัย
วันนี้ (23 ม.ค.) คณะมูลนิธิเครือข่ายต่อต้านการทุจริตคอรัปชั่น นำโดย มงคลกิตติ์ สุขสินธารานนท์ เดินทางมามอบโล่ประกาศเกียรติคุณ เนื่องจากเป็นคนที่ทำความดีตามรอยพ่อและเป็นคนสุจริตของแผ่นดิน พร้อมกับนำพวงหรีดรูปภาพพระเอกหนุ่มเมื่อครั้งได้ร่วมแสดงในละครเวทีพระมหาชนก เดอะ ฟีโนมีนอน ไลฟ์ โชว์ เมื่อปี 2014 
นายมงคลกิตติ์ สุขสินธารานนท์ กรรมการเลขาธิการ และผู้ชำนาญการประจำ สมาชิกสภาขับเคลื่อนสภาปฏิรูปประเทศ ให้สัมภาษณ์ว่า...
"วันนี้เราเป็นตัวแทนมาจากมูลนิธิเครือข่ายต่อต้านการทุจริตคอรัปชั่นและเป็นตัวแทนของ "พลเอกจรัล กุลละวณิชย์" ประทานที่ปรึกษามูลนิธิ เดินทางนำโล่ห์ประกาศเกียรติคุณคุณงามความดีของ คุณปอ ทฤษฎี สหวงษ์ ตั้งแต่สมัยที่มีชีวิตอยู่และได้ทำคุณงามความดีให้กับแผ่นดินไทยมามอบให้อีกทั้งเราต้องการประกาศให้รู้ว่าคุณปอทำความดีมาโดยตลอดตามรอยพ่อของแผ่นดินอย่างสุจริต
นอกจากนี้แล้วทางมูลนิธิฯ ก็ยังมีพวงหรีดพิเศษซึ่งถือว่าเป็นหัวใจของเราและถือเป็นตัวแทนของคนไทย เนื่องจากเป็นภาพที่คุณปอเคยแสดงในบทพระมหาชนก จากละครเวทีเรื่องพระมหาชนก เดอะ ฟีโนมีนอน ไลฟ์ โชว์ เมื่อปี 2014 และมีเนื้อหาเกี่ยวกับความเพียรพยายามความพอเพียง ที่เราไม่อยากให้เลือนหายไปจากสังคม
ทางเราได้มีโอกาสพูดคุยกับครอบครัวของคุณปอและได้มอบโล่ห์ที่นำมานี้ให้แก่ "คุณโบว์ แวนด้า สหวงษ์" ผู้เป็นภรรยา ผมเชื่อว่าสิ่งนี้จะเป็นกำลังใจให้เขาได้ดำเนินชีวิตต่อไป เพราะคุณปอก็ยังคงอยู่ในหัวใจของคนไทยทั่วทั้งประเทศ"
ทั้งนี้ ระหว่างที่ โบว์ แวนด้า ได้อุ้ม น้องมะลิ รับมอบพวงหรีดที่มีรูปภาพของ ปอ ทฤษฎี นั้น น้องมะลิ เมื่อเห็นรูปพ่อปอและได้ร้องเรียก
ขณะที่ "โบว์ แวนดา" ผู้ซึ่งเป็นแม่ถึงกับกลั้นน้ำตาไว้ไม่อยู่และคนที่ได้เห็นเหตุการณ์ต่างน้ำตาซึมกับภาพที่ได้เห็น 
ด้วยรักและอาลัยอย่างสุดซึ้ง 

