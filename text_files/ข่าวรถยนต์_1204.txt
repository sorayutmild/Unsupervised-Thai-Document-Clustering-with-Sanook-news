ถนนสายใหญ่สำคัญ จะมีกี่เลนก็แล้วแต่ มักถูกแบ่งเป็น 2 ช่องทางหลักในแต่ละฝั่ง กั้นด้วยกำแพงหรือเกาะกลาง แล้วแบ่งเป็นอีกหลายช่องทางหรือเลนย่อย แต่การเรียกของแต่ละคน ต่างสร้างความเข้าใจที่ไม่ตรงกัน โดยเฉพาะคำว่านอก-ใน เลนนอกเรียกใน เลนในเรียกนอก แล้วจะเรียกแบบไหนกันแน่ และราชการเรียกอะไรแน่?
เมื่อบอกเลนใน บางคนอาจเข้าใจว่าเป็นเลนที่รถแล่นเร็วหรือด้านขวา ที่อยู่ใกล้เกาะกลาง แต่บางคนก็เข้าใจว่าเป็นเลนที่ติดฟุตบาทหรือริมทางด้านซ้าย

ขณะมองหรือยืนบนฟุตบาท หรือขับรถช่องทางซ้าย ถ้าบอกว่าเลนนอก บางคนเข้าใจว่าเป็นเลนที่รถแล่นเร็ว (เลนขวา) ที่อยู่ใกล้เกาะกลางหรือกำแพงกลาง เพราะอิงจากตาเห็นและความเชื่อ "รถเร็วต้องอยู่ขวา" ขณะที่ขับรถอยู่บนเส้นทางหลักหรือช่องทางขวา บางคนก็เข้าใจว่าเลนนอก ต้องติดฟุตบาทหรือริมทางด้านซ้าย เพราะรู้สึกว่าขับเลนในอยู่
การสื่อสารที่เรียกว่า "เลนนอก-ใน" กับถนนที่มีการแบ่งเป็น 2 ช่องทางหลัก จึงเสี่ยงต่อความเข้าใจไม่ตรงกันและสับสน จึงไม่ควรเรียกแบบนี้ ยกตัวอย่าง ถ้าขับรถบนเส้นทางหลัก อาจเรียกทางซ้ายติดฟุตปาธว่า "นอก" ถ้าอยู่ทางรถช้ายด้านซ้ายจะเข้าเส้นหลัก บางคนอาจเรียกว่าจะเข้าเลน "นอก"

นอก-ใน ใน-นอก คนหนึ่งเรียกอย่าง อีกคนเรียกอย่าง งง! กันไปหมด อันไหนนอก-อันไหนใน แล้วเรียกแบบไหนถึงถูก ?
ชื่อที่ถูกต้องแท้จริงของช่องทาง ถูกกำหนดไว้อย่างชัดเจน และมีหลักฐานจากภาพที่บันทึกจากป้ายจริงของทางราชการ คือ
1. ช่องทางที่ติดกับริมทางด้านซ้ายหรือเลนช้า เรียกตามราชการว่า ทางขนาน หรือภาษาอังกฤษระบุชัดเจนว่าFRONTAGE ROAD สรุปสั้นๆ ว่า ช่องทางด้านริมซ้ายที่ไม่ใช่ช่องทางรถเร็ว เรียกว่า ทางขนาน (ในภาพประกอบมีหลักฐานชัดเจน)
2. ช่องทางรถเร็ว ด้านขวา ติดเกาะกลาง เรียกตามราชการว่า ทางหลักหรือทางหลัก ภาษาอังกฤษระบุชัดเจนว่า MAIN ROAD

ในชีวิตจริง เมื่อต้องสื่อสารกัน การใช้คำว่าทางขนาน ก็มีความเสี่ยงต่อความสับสน เพราะบางคนไม่รู้จัก จะใช้คำว่าเลนนอก เลนใน นอกๆ ในๆ ก็ยิ่งสับสนว่าช่องทางไหนกันแน่ อาจต้องใช้คำที่ยาวกว่า แต่สร้างความชัดเจนขึ้นได้ เช่น เรียกทางขนานว่า ทางรถช้าหรือทางติดฟุตบาธหรือริมทาง หรือเรียกง่ายๆ ด้วยคำว่า "ช่องทางซ้าย" ส่วนช่องทางหลัก อาจเรียกให้เข้าใจง่ายๆ ว่าช่องทางด้านขวาหรือช่องทางรถเร็ว
สรุปว่า : ใช้คำว่าซ้าย ขวาดีที่สุด รองมาก็เรียกว่า "ทางขนาน" แต่เลี่ยงไว้ดีกว่า ส่วนคำว่านอก ใน เลิกใช้ดีกว่า 
การเรียกช่องทางหลักและทางขนานด้วยคำว่า ใน-นอก มีความเสี่ยงที่จะเข้าใจไม่ตรงกันอย่างมาก

ส่วนการทำความเข้าใจกับ ทางขนาน  คือ ขณะที่รถเคลื่อนที่ไปข้างหน้า ด้านซ้ายเป็นทางขนาน- FRONTAGE ROAD และด้านขวา คือ ทางหลัก- MAIN ROAD การเรียกช่องทางด้านซ้ายว่า ทางขนาน ตามราชการ บางคนก็อาจไม่เข้าใจ
แม้ทราบชื่อที่ถูกต้องแล้ว แต่ก็อาจไม่สามารถเรียกได้ในชีวิตจริง เพราะหลายคนงง กับชื่อทางขนาน ที่สำคัญคือ อย่าเรียกว่าเลนนอก-เลนใน เพราะมีโอกาสเข้าใจไม่ตรงกัน ! **ใช้คำว่าซ้าย-ขวา หรือทางติดริมฟุตบาท ทางรถเร็ว น่าจะเข้าใจกันได้ตรงกันและชัดเจนกว่า
 