Samsung Galaxy Note ลูกครึ่ง  Galaxy Tab+ Galaxy S
ว่าจะเขียนถึง Samsung Galaxy Note ผลิตภัณฑ์ใหม่ล่าสุดของซัมซุงเค้าหลายวันละ แต่ไม่มีเวลาสักที วันนี้จัดเลยดีกว่า  Samsung Galaxy Note ถูกเปิดตัวครั้งแรกในงาน IFA 2011 ที่จัดขึ้นในกรุงเบอร์ลินจุดเด่นที่เห็นได้ชัดคือ
Samsung Galaxy Note
Samsung Galaxy Note
Galaxy Note มาพร้อมกับหน้าจอสัมผัส 5.3 นิ้ว (มองดี ๆ มันคือส่วนผสมระหว่าง สมาร์ทโฟน + แท็บเล็ต ) เป็นลูกครึ่งที่คาดว่าจะออกตัวแรง แน่นอน Galaxy Note นั้นมาพร้อมกับการประมวลผล  แบบ Dual Core, มีขนาดกล้องหน้า 2 ล้านพิกเซล, กล้องหลัง 8 (จุดนี้เท่ากัน  Galaxy S II) ล้านพิกเซลพร้อมแฟลช LED  และออโต้โฟกัส, รองรับการเชื่อมต่อเครือข่าย 3G HSPA+ เป็นได้โทรศัพท์หรือเล่นเน็ตเด็ดดวงจริง พอละเราไปดูสเป๊กคราว ๆ ด้านล่างดีกว่า หรือใครอยากดูแบบละเอียดสามารถคลิ๊กอ่านได้ที่แกลอรี่ด้านล่าง ทางทีมงานจัดมาเสริฟให้แล้ว
ข้อมูลสเปคของตัวเครื่อง

ขนาดของตัวเครื่อง 146.9 x 83 x 9.7 มิลลิเมตร
น้ำหนัก  178 กรัม
หน้าจอและความละเอียด จอแสดงผลกว้าง 5.3 นิ้ว แบบ HD Super AMOLED Capacitive Touchscreen 16.7 ล้านสี ความละเอียด 800x1280 พิกเซล 
หน่วยประมวลผล (CPU) Dual-Core ARM Cortex-A9 Processor ความเร็ว 1.4 GHz
ชิพประมวลผลกราฟฟิค (GPU) Mali-400MP GPU    
หน่วยความจำ (RAM) 1 GB   
หน่วยความจำแบบอ่านอย่างเดียว (ROM)     ไม่ระบุ    
ระบบปฏิบัติการ (OS)  Android 2.3 (Gingerbread)    
หน่วยความจำภายใน 16 GB หรือ 32 GB    
หน่วยความจำภายนอก  รองรับสูงสุด 32 GB    
แบตเตอรี่ Li-Ion 2500 mAh    
ระบบ เซ็นเซอร์ ตรวจจับ  Barometer Sensor, Accelerometer Sensor และ Proximity Sensor

Samsung Galaxy Note Hands-On  
สำหรับราคาของ Samsung Galaxy Note นั้น พบว่า มีค่าสูงกว่า Samsung Galaxy S II เล็กน้อย ส่วนหนึ่งนั้น เป็นเพราะ ความเร็วในการประมวลผลของซีพียู ที่เร็วกว่าด้วยนั่นเอง ซึ่งจุดนี้ น่าจะเป็นข่าวดีสำหรับผู้ที่เล็งๆ สมาร์ทโฟนตัวแรงไว้อยู่แล้ว แต่ข่าวร้ายก็คือว่า ราคาของ Samsung Galaxy Note พบว่า ราคาค่อนข้างสูง โดยล่าสุดนั้น ซัมซุงได้ประกาศราคาของ Samsung Galaxy Note ในแถบประเทศกลุ่มสแกนดิเนเวีย ได้แก่ ประเทศนอร์เวย์, เดนมาร์ก, สวีเดน และฟินแลนด์ ซึ่งราคาเฉลี่ยของ Samsung Galaxy Note ถึง สูงถึงเครื่องละ 3 หมื่นบาทเลยทีเดียว (ข้อมูลเพิ่มเติมจาก :Thailmobilecenter)
- ราคา Samsung Galaxy Note ในประเทศเดนมาร์ก อยู่ที่ 1,066 เหรียญสหรัฐฯ- ราคา Samsung Galaxy Note ในประเทศนอร์เวย์ อยู่ที่ 1,052 เหรียญสหรัฐฯ- ราคา Samsung Galaxy Note ในประเทศสวีเดน อยู่ที่ 929 เหรียญสหรัฐฯ- ราคา Samsung Galaxy Note ในประเทศฟินแลนด์ อยู่ที่ 1,133 เหรียญสหรัฐฯ
Samsung ประกาศมาแล้วว่าจะเริ่มวางขายในช่วงไตรมาสแรกของปีหน้า โดยเริ่มวางขายที่ UK เป็นที่แรก เจอราคาระดับนี้เข้าไปทำเอาหลายคนถอดใจไปเลย!!