5 สุดยอดสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำต้นเดือนธันวาคม รุ่นไหนมีทีเด็ดอะไร เราสรุปมาให้ท่านแล้ว!
แม้ว่าจะล่วงเลยเข้าสู่เดือนสุดท้ายของปี 2015 มาเกือบจะครึ่งเดือนแล้ว แต่ข่าวคราวในวงการสมาร์ทโฟนยังคงอัปเดตอยู่อย่างต่อเนื่องโดยไม่มีทีท่าว่า จะหยุดหย่อนแต่อย่างใด ซึ่งก็นับเป็นเรื่องดีที่เหล่าผู้ผลิตต่างพากันพัฒนาสมาร์ทโฟนให้หลากหลาย ตรงตามความต้องการของผู้ใช้ในทุกระดับ และในช่วงต้นเดือนธันวาคมที่ผ่านมานี้ก็มีข้อมูลข่าวสารของสมาร์ทโฟนหลาย รุ่นที่น่าจับตามองไม่น้อยเลยทีเดียว  วันนี้ทีมงาน Thaimobilecenter จึงได้ทำการคัดเลือกสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำต้นเดือนธันวาคม โดยคัดเลือกจากจำนวนการแชร์ลิงก์ และการกดถูกใจ (กด Like) จากเพจ Thaimobilecenter.com (ข้อมูลล่าสุด ณ วันที่ 11 ธันวาคม 2558) ซึ่งในช่วงส่งท้ายปีเช่นนี้จะมีสมาร์ทโฟนรุ่นใดมาพร้อมกับฟีเจอร์สุดเด็ด และคุณสมบัติตัวเครื่องที่โดนใจผู้ชมมากที่สุดบ้างนั้น ติดตามชมไปพร้อมกันได้เลยครับ
Sony Xperia Z5 Ultra ว่าที่สุดยอดเรือธงรุ่นอัปเกรด กับจอ 4K ใหญ่ยักษ์ 6.44 นิ้ว, ชิปเซ็ต Snapdragon 820 ใหม่ล่าสุด และแบตเตอรี่ 4000 mAh มีลุ้นเปิดตัวมกราคมปีหน้า! (จำนวนคนที่กดถูกใจ 767 คน, จำนวนการแชร์ 81 ครั้ง)



หลังจากที่ Sony ได้ทำการเปิดตัวสมาร์ทโฟน Sony Xperia Z5 Series อย่างเป็นทางการไปเมื่อไม่กี่เดือนที่ผ่านมา ก็มีข่าวลือออกมาว่า Sony อาจทำการเปิดตัวสมาร์ทโฟนเรือธงรุ่นอัปเกรดในชื่อ Xperia Z5 Ultra อีกหนึ่งรุ่นในช่วงต้นปี 2016 และข่าวลือดังกล่าวอาจเป็นความจริงเมื่อ Sony ประกาศจัดงาน Sony CES 2016 ในวันที่ 5 มกราคม 2016 ณ เมืองลาสเวกัส ประเทศสหรัฐอเมริกา และในภาพโปสเตอร์จัดงานนั้นปรากฏว่ามีรูปภาพของสมาร์ทโฟนรุ่นหนึ่งอยู่ท่าม กลางผลิตภัณฑ์ต่างๆ ที่คาดว่าจะเปิดตัวในช่วงเดียวกัน และคาดการณ์กันว่า Sony Xperia Z5 Ultra จะมาพร้อมกับคุณสมบัติตัวเครื่องเบื้องต้น ดังนี้  - จอแสดงผลแบบ Ultra HD 4K ขนาดใหญ่กว่าเดิมถึง 6.44 นิ้ว ความละเอียด 3840x2160 พิกเซล
- หน่วยประมวลผลชิปเซ็ต Qualcomm Snapdragon 820 รุ่นใหม่ล่าสุด
- หน่วยความจำแรม (RAM) แบบ LPDDR4 ขนาด 4GB
- กล้องดิจิทัลด้านหลังความละเอียด 23 ล้านพิกเซล
- แบตเตอรี่ที่เพิ่มความจุเป็น 4000 mAh  สมาร์ทโฟนปริศนาจาก Sony รุ่นนี้ หากพิจารณาจากคุณสมบัติข้างต้นแล้วเรียกได้ว่าได้รับการอัปเกรดจาก Sony Xperia Z5 Premium ให้ดียิ่งขึ้นกว่าเดิมมากเลยทีเดียว และได้รับกระแสตอบรับจากผู้เข้าชมอย่างล้นหลามจนส่งผลให้สมาร์ทโฟนรุ่นนี้ ครองอันดับหนึ่งไปได้อย่างง่ายดาย  รายละเอียดเพิ่มเติมเกี่ยวกับ Sony Xperia Z5 Ultra - คลิก
iPhone 6c สมาร์ทโฟนรุ่นเล็กจาก Apple อาจมาพร้อมตัวเครื่องโลหะ Metal-Unibody หลากสีสัน และฟีเจอร์ Touch ID จ่อเปิดตัวมกราคมปีหน้า! (จำนวนคนที่กดถูกใจ 1,036 คน, จำนวนการแชร์ 79 ครั้ง)


 ข่าวลือเกี่ยวกับ iPhone 6c มีมาอย่างยาวนานตั้งแต่ก่อนที่ iPhone 6s และ iPhone 6s Plus จะเปิดตัวเสียอีก แต่ล่าสุดแหล่งข่าวหลายแห่งให้ข้อมูลว่า Apple อาจจะเปิดตัว iPhone 6c ในช่วงเดือนมกราคม 2016 และพร้อมวางจำหน่ายในเดือนกุมภาพันธ์ โดย iPhone 6c จะมาพร้อมกับตัวเครื่องที่ผลิตจากโลหะพร้อมขึ้นรูปเป็นชิ้นเดียวกัน (Metal-Unibody) และมีสีสันให้เลือกหลากหลายมากยิ่งขึ้น  สำหรับส่วนของฟีเจอร์นั้นคาดว่าจะไม่รองรับระบบ 3D Touch อย่างแน่นอน แต่อาจมาพร้อมกับระบบ Touch ID เพื่อรองรับการบริการ Apple Pay ในอนาคต และคาดการณ์ว่าจะมีราคาวางจำหน่ายอยู่ที่ราวๆ 400-500 ดอลลาร์สหรัฐ (ประมาณ 14,300 - 17,900 บาท)  รายละเอียดเพิ่มเติมเกี่ยวกับ iPhone 6c - คลิก

vivo X6 และ vivo X6 Plus เปิดตัวแล้ว! สมาร์ทโฟนเรือธง RAM 4GB บนบอดี้อะลูมิเนียมอัลลอยสุดแกร่ง, กล้อง 13 ล้านพิกเซล และระบบเสียง Hi-Fi Audio สุดกระหึ่ม! (จำนวนคนที่กดถูกใจ 907 คน, จำนวนการแชร์ 48 ครั้ง)

หลังจากที่มีกระแสข่าวก่อนเปิดตัวอย่างต่อเนื่อง และได้รับความสนใจจากผู้ชมเป็นอย่างมาก ล่าสุด vivo X6 และ vivo X6 Plus ก็เปิดตัวอย่างเป็นทางการ โดยมาพร้อมกับคุณสมบัติตัวเครื่องที่ครบครัน และเพียงพอในทุกการใช้งานอย่างแน่นอน ซึ่งราคาเปิดตัวของ vivo X6 อยู่ที่ประมาณ 390 ดอลลาร์สหรัฐ (ประมาณ 14,000 บาท) และ vivo X6 Plus มีราคาเปิดตัวอยู่ที่ประมาณ 469 ดอลลาร์สหรัฐ (ประมาณ 16,800 บาท) โดยคุณสมบัติตัวเครื่องเบื้องต้นของทั้งสองรุ่น มีดังนี้
vivo X6  - ตัวเครื่องที่ผลิตด้วยวัสดุโลหะสุดแกร่งอย่าง อะลูมิเนียมผสมกับแมกนีเซียมอัลลอย (Aluminium-Magnesium Alloy) ที่ผ่านการผลิตกว่า 57 ขั้นตอน บนความบางเฉียบเพียง 6.56 มิลลิเมตร - จอแสดงผลแบบ Super AMOLED Full HD 1080p ขนาด 5.2 นิ้ว ความละเอียด 1080x1920 พิกเซล ความหนาแน่นของเม็ดพิกเซล 424 ppi - หน่วยประมวลผลใช้ชิปเซ็ต Octa-Core 64-bit ความเร็วในการประมวลผล 1.7 GHz (ในเว็บไซต์อย่างเป็นทางการยังไม่ได้ระบุไว้ แต่คาดว่าน่าจะเป็นชิปเซ็ต MediaTek MT6752) - หน่วยความจำแรม (RAM) ขนาด 4GB - หน่วยความจำภายใน 32GB รองรับหน่วยความจำเสริม (microSD) สูงสุด 128GB - กล้องด้านหลังความละเอียด 13 ล้านพิกเซล ขนาดรูรับแสงกว้างสุดที่ f/2.2 พร้อมไฟแฟลชแบบ LED สามารถจับโฟกัสวัตถุโดยใช้เวลาเพียง 0.1 วินาที และเข้าสู่โหมดถ่ายภาพด้วยความเร็ว 0.6 วินาที - กล้องด้านหน้าความละเอียด 8 ล้านพิกเซล - รองรับการใช้งานอินเทอร์เน็ตบนเครือข่าย 4G LTE - รองรับการเล่นไฟล์เสียงคุณภาพสูงระดับ Hi-Fi Audio ด้วยการใช้ชิปประมวลผลเสียง Asahi Kaisei AK4375A - ระบบสแกนลายนิ้วมือที่ใช้เวลาเพียง 0.4 วินาทีในการปลดล็อคตัวเครื่อง - แบตเตอรี่ความจุ 2400 mAh พร้อมระบบ Quick Charge - ใช้งานบนระบบปฏิบัติการ Android 5.1 Lollipop ปรับแต่งด้วย Funtouch OS  
vivo X6 Plus  - ตัวเครื่องที่ผลิตด้วยวัสดุโลหะสุดแกร่งอย่าง อะลูมิเนียมผสมกับแมกนีเซียมอัลลอย (Aluminium-Magnesium Alloy) ที่ผ่านการผลิตกว่า 57 ขั้นตอน บนความบางประมาณ 6.85 มิลลิเมตร - จอแสดงผลแบบ Super AMOLED Full HD 1080p ขนาด 5.7 นิ้ว ความละเอียด 1080x1920 พิกเซล ความหนาแน่นของเม็ดพิกเซล 386 ppi - หน่วยประมวลผลใช้ชิปเซ็ต Octa-Core 64-bit ความเร็วในการประมวลผล 1.7 GHz (ในเว็บไซต์อย่างเป็นทางการยังไม่ได้ระบุไว้ แต่คาดว่าน่าจะเป็นชิปเซ็ต MediaTek MT6752 เช่นเดียวกับ vivo X6) - หน่วยความจำแรม (RAM) ขนาด 4GB - หน่วยความจำภายใน 64GB รองรับหน่วยความจำเสริม (microSD) สูงสุด 128GB - กล้องด้านหลังความละเอียด 13 ล้านพิกเซล ขนาดรูรับแสงกว้างสุดที่ f/2.2 พร้อมไฟแฟลชแบบ LED สามารถจับโฟกัสวัตถุโดยใช้เวลาเพียง 0.1 วินาที และเข้าสู่โหมดถ่ายภาพด้วยความเร็ว 0.6 วินาที - กล้องด้านหน้าความละเอียด 8 ล้านพิกเซล - รองรับการใช้งานอินเทอร์เน็ตบนเครือข่าย 4G LTE - รองรับการเล่นไฟล์เสียงคุณภาพสูงระดับ Hi-Fi Audio ด้วยการใช้ชิปเซ็ตประมวลผลเสียงระดับสูง ES9028 และชิปเซ็ตขยายเสียง ES9603 จากบริษัท ESS ผู้ผลิตชิปเซ็ตประมวลผลเสียงชั้นนำระดับโลกเป็นเจ้าแรกของวงการมือถือ พร้อมทั้งใช้ชิปเซ็ตประมวลผลการกระจายเสียง YAMAHA YSS-205X Digital Surround - ระบบสแกนลายนิ้วมือที่ใช้เวลาเพียง 0.4 วินาทีในการปลดล็อคตัวเครื่อง - แบตเตอรี่ความจุ 3000 mAh พร้อมระบบ Quick Charge - ใช้งานบนระบบปฏิบัติการ Android 5.1 Lollipop ปรับแต่งด้วย Funtouch OS  รายละเอียดเพิ่มเติมเกี่ยวกับ vivo X6 และ vivo X6 Plus - คลิก
Huawei Mate 8 สุดยอดสมาร์ทโฟนเรือธงรุ่นแรกกับขุมพลังชิปเซ็ต Kirin 950 ระดับท็อป พร้อมคุณสมบัติระดับไฮเอนด์ครบครัน บนดีไซน์สุดหรูหรา พร้อมวางจำหน่าย 9 ธันวาคมนี้! (จำนวนคนที่กดถูกใจ 1,013 คน, จำนวนการแชร์ 46 ครั้ง)


 หลังจากที่ Huawei เปิดตัวสมาร์ทโฟนระดับเรือธงรุ่นล่าสุดในชื่อรุ่นว่า Huawei Mate 8 อย่างเป็นทางการไปเมื่อปลายเดือนพฤศจิกายนที่ผ่านมา โดยมีจุดเด่นด้วยการใช้ชิปเซ็ต Kirin 950 รุ่นล่าสุดที่กวาดคะแนนทดสอบไปได้อย่างล้นหลาม และ Huawei Mate 8 ได้วางจำหน่ายในประเทศจีนเป็นที่เรียบร้อยแล้วเมื่อวันที่ 9 ธันวาคมที่ผ่านมา โดยคุณสมบัติตัวเครื่องเบื้องต้น มีดังนี้  - หน้าจอแสดงผลแบบ IPS ขนาด 6 นิ้ว ความละเอียดระดับ Full HD 1080p (1080x1920 พิกเซล : 367 ppi) ครอบทับด้วยกระจกโค้ง 2.5D - หน่วยประมวลผลชิปเซ็ต Octa-Core Huawei Kirin 950 รุ่นล่าสุด ซึ่งมีความเร็วในการประมวลผลสูงสุด 1.8 GHz - กล้องดิจิทัลด้านหลังความละเอียด 16 ล้านพิกเซล พร้อมระบบป้องกันภาพสั่นไหว OIS และมีขนาดรูรับแสงกว้างสุดที่ F/2.0 - กล้องดิจิทัลด้านหน้าความละเอียด 8 ล้านพิกเซล พร้อมขนาดรูรับแสงกว้างสุดที่ F/2.4 - แบตเตอรี่ขนาด 4000 mAh - ระบบปฏิบัติการ Android 6.0 Marshmallow เวอร์ชันล่าสุด ครอบทับด้วย Huawei Emotion UI 4.0 - เซ็นเซอร์สแกนลายนิ้วมือที่ด้านหลังของตัวเครื่อง

สำหรับ Huawei Mate 8 แบ่งออกเป็น 4 รุ่น โดยมีราคา และหน่วยความจำภายในตัวเครื่องดังต่อไปนี้  - รุ่นหน่วยความจำแรม (RAM) ขนาด  3 GB และหน่วยความจำภายใน (ROM) ขนาด 32 GB มีราคา 2,999 หยวน หรือประมาณ 16,800 บาท - รุ่นหน่วยความจำแรม (RAM) ขนาด  4 GB และหน่วยความจำภายใน (ROM) ขนาด 64 GB มีราคา 3,699 หยวน หรือประมาณ 20,700 บาท - รุ่นหน่วยความจำแรม (RAM) ขนาด  4 GB และหน่วยความจำภายใน (ROM) ขนาด 128 GB มีราคา 4,399 หยวน หรือประมาณ 24,600 บาท - รุ่นพรีเมียมพิเศษ Champagne Edition ราคา 6,888 หยวน หรือประมาณ 38,500 บาท  รายละเอียดเพิ่มเติมเกี่ยวกับ Huawei Mate 8 - คลิก

Panasonic Eluga Mark สมาร์ทโฟนดีไซน์พรีเมียม พร้อมระบบความปลอดภัยขั้นสูง ด้วย Android for Work และเซ็นเซอร์สแกนนิ้ว ในราคาเพียง 6 พันกว่าบาท! (จำนวนคนที่กดถูกใจ 816 คน, จำนวนการแชร์ 44 ครั้ง)




เมื่อไม่กี่วันที่ผ่านมา แบรนด์ชั้นนำระดับโลกในด้านอุปกรณ์อิเล็กทรอนิกส์ และเครื่องใช้ไฟฟ้าอย่าง Panasonic ได้ทำการเปิดตัวสมาร์ทโฟนในชื่อรุ่น Panasonic Eluga Mark อย่างเป็นทางการเรียบร้อยแล้ว ซึ่งสมาร์ทโฟนรุ่นนี้มีจุดเด่นในเรื่องของความปลอดภัยในการเข้าถึงข้อมูลภาย ในตัวเครื่อง
ซึ่งต้องใช้ลายนิ้วมือเป็นตัวกำหนดการเข้าใช้งานแอปพลิเคชัน อีกทั้งยังรองรับระบบ Android for Work ที่เป็นช่วยในเรื่องของการจัดการระบบอุปกรณ์เคลื่อนที่สำหรับองค์กร (Enterprise Mobility Management : EMM) อีกด้วย โดย Panasonic Eluga Mark มีราคาเปิดตัวในประเทศอินเดียที่ 11,990 รูปี (ประมาณ 6,500 บาท) มีให้เลือกด้วยกัน 2 สี คือ สีทอง (Royal Gold) และสีเทา (Metallic Grey) และคุณสมบัติตัวเครื่องเบื้องต้นมีดังนี้  - หน้าจอแสดงผลแบบ IPS ขนาด 5.5 นิ้ว ความละเอียดระดับ HD 720p (720x1280 พิกเซล) - หน่วยประมวลผลชิปเซ็ต Octa-Core Qualcomm Snapdragon 615 ซึ่งมีความเร็วในการประมวลผล 1.5 GHz - หน่วยความจำแรม (RAM) ขนาด 2 GB - หน่วยความจำภายในขนาด 16 GB และสามารถเพิ่มหน่วยความจำแบบ microSD ได้สูงสุด 32 GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลชแบบ LED - กล้องดิจิทัลด้านหน้าความละเอียด 5 ล้านพิกเซล - แบตเตอรี่ขนาด 2500 mAh - ระบบปฏิบัติการ Android 5.1 Lollipop - เซ็นเซอร์สแกนลายนิ้วมือที่ด้านหลังของตัวเครื่อง - รองรับแพลตฟอร์ม Android for Work - รองรับการใช้งานบนเครือข่าย 4G LTE  รายละเอียดเพิ่มเติมเกี่ยวกับ Panasonic Eluga Mark - คลิก
เป็นอย่างไรกันบ้างครับกับ "5 สุดยอดสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำต้นเดือนธันวาคม" เรียกได้ว่าแม้จะเข้าสู่ช่วงปลายปี แต่ความน่าสนใจของสมาร์ทโฟนจากแต่ละค่ายยังคงไม่ลดลงแม้แต่น้อย เพราะต่างฝ่ายต่างงัดฟีเจอร์สุดล้ำมาใส่ในสมาร์ทโฟนรุ่นใหม่ๆ กันตลอดเวลา
ซึ่งผลดีก็ตกอยู่กับผู้บริโภคอย่างเราๆ ท่านๆ ที่สามารถเลือกซื้อสมาร์ทโฟนได้ตามความต้องการในการใช้งาน ต้องติดตามกันต่อไปว่าหลังจากนี้ก่อนเข้าสู่ช่วงปีใหม่จะมีสมาร์ทโฟนรุ่นใด มาพร้อมกับคุณสมบัติตัวเครื่อง และฟีเจอร์สุดเด็ดอีกบ้าง สำหรับวันนี้ทีมงาน Thaimobilecenter ขอลาไปก่อน สวัสดีครับ

นำเสนอข่าวโดย : thaimobilecenter.com