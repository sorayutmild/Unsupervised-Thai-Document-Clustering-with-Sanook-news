(11 ก.ค.) เมื่อเวลา 15 .00 น. นางจัน (นามสมมติ) อายุ 61 ปี อาชีพเก็บของเก่าขายพักอาศัยหลับนอนใต้ทางด่วนงามวงศ์วาน วัดบัวขวัญ หมู่ 9 ต.บางกระสอ อ.เมือง จ.นนทบุรี พาร่างกายอันบอบช้ำเดินโซซัดโซเซเข้าแจ้งความกับ พ.ต.ท.ชัยชาญ เพียรขันธ์ สารวัตร(สอบสวน) สภ.รัตนาธิเบศร์ เพื่อให้ช่วยตามจับกุมตัว นายพล ไม่ทราบชื่อนามสกุลจริง อายุ 31 ปี ที่ข่มขืนตนเองจนสำเร็จความใคร่ เหตุเกิดบริเวณที่พักตนเองใต้ด่วนงามวงศ์วานวัดบัวขวัญ
ยายจันเล่าเหตุการณ์ด้วยความโกรธแค้นว่าตนเองอาศัยหลับนอนใต้ทางด่วนมานานหลายสิบปีแล้ว โดยมีอาชีพเก็บของเก่ามาขายประทังชีพไปวันๆ และทุกเย็นจะมี นายพล ไม่ทราบชื่อนามสกุลจริง อายุ 31 ปี รู้จักกันมากว่าปีครึ่งมานั่งคุยกินเหล้าบริเวณที่ตนเองพักอยู่ตามปกติ จนกระทั่งเมื่อวานตอนเย็นนายพลก็แวะมานั่งกินเหล้าพูดคุยกันตนเองเหมือนทุกวันเวลาผ่านไปนานหลายชั่วโมง จนถึงประมาณสามทุ่มครึ่ง จู่ๆนายพลได้ตรงเข้ามากอดปล้ำถอดเสื้อผ้าตนเองอย่างรวดเร็วด้วยความตกใจตนเองพยายามต่อสู้ขัดขืนจึงถูกนานพลชกท้องไปหลายทีจนจุกหมดแรงขัดขืน
หลังจากนั้นนายพลได้หยิบถุงยางอนามัยมาสวมใส่และใช้กำลังข่มขืนตนเองจนสำเร็จความใคร่ก่อนจะอาศัยความมืดหลบหนีไป จนมาวันนี้อาการรู้สึกดีขึ้นแต่หน้าท้องยังมีรอยเขียวช้ำจึงพยุงสังขารมาแจ้งความกับเจ้าหน้าที่ตำรวจเพื่อให้ช่วยติดตามนายพลมาดำเนินคดีด้วย
เจ้าหน้าที่ตำรวจสอยปากคำเบื้องต้นเสร็จแล้วจึงรีบทำหนังสือส่งตัวนางจันไปตรวจร่างกายที่โรงพนาบาลพระนั่งเกล้าเพื่อเป็นหลักฐานเอาผิดกับนายพลก่อนจะประสานชุดสืบสวนส่งกำลังออกตามจับหนุ่มหื่นรายนี้มาดำเนินคดีคาดว่าน่าจะได้ตัวในเร็ววัน