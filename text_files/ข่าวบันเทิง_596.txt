"กระแต ศุภักษร" หายเหนื่อยงานแต่งผ่านไปด้วยดี ไม่ซีเรียสคนคอมเม้นท์ที่ อั้ม พัชราภา มาร่วมงานแต่งไม่ได้ บอกไม่นอยด์ขอบคุณมากกว่า ปัด วีเจจ๋า ไม่มาร่วมงานเพราะหลบหน้า โบวี่ แจงอีกฝ่ายติดธุระ
หลังจากที่ผ่านพ้นงานแต่งที่กรุงเทพฯ ไปเมื่อไม่นานมานี้ นักแสดงสาว "กระแต ศุภักษร" และหนุ่ม "หลุยส์ อาทิตย์" ก็มีประเด็นดราม่าที่นางเอกซุปตาร์ "อั้ม พัชราภา" มาร่วมงานแต่งไม่ได้ เพราะคนขับรถป่วย ซึ่งชาวเน็ตก็วิจารณ์ต่างๆ นานา ว่า เหตุผลแค่นี้..ที่มาร่วมงานไม่ได้ เมื่อเจอสาวกระแต เจ้าตัวได้ออกมาชี้แจงว่า...
"ชีวิตหลังแต่งงานเช้าวันแรกหายเหนื่อยมากกว่า เพราะก่อนหน้านี้ยุ่งมากๆ เลยค่ะ ปรับตัวจริงๆ มันรู้สึกปลอดภัยมากกว่า งานเลี้ยงฉลองสนุกมาก ในวันงานกระแตส่งแขกคนสุดท้ายเลย ความสำเร็จเกินคาดนะ ส่วนประเด็น พี่อั้ม ไม่ไปร่วมงาน เพราะคนขับรถป่วยจริงๆ ขอบคุณพี่อั้มที่เป็นห่วงเป็นใย จริงๆ มีคนไม่มางานก็เยอะ คนติดงานก็มี พี่อั้ม ไม่ได้คุยกัน เห็นตามไอจีก็ขอบคุณมากค่ะ"
เรื่องที่ก่อนหน้านี้ วีเจจ๋า เป็นเพื่อนเจ้าสาวที่เชียงใหม่ แต่ตอนอยู่กรุงเทพฯ ได้ โบวี่ เป็นเพื่อนเจ้าสาวแทน หลายคนเลยสงสัยว่า เลี่ยงไม่เจอหน้ากันหรือเปล่า? สาวกระแต บอกว่า "ไม่นะคะ วางเอาไว้เป็นแบบนี้อยู่แล้ว ตอนเชียงใหม่ โบวี่กับจ๋าก็เป็นเพื่อนเจ้าสาวนะคะ แต่งานที่กรุงเทพฯ โบวี่ยังอยู่ วีเจจ๋า ติดธุระ เขาก็บอกล่วงหน้าอยู่แล้ว สองคนนี้ไม่ได้มีปัญหาอะไรกันค่ะ ไม่แน่ใจว่าหลบหน้ากันหรือเปล่า ก็ทราบเรื่องเขาอยู่ค่ะ แต่มันไม่มีอะไรนะคะกับประเด็นที่เป็นข่าว"