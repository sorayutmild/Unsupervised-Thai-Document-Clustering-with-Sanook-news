วงการบันเทิงในช่วงนี้ยังคงมีแต่ประเด็นร้อนๆ โดยเฉพาะกรณีภาพหลุดว่อนโลกออนไลน์ ภาพหญิงสาวหน้าตาคล้ายกับนางเอกสาวคนดัง "เจนี่" ที่ถ่ายภาพโชว์เรือนร่างตัวเองที่เต็มไปตัวรอยฟกช้ำดำเขียวทั่วตัว ขณะที่บรรดาแก๊งนางฟ้า เพื่อนสนิทก็ยังไม่มีใครเอ่ยปากยืนยันพูดถึงเรื่องนี้แต่อย่างใด อีกทั้งยังเกิดกระแสข่าวระบุว่า นางเอกสาว "เจนี่" เตรียมแถลงข่าวในวันที่ 29 กรกฎาคมนี้ ก่อนจะบินไปเก็บตัวอยู่อเมริกาทันที
ล่าสุดมีภาพหลุดเกี่ยวกับประเด็นดังกล่าวมาอีกระลอก... ภาพจับจอมาจากโปรแกรมแชทชื่อดัง บทสนทนาของดาราและเซเลปกลุ่มหนึ่ง ซึ่งบางคนมีส่วนเกี่ยวข้องหรือรู้จักกับแก๊งนางฟ้าไม่มากก็น้อย ข้อความสนทนาที่หลุดเผยแพร่ออกมา มีการเปิดเผยปมเหตุหลายอย่าง ซึ่งอ้างว่าเป็นชนวนเหตุโยงไปถึงภาพหลุดสาวหน้าคล้าย "เจนี่" อยู่ในสภาพฟกช้ำทั่วร่างกาย
ในข้อความบทสนทนาช่วงหนึ่ง มีชื่อของ "อดีตคนรักเก่า" ของนางเอกสาว ที่บังเอิญไปเกี่ยวข้องกับปมเหตุครั้งนี้ด้วย รวมทั้งอ้างว่า ทั้ง 2 มีปัญหาเรื่องทรัพย์สิน เกิดมีปากเสียงและไม่เข้าใจกันบ่อยครั้ง แถมยังระบุว่า กรณีดังกล่าวเกิดขึ้นมาสักพักแล้ว แต่เปิดเผยอะไรไม่ได้ จนกระทั่งมีประเด็นหลุดออกมาต่างๆ นานาในช่วงนี้...
>>> ไขปริศนา ถ้าเจนี่เลิกพี่เอ๋ จะได้มรดกไหม!!