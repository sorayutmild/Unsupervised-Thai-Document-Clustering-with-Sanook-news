"น้องไก่" ปวีณา ทองสุก นักยกเหล็กสาว "ฮีโร่" เจ้าของเหรียญทองโอลิมปิก 2004 "เอเธนส์เกมส์" เข้าสู่ประตูวิวาห์กับ สาเรศ ลิ่มกังวาฬมงคล นักข่าวโมเดิร์นไนน์ทีวี แบบสุดชื่นมื่นพล.อ.ชัยณรงค์ หนุนภักดี อดีตผู้บัญชาการทหารบก เป็นประธานในงานเลี้ยงฉลองมงคลสมรส ระหว่าง "น้องไก่" ปวีณา ทองสุก อดีตจอมพลังสาวเจ้าของเหรียญทองโอลิมปิก 2004 กับ "เจ้าท็อป" สาเรศ ลิ่มกังวาฬมงคล อดีตนักฟันดาบทีมชาติไทย เมื่อวันที่ 4 พ.ย. 53โดยมีผู้ใหญ่ในวงการพาเหรดกันมาร่วมแสดงความยินดีกันอย่างคึกคัก อาทิ นายสุวัจน์ ลิปตพัลลภ อดีตรองนายกรัฐมนตรี, พล.อ.ยุทธศักดิ์ ศศิประภา ประธานคณะกรรมการโอลิมปิคแห่งประเทศไทย, พล.ต.จารึก อารีราชการัณย์ รองประธานและเลขาธิการคณะกรรมการโอลิมปิคแห่งประเทศไทย, พล.ต.อินทรัตน์ ยอดบางเตย นายกสมาคมยกน้ำหนักสมัครเล่นแห่งประเทศไทย, นางบุษบา ยอดบางเตย อดีตนายกสมาคมยกน้ำหนักฯ นอกจากนี้ ยังมีเพื่อนๆนักกีฬาทีมชาติเข้าร่วมงานกันอย่างพร้อมเพรียง ขณะที่คู่บ่าว-สาวได้เปิดเผยว่า ขอเวลาอีก 1-2 ปี ถึงพร้อมจะมีลูก โดยบอกว่า "จะเป็นผู้ชายหรือผู้หญิงก็ได้ ไก่กับพี่ท็อปเป็นนักกีฬาทั้งคู่ จะสนับสนุนให้ลูกสนใจเล่นกีฬาเหมือนกัน แต่คงไม่บังคับว่าต้องเล่นกีฬาชนิดใด จะปล่อยให้ลเขาเลือกตามความชอบมากกว่า"