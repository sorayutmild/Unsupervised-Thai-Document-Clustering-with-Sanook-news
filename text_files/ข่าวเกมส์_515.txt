จีนขึ้นชื่อว่าเป็นประเทศหนึ่งที่เกลียดญี่ปุ่นมากๆ แต่กลับกันเด็กๆชาวจีนกลับชื่นชอบการ์ตูนจากญี่ปุ่นอย่างมาก ไม่ว่าจะเป็นดรากอนบอล นารุโตะ วันพีซ และกันดั้ม ทางจีนก็เลยมีการผลิตสินค้าต่างๆ ที่เลียนแบบการ์ตูนดังจากญี่ปุ่นมากมาย โดยที่ไม่มีลิขสิทธิ์แท้ออกมาขาย เพื่อลดต้นทุน ทำให้เงินไม่รั่วไหล แถมเด็กๆก็ชอบ เพราะไม่ทราบว่าสินค้านั้นมีลิขสิทธิ์หรือไม่ ขอแค่หน้าตาเหมือนในการ์ตูนที่พวกเขาชื่นชอบก็พอ จึงมีข่าวญี่ปุ่นฟ้องที่จีนละเมิดลิขสิทธิ์การ์ตูนบ่อยครั้งมาก ไม่ว่าจะเป็นหุ่นยนต์กันดั้มกงเต็กและสวนสนุกวันพีซที่ ก็โดนญี่ปุ่นสั่งให้ยกเลิกสร้างมาแล้ว


 

แต่มีอยู่อย่างหนึ่งที่ญี่ปุ่นฟ้องร้องจีนยาก ก็คือปัญหาการละเมิดลิขสิทธิ์ซอฟต์แวร์ เพราะจีนไม่มีกฏหมายคุ้มครองการละเมิดลิขสิทธิ์เรื่องซอฟตแวร์ชัดเจน จึงทำให้ประเทศอื่นๆฟ้องร้องได้ยาก ไม่ว่าจะเป็นเรื่องซอฟต์แวร์ BOT ของจีน ที่เข้ามาหากิน ฟาร์มเงิน ในเกมออนไลน์ประเทศอื่นๆ ก็ฟ้องร้องเอาผิดกับบริษัทฟาร์มเงินของจีนไม่ได้ เพราะกฏหมายจีนไม่มีรองรับในส่วนนี้ เช่นเดียวกับการสร้างเกมออนไลน์ที่มีตัวละคร หรือระบบเลียนแบบเกมอื่นๆ พี่จีนเขาก็ทำได้อย่างไม่กลัวความผิดใดๆ และล่าสุดก็มีเกมใหม่อย่าง Tiny Tiny Pirate King ที่นำเอาตัวละครจากวันพีซมาทำทั้งเรื่องกันเลย


 
Tiny Tiny Pirate King เป็นเกมออนไลน์บนเว็บ หรือ Web Base MMORPG ตัวล่าสุดจากจีน ก็เป็นอีกเกมที่ลอกเลียนแบบการ์ตูนดังจากญี่ปุ่นโดยที่ไม่มีลิขสิทธิ์ เช่นเดียวกับบางเกมในก็นำเอามาจากจีน โดยไม่มีลิขสิทธิ์การ์ตูนเช่นกัน ซึ่งระบบการเล่นของ Tiny Tiny Pirate King จะเป็นแนวสู้สลับเทิร์นคล้ายๆกับ Pocket Ninja ซึ่งการต่อสู้จะวัดกันที่พลัง Stat ของตัวละครและการเลือกใช้ท่าโจมตี โดยแต่ละท่าจะมีการแพ้ทาง ชนะทางกัน เช่นเดียวกับการเป่ายิ้งฉุบ และพอชนะแล้วก็จะมีรางวัลจบการต่อสู้บอกว่าได้ exp และเงิน หรือไอเทมใดๆบ้าง ส่วนการเดินเรื่องจะเป็นการเดินตัวละครแบบ 2D ด้านข้างคล้ายๆ Maple Story สามารถเดินสำรวจในเกาะต่างๆได้อิสระ หรือไปที่ท่าเรือ เพื่อขึ้นเรือไปสำรวจเกาะอื่นๆต่อไป โดยแผนที่โลกของ Tiny Tiny Pirate King ก็ลอกแบบของวันพีซมาเลย เกาะต่างๆ ก็จะดำเนินตามเรื่องของวันพีซด้วย และบอสต่างๆก็เอามาจากวันพีซเช่นกัน แต่ว่าตัวผู้เล่นไม่ได้เล่นเป็นตัวละครในการ์ตูนนะ แต่เป็นตัวละครสร้างเอง ที่่แบ่งเป็นคลาสต่างๆอย่างนักดาบ นักยิงปืน นักเดินเรือ(ต้นหน) และแพทย์ประจำเรือ เป้าหมายของผู้เล่นก็คือ จะต้องเป็นเจ้าแห่งโจรสลัด!

นักดาบ


นักแม่นปืน


นักเดินเรือ หรือต้นหน


แพทย์ประจำเรือ
 
 
ข้อมูลอ้างอิงจาก
http://kotaku.com/5934135/the-chinese-one-piece-game-i-wish-i-never-played/gallery/1
http://op.gamefy.cn/
 