เมื่อช่วงค่ำวานนี้ (20 ส.ค.) เจ้าหน้าที่ตำรวจ สภ.คูคต จ.ปทุมธานี ได้รับแจ้งเหตุมีผู้เสียชีวิตอยู่ภายในโรงแรมม่านรูดแห่งหนึ่ง ย่านลำลูกกา จึงได้เดินทางไปตรวจสอบ
ที่เกิดเหตุเกิดขึ้นภายในห้องพักหมายเลข 10 บริเวณชั้นล่างของโรงแรมม่านรูดดังกล่าว ตรวจสอบหน้าห้องพักพบรถกระบะอีซูซุ สีเขียว จอดเอาไว้อยู่ ในห้องพักพบศพชาย รูปร่างอ้วนท้วน นอนหงายเสียชีวิตอยู่บนเตียงนอนของห้องพัก สภาพไม่สวมเสื้อ ทราบชื่อคือ นายสมรส (ขอสงวนนามสกุล) อายุ 56 ปี
นอกจากนี้ภายในห้องยังพบ นางลำดวน (ขอสงวนนามสกุล) อายุ 40 ปี อยู่ด้วย จึงทำการสอบสวนและทราบว่า นายสมรส ผู้เสียชีวิต เป็นผู้รับเหมาก่อสร้าง ย่านลาดหลุมแก้ว มักจะมาร่วมหลับนอนกับ นางลำดวน อยู่เป็นประจำ
เช่นเดียวกันกับก่อนเกิดเหตุ นายสมรสได้มารับไปทานข้าว ก่อนจะพาเข้าโรงแรม และเกิดอาการแน่นหน้าอก นางลำดวนจึงพยายามช่วยชีวิต นำยาแก้ความดันและโรคหัวใจมาให้ทาน แต่อาการก็ไม่ดีขึ้น จึงได้วิ่งไปขอความช่วยเหลือจากพนักงาน แต่ นายสมรส ได้เสียชีวิตก่อนจะหน่วยกู้ภัยจะมาถึง