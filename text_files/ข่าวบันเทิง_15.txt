บรรยากาศการเคลื่อนย้ายร่างของพระเอกหนุ่ม ปอ ทฤษฎี ที่รพ.รามาธิบดี เพื่อนำไปบำเพ็ญกุศลที่วัดกลางพระอารามหลวง จ.บุรีรัมย์ เต็มไปด้วยความโศกเศร้า มีญาติและคนในวงการบันเทิงเดินทางมาร่วมไว้อาลัยตั้งแต่เช้าตรู่
ล่าสุด (19 ม.ค.) บุ๋ม ปนัดดา โพสต์ภาพ โบว์ แวนดา กำลังอุ้มน้องมะลิให้มากราบคุณพ่อเป็นครั้งสุดท้าย ซึ่งน้องมะลิที่ยังไร้เดียงสาก็ได้ประนมมือไหว้พ่อปอ ก่อนจะชูมือบอกพ่อ "สู้ๆ" เหมือนทุกครั้งที่ได้เห็นหนูน้อยทำเมื่อไปเยี่ยมพ่อที่โรงพยาบาล โดยข้อความของบุ๋ม ปนัดดา ระบุว่า...
"กราบพ่อจ๋าเป็นครั้งสุดท้าย แถมยังชูมือบอกพ่อปอว่า สู้ๆ! (ทำให้กลั้นน้ำตาไว้ไม่อยู่จริงๆ) แม่โบว์เข้มแข็งมาก บอกพ่อปอลูบหน้าลูบผมแล้วพูดว่า "ไม่ต้องเหนื่อยอีกต่อไปแล้วนะ หลับให้สบายนะคะ พ่อปอต้องสู้ไม่ว่าจะอยู่ที่ไหนนะ"
ขอกำลังใจให้ครอบครัวสหวงษ์ ปอจะอยู่ในใจของพวกเราตลอดไป"