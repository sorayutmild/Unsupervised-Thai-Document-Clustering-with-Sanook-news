ทีม "จิ้งจอกสยาม"เลสเตอร์ ซิตี้ สโมสรในศึกฟุตบอลพรีเมียร์ลีก อังกฤษ ที่มีเจ้าของเป็นคนไทย ได้ออกแถลงการณ์กับเรื่องราวสุดฉาวโฉ่ไปทั่วโลกของ 3 นักเตะที่เล่นเซ็กซ์ และเหยียดหยามสาวไทย 
โดยแถลงการณ์ดักล่าวได้ระบุว่า นักเตะสามคนดังกล่าวที่มีทั้ง  อย่าง เจมส์ เพียร์สัน กองหลังวัย 21 ปี และเป็นลูกชายของ ไนเจล เพียร์สัน ผู้จัดการทีม
ทอม ฮูเปอร์ กองหน้าวัย 21 ปี และ อดัม สมิธ ผู้รักษาประตูวัย 22 ปี สร้างความเสื่อมเสียให้กับสโมสรเป็นอย่างยิ่ง 
หลังจากมีคลิปฉาวเล่นเซ็กซ์กับสาวที่โรงแรมแห่งหนึ่งในเมืองไทย พร้อมทั้งมีการพูดจาดูถูกเหยียดหยามอีกด้วยล่าสุดทางต้นสังกัด "เลสเตอร์ ซิตี้" ได้ออก "แถลงการณ์" ในเรื่องดังกล่าวว่า "คณะกรรมการของเลสเตอร์ ซิตี้ มีความกังวลกับเหตุการณ์ที่เกิดขึ้น เกี่ยวกับนักเตะหนุ่มทั้ง 3 คนของสโมสรฯ ระหว่างร่วมเดินทางมาประเทศไทย""เราคาดหวังว่านักเตะทุกคนในสโมสรฯ จะเป็นตัวแทนที่ดี หรือ ทูตของสโมสรฯ ทั้งในด้านการรับใช้ทีมและชีวิตส่วนตัว ดังนั้นเราจึงต้องดำเนินการต่อพวกเขาอย่างจริงจัง""เราได้เรียกนักเตะทั้ง 3 คนที่มีส่วนเกี่ยวข้องกับเหตุการณ์ที่เกิดขึ้นมาประชุมในเบื้องต้น พร้อมทั้งได้ส่งตัวนักเตะทั้ง 3 คนกลับไปยังสหราชอาณาจักร ก่อนคนอื่นๆ ในทีมแล้ว""ทอม ฮูเปอร์, เจมส์ เพียร์สัน และ อดัม สมิธ ต้องการที่จะกล่าวคำขอโทษสำหรับพฤติกรรมของพวกเขา ผู้หญิงที่มีส่วนร่วมในเหตุการณ์ที่เกิดขึ้น รวมทั้งสโมสรฯ และ เจ้าของทีม ตลอดจนบรรดาแฟนคลับ และครอบครัวของพวกเขา""ขณะที่กระบวนการสอบสวนนักเตะทั้ง 3 คนจะคงดำเนินการไปพร้อมกับตัวแทนของพวกเขาต่อไป และสโมสรฯ ยังไม่มีความคิดเห็นใดๆ เพิ่มเติมในตอนนี้" ภาพจาก www.mirror.co.uk