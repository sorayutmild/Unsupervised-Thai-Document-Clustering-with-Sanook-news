จากกรณี เมื่อเวลาประมาณ 20.40 น. (9 ม.ค.63) เกิดเหตุคนร้ายเป็นชายใส่เสื้อดำ สวมกางเกงลายพราง รองเท้าสีดำ สวมหมวกไอ้โม่งใช้อาวุธปืน จี้ชิงร้านทองภายในห้องสรรพสินค้าชื่อดัง อ.เมือง จ.ลพบุรี รวมแล้วมีผู้เสียชีวิตจากเหตุการณ์ดังกล่าว 3 คน บาดเจ็บ 4 ราย
>> ด่วน! คนร้ายบุกปล้นร้านทองกลางห้างดังลพบุรี ยิงดับ 2 ศพ เจ็บอื้อ
คลิปจากกล้องวงจรปิดเหตุการณ์ดังกล่าว โดยเผยให้เห็นว่า ขณะที่แม่รายหนึ่งกำลังจูงเด็กน้อยเดินผ่านหน้าร้านทอง จู่ๆ เด็กชาย วัย 2 ขวบ ก็ล้มลงไป ก่อนที่หญิงคนดังกล่าวจะอุ้มร่างของลูกวิ่งหลบหนี ขณะที่คนร้ายได้ขึ้นไปเหยียบบนเคาน์เตอร์ของร้านทอง โดยที่พนักงานร้านทองพยายามหลบหนี ก่อนชิงทองรูปพรรณไป 1 ถาด ยังไม่ทราบน้ำหนักและมูลค่า แล้ววิ่งหลบหนีไปขึ้นรถจักรยานยนต์ ยามาฮ่า ฟีโน่ สีขาว-แดง ขี่หลบหนีไป


อย่างไรก็ตาม ผู้ใช้เฟซบุ๊กรายหนึ่งซึ่งเป็นผู้ที่อยู่ในห้างดังกล่าวขณะเกิดเหตุ ได้โพสต์เล่านาทีชีวิต หลังพาลูกสาวไปซื้อของขวัญเพื่อจับในวันเด็กที่โรงเรียน ก่อนกลับหิวเลยพาแวะกินสุกี้ ระหว่างกินไปได้สักพักมีผู้หญิงคนนึงอุ้มเด็กวัยประมาณ 3-4 ขวบ เลือดท่วมร่า งโดนยิงเข้ากลางหน้าผากอุ้มเข้ามาในร้าน ร้องเสียงหลงอย่างน่าสลด และมีเสียงคนตะโกนว่ามีโจรปล้นร้านทอง หมอบๆ สติทุกคนหลุดแล้วหมอบคลานกันอลหม่าน เสียงเงียบไปสักพัก ปรากฎว่าใกล้ด้านทางเดินร้านทองมีลูกค้าที่กินสุกี้ข้างๆ กันแต่เขาและภรรยาเช็คบินออกไปก่อน โดนยิงทั้งคู่นอนหงายคู่กัน มีแต่เสียงร้องวิ่งกันวุ่น เพราะโจรยิงทุกคนที่เดินผ่าน พนักงานร้านทองก็โดน ยามเฝ้าประตูก็โดน 
หลังคุยกับพนักงานร้านสุกี้ ทราบว่าแม่เด็กที่เสียชีวิตเป็นพนักงานร้านสุกี้ ออกกะเลิกงานแล้วรอร้านปิด เพราะที่ร้านมีนัดจัดงานปาร์ตี้เลี้ยงปีใหม่ มีจับของขวัญกันเลยพาลูกมาด้วย ระหว่างรอเพื่อนร่วมงานเลิกงานเลยพาลูกเดินเล่นรอ แต่กลับมาเกิดเหตุน่าสลดขึ้น

 