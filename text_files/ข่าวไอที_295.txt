iPhone 4 ลดราคาช็อกโลก เหลือ 3,000 บาท, แจกฟรี iPhone 3Gs พร้อมสัญญา!!เนื่องด้วยการมาของ iPhone 4S ที่เพิ่งเปิดตัวไปเมื่อคืนที่งาน Let s Talk iPhone ซึ่งก็แน่นอนครับว่า เมื่อเครื่องรุ่นใหม่มา เครื่องรุ่นเก่าก็ต้องถูกลดราคาลงไป โดยยังมีผู้ที่สนใจในตัว iPhone 4 ตัวก่อน หรือแม้กระทั่ง iPhone 3Gs เองก็ตามว่าจะลดราคาลงมามากขนาดไหน (ส่วนใครอยากทราบว่า iPhone 4S กับ iPhone 4 เปรียบเทียบกันว่าต่างอย่างไรบ้าง กดตามลิงค์เลยครับ)

โดยราคาของ iPhone 4S ตัวใหม่ถูกเปิดออกมาอยู่ที่ $199 สำหรับรุ่นความจุ 16GB, $299 สำหรับ 32GB และ $399 สำหรับ 64GB (มีให้เลือกทั้งสีขาว และสีดำ และเป็นราคาเครื่องที่ติดสัญญาครับ) จึงมีผลทำให้ราคาของ iPhone 4 ตัวปัจจุบัน และ iPhone 3Gs ลดลงมาช๊อคโลกเลยทีเดียว โดยราคาของ iPhone 4 ตัวปัจจุบันจะอยู่ที่ $99 เท่านั้น ส่วน iPhone 3Gs นั้น แจกฟรีกันเลยครับ โดยเครื่องทั้งสองจะต้องติดสัญญาการใช้งานของทาง AT&T หรือ Verizon ด้วยครับสำหรับในสหรัฐ แต่ถ้าต้องการซื้อ iPhone 4 เครื่อง Unlock ไม่ติดสัญญา จะมีราคาอยู่ที่ $549 (16,470 บาท) ลดลงจากเดิม $50 (หรือประมาณ 1,500 บาท)

สำหรับในประเทศไทย ใครที่อยากเปลี่ยนมือถือเครื่องใหม่ หรืออยากลองสัมผัสนวัตกรรม iPhone ก็เตรียมเก็บเงินรอได้แล้วครับ คาดว่า iPhone 4S อาจจะเข้าไทยประมาณปลายปีนี้ หรือไม่ก็ต้นปีหน้าแน่นอนครับ
 by Kittipong TechXcitesource: electronista