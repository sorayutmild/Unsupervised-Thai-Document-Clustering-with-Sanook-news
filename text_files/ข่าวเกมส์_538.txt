Toyota Auris Char
สิงหาคมเดือนเดียวกันปีที่แล้ว ทาง Toyota ได้เปิดตัวรถสีแดงมีเขา (แต่ไม่ได้แรง 3 เท่า) ของท่านชาร์ ตัวร้ายยอดนิยมจากอนิเมะการ์ตูนดังเรื่อง Gundam ภายในงาน Character Hobby 2012 (ดูเพิ่มเติมได้ที่ http://game.sanook.com/949570) ซึ่งในตอนนั้นรถนี้ยังเป็น Concept ให้ชมกันเท่านั้น ยังไม่ได้ทำออกมาจำหน่าย และเวลาก็ผ่านไปหนึ่งปีพอดิบพอดี ในที่สุดทาง Toyota ก็ประกาศทำ Toyota Auris Char's customize รุ่นดังกล่าวออกมาขายให้ซื้อไปขับกันแล้ว โดยมีกำหนดวางขายในวันที่ 1 ตุลาคม 2013 โดยสามารถจองได้ตั้งแต่วันนี้เป็นต้นไป
รายละเอียดของรถ Toyota Auris Char's customize โดยทั่วไปก็จะเหมือนกับรถรุ่น Toyota Auris RS"S แพคเกจ ซึ่งปกติจะขายอยู่ที่ราคา 2,250,000 เยน แต่ถ้าอยากจะเปลี่ยนไปเป็นรถท่านชาร์ก็เพิ่มเงินเพื่อซื้ออุปกรณ์ตกแต่งเพิ่มเติมอีก 1,056,825 เยน กลายเป็น 3,306,825 เยน เทียบเงินไทยแบบไม่รวมภาษีก็ประมาณหนึ่งล้านกว่าบาท เรียกว่าแค่ติดตั้งอุปกรณ์เพิ่มให้เป็นท่านชาร์นั้น ต้องจ่ายเพิ่มกันอีก 50 เปอเซนต์กันเลย โดยอุปกรณ์เสริมที่แต่งเพิ่มขึ้นให้ดูเป็นรถท่านชาร์นั้นมีด้วยกันถึง 14 รายการ (และอีก 2 รายการเป็นคู่มือกับยางรองพื้น) โดยประกอบไปด้วยตราสัญลักษณ์ Zeon ที่ด้านหน้ารถ ซึ่งเป็นโครงการ Zeonic Toyota อันเนื่องมาจากโลโก้ของ Toyota กับ Zeon นั้นคล้ายกัน (ในอนาคตอาจมีรถจากหุ่นตัวอื่นๆอีก) รถ LED ที่ทำแบบดวงตาของหุ่น แท่งเสาอากาศที่ทำเหมือนเขาของหุ่น ฟ้อนท์สปอยเลอร์ที่ทำเหมือนช่องระบายอากาศ แผงคอนโซลลาย Zeon แบบฉบับท่านชาร์ และอื่นๆ
Toyota Auris Char
รายชื่อ Part เสริมที่ต้องซื้อเพิ่ม ถ้าอยากได้รถแบบท่านชาร์
Toyota Auris Char
ตัวอย่างหน้าตาพาร์ทเสริม ซึ่งถ้าอันไหนไม่เอา ก็เลือกได้ จะได้จ่ายน้อยลง
และเพื่อเป็นการโปรโมทรถ Toyota Auris Char's customize ตัวนี้ ทาง Toyota ได้ร่วมกับ Sunrise ทำอนิเมชั่นโฆษณาพิเศษออกมาด้วย รวมกับคลิปรายละเอียดเพิ่มเติมก็ทั้งหมด 3 คลิปด้วยกัน ไปชมกันเลย



คันนี้ใครอยากได้ ไม่มีขายในไทยแน่ครับ ต้องนำเข้าจากญี่ปุ่นเท่านั้น และก็เตรียมตัวโดนฟันภาษีเละเทะ แพงขึ้น 3 เท่าได้เลย รถสีแดงมีเขา แพง 3 เท่าครับ ไม่ใช่แรง 3 เท่า
 