
สำหรับสมาร์ทโฟนในระดับราคาไม่เกิน 10,000 บาทนี้ เป็นช่วงราคาที่คนส่วนใหญ่ให้ความสนใจกันมากที่สุด เพราะนอกจากจะไม่ต้องจ่ายแพงแล้ว ปัจจุบัน สมาร์ทโฟนในระดับราคานี้ มีสเปคและคุณสมบัติต่างๆ เทียบเท่า มือถือเรือธง เลยก็ว่าได้ ทั้งในเรื่องของ หน่วยการประมวลผล, กล้องถ่ายรูป พร้อมฟีเจอร์และลูกเล่นต่างๆ ที่ครบครันทุกการใช้งาน
นอกจากนี้ บางรุ่นยังมาพร้อมกับหน่วยความจำ RAM ขนาด 3 GB อีกด้วย ซึ่งในวันนี้ ทีมงาน techmoblog ได้คัดสรร มือถือในราคาไม่เกิน 10,000 บาท มาให้ชมกัน มาดูกันว่า มีรุ่นใดน่าสนใจบ้าง
Huawei GR5

เริ่มกันด้วยสมาร์ทโฟนดีไซน์สวย วัสดุแข็งแกร่งอย่าง Huawei GR5 ที่เห็นแล้วไม่อยากจะเชื่อว่า มีราคาค่าตัวเพียง 7,990 บาทเท่านั้น ซึ่งรุ่นนี้ สวยหรูกันตั้งแต่ดีไซน์ภายนอก ด้วยวัสดุอะลูมิเนียม-แมกนีเซียมอัลลอยด์ บนหน้าจอแสดงผลขนาด 5.5 นิ้ว ความละเอียด 1920 x 1080 พิกเซล, ชิปเซ็ต Qualcomm Snapdragon 615 แบบ Octa-Core Processor ความเร็ว 1.5 GHz, หน่วยความจำ RAM ขนาด 2 GB, หน่วยความจำภายในขนาด 16 GB รองรับ microSD Card, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 13 ล้านพิกเซล พร้อมไฟแฟลชแบบ Dual-LED, แบตเตอรี่ขนาด 3000 mAh, เซ็นเซอร์สแกนลายนิ้วมือ, รองรับการใช้งาน 2 ซิมการ์ด และทำงานบนระบบปฏิบัติการ Android 5.1 (Lollipop) เรียกได้ว่า คุณสมบัติบางอย่าง เทียบชั้นรุ่นเรือธงเลยทีเดียว
 
Lenovo K4 Note

ปกติแล้ว สมาร์ทโฟนที่มาพร้อมกับ RAM 3 GB นั้น มักจะมีราคาเกิน 10,000 บาทขึ้นไป แต่คงใช้ทฤษฎีนี้ไม่ได้กับ Lenovo K4 Note เพราะมือถือ RAM 3 GB รุ่นนี้ มีราคาเพียง 7,590 บาทเท่านั้น อีกทั้งยังมาพร้อมกับสเปคที่น่าสนใจอย่างมาก โดยมาพร้อมกับหน้าจอแสดงผลขนาด 5.5 นิ้ว ความละเอียด 1920 x 1080 พิกเซล, ชิปเซ็ต MediaTek MT6753 แบบ Octa-Core Processor ความเร็ว 1.3 GHz, หน่วยความจำ RAM ขนาด 3 GB, หน่วยความจำภายในขนาด 16 GB รองรับ microSD Card, กล้องด้านหน้า ความละเอียด 5 ล้านพิกเซล, กล้องด้านหลัง ความละเอียด 13 ล้านพิกเซล พร้อมไฟแฟลชแบบ Dual-LED, แบตเตอรี่ขนาด 3300 mAh, เซ็นเซอร์สแกนลายนิ้วมือ, รองรับการใช้งาน 2 ซิมการ์ด และทำงานบนระบบปฏิบัติการ Android 5.1 (Lollipop)
 OPPO F1

มือถือเจ้าของฉายา "Selfie Expert" กับ OPPO F1 โดยรุ่นนี้ มาพร้อมกับหน้าจอแสดงผลขนาด 5 นิ้ว ความละเอียด 1280 x 720 พิกเซล, ชิปเซ็ต Qualcomm Snapdragon 616 แบบ Octa-Core Processor, หน่วยความจำ RAM ขนาด 3 GB, หน่วยความจำภายในขนาด 16 GB รองรับ microSD Card, กล้องด้านหน้า ความละเอียด 8 ล้านพิกเซล, กล้องด้านหลัง ความละเอียด 13 ล้านพิกเซล พร้อมไฟแฟลช, แบตเตอรี่ขนาด 2500 mAh, รองรับการใช้งาน 2 ซิมการ์ด และทำงานบนระบบปฏิบัติการ ColorOS 2.1 ซึ่งมีพื้นฐานอยู่บน Android 5.1 (Lollipop) ส่วนราคาของรุ่นนี้ อยู่ที่ 8,990 บาท
 Asus Zenfone Selfie

เรียกได้ว่า มือถือในตระกูล Zenfone มีดีให้เลือกกันหลายรุ่นเลยทีเดียว เช่นเดียวกับ Asus Zenfone Selfie ที่ทางเอซุสเผยว่า เป็นที่สุดของสมาร์ทโฟนสำหรับคนรักการเซลฟี่เลยก็ว่าได้ โดยมาพร้อมกับหน้าจอแสดงผลขนาด 5.5 นิ้ว ความละเอียด 1920 x 1080 พิกเซล, ชิปเซ็ต Qualcomm Snapdragon 615 แบบ Octa-Core Processor, หน่วยความจำ RAM ขนาด 3 GB, หน่วยความจำภายในขนาด 16 GB หรือ 32 GB รองรับ microSD Card, กล้องด้านหน้า ความละเอียด 13 ล้านพิกเซล พร้อมไฟแฟลช, กล้องด้านหลัง ความละเอียด 13 ล้านพิกเซล พร้อมไฟแฟลช, แบตเตอรี่ขนาด 3000 mAh, รองรับการใช้งาน 2 ซิมการ์ด และทำงานบนระบบปฏิบัติการ Android 5.0 (Lollipop) โดยราคาของรุ่นนี้ อยู่ที่ 7,990 บาท สำหรับขนาดความจุ 16 GB และ 8,990 บาท สำหรับขนาดความจุ 32 GB
 Acer Liquid X2

สำหรับ Acer Liquid X2 รุ่นนี้ ชูจุดเด่นด้วยคุณสมบัติในการรองรับถึง 3 ซิมการ์ด โดยมาพร้อมกับหน้าจอแสดงผลขนาด 5.5 นิ้ว ความละเอียด 720 x 1280 พิกเซล, ชิปเซ็ต MediaTek MT6753 แบบ Octa-Core Processor ความเร็ว 1.3 GHz, หน่วยความจำ RAM ขนาด 3 GB, หน่วยความจำภายในขนาด 32 GB รองรับ microSD Card, กล้องด้านหน้า ความละเอียด 13 ล้านพิกเซล พร้อมไฟแฟลช, กล้องด้านหลัง ความละเอียด 13 ล้านพิกเซล พร้อมไฟแฟลช, แบตเตอรี่ขนาด 4000 mAh, รองรับ 4G และทำงานบนระบบปฏิบัติการ Android 5.1 (Lollipop) เรียกได้ว่า คุณสมบัติด้านการถ่ายรูป เทียบเท่า Asus Zenfone Selfie เลยทีเดียว ส่วนราคาของรุ่นนี้ อยู่ที่ 9,990 บาท
 
ที่มา : techmoblog.com


