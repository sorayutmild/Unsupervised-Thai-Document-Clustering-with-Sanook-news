สำหรับใครที่อยากรู้ว่านิสัยที่แท้ตจิงในตัวคุณตามดวงวันเกิดที่ซ่อนอยู่นั้นเป็นอย่างไร เรามีคำตอบให้คุณแล้วค่ะ
 
 


วันอาทิตย์
มีความเป็นผู้นำสูง ชอบช่วยเหลือคนอื่น ใจร้อนวู่วามไปบ้างนิดหน่อย แต่สติปัญญาดีนะ จะได้ดีเพราะปาก เป็นคนพูดจามัดใจคนเก่ง ในเรื่องความรัก มักรีบเร่งเร้ารุนแรง และหลากหลาย มีเซ็กส์แบบถึงไหนถึงกัน ไม่หวั่นและไม่ค่อยจะแคร์ใคร ไม่ว่าชายหรือหญิงที่เกิดวันนี้ มีดีและจะประสบความสำเร็จ แบบเวิร์คสุดสุดขอเพียงเอาความสามารถ ที่มีอยู่ใช้ให้ถูกที่ถูกทางเป็นพอ
วันจันทร์
เป็นคนปากหวาน พูดเก่ง ช่างเม้าท์ ช่างเอาอกเอาใจ เขาเรียกว่าคนปากดี แต่ขี้น้อยใจ งอนเก่ง แต่หายไว ในเรื่องความรัก ทั้งหญิงและชาย ร้ายพอ ๆ กัน ซู่ซ่า ๆ แว๊บมาแว๊บไป ไม่ทิ้งเขาก็ถูกเขาทิ้ง ก็เพราะเป็นคนช่างเลือก เรื่องมากและมากเรื่อง ขี้รำคาญ ชอบคิดซับคิดซ้อน พอ ๆ กับรักซ้อนซ่อนรักนั่นแหละ ถ้านำพรสวรรค์ในเรื่องของการพูด ไปใช้ในทางที่ดี รับรองจะไปโลด ในหน้าที่การงานแต่ถ้าจะให้เหมาะ น่าจะทำงานด้านการขาย ขายอะไรก็ได้รับรองรุ่งสุด ๆ ขออย่างเดียว อย่าเจ้าเล่ห์มากนักเป็นพอ
วันอังคาร
เป็นคนขยันยันแข็งคล่องแคล่ว ว่องไว มีไฟฝันแรงกล้า ทะเยอทะยานและดันทุรังสูง เรื่องรักค่อนข้างจะหลายใจ พูดง่าย ๆ ว่าเจ้าชู้ มีคนเข้ามาพัวพันไม่ขาดระยะ แต่ไม่ยักอยู่ยาวนาน ใครจะไปทนทานความเจ้าชู้ของคุณได้ ถ้าไม่ใช่คนเกิดวันพฤหัส แต่ต้องระวังคำพูดคำจาบ้าง ประชดประชันกันมากเกินไป ไม่ว่าจะเป็นใครก็ทนคุณไม่ได้หรอก เรื่องเซ็กส์ค่อนข้างใจร้อน และเอาแต่ใจตัวเอง หญิงชายเกิดวันนี้น่าจะรับราชการ หรือเป็นพนักงานรัฐวิสาหกิจ อะไรประเภทนี้ จะดีกว่าไปทำอย่างอื่น ถ้าลดเรื่องการเอาแต่ใจตัวเอง ลงได้บ้าง รับรองตำแหน่งการงาน ไม่น้อยหน้าใครแน่นอน
วันพุธ
มีความกระตือรือร้น และอดทนเหลือหลาย แต่ไม่ค่อยจะรอบคอบ เป็นคนทำมาหากินเก่ง พูดจาดี มีความรอบรู้ ผู้ใหญ่รักใคร่เอ็นดูและคอยช่วยเหลือ อนาคตจึงค่อนข้างสดใส ไปได้ดีในหน้าที่การงาน แต่ชีวิตรักกลับไม่ค่อยดีนัก ก็มัวแต่ทำงาน จึงไม่ค่อยมีโอกาสเลือกมากนัก คนเกิดวันนี้จะได้เข้าพิธีวิวาห์ ก็ปาเข้าไปวัยเลขสามขึ้นหน้า เป็นชายไม่เท่าไหร่แต่เป็นหญิงแล้วไซร้ โอกาสสัมผัสคานทองนิเวศน์สูง เรื่องเซ็กส์อบอุ่นนุ่มนวล ละมุนละไม น่าหลงใหลไม่เบา คนเกิดวันนี้ที่สำคัญ อย่าบ้างานจนเกิดเหตุ งานมีไว้ให้ทำเฉย ๆ ไม่ได้มีไว้ให้บ้า หาเวลาดูแล เพศตรงข้ามบ้าง และต้องหมั่นดูแลสุขภาพ ให้ดีด้วยนะจะบอกให้
วันพฤหัสบดี
เป็นคนที่ซื่อสัตย์ ขยัน อดทน มีไหวพริบปฏิภาณ ละเอียดรอบคอบ และมีความรับผิดชอบสูง ชอบสั่งคนโน้นสอนคนนี้ ไปเป็นครูบาอาจารย์ หรือ เป็นทนาย จะดี ในเรื่องความรัก ไม่อยากจะพูด จืดสนิท จะหาคำหวานสักนิดนั้นยาก ห่างไกลคำว่าโรแมนติก แต่เรื่องเซ็กส์กลับร้อนเป็นไฟ เข้าตำรา เงียบนิ่งไม่เคลื่อนไหว แต่ไฟดี ๆ นี่เอง ทุกที่ทุกทางทุกท่า...อนาคตจะเป็นคนใหญ่คนโต มีชื่อเสียง มีคนนับหน้าถือตา และมีความสุขในครอบครัว ขอเพียงเลือกคู่ที่จะมาครอง ให้ดีเท่านั้นเอง
วันศุกร์
เป็นคนชอบเพ้อฝัน ชอบจินตนาการ พูดจาไพเราะอ่อนหวาน นุ่มนวล ช่างเอาอกเอาใจ ให้ใครต่อใครลุ่มหลง รักศิลปะ รักสวยร้กงามทั้งหญิงชาย เรียกได้ว่าเป็นวันของ คนเจ้าชู้ ดูดี มีเสน่ห์ ดึงดูดความสนใจ ของเพื่อนต่างเพศได้มาก ชำนาญและชมชอบ เรื่องเซ็กส์มากเสียด้วย แต่คนเกิดวันนี้มีอารมณ์เป็นใหญ่ จะคิดอะไรจะทำอะไร ขึ้นอยู่กับอารมณ์ ถ้าระงับอารมณ์เอาไว้ได้ อะไร ๆ ก็จะดีไปหมด ทั้งเรื่องรัก การเงินและการงาน งานที่เหมาะที่สุดก็เป็นพวก สถาปนิก ศิลปิน ครีเอทีฟ
วันเสาร์
เป็นคนมั่นใจตัวเองสูงมาก ยึดถือตัวเองเป็นใหญ่ เงียบ ขรึม เก็บตัว ไม่ชอบวุ่นวายกับใคร เป็นคนชอบคิดมาก คิดเล็กคิดน้อย แต่ไม่ค่อยคิดถึงใจผู้อื่น ดื้อเงียบและถือดี ดูเหมือนใจเย็น แต่โมโหร้าย แต่หัวดี ฉลาด ความสามารถเพียบ ถ้าเรื่องความรัก รักแล้วรักเลย รักมันอยู่นั่น ใครจะว่าคนรักของฉันอย่างไร ไม่สน คนมันรักโว๊ย และขี้หึงร้ายกาจ มีเซ็กส์แบบไร้ทิศทาง เดี๋ยวร้อนเดี๋ยวเย็น เอาแน่เอานอนไม่ได้ ค่อนข้างน่าเบื่ออยู่บ้าง คนเกิดวันนี้ถ้าลดความหยิ่ง ความถือดีในศักดิ์ศรีลงบ้าง จะเป็นคนที่มีอนาคต
 
ขอบคุณข้อมูลจาก FW Mailขอบคุณภาพประกอบจาก Photos.com
 