เกิดเหตุ ประตูบ้านรีโมท หนีบคอหญิงชรา ขายของเก่า เสียชีวิตดับคาที่ ภายใน ซ.แบริ่ง 48 เจ้าของบ้าน บอก ไม่เห็น
พ.ต.ท.ชัยฤทธิ์ ศรีวารีรัตน์ พนักงานสอบสวน สภ.สำโรงเหนือ รับแจ้งมีผู้ถูกประตูหนีบคอเสียชีวิตภายใน ซ.แบริ่ง 48 จ.สมุทรปราการ จึงเข้าตรวจสอบที่เกิดเหตุบริเวณหน้าบ้านเลขที่ 1095 หมู่ 1 ซ.แบริ่ง 48 อ.เมือง จ.สมุทรปราการ พบผู้เสียชีวิตอยู่บริเวณประตูอัตโนมัติหน้าบ้าน ทราบชื่อคือ นางสาหร่าย อภิสมโพธิ์ อายุ 69 ปี ถูกประตูหนีบ ตั้งช่วงลำคอ และศีรษะโผล่เข้าไปด้านในบ้าน ส่วนช่วงลำตัวอยู่นอกบ้านเจ้าหน้าที่ได้ช่วยกันนำร่างออกมาจากประตูและพยายามปั๊มหัวใจแต่ไม่สามารถช่วยชีวิตไว้ได้ทัน
โดยผู้เห็นเหตุการณ์เล่าว่า ผู้ตายมีอาชีพรับซื้อของเก่าและขณะเกิดเหตุได้มารับซื้อของเก่าภายในบ้านหลังดังกล่าว ซึ่งมีชายสูงอายุอยู่เพียงคนเดียว หลังจาก นางสาหร่าย ได้ขยะแล้ว ชายสูงอายุที่อยู่ในบ้านจึงได้กดรีโมทเพื่อปิดประตู โดยที่ไม่รู้ว่าประตูได้หนีบคอนางสาหร่ายจนเสียชีวิต
ขณะที่ บุตรสาวของ นางสาหร่าย ซึ่งมาถึงที่เกิดเหตุ ระบุว่าไม่ติดใจเอาความ เพราะเป็นอุบัติเหตุโดยทางเจ้าของบ้านรับปากว่าจะรับผิดชอบและให้การช่วยเหลือต่อไป