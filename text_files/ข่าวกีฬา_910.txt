ความเคลื่อนไหวของ แก้ว พงษ์ประยูร นักชกฮีโร่เหรียญเงินโอลิมปิก ในรุ่น 49 กก. ชาวจ.กำแพงเพชร หลังจากเดินทางกลับบ้านเกิดเมื่อวันที่ 31 สิงหาคมที่ผ่านมา
ล่าสุด เมื่อวันที่ 1 กันยนยน แก้ว พงษ์ประยูร พาครอบครัวไปพักผ่อนที่น้ำตกคลองลาน จ.กำแพงเพชร โดยแก้วเปิดเผยว่า รู้สึกเหนื่อยล้าจากการเดินสายมาตลอด และยังไม่ค่อยมีเวลาพักผ่อนกับครอบครัว จึงถือโอกาสพาภรรยาสาวและน้องแก้มใส ลูกสาววัย 2 ขวบ ไปพักผ่อน ส่วนคิวงานโชว์ตัวต่อจากนี้ คงเหลือที่กองพลทหารม้าที่ 1 ค่ายพ่อขุนผาเมือง จ.เพชรบูรณ์ ในวันที่ 5-6 กันยายนนี้ และงานเลี้ยงเล็กๆ กับครอบครัวที่บ้านภรรยา จ.อยุธยาแก้วกล่าวต่อว่า รายได้จากผู้สนับสนุนที่มอบให้มา สรุปตอนนี้ ได้รับเงินสดไปประมาณ 20 ล้านบาท และทองคำอีกจำนวนหนึ่ง โดยยังไม่ได้ปรึกษากับภรรยาว่า จะนำไปลงทุนธุรกิจอะไร แต่ส่วนหนึ่ง คงกันไว้สำหรับทุนการศึกษาของน้องแก้มใสกำปั้นฮีโร่ "ลอนดอนเกมส์" กล่าวทิ้งท้ายว่า กรณีที่มหาเศรษฐีชาวจีนติดต่อให้ค่าตัว 12 ล้านบาท เพื่อให้ตนไปต่อยไฟต์แก้มือกับ ซู ซิ หมิง คู่ชิงเหรียญทองโอลิมปิกนั้น ตนก็ได้รับแจ้งจากสมาคมเช่นกัน ส่วนตัวแล้วไม่มีปัญหา แต่ขอเสนอว่า ต่อย 6 ยก และไปแข่งประเทศที่เป็นกลาง ซึ่งอาจจะเป็นที่ลาสเวกัส สหรัฐอเมริกา ตอนนี้ขอเวลาฟิตซ้อมระยะ และมั่นใจว่า ไฟต์นี้จะเอาชนะ ซู ซิ หมิงได้ เพื่อยืนยันว่าตนเหนือกว่าในการต่อยรอบชิงชนะเลิศโอลิมปิก 2012