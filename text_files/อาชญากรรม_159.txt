พบศพสาวชั้นในถลกดับคารถวีออส เบาะหลังพบกองอุจจาระ จอดทิ้งปากซอยลาดกระบัง 46
ผู้สื่อข่าวรายงานว่า (6 ต.ค.) สน.จรเข้น้อย รับแจ้งพบศพหญิงอยู่ภายในรถยนต์ จอดอยู่บริเวณริมถนนใกล้ปากซอยลาดกระบัง 46 ที่เกิดเหตุพบรถยนต์โตโยต้า รุ่นวีออส สีบรอนซ์ทอง หมายเลขทะเบียน ศม 5423 กทม. ตรวจสอบภายในรถคันดังกล่าวพบศพ น.ส.พิชญ์สิณี (ขอสงวนนามสกุล) อายุ 31 ปี นอนเสียชีวิตในลักษณะคว่ำหน้า อยู่บริเวณเบาะหลัง ลำตัวช่วงบนอยู่ระหว่างช่องว่างเบาะหน้า มีถุงอุจจาระและกองอุจจาระตกอยู่ใกล้กัน นอกจากนี้ยังพบกางเกงชั้นในผู้หญิงถูกถอดทิ้งไว้ และยังพบถุงยาขนาดใหญ่วางอยู่บริเวณเบาะหลัง แพทย์ตรวจสอบเบื้องต้นคาดว่าเสียชีวิตมาแล้วไม่ต่ำกว่า 16 ชั่วโมง
จากการสอบถามทราบว่า รถคันดังกล่าวจอดอยู่บริเวณนี้นานกว่า 2 วันแล้ว ชาวบ้านเห็นรถไม่ขยับจึงเข้าไปดูก็พบศพผู้เสียชีวิต ต่อมาพี่ชายของผู้เสียชีวิต ได้เดินทางมาที่เกิดเหตุ โดยกล่าวว่าน้องสาวป่วยเป็นโรคซึมเศร้า ต้องกินยาตลอดเวลา ก่อนเกิดเหตุเมื่อวันที่ 4 ต.ค.ที่ผ่านมา น้องสาวออกไปทำบุญไหว้พระที่ลาดกระบัง ก่อนหายตัวไป
ทั้งนี้ เจ้าหน้าที่คาดว่าผู้ตายอาจปวดอุจจาระ จึงจอดรถถ่ายอุจจาระภายในรถ แล้วเอื้อมมือไปหยิบของที่เบาะหน้า แต่เกิดอาการวูบจนทำให้เสียชีวิต ซึ่งญาติไม่ติดใจสาเหตุการเสียชีวิต แต่จะส่งศพไปสถาบันนิติเวช รพ.ตำรวจ เพื่อตรวจสอบหาสาเหตุการเสียชีวิตอย่างละเอียดอีกครั้ง
ขอขอบคุณภาพจากทวิตเตอร์คุณ @nutrjay