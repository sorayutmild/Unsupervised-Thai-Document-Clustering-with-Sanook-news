
ทำเอาแฟนคลับชอบอกชอบใจกันยกใหญ่ เมื่อ "เจ้าเจ" ชนาธิป สรงกระสินธ์ กองกลางตัวจี๊ดทีมชาติไทย อัพรูปพร้อมแคปชั่นสุดฮาผ่านเฟสบุ๊กส่วนตัวโดยในรูปเป็นเหตุการณ์ชุลมุนในศึกฟุตบอลโลก รอบคัดเลือก ที่ทีมชาติไทย เปิดบ้านเอาชนะ ทีมชาติไต้หวัน 4-2 เมื่อวันที่ 12 พ.ย. ที่ผ่านมา โดยพาดพิงถึง "เจ้าตังค์" สารัช อยู่เย็น มิดฟิลด์เพื่อนร่วมทีมด้วยจังหวะดังกล่าวเกิดขึ้นในช่วงครึ่งหลัง เมื่อ "ซิโก้" เกียรติศักดิ์ เสนาเมือง เฮดโค้ชช้างศึก ยืนโวยข้างสนามกับการเข้าบอลของผู้เล่นทีมเยือน ทำให้กัปตันทีมไต้หวันไม่พอใจเดินเข้ามาต่อปากต่อคำ และเป็น สารัช อยู่เย็น ปรี่เข้ามาขวางไว้ ก่อนแยกย้ายกันไปโดยไม่มีอะไรมากกว่านั้นซึ่งเมื่อช่วงสายของวันนี้ "เจ้าเจ" ก็ไม่รอช้า จัดการโพสต์รูปเหตุการณ์นี้บนหน้าเฟสบุ๊ก Chanathip Songkrasin พร้อมแคปชั่นประกอบว่า "สารัช ใจเย็นๆ ผมช่วยรดน้ำขามันอยู่ 5555"ส่งผลให้บรรดาแฟนคลับที่ติดตามพากันกดไล้ก์และคอมเม้นต์สนุกสนานกันยกใหญ่ทีเดียว สำหรับมุกนี้ของกองกลางตัวเก่งทีมชาติไทย