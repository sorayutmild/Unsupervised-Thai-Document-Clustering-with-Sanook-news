คุ้มค่าที่รอคอย ต้องเปิดด้วยประโยคนี้เท่านั้นเมื่อทาง Tencent ยักษ์ใหญ่แห่งประเทศจีนได้มีการเปิดให้ทดสอบ Close Beta เกมมือถือซีรี่ส์ระดับตำนานขวัญใจเกมเมอร์ชาวไทยอย่าง Ragnarok Online ที่ได้ร่วมมือกับค่าย Gravity สร้างผลงานชิ้นโบว์แดงนี้ขึ้นมา หลังจากที่มีการเปิดทดสอบมาแล้วหลายรอบจนปัจจุบันก็รอบที่ 4 เข้าไปแล้วใน Version 1.0.5 ที่ในรอบนี้จำกัดผู้เข้าร่วมทดสอบที่จะต้องทำตามเงื่อนไขที่กำหนดเท่านั้นถึงจะสามารถ เข้าร่วมเล่นในการทดสอบครั้งนี้ได้ ซึ่งปิดไปตั้งแต่วันที่ 15 กันยายนที่ผ่านมาแล้ว

โดยภาคนี้มีชื่อว่า Ragnarok Online : Love at First Sight เป็นการร่วมมือสร้างระหว่าง Gravity และ Tencent ด้วยพลังอำนาจของบริษัทนี้สามารถสร้างผลงานที่ทำให้แฟนๆ RO ต้องพอใจอย่างแน่นอน โดยการทดสอบรอบนี้บอกเลยว่ามีหลายๆ ส่วนที่แตกต่างจากครั้งที่แล้ว และ ก็มีบางส่วนที่เหมือนเดิม แต่อันนั้นเราจะไว้พูดกันรอบหลัง แต่รอบนี้เราจะพาเพื่อนๆ ไปชมกันอีกทีว่าตัวเกมนี้มันน่าสนใจตรงไหนแล้วทำไมแฟนๆ ถึงตั้งหน้าตั้งตารอกัน


อยากแรกที่ทำให้แฟนๆ Ragnarok ทุกคนต่างสนใจก็คืองานภาพกราฟิกที่ถูกออกแบบมาเป็นตัวการ์ตูนสุดน่ารักทันสมัยและน่าดึงดูดเป็นอย่างมาก เมื่อเทียบกับ Ragnarok M: Eternal Love แล้วมันช่างแตกต่างกันมากกับ Ragnarok Online : Love at First Sight เพราะเป็นเกมคนละยุคสมัยก่อน รวมไปถึงฉากที่ใส่ใจในรายละเอียดมีความใกล้เคียงกับเวอร์ชั่น PC มากที่สุดอีกด้วย ตัวละครสไตล์การ์ตูนน่ารักท่าทางการเคลื่อนไหวดูสมูท แล้วที่สำคัญภาพดูสดใสกว่าเดิมรอบที่้แล้วอยู่พอสมควร โดยรวมถือว่างานดีสุดจะบอกว่าอวยก็ไม่เถียงนะครับ

ระบบ Gameplay ก็ไม่ต่างอะไรจากรอบที่แล้วมากเป็นการเดินเควสตามเนื้อเรื่องหลักปกติ แต่สำหรับการทดสอบครั้งนี้การนำเสนอเนื้อเรื่องดูมีมิติของบทบาทมากขึ้นกว่าเดิมเหมือนมีการเขียนขึ้นมาใหม่ให้มีเนื้อหาที่เข้มข้นน่าติดตามกว่าปกติในรอบที่แล้ว ส่วนหน้าต่างควบคุม UI เหมือนเดิมแต่จะมีการเปลี่ยนรูป icon และฟังก์ชั่นในบางส่วน

โดยเฉพาะระบบ Bot หรือ Auto ที่สามารถปรับแต่งได้แบบระเอียดมากไม่ว่าจะเป็นการ Set Skill ที่ใช้ได้สูงสุดถึง 6 สกิลแบบไม่ต้องปลดล็อกใช้ได้เลยเต็มทุกช่องการตั้งค่าให้กดยาทั้ง HP และ SP แบบกำหนดเปอร์เซ็นเอง รวมไปถึงยาที่สามารถใช้ได้ด้วย ส่วนอันล่างๆ ไม่แน่ใจว่าคืออะไรแต่ก็น่าเป็นส่วนที่สำคัญเช่นกัน เพราะมีให้เลือกหลายอัน อย่างว่าเป็นภาษาจีนบางอย่างก็เดายาก


ต่อมากิมมิคสำคัญ Ragnarok Online : Love at First Sight ที่เพิ่มเติมมาอย่างเห็นได้ชัดเจนโดยที่บางครั้งในระหว่างดำเนินเนื้อเรื่องก็จะมีกิมมิคน่ารักๆ มาให้แฟนๆ ได้เล่นกันนอกจากคุยกับ NPC แล้วมีแต่ Text ให้อ่านอย่างเดียว การแทรกเข้ามาแบบนี้มันก็จะช่วยกระตุ้นความแปลกใหม่และน่าสนใจของผู้เล่นได้อย่างดี



แล้วอีกจุดหนึ่งที่มีนำเสนอที่น่าสนใจมากๆ ก็คือเควสประจำวันที่แตกต่างจากเกม Ragnarok อื่นๆ ในตลาดโดยพื้นฐานก็จะเป็นการไปเก็บของหรือกำจัดมอนสเตอร์แต่สำหรับใน Ragnarok Online : Love at First Sight จะเป็นเควสรายวันที่เป็นมินิเกมในรูปแบบต่างๆ ที่แตกต่างกันไม่ว่าจะเป็น การหลบหนีจากค้างคาว การหลบของที่ถูกมอนสเตอร์ปาใส่ หรือ แม้กระทั่งเควสสะกดรอยก็ยังมี บอกเลยว่าเจ๋งมากๆ เพราะทำให้ผู้เล่นมีอะไรมากกว่าแค่ล่ามอนสเตอร์


การเปลี่ยนอาชีพต้องบอกเลยว่าใกล้เคียงกับเวอร์ชั่น PC มาที่สุดแล้วไม่ใช่การเปลี่ยนอาชีพในโบสถ์เหมือนกับเกมอื่นๆ แต่จะเป็นการทำเควสประจำเมืองอาชีพตามต้นฉบับที่เคยรู้กันมา ดังนั้นมันได้กลิ่นอายของความคลาสสิกแฝงเข้ามาด้วยเกมเมอร์ถูกใจสิ่งนี้แน่นอน

องค์ประกอบโดยรวมทั้งหมดต้องบอกว่าเป็นที่น่าพอใจสำหรับแฟนๆ RO ที่กำลังตั้งหน้าตั้งตารอเกมนี้กันอยู่ แต่ก็อย่างว่าเป็นเกมเซิร์ฟเวอร์มันก็ยังอาจจะไม่สามารถตอบโจทย์ได้ที่สุด ดังนั้นที่เหลือก็ต้องมารอดูกันว่าจะมีผู้ให้บริการไหนในประเทศไทยจะได้ลิขสิทธิ์ในการเปิดให้บริการมาบ้าง เพราะถ้ามันเป็นเซิร์ฟเวอร์ไทยเมือไหร่ มีล้านหมดล้านแน่นอน
 
Review Score 9/10
 
เรื่องที่เกี่ยวข้อง
 
Ragnarok Love at First Sight ภารกิจรายวันสุดงง มันคืออะไรบ้าง
 
Ragnarok Love at First Sight เมนูแต่ละอย่างในเกม มีอะไรบ้างนะ
Top 5 อันดับ เกมจาก Tencent ที่เกมเมอร์ไทยอยากให้เข้ามาเปิดมากที่สุด
Ragnarok Love At First Sight เจาะลึกวิธีเล่นเบื้องต้นโดยละเอียด