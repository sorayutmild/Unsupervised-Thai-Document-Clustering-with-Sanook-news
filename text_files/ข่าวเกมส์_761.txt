เกมส์ Plants vs. Zombies 2
Free to Play เชื่อไหมว่าคำๆนี้มีผลอย่างมากในการจะกระตุ้นให้เกมเมอร์ดาวน์โหลดเกมส์อะไรสักเกมส์ไปเล่น เพราะว่าการที่ผู้เล่นสามารถดาวน์โหลดเกมส์มาลองเล่นได้โดยที่ไม่เสียเงินนั้น มันเป็นทางเลือกที่เปิดกว้างมากกว่าเกมส์ที่ต้องให้ผู้เล่นเสียเงินก่อน จึงจะสามารถโหลดมาเล่นได้ ด้วยเหตุนี้จึงมีเกมส์จำนวนมาก ที่เปลี่ยนระบบจากการขายเกมส์ตั้งแต่ต้น มาเป็นขายไอเทมในเกมส์แทน ซึ่งถ้าเป็นเกมส์ออนไลน์ ก็จะเรียกว่า Cash Shop ถ้าเป็นแอพเกมส์มือถือ เขาก็จะเรียกว่า In App Purchase
การเปิดให้โหลดเล่น Free to play นั้นส่งผลอย่างมากต่อจำนวนคนเล่น ซึ่งเราจะเห็นได้ชัดจากเกมส์ Plants vs. Zombies 2 ของ Popcap ซึ่งตอนภาคแรกนั้นเลือกขายแบบเสียเงินโหลด แต่ว่าพอมาภาคสองกลับเปลี่ยนเป็นแบบโหลดฟรี ก็เลยทำให้มียอดดาวน์โหลดถล่มทลายเกือย 25 ล้านครั้งเข้าไปแล้ว เมื่อเทียบกับ Plants vs. Zombies 1 แล้ว เพียงแค่เดือนเดียว Plants vs. Zombies 2 ก็มียอดดาวน์โหลดมากกว่า Life Time ยอดขายทั้งหมดของภาคแรกเสียอีก แถมรายได้ที่คนเล่นเติมเงินซื้อ In App Purchase ก็ไม่น้อย ซึ่งจุดนี้ทาง Popcap รู้สึกยินดีมากที่ตัดสินใจเปลี่ยนระบบเกมส์จากเก็บค่าโหลดมาเป็นโหลดฟรี แม้ว่าจะมีผู้เล่นบางคนบ่นเรื่องระบบเกมส์ทำออกมาให้เล่นยากเพื่อบังคับให้ผู้เล่นเติมเงินซื้อไอเทมช่วยเหลือก็ตาม
เกมส์ Plants vs. Zombies 2
นอกจากสถิติจำนวนคนโหลดแล้ว ก็ยังมีสถิติการใช้ดวงอาทิตย์ สถิติจำนวนซอมบี้ สถิติจำนวนต้นไม้ และสถิติจำนวนเวลาที่คนเล่นไปแล้วทั่วโลก และเพื่อให้ผู้เล่นสนุกกับ Plants vs. Zombies 2 ต่อไปทาง Popcap ก็เตรียมปล่อย Far Future แพคเกจฉากใหม่ ที่เพิ่มฉากซอมบี้อนาคตให้เล่นกันเพิ่มด้วย เร็วๆนี้ และเตรียมปล่อยให้ชาว Android ได้โหลดไปเล่นกันด้วยเร็วๆนี้เช่นกัน
เกมส์ Plants vs. Zombies 2