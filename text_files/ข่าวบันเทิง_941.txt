ถูกกระแสวิพากษ์วิจารณ์ถึงเรื่องสัดส่วนที่ไม่เหมาะสม สำหรับนางเอกสาว "เบลล่า ราณี" หลังโพสต์ภาพหันหลังลงในอินสตาแกรม กลับถูกมองว่าช่วงบั้นท้ายดูไม่สวย งานนี้หวานใจพระเอกหนุ่ม "เวียร์ ศุกลวัฒน์" จึงได้ออกมาเผยว่า ตนไม่เห็นว่าหุ่นของเบลล่าจะไม่ดีตรงนั้น โดยส่วนตัวเชื่อว่าหุ่นแบบนี้โอเคแล้ว
เรียนจบปริญญาโทแล้ว ได้ไปฉลองที่ไหนบ้างหรือยัง?"ยังเลยครับ ยังไม่มีแพลนจะชวนใครไปเป็นพิเศษครับ ก็แค่ได้ก็โอเคแล้ว"
เห็นเบลล่าอวยพรด้วย?"ใช่ครับ น้องเขาก็เรียนอยู่ด้วย เราก็เรียนจบหลักสูตรค่อนข้างเร็วพอสมควร"
มีของขวัญอะไรเป็นพิเศษไหม?"ยังไม่มีเลยครับ จริงๆ ไม่ต้องก็ได้ครับ"
เขามีหลุดๆ มาจะมีอะไรเซอร์ไพรส์เราไหม?"ไม่มีเลยครับ ก็ไม่อยากได้อะไรแล้วครับ โอเคแล้ว"
มีโอกาสเจอน้องบ้างหรือเปล่า?"ไม่ค่อยครับ ส่วนใหญ่ก็คุยไลน์บ้าง"
เขาไม่น้อยใจเหรอ?"ไม่หรอกครับ ก็เหมือนเราอยู่ในวงการเดียวกัน ก็คงจะพอเข้าใจการใช้ชีวิต ส่วนใหญ่ก็อยู่แต่ในกองถ่าย ก็ทำงานทุกวันทั้งถ่ายละคร อีเว้นบ้าง ไปต่างจังหวัดบ้าง เวลาส่วนตัวก็ค่อนข้างจะเยอะแล้ว ก็เลยจะไม่ค่อยได้เจอกันเท่าไหร่"
มีทริปไปเที่ยวไหนด้วยกันบ้างไหม?"ไม่มีครับ ก็จะเป็นทริปของใครของมันมากกว่า น้องเขาก็จะมีเพื่อนในแก็งของเขา ไปเที่ยวไปพักผ่อนกัน แต่ส่วนผมก็จะทำงานและมีเพื่อนๆ รุ่นสมัยเรียน เวลาว่างก็จะแยกย้ายไปเที่ยวกับเพื่อนๆ ครับ"
ปีใหม่ส่วนใหญ่เขาจะไปกันเป็นคู่เนอะ?"ของผมไม่ครับ ผมจะไปกับเพื่อนๆ สมัยเรียน ไปพักผ่อนกันครับ ส่วนน้องเขาก็จะไปกับแก๊งค์ของเขา"
ล่าสุดเบลล่าโดนวิจารณ์เรื่องสัดส่วน?"ผมว่าเขาก็หุ่นดีนะครับ ดีแล้ว"
น้องเขาโดนเยอะพอสมควร?"ไม่ได้ตามเลยครับ ผมว่าก็ดีแล้วนะครับ ดีกว่าหลายๆ คนเยอะครับ ก็ถ้าไม่ดีคงเป็นนักแสดงไม่ได้ ด้วยความที่เขาเป็นลูกครึ่งด้วย ผมว่าหุ่นดีมากแล้วครับ"
น้องมาปรึกษาหรือเล่าอะไรให้เราฟังบ้างไหม?"ไม่เล่าเลยครับ สงสัยยังไม่ได้เจอกันครับ"
เราโกรธแทนไหม?"ไม่เลยครับ คืออย่างผมเองก็มีหยุดเล่นฟิตเนสไปบ้าง เพราะชีวิตเราทำงานหนักก็ต้องมีข่วงผ่อนคลายบ้าง ช่วงเฟิร์มบ้าง ผมเองบ้างทีก็แอบมีพุงบ้าง แต่ผมว่าน้องเขาหุ่นดีมากแล้วนะครับ"
เรียนจบแล้วมีแพลนจะเป็นผู้จัดบ้างไหม?"ก็มีผู้ใหญ่ถามว่าพร้อมหรือเปล่าที่จะทำผู้จัดละคร หรือว่าทำเบื้องหลังต่างๆ แต่ผมก็บอกว่าตอนนี้ยังไม่พร้อมครับ แค่ละครที่เราวางแผนรับไปก็เยอะเหมือนกัน และก็พึ่งต่อสัญญาไปเรียบร้อยแล้วด้วย ต่อ3ปีปกติครับ ก็คงทำงานหลักคือเบื้องหน้าไปก่อน ส่วนเรื่องเบื้องหลังเรามีความรู้ในมุมของนักแสดงไปแล้ว และมีความรู้ในเรื่องการบริหารที่เราพยายามเรียนจนจบ ก็ดีครับถือว่าเก็บประสบการณ์ และดูท่าทีของวงการบันเทิงว่าในอนาคตมันจะไปในรูปแบบไหน เพราะเดี๋ยวนี้ช่องก็เยอะมากขึ้น การแข่งขันมากขึ้น เราก็ไม่รู้ว่าต่อไปคนดูจะชอบละครแนวไหน อาจจะมีละครซีรีย์มามากขึ้น ละครดราม่ายังกินใจคนอยู่หรือเปล่า อะไรแบบนี้ ก็ต้องพยายามศึกษาและหาทีมที่เก่งๆ ไว้ก่อน"
มีใครจีบมาจีบบ้างหรือยัง?"ก็มีบ้างครับ ส่วนใหญ่ก็เป็นช่องหลักช่อง7ครับ คือยังไงก็ตามถ้าเรามีโอกาสทำละครก็คงทำที่นี่อยู่แล้ว ถ้ายังไม่ได้ทำตอนนี้ก็เป็นนักแสดงไปก่อน ผมว่ามันก็สนุกดี ไม่เหนื่อยเท่าไหร่ไม่เครียดมากครับ"
ไม่ได้กลัวทำเบื้องหลังแล้วจะหายหน้าไป?"ไม่หรอกครับ เพราะต่อสัญญาไปแล้ว"
แล้วปีนี้มีละครกี่เรื่อง?"ปีนี้เดี๋ยวจะมีช่วงกลางเดือนธันวาคม จะมีมรสุมสวาท ซึ่งจะออนแอร์ และปีหน้าก็จะมีอีก2เรื่องครับ ก็เต็มเอี๊ยดครับ"
ขอบคุณภาพจากอินสตาแกรม weir19 , bellacampen