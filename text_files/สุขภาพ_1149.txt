

มะนาว เปรี้ยวจิ๊ด สดชื่นมะนาว เป็นผลไม้ตระกูลเดียวกับส้ม ประกอบไปด้วยน้ำที่มีกรดอินทรีย์หลายชนิด เช่น กรดซิตริก กรดมาลิก กรดแอสคอร์บิก และยังเป็นแหล่งรวมวิตามินซี และแร่ธาตุอื่นๆ ด้วย เช่น โพแทสเซียม แคลเซียม และฟอสฟอรัส ในแง่ของสรรพคุณทางสมุนไพร มะนาวช่วยขับเสมหะ แก้ไอ แก้เลือดออกตามไรฟัน เป็นต้น

น้ำอุ่นผสมมะนาว มีประโยชน์อย่างไรบ้าง?- ช่วยย่อยอาหาร เพราะน้ำมะนาวมีองค์ประกอบคล้ายกรดไฮโดรคลอริก ที่อยู่ในน้ำย่อยในกระเพาะอาหาร จึงช่วยเสริมแรงย่อยอาหารได้ดีขึ้น มีประโยชน์โดยเฉพาะอย่างยิ่งกับผู้สูงอายุ ที่ร่างกายผลิตกรดมาย่อยอาหารได้น้อยลง- ช่วยกระตุ้นการทำงานของลำไส้ ให้บีบตัว เพื่อขับสารพิษออกมาพร้อมกับอุจจาระ เหมือนเป็นการดีท็อกซ์ เมื่อดื่มเข้าไปแล้ว อาจทำให้เกิดการขับถ่ายในเวลาต่อมา- ช่วยบรรเทาอาการต่างๆ ที่เกี่ยวกับอาหารไม่ย่อย เช่น อาการท้องอืด เป็นต้น- มะนาวอุดมไปด้วยกรดซิตริก วิตามินซี สารต้านอนุมูลอิสระต่างๆ จึงช่วยป้องกันไม่ให้เซลล์ผิวถูกทำร้าย ช่วยให้ผิวพรรณสดใส ลดความมัน ลดริ้วรอยและสิว เพราะมะนาวมีสารที่ช่วยขจัดกรดต่างๆ ที่ตกค้างให้ออกไป- ช่วยสร้างเสริมภูมิคุ้มกันไม่ให้ร่างกายเป็นหวัด หรือช่วยให้อาการหวัดดีขึ้นได้ นอกจากนี้ยังต่อต้านการอักเสบ เพิ่มการดูดซึมธาตุเหล็กในร่างกาย และมีโพแทสเซียมสูง ซึ่งมีความสำคัญต่อการทำงานของสมอง และเส้นประสาทอีกด้วย
วิธีชงน้ำมะนาว เพื่อสุขภาพ1. ผ่ามะนาวครึ่งลูก2. บีบมะนาวลงไปในน้ำอุ่น หรือน้ำธรรมดา 1 แก้ว3. ดื่มในตอนเช้า ก่อนทานอาหาร 15-30 นาที
เพียงเท่านี้สุขภาพร่างกายของคุณก็จะดีขึ้นอย่างง่ายๆ แล้วล่ะค่ะ หากเปรี้ยวเกินไป จะเติมน้ำอุ่นเพิ่ม หรือเติมน้ำผึ้งเพื่อตัดเปรี้ยวด้วยความหวานลงไปนิดหน่อยก็ได้ค่ะ