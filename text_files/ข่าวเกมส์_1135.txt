เกมส์นารุโตะ
Naruto Shippuden: Ultimate Ninja Storm 3 Full Burst เกมส์แนวต่อสู้ VS Fighting จากการ์ตูนยอดนิยมนินจาคาถานารุโตะ ที่กำลังจะทำให้ชาว PC ได้เล่นกันเพิ่ม ซึ่งเป็นครั้งแรกเลยที่ทาง Bandai ได้ตัดสินใจนำเอาเกมส์นารุโตะมาทำลง PC ภาคนี้เป็นภาคแรกเลยก็ว่าได้ เพราะที่ผ่านมาเกมส์นารุโตะของ PC จะมีแต่แบบแฟลชเกมส์ ไม่ก็เกมส์ออนไลน์เล่นบนเว็บเท่านั้น ซึ่งบางเกมส์ก็ไม่ได้เป็นเกมส์นารุโตะของแท้ที่ได้ลิขสิทธิ์จากญี่ปุ่นด้วย
สาเหตุที่ Bandai ตัดสินใจนำเกมส์ Naruto Shippuden: Ultimate Ninja Storm 3 Full Burst มาลง PC ด้วยก็เพราะต้องการลองเพิ่มตลาดกลุ่มแฟนๆเกมส์นารุโตะดู ซึ่งนารุโตะนั้นเป็นการ์ตูนที่ได้รับความนิยมมากที่สุดจากทั่วโลก ในบรรดาการ์ตูนทั้งหมดของ Jump แม้ว่าวันพีชจะเป็นการ์ตูนที่ฮิตสุดในญี่ปุ่น แต่ถ้าเป็นทั่วโลกแล้วนารุโตะจะได้รับความนิยมมากกว่า ซึ่งในไทยเองก็ดูจะมีคนชอบอ่านนารุโตะมากกว่าเช่นกัน โดยทาง Bandai ยุโรปเป็นผู้ตัดสินใจนำมาลง PC เพราะพวกฝรั่งที่ยุโรปนั้นบ้านารุโตะกันมาก
เดิมทีเกมส์ Naruto Shippuden: Ultimate Ninja Storm 3 นั้นทำออกมาวางขายแล้วในเวอร์ชั่น PS3 และ Xbox360 เมื่อช่วงเดือนมีนาคม 2013 ที่ผ่านมา แต่คราวนี้จะทำลงให้กับ PC ที่รอเล่นทีหลังด้วย ก็เลยเพิ่มเติมคำว่า Full Burst เข้าไปด้านหลัง ซึ่งจะรวมเอา DLC ที่เคยทำออกมาแล้ว มัดรวมแพคให้ชาว PC ได้เล่นกันด้วยทีเดียวไปเลยในราคาเดิม แต่ก็ไม่ได้ขายให้เวอร์ชั่น PC เท่านั้น เวอร์ชั่น Full Burst นี้ก็ยังทำขายให้ PS3 และ Xbox360 เช่นกัน แถมยังมีการปรับฟีเจอร์และกราฟฟิกของเกมส์ให้ดูน่าเล่นขึ้นด้วย

ฟีเจอร์ใหม่ของเกมส์ Naruto Shippuden: Ultimate Ninja Storm 3 Full Burst

เพิ่ม Chapter ใหม่ เพิ่มเนื้อเรื่องของ Kabuto, เนื้อเรื่องของ Itachi และเนื้อเรื่องของ Sasuke กับเหล่าตระกูล Uchiha
เพิ่มตัวละครใหม่ เพิ่ม Kabuto ให้เลือกเล่นได้ ทั้งโหมดธรรมดา โหมดเซียน เลือกเล่นได้ทั้งออฟไลน์และออนไลน์
เพิ่มฉากคัทซีนบางส่วนที่ถูกตัดออกไปในตอนแรก
มี Mission ให้เลือกทำกว่า 100 ฉาก
มีชุด Costume ให้เลือกเปลี่ยนมากกว่ากว่า 38 ชุด

เกมส์ Naruto Shippuden: Ultimate Ninja Storm 3 Full Burst กำหนดออกฤดูหนาวปลายปี 2013 นี้ เฉพาะเวอร์ชั่นยุโรป ลงทั้ง PC, PS3 และ X360
เกมส์นารุโตะ
 