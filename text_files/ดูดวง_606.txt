เรื่องของตำแหน่งโต๊ะทำงานเป็นอีกสิ่งหนึ่งที่จะช่วยเสริมดวงการงานของคุณได้ Sanook! Horoscope จึงมีข้อมูลดีๆ เกี่ยวกับเรื่องของตำแหน่งโต๊ะทำงานที่ดีช่วยเสริมดวงการงานของคุณได้เป็นอย่างดี
ว่าแต่ตำแหน่งไหนคือตำแหน่งทิศที่ถูกต้องของคุณ ดูได้จากคำทำนายตามด้านล่างเลยค่ะ กับตำแหน่งโต๊ะทำงานเสริมดวง

โต๊ะทำงานหันหน้าทิศไหนดี

ท่านที่เกิดวันอาทิตย์ งานที่เหมาะสมของคุณคืองานที่ต้องดูแลจัดการกับงานบุคคล งานทำเป็นกะ งานตรวจสอบสินค้า งานประจำ

โต๊ะทำงานที่เหมาะสม : ทิศตะวันตก , ทิศเหนือ , ทิศตะวันตกเฉียงใต้
ทิศตะวันตก จัดได้ว่าเป็นทิศที่ดีที่สุดสำหรับคุณ ผู้ใหญ่จะเอ็นดู ได้โชว์ความสามารถให้ผู้ใหญ่เห็น มีโอกาสก้าวหน้าสูงถ้าทำงานกับผู้ใหญ่
ทิศตะวันตกเฉียงใต้ เป็นทิศที่ทำให้คุณมีความเชี่ยวชาญในเรื่องงาน และมักจะดีมากเมื่อมีผลประโยชน์ร่วมกันทำงานแบบเป็นทีมจะดี 
ทิศเหนือ เป็นทิศที่ผู้ใหญ่มักเรียกใช้ จะมีโอกาสก้าวหน้าในงานดีมาก มักจะได้รับคำชื่นชมในงานเสมอ


ท่านที่เกิดวันจันทร์ งานที่เหมาะสมของคุณคืองานที่ต้องดูแลจัดการกับงานเอกสาร งานจัดระเบียบตารางนัดหมาย งานดูแลประสานงาน งานเลขานุการและธุรการ

โต๊ะทำงานที่เหมาะสม : ทิศตะวันตก , ทิศตะวันตกเฉียงเหนือ , ทิศใต้
ทิศใต้ จัดได้ว่าเป็นทิศที่ดีที่สุดสำหรับคุณ มักจะได้ลาภจากคนใกล้ชิด หรือคนใกล้ชิดคอยช่วยเหลือดูแลในทุกเรื่องที่คุณต้องการ
ทิศตะวันตกเฉียงเหนือ เป็นทิศที่ทำให้คุณมีเสน่ห์ดึงดูดเพศตรงข้ามได้ดี งานที่มีผลประโยชน์ร่วมกันเป็นทีมจะดีมากในทิศนี้
ทิศตะวันตก เป็นทิศที่ผู้ใหญ่ให้การคุ้มครองดูแลอยู่อาจจะโดนตำหนิบ้าง แต่จะได้โชคจากผู้ใหญ่อยู่เรื่อยๆได้รับของกำนัลบ่อยมีโอกาสก้าวหน้างานสูง


ท่านที่เกิดวันอังคาร งานที่เหมาะสมของคุณคืองานช่างเทคนิคต่างๆ งานออกแบบเขียนแบบ วิศวกร งานศิลปะต่างๆรวมทั้งงานด้านกีฬา

โต๊ะทำงานที่เหมาะสม : ทิศตะวันตก , ทิศตะวันตกเฉียงเหนือ , ทิศเหนือ
ทิศเหนือ จัดได้ว่าเป็นทิศที่ดีที่สุดสำหรับมักคุณจะได้ลาภจากคนใกล้ชิด หรือคนใกล้ชิดคอยช่วยเหลือดูแลในทุกเรื่องที่คุณต้องการ
ทิศตะวันตกเฉียงเหนือ เป็นทิศที่ทำให้มีความแคล่วคล่อง ว่องไว ทำอะไรจับอะไรสำเร็จหมด งานที่มีผลประโยชน์ร่วมกันเป็นทีมจะดีมากในทิศนี้
ทิศตะวันตก เป็นทิศที่ผู้ใหญ่ให้การช่วยเหลือ แต่มีผลประโยชน์ร่วมกันถึงจะดี ออดอ้อนผู้ใหญ่เก่ง ผู้ใหญ่ชอบ


ท่านที่เกิดวันพุธ งานที่เหมาะสมของคุณคืองานพนักงานขาย พนักงานรับโทรศัพท์ พนักงานประนอมหนี้ พนักงานต่อรองเจรจา

โต๊ะทำงานที่เหมาะสม : ทิศตะวันออก , ทิศตะวันตกเฉียงใต้ , ทิศเหนือ
ทิศตะวันออก จัดได้ว่าเป็นทิศที่ดีที่สุดสำหรับคุณ มักจะได้ลาภจากคนใกล้ชิด หรือคนใกล้ชิดคอยช่วยเหลือดูแลในทุกเรื่องที่คุณต้องการ
ทิศตะวันตกเฉียงใต้ เป็นทิศที่แผนกต่อรองเจรจาต้องนั่งเลย การต่อรองเรื่องผลประโยชน์เจรจามีผลประโยชน์ร่วมกันทั้งสองฝ่ายจะดีมาก
ทิศเหนือ เป็นทิศที่พนักงานขายควรนั่งเพราะสามารถพูดให้คนเชื่อถือได้และรับแรงกดดันจากลูกค้าได้ดีและใจเย็นขึ้นมีผลประโยชน์ร่วมกันแล้วจะดี


ท่านที่เกิดวันพฤหัสบดี งานที่เหมาะสมของคุณคืองานแผนกอบรมพนักงาน อบรมสินค้า ที่ปรึกษาวิธีการใช้สินค้าที่ขาย ทำคู่มือสินค้า ตอบปัญหาและวิธีการใช้ทางโทรศัพท์

โต๊ะทำงานที่เหมาะสม : ทิศตะวันออก , ทิศตะวันออกเฉียงเหนือ , ทิศตะวันออกเฉียงใต้
ทิศตะวันออกเฉียงเหนือ จัดได้ว่าเป็นทิศที่ดีที่สุดสำหรับคุณมีผู้ใหญ่คอยช่วยเหลือดูแล ได้โชว์ผลงานเข้าตาผู้ใหญ่ ได้อยู่ใกล้ชิดผู้ใหญ่ความรู้ได้นำมาใช้ในสายงานโดยตรงมีแต่สิ่งดีๆเข้ามา
ทิศตะวันออก เป็นทิศที่มีความมั่นคงในอาชีพ อยากให้ตำแหน่งงานที่ทำมั่นคงถาวรให้พิจารณาทิศนี้ ผู้ใหญ่เรียกหาโดนตำหนิแบบพ่อสอนลูกบ้าง แต่จะได้ลาภตามมาภายหลัง
ทิศตะวันออกเฉียงใต้ เป็นทิศที่มีความกล้าเข้าหาผู้ใหญ่ มีเหตุผลให้ผู้ใหญ่เชื่อ ออดอ้อนผู้ใหญ่เก่งและผู้ใหญ่ชอบทิศนี้ต้องนั่งทำงานกับผู้ใหญ่แล้วจะดี


ท่านที่เกิดวันศุกร์ งานที่เหมาะสมของคุณคืองานที่ต้องดูแลจัดการวางแผนโครงการ แผนงานขายของบริษัท วางแผนงานประชาสัมพันธ์สินค้าบริษัท หรือแผนกการเงินการธนาคาร งานความสวยความงาม สปา ฟิตเนส

โต๊ะทำงานที่เหมาะสม : ทิศตะวันออกเฉียงใต้ , ทิศตะวันออกเฉียงเหนือ , ทิศใต้
ทิศตะวันออกเฉียงใต้ จัดได้ว่าเป็นทิศที่ดีที่สุดสำหรับคุณมักจะได้ลาภจากคนใกล้ชิด หรือคนใกล้ชิดคอยช่วยเหลือดูแลในทุกเรื่องที่คุณต้องการ
ทิศตะวันออกเฉียงเหนือ เป็นทิศที่ทำให้คุณมีเสน่ห์ในการวางแผนงานดี ผู้ใหญ่จะให้งานที่ใช้ความคิดบ่อยๆผู้ใหญ่เรียกหามีโอกาสก้าวหน้าในเรื่องงานทำงานแผนกวางแผนงานจะดีมากในทิศนี้
ทิศใต้ เป็นทิศแห่งงานขายโดยตรงแผนกขายควรหันหน้าทิศนี้เลย การเจรจาแล้วมีคนเชื่อถือในการนำเสนอมีผลประโยชน์ร่วมกันทั้งสองฝ่ายแล้วจะดี


ท่านที่เกิดวันเสาร์ งานที่เหมาะสมของคุณคืองานด้านเกษตรกรรม งานอุตสาหกรรมหนัก งานผู้รับเหมา งานวิศวกรอุตสาหกรรมหรืองานก่อสร้าง งานขายสินค้าเกษตร

โต๊ะทำงานที่เหมาะสม : ทิศตะวันตกเฉียงใต้ , ทิศตะวันออกเฉียงเหนือ , ทิศใต้
ทิศตะวันตกเฉียงใต้ จัดได้ว่าเป็นทิศที่ดีที่สุดสำหรับคุณมักจะได้ลาภจากคนใกล้ชิด หรือคนใกล้ชิดคอยช่วยเหลือดูแลในทุกเรื่องที่คุณต้องการ
ทิศตะวันออกเฉียงเหนือ เป็นทิศที่ทำให้คุณมีเสน่ห์ในการวางแผนงานดี มีความชำนาญเชี่ยวชาญงานแบบหาตัวจับยากเป็นผู้มีประสบการณ์สูง
ทิศใต้ เป็นทิศแห่งผลประโยชน์โดยตรงเหมาะกับงานเจรจาต่อรองและมีผลประโยชน์ร่วมกันทั้งสองฝ่าย ทำสัญญาทิศนี้จะดีมากได้ดีทั้งสองฝ่าย


>>>อ่านเรื่องเสริมดวงการงานอื่นๆ ต่อ คลิก!
ขอบคุณข้อมูลจาก Horasard.limewebs.comขอบคุณภาพประกอบจาก thinkstockphotos.com