ไอ้เรื่องพรรค์นี้..ไม่เข้าใครออกใคร เห็นหน้าแต่ไม่รู้ใจ เจอกันหน่อยก็เข้าๆ ออกๆ แทบไม่ยั้ง! แค่เกริ่นเรื่องขึ้นมา ดั๊นก็รู้สึกสยิวกิ้วเสียวสันหลังวาบขึ้นมาทันที ก็เพราะวีรกรรมเด็ดดวง..เหลือเชื่อของ "พ่อพระเอกหล่อเล็ก" อนาคตกำลังรุ่ง แต่ไหง...ดันพลิกขั้ว เขมือบได้ไม่เลือก 'เพศ' !!??
"พระเอกหล่อเล็ก" ถามว่าดังหรือยัง? ก็ถือว่ายังดังไม่สุด มีข่าวจุกจิกกุ๊กกิ๊กกับสาวคนนั้น..สาวนู้นไปทั่ว ตามประสาคนหน้าตาดี แต่น่าแปลกที่ยังไม่เห็น "คบสาว" เป็นตัวเป็นตนสักที จนมาแผลงฤทธิ์สุดก๋ากั๋นใน "คืนแรมพิศวาส" - 'พ่อหล่อเล็ก' แวะมาทักทายปาร์ตี้กับพวกเซเลปแวดวงไฮโซ แต่เผลอลืมตัวไปนิดว่า 'คออ่อน' พอกระดกน้ำเมาเข้าคอได้ 2-3 อึก พฤติกรรมเริ่มเปลี่ยน..แววตาหื่นกระหายเริ่มทำงาน
โธ่... สาวๆ ดีดดิ้นเต้นยั่วอยู่เต็มงาน แต่ 'พ่อหล่อเล็ก' ดันไปเคลิบเคลิ้ม ต้องตาต้องใจอยู่กับ "ไฮโซหนุ่มน้อยหน้ามน" ลูกๆ หลานๆ คนรวยระดับชาติ เมื่อเขาเล่นมา..ฉันก็เล่นตอบ เย้ยหยันจ้องตากันอยู่นานสองนานกระดกน้ำเมาไปอีกหลายอึก พอเกี้ยวผสมเมากันได้จังหวะ ก็ปลีกวิเวกหายวับไปในห้องแห่งความลับ เริ่มปฏิบัติการลิ้่มรส..ชายเหนือชาย (อูย...)
แหม..ช่างเป็นโชคดีของ 'ไฮโซหนุ่มน้อย' เหลือเกิน ที่จู่ๆ ก็มีพระเอกมาประเคนขนมหวานอันเลื่องชื่อให้ถึงที่แถมยังชูนิ้วคอนเฟิร์มเป็นมั่นเป็นเหมาะ รสชาติดี ลีลาร้อยแปด "กล้วยหอม" แซ่บเฉพาะกิจ! ไม่รู้ว่า 'พ่อหล่อเล็ก' จะรู้ตัวหรือเปล่าว่าได้ทำอะไรลงไป แต่ที่แน่ๆ คุณคือ 'ยอดชาย' ไปซะแล้ว...
หลังจากเหตุการณ์ "ลวงลับงัดทะลวง" ในคืนนั้น ก็พอจะทราบมาว่า 'ไฮโซหนุ่มน้อย' ออกอาการปลื้ม 'พ่อหล่อเล็ก' ยิ่งข้าไปใหญ่ มีครั้งแรก..ก็ยังแอบหวังให้มีครั้งต่อไป เดี๊ยนละสงสารจริงๆ เจอคนประเภทนี้ ริอาจเป็นเสือ(ไบ) เลือกไม่ได้..นิยมแบบไหน? ระวังเถอะ..มั่วซั่ว เดี๋ยวเละไม่เป็นท่า เดี๊ยนขอเตือน บรื๋อ..!!
คุณนายแคมบริด