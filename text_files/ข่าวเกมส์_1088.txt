 
ตลับเกมส์
เมื่อ 20 กว่าปีก่อน ที่เรายังเล่นเกมส์ด้วยเครื่องเสียบตลับไม่ว่าจะเป็นเครื่อง Famicom, Mega Drive และือื่นๆ เชื่อว่าหลายท่านที่เคยเล่นเกมส์จากเครื่องพวกนี้ อาจจะมีหัวเสียเวลาที่เสียบตลับลงไปบนเครื่อง แล้วเกมส์เปิดไม่ติด คิดว่าที่ตลับเกมส์อาจจะมีฝุ่นหรืออะไรมาเกาะ ก็เลยหยิบเอาตลับมาเป่าฝุ่น ปรากฏว่าได้ผล พอเสียบเกมส์อีกทีก็ติดและสามารถเล่นได้ แต่จริงๆแล้วทราบกันหรือไม่ว่า การที่เอาปากเป่าลมใส่แถบทองเหลืองของอุปกรณ์ไฟฟ้าแบบนี้ มันจะส่งผลให้อุปกรณ์เสื่อมการใช้งานเร็วขึ้น
 
ทุกวันนี้เทคโนโลยีการใช้งานอุปกรณ์ไฟฟ้า โดยการเสียบ Pin หรือซี่ทองเหลือง กับ Slot ของวงจร ก็ยังมีให้เห็นอยู่ไม่ได้หายไปไหน (เช่น Ram , Memory Card ต่างๆ และตลับเกมส์เครื่องพกพา) ซึ่งก็ใช้การส่งสัญญาณไม่ต่างจากตลับเกมส์สมัยก่อนเลย ซึ่ง pin หรือซี่ทองเหลือง (หรือทองแดง) นั้นมันมีขีดจำกัดความทนทานต่อการใช้งานอยู่ การที่ผู้ใช้ถอดเข้าถอดออกมาเป่าฝุ่นนั้น แม้จะช่วยให้ทำงานได้ในบางครั้งแต่ทราบหรือไม่ว่า ผลเสียมันก็คือการที่ผู้ใช้ถอดเข้าถอดออกมันบ่อยๆนั่นเอง เพราะยิ่งถอดเข้าถอดออกมากเท่าไหร่ ก็จะทำให้ Pin ที่ตลับเกมส์หรืออุปกรณ์นั้นๆ ได้รับการเสียดสีและจะค่อยๆเสื่อมลงเรื่อยๆ ซึ่งการที่ผู้ใช้นำออกมาเป่าแล้วเสียบใหม่ติดนั้น ไม่ใช่เพราะการเป่า แต่เพราะเราถอดออกและเสียบใหม่ให้ตรงกับร่องของ pin ทำให้มันทำงานได้ต่างหาก ซึ่งบางทีนั้น pin ทองเหลืองอาจมีคราบอะไรที่เกาะอยู่ ทำให้เสียบไม่ติด ก็ขอแนะนำให้เอายางลบมาถูๆออก จะช่วยได้ดีที่สุด เพราะการเป่าอาจทำให้น้ำลายของผู้เป่า ไปเกาะเป็นคราบเพิ่มขึ้นที่ pin ทองเหลืองได้
 
และที่สำคัญที่สุด ห้าม! เป่าลมลงไปใน Slot ที่เสียบตลับเกมส์หรืออุปกรณ์นั้นๆ เพราะน้ำลายหรือความชื้นจากการเป่า จะไปจับคราบและเจือปนตัวเชื่อมวงจร pin ใน Slot ทำให้เสียบใช้งานไม่ได้หรืออาจเสียหายได้
 
ตลับเกมส์
จะเห็นได้ว่า ตลับเกมส์ที่ใช้งานปกติจะมีซี่ทองเหลืองอยู่ แต่ตลับเกมส์ที่ถอดเข้าถอดออกมาเป่าบ่อยๆซี่ทองเหลืองจะถลอกไป
 
 
ข้อมูลอ้างอิงจาก

http://kotaku.com/5946085/blowing-on-cartridges-didnt-help-them-it-hurt-them
