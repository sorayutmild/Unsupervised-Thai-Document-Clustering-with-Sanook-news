เด็กๆ สมัยนี้อาจจะเคยทานแต่ “แกงส้มผักรวม” หรือ “แกงส้มมะละกอ” แต่ขอบอกเลยว่าถ้าเป็นรุ่นพ่อแม่เราแล้วล่ะก็ “แกงส้มมะรุม” เป็นอะไรที่สุดยอดของบรรดาแกงส้มทั้งปวง ถึงแม้ว่าจะทานลำบากกว่าผักชนิดอื่น แต่รับรองว่าถ้าได้ลองลิ้มชิมรสแล้วจะจำไม่ลืมเลยทีเดียว
มะรุม นอกจากจะอร่อยแล้ว ยังมีประโยชน์ต่อร่างกายมากมายอย่างที่คุณอาจไม่เคยทราบมาก่อนอีกด้วย
 
8 ประโยชน์ดีๆ จาก “มะรุม”

มีสารต้านอนุมูลอิสระ ช่วยให้ผิวพรรณเปล่งปลั่ง สดใส
เสริมสร้างภูมิคุ้มกันแก่ร่างกาย
ลดไขมัน และคอเลสเตอรอล
รักษาโรคโลหิตจาง
บำรุงหัวใจ
ลดน้ำตาล เหมาะสำหรับผู้ป่วยเบาหวาน
ช่วยลดไข้ แก้หวัด
บรรเทาอาการไอ

 
มะรุม มีอันตรายหรือไม่?
จากการทดลองกับหนูทดลองในห้องแล็บ พบว่า หนูทดลองที่ผสมพันธ์แล้ว และถูกป้อนด้วยสารสกัดจากเมล็ดมะรุม มีความเป็นไปได้ที่ทำให้หนูมีอาการแท้ง ส่วนของรากมะรุม ทำให้ตัวอ่อนในครรภ์ฝ่อ และมะรุมดิบทำให้การเจริญเติบโตของหนูลดลง
ดังนั้นมะรุม โดยเฉพาะมะรุมดิบ อาจมีอันตรายต่อหญิงมีครรภ์
 
เมนูมะรุมที่แนะนำ
นอกจากแกงส้มมะรุมแล้ว มะรุมยังสามารถนำมาทำอาหารได้อีกหลากหลายเมนู เมล็ดอ่อนของมะรุมนำมาทำยำมะรุมได้ และนอกจากเมล็ด และฝักมะรุม ยังสามารถนำใบมะรุมมาทำอาหารได้อีกด้วย เช่น แกงจืดไข่ใส่มะรุม แกงอ่อม ลวก หรือทอดกับไข่ทานกับน้ำพริก หรือทำเป็นชามะรุมดื่มเพื่อแก้คอชุ่มชื้น ลดอาการไอได้