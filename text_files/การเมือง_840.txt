ม.ล.อภิมงคล ร่ำไห้ ยอมสละพื้นที่เดิมให้ "อรอนงค์" เพื่อยุติปัญหาในพรรคประชาธิปัตย์ ขณะตัวเองลงพื้นที่ บางคอแหลม-ยานนาวา
ม.ล.อภิมงคล โสณกุล พร้อมด้วย น.ส.อรอนงค์ กาญจนชูศักดิ์  อดีต ส.ส.กรุงเทพมหานคร พรรคประชาธิปัตย์  ร่วมกันแถลงข่าวต่อสื่อมวลชน ภายหลังเคลียร์ปัญหาการจัดสรรผู้สมัครรับเลือกตั้งระบบเขตลงตัว
โดย ม.ล.อภิมงคล กล่าวทั้งน้ำตาคลอว่าตนสมัครใจที่จะเสียสละ ย้ายไปลงสมัครในพื้นที่เขต 3 บางคอแหลม ยานนาวา เพื่อเปิดทางให้ นางอรอนงค์ ได้ลงสมัครในพื้นที่เขต 2 ปทุมวัน บางรัก สาทร ตามความต้องการเพื่อให้ปัญหายุติและพรรคสามารถเดินหน้าต่อไปได้ แม้จะรู้สึกเสียใจที่ต้องทิ้งพื้นที่เดิม แต่ก็เชื่อว่า น.ส.อรอนงค์  จะสามารถดูแลพื้นที่ได้จากการที่ได้ทำงานร่วมกันมาโดยตลอด  อย่างไรก็ตาม ยืนยันว่าไม่ได้มีปัญหาความขัดแย้ง หรือ อึดอัดใจในการตัดสินใจดังกล่าว ส่วน นายสุกิจ ก้องธรนินทร์ ที่ผู้สมัครเขต 3 นั้น จะมีการขยับเป็นลงสมัครรับเลือกตั้งในระบบบัญชีรายชื่อแทน
 