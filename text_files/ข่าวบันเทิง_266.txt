หลังจากลงรูปคู่หวานในโซเชี่ยลอยู่บ่อยๆ ล่าสุดก็ต้องขอแสดงความยินดีกับว่าที่เจ้าสาวคนใหม่ เอ็ม บุษราคัม วงศ์คำเหลา ลูกสาวคนโตของตลกชื่อดัง หม่ำ จ๊กมก ที่เมื่อวาน (19 พ.ย.) แฟนหนุ่มกอล์ฟ เพิ่งคุกเข่าขอแต่งงาน ท่ามกลางญาติๆ และเพื่อนสนิทที่มากันเป็นสักขีพยานกันมากมาย ที่โรงแรมแซงกรีลา
ซึ่งหนุ่มกอล์ฟ ได้ทำเซอร์ไพรส์ ถือช่อดอกกุหลาบสีขาว และคุกเข่าขอแต่งงานต่อหน้าสาวเอ็ม ที่กลั้นความดีใจไว้ไม่ไหว โผเข้าสวมกอด และน้ำตาแห่งความดีใจก็ไหลออกมาด้วยกันทั้งคู่ และแคปชั่นปนฮาของสาวเอ็มในอินสตาแกรม
"And now ...... You're here!!! Where have u been all my life?" ไปอยู่ไหนมา "เนื้อคู่" ..... แล้ววันนี้ก็ได้เจอสักที (อยากตบกบาลจริงๆ รอตั้งนาน) @golffkorawat เนียนมาก!!! แซลม่อนคาปาก น้ำตามาเต็ม!!! #gm #gmjourney #gmtiltheend #krbnppgmmm #gmproposal"
ทีมข่าวบันเทิง Sanook!News ขอแสดงความยินดีล่วงหน้ากับทั้งคู่ด้วยนะคะ
เครดิตภาพ IG: motjokmok, emmeemm