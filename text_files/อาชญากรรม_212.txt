ผู้กองกลับมาง้อขอหลับนอนด้วย ก่อนเกิดโศกนาฏกรรมที่อ้างว่าปืนลั่น
จากกรณี นางสาวพิมชฎาพร หรือ นุ่มนิ่ม อายุ 30 ปี เสียชีวิตภายในบ้านหลังหนึ่งย่านลาดพร้าว โดยมีร่องรอยถูกยิงเข้าที่บริเวณศีรษะด้านซ้าย 1 นัด ซึ่งผู้ตายเป็นภรรยาของ ร.ต.อ. ทรงกลด รองสารวัตร สืบสวน สน. วังทองหลาง และเคยเป็นรองสารวัตรสืบสวน สน.ลาดพร้าว ซึ่งทางญาติติดใจการเสียชีวิต เนื่องจากผู้ตายถนัดมือขวา ต่อมาช่วงสายของวันที่ 22 มิถุนายน ร้อยตำรวจเอกทรงกลดยอมรับสารภาพทั้งน้ำตาว่า การเสียชีวิตของภรรยาเป็นอุบัติเหตุจากความผิดของตนเอง

ผู้กองเปิดปากแล้วปมเมียยิงตัวตาย ยอมรับเป็นคนเอาผ้าไปคลุมศพเอง

และจากข้อมูลการสอบสวนบอกว่าก่อนเกิดเหตุ ทางร้อยตำรวจเอกทรงกลดเพิ่งจะออกเวรมา และนั่งดื่มเหล้าอยู่ชั่นล่างของบ้าน ระหว่างนั้นผู้ตายเดินลงมาแล้วเกิดทะเลาะมีปากเสียงกัน แต่ผู้ตายหนีกลับขึ้นห้อง ต่อมาผู้ก่อเหตุตามไปง้อ และขอหลับนอนด้วย แต่ฝ่ายหญิงไม่ยอมเดินไปเปิดประตูห้องหนีออกมาข้างล่าง ด้วยความโมโหฝ่ายชายเดินตามลงมาพร้อมกับถือปืนตามมาขู่ เนื่องจากคิดว่าปืนไม่มีลูก แต่เกิดการยื้อแย่งจนเกิดโศกนาฏกรรมสลด  
ส่วนประเด็นที่ทั้งคู่มีปากเสียงกันบ่อยครั้ง มีผู้ให้ข้อมูลว่า ร้อยตำรวจเอกทรงกลดแต่งงานและมีครอบครัวแล้ว โดยมีลูกกับภรรยาเก่า 1 คน จนกระทั่งมาพบกับผู้ตาย ก่อนคบหากันจนมีลูก 1 คน ซึ่งหลายคนจะเข้าใจว่านางสาว พิมชฎาพรคือภรรยา เนื่องจากอยู่กินด้วยกันออกหน้าออกตา แต่เมื่อไม่กี่เดือนที่ผ่านมาผู้ตายจับได้ว่า ร้อยตำรวจเอกทรงกลดกลับไปมีลูกกับภรรยาเก่าอีก 1 คน โดยมีลูกเล็กวัย 4 เดือน จนทำให้ผู้ตายขอเลิกรา แต่ทางผู้ก่อเหตุไม่ยอม จึงทำให้ต้องอยู่กินกันแบบดูแล 2 ครอบครัวพร้อมกัน ทำให้ฝ่ายหญิงอึดอัดใจมาตลอด


แม่ยายแฉ "ผู้กอง" ก่อนตายเมียจับได้แอบไปจดทะเบียน-มีลูกชายกับหญิงอื่น

