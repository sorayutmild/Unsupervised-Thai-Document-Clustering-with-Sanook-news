เกมดาบพิฆาตอสูร หรือ Kimetsu no Yaiba - Demon Slayer: The Hinokami Chronicles ได้มีการอัปเดตข้อมูลของตัวละครใหม่ที่จะมาร่วมเกมทุกสัปดาห์ แต่ที่น่าตกใจกว่าเมื่อตัวละครที่จะมาให้ได้เล่นกันในเกมล่าสุด ไม่ใช่นักดาบเสาหลักคนใหม่หรืออสูรตนไหน แต่เป็นตัวละครฉบับนักเรียนจากโรงเรียนมัธยมสุดป่วน!?

Chuukou Ikkan!! Kimetsu Gakuen Monogatari หรือโรงเรียนพิฆาตอสูร เป็นการ์ตูน spin-off ที่อ้างอิงตัวละครมาจากเนื้อเรื่องหลัก ให้มาอยู่ในเรื่องราวของโรงเรียนสุดป่วนที่มีความน่ารักและตลกขบขันมากขึ้นกว่าเดิม โดยในนิตยสาร Weekly Jump ฉบับล่าสุด ก็ได้มีการเปิดเผยว่า Tanjiro, Nezuko, และอาจารย์ Giyu จะเป็นตัวละครใหม่แยกต่างหากที่สามารถเล่นได้ และมีท่าโจมตีกับท่าไม้ตายที่แตกต่างจากเวอร์ชั่นนักล่าอสูรตามปกติ ซึ่งจะออกมาฮาหลุดโลกขนาดไหนก็สามารถรอติดตามชมตัวอย่างเปิดตัวกันได้เร็ว ๆ นี้
Demon Slayer: The Hinokami Chronicles มีกำหนดวางจำหน่ายภายในปี 2021 บนเครื่อง PlayStation 4, PlayStation 5, Xbox Series X/S, Xbox One, และ PC (Steam)