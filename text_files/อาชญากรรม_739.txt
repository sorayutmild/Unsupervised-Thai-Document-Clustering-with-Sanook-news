จากกรณีเมื่อช่วงเวลา 04.00 น. (24 ก.พ.63) นายปวเรศ อายุ 45 ปี ชาวบ้านทุ่งเสี้ยว หมู่ 3 ต.บ้านกลาง อ.สันป่าตอง จ.เชียงใหม่ ถูกจับในข้อหาลักทรัพย์เหตุเกิดที่บ้านแพะสันใหม่ ต.น้ำบ่อหลวง อ.สันป่าตอง เมื่อวันที่ 23 ก.พ.2563 ที่ผ่านมา และยังมีหมายจับคดีค้างเก่าอีก 3 หมายจับ ซึ่งเจ้าหน้าที่ได้ควบคุมดำเนินคดีที่ สภ.สันป่าตอง แต่นายปวเรศ ได้รับบาดเจ็บจากการถูกรุมประชาทัณฑ์ทางพนักงานสอบสวนได้ร้องขอหน่วยกู้ภัยยุหว่า นำตัวเข้ารักษาที่รพ.สันป่าตอง ขณะที่นำตัวนายปวเรศ รักษาตัวอยู่ที่ รพ.โดยมีกุญแจมือล็อกข้อเท้าติดกับเตียงคนไข้ ปรากฎว่าตกดึกใกล้รุ่งเช้่า นายปวเรศได้สะเดาะกุญแจมือหลบหนีออกจาก รพ.โดยกล้องวงจรปิดได้บันทึกภาพไว้ได้
พ.ต.อ.ศันย์ชัย พานิชกุล ผกก.พ.ต.ท.จักรียุทธ โชติวชิรพงศ์ รอง ผกก.ป.พร้อมชุดสืบสวน สภ.สันป่าตอง ได้ทำการลงพื้นที่อีกครั้งและได้ทำการตรวจสอบกล้องวงจรปิดเส้นทางคนร้ายที่หลบหนี และจากการเปิดภาพกล้องวงจรปิดของทางโรงพยาบาล พบว่าเมื่อนายปวเรศ
เบื้องต้นชุดที่ใส่ครั้งสุดท้าย เสื้อแขนยาว กางเกงขาสั้น ทั้งหนวดเครา ถูกโกนออกแล้ว และมัดผมไว้เพื่อสะดวกในการรักษาบาดแผล กล้องวงจรปิดคนร้ายได้เดินออกจากโรงพยาบาลแบบไม่สะทกสะท้าน โดยเดินออกทางหน้าต่างของห้องพักฟื้น เดินไปตามถนน และมีภาพกล้องวงปิดอีกจุดที่ไม่ชัดเจน พบว่าคนร้ายไปขออาศัยจักรยานยนต์สีน้ำเงิน คาดว่าเป็นชาวบ้าน ซ้อนหลบหนีอีกทอดหนึ่ง ทางเจ้าหน้าที่ตำรวจกำลังไล่ตรวจเช็คกล้องเส้นทางหลบหนีในขณะนี้อยู่ 
ที่เตียงเหลือแต่กุญแจมือ
ขณะนี้ได้จัดชุดตำรวจมือดีออกไล่ล่านายปวเรศ โดยเร่งด่วนแล้ว และได้รายงานให้ทางผุ้บังคับบัญชาระดับสูงของภาค 5 พล.ต.ท.ประจวบ วงค์สุข ผบช.ภ.5 พล.ต.ต.บัณฑิต ตุงคะเศรณี รอง ผบช.ภ.5 พล.ต.ต.พิเชษฐ์ จีระนันตสิน ผบก.ภ.จ.เชียงใหม่ ได้รับทราบแล้วในขณะนี้ พร้อมกับขอความร่วมมือประชาชน แจ้งเบาะแสได้ที่ 191 หรือ 053-311122-3 สภ.สันป่าตอง
สำหรับประวัติของนายปวเรศ จบจากนักเรียนพลตำรวจ จ.ลำปาง เคยปฏิบัติหน้าที่ชุดปฏิบัติการพิเศษ (นปพ.) ยศ ส.ต.ท. ถูกออกจากราชการ ในข้อหาขู่กรรโชกทรัพย์จากคดียาเสพติด เมื่อเป็นพลเรือนได้ก่อคดีลักทรัพย์งัดแงะไปทั่ วและล่าสุดไปงัดบ้านหลังหนึ่งที่บ้านแพะสันใหม่ ต.น้ำบ่อหลวง อ.สันป่าตอง ถูกชาวบ้านรุมประชาทัณฑ์จนได้รับบาดเจ็บ ทางตำรวจได้ตรวจยึดทองรูปพรรณที่โจรกรรมมา และยึดอุปกรณ์งัดแงะได้จำนวนหลายรายการด้วยกัน
เมื่อชาวสันป่าตองทราบข่าวว่านายปวเรศ ได้หลบหนีออกจากโรงพยาบาล ทำให้ชาวอำเภอสันป่าตอง เมื่อทราบข่าวต่างหวาดผวาไปตามๆ กัน เนื่องจากนายปวเรศฯเป็นอดีตตำรวจ(นปพ.) ได้รับการฝึกฝนในการใช้อาวุธและมีความชำนาญในการใช้อาวุธเป็นอย่างดี และได้เคยไปช่วยราชการในการปราบปรามยาเสพติดอีกด้วย ชาวบ้านหวั่นจะกลับมาล้างแค้น
 