จอยเกมส์แปลกๆ
ปัจจุบัน เกมส์ เป็นธุรกิจที่มีการแข่งขันกันสูงอย่างหนึ่งของตลาดโลกไปแล้ว มีเงินหมุนเวียนจากธุรกิจเกี่ยวกับเกมส์ในหนึ่งปีกว่า 65 พันล้านดอลล่าห์สหรัฐฯ ทำให้มีบรรดาค่ายเกมส์ใหม่ๆผุดขึ้นมาเพื่อจะหวังส่วนแบ่งในตลาดของธุรกิจเกมส์กันมากขึ้น ไม่ว่าจะเป็นเกมส์แนวใดๆก็ตาม เกมส์คอนโซล เกมส์ออนไลน์ เกมส์มือถือ ที่ค่ายต่างๆก็พากันคิดเกมส์สนุกๆมาขายเกมเมอร์กัน แต่ว่านอกเหนือจากซอฟท์แวร์เกมส์แล้ว เกมมิ่งเกียร์ต่างๆก็ถือว่าเป็นสินค้าที่ทำรายได้จากวงการเกมส์ไม่น้อยเช่นกัน มีการสร้างสรรอุปกรณ์เล่นเกมส์ใหม่ๆมานำเสนอเกมเมอร์มากขึ้น ทั้งแบบที่ใช้อำนวยความสะดวกในการเล่น และแบบที่ช่วยให้การเล่นดูสมจริงมากขึ้น ซึ่งในบรรดาเกมมิ่งเกียร์เหล่านั้น ก็มีอุปกรณ์เสริมเล่นเกมส์แบบแปลกๆอยู่ด้วย เราจึงลองมาดู 10 อันดับอุปกรณ์เล่นเกมส์ที่ถือว่าแปลกพิลึก 10 อันดับกัน
จอยเกมส์แปลกๆ
อันดับ 10 Wii Canoe
เรือแคนูของปลอมที่ทำออกมาขาย เพื่อสำหรับเล่นแข่งเกมส์พายเรือแคนู ซึ่งเป็นหนึ่งในเกมส์กีฬาของ Wii Sport Resort เท่านั้น ความสำคัญของเจ้าเรือแคนูปลอมอันนี้บอกตรงๆว่ามันไม่มีผลอะไรกับตัวเกมส์เล้ย เพราะอย่างไรซะคุณก็ต้องใช้ Wiifit, Wii Remote กับ Nunchak ในการพายเรืออยู่ดี เจ้าเรือแคนูอันนี้จึงใช้เอามานั่งเล่นเพื่อบรรยากาศเท่านั้น ดังนั้นจะใช้เรืออย่างอื่นมานั่งก็เหมือนกัน เราจะไม่พูดถึงยอดขายของเจ้าเรือนี้ว่ามันขายได้เท่าไหร่ เพราะจะมีกี่คนที่ซื้อไปใช้กัน
จอยเกมส์แปลกๆ
อันดับ 9 Wii CyberBike
ยังคงเป็นของแปลกจากเครื่อง Wii ที่ปู่นินเทนโดชอบสรรหาวิธีเล่นเกมส์แปลกๆใหม่ๆมาเสมอ อันนี้เป็นจักรยานไฟฟ้าสำหรับใช้เล่นเกมส์ไปด้วยออกกำลังกายไปด้วยได้ สำหรับใช้ในการเล่นเกมส์จักรยานในเกมส์ CyberBike ดูแล้วก็ค่อนข้างมีประโยชน์ แต่ในเรื่องของราคานั้นแทบจะพอๆกับซื้อ Wii ใหม่เครื่องหนึ่งเลย แถมอุปกรณ์มันก็ไม่ได้สร้างมาทนทานมากด้วย ใช้ไม่เท่าไหร่ก็พัง แถมเล่นได้เกมส์เดียว
จอยเกมส์แปลกๆ
อันดับ 8 Inflatable Racing Kart
รถโกคาร์ทของเล่น อุปกรณ์หลอกเด็ก (หลอกผู้ใหญ่ใจเด็กก็ได้) ที่ทำออกมาเพิ่มอรรถรสเวลาเล่นเกมส์ Mario Kart ของ Wii เจ้ารถโกคาร์ทเป่าลมคันนี้มันทำอย่างอื่นไม่ได้นอกจากมานั่งเล่นให้ดูเข้ากับเกมส์เท่านั้นเอง และเนื่องจากมันเป็นเหมือนลูกบอลเป่าลม ดังนั้นจึงนั่งได้แค่เด็กหรือผู้ใหญ่ตัวเล็กๆเท่านั้นเอง ที่พวงมาลัยรถมีที่ติดตั้ง Wii Remote สำหรับเล่นเกมส์ไว้ให้นั่งเล่นจากตัวรถได้ ก็แค่นั้นเองจริงๆ แต่ว่าถ้าไม่ใช้กับ Wii แล้ว จะเอามันไปเล่นที่ทะเลหรือสระว่ายน้ำต่อก็ยังได้นะ ยอดขายของเจ้านี่ก็เลยพอโอเค ได้ประโยชน์หลายต่อ
จอยเกมส์แปลกๆ
อันดับ 7 Kinect Play Boat
ย้ายไปดูอุปกรณ์เครื่องอื่นๆนอกจาก Wii กันบ้าง คราวนี้เป็นของ Xbox360 ที่ชื่อว่า Kinect Play Boat จาก Playon ของ Tomic เรือยางสำหรับเพื่อบรรยากาศในการเล่นเกมส์ Kinect Adventure ฉากที่ใช้เรือยางล่องแก่ง สามารถนั่งเล่นได้คนเดียวหรือสองคนก็ได้ ช่วยกันทรงตัวบังคับเรือ แต่จริงๆแล้วไม่มีเจ้าเรือนี่ก็เล่นได้เหมือนกัน แค่เพิ่มความสมจริงเท่านั้น และเจ้าเรือนี่ก็เอาไปใช้ต่อในทะเลหรือสระว่ายน้ำได้ด้วย
จอยเกมส์แปลกๆ
อันดับ 6 Wii Rowing Machine
อุปกรณ์กรรเชียงเรือสำหรับใช้เล่นเกมส์พายเรือต่างๆจาก Wii Sports Resort ที่จะต้องใช้คู่กับ Wii Remote และ Wii Fit ด้วย วิธีใช้ก็คือให้ผู้เล่นนั่งบน Wii Fit เพื่อทรงตัวบนเรือ และใช้ Wii Remote ในการพายเรือ ส่วนเท้าก็เหยียบที่เหยียบที่ให้มา ก็จะอยู่ในท่าเหมือนกับพายเรือจริงๆ คล้ายๆกับ Wii Canoe แต่ถูกกว่า
จอยเกมส์แปลกๆ
อันดับ 5 PlayStation Move Sparkle Gloves
ถ้าคุณชื่นชอบราชาเพลงป๊อป และเล่นเกมส์ Michael Jackson: The Experience แล้วรู้สึกว่ามันขาดอะไรไปอย่าง ดูไม่เหมือนกับ Michael Jackson ตัวจริง ก็ต้องเจ้าถุงมือเรืองแสงที่จะทำให้เหมือนคุณเป็นไมเคิลจริงๆ และในถุงมือยังมีที่เหน็บจอย PlayStation Move ทำให้คุณเต้นได้คล่องขึ้นด้วย
จอยเกมส์แปลกๆ
อันดับ 4 Rayman Raving Rabbids Plunger Gun
ถ้าใครเคยเล่นเกมส์ Rayman คงจะรู้จักกับเจ้ากระต่ายตัวแสบในเกมส์ได้เป็นอย่างดี และอาวุธที่จะใช้ปราบเจ้ากระต่างที่ Rayman ใช้ก็คือปืนยิงที่สูบส้วมนั่นเอง เพื่อความรู้สึกเหมือนกับได้ไล่ยิงเจ้ากระต่ายสุดแสบจริงๆ ก็เลยทำปืนรูปที่สูบส้วมนี้ออกมาขาย สำหรับแฟนๆ Rayman โดยเฉพาะ
จอยเกมส์แปลกๆ
อันดับ 3 MLG Vault Xbox 360
อุปกรณ์หน้ากากสำหรับตกแต่ง Case ของเครื่อง Xbox360 คุณให้สวยงาม แต่ของทั่วไปก็มักเป็นเคสแบนๆ มีลายการ์ตูนเท่านั้น ต้องของ MLG นี่สิที่ทำให้ Xbox360 ของคุณอลังการไม่เหมือนใคร โดยทำเคสให้เป็นทรงแปลกๆแบบสามมิติ แต่พอติดเข้าไปแล้ว ปัญหาเครื่องร้อนจะถามหาหรือไม่อันนี้ไม่รับประกันนะ
จอยเกมส์แปลกๆ
อันดับ 2 Wii Sqweeze
ด้ามจับรุ่น Prototype ของ Wii ที่ทำให้คุณจับ Remote เวลาเล่นเกมส์ต่างๆได้ง่ายขึ้น แม้ดีไซน์มันจะมีรูปร่างแปลกๆ แต่ก็ใช้จับ Wii Remote ได้ถนัดขึ้นจริงๆ สามารถใช้เป็นพวงมาลัยเล่นเกมส์แข่งรถก็ได้ เป็นไม้กอล์ฟก็ได้ ใช้เป็นปืนของเกมส์ยิง FPS ก็ได้ แม้รูปร่างจะไม่ค่อยเข้ากันก็เถอะ
จอยเกมส์แปลกๆ
อันดับ 1 PS3 Assault Rifle
อุปกรณ์พิลึกอันดับหนึ่งที่ตอนนี้ก็สงสัยกันว่าจะทำออกมาทำไม ทั้งๆที่ช่วงหลังๆมีเหตุการณ์เลียนแบบเกมส์รุนแรงขึ้น จริงอยู่ว่ามันช่วยทำให้เล่นเกมส์ยิง FPS ได้สมจริงขึ้น แถมยังมีลำโพงติดตั้งในตัว ทว่าพอเอามาใช้จริง มันก็ไม่ได้เล่นง่ายกว่าการใช้ PS Move ธรรมดาเท่าไหร่เลย แถมถ้าถือออกไปนอกบ้านล่ะก็อาจโดนตำรวจซิวเอาได้
 