 

 
ปีชวด : ปีนักษัตรนี้ ถือว่าล่วงเกินเทพเจ้าไท้ส่วยเอี้ย ควรตั้งรูป "วัว" หันหน้าหาทิศตะวันออก เพราะ วัวเป็นมิตรกับหนู จะช่วยเสริมดวงให้มีพลัง
 
ปีฉลู : คนปีฉลู จะดวงดี ควรตักตวงผลประโยชน์ให้เต็มที่ หาวัตถุคล้าย "เรือสำเภา" สมัยโบราณ เพื่อเพิ่มความมั่งคั่ง
 
ปีขาล : ดาวขยับขยายเดินทางจะดวงดี มีความก้าวหน้า ให้ตั้งรูป "ปลาหลี่ฮื้อ" ความเชื่อโบราณคือกระโดดได้สูงไว้ทางทิศตะวันออกเฉียงใต้ จะช่วยให้ก้าวไปได้ไกล
 
ปีเถาะ : ผู้หญิงจะมีชะตาดีกว่าผู้ชาย ส่งผลด้านความรัก ให้หารูป "หมู" ไว้ อาจเป็นกระปุกออมสิน ไว้เสริมดวงชะตา
 
ปีมะโรง : ถือว่าล่วงเกินเทพเจ้าไท้ส่วยเอี้ย คนปีนี้ ให้จัดหาภาพ "เทพเจ้าแห่งโชคลาภ" (ไช่ซิ้งเอี้ย) หันหาทิศตะวันออก เพื่อ ความมั่งคั่งบริบูรณ์
 
ปีมะเส็ง : ดวงชะตาจะดีขึ้นกว่าปีก่อน มีผู้อุปถัมภ์ช่วยเหลือ แต่น่าเสียดายที่ มะเส็งธาตุไฟ และชวดอยู่ธาตุน้ำ เกรงว่า น้ำจะดับไฟ ให้จัดหา "คางคกคาบเหรียญ" หันหาทิศตะวันออกเฉียงใต้ เพื่อนำโชคลาภ ควรจะมีไฟภายนอกบ้านอย่างน้อยสัก 1 ดวงที่เปิดให้ความสว่างอยู่ตลอดคืน
 
ปีมะเมีย : ดวงชะตาจะดีขึ้นกว่าปีก่อน ดาวมงคลส่องชีวิต ควรหา "ปี่เซียะ" เพื่อปัดเป่าสิ่งไม่ดี ให้หันหาทิศตะวันออกเฉียงเหนือ ภายในบ้านก็ควรมีสัญลักษณ์ของความเคลื่อนไหวหรือความเร็ว เช่น รถยนต์โบราณ รถไฟ เรือใบ เรือสำเภา เครื่องบิน จรวด ฯลฯ เพื่อเพิ่มความมั่งคั่งร่ำรวย
 
ปีมะแม : ปีนี้จะดีเรื่องการงาน-การเงิน ระวังอารมณ์และสุขภาพ จัดหา "ฮก ลก ซิ่ว" หันหาทิศตะวันตกเฉียงเหนือ เพื่อรับโชคลาภวาสนาและอายุ
 
ปีวอก : การงานดี ให้จัดตั้งรูป "มังกร" มีผู้อุปถัมภ์ช่วยเหลือ เพื่อเสริมชะตา หันไปทางทิศตะวันออก
 
ปีระกา : ให้สับสนวุ่นวายและเสียทรัพย์ หารูป "เจ้าแม่กวนอิม" หันหาทิศตะวันออกเฉียงเหนือเพื่อนำมงคลมาสู่ชีวิต
 
ปีจอ : ชะตาจะพบเจออุปสรรค แต่สุดท้ายก็แก้ไขลุล่วงไปได้ ให้หารูป "เต่า" หันทางทิศใต้เพื่อช่วยให้รอดพ้นจากเคราะห์
 
ปีกุน : เสริมด้านการงานควรระวังรักษาสุขภาพ ควรจัดตั้งรูป "เทพเจ้าไท้ส่วยเอี้ย " หันทิศตะวันออกเฉียงเหนือ เพื่อขจัดสิ่งชั่วร้าย
 
เกร็ดน่ารู้!! เพื่อความสุขและความสำเร็จ สิริมงคล 
ของทุกบ้านเรือนต้องสวย สะอาด สดใส และดูใหม่อยู่เสมอสิ่งของเครื่องใช้ภายในบ้าน ควรจัดให้เป็นระเบียบเรียบร้อย รั้วบ้านและอาคารภายนอกบ้านควรทาสีใหม่ทุกๆ 3 ปี ภายในบริเวณบ้าน ห้ามมีสิ่งของแตกหัก ชำรุด เสียหาย ใบไม้แห้ง ต้นไม้หรือกิ่งไม้ที่เหี่ยวเฉาโรยรา โดยเด็ดขาด รอยร้าวบนผนัง หากพบเจอต้องรีบแก้ไขในทันที หลอดไฟ กลอน กุญแจ ประตู หน้าต่าง ต้องพร้อมใช้งานอยู่เสมอ
 
ขอบคุณข้อมูลจาก apichoke.com
 