เชื่อเลยว่าหลายคนที่ได้เจอเธอจะต้องไม่เชื่อแน่นอนว่า "น้องก้อย" ปฏิมา โสภี สาวน้อยรูปร่างบอบบางวัยเพียง 19 ปี รายนี้จะตัดสินใจเล่นกีฬายูยิตสู ศิลปะการต่อสู้แบบฉบับของญี่ปุ่น ที่มีทั้งการโจมตี, การล็อก และการจับทุ่มแต่สาเหตุที่เธอตัดสินใจเลือกที่จะเล่นกีฬาชนิดนี้ก็เพราะอยากที่จะออกกำลังกาย เพื่อที่จะได้มีสุขภาพแข็งแรง และที่สำคัญกีฬาชนิดนี้ยังสามารถใช้ในการป้องกันตัวได้อีกด้วยสำหรับน้องก้อย แม้จะไม่ได้เป็นนักกีฬาแบบเต็มตัว แต่เธอก็จะหาเวลาว่างไปร่วมฝึกซ้อมกับเพื่อนๆ ในชมรม โดยปัจจุบันเธอศึกษาอยู่ที่ มหาวิทยาลัยรังสิต สาขาธุรกิจการบิน วิทยาลัยท่องเที่ยวและบริการ ซึ่งในอนาคตไม่แน่หากเธอสนใจที่จะเอาดีในกีฬายูยิตสู อย่างจริงจัง เราอาจจะได้เห็นนักกีฬาทีมชาติที่ทั้งสวย และเก่งเพิ่มขึ้นมาประดับในวงการก็เป็นได้
