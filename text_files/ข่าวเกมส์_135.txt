พักกระแสการเมืองไทยที่แสนจะร้อนระอุ  มาติดตามอีกหนึ่งกระแสที่ดังกระฉ่อนไปทั่วบ้านทั่วเมือง กับ “ลำยอง” แห่ง  ละคร ทองเนื้อเก้า ที่แม้จะนำมารีเมคเป็นครั้งที่ 3 แล้ว  แต่ตัวละครหลักอย่าง ลำยอง ยังได้รับความนิยมอย่างมาก  อาจจะมากกว่าสองครั้งก่อนเสียด้วย เพราะได้รับอานิสงค์จากโลกออนไลน์  ที่ชาวเน็ต พร้อมใจกันแชร์เนื้อหา แชร์รูป แชร์โพส กันอย่างเต็มที่
   และด้วยความแรงของลำยองนี้เอง ทำให้เกิดประเด็นต่างๆตามมา อย่างเช่น  กระแส ลำยองเวอร์ชั่นญี่ปุ่น ใครเป็นพ่อของชิซุกะ กันแน่  โดยนำภาพของพ่อ  ชิซุกะ ในแต่ละตอน ของโดเรมอน มาเปรียบเทียบกัน ซึ่งดูแล้วไม่เหมือนกันเลย  …แบบนี้ก็งานเข้าซะแล้ว สำหรับ ชิซุกะ ถ้าต้องมารู้ความจริงว่า  แท้จริงแล้วอาจมีพ่อหลายคน
ใครเป็นพ่อชิซุกะ
แต่เดี๋ยวก่อน  ประเด็นนี้เป็นการตั้งประเด็นขึ้นมาขำๆเท่านั้น เพราะถ้าหากดูจากภาพแล้ว  จะเห็นว่า บางตอนที่ตัดมา ไม่ใช่พ่อของชิซุกะ หากแต่มีภาพของ พ่อโนบิตะ และ  คุณลุงของชิซุกะ รวมอยู่ด้วย แต่จริงๆแล้ว พ่อของซิซุกะ  ก็ดูเหมือนจะมีหลายคน แม้ในเนื้อเรื่อง จะมีคนเดียวก็ตาม เนื่องจาก  ในการ์ตูนชุดโดเรมอน มีหลายเวอร์ชั่น ทั้ง เวอร์ชั่นโทรทัศน์ ภาพยนตร์  และหนังสือการ์ตูน ทำให้มีการวาดตัวการ์ตูน พ่อของชิซุกะ แตกต่างกันไป  ตามแต่ละเวอร์ชั่น และแม้ในเวอร์ชั่นเดียวกัน ก็มีบางตอน ที่หน้าตาต่างกัน
   สรุปแล้ว ชิซุกะ มีพ่อคนเดียวนั่นแหละ เพียงแต่หน้าตาอาจต่างกันไป เพราะ นี่คือโลกการ์ตูน!

    ประวัติ ชิซุกะ  จาก Wikipedia 
ซิซุกะ โดราเอมอน
    ชื่อจริง : มินาโมโตะ ซิซุกะ
    วันเกิด: 15 พฤษภาคม
    ลักษณะนิสัย: อ่อนโยน  ใจดี เรียนเก่ง มีพรสวรรค์เรื่องวาดภาพ ชอบเล่นไวโอลิน  แม้จะเล่นได้ไม่ดี(อาจจะถึงขั้นแย่ ก็ว่าได้) และที่ชอบที่สุด คือ  การอาบน้ำ ถ้าหากสังเกตจะพบว่า แทบทุกตอน ซิซุกะ มักจะอาบน้ำอยู่เสมอ
    อาหารที่ชอบ: แพนเค้ก คุ้กกี้ และที่ชอบที่สุดคือ มันเผา
    สัตว์เลี้ยง: สุนัขพันธุ์อาคิตะ สีขาว ชื่อ เปโร่  และ นกคานาเรีย
 