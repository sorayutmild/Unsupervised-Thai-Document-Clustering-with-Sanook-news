"นายชูวิทย์" ควง ลูกสาว-ลูกชาย หาเสียงประตูน้ำ-ราชประสงค์ ชูนโยบายเดิม ขอเข้าสภาเป็นฝ่ายค้าน ประชาชน ต้อนรับคับคั่ง แถมชูเบอร์ 5 ล้อเลียนป้ายหาเสียง ชาติไทยพัฒนา
นายชูวิทย์ กมลวิศิษฎ์ หัวหน้าพรรครักประเทศไทย พร้อมด้วย นายต้นตระกูล กมลวิศิษฎ์ นายเติมตระกูล กมลวิศิษฎ์ และ น.ส.ตระการตา กมลวิศิษฎ์ บุตรชายและบุตรสาว ลงพื้นที่หาเสียงกับประชาชน บริเวณตั้งแต่ท่าเรือประตูน้ำไปจนถึงสี่แยกราชประสงค์ เพื่อขออาสาเข้ามารับใช้พี่น้องประชาชน
โดยมีการแจกบัตรแนะนำตัวในการเข้ามาเป็นฝ่ายค้าน เพื่อไปตรวจสอบการทำงานและติดตามนโยบายต่าง ๆ ของรัฐบาล รวมทั้งติดตามปัญหาการทุจริตคอร์รัปชั่น ซึ่งประชาชนได้ให้ความสนใจ และตอบรับเป็นอย่างดี พร้อมกับขอถ่ายรูปร่วมกับ นายชูวิทย์ บุตรชาย และบุตรสาวพร้อมกันนี้ นายชูวิทย์ ยังได้สร้างสีสันด้วยการชูเบอร์ 5 ล้อเลียนป้ายหาเสียงของ พรรคชาติไทยพัฒนาด้วย

 