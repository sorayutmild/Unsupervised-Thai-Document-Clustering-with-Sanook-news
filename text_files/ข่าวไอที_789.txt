[รีวิว] Samsung Galaxy S III Mini (S3 Mini) ตัวเล็ก สเปคแรง ดีไซน์ถอดแบบ Samsung Galaxy S III รุ่นพี่

รีวิว - Samsung Galaxy S III Mini ในตอนนี้อาจจะเรียกได้ว่า สูงสุดคืนสู่สามัญ เพื่อที่จะสามารถพา สมาร์ทโฟนตระกูล Galaxy S ให้ประสบความสำเร็จ และครอบครองตลาดในทุกๆ ระดับของผู้ใช้สมาร์ทโฟนให้ได้ จึงทำให้ Samsung Galaxy S III Mini นั้นมีสเปคค่อนข้างใกล้เคียงกับ Galaxy S รุ่นก่อนหน้ามากเลยทีเดียว โดยเป้าหมายของการพัฒนา Samsung Galaxy S III Mini นั้น มีเพื่อไว้ตอบโจทย์ ของผู้ใช้ที่ชื่นชอบในดีไซน์ ของ Samsung Galaxy S III แต่อาจจะไม่อยากได้หน้าจอที่ใหญ่ขนาดนั้น ซึ่ง Samsung Galaxy S III Mini นั้นก็ตอบโจทย์ในเรื่องขนาดที่เล็กลง และสามารถถือได้ง่ายกว่านั่นเอง

ถึงแม้ว่า Samsung Galaxy S III เดิมนั้นจะประสบความสำเร็จอยู่แล้ว ไม่ว่าจะเป็นหน้าจอขนาดใหญ่ เหมาะสำหรับการชมเว็บไซต์ และชมภาพยนตร์ และ สเปคที่แรงสะใจก็ตาม แต่ด้วยขนาดหน้าจอที่ใหญ่นี้เองจึงอาจจะทำให้ผู้ใช้บางคน คิดว่ามันไม่น่าจะถือได้อย่างสะดวกสบายนัก Samsung Galaxy S III Mini จึงอาจจะเป็นคำตอบ สำหรับผู้ที่กำลังมองหาสมาร์ทโฟนขนาดกำลังดี สเปคใช้ได้ และราคาโดนๆ ในช่วงนี้ นั่นเอง
ข้อมูลสเปค Samsung Galaxy S III Mini (S3 Mini)
- ขนาดตัวเครื่อง 122.55 x 64 x 9.85 มิลลิเมตร (กว้าง x ยาว x หนา)- น้ำหนักตัวเครื่อง 111.5 กรัม- หน้าจอขนาด 4 นิ้ว แบบ Super AMOLED ความละเอียด 800 x 480 พิกเซล- หน่วยประมวลผลแบบ Dual-core ความเร็ว 1 GHz- หน่วยประมวลผล กราฟฟิค Mali-400MP- หน่วยความจำ (RAM) 1 GB- ระบบปฏิบัติการ Android 4.1 (Jelly Bean)- ความจุ 16 GB สามารถเพิ่ม หน่วยความจำภายนอก สูงสุด 32 GB- กล้องดิจิตอล ความละเอียด 5 ล้าน พิกเซล พร้อม ออโต้โฟกัส สามารถถ่ายวีดีโอได้ในระดับ HD (720p)- รองรับการเชื่อมต่อ Wi-Fi และ Bluetooth และรองรับเทคโนโลยี NFC- มี GPS และ A-GPS ในตัว
การออกแบบ และดีไซน์ของ Samsung Galaxy S III Mini (S3 Mini)

ถึงแม้ว่าสเปคนั้นจะถูกลดลงมา จนดูเหมือนว่าจะกลายเป็นสมาร์ทโฟนระดับกลางก็ตาม แต่วัสดุที่ใช้บน Samsung Galaxy S III Mini นั้นก็ไม่ได้ถูกปรับเปลี่ยนแต่อย่างใด ซึ่งก็หมายความว่า ทั้งดีไซน์และวัสดุที่ใช้ จะเป็นแบบเดียวกันกับวัสดุที่ใช้บน Samsung Galaxy S III นั่นเอง แต่อาจจะแตกต่างกันในเรื่องของสเปค ขนาดหน้าจอ และเซ็นเซอร์บางตัวเท่านั้น

ด้านบนของตัวเครื่องนั้น จะประกอบด้วย ลำโพงสำหรับสนทนา และ Proximity Sensor และกล้องด้านหน้า ความละเอียดระดับ VGA สำหรับใช้งาน Video Call แต่บน Samsung Galaxy S III Mini นั้นจะไม่มี ambient light sensor ซึ่งนั่นก็หมายความว่า รุ่นนี้จะไม่มีการปรับแสงหน้าจออัตโนมัตินั่นเอง

ส่วนด้านล่างของตัวเครื่องก็จะประกอบไปด้วยปุ่ม โฮม ที่อยู่ตรงกลาง และปุ่ม Menu และ Back ที่อยู่ทั้งสองข้างของปุ่มโฮมอีกที

ด้านซ้ายของ ตัวเครื่องจะเป็นปุ่มปรับเสียง

ส่วนด้านขวาจะเป็นปุ่ม Power on/off

และด้านบนนั้นก็จะเป็นพอร์ตเชื่อมต่อชุดหูฟังขนาด 3.5 มิลลิเมตร แต่ไม่มีไมโครโฟนที่ 2 อยู่ตรงนี้ ซึ่งก็อาจจะส่งผลให้ความสามารถในการตัดเสียงรบกวนได้น้อยลง และ จะไม่สามารถบันทึกเสียงวีดีโอ แบบ Stereo ได้นั่นเอง

ส่วนด้านข้างส่วนล่าง นั้นจะเป็นพอร์ต microUSB และ ไมโครโฟนด้านล่างสำหรับสนทนา

ด้านหลังของตัวเครื่องนั้นมาพร้อมกับกล้องความละเอียด 5 ล้านพิกเซล พร้อม LED Flash และ ลำโพงภายนอก

เมื่อถอดฝาหลังออกก็จะพบกับแบตเตอร์รี่ขนาด 1500 mAh และช่องสำหรับใส่ microSD card รวมไปถึงช่องใส่ซิม โดยเป็น ซิมขนาด ปกติ
ฟังก์ชั่น และการใช้งาน Samsung Galaxy S III Mini (S3 Mini)

สำหรับ Samsung Galaxy S III Mini นั้นมาพร้อมกับ Android 4.1 Jelly Bean ที่มี UI เป็น TouchWiz UI Nature UX ที่ให้ความรู้สึกแบบ ธรรมชาติ และเป็นแบบเดียวกันกับบน Samsung Galaxy S III และ Samsung Galaxy Note II นอกจากนี้ แถบ Shortcut ด้านล่างนั้น จะสามารถแสดงผลได้ถึง 5 แอพพลิเคชั่น

สำหรับ Notification นั้นก็จะสามารถเปิดปิด Wi-Fi, GPS,Silent mode, Screen Rotation และ ปุ่มสำหรับ ลดการใช้พลังงาน อยู่ในแถวบน แต่เราสามารถเลื่อนซ้ายขวา เพื่อดู การเปิดปิด ฟังก์ชั่นต่างๆเพิ่มเติมได้อีกด้วย รวมถึงข้อความการแจ้งเตือนต่างๆ ก็แสดงผลได้เป็นอย่างดี

ส่วนหน้ารวมแอพพลิเคชั่นนั้น ก็จะเป็นหน้าตาแบบที่คุ้นเคยกันดี ซึ่งจะมีทั้งการจัดการ Application ต่างๆ และ การจัดการ Widgets ที่สามารถปรับแต่งหน้า Homescreen ของเราได้ตามใจ

แอพพลิเคชั่น Gellery สำหรับจัดการภาพถ่าย ที่คุณจะสามารถปรับเปลี่ยนโหมดการแสดงผลได้หลายแบบ และการจัดการแก้ไขภาพในเบื้องต้น ไม่ว่าจะเป็น Rotate หรือ Crop ได้อย่างสะดวกสบาย

สำหรับผู้ที่ชื่นชอบการฟังเพลงนั้น TouchWiz Music Player ก็ถือเป็นแอพพลิเคชั่นที่ใช้งานได้ดีอย่างมาก ไม่ว่าจะเป็นการจัดการเพลง หรือการปรับ Equalizer ได้อย่างหลากหลาย นอกจากนี้ยังสามารถฟังเพลงที่อยู่บน PC ที่ใช้ เครือข่าย Wi-Fi เดียวกันได้อีกด้วย
บราวเซอร์บน Samsung Galaxy S III Mini

สำหรับ บราวเซอร์ที่ใช้บน Samsung Galaxy S III Mini นั้นจะเป็น Android Browser ซึ่งเราสามารถดาวน์โหลดบราวเซอร์อื่นๆที่ชอบมาเพิ่มเติมได้ภายหลัง โดย Samsung Galaxy S III Mini นั้นสามารถรองรับการใช้งาน double tab และ pinch to zoom แต่ไม่รองรับไฟล์แฟลชครับ
การถ่ายภาพ และ วีดีโอ

ด้วยกล้องดิจิตอล ความละเอียด 5 ล้านพิกเซล พร้อม LED Flash ช่วยให้สามารถถ่ายภาพได้คมชัด ซึ่งแอพพลิเคชั่น กล้องบน Samsung Galaxy S III Mini นั้นก็จะมีโหมดการถ่ายให้เลือกหลายแบบ รวมถึงยังสามารถถ่ายภาพเคลื่อนไหว ความละเอียดระดับ HD (720p) ได้อีกด้วย
ตัวอย่างภาพถ่าย ที่ถ่ายจาก Samsung Galaxy S III Mini

ตัวอย่างการบันทึกวีดีโอแบบ HD ด้วย Samsung Galaxy S III Mini

ผลคะแนนจากการทดสอบ Benchmark

ผลการทดสอบประสิทธิภาพของหน่วยประมวลผล

ผลการทดสอบประสิทธิภาพของหน่วยประมวลผลกราฟฟิค

ผลการทดสอบประสิทธิภาพของบราวเซอร์

สรุป
เมื่อได้ยินชื่อ Samsung Galaxy S III Mini แล้วเราอาจจะคิดว่า น่าจะเป็นรุ่นที่มีสเปคโดยรวมใกล้เคียงกับ Samsung Galaxy S III รุ่นพี่มากที่สุด หรืออาจจะเปลี่ยนขนาดหน้าจอเพียงเล็กน้อย แต่กลับกลายเป็นว่า สเปคของ Samsung Galaxy S III Mini นั้นมีความใกล้เคียงกันกับ Samsung Galaxy S Advance มากเลยทีเดียว ซึ่งถ้ามองตามความเป็นจริงแล้ว Samsung Galaxy S III Mini นั้นอาจจะเป็นเพียงแค่รุ่นที่พัฒนาจาก Samsung Galaxy S Advance เพียงแต่ใช้ดีไซน์แบบ Samsung Galaxy S III เท่านั้นเอง ซึ่งราคาเปิดตัวของ Samsung Galaxy S III Minii ทางฝั่งยุโรปนั้นอยู่ที่ 298 ยูโร หรือประมาณ 15,000 บาท แต่คงต้องดูกันอีกทีนะครับว่า เมื่อมาไทยแล้ว ราคาในประเทศไทยอาจจะต่ำกว่าทางยุโรป เนื่องจากราคาสมาร์ทโฟนในฝั่งยุโรปนั้นแพงกว่าเราอยู่แล้วนั่นเองครับ
...............TMC Newsข้อมูลเพิ่มเติม : http://www.thaimobilecenter.com/home/mobile_article_detail.asp?nid=203Facebook : สำหรับใครที่ชื่นชอบข่าวสารด้านไอทีได้ตลอด 24 ชั่งโมง สามารถกด Like Facebook..ได้เลยที่นี่!! 

ข้อมูลเพิ่มเติม : http://www.thaimobilecenter.com/home/mobile_article_detail.asp?nid=203Facebook : สำหรับใครที่ชื่นชอบข่าวสารด้านไอทีได้ตลอด 24 ชั่งโมง สามารถกด Like Facebook..ได้เลยที่นี่!! 

