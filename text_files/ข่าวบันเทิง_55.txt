หลายๆคนก็คงทราบกันดีว่า นางเอกสาว อั้ม พัชราภา เป็นคนรักสุนัขมากขนาดไหน แต่ละครั้งสัตว์เลี้ยงแสนรักของเธอเจ็บป่วยหรือตายลง ก็สร้างความโศกเศร้าให้อั้มเป็นอย่างมาก ล่าสุด เจ้าตัวบินลัดฟ้าไปเที่ยวปารีสพร้อมหวานใจ แอมป์ พิธาน และกลุ่มเพื่อน แต่จู่ๆก็ได้รับข่าวร้ายว่า น้องกัปตัน สุนัขสายพันธุ์ชิสุ ที่อยู่ด้วยกันมา 17 ปี ได้ป่วยหนักและตายลง ในวันที่ 14 เมษายน ที่ผ่านมา
อย่างไรก็ตาม ในวันถัดมา (15 เมษายน) นางเอกสาวก็ได้บินด่วนจากฝรั่งเศสกลับมาที่บ้าน โดยได้โพสต์รูปจูบลาน้องหมาสุดรัก เเละข้อความว่า "กลับมาหาหนูแล้วนะ" พร้อมกับนิมนต์พระจัดงานศพให้เป็นครั้งสุดท้ายด้วยความเศร้าโศก โดยมีเพื่อนและครอบครัวอยู่ให้กำลังใจ ทำเอาคนรักสัตว์ซึ้งน้ำตาไหลไปตามๆกัน
ทีมข่าวบันเทิง Sanook News ขอเป็นกำลังใจให้ อั้ม ด้วยนะคะ