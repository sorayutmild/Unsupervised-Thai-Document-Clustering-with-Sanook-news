เรียกว่าบรรยากาศอบอุ่นชื่นมื่นสุดๆ สำหรับงานแต่งของดาราตลกชื่อดัง บอล เชิญยิ้ม กับ ยูริ เจ้าสาวสุดสวยลูกครึ่งญี่ปุ่น ณ ห้องฟอรั่ม อิมแพคเมืองทองธานี ที่มีลูกสาวของหนุ่มบอล มาร่วมงานแต่งงานครั้งใหม่ของพ่อด้วยสีหน้ายิ้มแย้มแจ่มใส
บอล : เมื่อช่วงเช้าเป็นการยกขันหมากไปสู่ขอเจ้าสาว มีการอเชิดสิงโต มีน้องโก๊ะตี๋ แจ๊ส ชวนชื่น ตั๊ก บริบูรณ์ มาช่วยงานตอนเช้า ส่วนเถ้าแก่คือ ป๋าโน้ต เชิญยิ้ม
ความรู้สึกเป็นอย่างไรบ้างได้ใช้ชีวิตคู่แล้ว?บอล : ผมเฉยๆ นะครับ ส่วนเจ้าสาวจะดีใจมากกว่าครับ เพราะเขาเป็นผู้หญิงจะตื่นเต้นกว่า ผมไม่รู้ว่าจากวันแรกถึงวันนี้จะเป็นอย่างไร แต่ผมอยากให้เขามั่นใจในตัวผมครับถึงมีงานแต่งนี้ขึ้นมา
ที่ผมเลือกเขาเพราะเขาเข้ากับลูกผมได้ เข้ากับแม่ผมได้ด้วย ไม่ใช่พอผมมีความสุขแล้วผมจะลืมตรงนี้
ยูริ : เราปรับตัวกันมาเรื่อยๆ ค่ะก่อนหน้านี้เราทะเลาะกันตลอด ก็ปรับกันมาจนตอนนี้เราแทบไม่ได้ทะเลาะกันแล้ว
มั่นใจอะไรในตัวพี่บอล เพราะที่ผ่านมามีข่าวค่อนข้างเยอะ?ยูริ : ข่าวที่ออกมาคนที่มาวิพากษ์วิจารณ์ไม่จริงเลยนะคะ พี่บอลเป็นคนดีค่ะ เขารักครอบครัวมาก รักลูกรักแม่เขามาก เรามั่นใจตรงนี้ แต่เรื่องเจ้าชู้ พี่บอลเป็นคนชอบมอง อยู่กับเราเขาก็มองนะ แต่เราก็เตือนว่ามองแต่ตา มืออย่าต้อง คุณจะเสียนะ
บอล : การมองของผมคือเอาไปใช้ในการทำงาน เมื่อก่อนผมเจ้าชู้ แต่ตอนนี้ไม่แล้วครับ ลูกเราโตแล้ว มีความรับผิดชอบมากขึ้น ผมอยาก อยากสร้างความมั่นใจ เมื่อก่อนไม่อยากแต่งงาน แต่ตอนนี้เราอยากสร้างความมั่นใจครับ ผมไม่อยากให้ใครมาว่าได้ทีหลังครับ
ทุกคนที่ผมมองเห็นผมดูแลหมดครับ ไม่ได้ทอดทิ้งแต่อย่างใด ที่เราแต่งงานกันวันนี้ เพราะทุกคนเห็นด้วย แม่ของลูกเขามีครอบครัวใหม่แล้ว ลูกโตแล้ว ลูกอยากได้อะไรเราให้หมด คนโตเรียนม.6 คนเล็กเรียน ม.4 เขาสนิทกันเรียกน้ายูๆ ตลอด เขาไม่ได้สร้างภาพนะ เขาเข้ากับลูกได้หมด
อยากมีลูกเพิ่มอีกคนไหม?บอล: อยากมีลูกนะครับ อยากดูแลลูกเล็กๆ ยูริ: เรา พร้อมมานานแล้วแต่เข้าไม่มาซะที การมีลูกคนนึงมันยากนะ คุยกันไว้ว่า คนเดียวพอแล้วบอล: เพราะผมอยากคุยกันรู้เรื่อง
เปิดเผยสินสอดทองหมั้นได้หรือเปล่า?บอล: บ้านหนึ่งหลัง ทองสิบบาท เงินสดหนึ่งล้านบาทครับมีคำสัญญาอะไรให้เจ้าสาวบ้างหรือเปล่ายูริ: ยูจะบอกตลอดว่า อย่าพยายามสัญญาอะไรกับยูนะ เพราะถ้าทำไม่ได้ จะเสียความรู้สึกเปล่าๆ เราทำวันนี้ให้ดีที่สุดดีกว่าค่ะ
เคล็ดลับในการใช้ชีวิตคู่บอล: ตอนแรกกว่าจะปรับตัวอยู่ด้วยกันนานมาก ทะเลาะกันตลอด ผมถืออยู่สองอย่างคือ ยอม กับ อภัย ผมไม่ชอบค้างคา มีอะไรคุยกันเลยไม่ปล่อยข้ามวันครับ ผมไม่อยากใหใครมาว่าผมครับ ผมจะบอกกับทุกคนว่าวัันนี้ผมอยู่กับเขา วันข้างหน้าผมก็จะอยู่กับเขาดูแลกันไปครับ
มีแพลนจะไปฮันนีมูนที่ไหน?ยูริ: อยากไปมัลดีฟส์ค่ะ อยากไปทะเลบอล: ก็อยากให้เขาพักผ่อนด้วย เพราะไม่ค่อยได้อยู่ด้วยกันแบบนาน ตอนนี้ผมให้เขาออกจากงานแล้ว เพราะเขากำลังจะเรียนต่อปริญญาโท
จดทะเบียนสมรสกันแล้วหรือยัง?ยูริ: ยังค่ะ แต่ยูคิดว่าทะเบียนสมรสไม่ได้บอกว่าเรารักกันตลอด แต่ถ้าอนาคตจะเปลี่ยนแปลงก็ค่อยว่ากันค่ะ บอล: ผมคิดว่าเขาแต่งงานกับเราไม่ได้หวังอะไรจากผมหรอกครับ เพราะทุกวันนี้ เขาไม่เคยเก็บเงินเลยนะ ผมเป็นคนเก็บตลอด เขาไม่เคยยุ่งเรื่องนี้เลย นี่เป็นอีกหนึ่งเหตุผลที่ผมรักเขา เพราะเขารักผมจริงๆ ทำให้ผม ผมรู้สึกเกรงใจเขา เพราะเขาดีครับ





บรรยากาศงานแต่ง บอล เชิญยิ้ม กับ ยูริ เจ้าสาวสุดสวย (ยินดีด้วยนะคะ)
Posted by Sanook News on Sunday, May 3, 2015

