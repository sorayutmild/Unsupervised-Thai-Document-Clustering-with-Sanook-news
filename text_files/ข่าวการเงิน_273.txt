กู้เงินออมสินรายละ 700,000 บาท กับสินเชื่อโครงการลดภาระหนี้ เช็กเงื่อนไขใครมีสิทธิกู้เงินออมสินได้บ้าง
ข้าราชการ หรือครู ที่กำลังประสบปัญหากับภาระหนี้สินอยู่และกำลังมองหาทางออกในการบรรเทาภาระหนี้สินอยู่นั้น ธนาคารออมสินมีสินเชื่อหน่วยงานภาครัฐ กับสินเชื่อโครงการลดภาระหนี้ข้าราชการครูและบุคลากรทางการศึกษา เพื่อแก้ไขภาระหนี้สิน หรือลดภาระหนี้ของข้าราชการครูและบุคลากรทางการศึกษา โดยมีรายละเอียดเงื่อนไขดังนี้
คุณสมบัติผู้กู้

ณ วันที่ยื่นกู้ต้องมีอายุตั้งแต่ 50 ปีบริบูรณ์ขึ้นไป
ณ วันที่ยื่นกู้ต้องเป็นสมาชิก ช.พ.ค. และเป็นผู้กู้เงินสินเชื่อโครงการ ช.พ.ค. ของธนาคารอยู่ก่อนโครงการนี้ กรณีมีหนี้ค้างชำระต้องชำระหนี้ค้างชำระทั้งหมด หรือปรับปรุงโครงสร้างหนี้ในคราวเดียวกัน
ต้องไม่ค้างชำระเงินสงเคราะห์รายศพรายเดือน
ต้องระบุชื่อผู้มีสิทธิรับเงิน ช.พ.ค. ให้เรียบร้อยก่อนยื่นคำขอกู้

วัตถุประสงค์การกู้เงิน

เพื่อชำระหนี้เงินกู้สินเชื่อโครงการ ช.พ.ค. เดิม
เพื่อชำระดอกเบี้ยเงินกู้รายเดือน

ประเภทเงินกู้

เงินเบิกเกินบัญชี

จำนวนเงินให้กู้

รายละ 700,000 บาท

อัตราดอกเบี้ย

เป็นไปตามที่ธนาคารกำหนด

ระยะเวลาการให้กู้

ระยะเวลาการใช้วงเงินไม่เกิน 20 ปี

หลักประกันการกู้เงิน

สิทธิการรับเงินสงเคราะห์ครอบครัว ช.พ.ค.

เงื่อนไขการชำระเงินกู้

ในระหว่างที่สัญญากู้เงินยังไม่ครบกำหนด ธนาคารจะดำเนินการรับชำระดอกเบี้ยเงินกู้รายเดือนจากวงเงินเบิกเกินบัญชี ทั้งนี้ ผู้กู้สามารถส่งชำระดอกเบี้ยหรือเงินต้นได้ โดยนำเงินฝากเข้าบัญชีกระแสรายวันของตนเองที่เปิดไว้สำหรับโครงการนี้
กรณีผู้กู้ถึงแก่กรรม สำนักงานจะส่งเงินสงเคราะห์ครอบครัว ช.พ.ค. ตามจำนวนเงินที่ผู้กู้มีหนี้ค้างชำระตามจำนวนเงินที่ได้รับแจ้งจากธนาคาร แต่ไม่เกินจำนวนเงินที่ระบุไว้ในหนังสือยินยอมให้หักสงเคราะห์ครอบครัว ช.พ.ค.

เอกสารประกอบการขอกู้ ดังนี้

ติดต่อขอรับ “แบบคำขอกู้และรับรองสิทธิ โครงการลดภาระหนี้ข้าราชการครูและบุคลากรทางการศึกษา” ที่สาขา / สำนักงาน / สำนักงาน สกสค. จังหวัด หรือ กรุงเทพมหานคร แล้วแต่กรณี เพื่อดำเนินการจัดเตรียมเอกสาร ดังนี้
หนังสือยินยอมให้หักเงินสงเคราะห์ครอบครัว ช.พ.ค.
แบบบัญชีแสดงรายการทรัพย์สินและหนี้สิน
บัญชีวางแผนการใช้จ่าย
หลักฐานประกอบคำขอกู้สำหรับสมาชิก ช.พ.ค. (ผู้กู้)

สำเนาบัตรข้าราชการ / บัตรประจำตัวประชาชนของผู้กู้ / คู่สมรส
สำเนาทะเบียนบ้านของผู้กู้ / คู่สมรส
สำเนาใบสำคัญการสมรส / ใบสำคัญการหย่า / ใบเปลี่ยนชื่อ-ชื่อสกุล / ทะเบียนการรับรองบุตร (ถ้ามี)
ใบสำคัญการจ่ายเงินเดือนย้อนหลัง 3 เดือน


หลักฐานของผู้มีสิทธิรับเงินสงเคราะห์ครอบครัวประกอบคำขอกู้ของสมาชิก ช.พ.ค. (ผู้กู้)

สำเนาบัตรข้าราชการ / บัตรประจำตัวประชาชนของผู้กู้
สำเนาทะเบียนบ้าน
สำเนาใบสำคัญการสมรส / ใบสำคัญการหย่า / ใบเปลี่ยนชื่อ-ชื่อสกุล (ถ้ามี)



ค่าธรรมเนียม

ยกเว้น ค่าธรรมเนียมการให้บริการสินเชื่อยกเว้น ค่าธรรมเนียมการชำระคืนเงินกู้ก่อนครบกำหนด

เงื่อนไขอื่น

เป็นไปตามที่ธนาคารกำหนด
