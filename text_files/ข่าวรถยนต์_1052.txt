                 กลายเป็นที่ฮือฮาขึ้นมาทันใดในวงการสังคมออนไลน์ เมื่อค่ายรถยนต์  Honda  โชว์ภาพโฆษณาใหม่ของค่ายที่ถูกเว็บไซต์แห่งหนึ่งจับไว้ได้ในทันควัน พร้อมกับคำโปรยสั้นๆ ที่บอกว่า "ซีดาน 1.2 ลิตร ใหม่ " ทีหมายความถึงการเตรียมเปิดตัวรถยนต์อีโค่คาร์  4  ประตู อีกรุ่นหรือที่มีข่าวคราวว่า  Honda Brio Sedan  นั่นเอง 
                ข่าวคราวของรถยนต์  Honda Brio  เงียบหายไปนานมาก หลังจากที่รถยนต์  Honda Brio  มีการเปิดตัวอย่างเป็นทางการ แต่ให้หลังไม่นานก็มีข่าวความเคลื่อนไหวว่า  Honda กำลังมีดครงการในการพัฒนารถยนต์ Honda Brio ใหม่อย่างเป็นทางการ แต่ก็ไม่มีการออกมาเปิดเผยอย่างเป็นทางการหรือ ภาพแอบถ่ายหลุดออกมาให้คาดเดากันไป
 
                แม้จะไม่มีข่าวคราวมากนัก แต่ความเคลื่อนไหวของ  Honda Brio Sedan   ก็มีการพูดถึงอย่างมากในตลาดอินเดีย ซึ่งก่อนหน้านี้เว็บไซต์  Paultan.org   ได้เผยว่า ตลาดอินเดียน่าจะเป็นที่แรกที่รถยนต์รุ่นนี้เปิดตัววางจำหน่ายอย่างเป็นทางการ
                ด้วยเหตุผลดังกล่าว ทาง Sanook! Auto  เลย อาศัยข่าวคราวผ่านโลกไซเบอร์ในการสืบข้อเท็จจริงแล้วก็พบสิงที่น่าสนใจจาก การออกมาเปิดเผยของ นาย แอมมาร์ มาสเตอร์ เจ้าหน้าที่วิเคราะห์อุตสาหกรรมยานยนต์ของ  JD Power  ภูมิภาคเอเชียแปคซิฟิค ที่ออกมากล่าวว่า  Honda Brio Sedan  จะทำตลาดในประเทศไทยเป็นที่แรกและจะมาจำหน่ายในอินเดียในช่วงไตรมาสที่ 4 ของปีนี้
                "การเปิดตัว Honda Brio Sedan จะเสริมความแข็งแกร่งให้ตลาดให้กับประเทศอินเดียว เช่นเดียวกับความเป็นไปได้ในเวอร์ชั่นรถอเนกประสงค์ ที่คาดว่าจะตามออกมาในภายหลัง"
 
                ไม่เพียงเท่านี้ข่าวความเคลื่อนไหวล่าสุดของ  Honda Brio Sedan  มีความเป็นไปได้ที่มันจะพร้อมสำหรับเวอร์ชั่นดีเซลในตลาดอินเดียด้วย จากการไปสืบเสาะของหนังสือพิมพ์  Time Of India  ได้ไปสัมภาษณ์ Jnaneswar Sen รองประธานฝ่ายขายอาวุโสฝ่ายขายและการตลาดของ  Honda India  ที่กล่าวเพียงว่าการแนะนำรุ่นเครื่องยนต์ดีเซลจะมีขึ้นในโฉมใหม่ และต่อไปในอนาคต
                เมื่อมองดูตามข้อเท้จจริงจากที่เราทราบมากจากทางประเทศอินเดียแล้ว มีความเป็นไปได้ที่เราอาจจะเจอรถยนต์  Honda Brio Sedan  ใหม่ ไวกว่าที่คิด โดยหากอินเดียจะต้องเปิดตัวภายในไตรมาส 4 นี้ก็หมายความว่ารถยนต์จะต้องมีการเปิดตัวก่อนหน้านั้นอาจจะหมายถึงภายในเดือนหน้าหรืออย่างช้าสุดไม่น่าจะเกิดเดือนพฤศจิกายน
                แม้ทั้งหมดที่พูดถึง  Honda Brio Sedan อาจจะยังไม่ใช่ข้อมูลที่เป็นทางการและเป็นการอาศัยหลักการความเป็้นไปได้จากความเคลื่อนไหวในต่างประเทศ แต่ที่สำคัญและมั่นใจได้คือมันมาให้สัมผัสแน่และถ้าใครกำลังจะซื้อรถก็อดใจรออีกสักหน่อยเพื่อที่จะรอดูรถคันนี้ที่ไม่น่าจะเคยมีใครเห็นมันมาก่อน....กับ  Honda Brio Sedan  
 
 
ภาพกราฟฟิก  Honda Brio Sedan  จากอินเตอร์เน็ต และ indiancarsbike.in