สำหรับใครที่รู้สึกว่าชีวิตของตนเองนั้นติดขัด ทำสิ่งใดก็ไม่ประสบผลดั่งหวัง การเงินติดขัด การทำพิธีจุดธูป 16 ดอกกลางแจ้ง เป็นอีกวิธีหนึ่งที่เชื่อว่าจะเป็นการเปิดทางให้สิ่งดีๆ เข้ามาในชีวิต เปิดทางให้โชคลาภ การเงิน เข้ามาหาตนเอง อย่างไรก็ตาม วิธีนี้เป็นความเชื่อส่วนบุคคล โปรดใช้วิจารณญาณนะคะ
ขั้นตอนการทำพิธีจุดธูป 16 ดอกกลางแจ้ง
เริ่มจากจุดธูป 16 ดอก กลางแจ้ง
ตั้งสมาธิ ท่องนะโมฯ 3 จบ
นะโม ตัสสะ ภะคะวะโต อะระหะโต สัมมาสัมพุทธธัสสะ
นะโม ตัสสะ ภะคะวะโต อะระหะโต สัมมาสัมพุทธธัสสะ
นะโม ตัสสะ ภะคะวะโต อะระหะโต สัมมาสัมพุทธธัสสะ
ตั้งจิตอธิฐาน อันเชิญ ครูบาอาจารย์ พระสัมมาสัมพุทธเจ้าทุกพระองค์ พระพุทธ พระธรรม พระสงฆ์ บิดามารดา พ่อเกิดแม่เกิด พ่อซื้อแม่ซื้อ ในทุกชาติ และเทพเทวดา ที่คุ้มครองตัวเราทุกพระองค์ รวมทั้งองค์มหาเทพ มหาโพธิสัตว์ ผู้ยิ่งใหญ่ทั้งหลาย ใน 19 ชั้นฟ้า 16 พรหมมา 15 ชั้นดิน 14 ภูมิบาดาล 21 ภูมิพระแม่ธรณี พระแม่คงคา ที่ข้าพเจ้าอาศัยและยืนอยู่นี้
พระภูมิเจ้าที่ ผีบ้านผีเรือน รวมทั้งเจ้ากรรมนายเวร และเจ้าบุญนายคุณ เจ้าเกณฑ์ดวงชะตาของข้าพเจ้าทุกชาติภพ ที่เคยผูกพันธ์กันมาในอดีต ให้มารับรู้รับฟังการขอขมา และ ขอถอนคำสาบแช่งที่มีต่อกัน ทั้งในอดีต และปัจจุบัน ของข้าพเจ้าในครั้งนี้
ข้าพเจ้า (ชื่อ-นามสกุล) ขอขมากรรมในสิ่งที่ได้ล่วงเกินไป ทั้งกายกรรม วจีกรรม มโนกรรม ต่อท่านทั้งหลาย ไม่ว่าจะรู้ก็ดี ไม่รู้ก็ดี ระลึกได้ หรือไม่ได้ก็ดี ขอท่านผู้มีฤทธิ์ มีอำนาจ และสิ่งศักดิ์สิทธิ์ และเจ้ากรรมนายเวร เจ้าบุญนายคุณ เจ้าเกณฑ์ดวงชะตาของข้าพเจ้าทั้งหลาย
โปรดอโหสิกรรมให้กับข้าพเจ้าด้วยเถิด อย่าได้โกรธเคือง อย่าได้จองเวรต่อข้าพเจ้าอีกต่อไป และโปรดถอดถอนคำสาปแช่งที่ให้แกข้าพเจ้า หรือคำสาบใดๆ อันเกิดจากข้าพเจ้าได้เป็นผู้กระทำ หรือถูกกระทำ จากท่านทั้งหลายก็ดี ขอจงดับหมดสิ้นไปด้วย
ด้วยอานุภาพ พระบารมีแห่งพระพุทธเจ้าทุกพระองค์ และด้วยบารมีแห่งองค์มหาโพธิสัตว์เจ้า และองค์มหาเทพ โปรดเมตตา และประทานพรแก่ข้าพเจ้าด้วยเถิด และช่วยเปิดทาง และแสงสว่างทั้งทางโลก และทางธรรม และให้การดำรงชีวิตของข้าพเจ้า จงมีแต่ความเจริญรุ่งเรืองยิ่งๆ ขึ้นไป
ขอให้มีโชค มีลาภ มีเงินมีทอง เหลือกิน เหลือใช้ เหลือเก็บ เป็นเศรษฐี มหาเศรษฐี ด้วยเถิด และขอให้ข้าพเจ้า ได้พบแต่คนดี มีคุณธรรม อยู่ในศีล ในธรรม เข้ามาช่วยเหลือข้าพเจ้าด้วยเถิด สาธุ สาธุ สาธุ
เมื่อกล่าวเสร็จสิ้นแล้ว ให้ท่องคาถาดังนี้
ปะโตเมตัง ปะระชีวินัง สุขะโตจุติ จิตตะเมตะ นิพพานัง สุขะโตจุติ
ขอให้สัตว์โลกทั้งหลายใน 3 ภพ จงพ้นจากภัยพิบัติและเคราะห์กรรมทั้งปวงเถิด สาธุ สาธุ สาธุ
จากนั้นให้ปักธูปลงดิน