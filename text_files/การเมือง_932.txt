คนสุรินทร์ นัดเคลื่อนไหวอ่านแถลงการณ์เรียงร้องให้ "จ่าประสิทธิ์" ลาออก
นายสมบูรณ์ สุพรรณฝ่าย ที่ปรึกษากลุ่มสุรินทร์ร่วมคิด กล่าวว่า ในวันพรุ่งนี้ (4 ธ.ค.) ชาว จ.สุรินทร์ ทุกภาคส่วน จะร่วมกันอ่านแถลงการณ์ประณามการทำหน้าที่ของ จ.ส.ต.ประสิทธิ์ ไชยศรีษะ ส.ส.สุรินทร์ พรรคเพื่อไทย ในการทำหน้าที่ในสภาผู้แทนราษฎร ที่ไม่เหมาะสม คุกคามเพศแม่ พร้อมประกาศตัว คนสุรินทร์ ไม่เห็นด้วยกับพฤติกรรม จ่าประสิทธิ์ เรียกร้องให้ลาออกจากการเป็น ส.ส. เพื่อแสดงความรับผิดชอบ โดยจะทำป้ายที่มีข้อความว่า "คนสุรินทร์ขอโทษคนไทยทั้งประเทศ ที่หลงผิดเลือก ส.ส.หยาบ ถ่อย ไร้จริยธรรม" เพื่อเป็นการแสดงพลังปกป้องศักดิ์ศรีของคนสุรินทร์ คาดว่าจะมีผู้เข้าร่วมประมาณ 300 คน เข้ายื่นหนังสือต่อ ผู้ว่าราชการจังหวัดสุรินทร์