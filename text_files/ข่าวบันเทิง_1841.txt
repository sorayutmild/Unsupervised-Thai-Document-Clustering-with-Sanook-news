
 จากกรณีมีข่าวลือว่าพระเอกลิเก ไชยา มิตรชัย  มีลูกโตแล้ว ซึ่งลูกสาวคนโต อายุ 24 ปี ส่วนคนเล็กเป็นผู้ชายอายุ 22 ปีแล้ว แต่เจ้าตัวไม่ได้เปิดเผยรายละเอียดใดๆ เมื่อคนดังตกเป็นข่าวนี้แน่นอนว่ากลายเป็นเรื่องฮือฮา "พระเอกลิเกซุกลูก" ถูกพูดถึงอยู่ในขณะนี้ เรียกว่าเป็นประเด็นฮอตเลยทีเดียว
ล่าสุด เอ ไชยา มิตรชัย ได้เปิดใจผ่านเฟซบุ๊คส่วนตัว Chaiya Mitchai โดยยอมรับว่า "ผมมีลูกแล้วครับ" 
ผมไชยา มิตรชัย
สำหรับเรื่องลูกที่เป็นข่าวอยู่ ขอตอบว่าใช่ครับลูกผมครับ ผมมองว่าเป็นเรื่องธรรมดาสามัญทั่วไป ผมไม่ได้เปิดอะไรมากเพราะไม่อยากให้เกิดความวุ่นวายอะไรกับครอบครัว อยากอยู่กันตามปกติชนธรรมดา มีคนอยากเปิดเรื่องของผม แต่จริงๆผมก็ไม่ได้ปิดอะไร แฟนคลับที่ใกล้ชิดติดตามกันมายาวนานเขาก็ทราบเรื่องนี้ครับ ผู้หลักผู้ใหญ่ที่เคารพนับถือก็ทราบดี ผมก็บอกตามปกติ รวมถึงเพื่อนในวงการหลายคนก็รู้ ผมแค่อยากอยู่กันสงบๆ ในตอนนี้ผมตอบคำถามแล้วนะครับ ส่วนเรื่องอื่นๆผมขอมีพื้นที่ส่วนตัวไว้สักนิดครับขอบคุณพี่ๆสื่อมวลชนทุกท่าน
ส่วนเมื่อวานผมติดภาระกิจถ่ายรายการทั้งวัน และไม่ได้รับโทรศัพท์ใครเลย ไม่ได้คิดว่าอยู่ดีๆจะมีใครมาสนใจเรื่องนี้ เพราะจริงๆเคยมีข่าวลงไปแล้วเรื่องไชยามีลูก2 คน เคยลงหลายครั้งแล้ว แต่ก็ไม่ได้มีอะไร ก็เหมือนเขียนแซวๆกัน ผมก็ไม่ได้คิดว่าคราวนี้จะมีคนสนใจขนาดนี้ พอเมื่อเช้าถึงได้ทราบจากพี่ตุ้ม ผจก ว่านักข่าวโทรมากันมาก ผมจึงขออนุญาตใช้พื้นที่ตรงนี้ชี้แจง ใช้เวลาเขียนบนรถ และกำลังมุ่งหน้าไปงานต่อ
ถ้าไม่เป็นการรบกวนพี่ๆสื่อจนเกินไป ขอรบกวนพาดหัวข่าวว่า  ไชยา ตอบสื่อด้วยความสุขว่า ลูกผมเองครับ (ฉีกยิ้ม)หรือ ลูกสาวไชยา สวยปังมาก จะกราบขอบคุณอย่างมากครับ
ปล. ขอบคุณพี่ๆสื่อมวลชนอีกครั้งจากใจครับ แล้วพบกันในงานแถลงข่าว ลิเกธรรมมะประวัติ 8พฤษภาคม ที่ศูนย์วัฒนธรรมแห่งประเทศไทย (หอเล็กครับ)รายละเอียดทีมจะแจ้งพี่ๆสื่อมวลชนอีกครั้งครับ
ไชยา มิตรชัย

 