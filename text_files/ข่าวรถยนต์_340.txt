เปิดตัวไปสดๆ ร้อนๆ เมื่อช่วงบ่ายที่ผ่านมา สำหรับ All-new Honda City 2020 อีกหนึ่งรถยนต์ยอดนิยมของชาวไทย โดยถือเป็นเจเนอเรชั่นที่ 5 ของรถรุ่นนี้แล้ว ทั้งยังมีความพิเศษในการเผยโฉมแบบเวิลด์พรีเมียร์ ที่แรกของโลกอีกด้วย และก่อนอื่นก่อนใด Sanook Auto จึงขอไล่เรียงราคาแต่ละรุ่นย่อยมาให้ทุกคนได้ดูกันก่อน
โดยขุมพลังของ All-new Honda City 2020 นั้นเป็นเครื่องยนต์เบนซินใหม่ 1.0 ลิตร รีดพลังได้ 122 แรงม้า แรงบิดสูงสุด 173 นิวตันเมตร ซึ่งต้องบอกว่าเจ้าเครื่องยนต์ใหม่นี้ให้สมรรถนะการขับขี่เหนือกว่าเครื่องยนต์ขนาด 1.5 ลิตร แรงบิดเทียบเท่าเครื่องยนต์ 1.8 ลิตรเลยทีเดียว นอกจากนั้นยังประหยัดน้ำมันสูงถึง 23.8 กิโลเมตร/ลิตร อีกต่างหาก ส่วนดีไซน์ก็เป็นการผสมผสานความสปอร์ตและหรูหราเข้าไว้ด้วยกัน

นอกจากนั้นยังเปิดตัวรุ่น RS สำหรับสายสปอร์ตหรูหราโดยเฉพาะ กับชุดแต่งสุดพิเศษที่จะทำให้คุณตื่นตาตื่นใจ นอกจากนั้นยังมีชุดอุปกรณ์ตกแต่งโมดูโล (Modulo) ให้เลือกสรรเพิ่มเติมอีกด้วย โดย All-new Honda City 2020 มีให้เลือกทั้งหมด 6 สี ได้แก่ สีใหม่ สีแดงอิกไนต์ (เมทัลลิก) เฉพาะรุ่น RS, สีขาวแพลทินัม (มุก) เฉพาะรุ่น RS และรุ่น SV, สีดำคริสตัล (มุก), สีเงินลูนาร์ (เมทัลลิก), สีเทาโมเดิร์นสตีล (เมทัลลิก) และ สีขาวทาฟเฟต้า เฉพาะรุ่น V และรุ่น S
แต่ที่ทำเอาฮือฮาก็คือ ราคาของ All-new Honda City 2020 ทุกรุ่นมีการปรับลดลงในทุกเกรด ตามรายละเอียดดังต่อไปนี้

รุ่น RS ราคา 739,000 บาท
รุ่น SV ราคา 665,000 บาท
รุ่น V ราคา 609,000 บาท
รุ่น S ราคา 579,500 บาท

>> All-new Honda City 2020 กับเครื่องยนต์ 1.0 ลิตรที่ “มีดี” มากกว่าตัวเลข
>> All-new Honda City 2020 ดีไซน์ที่ทวีคูณความสปอร์ตและหรูหราในคันเดียวกัน
>> ทีเด็ดจาก All-new Honda City 2020 รุ่น RS ซิตี้คาร์ที่เพิ่มเติมเสน่ห์ไปอีกระดับ
