เปิดจดหมาย น้องไอริ ลูกสาว วัย 9 ขวบ ของธนาธร ส่งถึง UN เพื่อเรียกร้องความเป็นธรรมให้กับพ่อ ก่อนพรรคอนาคตใหม่ถูกยุบ พร้อมกรรมการบริหารพรรคถูกตัดสิทธิการทางเมือง 10 ปี 
หลังจาก ศาลรัฐธรรมนูญคำวินิจฉัยสั่งให้ยุบพรรคอนาคตใหม่ และตัดสิทธิ์ทางการเมืองของกรรมการบริหารพรรคเป็นเวลา 10 ปี ในคดีที่พรรคกู้เงิน นายธนาธร จึงรุ่งเรืองกิจ หัวหน้าพรรคอนาคตใหม่ในขณะนั้น
ต่อมาเมื่อช่วงค่ำวานนี้ (21 ก.พ.) ได้มีการจัดกิจกรรม "รวมพลังสารต่อภารกิจอนาคตใหม่ ค่ำคืนนี้อีกยาวนานนัก" หน้าอาคารไทยซัมมิท ซึ่งเป็นที่ทำการของพรรคอนาคตใหม่ โดยมีการจัดแสดงดนตรี สลับกับปราศรัยของแกนนำคณะอนาคตใหม่ ซึ่งมีประชาชนเดินทางมาร่วมอย่างเนื่องแน่นนั้น
ในเวลา 21.50 น. นายธนาธร จึงรุ่งเรืองกิจ อดีตหัวหน้าพรรคอนาคตใหม่ ได้ขึ้นกล่าวปราศรัย โดยในช่วงหนึ่งได้อ่านจดหมายของ น้องไอริ ลูกสาว วัย 9 ขวบ ที่เขียนจดหมายเป็นภาษาอังกฤษถึง สหประชาชาติ หรือ UN เมื่อเดือนที่แล้วว่า โดยระบุว่า
"ถึงสหประชาชาติ ฉันเป็นเด็กอายุ 9 ขวบ กำลังจะ 10 แล้วนะ ฉันมาจากประเทศไทย ฉันชื่อไอริ ฉันเขียนอีเมลฉบับนี้เพื่อคุณพ่อของฉันที่กำลังต่อสู้เพื่อสิทธิของเขา 
มีปัญหาในประเทศไทยเกี่ยวกับรัฐบาลของเรา บางส่วนของรัฐบาล จริงๆ ก็หลายส่วนนั่นแหละของรัฐบาล ไม่เป็นธรรมกับพ่อของฉันเท่าไหร่ พ่อของฉันไม่ได้รับสิทธิมนุษยชนข้อที่ 6 ซึ่งก็คือสิทธิที่ว่าด้วยการได้รับการปฏิบัติอย่างเสมอภาคเท่าเทียมเป็นธรรมต่อด้านกฎหมาย
ปัญหาก็คือพ่อฉันมีพรรคการเมืองที่จ๊าบที่สุด และพวกเขากำลังจะยุบพรรคพ่อของฉัน ฉันคิดว่าพ่อฉันไม่ได้รับความเป็นธรรมเท่าไหร่ และฉันก็เชื่อว่าพวกเธอจะเห็นด้วยกับฉัน ดังนั้นช่วยมาหน่อยเถอะ ช่วยมาช่วยพ่อฉันหน่อยเถอะ พ่อฉันกำลังต้องการความช่วยเหลือ 
ขอแสดงความนับถือ ไอริ"
(หมายเหตุ : แปลเป็นไทยโดย นายธนาธร จึงรุ่งเรืองกิจ อดีตหัวหน้าพรรคอนาคตใหม่)

ทั้งนี้ ก่อนจะอ่านจดหมาย นายธนาธร ระบุว่า ลูกสาวของตนเองไม่เคยรู้เรื่องการเมือง เพราะตนบอกเพียงแต่ว่ากำลังจะตั้งพรรคการเมือง แต่ไม่เคยเล่าเรื่องความหนักหนาสาหัสที่เกิดขึ้น โดยลูกสาวของตนเขียนอีเมลดังกล่าวถึงสหประชาชาติ หลังจากได้เข้าไปร่วมงาน "Future Is Now #อย่ากลัวอนาคต” ที่มหาวิทยาลัยธรรมศาสตร์ ศูนย์รังสิต เมื่อวันที่ 18 ม.ค. 2563
นายธนาธร ทิ้งท้ายว่า จดหมายดังกล่าวคือเหตุการณ์ที่ทำให้ตนร้องไห้มากที่สุดในช่วง 500 กว่าวัน ของการก่อตั้งพรรคอนาคตใหม่

ปิดฉาก 708 วัน เมื่อ “พรรคอนาคตใหม่” ถูกลบชื่อออกจากการเมืองไทย
เวลา 10 ปี นานแค่ไหน? ย้อนรอยเหตุการณ์การเมืองสำคัญ ตลอดทศวรรษที่ผ่านมา
ธนาธร-ปิยบุตร ลั่นแม้ยุบพรรคอนาคตใหม่ แต่ขอสู้ต่อเพราะ "ยังเร็วไปที่จะร้องไห้"
เปิดรายชื่อกรรมการบริหารพรรคอนาคตใหม่ ถูกตัดสิทธิ์ทางการเมือง 10 ปี
ยุบพรรคอนาคตใหม่! ศาลรัฐธรรมนูญลั่นเงินกู้เปิดช่องครอบงำ ตัดสิทธิ์การเมือง 10 ปี
