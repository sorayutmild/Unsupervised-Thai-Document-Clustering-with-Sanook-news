ช่วงวันหยุดส่งท้ายปีเก่าต้อนรับปีใหม่ คู่รักหลายคู่ก็ถือโอกาสพากันไปเที่ยวพักผ่อนให้คนโสดอิจฉา หนึ่งในนั้นคือคู่สามีภรรยาสวยหล่อ ชาคริต แย้มนาม และ วุ้นเส้น วิริฒิพา ที่ยกก๊วนเพื่อนไปพักผ่อนที่หัวหินกันกลุ่มใหญ่เมื่อสัปดาห์ที่ผ่านมา
นับๆดูแล้ว คู่นี้แต่งงานกันมาเกือบ 3 ปี แต่ความหวานยังไม่จืดจางเลย ทริปนี้ถึงแม้ว่าจะไม่ได้ควงกันไปสองต่อสอง ดีกรีความหวานก็ไม่ได้น้อยลง เพราะผู้จัดการส่วนตัวของหนุ่มคริต แอบแชะภาพสวีทของ (อดีต)พระเอกไม้เลื้อย มาให้ได้อิจฉากัน ดูจากภาพแล้วเห็นได้ว่าหนุ่มคริตทำท่าออดอ้อน กอดภรรยาสาวคนสวยไว้ในอ้อมแขนไม่ห่างกาย
งานนี้แฟนคลับเห็นภาพแล้วกรี๊ดด้วยความฟินกันเป็นแถวๆ บอกแล้วว่าฉายาไม้เลื้อยน่ะเป็นแค่อดีต ตอนนี้ขอหยุดไว้ที่ภรรยาคนสวยคนนี้เท่านั้นจ้า...
ขอบคุณภาพประกอบจาก IG boomsiranee