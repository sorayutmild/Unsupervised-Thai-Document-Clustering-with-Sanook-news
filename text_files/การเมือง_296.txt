เพจเวทีประกวดนางงามระดับโลก มิสยูนิเวิร์ส ไทยแลนด์ ตกเป็นเป้าโจมตีเมื่อช่วงค่ำคืนวันนี้ (28 ก.ย.) เมื่อมีผู้ใช้อินเทอร์เน็ตตาดีพบว่า ผู้ดูแล (แอดมิน) เพจดังกล่าว แสดงความเห็นใต้โพสต์เกี่ยวกับการเมือง ด้วยการวิจารณ์นายธนาธร จึงรุ่งเรืองกิจ หัวหน้าพรรคอนาคตใหม่ ใต้โพสต์ของผู้ใช้เฟซบุ๊กคนหนึ่ง แต่แอดมินเพจดังกล่าวกลับไม่ได้สลับบัญชีเฟซบุ๊กเป็นบัญชีส่วนตัว

งานนี้ไม่รอดสายตาชาวเน็ต เพราะมีการบันทึกภาพหน้าจออย่างรวดเร็ว และส่งต่อในโลกออนไลน์กันจนเป็นกระแส และมีผู้วิจารณ์เพจนี้อย่างมากว่าสะเพร่า และอาจทำให้เวทีประกวดถูกวิจารณ์ไปด้วย
อ้างไม่เกี่ยวข้องกับคอมเมนท์แซะธนาธร
อย่างไรก็ตาม เพจดังกล่าวโพสต์ว่ากองประกวดไม่มีส่วนเกี่ยวกับข้องการแสดงความคิดเห็นที่ถูกวิพากษ์วิจารณ์นี้
"กองประกวดขอยืนยันมา ณ ที่นี้ว่า เราไม่มีส่วนเกี่ยวข้องกับเหตุที่เกิดขึ้น และเรายังยืนยันที่จะนำเสนอแต่สิ่งดีๆ ที่เกี่ยวข้องกับการประกวดสาวงาม Miss Universe และ Miss Universe Thailand เท่านั้น เราจะไม่มีการนำเสนอข้อความ หรือเนื้อหาใดๆ ที่เกี่ยวข้อง กับการเมือง ศาสนา และเหตุใดๆ ที่จะทำให้เกิดข้อพิพาทอันจะส่งผลกระทบต่อสังคมในวงกว้าง" กองประกวด แถลง 