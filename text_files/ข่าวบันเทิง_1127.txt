กำลังใจที่ส่งให้นักแสดงชื่อดัง เมฆ-วินัย ไกรบุตร นั้นมีมากมายเหลือเกิน หลังจากที่เพื่อนๆ ทราบว่าเจ้าตัวนั้นป่วยเป็นโรคตุ่มน้ำพอง ซึ่งล่าสุดเจ้าตัวต้องกลับไปพักรักษาตัวที่โรงพยาบาล เนื่องจากผื่นกลับมาขึ้นอีกครั้ง และเม็ดเลือดขาวที่สูงขึ้น ต้องอยู่ในความดูแลอย่างใกล้ชิด ซึ่งวินัยก็ยังคงพูดคุยได้ปกติ 

ซึ่งหลังจากโดยขณะนี้แพทย์ได้ทำการฉีดยาสเตียรอยด์ เพื่อลดอาการคันแทนยากินแล้ว และยังต้องดูอาการ แพทย์แจ้งว่าน่าจะใช้เวลา 3 เดือนอาการจึงจะดีขึ้น หลังจากนี้จะดูอาการว่าคันน้อยลงหรือไม่ ก่อนจะให้ปรับเป็นการกินยาแทน เพื่อกลับไปพักรักษาตัวที่บ้าน
โดยกำลงใจสำคัญที่สุดของ วินัย ไกรบุตร ก็คือภรรยาและลูก ที่เจ้าตัวได้โพสต์ข้อความไว้ว่า อยากอยู่กับเธอ แต่ลูกๆต้องไปโรงเรียน ทำหน้าที่แทนผม ภรรยาคือเพื่อนชีวิตจริงๆ 
"อยากอยู่กับเธอ แต่ลูกๆต้องไปโรงเรียน ทำหน้าที่แทนผม มีเธอก็สุขใจ สบายใจ อบอุ่นใจ เพราะเธอมากับความรัก จริงๆ ผมถึงรักเธอ น้องเอ๋ คือเพื่อนชีวิตจริงๆของผม ส่วนน้องมารค น้องแมม ฝากคุณครู โรงเรียน สารสาสน์วิเทศสายไหม และเพื่อนๆแม่ๆทุกคนด้วยครับ ขอบคุณครู ขอบคุณครับ เพื่อนๆแม่ๆที่ช่วย ดูแลลูกผม ทุกคนครับ ส่วนละคร ตะกรุดโทน ทางช่อง 7 เราจะปิดกล้องกัน 11 กรกฎาคมนี้ ขอโทษทีมงาน ผกก ผู้จัด มา ณ โอกาสนี้ครับ"
ส่วนข้อความล่าสุดที่วินัย ได้โพสต์สั้นๆ ถึงลูกๆ ไว้ด้วยว่าให้ "อดทนนะลูก" และ "ครอบครัวมาครบ อบอุ่นใจ รอวัน ปาป๊ากลับไปหาที่บ้านนะลูก น้องแมม น้องมารค น้องเอ๋ อดทนหน่อยกันหน่อยครับ รักทุกคน รักหมดหัวใจ" 
ขอให้วินัย ไกรบุตร หายเร็วๆ และได้กลับไปจัดงานวิ่งที่บ้านเกิดจังหวัดกระบี่ตามที่ตั้งใจไว้ด้วยนะคะ 
>> "วินัย ไกรบุตร" เผยเรื่องราวหลังป่วยเป็นโรคตุ่มน้ำพอง พบ 1 ใน 4 แสนคน
>> "วินัย ไกรบุตร" อัปเดตการรักษาโรคตุ่มน้ำพอง "หนุ่ม คงกะพัน" อวยพรวันเกิดซึ้ง
 
 