หลังจากปล่อยเอ็มวีเพลง ดูดพิษ ที่ทุ่มเททั้งแรงกายและแรงใจลงไปอย่างเต็มที่ สำหรับนักร้องลูกทุ่งสาว กระแต-นิภาพร บุญยะเลี้ยง หรือ กระแต อาร์สยาม แต่ก็ไม่วายถูกกระแสวิพากษ์วิจารณ์จากชาวเน็ตตามมาให้ปวดหัวอีกเพียบ
ล่าสุด กระแต อาร์สยาม ก็ถูกอีกคอมเมนต์ที่เข้ามาวิจารณ์ไว้ว่า "แทบจะแก้ผ้าละ! ขายเสียงหรือขาย...อะไรกันแน่?" ซึ่งเจ้าตัวก็ได้อัดคลิปโชว์พลังเสียงร้องเพลงสดให้ได้ฟังกันชัดๆ ไปเลยทีเดียว
เท่านั้นยังไม่พอ กระแต ยังได้เขียนแคปชั่นย้ำไว้อีกด้วยว่า "ก็ขายเสียงอยู่นาาา#หลายคนดูMVจนลืมฟังเสียงเค้าไปเยย เอาจริงๆเพลงนี้มันร้องยากมากๆอยู่นาาาา ตอนเข้าห้องอัดแม่ต้องดมยาดมอ่ะ555 เสียงสูง ใช้ลมเยอะ ใช้เทคนิคเยอะ ใช้อารมณ์เยอะ ใช้พลังเยอะมากกกกก #ลองฟังเพลงแบบไม่ต้องดูMVก็ได้ค่า จะได้รู้ว่าเราตั้งใจมากๆ ^^ *ปล. แม่ขายเครื่องสำอางด้วยนะคะ @kathycosmetics_th #ดูดพิษ #Lovesucks"

 