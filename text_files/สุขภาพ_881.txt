“เราอยู่ในยุคที่มือถือแบตอึด ชาร์จเร็ว จนเล่นสนุกทำงานเพลิน และเผลอลึมนึกไปว่า ร่างกายเราแบตหมดง่ายกว่า และยังชาร์จแบตช้าถึงคืนละ 7-8 ชม.กว่าจะแบตเต็ม”
พญ.ธิดากานต์ รุจิพัฒนกุล แพทย์วุฒิบัตรเวชศาสตร์ชะลอวัย (สหรัฐอเมริกา) กล่าวเอาไว้ใน Twitter @thidakarn ถึงความสำคัญของการพักผ่อนในแต่ละวันของเรา เพื่อให้เรามีพลังงานมากพอที่จะทำงาน และทำกิจกรรมในแต่ละวันได้โดยไม่รู้สึกอ่อนเพลีย แต่มีบางคน (หรือหลายคน) ที่อาจมีปัญหา “แบตร่างกายเสื่อม” ชาร์ตเท่าไรก็ไม่เต็ม แถมยังแบตหมดไวอีกต่างหาก หมายถึงการนอนหลับมากเท่าไร ก็ยังไม่รู้สึกสดชื่นแจ่มใสพร้อมทำงานอย่างเต็มที่ แถมยังอ่อนเพลียง่ายภายในเวลาไม่นานอีกด้วย เรื่องนี้คุณหมอผิงมีคำอธิบาย
>> “ยีนนอนน้อย” คำอธิบายของคนที่นอนไม่กี่ชั่วโมง แต่สดใสเหมือนนอนเต็มที่ทำไมนอนเยอะแต่ยังง่วง-อ่อนเพลีย?

ถ้านอนหลับไม่ลึก นอนกรน เหมือนหยุดหายใจขณะนอน ควรปรึกษาแพทย์
ถ้าอ่อนเพลีย ขี้หนาว อ้วนง่าย ท้องผูก ควรไปตรวจธัยรอยด์
ถ้าตรวจร่างกายทุกอย่างปกติ ต้องลองถามตัวเองว่า งานที่ทำ ชีวิตที่ใช้ มันใช่รึป่าว เพราะการฝืนทำสิ่งที่ไม่ใช่อาจส่งผลให้แบต (ร่างกาย) เสื่อม

หากรู้สึกว่าตัวเองมีปัญหาในการนอนหลับ ควรปรึกษาแพทย์ แต่หากไม่ได้มีปัญหาอะไรมากมาย อาจจะเกิดจากความเครียด หรือพฤติกรรมในการนอนของเราที่ถูกต้อง สามารถแก้ไขได้โดยการเข้านอน และตื่นนอนให้ตรงเวลาทุกวัน สร้างนาฬิกาชีวิตให้เป็นเวลาเดิมๆ ก่อนนอนไม่รับประทานอาหาร หรืออาจจะแค่ดื่มนมอุ่นๆ ก่อนนอนเท่านั้น นอกจากนี้การจัดสภาพแวดล้อมในห้องนอนก็สำคัญ ควรใช้แสงไฟสลัว หรือปิดไฟก่อนเข้านอน ไม่เล่นมือถือ หรือคอมพิวเตอร์ก่อนนอน เพราะแสงจากหน้าจอจะทำให้เราตื่นตัว
>> “นอนมากแต่ยังง่วง” เพราะกำลังนอนอย่าง “ไร้คุณภาพ” หรือเปล่า?
>> “นอนชดเชย” ในวันหยุด แก้ปัญหานอนไม่พอได้จริงหรือ?
>> นอนกี่ชั่วโมง ถึงจะ “พอดี” กับ “อายุ”