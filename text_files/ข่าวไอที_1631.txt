หลังจากเปิดตัวและวางจำหน่ายอย่างเป็นทางการในเมืองจีนไปเมืองเดือนตุลาคมของปีที่แล้ว ล่าสุดนั้นบ้านเราก็มีข่าวดีครับ เพราะอยู่ดีๆ  Samsung Galaxy C9 Pro ก็ถูกนำมาจำหน่ายอย่างเป็นทางการแล้ว โดย Galaxy C9 Pro ถือว่าเป็นมือถือในตระกูล Galaxy C Series ที่น่าสนใจมากที่สุดในชั่วโมงนี้ครับ 


จุดเด่นโดนใจของ Samsung Galaxy C9 Pro มีดังนี้ครับ
- หน้าจอแสดงผลแบบ AMOLED Full HD 1080p ขนาด 6 นิ้ว ความละเอียด 1920x1080 พิกเซล - ชิปเซ็ตประมวลผล Octa-Core Qualcomm Snapdragon 653 - หน่วยความจำแรม (RAM) ขนาด 6GB - หน่วยความจำภายในขนาด 64GB รองรับหน่วยความจำเสริมแบบ microSD สูงสุด 256GB - กล้องด้านหลังความละเอียด 16 ล้านพิกเซล ขนาดรูรับแสงกว้างสูงสุดที่ F/1.9 พร้อมไฟแฟลชแบบ Dual-Tone - กล้องด้านหน้าความละเอียด 16 ล้านพิกเซล - เซ็นเซอร์สแกนลายนิ้วมือ (Fingerprint Scanner) - รองรับการใช้งานอินเทอร์เน็ตความเร็วสูงบนเครือข่าย 4G LTE - รองรับการเชื่อมต่อ Wi-Fi 802.11ac, Bluetooth 4.2, NFC และ USB Type-C - แบตเตอรี่ความจุ 4000 mAh - ทำงานอยู่บนระบบปฏิบัติการ Android 6.0 Marshmallow
Samsung Galaxy C9 Pro  เปิดราคามาที่ 16,900 บาท มีให้เลือกใช้งานสองสี แต่ในช่วงแรกสีทองจำหน่ายก่อนประมาณวันที่ 15 พ.ค. นี้ ส่วนสีดำตามมาประมาณเดือนหน้าครับ Samsung Galaxy C9 Pro  วางจำหน่ายที่ Samsung experience store เท่านั้น