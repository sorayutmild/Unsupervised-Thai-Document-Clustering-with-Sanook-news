เจ้าของธุรกิจวัย 47 ปี ถูกจับ หลังซื้อ iPad ให้ลูกสาว แล้วพบว่า ข้างในกล่องเป็นดินเหนียว
ใครว่าการถูกหลอกให้ซื้อ iPad แล้วด้่านในเป็นแค่ แผ่นไม้ หรือดินเหนียว จะเสียเงินและเจ็บใจเพียงอย่างเดียว แต่อาจจะถูกจับเข้าตารางเหมือนกับ คุณพ่อลูกหนึ่ง วัย 47 ปีคนนี้ครับ

โดยเรื่องราวดังกล่าว ได้รับการเปิดเผยจาก Colin Marsh ชาวอังกฤษวัย 47 ปี ที่ได้ซื้อ iPad เพื่อเป็นของขวัญวันเกิดให้กับลูกสาววัย 10 ขวบ ที่ร้าน Tesco ย่าน Whitstable แต่ก็ต้อง ช็อค เมื่อพบว่า ด้านในนั้น กลับกลายเป็นดินเหนียวอัดแน่นเต็มกล่อง
ด้วยเหตุนี้ Colin Mars เลยกลับไปที่ร้าน Tesco พร้อมกับนำใบเสร็จที่เพิ่งซื้อ iPad มาหมาดๆ เพื่อขอ refund สินค้าคืน แต่พนักงาน กลับปฏิเสธที่จะให้คืน iPad ครับ พร้อมกับบอกว่า ขอเวลาตรวจสอบเสียก่อน
และสองวันหลังจากนั้น Colin Mars ได้รับสายจากเจ้าหน้าที่ตำรวจ โทรมาให้ไปสอบปากคำที่สถานีตำรวจ ซึ่งเจ้าตัวคิดว่า คุณตำรวจคงสอบถามรายละเอียดเพิมเติม แต่กลับต้อง ช็อคซ้ำสองครับ เมื่อจู่ๆ กลับโดนเจ้าหน้าที่ตำรวจ จับเข้าคุกเป็นเวลา 3 ชั่วโมง ข้อหาฉ้อโกง ทั้งๆ ที่เจ้าตัวเป็นผู้เสียหายแท้ๆ
โดย Colin Marsh ได้รับการประกันตัวออกมาภายหลัง และหลังจากนั้น เกือบๆ สองเดือน เจ้าหน้าที่ตำรวจก็พบว่า iPad ที่หายไปนั้น ถูก activate ด้วยชื่อของอีกคนหนึ่งที่อาศัยอยู่ใน Wales ไม่ใช่ Colin Marsh แต่อย่างใด ซึ่งตอนนี้ Colin Marsh ก็กลายเป็นผู้บริสุทธิ์ครับ แต่ทาง Tesco กลับไม่แสดงความรับผิดชอบใดๆ ที่ Colin Marsh จะต้องกลายเป็นผู้ต้องหาขโมย iPad และติดคุก 3 ชั่วโมง นอกจากคำว่า "ขอโทษ"
นอกจากนี้ Colin Marsh ยังได้เผยว่า ตนเองเป็นเจ้าของธุรกิจที่เปิดมานานกว่า 22 ปี และมีบ้านเป็นของตัวเองแล้ว ไม่มีเหตุผลอะไรที่จะต้องไปขโมย iPad ราคาแค่ไม่กี่หมื่น
รายละเอียดเพิ่มเติม : cultofmac.com
สนับสนุนเนื้อหา: www.techmoblog.com