จากกรณีที่มีสำนักข่าวต่างประเทศรายงานว่ามีนักท่องเที่ยวชาวต่างชาติเขียนลงโซเชียลว่า การตัดสินใจมาเที่ยวประเทศไทยช่วงนี้ถือเป็นความผิดพลาดอย่างหนัก เพราะบรรยากาศการท่องเที่ยวไม่สนุกตามที่คาดหวัง เนื่องจากชาวไทยโศกเศร้าอย่างหนัก หลังจากการเสด็ตสวรรคตของ พระบาทสมเด็จพระปรมินทรมหาภูมิพลอดุลยเดช มหิตลาธิเบศรรามาธิบดี จักรีนฤบดินทร สยามินทราธิราช บรมนาถบพิตร
ล่าสุด (20 ต.ค.) ในโลกออนไลน์ได้มีการแชร์คลิปวีดีโอจากเฟซบุ๊ก Don Stewart ซึ่งผู้โพสต์ได้โพสต์คลิปวีดีโอ พร้อมข้อความว่า "ฝากถึงนักท่องเที่ยวที่รู้สึกว่าการจากไปของพ่อหลวง ทำให้ทริปพักร้อนไม่สนุกครับ จากใจคนไทยคนนึง
To all tourists in Thailand.
ใครมีเพื่อนฝรั่งหรือนักท่องเที่ยว ก็ส่งคลิปนี้ไปอธิบายให้พวกเขาฟังนะครับ
ไม่กี่วันมานี้ผมได้อ่านข่าวจากเว็บนอก dailymail.uk ที่กล่าวว่านักท่องเที่ยวไม่พอใจที่แพลนวันหยุดพักร้อนต้องพังทลาย เพราะการสวรรคตของร.9 ผมเลยอยากบอกพวกเขาว่า..."
ทั้งนี้ ได้มีคนเข้ามาแสดงความคิดเห็นมากมาย โดยมีหนึ่งในความเห็นที่มีการกดไลค์มากที่สุด ได้เข้ามาแสดงความเห็นเพิ่มเติมโดย คุณ Tonlieu Willow ระบุว่า "อยากบอกเพิ่มอีกนิดว่าความสุขที่พวกคุณคิดว่าจะหาได้จากประเทศไทยนั้นสิ่งสวยงามทั้งหมด เหล่านั้น ถูกสร้างขึ้น จากความเพียรพยายามของพ่อหลวงไทยตลอด 70 ปี ที่ทรงงาน เพื่อปวงชนชาวไทย และมันได้เผื่อแผ่ไปสู่นักท่องเที่ยวต่างชาติด้วย แต่ตอนนี้ผู้ที่สร้างความสุขนั้น แก่ชาวไทย ท่านไม่อยู่แล้ว มันเหมือนพลังของแผ่นดินนี้หายไป ได้โปรดเข้าใจในการสูญเสียที่ยิ่งใหญ่ของเรา แล้วพวกเราจะพยายามตามรอยของพ่อ ทำแผ่นดินของเราให้มีความสุขเพื่อพ่อของเรา #คิดถึงในหลวง"
