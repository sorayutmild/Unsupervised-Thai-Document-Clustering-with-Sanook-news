บรรดาญาติ มาทยอยรับศพ เหยื่อรถตู้มรณะ ไปบำเพ็ญกุศลแล้ว 5 ศพ ส่วนอีก 3 ศพ ยังไม่มีผู้ใดมาติดต่อขอรับ ขณะที่ ตำรวจได้แจ้ง 4 ข้อหาหนักคนขับแล้ว
ขณะนี้ ญาติของผู้เสียชีวิตจากอุบัติเหตุรถตู้โดยสารตกทางด่วน ทยอยมารับศพไปบำเพ็ญกุศลแล้ว 5 คน ส่วนศพหญิงไม่ทราบชื่ออีก 3 คนนั้น ยังไม่มีผู้มาติดต่อขอรับศพ ทั้งนี้สถาบันนิติเวชวิทยาออกรายงานผลการชันสูตรว่า
ศพรายที่ 1 เป็นหญิงไม่ทราบชื่อเหตุเสียชีวิตเนื่องจากกระดูกซี่โครงหัก ปอด หัวใจฉีกขาด ม้ามแตกจากการถูกของแข็งไม่มีคมกระแทก 
ศพที่ 2 ด.ช.อภิรักษ์ ศรีกุละคร เหตุเสียชีวิตจากการขาดอากาศหายใจ เสียชีวิตในไฟ 
ศพที่ 3 เป็นหญิงไม่ทราบชื่อ เหตุเสียชีวิต ขาดอากาศหายใจ เสียชีวิตในไฟ
ศพที่ 4 หญิงไม่ทราบชื่อ เหตุเสียชีวิตกระดูกซี่โครงหัก หัวใจฉีกขาด ตับแตก จากการถูกของแข็งไม่มีคมกรแทก
ศพที่ 5 ด.ญ.ปานวาด ค่ำคูณ เหตุเสียชีวิตกะโหลกศีรษะแตก เลือดออกเนื้อเยื่อหุ้ม สมองชั้นนอก จากการถูกของแข็งไม่มีคมกระแทก
ศพที่ 6 นายมณี ค่ำคูณ เหตุเสียชีวิตขาดอากาศหายใจ เสียชีวิตในไฟ
ศพที่ 7 นางลมุล บรรลือทรัพย์ เหตุเสียชีวิตตับแตก ไตช้ำ จากการถูกของแข็ง ไม่มีคมกระแทก ร่วมกับสำลักควัน
ศพที่ 8 นายพิเชษฐ์ เคลือบใคร เหตุเสียชีวิตกระดูกกลางอกหัก ปอด ตับ เส้นเลือดแดงใหญ่ฉีกขาด จากการถูกของแข็งไม่มีคมกระแทก
สรุปผู้เสียชีวิตเป็นหญิง 4 ราย ชาย 2 ราย เด็กชาย 1 ราย เด็กหญิง 1 ราย สาเหตุการตายจากการขาดอากาศหายใจตายในไฟ 3 ราย กระโหลกศีรษะแตก 1 ราย จากการถูกของแข็งไม่มีคมกระแทก อวัยวะภายในฉีกขาด 3 ราย และจากการถูกของแข็ง ไม่มีคมกระแทก อวัยวะภายในฉีกขาดร่วมกับสำลักควันไฟ 1 รายเหยื่อรถตู้ตายเพิ่มอีก 1 ทนพิษบาดแผลไม่ไหวคือนางอรชร บุญเจือ อายุ 36 ปี
 ส่งผลให้มียอดผู้เสียชีวิตจากเหตุการณ์ครั้งนี้เพิ่มเป็น 9 รายแล้ว 
 
              อนึ่ง แฟ้มภาพเป็นจุดเิกิดเหตุเดียวกันกับที่รถตู้มรณะคันนี้ตก
 
 
              







