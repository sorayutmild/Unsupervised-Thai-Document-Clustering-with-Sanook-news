สังคมสุดเสื่อมแม่พาลูกสาววัยเพียง 13 ปี ตระเวนขายตัว ก่อนถูกตร.ลอบซื้อ พบเด็กร่างกายอิดโรย ต้องให้นอนให้น้ำเกลือ แต่ยังถูกบังคับให้บริการทางเพศ
(8 พ.ย.) เมื่อวันที่ 7 พ.ย. ร.ต.อ.เสรี ทวีทรัพย์ชวนัล รองสารวัตรกองกำกับการ 3 กองบังคับการปราบปรามการกระทำความผิดเกี่ยวกับการค้ามนุษย์ (ปคม) วางแผนล่อซื้อจับกุมหญิงวัย 35 ปี ภายในห้องพักรีสอร์ทแห่งหนึ่ง ม.9 ต.คอนสวรรค์ อ.วานรนิวาส จ.สกลนคร ขณะพาลูกสาว อายุ 13 ปี มาขายบริการทางเพศ ซึ่งสภาพของเด็กค่อนข้างอิดโรย แต่ยังถูกนำตัวมาค้าบริการ โดยต้องนอนให้น้ำเกลือนอนอยู่บนเตียง เพราะไม่ได้พักผ่อน เนื่องจากตอนกลางวันเด็กจะถูกใช้เป็นเด็กเสริฟตามร้านอาหาร และกลางคืนถูกบังคับมาค้าบริการทางเพศ
ด้านมารดา รับสารภาพพาลูกมาตระเวนขายตามอ.ธาตุพนม จ.นครพนม และสุดท้ายมาค้าบริการที่ อ.วานรนิวาส จ.สกลนคร ก่อนจะโดนจับกุมตัวดังกล่าว
เจ้าหน้าที่จึงดำเนินคดี แม่ของเด็กในข้อหากระทำการค้ามนุษย์ โดยแสวงหาผลประโยชน์จากการค้าประเวณีแก่บุคคลอายุระหว่าง 13-18 ปี และทำการเป็นธุระจัดหาด้วยการค้าประเวณี.