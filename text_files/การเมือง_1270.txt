บิลลี่ โอแกน อดีตนักร้องและพระเอกดัง สุดทนนโยบายยุบโรงเรียนขนาดเล็ก โพสต์ผ่านเว็บไซต์เครือข่ายสังคมออนไลน์ของตัวเองไม่เห็นด้วยกับนโยบายนี้ โดยเป็นภาพบิลลี่ยืนถือแผ่นกระดาษที่มีข้อความว่า "ขอเชิญทุกท่านที่ไม่เห็นด้วยกับการยุบโรงเรียนทั่วประเทศจำนวน 16000 ร่วมเป็นกำลังใจให้เด็กๆ อย่างพร้อมเพรียงกัน" และ ร่วมประท้วงแบบสงบ ด้วยการถ่ายรูปตัวท่านเองพร้อมเขียนข้อความดังตัวอย่างและโพสต์ลงบนเพจของท่าน โดยมีผู้กดแชร์ต่อเป็นจำนวนมาก 
บิลลี่ โอแกน เป็นอดีตนักร้องเพลงร็อคอันดับต้นๆ ของประเทศ ในช่วงประมาณ 20 ปีที่ผ่าน ก่อนหน้านี้เคยเป็นประเด็นทอล์ค ออฟ เดอะ ทาวน์ เมื่อเขาโพสต์ข้อความลงในเพจที่ชื่อ Billy Ogan ในเชิงตำหนิรัฐบาลนางสาวยิ่งลักษณ์ ชินวัตร ว่าบริหารประเทศล้มเหลว สมควรลาออก เพราะไร้ซึ่งความสามารถ และไม่สามารถแก้ไขปัญหาน้ำท่วมที่เกิดขึ้นได้
โดยข้อความในเพจ Billy Ogan ที่โพสต์ไว้มีใจความดังนี้ "การหนี คือ วิสัย ของ ผู้แพ้ ไอ้การที่รัฐบาลเหี้ยนี่ประกาศให้เราทิ้งบ้านทิ้งช่อง โดยประกาศเป็นวันหยุด มึงจะให้คนกรุงเทพหนีไปไหน ที่นี่บ้านกู ถ้าน้ำหน้าอย่างพวกมึง ไม่มีปัญญา ปกป้อง บ้านกูได้ ก็ไสหัวไปให้ไกล ๆตีน กูจะไม่ไปไหนทั้งนั้น พวกกูไม่เคยหนี แต่พวกมึงมันเหี้ย ไร้สติปัญญา ไร้ความสามารถ มึงจะใช้ ด๊อกเตอร์หน้าสันตีนคนไหน ๆ มาพูด เสกสรรปั้นแต่งถ้อยคำยังไง กูก้อเห็นว่า พวกมึงมันไร้ความสามารถทั้งนั้น"