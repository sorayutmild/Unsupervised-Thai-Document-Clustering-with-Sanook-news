เดลี่เมล์ สื่อดังของเกาะอังกฤษ ได้เปิดบทสัมภาษณ์ของ สเวน โกรัน อีริคส์สัน อดีตกุนซือชาวสวีดิชที่เคยคุม "จิ้งจอกสยาม" เลสเตอร์ ซิตี้ ตั้งแต่สมัยลงเล่นอยู่ในระดับ ลีกแชมเปี้ยนชิพ ซึ่งถือเป็นเทรนเนอร์คนแรกที่ คุณวิชัย ศรีวัฒนประภา ประธานสโมสรเป็นคนจ้างเข้ามาคุมทีมเทรนเนอร์วัย 70 ปี ที่เพิ่งตอบรับคุมทีมชาติฟิลิปปินส์ รู้สึกช็อกกับการที่ คุณวิชัย ศรีวัฒนประภา เจ้าของสโมสร เลสเตอร์ ซิตี้ เสียชีวิตจากเหตุการณ์เฮลิคอปเตอร์ตกบริเวณที่จอดรถข้างสนาม หลังจบเกมที่ทีมเปิดบ้านเสมอ เวสต์แฮม ยูไนเต็ด 1-1 เมื่อวันเสาร์ที่ 27 ตุลาคม ที่ผ่านมา ซึ่งเจ้าตัวได้เปิดใจถึงอดีตนายเก่าที่จากโลกนี้ไปแบบไม่มีวันกลับ "เขาเป็นคนที่ใจกว้าง และถือเป็นบุคคลที่น่าทึ่งมากๆ สิ่งที่เขาได้ทำให้ เลสเตอร์ มันเป็นอะไรที่เหลือเชื่อ เขาสร้างทีมจากลีกแชมเปี้ยนชิพ ก่อนที่ทุกวันนี้จะกลายเป็นทีมใหญ่ในพรีเมียร์ลีก""เขามักอยู่กับครอบครัวเสมอ ผมคิดว่าผมเห็นเขาเกือบจะทุกนัดระหว่างที่ผมทำงานคุมทีมกับสโมสร ไม่ว่าจะเป็นที่สนามซ้อม เขาก็มาพูดคุยกับผู้จัดการทีม พูดคุยกับนักเตะ พวกเขาสุดยอดมาก""วันแรกที่ผมเข้ามารับงานคุมเลสเตอร์ เขาบอกผมว่าเขาอยากจะทำให้สโมสรแห่งนี้กลายเป็นทีมใหญ่ในพรีเมียร์ลีก แน่นอนมันไม่มีความลับเกี่ยวกับเรื่องนี้""ส่วนในวันสุดท้ายของผม วันที่เขาไล่ผมออก ผมคิดว่าเขาตัดสินใจถูกต้องนะ เพราะผมซื้อผู้เล่นที่ไม่ดีพอเข้ามาเสริมทัพ ผมคิดว่ามันแฟร์สำหรับเขา และเป็นทางออกที่ดีสำหรับสโมสร" "เมื่อคุณได้รู้จักเขาเหมือนที่ผมได้สัมผัส รวมถึงทั้งทีมและสต๊าฟฟ์โค้ช คุณจะรู้ว่าเขาเป็นคนที่มีน้ำใจมาก ไม่ว่าจะกับใครก็แล้วแต่ ทั้งนักเตะ, ทีมงาน และกับคนที่ร่วมงานกับเขา"เขาไม่เพียงแค่จ่ายเงินเดือนให้กับคนเหล่านั้น อย่างตอนที่เขาออกไปชอปปิ้งในลอนดอน เขามักจะซื้อของมาฝากลูกน้องเสมอ เขาเป็นคนใจกว้างที่สุดที่ผมเคยพบเจอมา" อดีตกุนซือทีมชาติอังกฤษกล่าวสำหรับ เจ้าสัววิชัย ได้เข้าเทกโอเวอร์สโมสร เลสเตอร์ ซิตี้ ด้วยจำนวนเงิน 39 ล้านปอนด์ ต่อจาก มิลาน มันดาริช เจ้าของคนเก่า เมื่อปี 2010 ซึ่งครั้งนั้นสโมสรยังอยู่ในลีกแชมเปี้ยนชิพ (ดิวิชั่น 1)ก่อนพาทีมเลื่อนชั้นสู่พรีเมียร์ลีกได้สำเร็จ ในปี 2014 โดยใช้เงินในการเสริมทัพสูงถึง 180 ล้านปอนด์ ซึ่่งท้ายสุด "ทีมจิ้งจอกสยาม" สามารถคว้าแชมป์พรีเมียร์ลีก 2015-16 มาครองได้เป็นสมัยแรกในประวัติศาสตร์ของสโมสร ถือเป็นการสั่นสะเทือนวงการลูกหนังอย่างแท้จริง
>> สกู๊ป เรื่องเล่า 8 ปีของ "วิชัย ศรีวัฒนประภา" กับ "เลสเตอร์ ซิตี้" ก่อนโศกนาฏกรรม>> เลสเตอร์ ซิตี้ แถลงยืนยัน “เจ้าสัววิชัย” เสียชีวิตจากเหตุ ฮ.ตก>> ยืนยัน "รัก วรมาศ" ลูกสาวเจ้าสัววิชัย ไม่ได้อยู่บนเฮลิคอปเตอร์ที่ตก>> ขุมทรัพย์ “เสี่ยวิชัย” แห่ง “คิง เพาเวอร์” มหาเศรษฐีไทย หลังมีข่าวเฮลิคอปเตอร์ตก