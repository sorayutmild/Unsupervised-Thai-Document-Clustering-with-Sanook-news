มีแฟนๆ คิดถึงตลอด แม้ไม่ได้เล่นละครรับบทร้ายมานานนับสิบปีแล้ว สำหรับ กิ๊ก-สุวัจนี พานิชชีวะ นางร้ายตัวแม่ ที่แม้ว่าจะมีผู้จัดหลายคนเสนอบทให้เธอมาร่วมงานด้วย แต่เธอยังคงไม่พร้อม เพราะมีภาระที่ต้องเลี้ยงลูกๆ ถึง 3 คน นอกจากงานละครที่หลายคนเฝ้าติดตามจากเธอ ยังคงมีเรื่องการลดน้ำหนักที่น่าสนใจไม่แพ้กัน เพราะเป็นที่รู้กันดีว่าในช่วงที่เธอไม่รับงานในวงการนั้น รูปร่างของเธอเปลี่ยนแปลงไปเยอะมาก 
ล่าสุดนี้ กิ๊ก สุวัจนี ได้ปรากฎตัวในชุดรัดรูปสีแดง ในรายการ 3 แซบ ทางช่อง 3 พร้อมเปิดเผยถึงเคล็ดลับในการลดน้ำหนัก ซึ่งเธอได้เล่ารายละเอียดในการออกกำลังกาย และการทานอาหารให้ฟังแบบไม่มีกั๊ก และสามารถนำไปปรับใช้ได้กับทุกคน  
IG kiksuwatjaneeกิ๊ก และลูกๆ ทั้ง 3 คน 
โดยเธอเล่าให้ฟังว่า "เคยน้ำหนักเยอะสุดในชีวิตคือ 98 กิโลกรัม ในตอนที่ท้องลูกคนที่ 3 ส่วนแรงบันดาลใจที่ทำให้คิดลดน้ำหนักคือ หลังจากที่ได้ให้นมลูกไปแล้ว น้ำหนักลดเหลือ 80 กิโลกรัม และไม่กระดิกเลย มีแต่จะเพิ่มขึ้น เพราะเรากินและเป็นไปตามอายุด้วย เลยหาวิธีและคิดว่าจะออกกำลังกาย เพราะถ้าเป็นแบบนี้ต่อไปอายุอาจจะไม่ยืน"
"จุดเริ่มต้นของการออกกำลังกาย คือการไปตีเทนนิส แล้วเข่าเจ็บเพราะน้ำหนักเยอะ เลยพัก ในตอนนั้น ไก่ สมพล โทรมาเล่นด้วย ก็เลยระบายเรื่องที่ตัวเองอ้วนให้ฟัง พี่ไก่แนะนำให้ไปเต้นด้วย ตอนนั้นเราเหมือนอยู่หลังเขา ไม่รู้ว่ามีการเต้น เพราะเลี้ยงแต่ลูก เราก็เลยไปเต้นด้วย ในช่วงที่อ้วนสามีไม่เคยบ่นเลย แต่คิดว่าในใจคงมีบ้าง แต่ปากไม่พูด พอเราเริ่มไปเต้นออกกำลังกาย เต้นซุมบ้า ยกเวท และควบคุมอาหาร มีนักโภชนาการแนะนำ ทำให้รู้ว่าที่ผ่านมาเรากินผิดหมดเลย เราเคยกิน 2 มื้อ ซึ่งเป็นสิ่งที่ผิด ห้ามอด จะทำให้โยโย่" 
Polyplus Entertainmentกิ๊ก สุวัจนี ปัจจุบันเป็นคุณแม่หุ่นดี ชื่นชอบการเต้น
"หลังจากนั้นจึงเริ่มปรับเปลี่ยนการกิน กินมื้อนี้ให้เสร็จ เว้น 4 ชั่วโมงเพื่อให้เผาผลาญ แล้วกินมื้อ 2 มื้อ 3 กินเบาๆ เว้นอีก 4 ชั่วโมงหลังจากนั้นก็พักผ่อนให้เพียงพอ" 
โดยปัจจุบันนี้ คุณแม่ลูก 3 กิ๊ก สุวัจนี ได้บอกในรายการว่า น้ำหนักอยู่ที่ประมาณ 53 กิโลกรัม ลดลงมาจากเดิมที่เคยหนักถึง 80 กิโลกรัม กลายเป็นคุณแม่หุ่นดี ที่แข็งแรงที่สุดเลยทีเดียว
>>เป๊ะแล้ว "กิ๊ก สุวัจนี" โหมออกกำลังกายน้ำหนักลดไป 40 กก. เพราะอยากอยู่กับลูกไปนานๆ
