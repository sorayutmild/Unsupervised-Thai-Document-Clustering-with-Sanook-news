มีลูกแล้วแต่หุ่นยังแซ่บมาก อ๋อม สกาวใจ คุณแม่ น้องจอมทัพ โดยเฉพาะเรียวขาสวยๆ ที่ถ่ายรูปออกมาสวยและดูยาวมากจนหลายคนถึงกับถามเคล็ดลับ ทั้งท่าโพสและการดูแลรูปร่างของคุณแม่วัย 41 ปี 
ซึ่งอ๋อมก็บอกว่าเป็นคนที่โชคดีเพราะแขนขาเล็กอยู่แล้ว รวมถึงพักหลังที่หันมาดูแลรูปร่างหลังคลอดลูกชาย ก็เลยรูปร่างดีไปอีก งานนี้ต้องยกความดีให้สามี เอ อาทิตย์ เพราะเป็นคนชวนให้อ๋อมลุกขึ้นไปออกกำลังกาย ไม่น่าเชื่อว่าจากคนที่ไม่ชอบให้มีเหงื่อ ไม่เคยออกกำลังกายเลย 
รวมถึงสามีที่อ๋อมบอกว่าอย่างกับเงาะถอดรูป เพราะปัจจุบันสามีกล้ามแน่นมาก รูปร่างดีขึ้นเยอะ สามีภรรยาคู่นี้หุ่นแซ่บไม่ยอมแก่ทั้งคู่เลย
และเมื่อถอดเสื้อก็จะเห็นรอยสักของสามีอ๋อม ซึ่งรอยสักนี้ก็มีที่มาเพราะความโรแมนติกของสามีที่ไปสักมาโดยที่ไม่บอกภรรยาก่อน พอเปิดเสื้อมาเซอร์ไพรส์ อ๋อมถึงกับถามว่าสักรูป แอน ทองประสม ที่แขนทำไม ทั้งที่จริงๆ แล้วเป็นรูป อ๋อม สกาวใจ ภรรยาสุดที่รักนั่นเอง แหม! เกือบจะโรแมนติกอยู่แล้วเชียว 
ได้ยินเรื่องราวความรักของคู่นี้ที่มาเล่าในรายการเสือสิงห์กระทิงแซ่บ แล้วบอกเลยว่าเกิดมาเพื่อคู่กันจริงๆ คู่นี้ อ๋อม-เอ ทั้งฮาทั้งน่ารักเหมาะสมกันจริงๆ 
 >> ส่องบ้านหลังใหม่ "อ๋อม สกาวใจ" แค่โต๊ะกินข้าวยาว 4 เมตร
>> อ๋อม สกาวใจ ชักรำคาญ! วิจารณ์อยู่ได้ ขายาว..ไม่ธรรมชาติ
 