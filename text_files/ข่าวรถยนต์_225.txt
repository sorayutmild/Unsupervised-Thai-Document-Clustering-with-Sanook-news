     Honda CB150R 2017 ใหม่ ถูกเปิดตัวอย่างเป็นทางการครั้งแรกในโลกที่ประเทศไทย พร้อมรุ่นพิเศษจำนวนจำกัด เคาะราคาจำหน่ายเริ่มต้น 99,800 บาท


     มร.โยอิจิ มิซึทานิ ประธานกรรมการบริหาร บริษัท เอ.พี. ฮอนด้า จำกัด กล่าวว่า "รถจักรยานยนต์สปอร์ตใหม่ล่าสุด  ที่เราได้นำเสนอให้กับทุกท่านในวันนี้ ถูกผลิตและคิดค้นอย่างพิถีพิถันในทุกองค์ประกอบ ผมนิยามความสุดยอดของรถคันนี้ออกเป็น 5 อย่างด้วยกัน เริ่มตั้งแต่ผู้ที่พัฒนารถรุ่นนี้เป็นผู้พัฒนารถ RC211, RC213V-S และรถซุปเปอร์สปอร์ตหลายๆรุ่นของฮอนด้า อาทิ CBR600RR ซึ่งถือได้ว่าเป็นผู้ที่มีความรู้และความชำนาญเกี่ยวกับรถสปอร์ตเป็นอย่างดีและได้ถ่ายทอด DNA ความเป็นสปอร์ตมาสู่ CB150R คันนี้ได้อย่างสมบูรณ์แบบ"
     นายสุชาติ อรุณแสงโรจน์ รองประธานกรรมการบริหาร บริษัท เอ.พี. ฮอนด้า จำกัด ผู้จัดจำหน่ายรถจักรยานยนต์ฮอนด้าในประเทศไทย กล่าวเพิ่มเติมว่า “ตลาดรถจักรยานยนต์ประเภทรถสปอร์ตในเมืองไทยกำลังขยายตัวและมีการเติบโตอย่างต่อเนื่อง ดังนั้นในฐานะที่ฮอนด้าเป็นผู้นำตลาดจักรยานยนต์ในเมืองไทย 29 ปีซ้อน จึงไม่หยุดความมุ่งมั่นที่จะพัฒนาผลิตภัณฑ์ เพื่อให้สอดคล้องกับเทรนด์ของผู้บริโภคที่เปลี่ยนแปลงไป และการนำเสนอรถสปอร์ตสไตล์ Modern Café ของฮอนด้าในครั้งนี้จะเป็นการสร้างมาตรฐานใหม่ เทรนด์ใหม่ให้กับวงการรถจักรยานยนต์สปอร์ตตระกูล 150 ซีซี. ในระดับโลกและในประเทศไทย”

     Honda CB150R เป็นมอเตอร์ไซค์สไตล์สปอร์ตสไตล์โมเดิร์นคาเฟ่ ติดตั้งเทคโนโลยีจากบิ๊กไบค์มาใส่รถสปอร์ตขนาด 150 ซีซี. ด้วยเครื่องยนต์ 150 ซีซี เจเนอเรชั่น 2017 DOHC 4 วาล์ว แบบ Roller Rocker Arm เกียร์ 6 สปีด ลูกสูบเคลือบโมลิบดีนั่ม ระบายความร้อนด้วยน้ำ จ่ายน้ำมันแบบหัวฉีด PGM-FI มาตรฐานไอเสียระดับ 6
     ติดตั้งโช้คอัพหน้าแบบหัวกลับขนาดใหญ่ 41 มม. ใหญ่สุดในรถสปอร์ต 150 ซีซี ขนาดเดียวกับ X-ADV 750 ท่อไอเสียแบบสั้นวางอยู่ใกล้กับเครื่องยนต์ ระบบไฟ Full LED ทั้งคัน พร้อมเรือนไมล์ Full LCD Multifunction Meter

     ในส่วนของเฟรมได้รับการออกแบบและพัฒนาขึ้นมาใหม่ให้เน้นการรวมมวลมาที่จุดศูนย์ถ่วงแบบ Inner Pivot Type Diamond Frame วางจุดศูนย์รวมของน้ำหนักให้อยู่ใกล้ผู้ขับขี่มากที่สุด ติดตั้งฝาถังน้ำมันแบบ Airplane Tank Cap, ระบบเบรกหน้า-หลัง ABS G-Sensor ที่มาพร้อมกับดิสก์เบรกหน้าจุดยึดแบบเรเดียลเมาท์ จานเบรกแบบแยกชิ้นขนาด 296 มม. คาลิปเปอร์แบบ 4 พอต สวิงอาร์มสไตล์บิ๊กไบค์ พร้อมยางหลังขนาดกว้าง 150 มม.

     Honda CB150R 2017 ประกอบด้วยรุ่น Standard มีให้เลือก 4 สี ได้แก่ เทา-ดำ, แดง-ดำ, เขียว-ดำ และดำ รุ่น ABS มีให้เลือก 2 สี ได้แก่ เทา-ดำ และดำ  
     นอกจากนั้นยังมีรุ่นพิเศษ ประกอบด้วยได้แก่ รุ่น CB150R Street Café ผลิตจำนวนจำกัด 500 คัน , รุ่น CB150R Scramble Café ผลิตจำนวนจำกัด 1,000 คัน และรุ่น CB150R Moriwaki Edition

ราคาจำหน่าย Honda CB150R 2017 มีดังนี้
- CB150R Standard ราคา 99,800 บาท- CB150R ABS ราคา 109,800 บาท- CB150R Street Café ราคา 135,200 บาท - CB150R Scramble Café ราคา 118,400 บาท- CB150R Moriwaki Edition - เริ่มขายเดือนตุลาคม 2560
 