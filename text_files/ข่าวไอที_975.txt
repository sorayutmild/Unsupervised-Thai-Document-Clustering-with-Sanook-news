iPhone 5S Vs iPhone 5c ทั้งสเปคและราคา เหมือนและต่างกันอย่างไร อย่างไม่เป็นทางการ


ยังไม่มีใครสามารถยืนยันได้ 100% ว่า ข่าวคราวเกี่ยวกับทั้ง iPhone 5S (ไอโฟน 5s) ไอโฟนที่จะมีสีทองแชมเปญเพิ่มเข้ามา และ iPhone 5C (ไอโฟน 5c) ไอ โฟนพสาสติกหลากสีสัน ว่าเป็นเรื่องจริง หรือกุข่าวขึ้นมา ประกอบกับเมื่อหลายเดือนก่อน เริ่มมีโหมข่าวทั้ง iphone 5s และ iphone 5c ออกมาอย่างต่อเนื่อง ทั้งในรูปแบบของภาพนิ่ง และคลิปวิดีโอ เรียกได้ว่า อัพเดทกันรายวันเลยทีเดียว
มาดูกันว่า ถ้าหากทั้ง iphone 5s (ไอโฟน 5S) และ iphone 5c (ไอโฟน 5C) เปิดตัวจริงตามข่าวลือ จะมี สเปค และ ราคา ต่างกันมากน้อยแค่ไหน ซึ่งทีมงาน techmoblog ขอเปรียบเทียบให้เข้าใจกันง่ายขึ้น ในรูปแบบของตาราง โดยข้อมูลทั้งหมด รวบรวมมาจากข่าวลือที่ผ่านมาครับ
ตารางเปรียบเทียบ สเปค iPhone 5S vs iPhone 5C แบบไม่เป็นทางการ

สำหรับ iphone 5s นั้น หลายฝ่ายเชื่อว่า เปิดตัวจริงในปีนี้อย่างแน่นอนครับ เนื่องจากครบกำหนด product cycle พอดี แต่สิ่งที่เป็น ไฮไลท์ ให้กับวงการ iphone ก็คือ การเปิดตัว ไอโฟนเวอร์ชั่นพลาสติก ที่จะมาทำการตลาดในชื่อของ iphone 5c (ไอโฟน 5c) นั่นเอง ว่ากันว่า iPhone 5C นั้น จะเน้นในตลาดเกิดใหม่ อย่างเช่น ประเทศจีน หรือประเทศอินเดีย เพื่อเป็นการกระตุ้นยอดขาย iPhone ให้สูงขึ้น เนื่องจาก iPhone รุ่นปัจจุบัน มีราคาที่สูงมากในประเทศเหล่านี้ ทำให้ไม่สามารถจับจองเป็นเจ้าของได้นั่นเอง
iPhone 5C (ไอโฟน 5c) น่าซื้อหรือไม่ ?

จากตารางข้างต้น จะเห็นได้ว่า สเปค iPhone 5c นั้น คล้ายกับ iPhone 5 มากทีเดียว และเชื่อกันว่า เมื่อ iPhone 5c (ไอโฟน 5c) เปิดตัวแล้ว iPhone 5 จะถูกถอดออกจาก line ผลิตภัณฑ์ทันที และ iPhone รุ่นรอง iphone 5c ก็คือ iPhone 4S ครับ ส่วนคำถามที่ว่า ถ้าจะให้เลือกระหว่าง iPhone 5c กับ iPhone 4S ดูเหมือน iphone 4s จะดีกว่าหรือเปล่า?? อย่างน้อยก็วัสดุดีกว่า แม้ขนาดหน้าจอจะเล็กกว่าก็ตาม อันนี้ก็ถือว่า เป็นความชื่นชอบส่วนบุคคลครับ แต่อย่าลืมว่า ยิ่ง iPhone รุ่นใหม่มากแค่ไหน การอัพเดท iOS รวมไปถึงฟีเจอร์ใหม่ๆ จะได้ภาษีดีกว่ามาก ด้วยเหตุนี้ ทีมงาน techmoblog เชื่อว่า ต่อให้ iphone 5c ออกมาในรูปแบบของ ตัวเครื่องพลาสติกโพลีคาร์บอเนต ก็ยังสามารถจำหน่าย และตีตลาดได้ ส่วนหนึ่งเป็นเพราะค่านิยมครับ เนื่องจากยังมีคนจำนวนมาก ที่อยากถือ iphone แต่ไม่มีงบประมาณมากพอที่จะซื้อมาใช้นั่นเอง
อย่างไรก็ดี ทางฝั่งของ Apple ผู้พัฒนา iPhone ยังไม่ออกมาให้ความเห็นใดๆ เกี่ยวกับเรื่องดังกล่าว รวมไปถึงกำหนดการ เปิดตัว ทั้ง iPhone 5S (ไอโฟน 5s) และ iPhone 5C (ไอโฟน 5c) ในวันที่ 10 กันยายนนี้ ก็ยังไม่มีการยืนยันที่แน่ชัดเช่นกันครับ
 เรียบเรียงข้อมูลโดย : techmoblog.com
 
 