สำหรับคนที่ใช้งาน Facebook อาจจะต้องมีการปรับตัวอย่างเร่งด่วนแล้ว เมื่อ Facebook ส่งการแจ้งเตือนเรื่อง Facebook Protect ออกมาให้ผู้ใช้งานเปิดภายใน 15 วันหลังจากการแจ้งเตือน แล้วฟีเจอร์นี้คืออะไร และต้องเปิดตรงไหน วันนี้เรามีคำตอบครับ
รู้จัก Facebook Protect
โดยฟีเจอร์ของ Facebook Protect เป็นระบบการทำให้บัญชีของคุณปลอดภัยสูงสุด ซึ่งเปิดตคัวครั้งแรกในช่วงที่มีการลงคะแนนเสียงเลือกตั้ง โดย Facebook บังคับให้เปิดฟีเจอร์นี้ เพื่อความปลอดภัยนั่นเอง โดยมีการทำนโยบายต่างๆ เน้นความปลอดภัย
รายละเอียดอ่านได้เพิ่มเติมที่ https://www.facebook.com/gpa/facebook-protect
หากได้รับการแจ้งเตือนต้องทำอย่างไร
การแจ้งเตือนนั้นแสดงว่าคุณไม่ได้เปิดระบบ Facebook Protect ไม่ครบ หรืออาจจะไม่ถึงคิวในการแจ้งเตือน ซึ่งถ้าคุณไม่เปิดภายในเวลา 15 วันที่กำหนด จะทำให้คุณไม่สามารถเข้าใช้งาน Facebook ได้ โดยมีวิธีการเปิดดังนี้

สำหรับ Apps บนมือถือ

แตะไปที่มุมขวามือสำหรับ Android จะอยู่ทางด้านบน ส่วน iOS จะอยู่ด้านล่าง
เลือกไปที่ "ตั้งค่า"
เลือกไปที่ "รหัสผ่านและการรักษาความปลอดภัย"
ดูหัวข้อ Facebook Protect ปิดอยู่หรือไม่ ให้คุณกดเข้าไป (บางคนอาจจะไม่รู้ว่าเปิดอยู่แล้วมันก็จะหายไปจะเหลือแค่ ตรวจการตั้งค่าความปลอดภัยเท่านั้น)



ในข้อกำหนดที่ Facebook จะต้องตั้งค่าต่างๆ ดังนี้ 

ตั้งค่ารหัสผ่านที่เดายากมากขึ้น เช่นการใช้ตัวอักษร พิมพ์เล็ก, พิมพ์ใหญ่, ตัวเลข และเครื่องหมาย
การยืนยันตัวตน 2 ชั้น โดยระบบจะส่ง SMS และ อีเมล
เปิดแจ้งเตือนเข้าสู่ระบบ เพื่อให้ทราบว่ามีการเข้าบัญชีในอุปกรณ์อื่น


เมื่อเสร็จแล้วให้กดเรียบร้อย ระบบจะขึ้นเป็นสีเขียวนั่นเอง

ส่วนในคอมพิวเตอร์ สามารถกดที่เครื่องหมายลง และเลือกไปที่ การตั้งค่าและความเป็นส่วนตัว 
ซึ่งการตั้งค่าทั้งหมดนี้ เพื่อเป็นการทำให้ Facebook เกิดความปลอดภัยสูงสุด ดังนั้นควรที่จะทำเพราะทุกวันนี้การถูกสวมรอยและถูก Hack นั้นค่อนข้างบ่อยจนน่าเป็นห่วงครับ


