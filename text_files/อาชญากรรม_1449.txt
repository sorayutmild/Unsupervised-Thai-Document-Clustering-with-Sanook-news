ผกก.สน.บางโพงพาง เผย พบศพหนุ่มนิรนามโดนยิงตายในรถเบนซ์สปอร์ตป้ายแดง ถ.พระราม 3 ตร.พฐ. รุดตรวจสอบ ทราบชื่อแล้ว เป็นอิสลาม เร่งหาคนร้ายและปมสังหาร
พ.ต.อ.กสิณ ศรีธรรมาสุข ผกก.สน.บางโพงพาง เปิดเผยว่า เกิดเหตุยิงกันตายโดยเหตุเกิดตรงข้ามวัดปริวาส ถนนพระราม 3 ที่เกิดเหตุพบรถเมอร์เซเดส-เบนซ์ สปอร์ต รุ่น E250 เปิดประทุน สีครีม หลังคาสีแดง ป้ายแดง ทะเบียน ณ 6002 กทม. ภายในเบาะด้ายซ้านมือของคนขับ พบศพชายหนุ่มอายุประมาณ 20 ปี ยังไม่ทราบชื่อ นอนเสียชีวิตอยู่ โดยถูกอาวุธปืนไม่ทราบขนาดยิงเข้าจุดสำคัญ แต่ยังไม่ทราบว่ากี่นัด
เบื้องต้น ทางเจ้าหน้าที่ตำรวจปิดกั้นพื้นที่ดังกล่าวเพื่อไม่ให้ประชาชนเข้าไปและตำรวจพิสูจน์หลักฐาน กำลังตรวจสอบที่เกิดเหตุและรวมรวมวัตถุพยานที่เกิดเหตุ
ด้าน พล.ต.ต.อนุชัย เล็กบำรุง รองผู้บัญชาการตำรวจนครบาล เปิดเผยความคืบหน้ากรณีมีชายอายุประมาณ 20 ปี ถูกยิงเสียชีวิตภายในรถเมอร์เซเดส - เบนซ์ สปอร์ต E250 ป้ายแดง ว่าทราบชื่อผู้ตายแล้ว คือ นายฮาหมัด มูฮัมเหม็ด  
โดยเบื้องต้น สอบถามพยานในที่เกิดเหตุ พบรถคันดังกล่าวมาจอดในที่ดินว่างริมถนนพระราม 3 หน้าวัดปริวาส ตั้งแต่เวลา 22.00 น. เมื่อวานนี้ จากนั้นเวลาประมาณ 24.00 น. พยานเห็นชายหนุ่มรุ่นราวคราวเดียวกับผู้ตายเดินออกมาจากรถ จนกระทั่งพบศพเมื่อสายของวันนี้
ขณะนี้ ตำรวจกำลังเก็บรวมรวมพยานหลักฐานอยู่และแพทย์ได้มาชันสูตรศพแล้ว ล่าสุดพบปลอกกระสุนขนาด .380 ในที่เกิดเหตุ 1 ปลอก ด้วย และญาติของผู้ตายได้เดินทางมายังที่เกิดเหตุแล้ว
 