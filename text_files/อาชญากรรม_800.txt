(13 ก.ย.) เมื่อช่วงกลางดึกที่ผ่านมา เจ้าหน้าที่ตำรวจ สภ.เมืองพัทยา จ.ชลบุรี ได้รับแจ้งเหตุทะเลาะวิวาทและทำร้ายร่างกาย ก่อนจะจับมัดมือมัดเท้าขังเอาไว้ภายในห้องน้ำ พร้อมกับชิงทรัพย์หลบหนีไป จึงได้เดินทางไปตรวจสอบ
ที่เกิดเหตุเป็นโรงแรมม่านรูดแห่งหนึ่ง ภายในห้องน้ำห้องพักหมายเลข 402 เจ้าหน้าที่ตำรวจพบร่างหญิงไทย ไม่ทราบชื่อและนามสกุล อายุ 20-25 ปี สภาพเปลือยภาย ถูมัดมือมัดเท้าด้วยเข็มขัดและผ้าขนหนู ใช้เทปกาวปิดปาก ตามร่างกายมีบาดแผลบวมช้ำจากการถูกทำร้ายร่างกาย จึงรีบนำตัวส่งโรงพยาบาลทันที
จากการตรวจสอบภายในห้องพัก เจ้าหน้าที่พบทรัพย์สินถูกรื้อค้นกระจัดกระจาย มีชุดชั้นในและผ้าอนามัยใช้แล้ว มีคราบเลือดประจำเดือน พบสก็อตเทปใช้แล้วถูกบนหัวเตียง จึงได้เก็บเอาไว้เป็นหลักฐาน
เมื่อตรวจสอบภาพจากกล้องวงจรปิดของโรงแรม เมื่อเวลาประมาณ 16.30 น. วานนี้ (12 ก.ย.) ผู้ได้รับบาดเจ็บกับชายผู้ก่อเหตุได้เข้ามาเปิดห้องพัก โดยพนักงานโรงแรมให้การว่า ทั้งสองเข้ามาเช่าห้องพัก 3 ชั่วโมง ก่อนที่ฝ่ายชายจะขับรถออกไปคนเดียว เมื่อเวลาประมาณ 19.00 น.
จนกระทั่งเข้าไปตรวจสอบภายในห้องพัก พบว่าถูกล็อกเอาไว้จากด้านใน ส่งเสียงเรียกก็ไม่มีใครตอบ จึงใช้กุญแจสำรองไขเข้าไปดู ก็พบว่าหญิงสาวถูกมัดมืดมัดเท้าและทำร้ายร่างหมกเอาไว้ภายในห้องน้ำ
เบื้องต้นเจ้าหน้าที่ตำรวจได้เร่งติดตามชายคนร้ายมาดำเนินคดีแล้ว ส่วนสาเหตุในการก่อเหตุคาดว่า ฝ่ายชายน่าจะนัดหญิงสาวมามีเพศสัมพันธ์ แต่เกิดบันดาลโทสะ เมื่อรู้ว่าหญิงสาวเป็นประจำเดือน ทำให้เกิดมีปากเสียงและทำร้ายร่างกาย ก่อนจะจับพันธนาหมกไว้ในห้องน้ำดังกล่าว