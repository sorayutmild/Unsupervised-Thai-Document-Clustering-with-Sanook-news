
อีกหนึ่งคนที่ได้รับผลกระทบจากน้ำท่วมขังในพื้นที่กรุงเทพมหานคร ผู้ประกาศข่าวช่อง 3 "กฤต เจนพานิชการ" ที่ต้องตื่นมาเจอสภาพรถเมอร์เซเดส-เบนซ์ ราคานับล้านบาท ต้องแช่จมน้ำอยู่ที่ลานจอดรถใต้คอนโดมิเนียมแห่งหนึ่ง ย่านสุขุมวิท 65
สภาพรถเบนซ์ของผู้ประกาศหนุ่มต้องปล่อยให้น้ำท่วมทั้งคัน เพราะทำอะไรไม่ได้ เนื่องจากเคลื่อนย้ายออกไปไม่ทันแล้ว เจ้าตัวระบุว่าเป็นเหตุการณ์ที่เกิดขึ้นกับตัวเองเป็นครั้งแรก ทำให้รู้สึกเข้าใจถึงผู้ประสบภัยที่เผชิญหน้ากับเหตุจริงๆ หลังจากที่มีประสบการณ์ทำข่าวกับผู้ประสบภัยมาหลายครั้ง
แต่ทั้งนี้ หนุ่มกฤต ก็ได้แต่ยอมรับสภาพ เพราะเป็นเหตุภัยธรรมชาติ คงทำได้แค่เพียงแต่รอน้ำท่วมขังลดลง และเจ้าหน้าที่ประกันเข้ามาดูแล ขณะที่ล่าสุดเมื่อเวลาบ่ายเศษๆ หนุ่มกฤต ยังระบุว่า น้ำท่วมขังในพื้นที่ลานจอดรถคอนโดฯ ก็ยังไม่ลดระดับลงไปสักเท่าไหร่