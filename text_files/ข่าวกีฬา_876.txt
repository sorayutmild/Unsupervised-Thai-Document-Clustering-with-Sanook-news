โหมโรงคู่มวย "ไฟต์หยุดโลก" กันอีกสักยก ด้วยคลิปเด็ด "รวม 64 น็อกเอาท์ของฟลอยด์-ปาเกียว"นับถอยหลังอีกแค่ 4 วันเท่านั้น ศึกบนสังเวียนของสองยอดมวยแห่งยุค "ฟลอยด์ เมย์เวทเธอร์ จูเนียร์" นักชกเจ้าของสถิติไร้พ่ายชาวอเมริกัน วัย 38 ปี กับ "แมนนี่ ปาเกียว" ยอดกำปั้นชาวฟิลิปปินส์ วัย 36 ปี ที่จะฟาดปากกันในวันที่ 2 พ.ค. (เช้าวันอาทิตย์ที่ 3 พ.ค. ตามเวลาประเทศไทย) ณ เอ็มจีเอ็ม แกรนด์ การ์เด้น อารีน่า ลาสเวกัส ประเทศสหรัฐอเมริกาเกริ่นถึงสถิติการชกมวยสากลอาชีพของทั้งคู่ อย่างที่เรียนให้ทราบว่า ฟลอยด์ นั้น "ไร้พ่าย" ชก 47 ไฟต์ ชนะรวด และเป็นการน็อกคู่ต่อสู้ไปถึง 26 ไฟต์ส่วน ปาเกียว แม้อายุจะน้อยกว่า ฟลอยด์ 2 ปี แต่ประสบการณ์บนเวทีกลับมากกว่า เพราะเจ้าตัวเริ่มไต่เต้ามาตั้งแต่มวยระดับล่าง ก่อนจะเก็บเลเวลจนกลายเป็น "ยอดมวยแห่งยุค" อย่างทุกวันนี้ ชกทั้งหมด 64 ไฟต์ ชนะ 57 ไฟต์ เป็นการน็อกเอาท์ถึง 38 ไฟต์ แพ้ไป 5 และเสมออีก 2 ไฟต์เช้าวันอาทิตย์ อย่าลืมร่วมกันเป็นสักขีพยานคู่มวยที่แฟนกำปั้นทั่วโลกรอคอย ช่อง 7 สี ถ่ายทอดสดตั้งแต่เวลา 10.00 น. เป็นต้นไปและนี่คือคลิปเด็ด คัดมาแล้วสำหรับ "การน็อกคู่ต่อสู้" ของทั้งคู่ ที่รวมกันมากถึง 64 ครั้งเลยทีเดียว

ขอบคุณคลิปจาก BoxingLegends TV