อีกไม่กี่อึดใจเกมเมอร์ชาวไทยก็ได้สัมผัสกับเกมออนไลน์บนโทรศัพท์มือถือที่ดัดแปลงมาจากไอพีเกมชื่อดังในอดีตเกมเมอร์ยุค 90 จะต้องรู้จักเป็นอย่างดีอย่าง Cabal Online ที่บริษัทพัฒนาเกม ESTGames ได้สร้างขึ้นแล้วมีการเปิดให้บริการในประเทศเกาหลีใต้ไปแล้วในชื่อว่า Cabal Mobile หรือ Cabal M แล้ววันนี้ทางบริษัท Electronics Extreme หรือ EXE ก็ได้สิทธิ์ในการเปิดให้บริการเกมดังกล่าวในประเทศไทยของเรา ได้มีการประกาศอย่างเป็นทางการในวันที่ 7 สิงหาคมที่ผ่านมานี้เอง 
แล้วนอกจากนั้นทาง EXE ยังมีการเปิดเผยว่าเกม Cabal Mobile จะมาเปิดให้บริการในประเทศไทยในช่วงปลายไตรมาสที่ 3 (Q3) ของปี 2020 นี้หรือก็คือช่วงปลายเดือนกันยายนนั่นเอง แถมตัวเกมตอนนี้กำลังเดินหน้าแปลภาษาไทยภายในเกมทั้งหมด ก่อนหน้านี้ก็มีการปล่อยภาพ Screenshots ชุดใหญ่ออกมาให้รับชมกันบางส่วนแล้วถึงตัวเกมในเวอร์ชั่นภาษาไทย ถ้าอ้างอิงจากภาพที่ปล่อยออกมาคาดว่าเกมน่าจะแปลภาษาไทยเสร็จแล้วเกิน 80% แน่นอนดังนั้นสิ้นเดือนกันยายนนี้อาจจะเปิดทันก็ได้
 
ส่วนข้อมูลล่าสุดที่ปล่อยออกมาก็คือสเปคโทรศัพท์มือถือที่ระบบต้องการในการเล่น Cabal Mobile ทาง EXE ได้เผยมาว่าสำหรับระบบ Android จะต้องมีระบบ Android 6.0 ขึ้นไป RAM 3 GB ขั้นต่ำซึ่งมีการสรุปมาว่าถ้าเป็นโทรศัพท์มือถือตั้งแต่รุ่นปี 2016 ขึ้นไปสามรารถเล่นได้แน่นอนไม่ว่าจะเป็น Galaxy A7, Redmi 6 เป็นต้น ส่วน iOS ก็ง่ายหน่อยตั้งแต่ระบบ iOS 12.0 ขึ้นไปสามารถเล่นได้ทั้งหมด หรือถ้าเทียบรุ่นโทรศัพท์มือถือก็ตั้งแต่ iPhone SE ขึ้นไปที่ใช้ CPU Apple A9 ส่วนขนาดของตัวเกมจะมีพื้นที่การติดตั้งอย่างน้อยต้องมี 5 GB ขึ้นไป ก็ถือว่าเป็นเกมที่ใหญ่ใช้ได้เลย

Cabal Mobile เป็นเกมมือถือแนว Action MMORPG ที่มีพื้นฐานจากเกมดั้งเดิมมาดัดแปลงให้อยู่ในแพลตฟอร์มโทรศัพท์มือถือคงเอกลักษณ์และลักษณะเด่นเอาไว้เพื่อให้ตัวเกมออกมาดีที่สุด ทั้งภาพกราฟิกและบรรยากาศเก่าๆ จะมีให้เห็นภายในเกมนี้แน่นอน นอกจากนั้นมาพร้อมกับโหมดการเล่นมากมายไม่ว่าจะเป็น PVE, PVP และ WAR

เมื่อนานมาแล้วกลุ่มพลังที่เรียกว่า Cabal ใช้พลังของพวกเขาในการเปลี่ยนแปลง Nevareth ให้เป็นโลกที่แสนโหดร้าย ทุกคนต้องร่วมกันต่อสู้  อย่างสุดชีวิต ขณะเดียวกันได้มีเหล่าผู้กล้าทั้ง 8 เขายังคงมีความหวังในการกอบกู้ Nevareth ให้กลับมาสงบสุขดังเดิม เพื่อไม่ให้ความโหดร้าย เข้าครอบงำทั่ว Nevareth ตอนนี้คุณคือหนึ่งในผู้กล้าเหล่านั้น ขึ้นอยู่กับคุณแล้วว่าพร้อมเผชิญหน้ากับเหล่าผู้บุกรุกหรือไม่ ถึงเวลาแล้วเตรียมจับอาวุธให้พร้อมลุย