งานเข้าเสียแล้ว สำหรับพระเอกดีเจหนุ่ม "พุฒ พุฒิชัย" ที่ถูกมือดีนำภาพสมัยก่อนมาเปรียบเทียบกับภาพปัจจุบัน พร้อมวิจารณ์ว่าทำไมถึงเปลี่ยนไปได้ขนาดนี้
งานนี้ ดีเจพุฒ จึงได้ออกมายืดอกรับแบบแมนๆ ว่า ได้ทำศัลยกรรมจริง แต่ทำเพียงแค่ดวงตาเท่านั้น ส่วนอื่นดูแลตัวเองด้วยการออกกำลังกายล้วนๆ
มีคนขุดภาพในอดีตมาแฉ เรื่องเราทำศัลยกรรม?"เห็นภาพแล้วครับ ทุกคนมีอะไรที่เปลี่ยนแปลงได้อยู่แล้ว ยิ่งคนในสมัยนี้ต้องดูแลตัวเองดีอยู่แล้ว และยิ่งอยู่ในวงการบันเทิงก็ยิ่งต้องดูแลตัวเอง"
แสดงว่าเรายอมรับว่าทำศัลยกรรม?"ยอมรับครับว่ามีการเปลี่ยนแปลงตั้งแต่วันแรกถึงวันนี้ แต่เราก็ดูแลสุขภาพด้วย ไม่ได้พึ่งมีดหมออย่างเดียว"
คนสังเกตที่ดวงตาเราเปลี่ยนไป?"ตาเปลี่ยนไปครับ คือทั้งหมดทั้งมวลตั้งแต่เข้าวงการมา ทำอย่างเดียวคือตา ส่วนแต่ก่อนที่อ้วนเพราะยังไม่ออกกำลังกาย ตอนนี้ไม่อยากทำอะไรเพิ่มแล้ว แค่อยากให้หน้าอกใหญ่กว่านี้ มีเชฟกว่านี้"
นอกจากศัลยกรรม มีการไปจิ้มหน้าบ้างไหม?"ไม่มีครับ มีแต่ทำทรีตเม้นท์มากกว่า เพราะผมมีปัญหาเรื่องสิวอุดตันเยอะ"
นอยด์ไหม?"ยุคนี้เข้าใจได้นะครับ เดินมาสิบคน ผมว่ามากกว่าห้าที่ไปทำอะไรมาบ้าง ส่วนคนที่ดีอยู่แล้วก็ให้ดีแบบนั้น"
โกรธหรือเปล่าที่ถูกแฉ?"ไม่โกรธครับ ใครอยากจะพูดอะไรก็ได้ในสมัยนี้ เป็นสิทธิส่วนบุคคล"

ขอบคุณภาพจาก oicclub.com