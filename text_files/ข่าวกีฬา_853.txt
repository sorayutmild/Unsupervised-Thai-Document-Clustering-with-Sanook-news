2 ข่าวจาก 2 สำนักเวียดนามครับ
--------------------------------------------------
บอลชายไทยเสี่ยงต่อการตกรอบผ่านรอบแรกไป 2 นัด กลุ่ม B เริ่มเห็นคุณลักษณะของแต่ละทีม โดยเฉพาะอย่างยิ่ง 3 ทีมแข็งอย่าง เวียดนาม ไทย และ อินโดนีเซีย2 นัดแรกของเวียดนามเรียกได้ว่ายิง 8 เม็ดและด้วยฟอร์มดุดัน อินโดฯก็ถือว่าเล่นได้อย่างทรงพลังและถือเป็นคู่แข่งที่แกร่ง ในขณะที่ไทยที่ถูกวางเป็นทีมเต็งกลับแสดงถึงการขาดแรงจูงใจ, ความเหนื่อยล้า และการเล่นที่ฝืดบางคนบอกว่านี่ไม่ใช่ธรรมชาติที่แท้จริงของทีมไทยเพราะทีมไทยรวมตัวก่อนมาซีเกมส์แค่ 1 สัปดาห์ และยังไม่ถึงจุดที่ว่าล้มเหลวและยังไม่พีค แต่ปฏิเสธไม่ได้ว่า ฟอร์มไทยในซีเกมส์หนนี้ห่างไกลกับ 2 ครั้งที่ผ่านมา ซึ่งใน 2 ครั้งที่ผ่านมาทีมไทยเล่นอย่างเยือกเย็นและนิ่ง แถมมีนักเตะเชิงสูงอย่างเช่น ชนาธิป, ธีราทร, สารัช, เกริกฤทธิ์ ฯลฯ

ในซีเกมส์หนนี้ไทยยังไม่ได้แสดงถึงความยอดเยี่ยมในทักษะส่วนตัวนักเตะเลยไม่ว่าจะเป็น ชัยวัฒน์ บุราญ และ เจนรบ สำเภาดี แต่พวกเขากำลังอยู่ในช่วงการฟื้นจากอาการบาดเจ็บและฟอร์มยังไม่เต็มที่ ทีมไทยยังไม่มีใครเป็นแกนกลางเหมือนที่ ชนาธิป เคยเป็นหลังจาก 2 นัดผ่านไป เวียดนามนำจ่าฝูง แต่สงครามที่แท้จริงยังไม่เริ่ม ในขณะที่ไทยเจอเกมหนักกับอินโดนีเซียไปแล้ว ในซีเกมส์หนก่อนไทยได้ประตูจากการเล่นที่สวยงาม แต่หนนี้ผ่านไป 2 เกม ไทยได้ประตูจากโชคช่วย นับจาก AFC U23 รอบคัดเลือกจนซีเกมส์ ถือเป็นโอกาสที่ชาติอื่นจะเขี่ยไทยให้ตกจากราชันย์บอลซีเกมส์แล้วสถานการณ์กลุ่ม B แข่งกันสูสี ทีมเวียดนามได้เปรียบที่คะแนน แต่ยังมีแมทช์ยากรออยู่ ดูเหมือนเกมสุดท้ายกับไทยจะเป็นเกมได้เสีย
เป็นเวลานานมาแล้วที่เวียดนามกลัวไทย และถ้าหนนี้ไทยตกรอบ ก็ขึ้นอยู่กับโค้ชฮูถังแล้วว่าจะไปถึงไหน?Source http://plo.vnเครดิตการแปล NTT (thailandsusu)
--------------------------------------------------
ทีมซีเกมส์เวียดนาม : กับดักที่ไทยวางไว้เป้าหมายของทีมชาติเวียดนามจะยากในการบรรลุ ถ้าลูกทีมของโค้ชฮูถังเล่นดีในเกมง่ายๆในการเจอกับติมอร์และกัมพูชา ลองมาย้อนดูเส้นทางการเป็นแชมป์ในอดีตของทีมไทยกัน

เส้นทางแชมป์ของไทยยกตัวอย่างเช่นซีเกมส์หนที่แล้วที่สิงคโปร์ ไทยกับเวียดนามก็อยู่ในกลุ่มที่มี 6 ทีมเหมือนหนนี้หนที่แล้วตอนจบรอบแรกเวียดนามภายใต้โค้ชมิอุระจบด้วยการเป็นรองไทยแต่ก็ยังภูมิใจได้เพราะยิงประตูได้มากสุดจาก 5 นัดรอบแรกหนที่แล้ว เวียดนามกดไป 17 ประตู แต่ดันแพ้ 2 นัดติด คือแพ้ไทยรอบแรกนัดสุดท้ายและแพ้รอบรองฯและก็เหมือนกับหนนี้ คือนัดแรกๆเวียดนามฟอร์มร้อนแรง ชนะแบบสกอร์สูงๆ

ในขณะที่ไทยในหนที่แล้วนั้น นอกเหนือจากชนะ ลาวและบรูไน ที่อ่อนกว่าแล้ว นัดรอบแรกที่เหลือล้วนชนะฝืดๆต่อมาเลเซียและติมอร์ โดยชนะนัดละลูกเท่านั้น แต่นัดสุดท้ายไทยดันชนะเวียดนามแบบสบายๆ 3-1
แต่พอเข้ารอบรองฯเท่านั้น ไทยก็โชว์ฟอร์มที่แท้จริง ชนะอินโดนีเซีย 5-0 ก่อนจะชนะเมียนมาที่มีตัว U20 บางส่วนที่เพิ่งกลับมาจากรอบสุดท้ายที่นิวซีแลนด์ไป 3-1 ได้เหรียญทองไปปัญหาของเวียดนามดูจากฟอร์ม 2 นัดแรกของเวียดนาม หลายคนบอกน่ากลัวบอกตรงๆเลยว่า แม้เวียดนามไม่ได้ใส่เต็ม 100 แต่เวียดนามก็ชนะคู่แข่งที่อ่อนกว่าอย่างติมอร์และกัมพูชามาได้แน่นอนว่าใน 2 นัดที่ผ่านมาเวียดนามปล่อยของหมดจนไม่มีอะไรซ่อนไว้แล้ว

อาจจะมีการเก็บผู้เล่นบางตัวไว้ แต่ยกเว้นรายของ ดินเจืองแล้ว ที่เหลือก็เดิมๆ และไม่ยากที่จะคาดเดา ตัวหลักๆก็มี กวางไห่-อองจุย จุยมาน-ตวนอัน-ดองเจือย หนือ ดึ๊กชิน-ต๋วนไต้และที่ต้องเน้นเลยคือ เหงียนค็องเฟือง เล่นเต็มเกมทั้ง 2 เกม ซึ่งในนัดต่อๆไปต้องมั่นใจว่าเขาจะฟื้นความแกร่งได้พอทีมไทยไม่เคยเล่นได้น่าเกรงขามเลยในรอบแรก ซึ่งกลับกันกับเวียดนาม ดังนั้นอยากถามโค้ชฮูถังว่า ในขณะนี้ที่ทุกอย่างอยู่ในมือแล้ว จะทำอย่างไร? (น่าจะให้ความหมายว่าจะปล่อยให้ทีมไทยเข้ารอบรองฯแล้วไปเป็นหอกข้างแคร่คืนฟอร์มเก่งอย่างนั้นหรือ?)Source http://vietnamnet.vnเครดิตการแปล NTT (thailandsusu)