ได้รับคำชื่นชมอย่างถล่มถลาย สำหรับซุป'ตาร์สาว "อั้ม พัชราภา ไชยเชื้อ" จากการส่งพวงหรีดมาร่วมไว้อาลัยพระเอกต่างช่อง "ปอ ทฤษฎี สหวงษ์" แต่ก็ยังไม่วายถูกกระแสดราม่าเข้าจนได้ เมื่อพวงหรีดที่สาวอั้มส่งนั้นเป็นสีแดง ซึ่งถูกมองว่าไม่เหมาะสมกับการใช้มาร่วมอาลัยในงานศพ
งานนี้เมื่อมีโอกาสได้เจอ อั้ม พัชราภา เลยไม่พลาดที่จะสอบถามถึงประเด็นดราม่าที่เกิดขึ้น โดยเจ้าตัวได้เผยว่าไม่เข้าใจจะดราม่ากันทำไม ส่วนตัวตั้งใจและอยากเลือกสิ่งที่ดีที่สุดร่วมไว้อาลัยอยู่แล้ว
มีดราม่าส่งพวงหรีดดอกไม้สีแดงให้ปอ?"ไม่เข้าใจว่าดราม่าเพราะอะไร เพราะปกติดอกไม้ทุกสีก็ใช้ในงานศพได้อยู่แล้ว"
มีความหมายยังไง?"คือดอกนี้มันหายากอยู่แล้ว เราก็พยายามให้พี่ช่วยกันหา จนได้ร้านนี้มา ก็อยากบอกว่าถูกใจค่ะ สีก็ถูกใจและมีรูปนกด้วยเราก็มองว่าเขาใส่ใจมากๆ เลย"
เจอคนที่ไม่เข้าใจแบบนี้มันบั่นทอนจิตใจเราไหม?"ไม่บั่นทอนเลย ก็คงมีแค่คนเดียวมั่งคะ อย่าไปคิดมากค่ะ"
มีโอกาสอยากไปร่วมงานไหม?"อยากไปค่ะ"
หลายคนชื่นชมเป็นดาราต่างช่องแต่ยังมีน้ำใจ?"ทุกคนก็คงรู้สึกเหมือนกันค่ะ เสียใจและเสียดายด้วย เราเองก็เคยเจอเคยร่วมงานกัน ปอเขาเป็นคนเรียบร้อย นิสัยดีค่ะ"
หายหน้าจากอีเว้นท์ไปนานพอสมควร?"ตอนนี้ถ่ายละครแล้วค่ะ เรื่องเดียวแต่เหนื่อยมาก เหมือนถ่าย2เรื่อง อ่านบทก็ยากและยากด้วย"
ก่อนหน้านี้เห็นไปเที่ยว มีใส่ชุดว่ายน้ำโชว์ด้วย"ก็มันมีช่วงหนึ่งที่อ้วนขึ้นมา ตอนนี้เริ่มผอมก็เลยอยากถ่ายเก็บบ้าง"
มีแฟนๆ เรียกร้องอยากให้ถ่ายจริงจัง?"ก็ไม่รู้ค่ะ แล้วแต่อารมณ์อยากถ่ายก็ถ่ายไม่อยากถ่ายก็ไม่ถ่าย ไม่ได้อะไรมากมาย"
มีติดต่อมาบ้างไหม?"ก็มีมาเรื่อยๆ แต่ก็ไม่ได้ถ่ายค่ะ คือถ้าอยากถ่ายก็อยากถ่ายกับเพื่อนมากกว่า แล้วแต่อารมณ์ไม่ได้ชอบตั้งใจจะถ่าย"
ภาพงานวันเกิดมีคนบอกว่าเหมือนถ่ายพรีเวดดิ้งเลย?"คือภาพมันสวย คนก็เลยคิดกันไปเอง ตอนนี้ก็ยังค่ะ ไม่ค่ะ"
มีข่าวว่าแอมป์ให้เครื่องเพชร 10 ล้านเป็นของขวัญวันเกิด?"ไม่มีค่ะ ไม่ใช่ค่ะ ส่วนให้อะไรนั้นไม่บอกค่ะ"
ถูกใจไหม?"ใครให้ของขวัญอะไรมาก็ถูกใจหมดค่ะ"
เครดิตภาพ IG: aum_patchrapa