สลดใจตายเพราะไปยืนขวางคนอื่นถ่ายรูป!
ข่าวนี้เกิดขึ้นมาระยะใหญ่แล้ว แต่ทางทีมงาน Sanook! Hitech เห็นว่าเป็นข่าวที่สะเทือนใจ ด้วยสาเหตุจากเรื่องที่ไม่น่าจะทำให้ต้องลงมือทำร้ายกันได้ 
ตามรายงานนั้น Annie Kim Pham อายุ 23 ปี กับเพื่อนของเธอ ได้ไปแย่งซีนในการถ่ายรูปของคนแปลกหน้ากลุ่มหนึ่ง บริเวณหน้าสถานบันเทิงชื่อ Santa Ana ทำให้กลุ่มคนแปลกหน้านั้นไม่พอใจในการกระทำของเธอ 
จึงทำร้ายเธออย่างทารุณ เธอพยายามต่อสู้และวิ่งหนีไปยังที่ๆจะมีคนสามารถช่วยเธอได้ แต่ไม่ทันการณ์ทำให้เธอถูกทำร้ายจนหมดสติไป นี่คือเหตุการณ์ที่เกิดขึ้นกับ Annie Kim Pham

ในส่วนของ LA Time ได้นำเสนอข่าวว่า Pham ได้ไปเที่ยวสถานบันเทิงชื่อ Santa Ana กับเพื่อนของเธอ อีก 2 คน ในวัน ศุกร์ที่ 17 พยานในที่เกิดเหตุได้ให้การว่า เธอได้ออกไปแย่งซีนคนกลุ่มหนึ่งที่กำลังถ่ายภาพอยู่ โดยเธอได้เข้าไปอยู่บริเวณหน้ากล้องมาก
ด้วยเหตุนี้จึงทำให้คนกลุ่มนั้นไม่พอใจในการกระทำของเธอ จึงเกิดการต่อสู้กัน Pham ถูกทุบตีจนล้มลงบนพื้น แต่คนเหล่านั้นก็ยังไม่พอใจ ใช้เท้ากระทืบลงบนตัวของ Pham ต่ออีก จน Pham หมดสติไปในที่สุด เมื่อ Pham หมดสติไป ผู้ก่อเหตุได้หลบหนีไปทันที

1 ใน 2 ผู้ต้องสงสัยที่ถูกควบคุมตัวอยู่ในขณะนี้ ชื่อ Vanesa Tapia Zavala ได้ให้การว่าเธอไม่ได้เป็นผู้ลงมือทุบตี Pham และ บอกว่าจะดำเนินคดีฆาตกรรมเขาไม่ได้หากไม่มีอะไรยืนยันที่แน่นอน ขณะนี้ตำรวจกำลังตรวจสอบไฟล์วิดีโอที่ถ่ายการทะเลาะวิวาทครั้งนี้จากกล้องโทรศัพท์มือถือของผู้ที่อยู่ในที่เกิดเหตุทั้งหมด โดยหวังว่าจะระบุตัวคนที่ทำร้าย Pham ได้ทั้งหมดทั้งนี้ตำรวจได้เสนอรางวัล 10,000 เหรียญ สำหรับผู้ที่นำข้อมูลสำคัญที่สามารถนำไปสู่การจับกุมตัวคนร้ายที่ก่อเหตุในครั้งนี้
ที่มา: petapixel.com hollywoodlife.com  www.dailymail.co.uk www.nydailynews.com