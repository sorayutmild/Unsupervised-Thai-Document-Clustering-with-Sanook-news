เวียร์ ศุกลวัฒน์ เปิดใจครั้งแรกหลังเลิกรากับ เบลล่า บอกเป็นการคุยตกลงร่วมกัน ไม่มีเรื่องของมือที่สาม แย้มหัวใจกับรักครั้งใหม่
ปิดตำนานรักข้ามช่องไปอย่างน่าเสียดายสำหรับคู่ของพระเอกสุดหล่อ เวียร์ ศุกลวัฒน์ กับนางเอกสาว เบลล่า ราณี เรียกว่ารัก 9 ปีเหลือเพียงความทรงจำดีๆ  และก่อนหน้านี้ เบลล่า ได้เปิดใจไปเป็นที่เรียบร้อยแล้วโดยเธอบอกว่าเป็นการพูดคุยตกลงด้วยดี แต่ก็มีกระแสออกมาหลากหลายมาก 
ล่าสุด เวียร์ ศุกลวัฒน์ ได้มาร่วมเปิด งานหมานคร จัดโดยห้างสรรพสินค้าเดอะมอลล์ และเชิญชวนให้ทุกคนมาเที่ยวงานนี้ โดยบอกว่า "เป็นงานที่ของคนรักสุนัข และสัตว์เลี้ยง งานนี้ไม่ได้แค่เอาหมามาโชว์แต่มีการให้คำแนะนำ วิธีการเลี้ยงและการดูแล วันนี้นำน้องเวย์มาขึ้นเวทีด้วย ตอนแรกก็เป็นกังวล แต่เขาก็นิ่งเพราะเขาเคยประกวดมาแล้ว เอาเป็นว่าวันนี้ผมไม่อายเขาละกันวันนี้ (ยิ้ม)  งานหมานครอยากให้มาเที่ยวชมกันครับ ยังมีอีกหลายคนมาร่วมงานด้วย"
และเรื่องราวความรักที่มีอันต้องสะดุดหยุดที่ 9 ปี ไม่ได้จับเดินไปกับ เบลล่า เหมือนเดิมแล้ว เกี่ยวกับประเด็นนี้ เวียร์ ได้ตอบคำถามกับสื่อมวลชนไว้ว่า "จริงๆ อยากที่น้องพูดไปหมดแล้ว เราคุยกันมาสักพักแล้ว คนเราคุยกันรู้จักกันมีอะไรก็จะปรึกษากันตลอด เพราะฉะนั้นในเรื่องทั้งหมดที่เราตัดสินใจ ที่เราปรับสถานะเหลือแค่พี่น้อง ยังมีความหวังดีต่อกัน ทุกอย่างเป็นไปด้วยดี ไม่เคยทะเลาะ ไม่มีเรื่องของมือที่สาม เป็นมุมมองที่เราค้นพบได้ด้วยตัวเองว่า บางทีเราอยู่ในสถานะพี่น้องกัน มันน่าจะดีกว่า มีเหตุผลและผลคุยกันตลอด"
"มันคือการที่เราคุยกันมาตลอด เราไม่ได้อยู่ที่จะงดหรือปรับเลย จริงคนคบกันมีการปรับกันตลอดอยู่แล้ว แต่พอถึงจุดๆ หนึ่งที่เราคิดว่ายังไงดี แล้วก็เป็นแบบนี้แล้วกัน เป็นการตกลงร่วมกัน เราก็รู้สึกว่าเออดีจังเลยที่เราได้คุยกันและเข้าใจกัน เป็นแบบนี้รู้สึกว่าแฮปปี้ครับ" 
"ไม่เสียดายครับ การที่เราได้รู้จักกันได้รียนรู้กัน ได้รู้จักมุมมองของกันและกัน ต่างคนต่างแลกเปลี่ยนความคิดสอนไปเรื่อยๆ ปรับความเข้าใจ ซึมซับกันมา ระยะเวลา 9 ปีคือวันเดอร์ฟลูมากดีที่สุดแล้วครับ"
ต่อคำถามที่ว่าอนาคตจะรีเทิร์นไหม  "อนาคตไม่รู้เลยครับ"
"ไม่คงใช้คำว่าทำใจหรอก อย่างที่ผมบอกว่าเราคุยกันมาตลอด ไม่ใช่อาทิตย์หรือหนึ่งเดือนแล้วปุ๊บหยุด เราคุยกันตลอดครับ"
"มือที่สามไม่มีครับ อย่าไปโยงอย่าไปทำร้ายคนอื่นครับ เรื่องนี้เป็นเรื่องของคนสองคน ไม่เข้าใจว่าทำไมคนเชื่อมโยงไปแบบนี้ ส่งผลเสียกับคนอื่น ทุกคนรู้จักเรารู้จักคนที่เป็นข่าวก็รู้ว่าไม่มีอะไร เราเสียใจที่คนไปโยงและทำให้เขาเสียชื่อเสียง ผมก็น้องเราพูดกันชัดเจน ไม่มีเรื่องอื่นๆ เข้ามาเกี่ยวข้อง ไม่มีมือที่สามมือที่สี่เลิกโยงเถอะครับ" 
"จริงๆ ก็ได้คุยกัน เพื่อนๆ ในกลุ่มที่ไปถ่าย 13 หมูป่าเขาก็ค่อนข้างกังวลเรื่องนี้มาก ทุกคนรู้จักกันดี เราเหมือนครอบครัวเหมือนคนต่างถิ่นที่ไปใช้ชีวิตด้วยกัน พอมีข่าวทุกคนก็รู้สึกเสียใจ ควาามเห็นบางอย่างที่ไปทำร้ายความรู้สึกเราก็เสียใจ มีน้องผู้หญิงไปสองคนมีพลอยและก็มีส้ม เราก็ต้องดูแลกัน ทุกคนสนิทเท่ากันหมด อย่าไปโยงเลยครับ" 
นอกจากนี้ เวียร์ ได้ตอบคำถามเรื่องภาพไปเช่ารถกับสาว "ก็ไม่ใช่น้อง ไม่ใช่พลอยครับ ไม่ใช่ใครที่ถูกโยงเลยครับ ผมก็ไปทำงานครับ" นอกจากนี้เจ้าตัวยังบอกอีกว่า "ก็โสดแล้วทำอะไรก็ได้ (หัวเราะ)" ถามว่าอยากมูฟออนไหม ผมก็ไม่ได้จะขนาดนั้น ผมมูฟออนได้อยู่แล้ว ทุกคนต้องก้าวไปข้างหน้า 
ส่วนเรื่องความรักครั้งใหม่ เวียร์ เปิดใจไว้ว่า "ตอนนี้ก็เรื่อยๆ ครับ ค่อยๆ ดูไปครับ ก็มีคุยๆ....(ในวงการหรือนอกวงการ) "คนในวงการไม่มีหรอกครับ ขอเป็นเรื่องส่วนตัวแล้วกันครับ"
"กดไลก์รูปน้องเพราะเราไม่ได้ทะเลาะกันเลยครับ เข้าใจว่าทุกคนที่ซัพพอร์ตคงจะเสียใจกับเรื่องที่เกิดขึ้น ก็ต้องขอขอบคุณที่ซัพพอร์ตเราสองคนครับ ยังพี่น้องที่ห่วงใยกัน ช่วยเหลือกันเหมือนเดิมครับ ยังมีติดต่อกันบ้างส่วนใหญ่จะเป็นเรื่องน้องหมา มีส่งภาพไปให้คุณแม่เขาดู เพราะเด็กๆ เขาก็เลี้ยงมาด้วย"
ส่วนประเด็นเรื่องแต่งงานที่ไม่ลงตัว เวียร์ บอกว่า "ไม่เกี่ยวเลยครับ ต่างคนก็ต่างอยากหาคำตอบ ไม่ต้องหาหรอกครับ เป็นเรื่องที่เราคุยกันสองคน ทุกอย่างเราคุยเป็นไปได้ด้วยดีครับ ขอบคุณทุกคนที่ให้กำลังใจมาตลอดครับ"


"เบลล่า ราณี" เลิก "เวียร์" แล้วจริงๆ ความรัก 9 ปี วันนี้เหลือเพียงแค่คำว่า พี่น้อง
