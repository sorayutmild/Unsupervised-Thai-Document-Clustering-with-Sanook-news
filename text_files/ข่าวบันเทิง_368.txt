ปิน ชวนันท์ สหวงษ์ น้องชายคนที่ 2 ของ ปอ ทฤษฎี ขอบคุณทุกคนที่เดินทางมาร่วมงานในวันนี้ เผยจะดูแลพี่โบว์และน้องมะลิให้ดีที่สุดทุกคนคือคนในครอบครัว พร้อมสานต่อความฝันโครงการบ้านสวนให้คุณพ่อเป็นคนดูแล
"วันนี้มีเพื่อนคุณพ่อคุณแม่เดินทางมาเยอะแยะเต็มไปหมด ซึ่งในส่วนของการจัดงานเราค่อนข้างโชคดีตรงที่คุณพ่อมีทีมงานคอยซัพพอร์ต ตัวผมเองต้องขอบคุณมหาวิทยาลัยราชภัฎบุรีรัมย์และเพื่อนๆ ทีมยูไนเต็ด รวมถึงชาวบุรีรัมย์ทุกคนที่มาช่วยงานกันในวันนี้ครับ"
"สำหรับเรื่องการดูแลพี่โบว์และน้องมะลิหลังจากนี้ผมถือว่าสบายมาก ถ้าเทียบกับสิ่งที่พี่ปอทำให้ผมมันมากกว่านี้เยอะ ถามว่าผมให้กำลังใจพี่โบว์ยังไงบ้างผมเชื่อว่าพี่ปอต้องรู้ดีว่าพี่โบว์และน้องมะลิเป็นตัวแทนของพี่ พี่โบว์คือพี่สาวผม มะลิคือหลานผม ทุกคนคือคนในครอบครัวเดียวกัน"
"ทางด้านอนาคตของน้องมะลิหลังจากนี้ คงต้องขอให้เขาเรียนก่อน ส่วนเรื่องในอนาคตให้คุณแม่เขาเป็นคนตัดสินใจ คือเราก็ให้น้องอยู่ที่กรุงเทพฯ ดีกว่าคุณย่าก็ไปช่วยเลี้ยงหลานที่นั่นด้วย"
"ในส่วนของโครงการบ้านสวนของพี่ปอเราจะให้คุณพ่อเป็นคนดูแล พ่อท่านชอบอยู่แล้วอีกอย่างสวนนั้นพี่ปอก็ซื้อให้คุณพ่อตั้งแต่แรกด้วยเพราะอยากให้ท่านมีกิจกรรมทำหลังเกษียณทุกโครงการของพี่ปอยังมีเหมือนเดิมครับ"
