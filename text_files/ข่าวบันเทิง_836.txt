ขอแสดงความยินดีกับดาราพิธีกรหนุ่ม "แตงโม พงษ์พิสุทธิ์" ลูกชายอดีตนักฟุตบอลทีมชาติไทย ปิยะพงษ์ ผิวอ่อน หลังจากคุกเข่าขอแฟนสาวแอร์โฮสเตส "น้องเฟิร์น" แต่งงานไปเมื่อปีที่แล้ว ท่ามกลางหิมะ ที่ประเทศสวิตเซอร์แลนด์
และแล้วช่วงเวลาแห่งความสุขก็มาถึง โดยเช้าวันนี้ (14 พ.ค.) แตงโม ได้จูงมือเจ้าสาว เข้าสู่ประตูวิวาห์เรียบร้อย ท่ามกลางบรรยากาศอันอบอุ่นของสองครอบครัว และเพื่อนๆ โดยเป็นพิธีแบบไทยๆ เจ้าบ่าวบรรจงสวมแหวนให้เจ้าสาว ที่ใส่ชุดไทยแสนหวาน เรียกว่าสุดชื่นมื่นกันไปทั้งงาน
ยังไงทีมข่าวบันเทิง Sanook! News ก็ต้องขอแสดงความดีใจกับคู่บ่าวสาว และขอให้มีข่าวดีมีทายาทตัวน้อยน่ารักเร็วๆ นะคะ
ขอบคุณภาพจากอินสตาแกรม @tangmo.tangmo @ferniiio, misskiikii, roong_rata, ariesares