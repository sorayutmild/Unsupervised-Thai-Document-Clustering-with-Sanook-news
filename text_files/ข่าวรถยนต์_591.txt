                ช่วงนี้ก็ใกล้มาเต็มทนแล้ว สำหรับงาน  motor expo 2012 ที่กำลังจะหวนมาบรรจบอีกครั้ง และปีนี้ก็เช่นเคยที่เราจะได้พบรถยนต์ใหม่มากมาย ที่จะเป็นทางเลือกให้จับจองสำหรับใครที่กำลังอยากจะมีรถ แต่นอกจากที่เราจะพบรถยนต์รุ่นใหม่มากมายที่วางจำหน่ายแล้ว ในงานนี้ยังมีรถยนต์รุ่นใหม่ที่มาอัพเดท ก่อนมใครกับหลากว่าที่รถใหม่ ที่จะโชว์โฉมอย่างเป็นทางการในงาน Motor Expo 2012
 
Mitsubishi Triton 2013
                ได้ยินมาแว่วๆ พอสมควรสำหรับเจ้ากระบะคันนี้ ที่กำลังจะมาแต่งเติมความงามอีกครั้งให้กับตลาดรถยนต์ที่ครุกรุ่นมายาวนาน ตั้งแต่เมื่อปลายปีที่แล้ว แต่ก็ยอมรับว่าทรวดทรงที่ล้ำสมัยของ  Mitsubishi Triton ก็ยังโอเคอยู่

                ในปีนี้  Mitsubishi  จะมีการปรับโฉมให้ทันสมัยยิ่งขึ้นกว่าเดิม ซึ่ง โดยรวม คือการเน้นในเรื่องของสมรรถนะในการขับขี่ ที่ดี ขึ้นเช่นเดียวกับเรื่องของการอำนวยความสะดวกสบายในการใช้งานที่มากขึ้น แลคาดว่ามันคงจะน่าประทับใจ เพราะ ด้วยตลาดรถกระบะที่เปลี่ยนไปมากในช่วงปีที่ผ่านมานี้ ก็ทำให้ ค่ายรถยนต์เจ้านี้ ต้องปรับตัวค่อนข้างสูงเช่นกัน
Volkswagen Amarok  
                จับมันมา "ร๊อค" เป็นฉายาที่เราสร้างขึ้นมาเรียกเจาว่าที่กระบะคันนี้ ที่ตกลงใจว่ายังไง ก็มาให้คนไทยได้ชมกันแน่ แต่ด้วยราคาที่เปิดตัวออกมาก่อนหน้านี้ว่ามันจะมีค่าตัวสูงถึง 1.8 ล้านบาท ก็ทำหลายคนหนาวไปพอสมควร แม้ จะพูดว่า รถกระบะราคาเทพคันนี้เอามาเกาะกลุ่มคนรักรถกระบะในบรรดาเศรษฐี แต่เอาเข้าจริงราคาจะเป้นอย่างที่คิดหรือไม่ อันนี้ต้องติดตามกันต่อไป

 Honda Brio Amaze   
                คันนี้ไม่พูดถึงไม่ได้กับรถยนต์ที่ได้รับการจับตามองมากที่สุดรุ่นหนึ่งในตลาด ด้วยแนวคิดฮอนด้าที่ต้องการทำอีโค่คาร์ 4 ประตู แถมงานนี้จัดเต็ม ด้วยพรีเซนเตอร์ บี้ สุกฤษฏิ์ และด้วยการเผยทรวดทรงของมัน ทำให้ ตอนนี้เราพอทราบเค้าโครงแล้วว่ามันน่าจะดูงดงามตามฉบับหรูดูดี มีสไตล์ ซึ่งคงต้องรอการเปิดตัวอย่างเป็นทางการ ในวันที่ 23 พฤศจิกายน ที่จะถึงนี้อย่างเป็นทางการ

Mercedes Benz A-Class  
                เห็นความงามกันมานาน คิดว่าจะไม่มาตลาดไทยแล้ว สำหรับรถยนต์รุ่นนี้  แต่ในที่สุดมันก็มาตามข่าวของความพร้อมการเปิดตัวอย่างเป็นทางการในวันที่ 21 พฤศจิกายนนี้ เช่นกัน ส่วน สเป็คนั้นยังไม่มีรายละเอียดมาเพิ่มเติมอย่างเป็นทางการ

All new Range Rover 
                คันนี้ยืนยันแล้วว่ามาแน่นอน สำหรับว่าที่รถยนต์รุ่นใหม่ในกลุ่มอเนกประสงค์ตัวหรู  All new Range Rover  ใหม่ที่จะมาเอาใจเศรษฐี ที่ต้องการความหรูไว้ไปลุย โดยรถยนต์รุ่นนี้ยังเน้นความเป็นตัวตนของกรใช้งานที่หลากหลายไปพร้อมกับ การให้ความสำคัญในเรื่องของสมรรนถะการขับขี่ที่โดดเด่น เช่นเดียวกับรูปทรงที่งดงาม

Proton ...??
                เมื่อไม่นานมานี้ เราได้มีโอกาสแวะเวียนไปที่ค่ายรถยนต์รายนี้ และได้พูดเรื่องราวเล็กๆน้อย แต่ที่เราสนใจคิดรถโฉมใหม่ ที่ลั่นมาแล้วว่ามาแน่มาจริง แต่ยังไม่เผยว่าเป็นรุ่นไหนกันที่จะเข้ามาเติมไลน์ ต่อยอดความสำเร็จของรถรุ่นนี้ ซึ่ง ก่อนหน้านี้ มีการพูดถึงรถยนต์  Proton Prevee  ที่อาจจะมาเป็นทางเลือกต่อไป แต่ก็ยังไม่มีการยืนยัน เอาเป็นว่ารอในงาน Motor Expo 2012  แล้วกัน

                ทั้งหมดนี้เป็นสิ่งที่เราทราบความเคลื่อนไหวของว่าที่รถยนต์รุ่นใหม่ที่พร้อม จะวางจำหน่ายและเปิดตัวอย่างเป็นทางการในเร็วๆนี้  ส่วนรายละเอียดเพิ่มเติมนั้นยังติดตามได้ที่เราเหมือนเดิม หรือใครว่างก็อย่างลืมไปชมได้ในงาน Motor Expo 2012 
 