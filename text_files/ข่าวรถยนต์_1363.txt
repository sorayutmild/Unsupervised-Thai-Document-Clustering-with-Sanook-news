     โตโยต้ามอเตอร์สหราชอาณาจักร เผยโฉมกระบะ Hilux (หรือ Hilux Vigo ในบ้านเรา) รุ่นพิเศษ พร้อมตั้งชื่อพ่วงท้ายเท่ๆว่า 'Invincible X' เตรียมส่งมอบสิ้นเดือนก.พ.นี้

     Toyota Hilux Invincible X รุ่นพิเศษนี้ มีให้เลือกเฉพาะตัวถังแบบดับเบิ้ลแค็บ 4 ประตูเท่านั้น ตัวถังภายนอกถูกตกแต่งเพิ่มเติม เพื่อเพิ่มลุคสปอร์ต แข็งแกร่ง ดุดัน ไม่ว่าจะเป็นล้ออัลลอยลายพิเศษขนาด 17 นิ้ว, บันไดข้างโครเมี่ยม (พร้อมแผ่นกันลื่นเป็นอ็อพชั่นเสริม), โรลโอเวอร์บาร์กระบะหลังสีโครเมี่ยม, การ์ดกันชนหน้าสีดำ รวมถึงตกแต่งช่องดักล, กรอบกระจกมองข้างด้วยโครเมี่ยม
     ห้องโดยสารภายในสามารถเลือกตกแต่งด้วยวัสดุหนังแท้ได้ถึง 4 แบบ มาพร้อมโลโก้รูปตัว 'X' พร้อมตัวหนังสือ 'Invincible' (เฉพาะรุ่นเบาะดำ) ติดตั้งเบาะนั่งคู่หน้าแบบสปอร์ต, ระบบควบคุมความเร็วอัตโนมัติ, กระจกหน้าต่างหลังสีทึบ (Privacy Glass), ไฟหน้าเปิด-ปิดอัตโนมัติ รวมถึงระบบอินโฟเทนเม้นท์แบบสัมผัสพร้อมกล้องมองหลัง
 

     Toyota Hilux รุ่นพิเศษนี้ มีจำหน่ายเฉพาะในสหราชอาณาจักรเท่านั้น ติดตั้งเครื่องยนต์ดีเซล D-4D ความจุ 3.0 ลิตร ให้กำลังสูงสุด 171 แรงม้า (BHP) มีให้เลือก 2 รุ่นได้แก่ รุ่นเกียร์ธรรมดาและเกียร์อัตโนมัติแบบ 5 สปีดทั้งคู่
     Toyota Hilux Invincible X มีราคาเริ่มต้น 1.19 ล้าน ในรุ่นเกียร์ธรรมดา ไปจนถึง 1.24 ล้านในรุ่นเกียร์อัตโนมัติ (ไม่รวม VAT)
 
     ที่มา Toyota, Worldcarfans
 
