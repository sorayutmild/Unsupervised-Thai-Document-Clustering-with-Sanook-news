เจาะลึกแบบเน้นๆ ของคนทั้ง 12 ราศี ว่าแท้จริงแล้วเขาหรือเธอคนนั้นมีนิสัยเป็นอย่างไรกันแน่....ถ้าอยากรู้ Sanook! Horoscope มีคำตอบมาให้ค่ะ
ราศีเมษ
ราศีเมษ
ราศีแห่งความจริง เปิดเผย ตรงไปตรงมา สัญลักษณ์ของชาวราศีนี้คือ แพะ ผู้กระตือรือร้น อดทน รักอิสระ อาทิตย์ของคุณสถิตอยู่ราศีเมษ จะมีนิสัยชอบมองหาอุดมคติ และชอบเป็นผู้นำทางความคิด
มีกำลังใจแรงกล้า และออกจะดื้อดึง ยึดมั่นในความคิดของตัวเองอยู่ไม่น้อย ค่อนข้างจะยึดมั่นในกฎเกณฑ์กติกา ระบบประสาทตื่นตัวดี กระตือรือร้น แต่ไม่ค่อยจะรอบคอบ ตรงไปตรงมา ชอบเหตุผลและนิยมการโต้แย้ง กล้าหาญและชอบความรุนแรง..
ราศีพฤษภ
ราศีพฤษภ
ราศีแห่งความเชื่อฟัง สัญลักษณ์ของชาวราศีนี้คือ วัว ผู้รักสงบ เชื่อฟัง แต่ว่าถ้าวันไหนวัวผู้มีกำลังนี้ ไม่สบอารมณ์ ดื้อขึ้นมาละก็ เป็นเรื่องใหญ่ อาทิตย์ของคุณสถิตอยู่ราศีพฤษภ จะมีจิตใจเข้มแข็ง ไม่ค่อยนิยมการเปลี่ยนแปลง
เมื่อชอบหรือเชื่อในสิ่งใดแล้ว จะไม่มีทางเปลี่ยนแปลงง่ายๆ จัดอยู่ในประเภท รักแล้วรักเลย ถ้าวิถีชีวิตไม่ค่อยได้เข้าสังคม บุคคลในราศีนี้จะดูนิ่งๆ เงียบๆ พูดช้า หนักแน่น บุคคลในราศีนี้เวลาโกรธจะรุนแรง อำนาจทำลายสูง...
ราศีเมถุน
ราศีเมถุน
ราศีแห่งการเคลื่อนไหว สัญลักษณ์ของชาวราศีนี้คือ คนคู่ ผู้ชอบเคลื่อนไหว และการเปลี่ยนแปลง ชอบทำอะไรสองอย่างในเวลาเดียวกัน อาทิตย์ของคุณสถิตอยู่ราศีเมถุน จะมีนิสัยชอบจับปลาสองมือ
กล่าวคือชอบทำอะไรสองอย่างในเวลาเดียวกัน ความคิดอ่านไว เปลี่ยนใจง่าย พูดจาคล่องแคล่ว โกรธง่าย ใจน้อย ตกใจง่ายมีความสามารถปรับตัวเข้ากับสภาพการณ์ที่เปลี่ยนแปลงได้เก่ง ชอบคิดและสามารถแยกแยะหาเหตุผล พิจารณาความรู้สึกของตัวเองได้ดี
ราศีกรกฎ
ราศีกรกฎ
ราศีของผู้รักในอำนาจราชศักดิ์ สัญลักษณ์ของชาวราศีนี้คือ ปู ผู้ที่ภายนอกดูแข็งแกร่ง แต่ภายในกลับอ่อนไหว อาทิตย์ของคุณสถิตอยู่ราศีกรกฎ
จะมีนิสัยชอบใช้ความรู้สึกนึกคิด นำทางชีวิตมากกว่าการใช้เหตุผล จะกระทำการสิ่งใดจะเป็นไปตามขั้นตอนอย่างช้าๆ พัฒนาตัวเองไปตามลำดับ และ บรรลุผลอย่างเด็ดขาดไม่พลาดเป้า
ราศีสิงห์
ราศีสิงห์
ราศีของผู้รักความสามัคคี สัญลักษณ์ของชาวราศีนี้คือ สิงโต ผู้มีความปรารถนาที่จะปกครองผู้อื่น ด้วยความรัก ความเมตตา และความสามัคคี อาทิตย์ของคุณสถิตอยู่ราศีสิงห์ จะมีจิตใจที่เข้มแข็ง และมีอำนาจในตัว มีความเมตตา มีเสน่ห์ มีความคิดและเป็นนักปฏิบัติตามความคิดไปตามลำดับจนสำเร็จผล
ผู้มีความปรารถนาอย่างแรงกล้าที่จะปกครองผู้อื่น แต่เป็นการปกครองด้วยความรัก เมตตา สามัคคีธรรม มีอำนาจ ตบะ ที่จะโน้มน้าวให้ผู้อื่นทำตามความคิดตนอย่างประหลาด
ราศีกันย์
ราศีกันย์
ราศีของผู้ชำนาญการ สัญลักษณ์ของชาวราศีนี้คือ ผู้หญิง ผู้ฉลาด มีความละเอียด พินิจพิเคราะห์ อาทิตย์ของคุณสถิตอยู่ราศีกันย์ เป็นผู้มีปัญญาดีมาก ชอบปรัชญาและเหตุผล สามารถวิเคราะห์ แยกแยะ แจกแจง
ชอบอยู่ในโลกของการทำงาน และมีวิธีการทำงานให้สำเร็จด้วยวิธีการแปลกๆ มีความวิริยะพากเพียรดีมาก ค่อนข้างไว้ตัว ถ้าไม่ได้รับการอบรมมาดี มักเห็นแก่ตัว หมกมุ่นแต่เรื่องของตัวเอง
ราศีตุลย์
ราศีตุลย์
ราศีแห่งความพอเหมาะ พอดี สัญลักษณ์ของชาวราศีนี้คือ คนถือตราชั่ง ผู้แสวงหาความ เที่ยงธรรม พอเหมาะ พอดี อาทิตย์ของคุณสถิตอยู่ราศีตุลย์
มีนิสัยรักความยุติธรรม ความเหมาะสม ความสามัคคี รักความเป็นระเบียบ มีการพิจารณาอย่างสุขุม มีความสามารถในการเปรียบเทียบ และปรับปรุงทุกสิ่งอย่างให้มีความเท่ากัน มีเสน่ห์ ระมัดระวังในคำพูด จึงสามารถเข้าได้กับทุกที่...
ราศีพิจิก
ราศีพิจิก
ราศีแห่งการเปลี่ยนแปลงเพื่อสิ่งที่ดีกว่า สัญลักษณ์ของชาวราศีนี้คือ แมงป่อง ผู้มีพิษ อาทิตย์ของคุณสถิตอยู่ราศีพิจิก ด้วยพลังกดดันอันหนักแน่น ทำให้ชาวราศีพิจิก มีนิสัยรุนแรง เป็นผู้มีทิฐิมานะ ออกแนวดื้อไม่ฟังใคร ถ้ามีพื้นฐานจิตใจดีก็จะใช้พลังไปในทางดีและไปได้แบบสูงสุด
ในทางตรงกันข้ามถ้ามีพื้นฐานจิตใจไม่ดี ไม่ได้รับการอบรมมาดี และใช้พลังไปในทางชั่วก็สามารถทำเรื่องเลวร้ายได้แบบสุดๆเหมือนกัน เป็นนักต่อสู้ที่อาจหาญ แต่เป็นการต่อสู้ทางความคิดเห็น สมองเป็นสิ่งสำคัญของชาวราศีนี้
ราศีธนู
ราศีธนู
ราศีแห่ง หลักการ กฎเกณฑ์ สัญลักษณ์ของชาวราศีนี้คือ คนยิงธนู ผู้ชอบการเคลื่อนไหว และมีเป้าหมาย อาทิตย์ของคุณสถิตอยู่ราศีธนู มีนิสัยตรงไปตรงมา โผงผางในบางครั้ง รักความอิสระ ร่าเริง ทะเยอทะยานสูง ความคิดชัดเจนไม่ยุ่งเหยิง ชอบกฎระเบียบ มีความสามารถโน้มน้าวจิตใจคน ให้ทำตามความคิดของตน
ชาวราศีนี้เป็นผู้ที่เชื่อมั่นในตัวเอง ยิ่งกว่าชาวราศีใดๆ ชาวราศีธนูที่พัฒนาตัวเองจนสมบูรณ์จะสามารถมองการณ์ไกล คาดการณ์เหตุการณ์ล่วงหน้าได้ดี ข้อสำคัญ หาเงินและใช้เงินเก่ง หรือหมุนเงินได้เก่งนั่นเอง
ราศีมังกร
ราศีมังกร
ราศีแห่ง กิจการงานทั่วไป สัญลักษณ์ของชาวราศีนี้คือ แพะทะเล หรืออาจจะเรียกว่า ม้านิลมังกร ผู้มีความเพียร และความละเอียดถี่ถ้วน อาทิตย์ของคุณสถิตอยู่ ราศีมังกร มี นิสัยละเอียดถี่ถ้วน ความคิดสุขุมรอบคอบ ก่อนจะทำอะไรคิดแล้วคิดอีก ทะเยอทะยานและมีความเพียรพยายามทำงานจนสำเร็จ
มีความมั่นใจในตัวเองอยู่เงียบๆไม่แสดงออก เก็บความรู้สึกได้ดี มัธยัสถ์ในการใช้จ่าย รักการใช้ชีวิตแบบเงียบๆ มีนิสัยกตัญญูต่อผู้มีพระคุณ ชาวราศีมังกรที่ได้อบรมพัฒนาตัวเองมาดีแล้ว จะเป็นผู้มีใจเป็นธรรมดีมาก ในทางตรงข้ามชาวมังกรที่ยังไม่ได้พัฒนาตัวเองดี จะมีจิตใจขี้ระแวง โศกเศร้า คิดมาก..
ราศีกุมภ์
ราศีกุมภ์
ราศีแห่ง มนุษยธรรม สัญลักษณ์ของชาวราศีนี้คือ คนถือคนโท ผู้รู้ทั้งศาสตร์และศิลป์ มีความแปลกใหม่ ความคิดแหวกแนวกว่าใครๆ อาทิตย์ของคุณสถิตอยู่ราศีกุมภ์  ชาวราศีกุมภ์ที่พัฒนาตนเองมาดีแล้ว จะเป็นผู้จิตใจภักดีและซื่อตรงต่อผู้มีคุณ อ่อนโยน รักศิลปะและดนตรี มีความตั้งใจกล้า ร่าเริงและอดทน
ทั้งมีอำนาจพิเศษที่จะควบคุมกิจการงานของตนให้สำเร็จได้อย่างดียิ่ง ชอบมองสิ่งต่างๆทั้งในแง่ วิทยาศาสตร์และปรัชญา และเป็นนักเปลี่ยนแปลงที่มีคุณภาพยิ่ง ชาวราศีกุมภ์ที่เสื่อม จะมีความรู้สึกไปในทางเห็นแก่ตัว ชอบคุยถึงสิ่งที่ตัวเองยังทำไม่ได้
ราศีมีน
ราศีมีน
ราศีของคนช่างฝัน สัญลักษณ์ของชาวราศีนี้คือ ปลาสองตัว ผู้อารี และซื่อสัตย์ ฝันๆ อาทิตย์ของคุณสถิตอยู่ ราศีมีน ชาว ราศีมีน มีนิสัย เอื้ออารี ซื่อสัตย์ มั่นคงต่อหน้าที่ของตน แต่ติดจะเป็นคนขี้สงสัย กระวนกระวาย
ตัดสินใจไม่ค่อยเด็ดขาดว่าจะไปทางไหน เหมือนปลาสองตัวที่หันหน้าไปคนละทางและโดนผูกหางเข้าด้วยกัน เลยไม่รู้จะไปทางไหน ความคิดเปลี่ยนแปลงง่าย ชอบคิดสนุกๆ และเป็นคนช่างฝัน ชอบรู้เห็นในสิ่งแปลกๆ ชอบเรื่องลี้ลับ
