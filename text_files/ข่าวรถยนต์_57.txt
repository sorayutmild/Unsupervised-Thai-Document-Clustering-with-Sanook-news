     รู้หรือไม่ว่าหากคุณประสบอุบัติเหตุขับรถชนเสาไฟฟ้า ซึ่งถือเป็นทรัพย์สินของราชการ จะต้องจ่ายค่าเสียหายเป็นเงินจำนวนทั้งสิ้นเท่าไหร่ บอกเลยว่ารู้แล้วจะหนาว!
     เสาไฟฟ้าถือเป็นทรัพย์สินของการไฟฟ้านครหลวงหรือส่วนภูมิภาคแล้วแต่พื้นที่ หากขับรถประสบอุบัติเหตุชนเสาไฟฟ้าแล้วล่ะก็ จำเป็นจะต้องชดใช้ค่าเสียหายทั้งหมดที่เกิดขึ้นด้วย ซึ่งมูลค่าความเสียหายที่ต้องชดใช้อยู่ที่ประมาณ 50,000 - 150,000 บาท ขึ้นอยู่กับว่าเป็นเสาไฟฟ้าแรงต่ำหรือเสาไฟฟ้าแรงกลาง
     นอกจากนี้ ค่าเสียหายดังกล่าวยังไม่รวมกรณีเสาไฟฟ้าต้นนั้นมีหม้อแปลงไฟฟ้าอยู่ด้วย ซึ่งอาจทำให้ค่าเสียหายที่ต้องชดใช้พุ่งสูงไปเกือบ 500,000 บาท และหากมีสายสื่อสารอยู่ในเสาต้นนั้น เช่น สายอินเตอร์เน็ตไฟเบอร์ของผู้ให้บริการอย่าง CAT, AIS, TRUE หรือ TOT ก็จะทำให้ค่าเสียหายพุ่งสูงขึ้นไปได้ถึงระดับหลักล้านบาท เนื่องจากจะถูกเรียกเก็บค่าชดใช้จากผู้ให้บริการแต่ละรายต่างหากด้วย

     ขับรถชนเสาไฟฟ้าประกันคุ้มครองหรือไม่?
     การขับรถชนเสาไฟฟ้าถือเป็นอุบัติเหตุแบบไม่มีคู่กรณี จึงมีเพียงประกันรถยนต์ชั้น 1 ที่คุ้มครองกรณีขับรถชนเสาไฟฟ้าเท่านั้น อย่างไรก็ดี บริษัทประกันภัยจะจ่ายค่าสินไหมทดแทนสูงสุดไม่เกินวงเงินความเสียหายต่อทรัพย์สินของบุคคลภายนอกเท่านั้น หากมูลค่าความเสียหายที่จริงสูงเกินกว่านั้น ผู้ขับขี่จำเป็นต้องชดใช้ส่วนที่เกินด้วยตัวเอง
     กรณีเป็นประกันภัยชั้น 2+, ชั้น 2, ชั้น 3+ และชั้น 3 จะไม่ได้รับความคุ้มครองทั้งตัวรถและทรัพย์สินภายนอก เนื่องจากบริษัทประกันจะจ่ายค่าสินไหมทดแทนเฉพาะที่มีคู่กรณีเท่านั้น
     รู้แบบนี้แล้วคงเห็นประโยชน์ของประกันภัยชั้น 1 แล้วใช่ไหมล่ะครับ แต่ทางที่ดีควรขับรถด้วยความระมัดระวังและไม่ประมาทจะเป็นการดีที่สุดครับ
 