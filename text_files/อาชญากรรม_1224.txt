(21 พ.ค.) ผู้สื่อข่าวรายงานว่า เมื่อเวลา 11.00 น. เจ้าหน้าที่ทหารได้เข้าตรวจสอบห้องพักของ น.ส.จันทนา วรากรสกุลกิจ ที่ห้องเลขที่ 3-4 หอพัก NCO ซ.สวนหลวง ถ.สวนหลวง อ.กระทุ่มแบน สมุทรสาคร พบอาวุธสงครามพร้อมกระสุนจำนวนมาก อาทิ ปืนเอเค47(พับฐาน) 1 กระบอก ซอง 1 ซอง พร้อมกระสุน 777 นัด ปืนไรเฟิล 1 กระบอก พร้อมกล้องส่อง 2 พร้อมซอง 2 ซอง กระสุนในซองพร้อมยิง 38 นัด เครื่องยิงเอ็ม79 จำนวน 1 กระบอก พร้อม ลูกกระสุน จำนวน 9 นัด ปืนเอ็มพี 1 กระบอก พร้อมซอง 3 ซอง ,กระสุน 48 นัด ปืนคาร์บิน พร้อมกระสุน 154 นัด ปืนเอ็มพี 4 พร้อมกระสุน 275 นัด ปืนพกสั้น (ดาวแดง) วิทยุไอคอมจำนวน 1 เครื่อง ระเบิดแสวงเครื่อง (ยังไม่ใส่ดินปืน) จำนวน 8 ลูก 1 ระเบิดขว้าง 3 ลูก ดินระเบิด 120 ขวด มีดสั้น 1 เล่ม คัตเตอร์ 1 เล่ม เกราะอ่อน 1 ตัว
นอกจากนี้ ยังพบผ้าพันคอของผู้ชุมนุมนปช. บัตร Staff นปช.รวมพลคนประชาธิปไตย และบัตรการ์ด นปช. หมายเลข 3084 อีกด้วย ทั้งนี้ เจ้าหน้าที่ทหารได้ควบคุมตัวไปสอบสวนตามกฎ พ.ร.บ.กฎอัยการศึก