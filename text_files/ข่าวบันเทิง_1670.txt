เป็นงานแต่งอีกงานที่น่ารักมากๆ ส่งท้ายปี 2559 "ตุ๊กกี้ สุดารัตน์" และ "บูบู้ กำธร" ซึ่งพิธีแต่งงานเป็นตามประเพณีไทยๆ แบบเรียบง่าย โดยมีครอบครัว ญาติ และเพื่อนสนิทมาร่วมงาน ที่บ้านของสาวตุ๊กกี้ ที่ อ.วังสามหมอ จ.อุดรธานี ในธีมสีเขียว-ขาว
โดยแก๊งเพื่อนเจ้าสาวของสาวตุ๊กกี้ ก็เต็มไปด้วยคนบันเทิงในแวดวงต่างๆ เช่นเดียวกับงานแต่งดาราคู่อื่นๆ อาทิ บุ๋ม ปนัดดา,มัม ลาโคนิคส์, ต้นหอม ศกุนตลา,อ๊อดอ๊อด หอแต๋วแตก แหกนะคะ  แต่งานนี้ไม่เน้นสวยงาม แต่การันตีว่าทุกคนมาด้วยใจจริงๆ โดยพี่ใหญ่ของแก๊งเพื่อนเจ้าสาว อย่าง บุ๋ม ปนัดดา ได้โพสต์เล่าเบื้องหลังน่ารักๆ ไว้ว่า
"@mumlaconics กับบุ๋มกั้นประตู ส่วน @djtonhorm มามอบช่อดอกไม้ (หอมมันแต่งหน้าแต่งตัวไม่ทัน พี่ๆกะเทยทั้งหลายเลยประเคนใส่นางแบบนี้ นางบอก ดีแล้ว กลัวเจ้าบ่าวจำไม่ได้และไม่ให้ซอง 5555 และดูนางตื่นเต้นกว่าเจ้าสาวอีก)"
และ "วันนี้มาเซอร์ไพรส์ เจ้าสาวตุ๊กกี้ เลยไม่ได้มาเตรียมตัว แต่งตัวเหมือนคนอื่นเค้า เสียดายอยู่เหมือนกัน แต่มาด้วยใจเกินร้อย นอนไปสองชั่วโมง แถมมางานก็อยู่กับน้องได้แค่ครึ่งชั่วโมงแล้วต้องไปลาวต่อ แต่ได้กอดเจ้าสาวละ ชื่นใจ"
อ่านข่าวที่เกี่ยวข้อง : ตุ๊กกี้ บูบู้ เข้าพิธีวิวาห์เรียบง่ายแบบไทย ที่บ้านเกิด จ.อุดรฯ