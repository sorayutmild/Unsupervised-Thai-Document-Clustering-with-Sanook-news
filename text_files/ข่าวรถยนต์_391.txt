อาจจะเป็นประเด็นร้อนทางการเมืองสำหรับการดำรงตำแหน่งทางการเมืองของนายกหญิงคนแรกของไทย ที่กาลเวลาจะเป็นเครื่องพิสูจน์ การทำงาน แต่กลับเรื่องราวนอกสภาแล้ว สิ่งที่คนให้ความสนใจนั้นก็ไม่พ้นรถยนต์ที่ใช้งาน ที่พาประชาชนรับทรัพย์กันถ้วนหน้ามาแล้ว 
ประเด็นรถยนต์ที่ใช้ของนายกหญิงนั้นกลายเป็นที่สนใจสำหรับคนไทย แต่ถ้าใครชื่นชอบรถยนต์แล้ว ก็คงอยากรู้ว่านายกหญิงเรามีรถยนต์ส่วนตัวอะไรบ้าง และ นี่ คือ 8 รถส่วนตัวจากรายการบัญชีทรัพย์สินของนายกหญิงของคนไทย
รถนายก ยิ่งลักษณ์ ชินวัตร
1. Mercedes Benz  S280
รถคันแรกในบัญชีรายการทรัพย์สินของนายกหญิงไทยนั้น ถ้าให้เดาหลายคนอาจจะพอนึกได้ว่า มันน่าจะเป็นรถหรูค่ายดาวสามแฉก  Mercedes Benz S-Class  รุ่น S280 ที่ได้มาครอบครองตั้งแต่ปี พ.ศ. 2545 และแม้จะผ่านมานานกว่าเกือบ 10 ปี แต่มันก็มีมูลค่ามากถึง 2.1 ล้านบาทในปัจจุบัน
 
2.Land Rover
 
เมื่อมีรถหรูมันก็ต้องรถไว้ลุยกันบ้าง และ Land Rover  ไม่ทราบรุ่นคันนี้ ก็เป็นอีกหนึ่งรถในกรุของนายกหญิงไทย ที่ได้มาในปี 2547 ซึ่งปัจจุบัน รถคันนี้ประเมินมูลค่าได้ที่ 650,000 บาท
รถนายก ยิ่งลักษณ์ ชินวัตร
3.Mercedes Benz SLK 200
รถสปอร์ตสุดเท่ห์ พร้อมความแรงกับเครื่องยนต์ 1.8 ลิตร และพละกำลัง 184 แรงม้า อาจจะเป็นอะไรที่ถูกใจนายกหญิงของคนไทย เพราะนี่คือรถคันที่ 3 ในบัญชีรถยนต์ส่วนตัว ซึ่งมีมูลค่ากว่า 1.9 ล้านบาทในปัจจุบัน และซื้อมาเมื่อ ปี 2549
 
4. Mercedes Benz E240
 
ให้หลังปีเดียวกัน 2 เดือน นายกหญิงไทย ก็มีม้าใช้คันใหม่ที่ยังประทับใจกับรถยนต์จากค่าย Mercedes Benz  รุ่น E 240 ให้ความหรูหราอีกชั้น และมีมูลค่าปัจจุบันถึง 1.3 ล้านบาท

5. Toyota Vios
 
ใครจะคิดว่าอารมณ์ประหยัดนั้นอยู่กับ นางสาวยิ่งลักษณ์ เพราะ รถคันที่ 5 ในบัญชีนั้น เป็น toyota Vios ที่มีมูลค่าเพียง 4.4 แสนบาทเท่านั้น ซึ่งได้มาเมื่อตอนปี พ.ศ. 2551 เอาเป็นว่าถ้าเห็น วีออสเลข 777 เมื่อไร คุณอาจจะขับอยู่ข้างรถนายก ก็ได้
รถนายก ยิ่งลักษณ์ ชินวัตร
6 Porsche Cayman
 
แพงที่สุดในรถทั้งหมดที่มีและเป็นรถยนต์สปอร์ตพันธุ์แท้ยี่ห้อเดียวในบัญชี ซึ่งมันคือ Porsche Cayman ที่มาพร้อม 295 แรงม้า และการปรับแต่งสุดเบาหวิวให้อารมณ์ สปอร์ตเต็มพิกัด ซึ่งการันตีได้เลยว่า ราคา 5.2 ล้าน กับการบึ่งจากลาดพร้าวไปรัฐสภา สามารถทำได้ไม่เกิน 15 นาที (ถ้ารถไม่ติดนะ)
 
7.Volkswagen Caravelle
 
รถตู้สุดหรูเป็นที่หมายปองของหลายๆคน เช่นเดียวกับ การที่ค่ายรถยนต์ชั้นนำจากยุโรป ได้รับความไว้วางใจจากนายกหญิงของคนไทย และ ซื้อมาเมื่อต้นปีที่ผ่าน	และมีค่ากว่า 3 ล้านบาท
 
8.BMW Series 7 Lise
 
ในที่สุดเราก็มาถึงรถคันสุดท้ายของนายกฯหญิง นางสาว ยิ่งลักษณ์ ชินวัตร ที่ล่าสุดเมื่อเดือนกรกฏาคมที่ผ่านมา เธอพึงจะเป็นเจ้าของรถ  BMW Series 7 ใหม่ล่าสุด รุ่น 730 i ที่พกความหรูมาอย่างเต็มพิกัด ด้วยพละกำลังกว่า 218 แรงม้า และความหรูหราที่เหนือชั้นกว่าจาก  BMW  ก็ไม่น่าแปลกใจที่มันจะถูกชะตา พณฯ ท่านนายกเรา

ทั้ง 8 คันนี้เป็น รถยนต์ที่ได้รับการเปิดเผยในบัญชีรายการแสดงทรัพย์สอนที่ยื่นต่อสำนักงาน ปปช. และถูกเปิดเผยออกมา ซึ่งแต่ละคันในโรงรถนั้นล้วนมีเอกลักษณ์ของตัวเอง แต่ที่น่าแปลกใจสุดคืออารมณ์ประหยัดกับ Toyota Vios 
 