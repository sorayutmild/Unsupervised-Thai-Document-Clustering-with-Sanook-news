บัวขาว บัญชาเมฆ  จัดหนักจัดเต็มใส่ สตีฟ โมซอน นักมวยจากแดนจิงโจ้ ก่อนชนะน็อคไปในยกที่ 3 ศึกมวยท็อปคิงส์ เวิลด์ ซีรีส์ 2014 ที่ฝรั่งเศส การแข่งขันมวย "ท็อปคิงส์ เวิลด์ ซีรีส์ 2014" สนามที่ 2 ที่กรุงปารีส ประเทศฝรั่งเศส เมื่อคืนวันที่ 15 พฤศจิกายน ที่ผ่านมา "ไอ้ดำดอทคอม" บัวขาว บัญชาเมฆ ยอดนักชกขวัญใจชาวไทย ขึ้นสังเวียน พบกับ สตีฟ โมซอน นักชกจากประเทศออสเตรเลียโดยตลอด 3 ยก "บัวขาว บัญชาเมฆ" จัดหนักจัดเต็ม ทั้งเข่าทั้งศอก จน สตีฟ โมซอน คู่ชกจาก ออสเตรเลีย เจียนอยู่เจียนไป ก่อนที่สุดท้ายกรรมการผู้ห้ามบนเวที จะยุติการชก ทำให้บัวขาวเอาชนะไปในยกที่ 3 ทั้งนี้ศึกมวย  "ท็อปคิงส์ เวิลด์ ซีรีส์ 2014" สนามที่ 3 จะทำการแข่งขันกันที่ เขตปกครองพิเศษเกาะฮ่องกง ในวันที่ 20 ธันวาคม นี้ ช่อง 9 โมเดิลไนน์ถ่ายทอดสด 


ขอบคุณภาพจาก : "บัญชาเมฆยิม"
