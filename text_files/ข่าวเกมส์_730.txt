เรียกได้ว่ากระแสเกม Ragnarok M: Eternal Love นั้นเป็นอีก 1 เกมที่มีผู้เล่นทั้งชาวไทยและต่างชาติ (ฝั่ง South East Asia) เป็นจำนวนมาก และเกมนี้ก็เป็นอีก 1 เกมที่เรียกได้ว่า Pay 2 Win อย่างแท้จริง (แต่คนเล่นฟรีก็สามารถเล่นได้เรื่อย ๆ แต่จะเก่งไม่เท่าคนเติมอย่างแน่นอน) ซึ่งเมื่อวันที่ 2 มกราคมที่ผ่านมาก็ได้มีการประกาศจากทีมงานว่า จะมีการประมูลสัตว์พาหนะหายากในเกม “Key of Heaven” ซึ่งมีเพียง 1 ชิ้นใน Server นี้เท่านั้น และได้รับกระแสตอบรับจากผู้เล่นจำนวนมาก (ในด้านใดนั้นก็ลองอ่าน comment กันได้)

วิธีประมูลของล้ำค่าในเกม Ragnarok M: Eternal Love ใช้เงิน Big Cat Coin ในการประมูลเท่านั้น ประมูลขั้นต่ำที่ 100 เหรียญ สูงสุด 1,000 เหรียญต่อ 1 เคาะ เหรียญ Big Cat Coin ใช้เงินจริงในการซื้อเท่านั้น Rate อยู่ที่ประมาณ 5 บาทต่อ 1 เหรียญ (เมื่อรวม Bonus เหรียญที่ได้จากการเติมเงิน ณ ปัจจุบัน)
ซึ่งได้มีการเปิดประมูลไปเมื่อวันที่ 4 มกราคมเวลา 20:00 น. และปิดประมูลไปแล้วเป็นที่เรียบร้อย ซึ่งผู้ที่ประมูลไปได้นั้นเป็นคนจากประเทศฟิลิปปินส์ (ซึ่งตอนประมูลน่าจะกำลังอยู่ใน Server Indonisia) โดยประมูลไปได้ด้วยราคา 360,000 Cat Coin โดยผู้ที่ประมูลไปได้นั้นก็ได้โพสต์ลง Facebook Fanpage ของตัวเองว่า เขานั้นได้ใช้เงินกว่า 3 ล้านเปโซในการซื้อเจ้าม้าตัวนี้ ซึ่งถ้าตีเป็นเงินบาทจากการคำณวนที่ Rate สูงสุดในการซื้อผ่านเกมโดยปกติคือ 1 เหรียญต่อ 5 บาท (และลดหลั่นไปตามปริมาณการซื้อเหรียญ) ก็จะมีมูลค่าอยู่ที่ 1.8 ล้านบาท
หรือเกือบ 2 ล้านบาทเลยทีเดียว!
โฉมหน้าผู้ประมูลได้ไป ซึ่งเขายังบอกกับตัวเองเลยว่า “มันคุ้มไหมเนี่ยกับไอเทมในเกมที่ราคา 3 ล้านเปโซ!? นี่ก็คือ Ragnarok Mobile ยังไงล่ะ!!”

และแน่นอนว่าเขาไม่ได้เป็นคนเดียวที่ประมูล ซึ่งก็มีคนที่เข้ามาขับเคี่ยวประมูลร่วมกับเขาอยู่ประมาณ 4 คน ซึ่งนั้นหมายถึงจำนวนเงินที่พวกเขาเติมให้เกมนี้ขั้นต่ำ ๆ คือหลักล้านบาท (แต่ยังดีที่ผู้แพ้ไม่ต้องเสียเหรียญแมวไปแบบฟรี ๆ เพราะเกมนี้ถ้าใครประมูลไม่ได้ จะได้รับเงินคืนครบจำนวนเต็ม 100%)
และแน่นอนว่าในเกมก็ยังมีสิ่งที่เรียกว่า “การ์ดบอส” อยู่ ซึ่งมีโอกาสตกยากมาก ๆ โดยผู้ที่โชคดีก็จะสามารถตั้งประมูลได้เช่นกัน และผู้ประมูลจะต้องใช้เงิน Big Cat Coin ในการเข้าร่วมประมูลเท่านั้น (แต่ผู้ได้รับเงินจะรับเป็นเงิน Zeny ในอัตราส่วน 1 ต่อ 10,000 และหักภาษีค่าประมูล 19%) เรียกได้ว่างานนี้ผู้สร้างเกมมีแต่ได้กับได้

การ์ดแมงทองในตำนาน Ragnarok ปกติที่เคยขายกันหลักแสนต้น ๆ มาเจอ Ragnarok Mobile ปาเข้าไป 5.5 แสน!!
ก็เรียกได้ว่าเกม Ragnarok M: Eternal Love ยังคงได้รับความนิยมต่อผู้เล่นทั้งชาวไทยและชาวต่างชาติที่เคยผ่านวัยเด็กกันมาก่อนและสามารถหาเงินมาเปย์ในเกมนี้ได้ แต่อย่างไรก็ตามแอดอยากฝากไว้ว่า อย่าลงทุนมากจนเกินตัว เล่นแต่พอดีจะมีความสุขที่สุดครับ
 