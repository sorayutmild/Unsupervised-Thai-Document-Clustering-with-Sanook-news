                 เฉลยออกมาอย่างเป็นทางการแล้วในที่สำหรับ รถยนต์คอมแพ็คคาร์รุ่นใหม่จากค่ายรถยนต์ Honda  หลังจากที่ค่ายรถยนต์เจ้านี้จัดการถอยทัพไปปรับโฉม Honda Civic 2012  และล่าสุดเพิ่งสั่งโละสต็อคไปในอเมริกา ขณะที่เรารอลุ้นว่ามันจะเปิดตัวเมื่อ ซึ่งเชื่อว่าจะเป็นกลายเดือนนี้ แต่ดูเหมือนว่า  Honda  จะพร้อมแล้วในการแนะนำรถยนต์คอมแพ็คคาร์ โฉมแก้เกม 
                มาพบกับ Honda civic 2013 โฉมใหม่ที่ไฉไลกว่าเดิมในการเดินหน้าในการแนะนำรถยนต์คอมแพ็คคาร์ในโฉมที่ 9 ของค่ายรถยนต์รายนี้ที่ต้องการมุ่งเน้นในเรื่องของการออกแบบให้มีความลงตัวมากกว่า เดิมหลังจากโดนวิพากษ์ วิจารณ์อย่างสูงจากกลุ่มสาวก รวมถึง การที่รถยนต์ในเจนเนอร์เรชั่นที่ 9 นี้ตกรอบในการเข้าสู่ Recommend list  ของ  Consumer Report  ด้วย
 
                ในเวอร์ชั่นใหม่นี้ เรียกว่าสลัดคราบเดิมออกไปทั้งหมด กับการให้เส้นสายในรายละเอียดใหม่ทั้งหมด โดยฮอนด้ามีการเปิดเผยว่ารถยนต์รุ่นใหม่นี้ มีการปรับปรุง ตั้งแต่ด้านนอกจนถึงด้านในของห้องโดยสาร ไม่พ้นกระทั่งโครงสร้างของตัวรถและทั้งหมดนั้นเพื่อให้ มันเป็นรถยนต์คอมแพ็คคาร์ ที่ดีท่าสุดในตลาด
                จากภาพที่ได้รับมาจำนวน  2  ภาพ ได้เผยถึงว่าที่รถยนต์รุ่นใหม่ ที่งดงามยิ่งขึ้น โดยได้เส้นสายจากการออกแบบที่มุ่งสู่ความหรูหราแต่ยังดูสปอร์ต คล้ายใน Honda Accord  ใหม่บ้าง แต่มันก็คงความเป็น  Honda Civic  เอาไว้ โดยจากที่เห็นมันมากับกระจังหน้ารวงผึ้ง พร้อมเติมด้วยชุดโครมเมี่ยม  รวมถึงการปรับเปลี่ยนกันชนหน้า และกันชนท้ายใหม่ทั้งหมดด้วย
                ด้านนาย วิคกิ ปอปอนี่ ผู้ช่วยรองประธานฝ่ายวางแผนผลิตภัณฑ์ของ American Honda  กล่าวเปิดเผยว่า ในส่วนของภายในนั้นจะให้ความรู้สึกที่ดูกระชากวัยมากยิ่งขึ้น  แต่ยังดูดีมีระดับ และนั่นจะทำให้  Honda Civic  กลับขึ้นสู่ตำแหน่งยอดรถคอมแพ็คคาร์ สำหรับทุกคน
                สำหรับ Honda civic 2013  ใหม่นี้ มีกำหนดในการโชว์ตัวเป็นทางการที่งานแสดงรถยนต์ ที่ LA  ในช่วงปลายเดือนนี้ ซึ่งหมายความว่าสำหรับตลาดอเมริกา มันจะพร้อมขายทันที่อย่างแน่นอน ส่วนกำหนดการลงตลาดประเทศไทย นั้นต้องรออีกสักพัก
 