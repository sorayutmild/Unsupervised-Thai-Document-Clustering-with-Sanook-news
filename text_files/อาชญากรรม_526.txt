(15 ธ.ค.) เวลาประมาณ 16.00 น. พ.ต.ท.เกรียงศักดิ์ กูลพฤกษี รอง ผกก.สส.สภ.ท่าบ่อ จ.หนองคาย เผยว่า ขณะนี้สามารถจับกุมผู้ต้องหาฆ่าน้องการ์ตูนได้แล้ว โดยคนร้ายให้การรับสารภาพตลอดข้อกล่าวหา
ผู้ต้องหาสารภาพว่า วันเกิดเหตุดื่มเหล้าขาวและเบียร์จนเมาและเดินออกไปจะซื้อเบียร์เพิ่ม เห็นน้องการ์ตูนนั่งอยู่ตามลำพังจึงเข้าไปคุย จึงหลอกว่าจะพาไปซื้อขนม และจูงมือพาเลี้ยวเข้าซอยไปยังป่าจุดที่พบศพ แล้วบีบคอเด็กจนสลบและลงมือข่มขืน โดยไม่รู้ว่าเด็กเสียชีวิต หลังจากข่มขืนเสร็จก็ทิ้งเด็กไว้ที่พงหญ้า คิดว่าถ้าฟื้นเด็กคงเดินกลับไปเอง 
หลังจากก่อเหตุได้หลบหนีไปที่ จ.หนองคายจนถูกเจ้าหน้าที่จับกุมได้ในที่สุด ซึ่งจากการตรวจสอบพบว่าผู้ต้องหาเคยต้องโทษคดีพรากผู้เยาว์มาก่อน
อย่างไรก็ตาม กะโหลกศีรษะเด็กและกระจุกเส้นผมที่เจ้าหน้าที่พบ ลึกเข้าไปในป่าใกล้กับจุดที่พบกางเกงน้องการ์ตูน ยังไม่สามารถยืนยันได้ว่าเป็นน้องการ์ตูนหรือไม่ โดยต้องรอผลพิสูจน์ดีเอ็นเออย่างเป็นทางการอีกครั้ง
(ขอบคุณภาพจาก @js100radio )