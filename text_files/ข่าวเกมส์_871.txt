ตื่นเต้นเลยทีนี้เมื่อทาง Aniplex ได้มีการประกาศว่าจะออกมาแถลงข่าวอัปเดตข้อมูลเพิ่มเติมกับทางผู้พัฒนา CyberConnect2 ซึ่งกำลังพัฒนาเกมอย่าง Kimetsu no Yaiba - Hinokami Keppuutan หนึ่งในเวอร์ชั่นวิดีโอเกมของ "Kimetsu no Yaiba ดาบพิฆาตอสูร" การ์ตูนดัง มีกำหนดจะเผยแพร่รายละเอียดใหม่ๆ ผ่านทาง Weekly Shonen Jump ฉบับวันที่ 8 กุมภาพันธ์ที่จะออกในอีกหนึ่งสัปดาห์ข้างหน้านี้อดใจรอกันได้เลย

ตอนนี้ต้องบอกเลยว่าทางเรายังไม่มีข้อมูลอะไรเลยเกี่ยวกับเกม Kimetsu no Yaiba - Hinokami Keppuutan รู้เพียงแค่ว่าตัวเกมจะนำเสนอในรูปแบบ Action RPG สวมบทบาทดำเนินเรื่องราวที่อ้างอิงจากเวอร์ชั่นอนิเมะ ส่วนโหมดการเล่นหรือรายละเอียดอื่นๆ ที่สำคัญๆ ยังไม่มีการเปิดเผยออกมาเลย ดังนั้นข้อมูลใหม่ที่จะออกมาใน Weekly Shonen Jump ก็ค่อนข้างคาดหวังไว้สูงพอสมควรเลยว่าจะมีอะไรให้รู้เพิ่มเติมเกี่ยวกับเกมนี้บ้าง


เบื้องต้นเกม Kimetsu no Yaiba - Hinokami Keppuutan จะวางจำหน่ายสำหรับแพลตฟอร์ม Playstation 4 เท่านั้น แต่ส่วนตัวเชื่อว่าคงจะเปิดตัวแพลตฟอร์มอื่นๆ ในภายหลังอย่างแน่นอน