วันนี้ (24เม.ย.64) พล.ต.อ.อัศวิน ขวัญเมือง ผู้ว่าราชการกรุงเทพมหานคร (กทม.) แถลงผลการประชุมคณะกรรมการโรคติดต่อกรุงเทพมหานคร ครั้งที่ 10/2564 โดยระบุว่า ขอความร่วมมือประชาชนเมื่อออกจากบ้านไปสถานที่สาธารณะ ต้องสวมใส่หน้ากากอนามัย 100 เปอร์เซ็นต์ หากไม่ปฏิบัติจะมีความผิด มีผลตั้งแต่ 26 เม.ย. เป็นเวลา 14 วัน
ด้าน ร.ต.อ.พงศกร ขวัญเมือง โฆษกของกรุงเทพมหานคร (กทม.) กล่าวว่า ได้มีการสั่งปิดสถานที่เพิ่มเติม 31 สถานที่

โรงมหรสพ (โรงภาพยนตร์ โรงละคร โรงมหรสพ)
สวนน้ำ สวนสนุก
สวนสัตว์
สถานที่เล่นสเก็ต หรือโรลเลอร์เบรด หรือการเล่นอื่น ๆ ในทำนองเดียวกัน
โต๊ะสนุกเกอร์ บิลเลียด
สถานที่เล่นโบว์ลิ่งหรือตู้เกม
ร้านเกม และร้านอินเทอร์เน็ต
สระว่ายน้ำสาธารณะ หรือกิจการอื่น ๆ ในทำนองเดียวกัน
สถานที่ออกกำลังกายฟิตเนส
สถานที่จัดนิทรรศการ ศูนย์แสดงสินค้า และศูนย์ประชุม
พิพิธภัณฑ์ (พิพิธภัณฑสถาน พิพิธภัณฑ์ท้องถิ่น รวมถึงพิพิธภัณฑ์ในลักษณะเดียวกัน)
ห้องสมุดสาธารณะ ห้องสมุดชุมชน ห้องสมุดเอกชน และบ้านหนังสือ
สถานรับเลี้ยงเด็ก (ยกเว้นสถานเลี้ยงเด็กในโรงพยาบาลให้เปิดได้)
สถานดูแลผู้สูงอายุ(ยกเว้นที่มีการรับตัวไว้พักค้างคืนเป็นปกติธุระให้เปิดได้)
สนามมวย และโรงเรียนสอนมวย
โรงเรียนสอนศิลปะการต่อสู้ (ยิม)
สถานที่สักหรือเจาะผิวหนังหรือส่วนใดส่วนหนึ่งของร่างกาย
สถาบันลีลาศหรือสอนลีลาศ
สนามม้า
ศูนย์พระเครื่อง พระบูชา และสนามพระเครื่อง พระบูชา
สถานที่ให้บริการควบคุมน้ำหนัก คลินิกเสริมความงาม สถานเสริมความงาม และคลินิกเวชกรรมเสริมความงาม
สถานประกอบการเพื่อสุขภาพ (ร้านสปา ร้านนวดเพื่อสุขภาพ ร้านนวดเพื่อเสริมความงาม) สถานประกอบการนวดแผนไทย นวดฝ่าเท้า
สนามแข่งขันทุกประเภท
สถานที่แสดงมหรสพ สถานที่มีการแสดงหรือการละเล่นสาธารณะ
สถานที่ให้บริการห้องประชุม ห้องจัดเลี้ยง สถานที่จัดเลี้ยง รวมถึงสถานที่อื่นใดที่มีลักษณะเดียวกัน
ห้างสรรพสินค้า ศูนย์การค้า คอมมูนิตี้มอลล์ เปิดได้ 11.00-21.00 น. ห้ามจัดกิจกรรมส่งเสริมการขายทั้งหมด ร้านอาหารภายในห้าง ให้จัดที่นั่งห่าง 2 เมตร ถ้าน้อยกว่านี้ต้องมีฉากกั้น
ร้านเสริมสวย แต่งผมหรือตัดผม (เปิดได้เฉพาะกิจกรรม สระ ตัด ซอย แต่งผม และต้องไม่มีผู้นั่งรอในร้าน)
สนามกีฬาทุกประเภท ไม่มีการเล่นและการแข่งขันทุกประเภท
สวนสาธารณะ ลานพื้นที่กิจกรรมสาธารณะ สถานที่ออกกำลังกาย สนามกีฬาลานกีฬ
ร้านสะดวกซื้อเปิดได้ 05.00-22.00 น.
ห้ามจัดงานเลี้ยงสังสรรค์ การเข้าค่าย การถ่ายภาพยนตร์ หรือรายการโทรทัศน์ หรือกิจกรรมทางศาสนา การปฏิบัติธรรม การพบปะญาติที่เกินกว่า 20 คน

ทั้งนี้ สำหรับ ร้านอาหาร ยังเปิดให้ลูกค้าเข้ามานั่งรับประทานอาหารภายในร้านได้ ถึง 21.00 น. โดยต้องเว้นที่นั่ง 2 เมตร หรือมากกว่า 1 เมตร แต่ต้องมีที่กั้น ซึ่งหลังจาก 21.00-23.00 น. ต้องเป็นแบบซื้อกลับบ้านเท่านั้น 

ติดตามข่าวสารและสถานการณ์ COVID-19 ได้ที่นี่
