ดูกันอีกทีกับจังหวะต่อบอลสุดเหนือชั้นของ "ขุนพลช้างศึก" ช่วงท้ายเกม ที่เล่นงานนักเตะ "เสือเหลือง" แบบงงเต๊กทั้งทีม ก่อน ชัปปุยส์ ได้จบจังหวะสุดท้าย บอลไม่ตรงกรอบแบบน่าเสียดาย แต่ได้ใจแฟนบอลทั้งสนามเหตุการณ์สุดสวยเกิดขึ้นในนาทีที่ 88 ของเกม ขณะที่ทีมชาติไทยนำทีมชาติมาเลเซียอยู่ 2-0 เมื่อขุนพลช้างศึกขึ้นเกมจากกลางสนามในแดนตัวเอง ต่อบอลสไตล์ "ติกิ-ตาก้า" แบบเหนือชั้นซึ่งในจังหวะนี้นักเตะไทยสัมผัสบอลและส่งให้กันร่วมๆ 40 ครั้ง ก่อนที่จังหวะสุดท้ายจะเป็น ชาริล ชัปปุยส์ กองกลางตัวเก่งของทีมได้โอกาสสับไกในกรอบเขตโทษ แต่น่าเสียดายที่ถูกผู้เล่นมาเลเซียเข้ามาบีบ ทำให้ยิงเฉียดเสาออกหลังไปแบบได้ลุ้น พร้อมเสียงปรบมือกึกก้องทั่วสนามชมจังหวะที่สวยงามและเปี่ยมไปด้วยทีมเวิร์คนี้ชัดๆอีกครั้งครับ

นอกเหนือจาก 2 ประตูของทีมไทย นี่สุดยอดช็อตประจำเกมนี้อย่างแท้จริง!!
<< ชมภาพการแข่งขันได้ที่ด่านล่างนี้>>