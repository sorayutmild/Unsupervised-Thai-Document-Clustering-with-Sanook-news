เรื่องสุดน่ากลัวในเกมต่างๆ ถึงไม่ใช่เกมผีก็มีเสียวได้

ถ้าพูดถึงเรื่องความน่ากลัว หลายคนอาจจะบอกว่ามันมักจะหาได้จากเกมสยองขวัญต่างๆ ที่มีอยู่มากมาย แต่ความเป็นจริงแล้วพวกเกมที่เราเล่นกันหลายๆ เกมที่ไม่ใช่เกมผี มันก็มีความน่ากลัวไม่แพ้เกมสยองขวัญกันเลยทีเดียว แต่ความกลัวนั้นมันคืออะไรล่ะ? วันนี้ผมจะหยิบเรื่องราวน่ากลัวพวกนี้มาให้ชมกัน จะมีอะไรบ้างนั้นไปดูกันเลย กลัวกระสุนหมด


     แนวเกม Action Shooting นั้นก็คือว่าเป็นแนวเกมที่ได้รับความนิยมเป็นอย่างมาก แต่มีคำว่า Shooting ทีไร ก็มักจะมีความกลัวว่า "เฮ้ย ถ้ากระสุนหมดทำไงดี" โดยเฉพาะเกมที่มีกระสุนค่อนข้างจำกัด ดัวยความกลัวเหล่านี้จึงเกิดพฤติกรรมประหยัดกระสุนขึ้นมาในเกม แถมบางคนที่เจอประสบการณ์ที่ไม่ค่อยดีมาจากเกมอื่นก็ถึงขั้นขี้เหนียวกันเลยทีเดียว แต่พอเล่นเกมจบแล้วปรากฏว่า...... กระสุนเหลือบานเลย (ประหยัดจนไม่ได้ใช้ OTL)กลัวจมนํ้าตาย

     อันนี้ถือว่าเป็นเรื่องที่กดดันผู้เล่นเป็นอย่างมากจนเกิดความกลัวขึ้นเลยทีเดียว สำหรับพวกเกม Action ต่างๆ ที่ตัวละครต้องดำนํ้าเพื่อเคลื่อนที่ไปยังที่ต่างๆ ด้วยความที่ผู้พัฒนาอยากให้มีความสมจริง จึงทะลึ่งตึงตังใส่ให้มีเกจออกซิเจนเข้ามาด้วย ซึ่งถ้าหมดก็เท่ากับม่องแน่นอน โดยเฉพาะเกม Tomb Raider ภาคเก่าๆ นี่ตัวดีเลย บางเกมจุดเซฟก็ไกลแสนไกล ยิ่งเพิ่มความกดดันเข้ามาอีก เช็คพ้อยต์ไกล จุดเซฟไม่ค่อยมี 

     สำหรับพวกเกมแนว Action หรือ RPG ที่มีพวกจุดเช็คพ้อยต์ไกล หรือจุดเซฟไม่ค่อยมี ม่องที่นึงเดินกันขาลากเลยทีเดียว ดังนั้นความกลัวที่มันก่อเกิดก็คือการกลัวตายนั้นเอง แถมบางทีก็มีของแถม เกิดอาการยํ้าคิดยํ้าทำกดเซฟกันรัวๆ เนื่องจากว่ากลัวลืมนั่นเอง   กลัวเซฟทับ มันเจ็บจุงเบย

     มีเกมอยู่ไม่ใช่น้อย ที่มีเนื้อเรื่องให้เล่นได้หลายทาง ดังนั้นผู้เล่นจึงต้องทำการเซฟแยกสล็อตไว้ เวลาที่เจอเนื้อเรื่องแยกต่างๆ ภายในตัวเกม (ยิ่งพวกเกมจีบหนุ่มจีบสาวนี่ตัวดีเลย) แต่บางทีมันก็เกิดการ มึน อึน จุง เผลอไปเซฟทับสล็อตอื่น ซะอย่างนั้น งานนี้ก็เจ็บปวดนั่งเล่นใหม่ร้องไห้ฮือๆ กันไปตามระเบียบ  ลืมเก็บของ

     พวกเกมที่ผู้เล่นต้องทำการหาไอเทมต่างๆ ที่ซุกซ่อนไว้ในแผนที่ขนาดใหญ่ มักจะก่อให้เกิดความกลัวที่จะลืมเก็บไอเทม ซึ่งพวกไอเทมที่เป็นของแรร์หรือไอเทมลับที่ต้องเก็บมาปลดล็อค Archivement นั้นมันมักจะถูกซุกซ่อนที่ซอกหลืบที่มนุษย์ขี้สงสัยเท่านั้นที่จะหาเจอ แถมบางเกมที่เดินเนื้อเรื่องเป็นเส้นตรงนั้น เท่ากับลืมแล้วลืมเลย เพราะมันข้ามฉากข้ามแผนที่กันไปเป็นที่เรียบร้อยแล้ว งานนี้จะย้อนหลับไปเก็บก็ต้องเล่นใหม่กันสถานเดียวล่ะจ๊ะ อัพ Stat ผิด
 

     เกม RPG รวมไปถึงเกม MMORPG ที่มีการอัพสเตตัสหรือสกิลของตัวละคร เมื่อตัวละครเลเวลอัพแล้วก็จะเกิดอาการฉงนงุนงงกันเลยทีเดียว ยุ่บ ยับกันไปหมดจนติดสตั๊น 10 วิ ซึ่งถ้าเกิดอัพผิดขึ้นมาแล้วตัวละครมันดันไม่เก่ง อืมมมม เล่นใหม่สถานเดียวเช่นกัน เพื่อระงับความกลัวเหล่านั้น อากู๋และ Wiki จึงเป็นตัวเลือกยอดนิยมของพวกเขา ขายของผิด สิ้นเนื้อประดาตัว

     ความคลาสสิคของเกมแนว RPG ก็คือเมื่อเราสู้เหล่ามอนสเตอร์ชนะ พวกมันจะดรอปไอเทมต่างๆ รวมไปถึงการเปิดหีบสมบัติหรือไอเทมตามทางก็ตาม ทำให้ช่องใส่ของของเรานั้นอุดมไปด้วยไอเทมจนแทบทะลัก ไอเทมบางอันที่มันไร้ค่า ได้แค่ขายเอาเงินอย่างเดียวก็ต้องเอาไปโยนร้าน ซึ่งบางทีมันก็เกิดอาการ มึน อึน จุง กันอีกนั่นแหละ กลัวหลงทาง

     แมพใหญ่ๆ เดินที่ก็เมื่อยตุ้ม ยิ่งถ้าเกมที่ไม่มียานพาหนะยิ่งเหนื่อยหนัก บางเกมแผนที่ก็ดูรู้เรื่องเสียเหลือเกิน ดังนั้นจึงเกิดกระบวนการจำกัดเกิดขึ้น เพราะถ้าเกิดหลงทางขึ้นมาทีก็ขี้หักในกันละจ้า กลัวเจอโปร

     สำหรับพวกบรรดาเกมออนไลน์บน PC ก็มักจะเจอพวกใช้โปรแกรมช่วยเล่นอยู่เป็นนิจ ยิ่งถ้าเกมที่มีการ Rank กัน แล้วเจออีกฝั่งใช้โปรก็ยิ่งปวดตับ สำหรับบางเกมบางเซิร์ฟใช้ระบบแบนยกตี้ก็ยิ่งน่ากลัว เจอคนใช้โปรเข้าไปก็หงายเงิบโดนแบนกันหมด      นี่ก็เป็นแค่บางส่วนเท่านั้น จริงๆ แล้วก็มียังมีอีกเยอะแยะตาแป๊ะไก่ ใครเจออะไรกันมาบ้างก็มาแชร์กันได้จ๊ะ
สนับสนุนเนื้อหา
โดย Barrettez

