
Gravity เปิดตัว Ragnarok M Eternal Love เวอร์ชั่น SEA อย่างเป็นทางการ ณ งาน Thailang Game Show 2018 ชั้น 5 ห้างสรรพสินค้าสยาม พารากอน ผู้บริหารยันตัวเกมพร้อมเต็มที่ โดยจะมีการอัพเดทระบบใหม่อาทิ การเดินจูงมือ การถ่ายภาพ ฯลฯ พร้อมฉลองยอดลงทะเบียนล่วงหน้าผ่านหน้าเว็บไซต์ ROM ครบ 1 ล้าน โดยมีสัดส่วนที่เป็นคนไทยมากที่สุด เตรียมแจก “หมวกช้าง” ให้กับผู้เล่นทุกคน ตัวเกมพร้อมเปิดให้บริการ 31 ตุลาคมนี้

คุณคิตามุระ โยชิโนริ ประธานกรรมการบริษัท กราวิตี้ จำกัด เปิดเผยว่า ในปีนี้จะเข้าสู่ปีที่ 17 ของเกม แรคนาร็อคออนไลน์แล้ว ซึ่งทางเราก็ได้เติบโตพร้อมกันกับเหล่าผู้เล่นมาโดยตลอด โดยในปัจจุบันมีการให้บริการเกมมากว่า 80 ภูมิภาคทั่วโลก สำหรับในประเทศไทยนั้นทางเราก็ได้กระแสตอบรับที่ดีมากจากผู้เล่นมาโดยตลอด


ในส่วนของ Ragnarok M : Eternal Love ได้มีการเปิดให้บริการในประเทศจีนในปี 2017 และได้มีการเปิดให้บริการในประเทศเกาหลีและไต้หวันอย่างต่อเนื่อง ซึ่งในส่วนภูมิภาคเอเชียตะวันออกเฉียงใต้นั้นได้มีการเปิดลงทะเบียนล่วงหน้าแล้ว โดยยอดในปัจจุบัน เฉพาะผู้ลงทะเบียนผ่านทางหน้าเว็บไซต์ ROM มียอดเกิน 1 ล้านไอดี และจากทุกช่องทางมียอดทะลุเกิน 2.5 ล้านไอดีเรียบร้อยแล้ว ซึ่งมีสัดส่วนของคนไทยเป็นส่วนใหญ่ ถือเป็นยอดการลงทะเบียนล่วงหน้าที่สูงเป็นประวัติการณ์

ซึ่งจากเหตุการณ์ดังกล่าวทางเราได้เตรียมแจกไอเทมเฮดแวร์รูปช้างเป็นของขวัญให้ทุกท่านเรียบร้อยแล้ว นอกจากนี้ทางเรายังได้เตรียมกิจกรรมพิเศษที่มีเอกลักษณ์แบบไทย ๆ สำหรับผู้เล่นชาวไทยโดยเฉพาะอีกมากมาย จึงขอขอบคุณกระแสตอบรับที่ล้นหลามจากผู้เล่นทุกท่านมา ณ ที่นี้



สำหรับงานแถลงข่าวเปิดตัว Ragnarok M : Eternal Love จัดขึ้นภายในงาน Thailand Game Show 2018 ที่ชั้น 5 พารากอนฮอลล์ ห้างสรรพสินค้าสยามพารากอน โดยมีผู้เข้าร่วมงานและสื่อมวลชนให้ความสนใจกับงานนี้เป็นจำนวนมาก นอกจากการแถลงข่าวในส่วนของตัวเกมแล้ว ยังมีการเปิดตัวโฆษณาเกม Ragnarok M เวอร์ชั่น SEA ที่ได้พลอยชมพู – ญานนีน ภารวี ไวเกล นักร้องนักแสดงลูกครึ่งที่ชอบการเล่นเกมเป็นชีวิตจิตใจ และมีการแบ่งเวลาของชีวิตตัวเองได้อย่างดี มาเล่นโฆษณาชิ้นนี้ให้อีกด้วย โดยจะมีการเผยแพร่ทุกช่องทางในวันที่ 1 พฤศจิกายนนี้ ส่วนตัวเกม Ragnarok M : Eternal Love ได้ในวันที่ 31 ตุลาคมนี้ ทั้งระบบ iOS และ Android

Trailer1

Trailer2

 