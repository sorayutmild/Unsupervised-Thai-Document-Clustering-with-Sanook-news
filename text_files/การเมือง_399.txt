(3 ธ.ค.) ผู้สื่อข่าวรายงานว่า สังคมออนไลน์ได้มีการแชร์ภาพ หน้าจอคอมพิวเตอร์ที่แสดงการจองตั๋วเครื่องบินของสายการบินไทย เที่ยวบินที่ TG910 เดินทางจากกรุงเทพฯ ไปกรุงลอนดอน ประเทศอังกฤษ ของบุคคลในตระกูลวงศ์สวัสดิ์ จำนวน 12 ที่นั่ง ซึ่งออกเดินทางในคืนวันที่ 4 ธ.ค.
โดยภาพดังกล่าว ระบุชื่อผู้จองเพียง 4 คนคือ นายสมชาย วงศ์สวัสดิ์ อดีตนายกรัฐมนตรี พร้อมภรรยา นางเยาวภา วงศ์สวัสดิ์ และลูกสาว 2 คนคือ น.ส.ชินณิชา และน.ส.ชยาภา วงศ์สวัสดิ์ ส่วนที่นั่งที่เหลืออีก 8 ที่นั่ง ไม่มีการใส่ชื่อผู้โดยสาร ซึ่งสามารถระบุชื่อผู้โดยสารภายหลังได้