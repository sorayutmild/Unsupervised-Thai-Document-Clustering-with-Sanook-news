ทรูมูฟ เอช เปิดแคมเปญ รับเทิร์น iPhone รุ่นเก่า เพื่อรับเป็นส่วนลดสำหรับซื้อ iPhone รุ่นใหม่ ให้ราคาสูงสุด 13,700 บาท
สำหรับผู้ที่อยากเปลี่ยน iPhone รุ่นเก่า เป็นรุ่นใหม่อย่าง iPhone 7 ล่าสุด ทาง ทรูมูฟ เอช (Truemove H) มีโปรโมชั่น รับเทิร์น iPhone รุ่นเก่า ตั้งแต่ iPhone 4 เพื่อซื้อ iPhone รุ่นใหม่ ซึ่งให้ราคาสูงสุดถึง 13,700 บาท สำหรับใช้เป็นส่วนลดเพื่อซื้อ iPhone 7, iPhone 6S และ iPhone SE
โดย iPhone เครื่องเก่าที่ทาง TrueMove H รับซื้อนั้น จะแบ่งออกเป็น 2 เกรดด้วยกัน ได้แก่ เกรด A และ เกรด B ซึ่งเกรด A จะมีการตรวจสอบสภาพทั้งหมด 6 จุดด้วยกัน ได้แก่ การอ่านซิมการ์ด, สภาพเครื่อง, ปลดล็อคเครื่อง, ตรวจสอบค่าความชื้น, ตรวจสอบหน้าจอ และตรวจสอบการสแกนลายนิ้วมือ ส่วนแบบเกรด B จะตรวจสอบแค่ 3 จุดเท่านั้น ได้แก่ การอ่านซิมการ์ด, สภาพเครื่อง และปลดล็อคเครื่อง ยิ่งตัวเครื่องมีสภาพดีเท่าไหร่ ก็จะได้ราคาสูงเท่านั้น
อย่างไรก็ดี ท่านที่สนใจอยากนำ iPhone รุ่นเก่า เข้าร่วมโปรโมชั่นดังกล่าว แนะนำว่า ให้ตรวจสอบราคาหลาย ๆ ทาง ทั้งการประกาศขายเอง หรือนำไปขายตามร้านรับซื้อมือถือ (ร้านตู้) แล้วนำมาตรวจสอบกับราคาของ TrueMove H) วิธีไหนที่ให้ราคาดีกว่า ให้เลือกแบบนั้น
ส่วนท่านที่สนใจโปรโมชั่น รับเทิร์น iPhone 7 สามารถอ่านรายละเอียดเพิ่มเติมได้ที่ truemoveh.co.th