ดวงผู้ที่เกิดปีชวด (หนู) ในปี 2562
ความรักและความสัมพันธ์
ในปี 2562 นี้ คุณต้องการความสันติสุขและมั่นคง โดยพยายามหลีกเลี่ยงความสัมพันธ์ที่ขัดแย้ง คู่ที่มีความพร้อมที่จะทำตามความต้องการก็จะสามารถสร้างความมั่นคงได้อย่างที่คุณปรารถนา  ปีนี้เป็นปีที่ดีมากๆ ที่ทั้งสองครอบครัวจะได้หลอมรวมเป็นอันหนึ่งอันเดียวกัน เรื่องราวความขัดแย้งที่เคยเป็นประเด็นก็จะค่อยๆ ลบเลือนไปได้ในที่สุด และความตึงเครียดต่างๆ ก็จะบรรเทาเบาบางลงตามไปด้วย ในขณะที่ชีวิตในด้านสังคมอาจจะมีขึ้นมีลงได้บ้าง อันเนื่องมาจากภูมิคุ้มกันทางสังคมของชาวปีชวดนั้นค่อนข้างต่ำ ดังนั้นจึงทำให้คุณเกิดความรู้สึกอ่อนไหวและวิตกกับคำวิพากษ์วิจารณ์ของคนรอบข้างได้ง่าย จึงควรให้เวลาและให้ความสำคัญมากๆ ก่อนการตัดสินใจทำอะไรสักอย่าง
การงานและการเงิน
ความบ้างานของคุณที่มีมาตั้งแต่ไหนแต่ไร อาจจะทำให้คุณแย่เอานะ เนื่องด้วยอิทธิพลของปีกุน ซึ่งเป็นสัญญาณเตือนว่าแม้จะต้องเผชิญกับงานมากมายที่ผุดขึ้นมาเรื่อยๆ ตามความผันผวนของเศรษฐกิจ แต่คุณก็ต้องหาวิธีที่จะรักษาสมดุลไว้ให้ได้ ไม่เช่นนั้นคุณจะต้องประสบกับสภาวะเครียดและเจ็บป่วยขึ้นได้ ปีนี้นับเป็นปีที่ดีที่คุณจะมองหากูรูที่จะสามารถช่วยให้คุณไม่ต้องมัวทำงานหนักและเหนื่อยกับงานจนเกินไป การมีที่ปรึกษาที่ดีจะช่วยให้คุณรักษาสมดุลในตัวคุณได้ดีเลยทีเดียว การออมเงินที่เพิ่มขึ้นจะเห็นผลเด่นชัด ส่งผลให้จิตใจคุณสงบขึ้นได้บ้าง การใช้จ่ายเงินในวันที่ว่างเว้นจากการทำงานเพื่อพักผ่อน และการลงทุนในสินค้าที่ใช้ในชีวิตประจำวันดูจะเป็นตัวเลือกที่ดีสำหรับคุณ
สุขภาพ
สุขภาพของชาวปีชวดดูไม่ค่อยจะสู้ดีนัก เพราะคุณไม่ได้ดูแลตัวเองเท่าที่ควร เนื่องด้วยวิถีชีวิตที่ไม่ค่อยมีเวลาและความอยากได้อยากมีของคุณเอง ดังนั้นจะเห็นได้ว่าคุณชอบรับประทานอาหารในระหว่างการเดินทาง และยังไม่ได้ให้ความสำคัญกับการรับประทานอาหารดีๆ ส่วนใหญ่ก็จะเป็นอาหารที่หาทานง่ายและสะดวกรวดเร็ว ด้วยความหลงใหลไปกับวัตถุนิยมยิ่งทำให้คุณพัฒนาจิตวิญญาณได้น้อยลง จากเดิมที่คุณได้รับการบ่มเพาะเรื่องคุณธรรมจริยธรรมมาโดยตลอด สำหรับคนที่ชอบการเดินทางท่องเที่ยว คุณควรระวังเรื่องอุบัติเหตุและควรพกยารักษาโรคที่จำเป็นติดตัวไว้ด้วยเสมอเผื่อเกิดเหตุการณ์ที่คาดไม่ถึงในต่างแดน ส่วนที่เปราะบางที่สุดในร่างกายของคุณ ได้แก่ ต้นขา สะโพก กระดูกสันหลังและข้อต่อต่างๆ
คำแนะนำ
ปีนี้เป็นปีที่ต้องรักษาสมดุลทางอารมณ์และความกระตือรือร้นมากเป็นพิเศษ ด้วยอิทธิพลของปีกุนจะส่งผลให้คุณเสียสมดุลได้ง่าย หากคุณไม่เสริมเกราะคุ้มกันให้ส่วนที่เปราะบางดังกล่าว แม้ว่าสุดท้ายแล้วผลที่ได้จากสิ่งที่คุณพยายามทำจะไม่ได้เกิดขึ้นทันทีหรือเห็นได้ชัดเจน นอกจากการดูแลร่างกายแล้ว การพัฒนาจิตใจก็เป็นเรื่องที่มีความสำคัญ การเปิดใจกว้างจะช่วยชี้ให้คุณค้นพบแง่มุมของมนุษย์ที่คุณเองก็คิดไม่ถึง ส่วนเรื่องบ้านพักที่อยู่อาศัย ให้มีน้ำพุและพืชพรรณไม้ต่างๆ ไว้ และตกแต่งด้วยสีฟ้าอ่อน สีขาว และสีเมทาลิก การรับประทานอาหารมื้อเบาๆ และอาหารที่ประกอบด้วยวัตถุดิบที่เป็นผลิตภัณฑ์นมต่างๆ รวมทั้งผักใบเขียวจะช่วยให้ระบบการย่อยอาหารทำงานหนักน้อยลง ในปีนี้ การได้อยู่กับบ้านแล้วมีเพื่อนๆ มาคอยพูดคุยสารทุกข์สุกดิบกัน จะเป็นการเติมพลังให้ชีวิตคุณเป็นอย่างดีเลยแหละ