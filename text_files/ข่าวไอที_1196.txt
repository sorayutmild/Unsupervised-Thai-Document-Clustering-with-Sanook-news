   ทุกวันนี้โปรแกรมบนมือถือมีมากมายแต่บางคนบอกว่าลงเยอะไปจะลบก็ลบไม่เป็น วันนี้ Sanook! Hitech มีทิปเทคนิคง่าย ๆ ในการลบโปรแกรมบนมือถือมาฝากกัน ทุกระบบปฏิบัติการบนมือถือ ถ้าพร้อมแล้ว มาดูกันเลย
ios uninstall
    สำหรับ iOS ให้กดที่ Icon Apps ค้างไว้ แล้วกดปุ่ม X มุมบนของ icon จากนั้นเครื่องจะถามให้ลบหรือไม่ กด OK หรือ ตกลง ตามภาษาของเครื่องคุณ เท่านี้ Apps จะลบออกไปแล้ว

     สำหรับ Android ขอยกเป็นตัวอย่างยี่ห้อ Samsung Galaxy เข้าไปที่ Setting เลือก Application (ภาษาไทย แอพพลิเคชั่น) เลือก Manage Application (ภาษาไทย การจัดการแอพพลิเคชั่น) เลือกโปรแกรมที่ต้องการลบ แล้วกดคำว่า Uninstall (ภาษาไทย ลบการติดตั้ง) เท่านี้โปรแกรมจะลบออกไป สำหรับ Android ยี่ห้ออื่น ใช้วิธีการเดียวกันครับ

     แถมสักหน่อยกับ Windows Phone 8.1 เผื่อใครใช้ วิธีการลบ Application ทำได้ง่ายเพียงเลือกชื่อโปรแกรมใน Tiles แล้วกดค้างไว้ เลือกลบโปรแกรม หรือ Uninstall เท่านี้โปรแกรมก็จะหายไปแล้วครับ
     ประโยชน์ของการลบโปรแกรมออกจากมือถือนั้นคือ ช่วยเพิ่มพื้นที่โดยไม่จำเป็นของเครื่องคุณให้มากขึ้น และอาจจะทำให้การทำงานของเครื่องเร็วขึ้นได้อีกทางหนึ่ง สำหรับในครั้งหน้าจะมีทิปอะไรมาฝากให้ได้ลองใช้งานนั้นอย่าลืมเข้ามาอ่านกันที่ Sanook! Hitech กันนะครับ