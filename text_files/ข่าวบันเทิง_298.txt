เป็นข่าวที่สร้างความตกอกตกใจให้กับคนที่รับรู้อยู่ไม่น้อย สำหรับคู่รักไฮโซที่แต่งงานกันไปอย่างหรูหรา "กรณ์ ณรงค์เดช" และ "หนูเล็ก ณพาภรณ์ โพธิรัตนังกูร" ซึ่งล่าสุดฝ่ายกรณ์ก็ออกมาให้สัมภาษณ์ถึงเรื่องนี้ว่า เขายอมรับว่าได้หย่ากับไฮโซสาวมาได้ 5 เดือนแล้ว
"ผมหย่ามาแล้ว 5 เดือน แต่ต้องบอกก่อนนะครับว่าตอนที่แต่งงานกันเป็นการตัดสินใจร่วมกัน ตอนหย่าก็เป็นการตัดสินใจร่วมกันเช่นเดียวกัน คนเราอยู่ด้วยกัน พอมันไม่ใช่ ก็ต่างคนต่างรู้ ซึ่งเรื่องการหย่า แน่นอนว่ามันต้องมีปัญหา เพราะหากไม่มีปัญหาก็คงไม่หย่า แต่เนื่องจากผมเป็นผู้ชาย ต้องให้เกียรติผู้หญิง ดังนั้นเหตุผลในการเลิกผมขอไม่พูด
ส่วนประเด็นที่ว่าหลายคนพุ่งเป้าไปที่ระยะเวลาการคบหากันนั้นน้อยเกินไป ซึ่งกรณ์ก็ย้ำว่าตรงนั้นไม่ใช่เหตุผลในการตัดสินใจหย่าร้าง
"หลายคนจะมองว่าเลิกเพราะก่อนแต่งงานกัน เราคบหากันน้อยเกินไปนั้น ก็ไม่ใช่ เพราะจริงๆ เรารู้จักกันมาสิบกว่าปีแล้วก่อนแต่งงาน ถามว่าแต่งงานเพราะธุรกิจหรือเปล่า ผมต้องเรียนว่าตัวผมเองพอมีกินมีใช้ไปตลอดชีวิต คงไม่ต้องใช้เงินคนอื่น ส่วนที่คนมองว่าเราแต่งงานเพราะกลบกระแสข่าวที่ว่าผมเป็นเกย์ คือทุกคนคงจำภาพวันแต่งงานของผมได้ว่ามันอลังการขนาดไหน ถ้าผมจะแต่งเพราะลบภาพเกย์ ผมเอาเงินตรงนั้นไปเลี้ยงเด็กคงมีความสุขกว่า อีกอย่างนึงหากแต่งเพราะลบภาพจริง คงไม่แต่งแค่ปีเดียว คงต้องอยู่ให้นาน ไม่หย่าให้คนนินทา ผมไม่กลัวภาพเกย์กลับมาอีก เพราะตอนเราแต่งงาน เราอยู่กันคนสองคน ไม่ได้แต่งเพราะประชาชนจะคิดยังไง คือสาเหตุการเลิกมันมาจากหลายๆ อย่าง แต่ไม่เกี่ยวกับการที่เราทำงานเยอะจนไม่มีเวลา สำหรับที่หลายคนมองว่าอยู่ด้วยกันสั้นมาก ผมคิดว่าก็ดีนะ รู้เร็ว จะได้ไม่เสียเวลาทั้งสองฝ่าย
สำหรับ "กรณ์" และ "หนูเล็ก" นั้น ได้เข้าพิธีหมั้นกันเมื่อวันที่ 22 มิ.ย. 2555 และตกลงใจวิวาห์อย่างหรูหราในวันที่ 1 ก.ค. 2555 ท่ามกลางความยินดีของแขกผู้ใหญ่และบุคลมีชื่อเสียงจำนวนมาก ก่อนที่ทั้งคู่จะโดนข่าวลือหนาหูว่าเตียงหัก ด้วยนานาเหตุผล จนล่าสุดฝ่ายชายได้ออกมายอมรับเมื่อไม่นานนี้
กรณ์ ณรงค์เดช CEO พันล้าน !! คลิก 