เปิดตัว Samsung Galaxy Beam มือถือติดโปรเจคเตอร์ 
เช้าวันนี้ทางทีมงาน Sanook! Hitech ขออนุญาติติดตามข่าวเกี่ยวกับสมาร์ทโฟนกันเป็นหลักกันนะครับ เพราะงาน Mobile World Congress 2012 (MWC2012 ) ได้เปิดงานอย่างเป็นทางการไปแล้ว
สำหรับงาน Mobile World Congress 2012 (MWC2012 ) เป็นงานที่จัดขึ้นเพื่อให้แต่ละค่ายนำสินค้ารุ่นใหม่ๆ ออกมาโชว์และเปิดตัวกัน สำหรับปีนี้นั้นแม้ทางค่ายซัมซูงจะไม่ได้เปิดตัวสมาร์ทโฟนตัวเด่นที่ทุกคนกำลังเฝ้ารออย่าง Samsung  Galaxy S 3 ก็ตาม แต่ยังมีมือถือรุ่นใหม่และแท็บเล็ตมาโชว์ตัวกันหลายรุ่นเหมือนทุกปี เราไปดูตัวแรกที่ทำการเปิดตัวอย่างเป็นทางการนั้นคือ ซัมซุงสมาร์ทโฟนกาแล็กซี่บีม (Samsung Galaxy Beam) สมาร์ทโฟน ที่มีการผสมผสานระหว่างโปรเจคเตอร์

กาแล็กซี่บีมมาพร้อมกับระบบปฎิบัติการ  Android 2.3 Gingerberad, รองรับ 3G Quadband 850/900/1900/2100 MHz ,  ขนาดจอ 480×800 (WVGA) TFT  โปรเซสเซอร์ Dual-Core 1 GHz , กล้องหน้า 1.3 ล้านพิกเซล , กล้องหลัง 5 ล้านพิกเซลพร้อมแฟลซ และหน่วยความจำภายใน 8GB เพิ่มได้ 32GB ผ่าน MicroSD Card

อย่างที่เกริ่นไว้ข้างต้นจุดขายของ Samsung Galaxy Beam คือการการติดตั้งโปรเจคเตอร์หรือเครื่องฉายภาพให้กับโทรศัพท์มือถือ  รับรองอีกไม่นานคงจะมีเข้ามาจำหน่ายในเมืองไทย

ส่วนราคาของ Samsung Galaxy Beam ยังไม่ระบุรายละเอียดอย่างเป็นทางการ หากมีข้อมูลอะไรเพิ่มเติมทางทีมงาน Sanook! Hitech จะนำมาอัพเดทกันอีก
บทความโดย: Sanook! Hitech    ขอบคุณเนื้อหา และภาพประกอบ: bgr.com
 
 