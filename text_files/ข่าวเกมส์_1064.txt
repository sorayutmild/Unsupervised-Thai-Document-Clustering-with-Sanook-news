เกมออนไลน์
ไม่เพียงแค่ประเทศไทยเท่านั้นที่มีปัญหาเด็กติดเกมส์ แต่ที่อื่นๆทั่วโลกเองก็ประสบปัญหานี้ทั้งนั้น หากเด็กขาดสมาธิ ไม่รู้จักการแบ่งเวลาที่ดี และขาดการรับผิดชอบ ไม่เว้นแม้แต่ประเทศเกาหลีใต้ที่ตอนนี้อุตสาหกรรมเกมส์เป็นรายได้หลักของประเทศถึง มีมูลค่านับแสนล้านบาท แต่รัฐบาลเกาหลีใต้เองก็ยังมองว่าปัญหาเด็กติดเกมส์เป็นปัญหาใหญ่ที่พวกเขาควรเร่งแก้ไข จึงได้มีการยื่นมติสภา เสนอให้มีร่างกฏหมายความคุมพิเศษกับเกมออนไลน์เกิดขึ้น ให้เท่าเทียมกับการควบคุมเรื่องการพนันและยาเสพย์ติด เมื่อเดือนมีนาคม 2013 ที่ผ่านมา ในที่สุดทางสภาเกาหลีใต้ก็เห็นชอบ และประกาศให้ เกมส์ เป็นสิ่งร้ายแรงเหมือนยาพิษ และยาเสพติดแล้ว โดยให้มีการเพิ่มเก็บภาษีเกมส์ขึ้นอีก 1 เปอเซนต์ ทำให้บรรดาค่ายเกมออนไลน์ของเกาหลีใต้ไม่พอใจกันอย่างมาก
เกมออนไลน์
รัฐบาลเกาหลีใต้ ประกาศใช้กฎหมายนี้อย่างเป็นทางการ
เกมออนไลน์
เว็บนี้ มีการเปลี่ยนธีม เป็นเหมือนงานศพ ไว้อาลัยให้กับวงการเกมส์เกาหลีใต้
แต่ก็ใช่ว่าบรรดานักการเมืองของเกาหลีใต้จะเห็นชอบกับกฎหมายนี้กันซะทุกคน โดยเฉพาะ พัก กึน-ฮเย ประธานาธิปดีเกาหลีใต้ ก็เป็นคนหนึ่งที่ไม่เห็นด้วย เธอเปิดเผยว่า เกมออนไลน์เป็นอุตสาหกรรมที่ทำรายได้ให้กับประเทศเกาหลีใต้อย่างมาก ควรจะให้การสนับสนุนมากกว่าที่จะสาปส่งว่าเป็นสิ่งมอมเมาให้โทษ
สรุปแล้วตอนนี้ เกมออนไลน์ นับเป็นสิ่งมอมเมาให้โทษ ในแง่กฎหมายของประเทศเกาหลีใต้ไปแล้ว ซึ่งในกฎหมายมีการควบคุมการเล่นเกมออนไลน์มากขึ้น เพิ่มภาษีค่ายเกมส์ และอื่นๆ ซึ่งมีการควบคุมพอๆกับสิ่งให้โทษอีก 3 อย่างนั่นคือ สุรา การพนัน และยาเสพติด
ทางด้านค่ายเกมส์และผู้เล่นเกมส์ก็ใช่ว่าจะอยู่เฉยๆและยอมรับข้อกฎหมายนี้ ล่าสุดค่าย Nexon ได้เป็นแกนนำในการล่ารายชื่อคัดค้านกฎหมายดังกล่าว ได้รายชื่อกว่ามากกว่า 80,000 คนแล้ว โดยอ้างว่ากฎหมายนี้ส่งผลเสียต่ออุตสาหกรรมเกมส์ของเกาหลีใต้
เกมออนไลน์
เกมออนไลน์
ค่ายเกมส์ Nexon ของเกาหลีใต้เป็นแกนนำ ล่ารายชื่อผู้คัดค้านกฎหมายเกมส์
 
Update ล่าสุดได้ 130,000 คนแล้ว
ความเห็นส่วนตัว: จริงๆแล้วเกมส์มันก็มีทั้งข้อดีและข้อเสีย ซึ่งตรงนี้มันขึ้นอยู่กับ 'คน' มากกว่าครับว่าจะนำเกมส์ไปใช้งานแค่เล่นสนุกๆ หรือเอาจริงเอาจังซะถูกเกมส์เล่นแทน พอมีปัญหาคนติดเกมส์ หรือโดนเกมส์เล่นมากๆเข้า รัฐบาลก็แก้ไขปัญหาด้วยการโทษเกมส์เป็นสิ่งมอมเมา ทั้งๆที่จริงๆแล้วมันไม่ได่้มีโทษร้ายแรง เท่ากับอีก 3 อย่างก่อนหน้านั้นเลย (สุรา การพนัน ยาเสพติด) ตรงนี้บรรดาค่ายเกมส์และเกมเมอร์เกาหลีใต้กำลังพยายามประท้วงกันอย่างเต็มที่ เราก็มาติดตามผลและเอาใจช่วยกันไปด้วย
แล้วเพื่อนๆเกมเมอร์ไทยล่ะครับ สมมติว่าหากรัฐบาลไทยประกาศกฎหมายแบบนี้ออกมา คุณจะเห็นด้วยหรือไม่เห็นด้วยอย่างไร ?
ปล. จะว่าไปก็คล้ายๆกับประเทศไทย ที่คัดค้าน ไม่ยอมรับกฏหมายนิรโทษกรรมอยู่ในขณะนี้เลยนะครับ เหอๆ