เป็นการเป็นเจอกันที่น่ารักมากระหว่าง น้องปีใหม่ และ น้องมายู แม่แอฟแม่เมย์อุ้มรับขวัญ
เป็นภาพที่น่ารักมากสำหรับ น้องปีใหม่ และ น้องมายู ที่มาอยู่ในเฟรมเดียวกัน โดยภาพดังกล่าว สงกรานต์ เตชะณรงค์ ได้โพสต์ไว้ในอินสตาแกรม ซึ่งวันนี้ แอฟ ทักษอร ได้บอกว่า "พาเด็กหญิงปีใหม่มาตัดผมไฟกับสมเด็จพระวันรัต วัดบวรฯ เพื่อความเป็นสิริมงคลค่ะ"
คาดว่า น้องมายู ก็ได้โกนผมไฟในวันนี้เช่นเดียวกัน
ต้องบอกว่า น้องปีใหม่ และ น้องมายู เกิดในระยะเวลาไล่เลี่ยกัน วันนี้คุณแม่แอฟ และ คุณแม่เมย์ จึงได้อุ้มลูกสาวออกมาทำบุญรับขวัญครบหนึ่งเดือนของน้องปีใหม่ และครบสองเดือนของ น้องมายู  
เรียกว่าแฟนคลับที่เห็นภาพนี้แล้วต่างอมยิ้มไปตามๆ กัน เพราะน่ารักมากจริงๆ โตขึ้นมาให้เป็นเพื่อนร่วมก๊วนคนสวยด้วยกันเลยนะจ๊ะแม่ๆ 