ลือสนั่น iPad Mini หน้าจอ 7.85 นิ้วมาพร้อมเครื่องบางกว่าแถมราคาถูก!
iPad Mini - อัพเดทข่าวล่าสุดกับ ป๋าเอก TechXcite กลับมาเป็นข่าวในกระแสกันอีกครั้งสำหรับ iPad Mini แท็บเล็ตไซส์มินิขนาดหน้าจอ 7.85 นิ้วที่มีรายละเอียดเข้ามาอย่างต่อเนื่องโดยตลอดว่า Apple กำลังอยู่ในระหว่างการพัฒนาเพื่อให้ iPad Mini พร้อมวางจำหน่ายภายในปีนี้ ล่าสุดป๋าได้รับรายละเอียดเข้ามาว่า iPad Mini อาจจะมาพร้อมกับตัวเครื่องที่บางลงกว่าเดิมแถมราคาวางจำหน่ายอาจจะถูกอย่างที่ใครหลายคนคาดไม่ถึงด้วย
iPad Mini
iPad Mini
โดยในเวลานี้เว็บไซต์ Digitimes เปิดเผยว่าบริษัท Nitto กำลังอยู่ในระหว่างการผลิตฟิล์มหน้าจอสุดบางเฉียบแบบใหม่ที่มีชื่อเรียกว่า G/F2 (ใน iPad 2 จะเป็นรุ่น G/F/F) ซึ่งจะนำไปส่งต่อให้กับโรงงานของ Nissha Printing และ TPK ในการนำไปเป็นส่วนหนึ่งของการผลิตหน้าจอสัมผัสให้กับ iPad Mini จาก Apple นั่นเองสำหรับเทคโนโลยีดังกล่าวจะช่วยลดความบางของหน้าจอสัมผัสลงซึ่งจะช่วยให้ iPad Mini มีขนาดตัวเครื่องบางลงตามไปด้วยแถมยังช่วยลดต้นทุนการผลิตให้กับ Apple เพื่อที่จะตั้งราคาวางจำหน่ายของ iPad Mini ให้ถูกลงในระดับ $200 (6,000 บาท) อย่างที่พวกเขาตั้งความหวังว่าจะตีตลาดกับ Amazon Kindle Fire ให้ได้อีกทางหนึ่งทั้งนี้ TechXcite ได้เคยนำเสนอข่าวคราวเกี่ยวกับเทคโนโลยีใหม่อีกหนึ่งประเภทที่มีชื่อว่า In-cell Touch Panel ซึ่งจะผนวกรวมเอาเลเยอร์หน้าจอ LCD และเลเยอร์หน้าจอสัมผัสเข้าเป็นชิ้นเดียวกัน ซึ่งหาก Apple นำมาใช้งานใน iPad Mini ที่ว่านี้ด้วยก็จะช่วยลดขนาดความบางตัวเครื่องลงไปถึง 0.44 มม. ซึ่งจะเปิดพื้นที่ให้ iPad Mini อัดแบตเตอรี่เข้ามาได้เพิ่มมากขึ้นอีกด้วยที่มา: digitimes

 ขอบคุณเนื้อหา และภาพประกอบบทความโดย: ป๋าเอก TechXcite
