
   ชาว iPhone หลายๆ คนทั้งหน้าเก่าและหน้าใหม่คงจะเคยสังเกตเห็นจุดดำๆ ที่อยู่ระหว่างกล้องด้านหลังและไฟแฟลช และสงสัยว่ามันคืออะไร เอาไว้ทำอะไรกันแน่ และทำไมมันถึงต้องไปอยู่ตรงนั้น บางคนก็เดาว่าอาจจะเป็นปุ่มรีเซ็ตและอยากจะลองเอาเข็มจิ้มมันดูเหลือเกิน แต่อย่าเพิ่งทำอะไรเสี่ยงๆ แบบนั้น เพราะบทความนี้จะมาไขปริศนาจุดสีดำข้างกล้อง iPhone ให้ทุกท่านเองครับ
   จริงๆ แล้วก่อนหน้านี้ก็มีคนเคยลองจิ้มจุดสีดำที่ว่านี้ดูแล้วเหมือนกัน ซึ่งเป็นผู้ใช้ Reddit คนหนึ่ง โดยหลังจากที่ลองจิ้มดูแล้วเขาก็นำประสบการณ์ของเขามาบอกกับทุกคนบน Reddit ว่า จุดสีดำที่ว่านั่นจริงๆ แล้วมันคือไมโครโฟนครับ

   ตั้งแต่ iPhone 5 เป็นต้นไป iPhone จะมีไมโครโฟน built-in มาให้ 3 ตำแหน่งด้วยกัน คือไมโครโฟนใกล้กับลำโพงด้านหน้า ไมโครโฟนข้างช่องเสียบหูฟัง และไมโครโฟนด้านหลังระหว่างกล้องและไฟแฟลช โดยไมโครโฟนทั้ง 3 ตัว จะทำงานร่วมกันเพื่อให้ได้คุณภาพเสียงในการโทรที่ดีที่สุด เช่นการตัดเสียงรบกวนรอบข้างออก พร้อมกับปรับความถี่ของคลื่นเสียงให้ชัดเจนและเป็นธรรมชาติมากขึ้น นอกจากนี้ยังช่วยให้ Siri ตีความคำพูดของเราได้อย่างชัดเจนยิ่งขึ้นด้วย
 เทคโนโลยี Wide Audio ที่ช่วยเพิ่มย่านความถี่ของเสียง เพื่อให้เสียงชัดเจนและเป็นธรรมชาติ
ชมวิดีโออธิบายระบบเสียงของ iPhone 5 ด้านล่างครับ


   มาถึงตรงนี้คงหายสงสัยกันแล้วกับปริศนาจุดสีดำข้างกล้องหลังบน iPhone อย่างไรก็ตามทีมงาน Techmoblog ขอแนะนำว่า ไม่ควรจิ้มหรือแกะส่วนต่างๆ ที่เราไม่รู้จักออกมาเอง เพราะภายในของ iPhone นั้นเต็มไปด้วยฮาร์ดแวร์ที่มีความละเอียดอ่อนมาก ควรปล่อยให้เป็นหน้าที่ของช่างผู้เชี่ยวชาญที่ประจำตามศูนย์บริการจะดีที่ สุดครับ
 ที่มา : wittyfeed
 แปลและเรียบเรียง : techmoblog.com
