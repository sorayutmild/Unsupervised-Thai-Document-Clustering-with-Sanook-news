จับตาดูดาราสาวคนดังหลายคนจ่อขึ้นแท่นเป็นสะใภ้มหาเศรษฐี ร้อยล้านหมื่นล้าน 
ตามสุภาษิตที่กล่าวไว้ว่า "แข่งเรือแข่งพายแข่งได้ แข่งบุญวาสนาแข่งไม่ได้" การมีคู่ดีแถมรวยติดอันดับมหาเศรษฐีถือเป็นบุญวาสนาของแต่ละคนเป็นคำของคนโบราณที่ว่าไว้และหลายคนลงความเห็นว่ามันคือเรื่องจริง
เพราะฟ้าไม่ได้ลิขิตมาให้ทุกคน คู่ใครดีมีมรดกตกทอดระดับพันล้านหมื่นล้าน ถือว่าเป็นวาสนาของคนนั้น ยกตัวอย่างดาราสาวที่นอกจากจะมีความสวยรวยความสามารถแล้วเธอยังได้นั่งแท่นเป็นสะใภ้มหาเศรษฐี ล่าสุดคือ นางเอกสาว "ชมพู่ อารยา" ที่ได้คู่ครอง "น็อต วิศรุต รังษีสิงห์พิพัฒน์" หล่อรวยมีธุรกิจระดับหมื่นล้าน 
หรือจะเป็นนางเอกหน้าหวาน นุ่น วรนุช สะใภ้เบียร์สิงห์ภรรยาของ ต๊อด ปิติ ภิรมย์ภักดี และ แอฟ ทักษอร สะใภ้โบนันซ่าภรรยาของ สงกรานต์ เตชะณรงค์  
และมาดูกันดีกว่ามีจะดาราสาวคนไหนบ้างที่จ่อขึ้นแท่นเป็นสะใภ้มหาเศรษฐี ตลอดจนเส้นทางความรักของเธอและเขาเป็นอย่างไร  

อั้ม พัชราภา และ แอมป์ พิธาน คู่นี้บ่มรักมากว่า 5 ปีแล้วและถือว่าอยู่ในจุดที่ลงตัวที่สุดๆ และหลายคนลุ้นมาที่สุดว่าคู่นี้จะประกาศฤกษ์ดีระฆังวิวาห์จะลั่นเมื่อไหร่ ต้องบอกว่าเป็นคู่ที่เหมาะสมมากที่สุด อั้ม ซุป'ตาร์ฝ่ายหญิงอันดับต้นๆ ของวงการบันเทิงกับนักธุรกิจทายาทรุ่นที่สองของตระกูลองค์โฆษิต ผู้ผลิตและส่งออกแผ่นพิมพ์วงจรอิเล็กทรอนิกส์รายใหญ่ในเอเชียตะวันออกเฉียงใต้  


ปู ไปรยา และ โน้ต วิเศษ เส้นทางรัก 4 ปีที่แนบแน่นของทั้งคู่ ตระกูลรังษีสิงห์พิพัฒน์ ได้สะใภ้ใหญ่หมื่นล้านไปแล้ว แน่นอนว่าหลายคนจับตามอง ปู ไปรยา จะได้ขึ้นแท่นเป็นสะใภ้เล็กหมื่นล้านเมื่อไหร่ แต่แว่วๆ มาว่าอีกไม่เกินปีนี้หรือปีหน้า เพราะมีภาพหวานแหววออกมาถี่มากช่วงนี้ 


เอมมี่ มรกต และ เจมส์ จิรายุทธ หรือที่สื่อชอบเรียกขานว่า ไฮโซเจมส์ คู่นี้รักกันมากกว่า 9 ปี ล่าสุดฝ่ายชายมีการคุกเข่าขอแต่งงานกันไปเป็นที่เรียบร้อยแล้ว ส่วนฤกษ์แต่งงานนั้นทั้งคู่บอกว่าน่าจะเป็นปลายปี และงานแต่งจะอลังการขนาดไหน ยินดีด้วยล่วงหน้านะจ๊ะ


มิ้นต์ ชาลิดา และ ภูผา เตชะณรงค์ รักกันมาได้สักระยะหนึ่งแล้วเป็นคู่รักฉบับกุ๊กกิ๊กแต่ดูมีความมั่นคงสูง ตระกูลเตชะณรงค์ เจ้าของโบนันซ่าได้สะใภ้ใหญ่เป็น แอฟ ทักษอร หลายคนจับตาดูว่าความมั่นคงของทั้งคู่จะเดินไปถึงฝั่งแล้วลั่นระฆังวิวาห์เมื่อไหร่ เป็นกำลังใจให้รักกันยืนยงนะจ๊ะ 


มาร์กี้ ราศรี และ ป๊อก ภัสสรกรณ์ แม้ทั้งคู่จะเพิ่งตกลงว่าคบหาดูกันได้ไม่ได้ แต่เรื่องความสวีทนั้นไม่เป็นรองขอให้คะแนนเต็มไปเลยนะจ๊ะ นางเอกสาว มาร์กี้  ณ นาทีนี้เธอฉายแววขึ้นแท่นเป็นสะใภ้เซ็นทรัลแห่งตระกูลจิราธิวัฒน์ แบบที่ไม่แน่ว่ารักลงล็อกเมื่อไหร่ทั้งคู่อาจประกาศวิวาห์ก็เป็นได้


เจนสุดา และ พอล สิริสันต์ คู่นี้รักกันแบบไม่หวือหวาแต่แนบแน่นไปด้วยความเข้าใจ หนึ่งในแก๊งนางฟ้าที่เพื่อนๆ ลุ้นว่าเมื่อไหร่จะสละโสดซะที เพราะดีกรีของฝ่ายชายโปรไฟล์เริ่ดมากเป็นนักธุรกิจรุ่นใหม่ไฟแรงบวกกับสาวเจนเธอเป็นนักแสดงที่มีธุรกิจเยอะเหมือนกัน เรียกว่าเหมาะสมลงตัวสุดๆ 


ปิดท้ายด้วยคู่นี้ที่มีข่าวออกมาถี่พอสมควรสำหรับ เจนี่ และ กึ้ง เฉลิมชัย หลายคนจับตามองว่าทั้งคู่กำลังซุ่มปลูกต้นรักกันอยู่หรือเปล่า เพราะมีภาพการปรากฎตัวของ กึ้ง ร่วมเฟรมกับ เจนี่ อยู่บ่อยครั้ง งานนี้เลยมีเสียงร่ำลือออกมาว่า เจนี่ กำลังจะได้เป็นสะใภ้เนสกาแฟหรือเปล่า ลุ้นกันต่อไป..
ส่องภาพสุดฟินของ..ว่าที่สะใภ้มหาเศรษฐี ร้อยล้านหมื่นล้าน 