สถานที่จริงในเกม
ในการสร้างเกมขึ้นมาสักเกมนั้นฉากของเกมนับว่าเป็นสิ่งสำคัญมากที่สุด ควบคู่ไปกับตัวละครของเกม ไม่มีฉากก็เป็นเกมไม่ได้ และการพัฒนาเกมในปัจจุบันนี้ฉากของเกมก็ทำออกมาได้สวยงามสมจริงมากขึ้นทุกทีๆ การสร้างฉากจึงมีความอลังการมากขึ้นเรื่อยๆ และการนำเอาฉากของโลกจริงมาใช้ก็เริ่มเป็นที่นิยมมากขึ้น เพราะแต่ละเกมก็มักมีเนื้อเรื่อง มีเรื่องราวเกิดขึ้นเป็นหัวใจหลัก จึงตามมาด้วยบุคคลและสถานที่อันขาดไปไม่ได้ ว่าเกมนี้เป็นเรื่องเกี่ยวกับใคร เกิดขึ้นที่ไหนอย่างไร จึงเป็นสาเหตุทำให้ฉากของเกมมักมาจากสถานที่ของโลกจริงมากขึ้น โดยเฉพาะพวกเกมที่อิงเหตุการณ์จริง หรือประวัติศาสตร์ทั้งหลาย วันนี้เราจึงไปดูการอันดับสถานที่จริง ที่นำไปใช้ในเกมกันว่า ที่ไหนนิยมใช้และได้รับความนิยมมากกว่ากัน
 
สถานที่จริงในเกม
ทะเลทรายโมฮาวี >> เกมที่นิยม Fallout: New Vegas
ฉากทะเลทรายทางตะวันตกของประเทศสหรัฐอเมริกา ที่มักนำไปใช้ในหลายๆเกม แต่ที่เด่นที่สุดคือ Fallout: New Vegas ซึ่งนำเอาภูมิภาคแบบทะเลทรายไปประสานกับเมืองในเกมได้อย่างลงตัว นอกจากนี้เกมพวกแนว Cowboy ทั้งหลายก็มักใช้ทะเลทรายนี้เป็นฉากด้วย รวมไปถึงเกมเก่าอย่าง Parasite Eve 2
 
สถานที่จริงในเกม
Liberty City >> เกมที่นิยม Grand Theft Auto: Liberty City Stories
Liberty City เป็นชื่อเมืองในเกม แต่ฉากที่นำมาใช้นั้นจริงๆแล้วก็คือเมือง New York ของประเทศสหรัฐอเมริกา ซึ่งเป็นเมืองที่ถูกนำไปใช้กับหลายเกมอย่างมาก แต่ว่าเกมที่นำเอาเมืองนี้มาใช้และดูเหมือนจริงมากที่สุดก็คือเกม GTA โดยเฉพาะภาค Liberty City Stories และ GTA 4 ที่ทำผังเมืองได้ใกล้เคียงเมืองนิวยอร์กจริงมาก ทั้งตำแหน่งถนน ตำแหน่งเส้นทางน้ำ และอื่นๆ
 
สถานที่จริงในเกม
Rome >> เกมที่นิยม Assassin's Creed: Brotherhood
เมืองหลวงของอิตาลีและของจักรวรรดิ์โรมันโบราณที่ยิ่งใหญ่ ซึ่งมีการนำไปใช้อย่างมากในเกมที่เกี่ยวกับยุคโบราณทั้งหลาย ต้องมักมีกรุงโรมด้วยเสมอ แต่ว่ากรุงโรมก็ไม่ใช่ว่าจะมีแค่ในยุคสมัยโรมันอย่างเดียว สมัยยุคฟื้นฟูศิลปวิทยาการก็มีชื่อเสียงเช่นกัน อย่างในเกม Assassin's Creed 2 และเกม Assassin's Creed: Brotherhood ทาง Ubisoft ผู้สร้างเกมนี้ได้มีการเกณฑ์นักประวัติศาสตร์ และนักโบราณคดี มาช่วยกันออกแบบผังเมืองในกรุงโรมได้อย่างสมจริง
 
สถานที่จริงในเกม
Boston >> เกมที่นิยม The Last of Us
อย่าสงสัยว่าทำไมมีแต่ฉากประเทศสหรัฐอเมริกา ก็บริษัททำเกมดังๆส่วนมากก็อยู่อเมริกาทั้งนั้น เลยไม่แปลกที่มักใช้ฉากของอเมริกาเอง เมืองบอสตันเป็นอีกเมืองที่มีประชากรอาศัยอยู่มาก จึงมีนำมาใช้เป็นฉากของเกมบ่อยครั้ง และมันยิ่งเด่นมากขึ้นในเกม The Last of Us เกมที่กวาดรางวัลยอดเยี่ยมแทบทุกสาขาเมื่อปี 2013 ที่ทำฉากเมืองบอสตันในสภาพผุพังได้อย่างดูเหมือนจริง
 
สถานที่จริงในเกม
Los Santos >> เกมที่นิยม Grand Theft Auto V
หรือชื่อจริงก็คือเมือง California โดยในเกม GTA V ได้นำเอาเมืองทางตอนใต้ของ California มาใช้เป็นฉากในเกม เพราะเป็นส่วนที่มีบ้านเมืองหลากหลาย มีทั้งสถานที่ท่องเที่ยวชายทะเล สถานที่เที่ยวกลางคืน รวมถึงตัวเมืองที่เต็มไปด้วยตึกสูง และเกมอื่นๆหลายเกมก็นิยมเอาฉากนี้มาใช้ด้วย แต่ก็ไม่มีเกมไหนทำได้อลังการเท่า GTA V อีกแล้ว เพราะมันแทบยกเอาทั้งเมืองมาอยู่ในเกมเลย ทำได้ใหญ่โตมาก