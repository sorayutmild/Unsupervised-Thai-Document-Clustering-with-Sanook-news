หลังจากที่เรานำภาพสปายช๊อตที่มักจะถูกถ่ายไว้ได้อย่างบังเอิญในการวิ่งทดสอบรถยนต์ของค่ายรถต่างๆ ล่าสุดรถคันที่ตกเป็นที่ฮือฮาอีกครั้ง เห็นทีจะเป็นกระบะยอดประหยัดน้ำมันสายพันธุ์แกร่ง Isuzu D-Max 

ภาพทั้ง 4 ภาพที่ท่านกำลังจะได้ชมต่อไปนี้ เป็นภาพที่ถูกอ้างอิง จากมือดีที่มาโพสรูปว่า มันเป็นภาพของรถ Isuzu D-Max หรือที่ฝรั่งตาน้ำข้าวจะเรียกรถรุ่นนี้ว่า ในอีกยี่ห้อที่ทำออกไปขายว่า Holden ซึ่งเป็นตัวเดียวกันเพียงแต่ยี่ห้อในการจำหน่าย
ในภาพเผยให้เห็นถึงใบหน้าที่ได้รับการขัดมาใหม่อย่างเป็นอย่างดี ดูแล้ว เจ้ากระบะยอดประหยัดน้ำมันรุ่นใหม่นี้คงจะได้รับการเปลี่ยนไฟหน้าให้ดูโฉบเฉี่ยวยิ่งขึ้น พร้อมแก้มข้าง ที่น่าจะทำให้รถกระบะรุ่นใหม่ที่น่าจะเป็นโฉมในปี 2012 นี้มีความโฉบเฉี่ยวกว่ารุ่นเดิมๆที่เน้นความแข็งแกร่งบึกบึนและทันสมัย

บั้นท้ายดูคล้ายๆว่า จะไม่มีการเปลี่ยนแปลงอะไร แต่คาดว่าไฟท้ายน่าจะมีการเปลี่ยนรูปโฉมเล็กน้อยให้เข้ากับด้านหน้าที่ดูปราดเปรียวกว่าก็เท่านั้นเอง
ทั้งนี้หลังจากการออกตัวของ Isuzu D-Max รุ่นล่าสุด ก็มีข่าวลือจากวงในว่า ค่ายยอดรถประหยัดน้ำมันกำลังเตรียมจะผลิตกระบะยอดนิยมรุ่นใหม่ ที่จะเน้นการออกแบบไปในทางความโฉบเฉี่ยวมากขึ้น เช่นเดียวกับการตอบรับกระแส Open-Cab หรือประตูตู้กับข้าวมากขึ้น

จนมีข่าวกลายๆหลุดมาจากแถวสำโรงว่า ค่ายนี้กำลังพัฒนาในส่วนของ open cab อยู่และน่าจะออกมาเปิดตัวในปีหน้าชิมลางตลาดไปพลางๆ ก่อนเปิดตัวรุ่นใหม่จริงๆในช่วง 2012 หรืออาจจะต้น ปี 2013 ซึ่งคงต้องรอดูกันต่อไปว่าจริงหรือไม่ อย่างไร
ภาพจาก Carspyphotos.com
Sanook  Auto Comment 
 
เมื่อดพูดถึงจ้าวรถกระบะที่ได้รับความนิยมในประเทศไทยแล้ว ถ้าไม่พูดถึง Isuzu ก็คงดูแปลกๆ เพราะค่ายนี้เขาเป็นเสือกระบะนอนกินมานานนับ 10 ปี ก่อนจะมาโดนวีโก้เฉือนเอาเมื่อ 5-6 ปีที่แล้ว
แม้ต้องพูดตรงๆว่า อีซูซุยังคงออกแบบรถยึดติดกับวิธีการเดิมๆ ซึ่งเป็นเหตุให้โตโยต้าผงาดขึ้นมาเคียงข้าง แทนที่จะหายใจลดต้นคอเหมือนแต่ก่อน ทว่ายังไงถ้าพูดถึงค่ายรถยนต์กระบะที่คนจะเลือกก็ยังเป็น อีซูซุอยู่ดี แต่เห็นทีต้องเร่งเครื่องกันหน่อย และถ้ารถในเวอร์ชั่น 2012 ออกมาเป็นตามที่ภาพดีงกล่าว แม้จะยังไม่เห็นตัวจริง แต่เราขอฝากถึงผู้บริหารอีซูซุเลยว่า เอามาด่วนๆเพราะมีอีกหลายคนยังรออยู่..ขอบอกๆ
 
 