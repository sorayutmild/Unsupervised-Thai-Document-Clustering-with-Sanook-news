[ผลสำรวจ] ผู้ใช้ Samsung Galaxy S4 บ่นเรื่องตัวเครื่องร้อน ส่วนผู้ใช้ iPhone 5S
เว็บไซต์ Fixya ได้ทำผลการสำรวจ ผู้ใช้สมาร์ทโฟนในสหรัฐฯ 4 รุ่นหลัก ได้แก่ Samsung Galaxy S4, iPhone 5S, Motorola Moto X และ HTC One เกี่ยวกับปัญหาด้านการใช้งานต่างๆ ที่ผู้ใช้ต้องพบเจอมากที่สุด

 สรุปได้ดังนี้ครับ

ผู้ใช้ Samsung Galaxy S4 กว่า 25% บ่นถึงปัญหาเรื่องตัวเครื่องร้อน ขณะเล่นเกม และเปิดเว็บไซต์ในเวลาเดียวกัน ส่วนปัญหาอื่นๆ ก็อย่างเช่น แบตเตอรี่หมดเร็วเกินไป ต้องใช้เวลาชาร์จบ่อย, การแสดงผลของหน้าจอ สลัวกว่ามือถือที่ใช้กระจกหน้าจอแบบ Glass ซึ่งมีผลต่อการอ่านข้อความบนมือถือ เป็นต้น

ถัดมาเป็น Motorola Moto X ครับ โดยผู้ใช้ 30% ไม่ชอบเรื่องความจุในตัวเครื่องที่มีให้น้อยเกินไป จริงอยู่ที่คุณสมบัติของ Motorola Moto X ความจุของตัวเครื่องอยู่ที่ 16 GB แต่เหลือพื้นที่ใช้งานจริงแค่ 12 GB นอกจากนี้ Moto X ยังไม่รองรับ microSD card ส่วนอีก 20% ไม่ชอบเรื่องความละเอียดของหน้าจอ ที่ให้มาเพียง 720 x 1280 พิกเซลเท่านั้น

มาถึงสมาร์ทโฟนเรือธงอย่าง iPhone 5S กันบ้างครับ โดยผู้ใช้ 25% กั่งวลเรื่องความปลอดภัยของ Touch ID ระบบสแกนลายนิ้วมือ ส่วนอีก 25% ไม่ชอบเรื่องแบตฯ ไม่อึด และอีก 15% บ่นเรื่องแอพฯ ค้างบ่อย

สุดท้าย เป็น HTC One กันบ้าง โดยผู้ใช้กว่า 30% บ่นเรื่องแบตเตอรี่ครับ ทั้งแบตเตอรี่ไม่อึด ชาร์จช้า และเปลี่ยนเป็นแบตเตอรี่สำรองไม่ได้ ส่วนอีก 20% บ่นเรื่องปัญหาด้านการใช้งานต่างๆ เช่น มีเสียงซ่าขณะใช้งานโทรศัพท์ หรือฟังเพลง และอีก 20% ไม่ชอบเรื่องกล้อง UltraPixel ครับ
 รายละเอียดเพิ่มเติม : phonearena.com
สนับสนุนเนื้อหา: www.techmoblog.com 
 
 