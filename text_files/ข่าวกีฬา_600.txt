เรียกว่ามาถึงประเทศไทยแล้ว ต้องเอาให้คุ้ม สำหรับแฟนบอลทีมชาติไต้หวันที่มีโอกาสเดินทางมาชมการแข่งขันฟุตบอลโลก รอบคัดเลือก โซนเอเชีย นัดที่ไทยเปิดบ้านเอาชนะไปได้ 4-2 เมื่อวันพฤหัสบดีที่ 12 พ.ย. ที่ผ่านมาเมื่อวันรุ่งขึ้น (13 พ.ย.) แฟนบอลกลุ่มนี้ ได้มีโอกาสเดินทางไปเยี่ยมชมสโมสรบุรีรัมย์ ยูไนเต็ด ถึงถิ่น ได้สัมผัสบรรยากาศที่อบอุ่นเป็นกันเอง จนประทับใจกันไปถ้วนหน้า

โดยสื่อดังของไต้หวัน www.sportsv.net ได้ทำสกู๊ปพิเศษ บอกเล่าถึงประวัติความเป็นมาของ "แชมป์ไทยลีก" ที่ตอนนี้กลายเป็นสโมสรอันดับหนึ่งของอาเซียน และเป็นที่รู้จักไปทั่วทวีปเอเชีย จากผลงานในศึก เอเอฟซี แชมเปี้ยนส์ ลีก หลังได้เข้าร่วมการแข่งขันอย่างเป็นประจำทุกปีเหล่าแฟนบอลไต้หวันได้เยี่ยมชมสนาม "ไอ-โมบาย สเตเดี้ยม" รังเหย้าของทัพเซราะกราว ซึ่งได้รับการบันทึกสถิติว่า เป็นสนามฟุตบอลมาตรฐานฟีฟ่าที่ใช้เวลาก่อสร้างเร็วที่สุดในโลกเพียง 256 วันเท่านั้น

รวมไปถึงได้สัมผัสทุกซอกทุกมุมของสนามอย่างละเอียด ทั้งห้องประชุมทีม, ห้องอาบน้ำนักเตะ, ห้องแถลงข่าว ฯลฯ แบบสุดเอ็กซ์คลูซีฟจริงๆส่วนบริเวณด้านข้างสนาม แฟนบอลไต้หวันก็ไม่พลาดที่จะแวะซื้อของฝาก ของที่ระลึก ใน "บุรีรัมย์ เมกกะสโตร์" ที่เต็มไปด้วยสินค้าของสโมสรหลากหลายให้เลือกช้อปนอกจากนี้ยังได้เข้าไปชมสนาม "ช้าง อินเตอร์เนชั่นแนล เซอร์กิต" สนามแข่งรถระดับโลกที่กำลังเป็นที่เชิดหน้าชูตาของคนบุรีรัมย์และคนไทยอยู่ ณ ขณะนี้อีกด้วย

โดยทั้งหมดที่กล่าวมาสร้างความตื่นเต้นและประทับใจแก่แฟนบอลไต้หวันกลุ่มนี้อย่างมาก ทุกคนต่างทึ่งในการพัฒนาแบบก้าวกระโดดของ "บุรีรัมย์ ยูไนเต็ด" สโมสรอันดับหนึ่งของประเทศไทย ทั้งๆที่ก่อนหน้านี้เป็นจังหวัดที่ไม่มีสิ่งน่าสนใจมากนักในอดีตไฮไลท์สำคัญอยู่ที่ช่วงเย็น เมื่อแฟนบอลไต้หวันได้มีโอกาสใกล้ชิดกับเหล่าขุนพลแข้งบุรีรัมย์ โดยเฉพาะอย่างยิ่ง "อุ้ม-ธีราทร บุญมาทัน" แบ็กซ้ายกัปตันทีมชาติไทย และ "บิ๊กเน-เนวิน ชิดชอบ" ประธานสโมสร ที่มาทักทายและถ่ายรูปอย่างเป็นกันเองอีกด้วย

เครดิตคลิป KARUNA CHIDCHOB
เครดิตรูปและที่มาข่าวต้นฉบับ http://www.sportsv.net/articles/22931