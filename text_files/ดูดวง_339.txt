หากใครที่กำลังมองหาวิธีการเสริมดวงอยู่ Sanook! Horoscope ขอแนะนำ “การปลูกว่านเสริมดวง” กันค่ะ
ด้วยลักษณะพิเศษของต้นว่านนั้นเชื่อว่าเป็นพืชชนิดพิเศษที่หาค่อนข้างยาก จึงทำให้ผู้ที่หามาปลูกและสามารถปลูกให้งอกงามได้นั้นมีโชค มีความโชคดี และจะยิ่งดีหากปลูกว่านเสริมดวงตามวันเกิดดังต่อไปนี้…
ว่านสี่ทิศ
ขอบคุณภาพจาก http://www.thainews70.com/
ว่านเสริมดวง คนเกิดวันอาทิตย์ คือ ว่านสี่ทิศ
ว่านสี่ทิศ เชื่อกันว่าถ้าสามารถปลูกว่านสี่ทิศให้ออกดอกพร้อมกันได้ทั้งสี่ดอกหรือสี่ทิศย่อมส่งผลให้ผู้ปลูกมีโชคลาภ แต่ถ้าต้นว่านออกดอกไม่ครบทั้งสี่ดอก ถือว่าเป็นลางบอกเหตุว่าจะมีสิ่งไม่ดีเกิดขึ้น
 ว่านเสน่ห์จันทร์ขาว
ขอบคุณภาพจาก http://www.farmkaset.org/html5/contents.aspx?con_id=1819
ว่านเสริมดวง คนเกิดวันจันทร์ คือ ว่านเสน่ห์จันทร์ขาว
ว่านเสน่ห์จันทร์ขาว เป็นว่านที่มีอำนาจในทางเสน่ห์ หากปลูกขึ้นที่ใด ก็ย่อมสามารถเป็นเสน่ห์เรียกผู้คนให้ไปมาหาสู่อยู่เสมอ หากนำหัวว่านมาแกะเป็นรูปนางกวักย่อมเป็นมงคลแก่ผู้มีอาชีพค้าขาย
ว่านเสน่ห์กาหลง
ขอบคุณภาพจาก http://www.bansuanporpeang.com/taxonomy/term/1448#sthash.k8nm9DLi.dpuf
ว่านเสริมดวง คนเกิดวันอังคาร คือ ว่านเสน่ห์กาหลง
ว่านเสน่ห์กาหลง เป็นว่านที่มีความเป็นสิริมงคล หากนำมาปลูกจะเสริมโชคลาภ เสริมเมตตามหานิยม หากคนประกอบอาชีพค้าขายจะช่วยให้ค้าขายดีเป็นเทน้ำเทท่า
ว่านเสน่ห์กวักแม่ทองใบ
ขอบคุณภาพจาก http://www.panmai.com/Warn/Warn_AMARYL_01.shtml
ว่านเสริมดวง คนเกิดวันพุธ คือ ว่านเสน่ห์กวักแม่ทองใบ
ว่านเสน่ห์กวักแม่ทองใบ เป็นว่านมหานิยม ว่านชนิดนี้เหมาะสำหรับปลูกไว้หน้าบ้านหรือหน้าร้านค้า มีอำนาจในด้านการดึงดูดให้ผู้พบเห็นเกิดความสนใจ ช่วยเรียกโชคลาภเข้าร้าน หรือ เข้าบ้านอย่างไม่ขาดสาย
 ว่านเสน่ห์มหาลาภ
ขอบคุณภาพจาก http://www.panmai.com/Warn/Warn_AMARYL_06.shtml
ว่านเสริมดวง คนเกิดวันพฤหัสบดี คือ ว่านเสน่ห์มหาลาภ
ว่านเสน่ห์มหาลาภ เป็นว่านที่ถูกนำมาใช้ในด้านการเสี่ยงทาย ถ้าปลูกแล้วออกดอกงอกงามจะได้ทรัพย์จากการเสี่ยงโชค แต่ถ้าไม่ก็จะให้ผลตรงกันข้ามหากคิดปลูกว่านมหาลาภ แนะนำว่าควรปลูกวันศุกร์ข้างขึ้น
 
ว่านเสน่ห์มหาโชค
ขอบคุณภาพจาก http://www.panmai.com/Warn/Warn_AMARYL_05.shtml
ว่านเสริมดวง คนเกิดวันศุกร์ คือ ว่านเสน่ห์มหาโชค
ว่านเสน่ห์มหาโชค เป็นว่านที่ช่วยเสริมโชคลาภ หากสามารถปลูกว่านให้เจริญงอกงาม ย่อมช่วยเสริมให้ผู้ปลูกมีโชคลาภในทุกๆทาง ไม่ว่าจะเป็นวรรณะ พละกำลัง อนามัยที่สมบูรณ์ และเรียกความสุขมาอย่างไม่ขาดสาย
 
ว่านเศรษฐีเรือนกลาง
ขอบคุณภาพจาก http://www.panmai.com/Warn/Warn_LILIAC_02.shtml
ว่านเสริมดวง คนเกิดวันเสาร์ คือ ว่านเศรษฐีเรือนกลาง
ว่านเศรษฐีเรือนกลาง เป็นว่านที่ช่วยเสริมในเรื่องของการป้องกันสรรพภัย นอกจกานี้ยังถูกใช้เป็นไม้เสี่ยงทาย หากปลูกแล้วเจริญงอกงามดี ผู้ปลูกก็จะมีความเจริญรุ่งเรืองเช่นเดียวกับว่านที่ปลูก