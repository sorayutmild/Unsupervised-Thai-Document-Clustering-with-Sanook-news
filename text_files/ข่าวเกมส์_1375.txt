กระแสเริ่มหายแต่คนก็ยังเล่นอยู่แน่นอน สำหรับเกมมือถือสุดมันส์อย่าง Ragnarok M: Eternal Love สุดยอดเกมจากเกมออนไลน์ซีรี่ส์ระดับตำนานที่มาสร้างความสนุกแบบใหม่ในรูปแบบเกมมือถือ อย่างที่ทุกคนทราบกันดีว่าเกมเมอร์ชาวไทยของเราเป็นแฟนคลับของเกม Ragnarok กันเยอะไม่ว่าจะเป็นรุ่นใหม่หรือรุ่นเก่า ก็ยังคงรักและชื่นชอบในตัวเกม RO อย่างไม่ต้องสงสัย ด้วยตัวเกมถือว่าเป็นเกมออนไลน์ยุคแรกๆ ที่มาเปิดตลาดในประเทศไทย จึงเป็นเกมที่สร้างความทรงจำดีมากมายให้กับเหล่าเกมเมอร์ แต่วันนี้เราจะมาพูดถึงเกมในเวอร์ชั่นมือถือกันหลังจากที่เกมเปิดไปได้สักพักหนึ่งแล้วก็เกิดกระแสต่างๆ มากมายในโลกอินเตอร์เน็ตจนหลายๆ คนเกิดคำถามว่าแบบนี้จะเล่นต่อไปดีหรือ ??

ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็นเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มาตีตลาดในประเทศไทย แล้วครั้งนี้มาในรูปแบบมือถือทำให้เหล่าแฟนคลับเกมเมอร์ หลายๆคนต่างดีอกดีใจกันเพราะได้สัมผัสเกมที่แสนคิดในรูปแบบเกมโทรศัพท์มือถือในชื่อเกมว่า Ragnarok M: Eternal Love
เข้าเกมไม่ได้ ย้ายแมพแล้วค้างจอดำ ปัญหาที่แก้เท่าไหร่ก็ไม่หาย
ในช่วงหลายเดือนที่ผ่านมา Ragnarok M: Eternal Love ก็ได้รับความนิยมจากเกมเมอร์ชาวไทยเป็นจำนวนมากแต่พักหลังๆ ต้องบอกเลยว่า มีกระแสด้านลบออกมาในโลกอินเตอร์เยอะพอสมควรในหลายๆ เรื่องเกิดเป็นประเด็นดราม่าขึ้นมาอยู่บ่อยครั้ง ทั้งเรื่องทีมงานมีการลบโพส Bug ของเกม หรือแม้กระทั่งความรู้ที่ไม่อยากให้เผยแพร่ ก็สามารถเกิดเป็นประเด็นขึ้นมาได้ ทำให้เหล่านักเล่นเกมออกมาแสดงความคิดเห็นต่างๆ มากมายทั้งในแง่ดี และ แง่เสีย แล้วในปัจจุบันก็มีเกมเมอร์ไม่น้อยที่เริ่ม ขอโบกมือลาจากเกมนี้ไปเรื่อยๆ แล้วส่วนหนึ่งจากความคิดเห็นส่วนบุคคลเรื่องของประเด็นดราม่าที่เกิดขึ้น ก็ส่งผลกับจำนวนยอดผู้เล่นในปัจจุบันอย่างแน่นอน
ระบบรูน ที่เน่ารายวัน บางคนแต้มบริจาคกิลหาย ทำให้อัพรูนไม่ได้
เช่นตัวอย่าง ในช่วงหนึ่งมีเกิดกระแสหินดำ แร่ Biotite ที่จะมีกลุ่มผู้รู้วิธีหาง่ายๆ อยู่จำนวนหนึ่งแต่แล้วก็เกิดประเด็นขึ้นเมื่อมีผู้นำเทคนิคนี้มาเผยแพร่ในบน Youtube ก็เกิดเป็นประเด็นมาสำหรับกลุ่มผู้เล่นที่อยากกักข้อมูลนี้ไว้เพื่อหาประโยชน์ให้กับตัวเองกับอีกกลุ่มที่ต้องหาได้ความรู้ใหม่ๆ จากการแบ่งปันข้อมูลเหล่านี้ ดังนั้นก็จะเกิดกระแสของคนทั้ง 2 กลุ่มที่ทำให้เป็นเรื่องใหญ่อยู่พักหนึ่ง แล้วหลังจากนั้นไม่นานก็เกิดเหตุการณ์สุดตะลึงเพราะสามารถล่าบอสได้ห้อง PVP ได้เฉยเลย ซึ่งบอกตรงๆ ว่าหลายประเด็นก็ยังไม่ได้มีข้อยืนยันออกมาแน่นอนชัดแต่มันอารมณ์เหมือนมีกลิ่นที่ทำให้เหล่าเกมเมอร์เริ่มหาข้อมูลและเป็นกระแสเกิดขึ้น หรือระบบ Add-on ที่บอกเลยว่ามาทดแทน VIP ได้เลยทีเดียวดังนั้นกระแสทั้งหมดที่เกิดขึ้นในโลกอินเตอร์เน็ตหลายครั้งมันก็จะเกิดผลกระทบต่อเหล่าแฟนเกมไม่มากก็น้อยอย่างแน่นอน
การใช้ Addon ทำให้วาร์ปจากห้อง PvP ไปล่าบอสได้แบบไม่มีใครแย่ง หรือจะใช้วาร์ปไปหาบอสในแมพทั่วไปเลยก็ได้
แต่ถึงอย่างนั้นกิจกรรมล่าสุดที่ได้มีการเปิดประมูลสัตว์ขี่ตัวแรกหรือการนำการ์ดบอส MVP มาขายประมูลกันภายในเกมในจุดนี้มันก็ยังแสดงถึงความนิยมของแฟนเกมที่ยอมควักเงินในกระเป๋าจำนวนเป็นล้านเพื่อตอบสนองความต้องการของตนเองอยู่ ดังเกมนี้ Ragnarok M: Eternal Love ก็ยังคงมีแฟนคลับแล้วสาวกให้การสนับสนุนอยู่เต็มที่ถึงแม้จะเกิดดราม่าขึ้นบ้างก็ตามที ตามหลักความเป็นจริงแล้วเกมไหนที่มีกระแสดราม่าเกิดขึ้นและมีการแสดงความคิดเห็นแลกเปลี่ยนกันอยู่ตลอดเวลาหรือจะพูดง่ายๆ ว่ามีการด่าเกมกันเกิดขึ้นมันก็จะแสดงให้เห็นอยู่แล้วว่าเกมนั้นๆ ยังคงมีผู้เล่นจำนวนมากที่ให้ความสนใจอยู่เพราะถ้าเกมไหนไม่มีคนเล่น มันก็จะเงียบๆ ไม่มีกระแสอะไรเกิดขึ้นเท่าไหร่ แต่ถึงอย่างนั้นเกมเมอร์ ROM ก็คงพูดไม่ได้เต็มป่าว่าจะมั่นใจในตัวเกมได้เท่ากับช่วงแรกเพราะขนาดแจ้งปัญหาต่างๆ ให้ทีมงานตรวจสอบยังยากลำบากเลย
ในขณะที่ปัญหาต่างๆยังไม่ได้รับการแก้ไข ตัวเกมก็เอาแต่อัพเดตเพิ่มของขาย ทั้งกาชาใหม่ ระบบประมูล อย่างต่อเนื่อง
ทุกวันนี้ขอบอกเลยว่า เกม Ragnarok M: Eternal Love ยังอยู่ได้เพราะใจรักของแฟนๆเกม หากปัญหาเยอะแบบนี้ ทั้งบั๊ก แลคหน่วง เกมค้างจอดำ ของหาย รูนหาย ตัวละครหรือไอดีหาย โปรแกรมโกงก็เยอะ แต่ทีมงานกลับไม่แก้หรือแก้ไขช้า เอาแต่เน้นขายของ ถ้าเป็นเกมอื่นๆล่ะก็คนหนีไปหมดแล้ว (แต่ตอนนี้คนก็หนีไปเยอะแล้วล่ะนะ)