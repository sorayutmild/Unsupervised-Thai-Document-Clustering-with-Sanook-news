มีรายงานว่า ระหว่างเกมการแข่งขันฟุตบอลรุ่นอายุไม่เกิน 19 ปี ชิงแชมป์อาเซียน ที่กรุงเวียงจันทน์ ประเทศลาว ซึ่งผลการแข่งขันปรากฏว่าทีมชาติไทย เอาชนะ เวียดนาม ไป 6-0 นั้น
ได้เกิดเหตุ แฟนบอลไทยกลุ่มหนึ่ง ปะทะกับเจ้าหน้าที่ลาว หลังแฟนบอลกลุ่มดังกล่าวจุดพลุบนอัฒจันทร์ ซึ่งขัดกับข้อห้ามของฝ่ายจัดการแข่งขัน ส่งผลให้ทางเจ้าหน้าที่ของลาว ได้เดินเข้าไปห้ามปราม และเกิดเหตุวิวาทกันขึ้นล่าสุด มีรายงานว่า มีแฟนบอลไทยจำนวน 25 คน ถูกเจ้าหน้าที่ตำรวจลาวควบคุมตัวเอาไว้ และยังไม่มีการปล่อยตัวออกมา โดยในเช้าวันที่ 5 กันยายน สถานเอกอัครราชทูตไทยประจำกรุงเวียงจันทน์ จะทำการเจรจากับเจ้าหน้าที่ลาวอีกครั้งหนึ่ง
 
 
ขอบคุณคลิปจากยูทูบ TaKonG Freelance และ     Arm ManU
ขอบคุณข้อมูลจากเฟซบุ๊ก Worachart Adunyanon