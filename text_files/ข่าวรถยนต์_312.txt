     Suzuki Lapin Chocolat รถยนต์ทรงกล่องขนาดเล็ก ออกแบบน่ารักโดนใจ เอาใจสาวๆญี่ปุ่นโดยเฉพาะ เคาะราคาเริ่มต้นในญี่ปุ่นเพียง 3.15 แสนบาท

     ซูซูกิ ลาแปง ช็อคโกแลต ถูกเปิดตัวเป็นครั้งแรกเมื่อช่วงกลางปี 2013 ที่ผ่านมา โดดเด่นด้วยดีไซน์น่ารักทั้งภายนอกและภายใน มาพร้อมสีพาสเทลเหมาะสำหรับสาวๆให้เลือก รวมถึงมีอ็อพชั่นเอาใจคุณผู้หญิงอย่างกระจกหน้าแบบตัดแสง UV และอินฟราเรด (IR) ไม่ให้เข้ามาทำร้ายผิวสวยๆของผู้ขับขี่
     นอกจากนั้น ภายในยังติดตั้งหน้าจอ Multi-information Display ที่ใช้ตัวการ์ตูนรูปกระต่าย เพื่อแสดงการขับขี่แบบ Eco-drive ให้ดูอีกด้วย ซึ่งหากได้คะแนนสูง ผู้ขับก็จะได้ช่อดอกไม้จากเจ้ากระต่ายเป็นของรางวัล! นอกจากนั้นยังมาพร้อมระบบ Idling Stop ช่วยดับเครื่องยนต์อัตโนมัติขณะติดไฟแดง เพื่อเพิ่มความประหยัดเข้าไปอีก
 

     ขึ้นชื่อว่าเป็นรถยนต์แบบ Kei Car ที่มีขนาดเล็ก จึงมาพร้อมเครื่องยนต์ขนาด 660 ซีซี ที่ให้กำลังสูงสุด 54 แรงม้า ส่งกำลังด้วยเกียร์อัตโนมัติแบบ CVT รวมถึงมีรุ่นขับเคลื่อนสี่ล้อให้เลือก
 

     สนนราคา Suzuki Alto Lapin เริ่มต้นที่ 3.15 แสนบาท ไปจนถึง 4.6 แสนบาท ขณะที่รุ่น Lapin Chocolat เริ่มต้นที่ 3.88 แสนบาทไปจนถึง 4.48 แสนบาทในญี่ปุ่น
 
 