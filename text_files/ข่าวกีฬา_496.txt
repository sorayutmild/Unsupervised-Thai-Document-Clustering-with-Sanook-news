จัดไปกับภาพความน่ารักของ สารัช อยู่เย็น กับ สายลับ เลิศรัตนชัย  หลังที่ติดโผ 2 นักกีฬา หล่อ-สวย ประจำศึกซีเกมส์ 2015 ของสื่อเจ้าภาพอย่าง "สเตรทส์ ไทมส์"หลังจากที่ "สเตรทส์ ไทม์ส" สื่อชื่อดังของประเทศสิงคโปร์ ทำการคัดเลือก 20 นักกีฬา "หนุ่มหล่อ - สาวสวย" ประจำการแข่งขันกีฬาซีเกมส์ ครั้งที่ 28 ออกมาเป็นที่เรียบร้อยผลปรากฎว่า มีชื่อของ "สารัช อยู่เย็น" กับ "สายลับ เลิศรัตนชัย"  2 นักกีฬาของทีมชาติไทย ติดโผอยู่ใน 20 คนดังกล่าว  โดย "เจ้าตัง" สารัช อยู่เย็น กัปตันทีมลูกหนังไทย พาทีมคว้าเหรียญทองจาก ฟุตบอลชาย ด้วยสถิติชนะรวด ทั้ง 7 นัด  รอบชิงชนะเลิศ เอาชนะเมียนมา ไปได้แบบไม่ยากเย็น 3-0 พร้อมกับจารึกแชมป์ซีเกมส์เป็นสมัยที่ 15 ของทีมลูกหนังไทย
 หนุ่มจากจังหวัดสงขลา ได้กลายเป็นขวัญใจแฟนบอลสาวๆ เมื่อมีหน้าตาที่หล่อเหลา และ คมชนิดเหลือรับประทาน นอกจากนี้ยังมีมาดขรึม และเป็น "เสือยิ้มยาก" แต่ทว่าเมื่อใดก็ตามที่เขาโปรยยิ้มออกมา บอกได้เลยว่า สาวเล็ก สาวใหญ่ ได้กรี๊ดกันสนั่นลั่นทุ่งทันทีส่วน  "สายลับ เลิศรัตนชัย" นักขี่ม้าสาวสวยของทีมชาติไทย ที่เป็นลูกสาวของ "วินิจ เลิศรัตนชัย" ดีเจ และ เจ้าพ่อจัดอีเวนท์ชื่อดังของวงการบันเทิงไทย  "สายลับ" คือชื่อที่เก๋ไก๋เอามากๆ โดยผลงานของสาวน้อยหน้าหวาน ในกีฬาซีเกมส์ครั้งนี้ แม้เธอคว้ามาได้ 2 เหรียญทองแดง แต่ด้วยความน่ารักผสมความเท่ห์กับกีฬาขี่ม้า 

ทำให้สาวหน้าหวานคนนี้ ติด 1 ใน 20 จากการจัดอันดับของสื่อแดนลอดช่องในครั้งนี้ โดย ประเภทกระโดดข้ามเครื่องกีดขวาง บุคคลหญิง 1 เหรียญทองแดง  ส่วนในประเภททีม "สายลับ" ก็ผนึกกำลังกับ น้องสาว "เสียงซอ เลิศรัตนชัย"  คว้ามาได้อีก 1 เหรียญทองแดงอีกด้วย  วันนี้เราลองไปดูภาพของทั้ง "เจ้าตัง" และ "น้องสายลับ" กันดีกว่า ว่าพวกเขาน่ารักขนาดใหน? ถึงได้ติดโผ หนุ่มหล่อ-สาวสวย ประจำซีเกมส์หนนี้
<< ประมวลภาพแบบจัดเต็ม สายลับ VS สารัช >>
ภาพจาก IG สายลับ และ สารัช 