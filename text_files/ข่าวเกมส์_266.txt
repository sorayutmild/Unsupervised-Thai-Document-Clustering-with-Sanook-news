7 เกมที่แนะนำให้คู่รักเล่นด้วยกัน เพิ่มความสัมพันธ์
เกมวาเลนไทน์
ใกล้วาเลนไทน์กันแล้ว เราจึงอยากแนะนำเพื่อนๆที่เป็นเกมเมอร์ ให้ชวนแฟนมาลองเล่นเกมเหล่านี้ด้วยกัน ซึ่ง 7 เกมที่นำมาแนะนำนี้ เป็นเกมที่เน้นระบบการเล่นแบบช่วยกันหรือ Co-Op ที่จะช่วยเพิ่มความใกล้ชิดระหว่างทั้งคู่ได้ดี หากช่วยเหลือกันเล่น ช่วยกันต่อสู้จนผ่านและพิชิตเกมได้ ก็จะยิ่งดี แต่ต้องเล่นกันอย่างใจเย็น หากไม่ผ่านก็ต้องพยายามกันใหม่ ช่วยกันฝ่าฝันอุปสรรคไปให้ได้ อย่าเล่นแบบโทษนั่นโทษนี่ จะทำให้ทะเลาะและผิดใจกัน กลายเป็นแย่กว่าเดิม
 
Diablo 3
เป็นเกมแนว RPG ที่เหมาะมากในการช่วยกันเล่นแบบออนไลน์ เนื่องจากระบบเกมไม่ยุ่งยากมากไป คลิกๆโจมตี มุมกล้องไม่เวียนหัว เหมาะกับคู่รักที่อาจไม่ใช่คนเล่นเกมเก่ง ก็พอจะเล่นได้ แต่อย่าเล่นโหมดที่ยากมากเกินไปล่ะ นอกจากคุณกับแฟนๆๆแล้วอาจชวนเพื่อนอีก 2 คนมาช่วยก็เพิ่มความสนุกมากขึ้น
เกมวาเลนไทน์
 
Borderlands 2
เกมยิงที่มีเนื้อหาให้เล่นเยอะ สามารถนั่งเล่นกันได้เป็นสัปดาห์ ช่วยกันเล่นลุยเนื้อเรื่องหรือทำเควสต์ก็สนุก เป็นเกมยิงที่ออกแบบมาให้เหมาะกับการเล่น Co-Op มาก ช่วยกันสู้และให้ของช่วยเหลือกันได้
เกมวาเลนไทน์
 
Saints Row 4
เป็นอีกเกมที่ Co-Op ได้สนุกในแบบ 2 คน เพราะเกมนี้เล่นด้วยกันได้แค่ 2 คนเท่านั้น แนวเกมเป็นแอคชั่นยิงต่อสู้บ้าหลุดโลก ระหว่างแก๊ง Saints Row กับพวกมนุษย์ต่างดาว
เกมวาเลนไทน์
 
Mass Effect 3
สุดยอดเกม RPG แนวไซไฟจาก Bioware ที่มีฉากโรแมนติกในโหมดเล่นคนเดียว แต่ในการเล่นโหมดออนไลน์ก็ช่วยเพิ่มความโรแมนติกให้คู่รักได้เช่นกัน โดยการร่วมมือต่อสู้กับศัตรูช่วยกันฮีลและรักษาอาการบาดเจ็บ
เกมวาเลนไทน์
 
Left 4 Dead
จริงแล้วเกมนี้มันโคตรจะเป็นเกมเพื่อนรักหักเหลี่ยมโหดมากทีเดียว เพราะจากที่ช่วยเหลือกันมาดี สุดท้ายเพื่อนอาจหักหลังปล่อยเราทิ้งไว้แล้วหนีเอาตัวรอดคนเดียวก็เป็นได้ แต่ถ้าคู่รักเล่นแบบช่วยเหลือกัน หนีด้วยกัน ตายก็ตายด้วยกัน มันจะเป็นเกมที่โรแมนติกมากทีเดียวแหละ แต่เวลาเล่นจริงๆผมว่านะ ตอนสุดท้ายของฉากทีไร ตัวใครตัวมันทุกที เกมนี้อาจช่วยให้เราเห็นธาตุแท้ของคู่รักเราได้ด้วยนะ
เกมวาเลนไทน์
 
Crackdown
เป็นเกมแอคชั่นยิงมุมมองบุคคลที่ 3 อีกเกมที่มีโหมด Co-Op เล่นช่วยกันสองคน โดยรับบทเป็นสองตำรวจคอยผดุงความยุติธรรม ในเมืองสุดถ่อยและเถื่อน หากคู่รักเป็นฝ่ายธรรมมะ เหมาะมากที่จะเล่นเกมนี้
เกมวาเลนไทน์
 
Portal
สุดยอดเกม FPS ของ Valve นี่ก็เหมาะจะเล่นสองคนมาก โดยภาคสองจะเน้นโหมดเล่นสองคนมากขึ้นด้วย รับบทเป็นหุ่น AI Personality Core คนแรกจะเล่นเป็นสีส้ม ส่วนคนสองจะเป็นสีฟ้า
เกมวาเลนไทน์
 
นอกจาก 7 เกมที่แนะนำแล้ว สมัยนี้ก็ยังมีเกมออนไลน์มากมาย ที่เหมาะจะเล่นกับคู่รัก โดยเฉพาะคู่ที่เป็นเกมเมอร์ทั้งคู่ แต่ต้องอย่าลืมว่าควรเล่นแบบพึ่งพาอาศัย ช่วยเหลือกันและกัน อย่าเห็นแก่ตัวเพราะจะทำให้ทะเลาะจนเลิกรากันได้ เราเชื่อว่าในโลกนี้ มีคู่รักหลายคนที่ประสบพบรักกันได้จากในเกม ดู Sword Art Online เป็นตัวอย่างสิ