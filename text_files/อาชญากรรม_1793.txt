แชร์ว่อน ภาพชายต้องสงสัยถืออาวุธคล้ายปืน ในวันที่เกิดเหตุยิงนาย "สุทิน" เสียชีวิตบนรถปราศรัย หน้าวัดศรีเอี่ยม 
ผู้สื่อข่าวรายงานว่า ขณะนี้ในสังคมออนไลน์กำลังส่งต่อภาพชายต้องสงสัยถืออาวุธคล้ายปืน เดินอยู่บริเวณที่มีเหตุการณ์ยิงนายสุทิน ธราทิน ผู้ประสานงานกลุ่มกองทัพประชาชนโค่นระบอบทักษิณ (กปท.) เสียชีวิต เมื่อวันที่ 26 ม.ค. ที่ผ่านมา 
ซึ่งภาพที่กำลังถูกเผยแพร่นั้น เป็นภาพของผู้ชายรูปร่างสูง สวมเสื้อลายพราง กางเกงยีนส์สีซีด วิ่งเข้าไปหารถปราศรัยของแกนนำ ก่อนจะใช้อาวุธปืนกระหน่ำยิงใส่ไปที่รถ โดยสงสัยกันว่าชายคนนี้อาจจะเป็นคนร้ายยิงนายสุทิน จนเสียชีวิต โดยในสังคมออนไลน์ได้เรียกร้องให้ผู้ที่เกี่ยวข้องเข้ามาตรวจสอบข้อเท็จจริง 