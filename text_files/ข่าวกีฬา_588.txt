
คลิปจาก "Odin" [Youtube.com]
คลิปเหตุการณ์ ที่กำลังถูกแชร์ต่ออย่างมากมายในฟุตบอลลีกของประเทศกรีซ  โดยเป็นเกม กรีซฟุตบอลลีก ดิวิชั่น 2 โดยเป็นเกมระหว่าง "เจ้าบ้าน" เออี ลาริสซ่า เปิดรังรับมือกับ เอร์โกเตลิส เมื่อวันศุกร์ที่ผ่านมา เรื่องราวนี้เกิดขึ้นระหว่างที่ ทีมเยือน ออกนำก่อน 1-0 และผู้เล่นของ เอร์โกเตลิส ได้รับบาดเจ็บ ในนาทีที่ 66 และมีทีมแพทย์พร้อมทีมเปล เข้ามาที่จุดเกิดเหตุก่อนที่ผู้ตัดสินจะบอกให้ รีบขึ้นเปลออกจากสนามไปก่อน แต่ทว่า ทีมเปลของทีมเจ้าถิ่น มองว่า ผู้เล่นรายนี้ของ เอร์โกเตลิส พยายามจะถ่วงเวลา และแกล้งเจ็บ จึงได้พยายามผลักให้ลงเปล พร้อมกับแกล้งล้มทับไปอีกหนึ่งดอก และพอถึงขอบสนาม ก็ทิ้งเปลลงในทันทีแบบดื้อๆ จนทำให้ผู้เล่นรายดังกล่าวของทีมเยือน และ แพทย์สนามไม่พอใจทีมเปลทั้ง 2 คนนี้ สุดท้ายเกมคู่นี้เป็นฝั่ง  "เจ้าบ้าน" เออี ลาริสซ่า แซงกลับมาชนะ เอร์โกเตลิส 2-1 ยังนำจ่าฝูงต่อไป 

