มือถือ สมาร์ทโฟน แนะนำ ประจำงาน TME 2011 ให้คุณกลับบ้านพร้อม สมาร์ทโฟน ที่ถูกใจ และใช้จ่ายไม่เกินงบ

สัปดาห์นี้ขอยกให้เป็นสัปดาห์ของ โทรศัพท์มือถือ เพราะ มหกรรมมือถือ งานใหญ่ประจำต้นปีอย่างงาน Thailand Mobile Expo 2011 กำลังจะเปิดฉากขึ้นในวันที่ 3-6 กุมภาพันธ์ 2554 นี้ ณ ศูนย์การประชุมแห่งชาติสิริกิติ์ เช่นเคยนั่นเอง แน่นอนว่าคงจะมี ผู้ซื้อมือถือ จำนวนไม่น้อยเลยทีเดียวที่เก็บเงินรอถอย โทรศัพท์มือถือ เครื่องใหม่ในงานนี้โดยเฉพาะ มีหลายรุ่นหลายยี่ห้อที่หลายคนตั้งตารอคอย และจะมาเปิดตัวและวางจำหน่ายในงานนี้เป็นครั้งแรก โดยแต่ละคนก็มีงบประมาณที่มากน้อยแตกต่างกันไป และก็คงจะมี ผู้ซื้อมือถือ จำนวนมากเช่นกัน ที่ยังตัดสินใจไม่ได้ว่าจะซื้อ โทรศัพท์มือถือ รุ่นใดดี แต่ที่แน่ๆ ก็คือคงจะต้องคาดหวังไว้ว่า โทรศัพท์มือถือ เครื่องใหม่นี้จะต้องมีความคุ้มค่าที่สุดในงบประมาณที่แต่ละคนตั้งใจเอาไว้ตั้งแต่แรก รวมถึงต้องสามารถตอบโจทย์ของสไตล์การใช้งานในชีวิตประจำวันของแต่ละคนได้อีกด้วยด้วยเหตุนี้ ทีมงานเว็บไซต์ไทยโมบายเซ็นเตอร์ ของเราจึงได้จัดทำบทความเฉพาะกิจนี้ขึ้นมา โดยหวังว่าจะสามารถช่วยให้ ผู้ซื้อมือถือ ทุกท่านที่จะเข้าไปซื้อมือถือในงาน TME 2011 ครั้งนี้ ได้มีแนวทางคร่าวๆ ว่าท่านควรจะมองหามือถือยี่ห้อใดรุ่นใดเป็นพิเศษ โดยทีมงานของเราก็ได้พยายามรวบรวม มือถือแนะนำ หลากรุ่นหลากยี่ห้อ มาแบ่งออกเป็นหมวดหมู่ ซึ่งในคราวนี้เราจะเน้นการแบ่งหมวดหมู่ตามงบประมาณเป็นหลัก และนอกจากนั้นก็ยังมีหมวดหมู่ในรูปแบบอื่นๆ ที่ทีมงานของเราคิดว่าผู้ซื้อกำลังให้ความสนใจอีกด้วย ซึ่งกระแสความนิยมในตอนนี้ ก็แน่นอนว่า โทรศัพท์มือถือ ประเภท สมาร์ทโฟน กำลังเป็นที่ต้องการของผู้ซื้ออย่างมาก เนื่องจากมีระบบปฏิบัติการประสิทธิภาพสูงในตัวเอง ช่วยให้การใช้งานมีความยืดหยุ่นและหลากหลายมากกว่า โทรศัพท์มือถือ ทั่วๆ ไป และที่สำคัญราคาค่าตัวของ สมาร์ทโฟน ดีๆ ซักเครื่องหนึ่งในปัจจุบันนี้นั้น เรียกได้ว่าไม่สูงเหมือนในอดีตอีกต่อไป ใครๆ ก็สามารถจับต้องได้ ดังนั้นบทความของเราในครั้งก็อาจจะขอเน้นไปที่ สมาร์ทโฟน มากเป็นพิเศษอย่างไรก็ดี รุ่นต่างๆ ของ โทรศัพท์มือถือ ที่ท่านผู้อ่านเห็นในแต่ละหมวดหมู่ในบทความของเรานั้น เป็นเพียงรุ่นที่ทีมงานของเราคิดว่าน่าสนใจที่สุด และเราอยากจะแนะนำเป็นพิเศษ ด้วยองค์ประกอบโดยรวมของรุ่นนั้นๆ ที่เราคิดว่ามีความเหมาะสมมากที่สุด ณ ช่วงเวลานี้ ซึ่งก็อาจจะมีความแตกต่างกับผู้อ่านหลายๆ ท่านที่อาจจะมีความคิดเห็นที่แตกต่างกันไป ดังนั้นทีมงานของเราก็อยากให้บทความนี้เป็นเพียงแนวทางหนึ่งในการเลือกซื้อ โทรศัพท์มือถือ ในงาน TME 2011 เท่านั้น ดังนั้นก่อนที่ท่านผู้อ่านจะตัดสินใจซื้อ โทรศัพท์มือถือ ซักเครื่องหนึ่ง เราก็แนะนำให้ท่านลองศึกษาหาข้อมูลจากหลายๆ แหล่งเสียก่อน เพื่อให้ได้ข้อมูลรอบด้าน และสุดท้ายก็จะได้เลือกซื้อ  โทรศัพท์มือถือ ที่ถูกใจท่านมากที่สุดนั่นเองรูปแบบของการนำเสนอในครั้งนี้ ไม่ได้เป็นการจัดอันดับมือถือเหมือนในบทความครั้งที่ผ่านๆ มาของเรา อย่างเช่นในครั้งนี้ทั้ง 3 รุ่นที่เป็นรุ่นไฮไลท์ในแต่ละหมวดหมู่นั้น เรียกได้ว่ามีจุดเด่นจุดด้อยที่แตกต่างกันไป ล้วนมีความน่าสนใจที่ใกล้เคียงกัน เราไม่ได้ให้รุ่นใดเป็นที่หนึ่ง ที่สอง หรือที่สาม แต่ขึ้นอยู่กับว่าท่านผู้อ่านชอบจุดเด่น หรือไม่ชอบจุดด้อยของรุ่นใดมากกว่ากันนั่นเอง โดยพยายามสรุปให้สั้นและกระชับมากที่สุด พร้อมทั้งมีการเปรียบเทียบคุณสมบัติของแต่ละรุ่นไว้ในที่เดียวกันเพื่อให้ ง่ายต่อการพิจารณา และนอกจากนั้น ในกรณีที่หากทั้ง 3 รุ่นที่เรานำมาเป็นไฮไลท์ยังไม่ถูกใจท่านซะทีเดียว เราก็ยังมีรายชื่อรุ่นตัวเลือกอื่นๆ มาให้ท่านพิจารณาเพิ่มเติมอีกด้วย เกริ่นนำมาเสียยาว หากพร้อมแล้ว ก็เลื่อนลงไปอ่านต่อกันได้เลยครับ มือถือ สมาร์ทโฟน แอนดรอยด์ (Android Smartphone) รุ่นแนะนำระดับราคา 7,000 บาท +/- (ราคาประหยัด)

หมวดหมู่แรกสำหรับบทความนี้ เราก็จะมาเริ่มกันที่ มือถือ สมาร์ทโฟน ระบบปฏิบัติการ แอนดรอยด์ ราคาประหยัด หรือราคาย่อมเยา กันก่อน ซึ่งก็เหมาะสำหรับผู้ที่ต้องการ มือถือ แอนดรอยด์ ระดับเริ่มต้นมาใช้งานซักเครื่อง อาจจะเป็นผู้ที่อยากลองสัมผัสกับ แอนดรอยด์ เป็นครั้งแรก รวมถึงผู้ที่เคยสัมผัสกับ แอนดรอยด์ มาก่อนแล้ว แต่ต้องการซื้อเครื่องใหม่ที่มีราคาย่อมเยา ด้วยงบประมาณที่มีอยู่ค่อนข้างจำกัดนั่นเอง ซึ่งงบประมาณระดับนี้ก็ไม่น่าจะเกิน 7,000 บาท บวกลบได้นิดหน่อย แต่ด้วยงบประมาณเพียงเท่านี้ก็สามารถหา มือถือ แอนดรอยด์ ที่น่าใช้ได้หลายรุ่นอยู่เหมือนกัน บางรุ่นมาพร้อมกับ แอนดรอยด์ เวอร์ชัน 2.2 (Froyo) ซึ่งเป็นเวอร์ชันใหม่เลยเสียด้วยซ้ำ แต่เรื่องอื่นๆ ก็อาจจะใส่มาให้ค่อนข้างจำกัด เช่น ซีพียูความเร็วระดับพื้นๆ หรือหน่วยความจำที่ค่อนข้างน้อย เป็นต้น
มือถือ สมาร์ทโฟน แอนดรอยด์ (Android Smartphone) รุ่นแนะนำระดับราคา 10,000 บาท +/-

เท่าที่เห็นมา ระดับราคาของ มือถือ สมาร์ทโฟน แอนดรอยด์ ที่มีผู้ถามถึงกันมากที่สุดก็น่าจะเป็นที่ระดับราคา 1 หมื่นบาทนี่เอง คงเป็นเพราะว่าเป็นระดับของงบประมาณที่กำลังดี ไม่มากไม่น้อยจนเกินไปสำหรับการซื้อ สมาร์ทโฟน มาใช้งานซักเครื่องหนึ่ง นั่นก็ทำให้ มือถือ แอนดรอยด์ ในกลุ่มนี้มีออกมาให้เลือกค่อนข้างเยอะ โดย แอนดรอยด์โฟน ในระดับราคา 1 หมื่นบาทนี้ ในปัจจุบันก็จะเริ่มสู้กันที่ระบบปฏิบัติการ Android OS เวอร์ชัน 2.2 (Froyo) ขึ้นไปแล้ว หากต่ำกว่านี้ก็คงจะสู้ได้ยาก และก็เริ่มที่จะใส่ความสามารถระดับสูงมาให้เช่นกัน ไม่ว่าจะเป็นซีพียูระดับ 1 GHz, หน้าจอความละเอียดสูง, GPU แรงๆ, หน่วยความจำขนาดใหญ่, การถ่ายภาพวิดีโอความละเอียดสูงระดับ 720p รวมถึงการเชื่อมต่อกับจอแสดงผลภายนอกผ่านทางสาย HDMI ก็ยังมีมาให้อีกต่างหาก เรียกว่ามีงบประมาณแค่หมื่นเดียวก็ได้ มือถือ แอนดรอยด์ ดีๆ ไปใช้แบบสบายกระเป๋าแล้ว
มือถือ สมาร์ทโฟน แอนดรอยด์ (Android Smartphone) รุ่นแนะนำระดับราคา 15,000 บาท +/-

เราอาจจะเรียก มือถือ แอนดรอยด์ กลุ่มนี้ได้ว่าเป็น มือถือ แอนดรอยด์ ระดับกลาง ด้วยราคาที่เริ่มสูงขึ้น ผู้ซื้อบางคนถึงกับต้องเก็บเงินเพิ่มอีกส่วนหนึ่ง เพื่อได้จับจองเป็นเจ้าของ มือถือ แอนดรอยด์ ในกลุ่มนี้ ด้วยคุณสมบัติและความสามารถบางอย่าง ที่ไม่สามารถหาได้ใน มือถือ แอนดรอยด์ ในระดับราคาที่ต่ำกว่านี้นั่นเอง อาจจะเป็นผู้ใช้ที่จริงจังกับการใช้งาน สมาร์ทโฟน มากขึ้นอีกระดับหนึ่ง หรือไม่ก็ต้องการใช้งาน มือถือ เครื่องใหม่นี้ไปอีกพักใหญ่ จนกว่าจะหาเครื่องใหม่ที่ถูกใจอีกครั้งนั่นเอง แน่นอนว่าระบบปฏิบัติการก็ควรจะเริ่มกันที่ Android OS เวอร์ชัน 2.2 เป็นอย่างน้อย, ความเร็วของซีพียูหากเร็วได้ถึงระดับ 1 GHz ก็จะมีภาษีที่ดีกว่า, หนาจอแสดงผลก็อาจจะยืนพื้นไว้ที่ระดับ WVGA และมีความกว้างพอสมควร, หน่วยความจำ ROM ที่มีขนาดใหญ่, กล้องดิจิตอลความละเอียดสูง ถ่ายภาพได้ละเอียดคมชัด และหากมีความโดดเด่นในเรื่องรูปลักษณ์ภายนอก หรือความทนทานแข็งแรงได้ก็ยิ่งดีขึ้นไปอีก