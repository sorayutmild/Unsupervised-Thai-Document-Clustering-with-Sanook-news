ยังคงปฏิบัติเป็นธรรมเนียมอย่างต่อเนื่อง ตั้งแต่สมัยที่ประธานสโมสรคนเก่ายังมีชีวิตอยู่ สำหรับทีมเลสเตอร์ ซิตี้ ที่มอบของขวัญให้แฟนบอลเป็นประจำในช่วงคริสต์มาสและปีใหม่ล่าสุดในเกมพรีเมียร์ลีกนัดที่เปิดสนามคิง เพาเวอร์ สเตเดี้ยม โชว์ฟอร์มเฉียบเอาชนะแชมป์เก่า แมนเชสเตอร์ ซิตี้ ไปได้ 2-1 เมื่อคืนที่ผ่านมา (26 ธ.ค. 2561) ทางสโมสรก็ได้แจกเบียร์, น้ำดื่ม และขนมพาย ให้แฟนบอลเนื่องในโอกาสเทศกาลคริสต์มาสและเพื่อขอบคุณสำหรับการสนับสนุนทีมมาโดยตลอดสำหรับธรรมเนียมนี้ เลสเตอร์ ซิตี้ ได้ทำมาตั้งแต่สมัยที่คุณวิชัย ศรีวัฒนประภา ประธานสโมสรยังมีชีวิตอยู่ สืบทอดมาจนถึงสมัยคุณอัยยวัฒน์ ศรีวัฒนประภา บุตรชายที่มารับตำแหน่งต่อ และคาดว่าจะเป็นแบบนี้ต่อไปทุกปีด้านสถานการณ์ในพรีเมียร์ลีก ทัพจิ้งจอกสีน้ำเงินกระโดดขึ้นมาอยู่อันดับ 7 มี 28 คะแนนจาก 19 นัด โดย 2 เกมหลังสุดพวกเขาเอาชนะทีมแกร่งอย่าง เชลซี และ แมนฯ ซิตี้ ได้อย่างยอดเยี่ยม