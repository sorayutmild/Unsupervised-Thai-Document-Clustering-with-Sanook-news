วงการเพลงสะเทือน ตำรวจเข้าจับกุมนักร้องนำวง A cappella 7 อดีตนักร้องค่ายใหญ่ พร้อมด้วยของกลางยาเสพติดประเภทโคเคนและยาไอซ์ 
สืบเนื่องจากเจ้าหน้าที่ตำรวจภูธรจังหวัดอุตรดิตถ์ ได้ทำการตั้งด่านสกัดตรวจยาเสพติดที่บริเวณด่านตรวจบ้านไฮ้ฮ่า ต.ด่านนาขาม จ.อุตรดิตถ์ เส้นทางสายเด่นชัย-พิษณุโลก จากนั้นได้ทำการส่งสัญญาณขอตรวจรถเก๋งยี่ห้อเปอร์โย สีบรอนซ์เทา ทะเบียน 59 กรุงเทพมหานคร ทราบชื่อคนขับคือนายอิศรา เพ็ชรสวัสดิ์  และ นายนักรบ แนวณรงค์ หรือเดียร์ นักร้องนำแห่งวง A cappella 7 
เมื่อทำการตรวจค้นภายในรถพบกระเป๋าสตางค์สีน้ำตาลเจ้าของคือ นายเดียร์ และพบถุงเป้สีดำซึ่งวางอยู่ที่เบาะด้านหลัง เจ้าหน้าที่จึงได้แกะถุงเป็นต้องตกตะลีงเมื่อถุงนี้ได้ถูกดัดแปลงให้เป็นที่ซุกซ่อนยาไอซ์ที่ผนึกอยู่ในถุงพลาสติกใสชนิดอีกชั้นหนึ่ง จำนวน 1 ถุง น้ำหนัก 0.026 กรัม   นอกจากนี้ยังพบซองบุหรี่ 1 ซองภายในบุหรี่ถูกอัดด้วยโคเคน
เบื้องต้นผู้ต้องหาให้การรับสารภาพว่าได้ซื้อยาไอซ์และโคเคนมาจากเพื่อนคนหนึ่งอย่างละ 1 กรัม เป็นเงิน 6,000 บาท เพื่อทำการเสพ เนื่องจากติดยาชนิดนี้มาตั้งแต่ปี 2542 และติดมาจนถึงปัจจุบันนี้ไม่สามารถเลิกได้ จึงได้แจ้งข้อกล่าวหามียาเสพติดประเภท 1 ไว้ในครอบครองโดยผิดกฏหมาย
สำหรับวง A Cappella 7 มีสมาชิกทั้งหมด 7 คน ปัจจุบันสมาชิกของ A Cappella 7 (อะ-แค็ป-เป-ล่า-เซ-เว่น) มีทั้งหมด 5 คน นายนักรบ เป็นสมาชิกของวงตั้งแต่ยุคเริ่มแรก เป็นคนแพร่  เมื่อปี 2543 เคยได้รางวัลชนะเลิศประกวดวงดนตรีชิงแชมป์ประเทศไทยของ NesCafe ร่วมกับวง ETC ซึ่งขณะนั้นได้เป็นนักร้องนำอยู่ 
 
 