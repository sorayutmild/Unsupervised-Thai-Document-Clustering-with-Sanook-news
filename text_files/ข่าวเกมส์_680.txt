 สิ่งหนึ่งที่เราะพบเห็นกันได้บ่อยๆ เวลาที่ขึ้นรถไฟฟ้า  ก็คือการที่เหล่าผู้โดยสารต่างๆ  มักจะควักมือถือหรือเครื่องเกมพกพามานั่งกดนั่งถูเป็นจำนวนมากเพื่อฆ่าเวลา  ซึ่งบางทีเวลาที่ผู้โดยสารแน่นๆ ก็อาจจะมีการเบียดการชนกันเกิดขึ้นได้  แต่ใครจะรู้ว่าไอ้การเดินชนคนที่เล่นเกมอยู่นั้น  ก็อาจจะเกิดเหตุการนองเลือดได้ ที่ประเทศญี่ปุ่นได้มีการรายงานข่าวเกิดเหตุแทงกันบนรถไฟเพราะเหตุว่าเดินไปชนคนที่กำลังเล่นเกมนั่นเอง 
เกมส์
     สำนักข่าว NHK ประเทศญี่ปุ่น ได้มีการรายงานว่า ชายวัย 39 ถูกแทงด้วยมีดขนาดเล็กเข้าที่กลางหลังที่สถานีรถไฟ Kinshichou ประเทศญี่ปุ่น ขณะที่กำลังโดยสารรถไฟ ซึ่งหลังจากการสอบสวนจึงได้ทราบว่าชายผู้นี้  ได้เดินไปชนผู้โดยสารคนหนึ่งที่กำลังเล่นเครื่องเกมพกพา  ซึ่งผู้โดยสารคนนี้ก็ได้แสดงความไม่พอใจเป็นอย่างมาก  (สงสัยตัวละครในเกมคงจะตายแหง ไม่งั้นคงไม่โมโหขนาดนี้)  จากนั้นเขาก็โดนแทงด้วยมีดขนาดเล็กเข้าที่กลางหลัง  แต่โชคดีที่ไม่ได้รับบาดเจ็บร้ายแรงมาก  หลังจากนั้นผู้ก่อเหตุก็ได้ลงจากสถานีเพื่อหลบหนีไป        จากการรายงานของทาง NHK นั้นไม่ได้ระบุว่าเป็นเครื่องเล่นเกมตัวไหน  บอกแค่ว่าเป็นเครื่องเล่นเกมพกพาเท่านั้น เพื่อไม่เป็นการเสียหายต่อผู้ผลิต  (ส่วนตัวเกมอาจจะเป็น Monster Hunter ก็เป็นได้  เพราะพลาดทีนั้นถึงแก่ชีวิต ฮาๆ)  ซึ่งทางตำรวจก็ได้ทำการเช็คกล้องวงจรปิดในสถานีเพื่อทำการสอบสวนจับกุมต่อไป   
เกมส์
Monster Hunter ผู้ต้องสงสัยอันดับหนึ่งที่ถูกคาดเดาจากบรรดาผู้ที่ได้อ่านข่าว 
       เรื่องนี้ก็ถือว่าเป็นภัยใกล้ตัวที่อาจจะเกิดขึ้นเมื่อไหร่ก็ได้  (ถ้าไปเจอพวกจิตไม่ปกติ) จริงๆ  แล้วผู้เขียนมองว่าการที่ยืนเล่นเกมแล้วเกะกะผู้โดยสารท่านอื่นนั้นเป็น เรื่องที่ผิด ไม่ควรที่จะไปโวยวายหาเรื่องคนอื่นด้วยซํ้าไป  แต่ก็นั่นหละครับ เราป้องกันตัวไว้เป็นดีกว่า  (ถ้าเลี่ยงไม่ได้ก็อีกกรณีหนึ่ง)  ส่วนใครที่ชอบเล่นเกมบนรถไฟฟ้าเพื่อฆ่าเวลานั้นก็ควรให้ทางและไม่ยืนขวางผู้ โดยสารท่านอื่นด้วยนะครับ ผู้โดยสารท่านอื่นจะได้ไม่เดือดร้อน
 
ข้อมูลและภาพจาก http://kotaku.com/
 
 
สนับสนุนเนื้อหา
โดย  PuruZ
