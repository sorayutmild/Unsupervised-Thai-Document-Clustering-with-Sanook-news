โลกโซเชียลฝั่งการเมืองฮือฮาอีกครั้ง เมื่อนางสาวณัฏฐา มหัทธนา หรือ โบว์ นักเคลื่อนไหวเพื่อประชาธิปไตย เปิดให้ชาวเน็ตถามคำถามอะไรก็ได้กับตนเมื่อวานนี้ (21 ก.พ.) ชาวเน็ตคนหนึ่งจึงเข้าไปถามว่าเธอเคยมีสัมพันธ์ลึกซึ้งกับ นายวัฒนา เมืองสุข นักการเมืองชื่อดังจากพรรคเพื่อไทย จริงหรือไม่ เหตุนี้ทำให้นางสาวณัฏฐา ไม่รอช้าและตอบทันทีว่า "จริงค่ะ"


โซเชียลชื่นชม "โบว์" สุดยอดพลิกเกม-แห่ให้กำลังใจ
หลังจากนั้นก็มีผู้บันทึกหน้าจอการตอบโต้ดังกล่าวมาโพสต์ในโซเชียลมีเดีย ทำให้ชาวเน็ตแชร์ออกไปและพูดถึงอย่างมากมายหลังจากนั้น ต่อเนื่องมาจนถึงวันนี้ (22 ก.พ.) ซึ่งส่วนใหญ่กล่าวชื่นชมนางสาวณัฏฐาว่ารับมือได้อย่างดีเยี่ยม แทนที่จะกลายเป็นเหยื่อจากคำถามดังกล่าว กลับพลิกสถานการณ์ให้ฝ่ายถามเป็นผู้ถูกสังคมโจมตี

นอกจากนี้ ชาวเน็ตจำนวนมากให้ความเห็นด้วยความเข้าใจว่า การมีเพศสัมพันธ์เป็นเรื่องที่เกิดขึ้นได้ การจะนำประเด็นนี้มาโจมตีใครนั้น เป็นเรื่องที่ล้าสมัยและใช้ไม่ได้อีกต่อไปแล้ว

ขณะเดียวกัน อีกหลายเสียง เข้าไปให้กำลังใจนางสาวณัฏฐา และถามคำถามในประเด็นเกี่ยวกับการเมืองอีกมากมาย ไม่ว่าจะเป็น "ยังจะมีเลือกตั้งอยู่หรือไม่" หรือแม้แต่ "จะมีการทำรัฐประหารซ้อนไหม" เรื่อยไปถึงวิธีการจัดการกับฝ่ายที่เป็นปฏิปักษ์ต่อการปกครองระบอบประชาธิปไตย
>> "วัฒนา เมืองสุข" ชายในคลิปเล่นจ้ำจี้กับ "โบว์ อยากเลือกตั้ง" มีสินทรัพย์เท่าไหร่?
  