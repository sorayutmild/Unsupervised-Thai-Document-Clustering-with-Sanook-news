
ผู้สื่อข่าวรายงานว่า เจ้าหน้าที่ตำรวจ สน.คันนายาว จับกุม นายสุชัฒติ จั่นอี๊ด หรือ ชัช บอดี้สแลม ในในข้อหาเมาสุราและบุกเข้าห้องหญิงสาวรายหนึ่งภายในคอนโดแห่งหนึ่งย่านคันนายาว หวังจะข่มขืน โดยในวันนี้ (18 เม.ย. 57) หญิงสาวผู้เสียหายได้เข้าแจ้งความกับทางเจ้าหน้าที่ตำรวจ สน.คันนายาวแล้ว โดยฝ่ายหญิงเผยว่า ขณะกำลังนอนพักผ่อนอยู่ในคอนโด นายสุชัฒติ ใช้มีดปอกผลไม้งัดประตูห้องเข้ามาหา โดยมือกลองวงดังอยู่ในสภาพเมาสุราอย่างหนัก ตนจึงรีบวิ่งหนีสวนทางออกไปขอความช่วยเหลือ ซึ่งตนจะไม่ยอมความแต่อย่างใด เนื่องจากไม่ต้องการให้ฝ่ายชายก่อเหตุในลักษณะดังกล่าวกับคนอื่นๆ อีก พร้อมกันนี้ยังเผยอีกด้วยว่ามีหลักฐานเป็นภาพจากกล้องวงจรปิดของคอนโดอีกด้วย
สำหรับ ชัช บอดี้สแลม เคยตกเป็นข่าวเมื่อประมาณเดือน มี.ค.55 หลังถูกไฮโซสาวนามสกุลดังโพสต์ผ่านเฟซบุ๊กว่า พี่ชายที่เป็นลูกพี่ลูกน้องถูกชัชกระชากคอเสื้อและขู่ทำร้ายร่างกายที่สนามบินสุวรรณภูมิ เพราะไปต่อว่าที่วงบอดี้สแลมพยายามลัดคิวเช็กอินขึ้นเครื่องไปต่างประเทศทั้ ก่อนที่วงบอดี้สแลมจะออกมาขอโทษ