"เมสซี่เจ" ชนาธิป สงกระสินธุ์  คงสะใจแบบสุดๆ กับเกมฟุตบอลโลกรอบคัดเลือก โซนเอเชีย กลุ่มเอฟ เมื่อวานนี้ หลังจากเห็นเพื่อน"ช้างศึก" ซัดไล่ตีเสมอ อิรัก 2-2 ได้สำเร็จ หลังโดนนำก่อน 0-2โดยดาวเตะดังร่างจิ๋ว ได้นั่งชมและเชียร์เพื่อนร่วมทีมชาติแบบติดขอบจอชนิดที่ว่าลุ้นสุดตัวเลยทีเดียวในระหว่างการแข่งขัน ก่อนที่ทีมไทยจะมาทำ 2 ประตูรวดช่วง 10 นาทีก่อนทดเจ็บทำให้จบเกมเสมออิรัก 2-2จนเจ้าตัวเก็บอาการสะใจใว้ไม่ไหว ออกมาโพสต์ข้อความผ่านเฟสบุ๊คส่วนตัวว่า "เอาเว้ย สะใจๆชิพหาย ไทยแลนด์" ทำให้แฟนเพจดังกล่าวเข้าไปแสดงความคิดเห็นต่อจากข้อความนี้กันอย่างมากมาย พร้อมให้กำลังใจ "เจชนาธิป" ให้หายไวๆ กลับมาช่วยทีมชาติเร็วๆ

ทั้งนี้ "เมสซี่เจ" พลาดลงสนามช่วยทีมในเกมเมื่อวันอังคารที่ผ่านมา เนื่องจากร่างกายยังฟิตไม่สมบูรณ์จากการบาดเจ็บ เช่นเดียวกับ "ตั้ม" ธนบูรณ์ เกษารัตน์ เพื่อนร่วมทีมชาติและสโมสร บีอีซี เทโรฯ

เครดิตภาพ : FB Chanathip Songkrasin