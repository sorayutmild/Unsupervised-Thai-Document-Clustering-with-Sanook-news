
   หากคุณต้องการจะบอก iPhone ว่า คุณกำลังอยู่ที่ไหน โดยที่ตัวคุณไม่ได้อยู่ตรงนั้นจริง ๆ หรือเรียกง่าย ๆ ว่า การหลอก Location นั้น ก็มีวิธีที่จะทำได้ ส่วนสาเหตุที่ทำให้ต้องหลอก ก็มีอยู่หลายเหตุผล บางคนก็เป็นเหตุผลส่วนตัว แต่ขณะนี้ มีหลาย ๆ คน กำลังทำสิ่งนี้ เพื่อที่จะหลอกเกม Pokemon Go ซึ่งการหลอก Location ก็ทำให้คุณออกไปจับตัวโปเกมอนได้ โดยไม่ต้องออกจากบ้าน

   ถ้าหากคุณได้ทำการ Jailbreak เครื่อง iPhone แล้ว คุณก็สามารถหลอก Location ได้ จากนั้น คุณอาจจะแสดงให้ใคร ๆ เห็นว่าคุณกำลังอยู่ที่ไหนสักแห่งบนโลกนี้ ทั้ง ๆ ที่จริง ๆ แล้ว คุณไม่ได้อยู่ที่นั่น แต่ไม่ว่าแรงจูงใจในการหลอก Location ของคุณคืออะไร เรามีวิธีการมาบอก   ปัจจุบันนี้ มี iOS 9.3.3 Jailbreak ที่จะทำให้คุณได้ และซอฟต์แวร์ตัวนี้ ก็สามารถใช้งานได้กับ iOS 9.2 และ iOS 9.3 แต่เครื่อง iPhone จะต้องเป็นเครื่อง 64-bit นั่นคือ iPhone 5s หรือรุ่นที่ใหม่กว่านี้ขึ้นไป   วิธีการก็คือ ไปดาวน์โหลด Jailbreak Tweaks จาก Cydia มาใช้ และตัวที่ได้รับคำแนะนำว่าที่ดีสุด และใช้งานง่ายก็คือ LocationFaker   การดาวน์โหลด LocationFaker ใน Cydia นั้น ให้ไปที่ Search และพิมพ์คำว่า  LocationFaker เข้าไปในช่อง Search จากนั้น เลือก iOS เวอร์ชั่น 8 หรือ 9 และทำการติดตั้งลงบน iPhoneTweak จะทำการติดตั้งแอพ และแอพก็จะปรากฏบนหน้าจอ จากนั้นคุณก็เปิดขึ้นมา และเริ่มใช้งาน คุณจะเห็นว่าแอพ จะแสดง Location ปัจจุบัน แต่คุณสามารถลากไปรอบ ๆ จอเพื่อเปลี่ยนตำแหน่งได้ อีกทั้งยังซูมเข้าไปเพื่อให้เห็นตำแหน่งที่แน่ชัดได้ด้วย และเมื่อคุณหา Location ที่ต้องการจะแจ้งหลอกได้แล้ว ก็ให้แตะที่ปุ่ม Off ปุ่มจะอยู่มุมล่างด้านซ้าย จากนั้นก็  On หรือเปิด LocationFaker ให้ทำงาน    ในจุดนี้ คุณสามารถออกจากแอพได้ โดยปล่อยให้แบคกราวน์ของมันเป็นแบบที่คุณหลอกไว้ แล้วก็ไปเปิดใช้แอพอื่น ๆ ต่อได้อีก Google Maps ก็จะเข้าใจว่า คุณในจุดที่หลอกเอาไว้การหลอก Location นี้ สามารถใช้กับ Facebook Messenger  และแอพ Camera  ได้ด้วย ในกรณีที่คุณต้องการจะถ่ายรูปกับสถานที่ ที่คุณไม่ได้ไปจริง ๆ    อย่างไรก็ตาม คุณอาจจะไม่ต้องการหลอก Location อยู่ตลอดเวลา ดังนั้น ต้องไม่ลืม ว่าคุณกำลังเปิดใช้งานมันอยู่ และเมื่อคุณต้องการจะเปลี่ยน Location ก็ทำได้ด้วยการลาก Pin ไปในจุดที่คุณต้องการเท่านั้นเอง วิธีการนี้ เป็นวิธีการง่าย ๆ และสะดวก ที่จะทำให้คุณหลอก Location ไปอยู่ที่ไหนก็ได้ตามต้องการที่มา: www.gottabemobile.com
