วันที่ 17 ธ.ค.59 นายอภิศักดิ์ ตันติวรวงศ์ รัฐมนตรีว่าการกระทรวงการคลัง เปิดเผยว่า ตนเห็นควรว่าต้องออกโครงการลงทะเบียนเพื่อสวัสดิการแห่งรัฐประจำปี 2560 อีกครั้ง ในไตรมาสแรกของปี 2560 โดยเปิดให้ลงทะเบียนระหว่างเดือน ก.พ.-มี.ค. และมอบสวัสดิการให้ภายในเดือน เม.ย. ซึ่งในปีหน้าทางกระทรวงฯเตรียมปรับจากการแจกเงินผู้มีรายได้น้อย เป็นการให้ส่วนลดสวัสดิการ อาทิ รถเมล์ รถไฟ ค่าน้ำและค่าไฟฟ้า โดยเบื้องต้นคาดว่าจะมอบส่วนลดร้อยละ 60-80
อย่างไรก็ตาม ขณะนี้รัฐบาลได้กำชับให้ธนาคารออมสิน ธนาคารเพื่อการเกษตรและสหกรณ์การเกษตร และธนาคารกรุงไทย เร่งโอนเงินให้แก่ประชาชนที่ลงทะเบียนในรอบแรกทั้งหมดจำนวน 8.3 ล้านคน ภายในวันที่ 30 ธ.ค.นี้