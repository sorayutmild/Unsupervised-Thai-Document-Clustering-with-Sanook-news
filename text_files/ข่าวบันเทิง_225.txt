เป้ย ปานวาด ทำเอาหัวอกคุณแม่น้ำตาไหลพราก เมื่อได้อ่านข้อความที่ เป้ย เขียนถึงลูกชาย
เพราะว่าลูกชาย น้องโปรด อัษศดิณย์ บุญยรัตกลิน ถึงวัยต้องเข้าเรียนและต้องห่างจากอกแม่เป็นครั้งแรก ทำเอาหัวอกแม่ เป้ย แทบขาดใจเลยทีเดียว เนื่องจาก น้องโปรด ร้องไห้ชนิดที่เรียกว่าจะไม่ยอมเข้าโรงเรียนเลย  
เห็นแบบนี้แล้วคาดว่าคนที่เป็นแม่และเพิ่งจะส่งลูกเข้าเรียนครั้งแรกคงเข้าใจดี ยิ่งเห็นลูกร้องไห้หัวใจยิ่งแทบจะหยุดเต้น  แม่เป้ย คงไม่ต่างกัน 
ล่าสุด เจ้าตัวได้โพสต์ข้อความสุดซึ้งเขียนถึงลูกชาย น้องโปรด ที่ต้องห่างอกเข้าเรียนครั้งแรก ทำเอาน้ำตาปริ่มกันเป็นแถว โดยข้อความบางช่วงบางตอนระบุว่า "มาส่งน้องโปรดเข้าเรียนครับ โปรดเข้าเรียนเองโดยไม่มีคุณ แม่เข้าด้วยเป็นวันที่ 2 แล้วครับ เมื่อวานโปรดร้องไห้หาแม่ครับ แม่ก็ร้องตามเมื่อได้ยินเสียงลูก พูดเลยว่าใจเสียมาก สงสารลูกจับใจ ปกติโปรดจะเป็นเด็กไม่ขี้แย ฉีดยาก็ไม่ร้องไห้ แต่พอมาครั้งนี้โปรดร้องไห้นานแบบสะอึกสะอื้น แม่ก็รู้สึกแย่ไปด้วย ถึงขนาดคุณครูต้องวิ่งมาปลอบแม่... แต่ !!! นี่คืออีกก้าวสำคัญที่ลูกจะต้องเรียนรู้"
"และแม่ก็รู้ว่าโปรดจะต้องผ่านไปได้ โปรดเป็นเด็กเก่ง โปรดเป็นเด็กเรียนรู้เร็ว แม่เชื่อว่าโปรดจะต้องทำได้ อาจจะต้องใช้เวลา และแม่เชื่อ ว่าลูกทำได้ ลูกไม่ต้องกลัว แม่ไม่ได้ไปไหน แม่จะนั่งรอลูก ถึงเวลาแม่จะรีบวิ่งไปรับโปรดคนแรก แม่จะไม่ให้โปรดต้องรอแม่เด็ดขาด โปรดจะได้เห็นหน้าแม่ทันทีที่เลิกเรียน แม่สัญญานะครับ" 
อ่านข้อความเต็มจาก เป้ย ถึง ลูกโปรด 