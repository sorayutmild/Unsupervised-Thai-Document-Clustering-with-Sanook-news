
งานแต่งโบ ธัญญะสุภางค์ เจ้าบ่าว เอก เด็กวัด 100 ล้าน ยกขันหมากสู่ขอ นางเอกร่วมเป็นเพื่อนเจ้าสาว 
ต้องบอกว่าเป็นงานแต่งที่อลังการตั้งแต่ต้นปีเลยทีเดียว สำหรับงานวิวาห์ของนางเอกสาวช่อง 7 "โบ ธัญญะสุภางค์" กับเจ้าบ่าว "เอก ศุภากร" เจ้าของฉายา "เด็กวัดร้อยล้าน" หลังจากฝ่ายชายได้เซอร์ไพรส์ขอแต่งงานบนสะพานพระราม 8 ไปแล้ว เป็นภาพที่น่ารักและประทับใจเป็นอย่างมาก 
ล่าสุด วันนี้ ( 18 มี.ค.) โบ และ เอก ถือฤกษ์ดีเป็นวันมงคลวันวิวาห์ โดยได้เลือกสถานที่สุดโรแมนติกของ เอก นั่นคือ บ้านบุรีธารา จ.สมุทรสาคร บรรยากาศเป็นไปอย่างครื้นเครงมาก เจ้าบ่าวล่องเรือถือขันหมากมาสู่ขอเจ้าสาวแบบอลังการพร้อมเพื่อนเจ้าบ่าว นำทัพโดย พี่ปอ, มาริโอ้, กันต์, บิ๊ก  ท่ามกลางเพื่อนพ้องนางเอกที่เป็นเพื่อนเจ้าสาว อาทิ เบลล่า, มิน พีชญา, พรีม, บัว ฯลฯ  มากั้นประตูเงินประตูทองตามแบบประเพณีไทย 
งานนี้ทั้งซึ้งปนเฮฮาเป็นอย่างมาก ขอแสดงความยินดีด้วยนะคะ 