อีกหนึ่งเรื่องเตือนใจสำหรับผู้ปกครอง หากลูกหลานใครชอบนำสมาร์ตโฟนเข้าไปเล่นในห้องน้ำพร้อมกับชาร์จแบตเตอรีไปด้วย ก็ต้องเตือนให้เลิกพฤติกรรมดังกล่าวซึ่งเป็นภัยต่อชีวิตด้วย
เกิดเหตุสลดขึ้นเมื่อหญิงสาวชาวฝรั่งเศสเสียชีวิตจากไฟฟ้าช็อตหลังเธอนำมือถือเข้าไปใช้ห้องน้ำขณะชาร์จแบตแล้วเครื่องหล่นลงไปในอ่างอาบน้ำ หลังจากเกิดเหตุขึ้นทีมฉุกเฉินจึงได้รีบพาตัวเธอโรงพยาบาล และพยายามช่วยชีวิตเธอ แต่ไม่เป็นผล
ทีมแพทย์ระบุว่าเธอเสียชีวิตจากภาวะหัวใจล้มเหลว-ทางเดินหายใจเนื่องจากกระแสไฟฟ้า โดยรายงานระบุว่ามือถือได้หลุดจากมือ แล้วหล่นลงบนหน้าอกของเธอก่อนไหลลงไปในน้ำ ในส่วนของรุ่นมือถือนั้นยังไม่มีการเปิดเผยแต่อย่างใด
BFMTV สื่อท้องถิ่นรายงานว่ามีชาวฝรั่งเศสเสียชีวิตจากไฟฟ้าช็อต 40 คนรวมถึงได้รับบาดเจ็บจากไฟฟ้าถึง 3,000 ต่อปี
 