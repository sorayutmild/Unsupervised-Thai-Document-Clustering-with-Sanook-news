     เป็นที่ทราบกันดีถึงความละเอียดเนี้ยบทุกจุดในการออกแบบผลิตภัณฑ์ของแอปเปิล ซึ่งเป็นปรัชญาที่สตีฟ จ็อบส์วางรากฐานมาไว้ยาวนาน และปัจจุบัน Jony Ive ก็ยังคงควบคุมรักษาความละเอียดทุกจุดการออกแบบเป็นอย่างดี คำถามคือแล้วซัมซุงละเป็นอย่างไร?

     Rene Ritchie นักเขียนประจำเว็บ iMore ได้ซื้อ Galaxy S6 edge ของซัมซุงมาใช้ และพบความน่าหงุดหงิดของการออกแบบผลิตภัณฑ์ซึ่งเป็นสิ่งที่ไม่เจอในสินค้าแอ ปเปิล
     เริ่มด้วยสติกเกอร์ Qualcomm 4G ซึ่งแปะไว้ท้ายโทรศัพท์ เพื่อเป็นสัญลักษณ์ว่าเป็นเครื่องของเครือข่าย Verizon ในอเมริกา ซึ่งการเอาสติกเกอร์มาติดแบบนี้ จะไม่มีทางเจอในสินค้าแอปเปิลที่ต้องการให้ประสบการณ์แรกเห็น ดูดีที่สุด (เราไม่เคยเห็นสติกเกอร์ Intel Inside ใน Mac ทุกเครื่อง)
     แต่สิ่งที่หนักกว่าคือการจัดเรียงบนเครื่อง ซึ่งจะเห็นว่าเมื่อลากเส้นตรงแล้วมันไม่เป็นแนวเดียวกัน ไม่มีความสมมาตรสวยงาม แต่เนื่องจากเครื่องนี้เป็น Galaxy S6 edge ก็อาจมีข้อแย้งว่าเป็นเพราะจอมันโค้ง ก็ต้องมีเบี้ยวเอียงบ้าง Ritchie จึงทำ Galaxy S6 ธรรมดามาเทียบกับ iPhone 6 และผลก็คือ...

มันก็ยังคงไม่เรียงกัน

ด้านล่างอาจไม่สวย มาดูด้านบน ก็เบี้ยวอีก

ด้านข้างก็เบี้ยว
     ถามว่าเรื่องนี้สำคัญมากมายไหม ก็ตอบได้เลยว่าไม่ แต่ Ritchie สรุปไว้ว่าเรื่องพวกนี้ก็เหมือนกับที่สตีฟ จ็อบส์บอกไว้ว่าต่อให้ลูกค้าไม่สังเกตเห็นความเนี้ยบละเอียดของเรา แต่อย่างน้อยเราก็รู้ว่าเราได้ทำ และสิ่งเหล่านี้ช่วยสร้างรากฐานความเชื่อถือและไว้ใจได้ ส่งผลไปถึงคุณค่าและประสบการณ์ที่ได้รับในสินค้ายี่ห้อนั้นๆ นั่นเอง
ที่มา: iMore
สนับสนุนเนื้อหา: www.macthai.com



