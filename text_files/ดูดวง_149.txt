ความเชื่อตั้งแต่สมัยอดีตคนโบราณ เล่าว่า เพื่อเสริมมงคลและโชคลาภให้แก่ชีวิต การตัดเล็บ ก็มีความหมายไม่น้อยเช่นกัน เพราะหากเราเลือกตัดไม่ถูกวัน ก็อาจก่อให้เกินผลกระทบต่อชีวิตเราได้เช่นกันแต่จะตัดเล็บเสริมดวงอย่างไรให้โชคดี Sanook! Horoscope มีข้อมูลดีๆ มาฝากกัน ก่อนจะตัดเล็บลองดูคำทำนาย "ตัดเล็บวันไหนให้ได้โชค" กันก่อนนะคะ

ตัดเล็บวันไหนให้ได้โชค

ควร ตัดเล็บ วันอาทิตย์ ท่านว่าจะทำให้มีโชคดี ได้โชคลาภอย่างนึกไม่ถึงและมีเรื่องดีๆมาถึงตนเอง
ควร ตัดเล็บ วันจันทร์ ผู้ใดตัดเล็บในวันนี้ นับเป็นเรื่องดีจะได้ลาภใหญ่ เกิดขึ้นกับตนเอง
ห้าม ตัดเล็บ วันอังคาร คน โบราณมักจะห้ามตัดเล็บในวันอังคาร (เพราะถือว่าเป็นวันดุ) ดังนั้นหากใครตัดเล็บในวันนี้จะทำให้หมดราศีและอาจต้องมีเรื่องให้เสีย ทรัพย์สินเงินทอง
ควร ตัดเล็บ วันพุธ หากใครตัดเล็บในวันนี้จะเป็นมงคลแก่ตน ในด้านคุ้มครองปกป้องจากสิ่งชั่วร้าย สิ่งไม่ดีต่างๆ ไม่ให้มากล้ำกรายได้
ห้าม ตัดเล็บ วันพฤหัสฯ โบราณว่าวันนี้เป็นวันครู ท่านห้ามตัดเล็บ ผู้ใดตัดเล็บในวันนี้จะได้รับความเดือดร้อนมีเรื่องยุ่งยากเข้ามาเป็นอุปสรรค
ควร ตัดเล็บ วันศุกร์ ผู้ตัดเล็บในวันนี้ ตำราว่าจะได้ลาภ มีมงคล อุดมสมบูรณ์
ห้าม ตัดเล็บ วันเสาร์ ใครก็ตามที่ตัดเล็บในวันนี้จะส่งผลด้านสุขภาพ ล้มป่วย ไม่สบาย เป็นโรคภัย ต่างๆ
ห้าม ตัดเล็บ วันพระ คนที่ตัดเล็บวันนี้ มักจะอายุสั้น ล้มป่วยไม่สบายง่าย และมีเรื่องเดือดร้อน มักเกิดอุบัติเหตุได้ง่ายๆ


ขอบคุณข้อมูลจาก FW Mailขอบคุณภาพประกอบจาก Photos.com