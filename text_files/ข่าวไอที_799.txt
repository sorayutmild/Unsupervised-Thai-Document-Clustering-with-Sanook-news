ใกล้ครบปี 2016 แล้วอีกไม่กี่สัปดาห์ แม้ว่ามือถือที่คาดการณ์ว่าจะเปิดตัวได้เผยแพร่ของปีนี้ไปแล้วแต่ในปีหน้าจะมีมือถืออะไรเปิดตัวบ้าง โดยครั้งนี้ทีมงาน Sanook! Hitech ได้รวม 10 มือถือใหม่ที่เป็นไปได้ว่าจะเปิดตัวในปีหน้า มีอะไรบ้างมาดูกัน
10.HTC Ocean

หลังจากที่มีการเดาว่าหลังจาก hTC เปิดตัว M10 แล้วรุ่นท็อปตัวต่อไปนั้นอย่าง HTC Ocean ที่เรียกได้ว่า ออกแบบได้เป็น Concept ที่ดีและขอบบางและชิดรวมถึงฟีเจอร์ที่ทำให้ปุ่มปรับระดับเสียงเป็นแบบสัมผัส และอาจจะมีกล้องคู่ด้านหลังและมี Google Assistant ก็เป็นได้ คาดว่าจะเปิดตัวในช่วงต้นปี
9.Sony Xperia 2017 Edition

Sony เคยบอกว่าจะออกมือถือใหม่ทุก 6 เดือน และทำตลาดได้ดีในบางประเทศ แต่บางประเทศไม่ได้ดีสักเท่าไหร่ ก็เป็นไปได้ว่ามือถือใหม่ของ Sony จะเผยโฉมในต้นปีพร้อมกับการมาของ CPU จาก Qualcomm รุ่นใหม่ล่าสุดด้วยเช่นกัน และเน้นดีไซน์เป็นการสัมผัสมากขึ้น
8.มือถือ Moto ใหม่

หลังจากที่ Moto ได้เปิดตัว Moto Z ภายใต้ชายคาของ Lenovo ทำให้ Moto จะเพิ่มฟีเจอร์ให้กับ Moto Mods Module เชื่อมต่อกับมือถือแค่วางข้างหลังมากขึ้น และคาดว่าปีหน้าจะมี เช่นเดียวกันมือถือใหม่คาดว่าจะมีเทคโนโลยีที่แตกต่างมากขึ้นในปี 2017
7.Huawei P10

Huawei ไม่ได้เป็น Brand ที่โด่งดังเฉพาะ ในสหรัฐอเมริกาหรือในจีนเท่านั้น แต่การมาของ Model P9 ทำให้หลายประเทศได้รู้จัก Huawei มากขึ้น ในปีหน้า Huawei P10 จะมีการปรับปรุงเรื่องรูปร่าง ประสิทธิภาพ การออกแบบและกล้องใหม่ แต่ยังคงใช้กล้องคู่ และ  บอดี้โลหะเหมือนเคย
6.OnePlus 5

ในปี 2016 ถือว่าเป็นอีกปีที่ประสบความสำเร็จอย่างมากสำหรับ OnePlus โดยเฉพาะรุ่น 3 และ 3T เป็นมือถือที่ได้เรื่องประสิทธิภาพ, Hardware ที่ดี, ทั้ง ๆ ที่ออกแบบเครื่องบางและเบาก็ตาม แต่รุ่น OnePlus 4 กลับไม่โชคดีสักเท่าไหร่
ในรุ่น OnePlus 5 อาจจะใช้วัสดุที่พรีเมี่ยม โดยเฉพาะ เซรามิค และสเปคที่ใหม่ล่าสุดก็เป็นได้
5.LG G6

จากการขาย LG G5 ที่ไม่ประสบความสำเร็จเท่าที่ควรในปี 2016 ทำให้ LG ต้องทำการบ้านครั้งใหญ่ในการออก LG G6 ซึ่งเรียกได้ว่ามันจะไม่มี Modular Platform ออกมา เพราะเป็นไปได้ว่าการออกแบบจะแตกต่างจากรุ่น G5 ค่อนข้างแน่นอน
4.Nokia จะกลับมาทำตลาดมือถืออีกครั้ง

เรียกว่าเป็นตำนานอีกบทหนึ่งกับยี่ห้อมือถือที่เกือบจะล้มหายตายจาก เพราะ Microsoft แต่ล่าสุดมีความเคลื่อนไหวคือ จะมีระบบปฏิบัติการ Android ผลิตในประเทศจีน ตัวเครื่องมีการออกแบบเฉพาะให้เข้าได้ถึงทุกคน และอาจจะมีบางสิ่งที่ยอดเยี่ยมออกมาก็เป็นได้
3.Google Pixel Gen ต่อไป

เป็นความแปลกใจครั้งใหญ่ในปีนี้เพราะ Google ได้ทำ Pixel ออกมาแล้วมีการเผยว่า Google ก็ผลิตมือถือเองได้เหมือนกันนะ และได้ใช้สเปคท็อปอย่าง Qualcomm Snapdragon 821 และมีกล้องหลังที่ยอดเยี่ยม
แต่ในปี 2017 คุณอาจจะเห็นการเปลี่ยนแปลงของ Pixel ให้ดูลงตัวมากขึ้น มาพร้อมกับ Android ตัวใหม่และแน่นอนว่า Google Assistant ตัวใหมจะมาในรุ่นนี้ และอาจจะมี AI Shapes ออกมาบนมือถือ
2.Samsung Galaxy S8 / S8 edge

แม้ว่าในปีที่ผ่านมา Samsung จะมีแค่ S7 และ S7 edge โดยไม่มี Note 7 ขาย จึงทำให้คาดเดาได้ยากว่า S8 นั้นจะมีอะไรที่เกี่ยวกับ S7 แต่ที่มีแน่นอนคือ สเปคที่ดีขึ้นกว่าเดิม, กล้องหลังคู่, กล้องหน้าพร้อมระบบ Auto Focus และมีการใช้กระจกกับบอดี้ส่วนโลหะเหมือนเคย
1.iPhone 8

ในช่วงปลายปีหน้า iPhone 7 ก็จะครบเรื่อง Timeline ในการขายพอดีทำให้ iPhone 8 ออกมาฉลองครบรอบ 10 ปีของ iPhone ซึ่งเป็นไปได้ว่า iPhone 8 จะใช้หน้าจอแบบ bezel-less design หรือหน้าจอไร้ขอบพร้อมกับ CPU ทรงพลังและ iOS ใหม่ที่จะ ecosystem ที่ดีขึ้นกว่าเดิม และรองรับระบบชาร์จไฟไร้สาย พร้อมบอดี้ เซรามิค