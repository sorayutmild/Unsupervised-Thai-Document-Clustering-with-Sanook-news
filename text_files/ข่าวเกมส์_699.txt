Oculus Rift VR Headset
Oculus rift จอมอนิเตอร์สามมิติ Virtual Reality แบบสวมศีรษะที่สร้างขึ้นมาเพื่อให้เล่นเกมส์ได้สมจริงมากขึ้น (เหมือนกับในการ์ตูน Sword Art Online เลย) โดยเฉพาะพวกเกมส์แนว First-person ทั้งหลาย ราวกับว่าตัวผู้เล่นได้เข้าไปอยู่ในเกมส์จริงๆ ซึ่งที่ผ่านมาทาง Oculus Rift ก็ได้ทดสอบใช้เล่นเกมส์ต่างๆไปแล้วมากมาย ไม่ว่าจะเป็น Skyrim, Counter Strike, Team Fortress และอื่นๆที่เป็นแนว First-person ซึ่งก็ได้ผลเป็นที่น่าพอใจ แต่ไม่เพียงเท่านั้น ล่าสุดยังอัพเดตด้วยการนำไปใช้ชมภาพยนตร์ด้วย ซึ่งก็ใช้ดูได้สมจริง ยิ่งกว่าไปดูในโรงหนัง 3D เสียอีก (แต่ต้องเป็นคนสวมเจ้า Oculus rift นี่เท่านั้นนะ) ซึ่งทางทีม Oculus rift ฝั่งเกาหลีใต้ เป็นผู้คิดค้นพัฒนาซอฟท์แวร์ให้มันใช้ดูหนังได้
 

 
ใน virtual cinema ที่นำภาพยนตร์มาดัดแปลงนี้ ผู้ใช้งานสามารถเดินสำรวจฉากในภาพยนตร์ หรือจะแค่นั่งดูภาพยนตร์ปกติก็ได้ แม้ทำอะไรไม่ได้มากนักเหมือนกับตอนเล่นเกมส์ แต่มันก็ช่วยให้ดูสมจริงราวกับเราอยู่ในฉากของภาพยนตร์กันเลย
 
 
ข้อมูลอ้างอิงจาก
• http://kotaku.com/hey-the-oculus-rift-can-be-used-for-movies-too-510398399