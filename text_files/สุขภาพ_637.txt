     หากคุณเป็นคนหนึ่งที่มีพฤติกรรมแบบนี้…         - สายบ้างาน ทุ่มเททุกอย่างเพื่อให้งานสำเร็จ ทำจนดึกดื่นและรีบตื่นมาส่งแต่วัน         - สายอ่าน ทั้งชีวิตอุทิศให้การอ่าน จะเหนื่อยล้าแค่ไหนก็ต้องเจียดเวลามาเปิดหนังสือ ให้ตาล้าสมองเพลียกันไปข้าง 
         - สายปาร์ตี้ แสงสีคือชีวิตจิตใจ แก้วในมืออย่าให้พร่อง ความสนุกยังอีกยาวไกล ไม่เห็นแสงตะวัน ไม่มีทางเลิก         - สายซีรี่ย์ แฟนคลับ ‘ซง จุงกิ’ ตัวแม่ และพร้อมส่งใจให้ซีรีย์ทุกเรื่องแบบกวาดเรียบครบทุกตอนในคืนเดียว 
         - สายเกม เต็มที่ทุกฉากโดยไม่แคร์เวล่ำเวลา เรื่องกินไม่ใช่เรื่องหลัก เรื่องหลับเอาไว้ทีหลัง 
         - สายกิน ปะ ฉะ ดะ ฟาดฟันทุกบุฟเฟ่ต์ราบเป็นหน้ากอง เรียกว่าเจ้าของร้านน้ำตานองมานักต่อนัก รีวิวชี้เป้าที่ไหนพร้อมไปลุยเสมอ         - สายเม้าส์ LINE Group หลักกว่าร้อยกลุ่ม ไม่รวมกลุ่มย่อยอีกหลายสิบ และส่วนตัวอีกมากมาย ไม่ได้เม้าส์เหมือนจะขาดใจ จะดึกดื่นเพียงใดขอให้ได้แชทก็พอ         - สายส่อง ท่องโลกออนไลน์ก่อนนอนทุกค่ำคืน สอดส่อง Facebook, IG, Twitter ทั้งในและนอกราชอาณาจักรอย่างสม่ำเสมอและต่อเนื่อง
     ขอประกาศให้รู้ว่า... คุณคือหนึ่งในผู้ได้รับสิทธิ์ ‘อายุสั้น’ ก่อนใคร       อย่าเพิ่งทำหน้าสงสัย เพราะพฤติกรรมดังกล่าวข้างต้น ล้วนแล้วแต่เบียดเบียนเวลาการพักผ่อนของคุณ และยังเป็นต้นตอให้คุณนอนหลับไม่สนิท และนอนไม่หลับเรื้อรังอีกด้วย
     “ก็แค่นอนไม่หลับไม่เห็นจะเสียหายอะไรเท่าไรเลย”
     นี่อาจเป็นคำค้านในใจของหลายๆ ท่านที่มองว่า การนอนหลับไม่ใช่เรื่องใหญ่อะไร แต่ความจริงแล้ว การนอนหลับที่เรียกว่าการพักผ่อนที่ดีที่สุดนั้น มีความสำคัญกับร่างกายของทุกๆ คน ไม่แพ้การกิน และสำคัญยิ่งกว่าการแสวงหาความสุขด้านอื่นๆ เสียอีก      เพราะระหว่างที่นอนหลับ ระบบร่างกายในทุกๆ ส่วน จะทำหน้าที่ของตัวเองเพื่อฟื้นฟูให้ร่างกายพร้อมลุยในวันต่อไป เปรียบเทียบได้กับการเคลียร์ Cache และรีเซตเครื่องของสมาร์ทโฟนนั่นเอง และยังสร้างเสริมระบบภูมิคุ้มกัน ที่เป็นเหมือนระบบแอนตี้ไวรัสในคอมพิวเตอร์ ให้พร้อมต่อสู้กับโรคร้ายที่จ้องรุกรานรอบตัว
     “แล้วอย่างไรกัน?”
     แน่นอนว่าเมื่อ นอนไม่หลับ นอนหลับไม่สนิท และพักผ่อนไม่เพียงพอ กระบวนการต่างๆ ในร่างกายจะทำงานได้ไม่เต็มประสิทธิภาพ ไม่เพียงแค่ส่งผลกระทบให้คุณตื่นมาแล้วไม่สดชื่น แต่พิษภัยของมันยังน่ากลัวกว่าที่คิด และส่งผลทางร่างกายอย่างชัดเจน      เริ่มด้วยเบาๆ ที่เห็นได้จากภายนอกอย่าง ขอบตาดำจนแพนด้าเรียกพี่ ผิวหน้าหมองคล้ำเหี่ยวย่น ดูแก่โทรมกว่าวัย ไขมันส่วนเกินและน้ำหนักตัวเพิ่มขึ้น
     จากนั้นจะเริ่มออกอาการต่างๆ ผ่านระบบร่างกายที่ผิดเพี้ยน ไม่ว่าจะเป็น ระบบขับถ่ายแปรปรวน สมรรถภาพทางร่างกายและทางเพศลดลง สมองอ่อนล้า กระทบกระเทือนไปถึงระบบความจำล่มสลาย ความเครียดถามหา สุขภาพจิตแย่ลง จนเป็นบ่อเกิดของโรคซึมเศร้า และเริ่มรุนแรงเลวร้ายมากขึ้นเมื่อความดันโลหิตแปรผัน เพิ่มความเสี่ยงต่อโรคร้ายอย่างเบาหวาน และโรคหัวใจ ที่ล้วนบั่นทอนให้อายุคุณสั้นลงทั้งสิ้น     “ทำอย่างไรถึงจะแก้ปัญหาได้”     อย่างที่กล่าวไว้ว่าพฤติกรรมด้านบนล้วนเป็นเหตุให้ นอนไม่หลับ หรือ นอนหลับไม่สนิท ฉะนั้นก็แค่ลด ละ เลิก พฤติกรรมทั้งหมดทั้งมวลเหล่านั้นเสีย
     แต่เชื่อว่าทุกท่านคงตอบว่า “...มันไม่ง่ายอย่างนั้น...”
     แน่นอนว่าควรต้องมีตัวช่วย และคงไม่แนะนำให้ท่านไปข้องแวะกับตัวช่วยเชิงลบอย่าง ยานอนหลับ หรือ ยาแก้แพ้ ที่แม้มีผลให้หลับได้ดังใจ แต่ฤทธิ์จากยาจะส่งผลกระทบโดยตรงกับระบบประสาท เพื่อสั่งการให้หลับแบบทันทีทันใด แน่นอนว่าเมื่อใช้ไปนานๆ ย่อมส่งผลเสียต่อระบบสมองตามมา แถมยังตกค้างในร่างกาย ให้รู้สึกวิงเวียนมึนศีรษะ และอ่อนล้าไปตลอดวัน 
     ซึ่งวิธีที่อยากหยิบยกมาแนะนำคือการแก้ปัญหาแบบ ‘วิถีธรรมชาติบำบัด’ ด้วยสมุนไพร โดยเฉพาะพระเอกอย่าง ดอกคาโมมายล์ ที่จัดเป็น สมุนไพรที่ช่วยเรื่องการนอนหลับ มีประวัติการใช้เพื่อบำบัดรักษาปัญหาสุขภาพมาอย่างยาวนานตั้งแต่สมัยยุคกรีกโบราณ ด้วยสารสำคัญที่มีคุณสมบัติช่วยทำให้สมองรู้สึกสงบ ผ่อนคลายจากความกังวล และยังมีฤทธิ์ต่อต้านการอักเสบอีกด้วย
     เป็นที่ทราบกันดีว่ากลิ่นของน้ำมันดอกคาโมมายล์จะช่วยให้รู้สึกผ่อนคลาย สบายสมอง และอยู่ในภาวะสงบมากขึ้น เมื่อสมองผ่อนคลาย ความตึงเครียดลดลง ร่างกายจะพักผ่อนได้ดีขึ้น และช่วยแก้ปัญหานอนไม่หลับได้
     โดยนิยมนำมาอบแห้งเพื่อชงดื่มเป็นชา รวมถึงใช้ในรูปแบบน้ำมันหอมระเหย และในปัจจุบันมีการสกัดเป็น ‘อาหารเสริมที่ช่วยในการนอนหลับ’ เพื่อการรับประทานที่ง่ายขึ้น และสะดวกต่อการพกพา สอดรับกับไลฟ์สไตล์ยุคใหม่ 
     อย่างไรก็ตาม สิ่งที่ควรปฏิบัติควบคู่กันไปคือ ปรับการดำเนินชีวิต ค่อยๆ ละลายพฤติกรรมเดิมๆ ทิ้งเสีย ซึ่งนับเป็นอีกหนึ่งวิถีธรรมชาติบำบัดที่ช่วยเสริมสุขภาพการนอนและพักผ่อนให้ดีขึ้น ลองจัดเแบ่งนาฬิกาชีวิตให้ถูกสุขลักษณะ กิน/นอนให้เป็นเวลา พยายามหยิบความเครียดออกจากหัว งดเล่นสมาร์ทโฟนก่อนเข้านอนสักชั่วโมง เปลี่ยนเป็นหาเพลงเบาๆ มาฟังแทนเพื่อให้สมองได้ผ่อนคลาย
     เพียงเท่านี้คุณก็จะมีเวลาให้กับการพักผ่อนมากขึ้น ลดความเสี่ยงต่างๆ ที่เกิดจากปัญหาการนอนไม่หลับ พร้อมนำพาสุขภาพแข็งแรงและคุณภาพชีวิตที่ดีมาสู่คุณอีกครั้ง      สนับสนุนข้อมูลดีๆ โดย G’nite ‘หลับสนิทตลอดคืน สดชื่นตอนตื่น’ ด้วย ‘สมุนไพรธรรมชาติ’ จาก ‘ดอกคาโมมายล์’ และ ‘เห็ดหลินจือ’ พกพาสะดวก หาซื้อง่ายจ่ายเบาๆ ที่ 7-Eleven ราคาแค่ 20 บาท (www.sandm.co.th)

[Advertorial]