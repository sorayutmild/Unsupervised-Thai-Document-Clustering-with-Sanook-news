ตอนนี้ทางบริษัท Aniplex เองก็ตอนนี้เต้นไม่น้อยเลยสำหรับการเตรียมวางขาย Kimetsu no Yaiba – The Hinokami Chronicles หนึ่งในเกมเวอร์ชั่นใหม่ล่าสุดที่มีพื้นฐานมาจากมังงะชื่อดังของญี่ปุ่นที่ในช่วงหลายปีที่ผ่านมาได้รับความนิยมอย่างมาก แล้ววันนี้ก็ได้มีการปล่อยตัวอย่างใหม่ Play Report # 3 ในชื่อ “The Swamp Demon” นำเสนอเรื่องราวของตัวละคร Nezuko Kamado พากษ์เสียงโดย Akari Kitou และ MC Shouhei Taguchi นอกจากนั้นแล้วยังมีการเปิดเผยว่า Play Report ตัวที่ 4 จะปล่อยอีกครั้งในวันที่ 1 ตุลาคม

Kimetsu no Yaiba – The Hinokami Chronicles จะวางจำหน่ายสำหรับ PlayStation 5, Xbox Series, PlayStation 4, Xbox One และ PC ผ่าน Steam ในวันที่ 14 ตุลาคมในญี่ปุ่น และ 15 ตุลาคมทั่วโลก แปลว่าอีกไม่กี่อึดใจแฟนๆ จะได้สัมผัสกับเรื่องราวการต่อสู้ของเหล่าหน่วยพิฆาตอสูรและเส้นทางไขปริศนาบางอย่างเพื่อให้น้องสาวเพียงคนเดียวของพระเอกกลับมาเป็นมนุษย์อีกครั้ง
