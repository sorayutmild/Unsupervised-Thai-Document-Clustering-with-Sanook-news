สื่อนอกรายงาน พ.ต.ท.ทักษิณ ชินวัตร อดีตนายกรัฐมนตรี ผู้หนีคดีจากประเทศไทย ประกาศลั่น มอนเตเนโกร คือ ประเทศของเขา จะหาทางลงทุนและสร้างประโยชน์ทางธุรกิจให้ประเทศนี้ 
สำนักข่าวเอพี รายงานในวันนี้ว่า พ.ต.ท.ทักษิณ ชินวัตร อดีตนายกรัฐมนตรี ผู้หนีคดีออกจากประเทศไทยไปเมื่อปี 2008 นั้น ได้อยู่ในประเทศมอนเตเนโกร และได้ติดต่อเพื่อสนับสนุนกลุ่มเสื้อแดงเพื่อต่อสู้ทวงคืนประชาธิปไตย
"พวกเราต่อสู้เพื่อประชาธิปไตย เราต่อสู้เพื่อความยุติธรรม" ทักษิณ กล่าว
ทั้งนี้ เอพี ยังรายงานด้วยว่า ผู้หนีคดีในข้อหายึดทรัพย์ ได้ถือหนังสือเดินทางของมอนเตเนโกร และ พ.ต.ท.ทักษิณ ก็ได้ประกาศตนว่า เป็นคนมอนเตเนโกร และมอนเตเนโกร คือ ประเทศของเขา และเตรียมที่จะดึงนักธุรกิจ มาร่วมลงทุน และพัฒนาในประเทศนี้
สำหรับ พ.ต.ท.ทักษิณ นั้น ถูกประเทศอังกฤษ, เยอรมัน และอีกหลายประเทศ สั่งห้ามเข้าประเทศ แต่ มอนเตเนโกร นั้นยินดีต้อนรับ เพราะไม่มีสนธิสัญญาส่งผู้ร้ายข้ามแดนกับประเทศไทย
 
ภาพวิีดีโอการให้สัมภาษณ์ล่าสุด








 
ขอบคุณภาพจาก Getty Image
 