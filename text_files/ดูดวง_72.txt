"ฝันว่าท้อง" อาจเป็นหนึ่งในอีกหลายๆ ความฝันที่เราต่างก็เคยผ่านกันมาบ้างหลังจากที่นอนหลับใหล การเกิดขึ้นของ "ความฝัน" นั้นอาจเป็นไปได้หลายสาเหตุ ไม่ระบุช่วงเวลา อาจเป็นได้ทั้งกลางวัน หรือการคืน ซึ่งก่อนที่เราจะมาดูความหมายของการที่ฝันว่าตัวเองท้องนั้นเป็นอย่างไร เราจะพาไปทำความรู้จักกับความฝันให้มากขึ้นผ่านการตีความผ่านตำราโบราณ
ในอดีตหญิงที่แต่งงานแล้วจะให้ความสำคัญกับความฝันเป็นอย่างมาก เนื่องจากความฝันบางอย่างนั้น อาจหมายถึงการมีบุตร หรือการตั้งครรภ์ในอนาคต มาดูกันว่า ความฝันใดบ้างที่สื่อความหมายว่า หญิงสาวผู้นั้นจะมีบุตรในเร็ววันบ้างค่ะ
ฝันเห็นอะไรจะได้ลูก?

ฝันว่าได้อุ้มเด็กทารก ทำนายว่าจะมีครรภ์ หรือ คนโสดจะได้คู่ในเร็ววันนี้
ฝันได้เพชรพลอย ทำนายว่าจะมีครรภ์ และมีบุตรที่วาสนาดี ที่ยังโสดจะได้พบกับเนื้อคู่แท้ที่เคยทำบุญร่วมกันมา
ฝันเห็นแหวน ทำนายว่าจะมีครรภ์และได้ลูกสาว ส่วนคนที่เป็นโสดจะได้พบเนื้อคู่ในเร็ววันนี้
ฝันว่าได้ทอง ทำนายว่าจะมีครรภ์ และได้ลูกสาว คิดสิ่งใดเอาไว้จะสมหวัง
ฝันเห็นพระ ได้เห็นพระ เจรจากับพระ หรือได้รับพระกับมือ ทำนายว่าจะมีครรภ์และได้ลูกชาย
ฝันเห็นลูกแก้ว ได้จับถือลูกแก้วในมือ ถ้าฝันในขณะที่กำลังตั้งครรภ์ ทำนายว่าบุตรที่เกิดมาจะสมบูรณ์น่ารัก และนำพาชื่อเสียงมาสู่ครอบครัว ส่วนคนที่เป็นโสดจะได้พบเนื้อคู่ในเร็ววัน

ใครที่เคยฝันถึงเรื่องราวเหล่านี้ก็เตรียมตัวรับข่าวดีไว้ได้เลยนะคะ ไม่แน่คุณอาจจะได้มีลูก มีเจ้าตัวน้อยสมใจ
ฝันว่าท้อง
หากเราฝันว่าท้อง
หากเราฝันว่าท้อง หรือฝันเห็นตนเองได้ตั้งครรภ์ ได้มีการทำนายเอาไว้ว่า หากเป็นโสด ก็จะมีชีวิตโดดเดี่ยวเดียวดาย อยู่ตัวคนเดียวตลอดไป นั่นหมายถึง จะไม่สามารถหาคนที่รู้ใจ หรือถูกใจไม่ได้ คบคนแบบไหนก็มักจะมีแต่คนที่ไม่มีความจริงใจ หากมีคู่ครองแล้ว ทำนายว่าจะเกิดความขัดแย้ง มีปากมีเสียงกัน ชีวิตก็จะมีแต่ความว้าเหว่ ความสุขใส่ตัวไม่ได้ ทางแก้ที่ดี คือ ควรหมั่นไปทำบุญทำทาน ถวายสังฆทาน อุทิศส่วนบุญ ส่วนกุศลให้กับเจ้ากรรมนายเวร ตลอดจนสิ่งศักด์สิทธิ์อยู่เป็นประ
แต่อีกนัยน์หนึ่ง ในบางตำราได้ทำนายการฝันว่าท้องเอาไว้ว่า ชีวิตกำลังดำเนินไปในทิศทางที่ก้าวหน้าและจะตั้งตัวได้ในไม่ช้า หากมีปัญหา หรืออุปสรรคเข้ามาในชีวิตก็สามารถแก้ไขได้ ส่วนที่ประกอบกิจการ หรือสัมมาอาชีพต่างๆ ก็อาจจะได้รับการเลื่อนยศ หรือตำแหน่งหน้าที่การงานสูงขึ้น หากเป็นพ่อค้าแม่ค้าก็จะมีการเปลี่ยนแปลงการค้า หรือโยกย้ายไปในทางที่ไม่สู้ดีนัก
อิทธิพลของความฝัน
ความฝัน มีอิทธิพลกับคุณมากแค่ไหน แล้วเหตุการณ์ต่างๆในความฝันเคยเกิดขึ้นจริงบ้างไหม หลายคนมีความเชื่อในเรื่องความฝันเป็นอย่างมาก ความฝันบางอย่างสามารถทำนายถึงเหตุการณ์ทั้งดี-ร้ายได้อย่างแม่นยำ และมีหลายๆครั้งที่ความหมายของความฝัน หรือการทำนายฝันนั้นสร้างความตื่นตะลึงให้กับผู้ฝันได้เป็นอย่างมาก
อิทธิพลของความฝัน
ตามคัมภีร์โบราณได้อธิบายเอาไว้เกี่ยวกับ เรื่องของวันที่ฝัน ซึ่งจะช่วยบอกกับเราได้ว่าผลของความฝันที่เกิดขึ้นนั้นจะไปตกอยู่ใคร โดยตามตำราโบราณได้มีการลงรายละเอียดเอาไว้ดังนี้

ฝันวันอาทิตย์ / ฝันคืนวันอาทิตย์ ผลของความฝันนั้นจะเกิดขึ้นกับบุคคลอื่นๆ
ฝันวันจันทร์ / ฝันคืนวันจันทร์ ผลของความฝันนั้นจะเกิดขึ้นกับญาติ หรือเพื่อนฝูง
ฝันวันอังคาร / ฝันคืนวันอังคาร ผลของความฝันนั้นจะเกิดขึ้นกับพ่อแม่ หรือพี่น้อง
ฝันวันพุธ / ฝันคืนวันพุธ ผลของความฝันนั้นจะเกิดขึ้นกับบุตรและภรรยา หรือสามี
ฝันวันพฤหัสบดี / ฝันคืนวันพฤหัสบดี ผลของความฝันนั้นจะเกิดขึ้นกับครู อาจารย์ หรือผู้ที่ให้ความเคารพนับถือ
ฝันวันศุกร์ / ฝันคืนวันศุกร์ ผลของความฝันนั้นจะเกิดขึ้นกับสัตว์เลี้ยง
ฝันวันเสาร์ / ฝันคืนวันเสาร์ ผลของความฝันนั้นจะเกิดขึ้นตัวเอง

ความฝัน
เมื่อเราได้ทราบกันไปแล้วว่าผลของความฝันนั้นไปตกอยู่กับใคร ต่อไปก็จะเป็นความเข้าใจเกี่ยวกับ สาเหตุของความฝันเกิดขึ้นมาจากอะไร มีสาเหตุอะไรบ้างที่ทำให้เกิดเป็นความฝันขึ้นมา โดยได้มีการจำแนกให้เราได้ทำความเข้าใจอย่างชัดเจน ดังต่อไปนี้

ความฝันเกิด เพราะธาตุไม่ปกติ (ธาตุพิการ) ความฝันในแบบนี้เกิดขึ้นได้เพราะกายไม่ปกติ ใจไม่ปกติ ซึ่งโดยส่วนใหญ่มักเป็นฝันร้าย จะทำให้เกิดความทุกข์ เกิดความกังวลภายหลังที่ตื่นขึ้นมาจากความฝันได้
ความฝันเกิด เพราะมีอารมณ์จดจ่ออยู่กับสิ่งใดสิ่งหนึ่ง ความฝันในแบบนี้เกิดขึ้นได้เพราะจิตใจของผู้ฝันได้ผูกพันกับสิ่งใดสิ่งหนึ่งอยู่มากตลอดเวลาที่ผ่านมา ครั้นเมื่อหลับไปจึงทำให้เกิดฝันถึงในสิ่งนั้นๆ ที่ผู้ฝันฝักใฝ่ ให้ความสนใจ หรือได้พบเห็นแล้วจดจำไม่ลืม
ความฝันเกิด เพราะเทวดาบันดาลให้เกิด ความฝันในแบบนี้เกิดขึ้นได้เพราะเทวดาตนที่เป็นผู้ปกปักรักษาคุ้มครองธรรมะได้ดลบันดาลให้ผู้ฝันเกิดความฝัน อาจะเป็นการสำแดงแจ้งเหตุการณ์ที่กำลังจะเกิดขึ้นล่วงหน้า ส่วนใหญ่เป็นเรื่องที่มีมงคล แต่ถ้าเป็นฝันร้ายในเรื่องราวที่ไม่ดีก็เหมือนเป็นการตักเตือนให้ระวังภัย หรือป้องกันตนเอง
ความฝันเกิดขึ้น เพราะอำนาจจิตของผู้ฝัน ความฝันในแบบนี้เกิดขึ้นได้เพราะจิตใจที่เป็นกุศล เพื่อเป็นการบอกเหตุดี หรือเหตุร้ายล่วงหน้าที่กำลังจะเกิดขึ้นในอนาคต

มาถึงอีกหนึ่งตัวแปรสำคัญของความฝัน นั่นก็คือช่วงเวลาที่เราฝัน เป็นอีกหนึ่งสิ่งที่สามารถบอกเราได้ว่าโอกาสของความฝันที่จะเกิดขึ้นนั้นจะเป็นไปได้มากน้อยเท่าไหร่ ซึ่งในคัมภีร์โบราณได้ระบุช่วงเวลาของการฝันไว้อย่างละเอียด

ฝันเวลาหัวค่ำ หรือเวลาสองยาม เป็นความฝันที่ไม่อาจเป็นจริงไปได้ เพราะท้องไส้อาจเกิดการทำงานที่ไม่ปกติ ทำให้ความฝันวุ่น จิตใจวุ่น แต่หากในบางครั้งที่เราหลับสนิทความฝันนั้นก็อาจเปิดขึ้นจริงได้
ฝันเวลายามสี่ เป็นความฝันที่สามารถเกิดขึ้นจริงได้ โดยมักเป็นไปตามสิ่งที่ฝัน ไม่ว่าฝันดี หรือฝันร้าย (หากฝันร้ายก็สามารถทำการแก้ไขความฝันนั้นไม่ให้เกิดขึ้นได้ โดยให้ไปแก้ฝันกับพระแม่คงคา คือ สระผม อาบน้ำ ล้างหน้าทันทีหลังจากตื่นนอน ฝันร้ายก็อาจกลายเป็นดี และถ้าหากเป็นฝันดี ก็จะมีโชคลาภเข้ามาเป็นอันมาก)
ฝันเวลากลางวัน เราอาจไม่มีความจำเป็นต้องเชื่อเมื่อความฝันเกิดขึ้นในเวลากลางวัน (ความฝันที่นิยมถือว่ามักเป็นความจริงขึ้นได้ต้องฝันเวลากลางคืนที่ไม่มีแสงอาทิตย์) ลาภ อาจเป็นของมีค่า หรือเงินทองที่ได้รับมาโดยไม่ได้คาดฝัน หรืออาจค้าขายได้กำไรมากมายแบบไม่นึกฝัน โชค หมายถึงคราวหรือจังหวะ ซึ่งมีทั้งดีและไม่ดีขึ้นอยู่กับดวงชะตาของบุคคลนั้นๆ เป็นเกณฑ์ หรือหากเราระมัดระวังตัวดี ทุกอย่างก็จะดีขึ้นได้

ทำนายฝัน
นั่นก็เป็นเรื่องราวเกี่ยวกับความฝันและการตีความที่ สนุก! Horoscope นำมาฝากกันในวันนี้ อย่าลืมว่าเรื่องราวทั้งหมดนั้นเป็นเพียงแค่แนวทาง อาจไม่ใช้บรรทัดฐานที่การันตีได้ว่าทุกอย่างเป็นเรื่องจริง เราอาจจะต้องวางชีวิตให้อยู่บนพื้นฐานที่เรียกว่า “สติ” ระมัดระวังการใช้ชีวิต คิดดี ทำดี และหมั่นทำบุญทำบุญทาน เข้าวัด ปฏิบัติธรรมอย่างสม่ำเสมอ แล้วทุกอย่างก็จะดีขึ้นด้วยตัวของมันเอง
หากฝันว่าเห็นคนอื่นท้อง
ไม่ใช่เรื่องแปลกหากว่าเราจะฝันเห็นคนอื่นตั้งท้องเช่นเดียวกันกับเรา โดยความฝันดังกล่าวนี้อาจตีความได้ว่าคุณจะมีโอกาสพบกับปัญหาที่ทำให้เกิดความทุกข์ ความผิดหวัง ความเศร้าใจ หรือการกระทำต่างๆ ที่ไม่สมหวัง ซึ่งจะนำมาซึ่งปัญหาความเครียดที่อาจเกิดผลเสียต่อสุขภาพ
ด้านความรัก
เรื่องของความรักของคนที่กำลังโสดในตอนนี้มีเกณฑ์จะได้กระโดดโลดเต้นอีกครั้ง เพราะกำลังจะได้เจอคที่ถูกใจเดินมาสารภาพรักกันต่อหน้าเลยก็ว่าได้ ในเรื่องดีๆ ก็ยังมีเรื่องที่ไม่ดีแฝงอยู่ ในระวังคำพูดและการกระทำที่จะเกิดความขัดแย้งในเรื่องที่ไม่เป็นเรื่อง แต่ไม่ใช่ปัญหา เพราะคุณก็มีความสามารถในระดับหนึ่งที่จะจัดการปัญหาเหล่านั้นให้หมดไปด้วยตัวเอง รวมถึงเสี่ยงที่จะเกิดปัญหาชู้สาว รักสามเศร้า หรือการเปลี่ยนคนรักที่จะเป็นปัญหาเข้ามากวนใจให้คุณคิดไม่ตก
ด้านหน้าที่การงาน การเงิน
เห็นทีช่วงนี้คุณจะต้องเพิ่มการระวังตัวให้มากขึ้น เพราะมีคนกำลังคอยจ้องที่จะทำร้ายอยู่ เรื่องการเงินให้ระวังการวางบิลเก็บเงินที่จะกลายเป็นหนี้สูญไม่สามารถเรียกเก็บได้ แนะนำให้พยายามทำใจทิ้งเงินก้อนนั้นไป สำหรับใครที่ประกอบอาชีพค้าขาย หรือทำธุรกิจส่วนตัวเห็นทีว่าช่วงนี้เป็นช่วงที่กำไรงอกงาม ออกดอกออกผลดี มีแววว่าจะได้ขยับขยายกิจการออกไปเพิ่มเติมอีก
ดูการทำนายฝันเพิ่มเติมได้ที่นี่
ขอบคุณข้อมูลบางส่วนจาก: Astro.meemodel.com, Goosiam.com, Boxzeed.com