คืบหน้าล่าสุดหลังจากที่ บรู๊ค ดนุพร ปุณณกันต์ ให้สัมภาษณ์ต่อหน้าสื่อมวลชน ว่าตอนนี้ภรรยาสุดที่รักปลอดภัยดี พร้อมกับบอกว่า เดิมกำหนดคลอดคือวันที่ 5 พฤษภาคม แต่เพราะมีปัญหาเรื่องรก ทำให้เด็กไม่กลับหัว เลยต้องผ่าตัดเพราะกลัวจะเป็นอันตรายต่อแม่ ดีใจมากที่ได้เห็นหน้าลูกสาวเพราะอยากได้ลูกสาวอยู่แล้ว ตั้งใจจะเลี้ยงเองแต่ไม่เร่งที่จะมีทายาทคนที่สอง
นอกจากนี้ยังเผยชื่อของลูกสาวคนนี้ว่า "ปุณณดา ปุณณกันต์"  มาจากนามสกุล "ปุณณกันต์" และชื่อคุณย่า "ดาริกา" ขณะที่ ชื่อเล่น ยังตกลงเลือกกันไม่ได้
 
คลอดลูกแล้วจ้า นางเอกดัง กบ สุวนันท์ ปุณณกันต์ คลอดลูก แล้วหลังจากเข้าห้องผ่าคลอดของโรงพยาบาลสมิติเวชเมื่อเช้าวันนี้ โดยมีบรู๊ค ดนุพร ปุณณกันต์ สามีสุดที่รักเฝ้าดูแลอยู่ไม่ห่าง โดยล่าสุด บรู๊ค ดนุพร เปิดปากยอมรับว่า "กบ สุวนันท์คลอดลูกสาว" แล้วซึ่งครอบครัวของนางเอกสาวกบ สุวนันท์ขอเร่งจัดการธุระทุกอย่างให้เรียบร้อยก่อนจะให้สัมภาษณ์สื่อต่อไป

ด้านคุณแม่บรู๊ค "ดาริกา ปุณณกันต์" ให้สัมภาษณ์ว่า คุณหมอนัดกบ สุวนันท์ผ่าคลอดเมื่อเวลาประมาณ 8 โมงเช้า หลานสาวมีน้ำหนักตัวแรกคลอด 3,020 กรัม ครอบครัวรู้สึกดีใจมาก รวมทั้งกบ และบรู๊ค พอเห็นหน้าหลานสาวก็คิดว่าคล้ายบรู๊คมากกว่า หน้าตาน่ารักน่าชัง ส่วนกบ สุวนันท์เองกำลังพักผ่อน สุขภาพดีทั้งแม่และลูก นับเป็นหลานคนที่ 5 ของตระกูลปุณณกันต์
สำหรับความคืบหน้าอื่นทีมงาน S!News จะรายงานต่อไป  
 
ภาพหวานวันแต่งงาน กบ สุวนันท์ บรู๊ค ดนุพร