5 สาเหตุที่ทำให้ PS4 ขายดีกว่า XB one
PlayStation 4
เมื่อช่วงสัปดหา์ก่อนชาวเกมเมอร์น่าจะได้ยินข่าวที่ว่าเครื่อง PlayStation 4 (PS4) ของโซนี่สามารถทำยอดขายได้ถึง 10 ล้านเครื่อง ซึ่งเป็นยอดที่สูงเกินที่ทางโซนี่คาดหมายไว้ด้วยซ้ำ เพราะขายได้ 10 ล้านเครื่องในเวลา 9 เดือนเท่านั้น แม้แต่คุณ Shuhei Yoshida ประธานโซนี่ที่ดูแล PS4 เองยังอดสงสัยไม่ได้ว่าเครื่องเกมที่เขาดูอยู่นั้นมันขายดีได้อย่างไร วันนี้ก็เลยมีการวิเคราะห์สาเหตุมาให้ท่านประธานโซนี่กัน ว่ามันมีสาเหตุอะไรบ้างที่ทำให้ PS4 ขายดีกว่า Xbox one โดยคนที่วิเคราะห์ครั้งนี้เป็นเกมเมอร์ที่ซื้อทั้งเครื่อง PS4 และ XBox one มาลองเล่นแล้ว และวิเคราะห์ออกมาดังนี้
 
สาเหตุ1. จอย PS4 ใช้งานได้ดีกว่าจอย Xbox one
จอยของ PS4 มีการปรับปรุงให้ดีขึ้นอย่างมากหลังจากโดนด่ายับตอนจอยของ PS3 ในขณะที่จอยของ Xbox one นั้นแทบจะไม่ต่างอะไรกับของ Xbox 360 เลย มีต่างแค่ปุ่มทริกเกอร์ (L R) เท่านั้นที่มีระบบ force feedback เพิ่มมาและมันก็ไม่ได้สร้างความประทับใจมากเท่าไหร่ด้วย ในขณะที่จอยของ PS4 ดีไซน์ออกมาได้ดีมากจับถนัดมือ และปุ่มต่างๆก็ใช้งานได้ดี
PlayStation 4

 
สาเหตุ2. ไม่มี Power Brick ที่น่ารำคาญ
ในขณะที่เครื่องเกมของโซนี่อย่าง PS3 และ PS4 ใช้การยัดตัวจ่ายไฟฟ้าไว้ในเครื่องเลย แต่ Xbox360 และ Xbox one ไม่ได้ทำแบบนั้น แต่ใช้ตัว Power Brick แยกต่างหากนอกเครื่อง ซึ่งพูดง่ายๆมันก็คือตัวจ่ายไฟให้กับเครื่อง คล้ายๆ Power Supply ของ PC นั่นเอง การที่ไม่จับมันยัดเข้าไปรวมกับเคสเครื่องก็เพราะเหตุผลเรื่องความร้อนและความปลอดภัยของเครื่องนั่งเอง จริงอยู่ว่า Xbox one นั้นเครื่องร้อนน้อยกว่า PS4 แต่การต้องมาใช้ Power Brick ก็สร้างความรำคาญให้ผู้ใช้ไม่ต้อง ที่ต้องมานั่งเก็บมันตลอด แถมใหญ่และหนัก ไม่สะดวกในการพกพา
PlayStation 4
PS4 มีตัวจ่ายไฟที่หลังเครื่องอยู่แล้ว
 
สาเหตุ3. เครื่อง PS4 เล็กและเบากว่า
เก็บง่าย รักษาง่ายพกพาสะดวกใครก็ชอบ เชื่อว่าคนเล่นคอนโซลส่วนมาก เล่นเสร็จก็คงเก็บเครื่องใส่กล่องหรือใส่ตู้ไว้เรียบร้อยใช่ไหมครับ คงไม่ค่อยมีใครเล่นเสร็จแล้วก็แบไว้แบบนั้นมากนักหรอก ฝุ่นเกาะตัวเครื่องอายุสั้นลงเปล่าๆ ทีนี้สำหรับคนที่ต้องเก็บเครื่องตลอด หรือเคลื่อนย้ายเครื่องไปบ่อยๆ เครื่องใหญ่หนักไปก็ลำบาก ดังนั้นเครื่องเล็กเบาพกพาสะดวกเป็นทางเลือกที่ดีกว่า แม้จะมีปัญหาเรื่องเครื่องร้อนก็ตาม แต่ก็ไม่ได้เป็นปัญหาใหญ่นัก
PlayStation 4
 
สาเหตุ4. PS4 ถอดเปลี่ยนฮาร์ดดิสได้
เครื่อง PS4 มีฟังค์ชั่นถอดเปลี่ยน HDD ได้ตามใจชอบ โดยหากไม่พอใจกับความจุ HDD ขนาด 500GB ที่ให้มาตอนแรกก็สามารถถอดเปลี่ยนได้เลย จะเปลี่ยนเข้าๆออกๆกี่ครั้งก็ได้ถ้าขยันโอนข้อมูล ในขณะที่ Xbox one คุณก็เปลี่ยนได้ แต่จะเปลี่ยนทีต้องแงะเครื่อง ซึ่งมันจะทำให้ประกันของเครื่องหมดลงทันที
PlayStation 4
ภาพจาก arstechnica.com
 
สาเหตุ5. Remote play กับเครื่อง PS VITA ได้เจ๋ง
หากคุณไม่ชอบที่จะนั่งเล่นหน้าจอ TV นานๆ คุณสามารถย้ายจอเกมของ PS4 จากหน้าจอ TV ไปยังจอ PS VITA เพื่อจะเดินเล่น นอนเล่น หรือเอาไปเล่นในห้องน้ำได้ระหว่างที่คุณทำธุระส่วนตัว ซึ่งลองทดสอบระยะการใช้งานแล้วพบว่า สามารถถือไปเล่นได้ไกลจากเครื่อง PS4 พอสมควรแม้จะอออกนอกบ้านไปแล้วก็ยังเล่นได้ โดยที่เกมไม่หน่วงมากนัก
PlayStation 4
 
นอกเหนือจากสาเหตุหลักๆ ที่ทำให้เกมเมอร์เลือกซื้อ PS4 มากกว่าแล้วก็ยังมีสาเหตุอื่นอีกมายที่เป็นเหตุผลทำให้ PS4 ขายดีกว่า ไม่ว่าจะเป็นตัวเครื่องที่มีสเปกสูง นโยบายที่ตรงไปตรงมา ไม่กลับลำ 180 องศาแบบไมโครซอฟต์ เรื่องของซอฟต์แวร์เกม และอื่นอีกมากมาย