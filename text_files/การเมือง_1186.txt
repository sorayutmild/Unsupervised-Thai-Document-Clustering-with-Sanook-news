สมชาย วงศ์สวัสดิ์ ประกาศข่าวดี เชอร์รี่ ชยาภา ลูกสาว เตรียมเข้าพิธีสมรสกับ ส.ส.กัมพูชา 18 พ.ค.ที่จะถึงนี้ วอนอย่าโยงการเมือง
ผู้สื่อข่าวรายงานว่า (3 ม.ค.) นางสมชาย วงศ์สวัสดิ์ อดีตนายกรัฐมนตรี กล่าวว่า ในวันที่ 18 พ.ค. ที่จะถึงนี้ น.ส.ชยาภา วงสวัสดิ์ หรือ เชอร์รี่ จะเข้าพิธีสมรสกับนายนัม ลินาล ส.ส.เสียมเรียบ ประเทศกัมพูชา ที่โรงแรมพลาซ่าแอทธินี จากนั้นในวันที่ 25 พ.ค. จะไปจัดพิธีมงคลสมรสอีกครั้งที่โรงแรมโซฟิเทล ประเทศกัมพูชา ซึ่งตนอยากให้มองว่าการแต่งงานของลูกสาวเป็นเรื่องธรรมดา อย่าโยงเป็นเรื่องการเมือง สิ่งที่เกิดขึ้นเป็นเรื่องความรักของคนสองคน ตนเป็นพ่อก็ต้องสนับสนุนลูกให้มีความมั่นคงในชีวิต
ทั้งนี้ น.ส.ชยาภา วงศ์สวัสดิ์ หรือ เชอร์รี่ เป็นลูกสาวคนสุดท้องของนายสมชาย วงศ์สวัสดิ์ และนางเยาวภา วงศ์สวัสดิ์ พี่สาวของ น.ส.ยิ่งลักษณ์ ชินวัตร นายกรัฐมนตรี โดยเชอร์รี่ ชยาภา เกิดเมื่อวันที่ 10 พฤศจิกายน 2526 เป็นน้องสาวของ เชน ยศชนัน พี่ชายคนโต และ เชียร์ ชินณิชา พี่สาวคนกลาง ซึ่งที่ผ่านมา น.ส. ชยาภา เคยออกอัลบั้มในชื่อ "เชอรี่ ซีเครท ซี" (Secret ′C′) จากการสนับสนุนของผู้เป็นแม่ 