Super Hero Game
ในปี 2013 นี้ก็นับว่าเป็นปีที่มีภาพยนตร์แนวซุปเปอร์ฮี่โร่เข้าฉายให้ชมกันเยอะพอสมควร ไม่ว่าจะเป็น Ironman, Thor, The Wolverine, Kick-Ass 2 และ Man of Steel ซึ่งแทบทุกๆครั้งที่มีหนังฮีโร่มาใหม่ มันก็จะต้องมีเกมส์สร้างตามมาเสมอๆ เป็นการโปรโมทภาพยนตร์ไปอีกทางหนึ่ง แต่ว่าเกมส์จากภาพยนตร์พวกนี้มักมีเวลาในการสร้างที่จำกัด เพื่อให้ตัวเกมส์ทำออกมาให้เล่นกันได้ทันในช่วงที่ภาพยนตร์ฉาย มันก็เลยทำให้ตัวเกมส์ออกมาไม่ค่อยดีเท่าที่ควร แต่ถึงอย่างนั้นเกมส์จากหนังฮีโร่บางเกมส์ก็ยังสนุกได้ใช้อยู่ไม่น้อย ซึ่งเรามีรายชื่อ 10 เกมส์ฮีโร่ที่สนุกๆมาให้ลองดูกัน บางเกมส์ก็มาจากหนังฮีโร่ล่าสุดของปีนี้ด้วยนะ
อันดับ 10 Marvel: War of HeroesSuper Hero Game
เกมส์นี้อาจจะถูกใจคอเกมส์ซุปเปอร์ฮีโร่จากค่าย Marvel เพราะขนกันมาแทบทุกตัว แต่ที่น่าเสียดายก็คือ แนวการเล่นของเกมส์นี้มันเป็น Card Game เนี่ยสิ น้อยคนนักที่จะชอบเล่นแนวการ์ด วิธีเล่นก็คือให้เราจัดทีมการ์ดฮีโร่ของเรา เพื่อไปต่อสู้กับเหล่าวายร้ายใน Marvel นอกจากนี้ก็ยังสามารถเล่นออนไลน์แข่งกับคนอื่นๆได้ด้วย
Download
อันดับ 9 SupermanSuper Hero Game
เกมส์นี้ไม่ใช่สร้างจากภาพยนตร์ Man of Steel ที่ฉายปีนี้ แต่เป็นเกมส์จาก Superman ฉบับการ์ตูนแทน แม้ตัวเกมส์จะเป็นเพียง 2D ตัวละครเล็กๆ แต่ก็สนุกกว่าที่คิด วิธีเล่นคือให้บินจัดการเหล่าร้ายตามฉากให้หมด ไม่ว่าจะเป็นหุ่นยนต์ยักษ์ อุกกาบาต และอื่นๆ แต่รู้สึกเกมส์นี้จะเก่าไปหน่อย จนหาลิงค์ดาวน์โหลดไม่เจอซะแล้ว
อันดับ 8 Batman: Arkham OriginsSuper Hero Game
นี่ก็ไม่ใช่เกมส์จากภาพยนตร์ แต่เป็นเกมส์แบทแมนที่สร้างโดย Warner Bros. ที่เป็นภาคใหม่ต่อจาก Arkham City ภาคเดียวกับที่ทำลง PS3, PC และ XB360 นั่นเอง กราฟฟิกของเกมส์นี้จัดว่าอยู่ในระดับโคตรสวย ซึ่งภาคนี้แบทแมนจะย้อนเรื่องไปช่วง 5 ปีก่อนภาคที่แล้ว ซึ่งตอนนั้น Batman ยังไม่รู้จักโจ๊กเกอร์ด้วยซ้ำ แต่เขาต้องสู้กับพวกนักฆ่าที่ตามล่าเขา ซึ่งนำโดยจอมวายร้าย Black Mask
Download
อันดับ 7 X-MenSuper Hero Game
เกมส์แนวอาเขตแอคชั่นของเหล่ายอดมนุษย์มิวแตนช์จาก Konami ค่ายเกมส์ดังของญี่ปุ่น ที่นำเอา X-Men ฉบับการ์ตูนทำเป็นเกมส์ได้อย่างสนุกสนาน ในแนวแบบย้อนยุคนิดหน่อย ตัวเกมส์จะเป็นแบบเดินลุยไปข้างหน้า ต่อสู้กับเหล่าร้ายให้หมดเพื่อเปิดทางไปต่อ เล่นง่ายๆไม่ยุ่งยาก ตัวละครก็มีให้เลือกหลายตัว  Wolverine, Cyclops, Colossus, Wolverine, Nightcrawler, Storm และ Dazzler
Download
อันดับ 6 Avengers InitiativeSuper Hero Game
เกมส์จากภาพยนต์ Avengers ที่ฉายไปเมื่อปีที่แล้ว ทำออกมาเป็นแนวต่อสู้แบบ 1 ต่อ 1 คล้ายๆกับเกมส์ Infinity Blade นั่นเอง ทว่าแม้ชื่อจะเป็น Avengers แต่ตัวละครที่เราเล่นกลับมีแต่ Hulk ตัวเดียว ที่ต้องต่อกรกับวายร้ายทั้งหมดแทนผองเพื่อน คนที่ชอบเล่นเกมส์ต่อสู้แนว Infinity Blade น่าจะชอบกัน เพราะภาพสวยใช้ได้เลย ล่าสุดมีเพิ่ม Captain America มาให้เล่นกันแล้ว
Download
อันดับ 5 Batman: Arkham City LockdownSuper Hero Game
อันดับ 8 นั่นเป็นเกมส์ Batman ของปีนี้ แต่อันนี้เป็นของปีที่แล้ว ซึ่งจะพูดตรงๆก็คือภาคก่อนทำได้สนุกกว่าภาคใหม่นั่นเอง เนื้อเรื่องของเกมส์ก็อิงจากภาค Arkham City ของคอนโซลนั่นแหละ แต่ว่า Arkham City Lockdown ไม่ได้เป็นเกมส์แอคชั่นผจญภัยในฉากกว้างๆ แต่เป็นเกมส์ต่อสู้แนวเดียวกับ Infinity Blade เช่นกัน นอกจากแบทแมนแล้วยังมีตัวละครพิเศษอย่าง Poison Ivy และ Robin ให้เล่นด้วย
Download
อันดับ 4 Man of SteelSuper Hero Game
มาแล้วเกมส์จากภาพยนตร์ใหม่ล่าสุดของปีนี้ เรื่องราวของซุปเปอร์แมนคนใหม่ ที่ต่างจากภาคก่อนๆที่ผ่านมา แถมมาพร้อมกับชุดแบบใหม่ด้วย ตัวเกมส์ Man of Steel บางคนอาจมองว่ามันสั้นไปเลยไม่เร้าใจเท่าไหร่ แต่กราฟฟิกและระบบต่อสู้ก็ทำออกมาได้ดูดี
Download
อันดับ 3 Spider-Man: Total MayhemSuper Hero Game
เปลี่ยนจากกราฟฟิกสมจริงกลับมาสู่ภาคการ์ตูนกันบ้าง เกมส์นี้นับว่าเป็นเกมส์สไปเดอร์แมนที่สุดที่สุด เท่าที่มีทำมาเลยด้วย ดีกว่าเกมส์สไปเดอร์แมนภาพสวยๆบางภาคซะอีก แม้ว่าตัวเกมส์จะเป็นแบบภาพการ์ตูนก็ตาม แอคชั่นของสไปเดอร์แมนทำได้ดูดี มีท่าโจมตีคอมโบต่อเนื่อง และท่าไม้ตายต่างๆก็มีให้ใช้อย่างสนุกสนาน
Download
อันดับ 2 Thor: The Dark WorldSuper Hero Game
นี่เลย! ภาพยนตร์กำลังฉายอยู่แบบสดๆร้อนๆ ใครที่ยังไม่ได้ไปดูก็ไปดูกันก่อน แล้วค่อยมาเล่นเกมส์เพิ่มความมันส์ เกมส์ Thor ภาคนี้เป็นแนวแอคชั่นมุมมองสูงจากด้านบน รับบทเป็น Thor นำทัพลูกสมุนของเขา เดินทางไปโลกทั้ง 9 เพื่อต่อสู้กับพวกดาร์คเอลฟ์ ที่วางแผนจะทำลายโลก วิธีเล่นก็ไม่ยุ่งยากนัก คล้ายๆกับเกมส์แนว Diablo ให้ลากทิศทางที่ต้องการเดินไป และจิ้มที่ตัวศัตรูที่ต้องการโจมตี นอกจาก Thor แล้วก็ยังมีตัวละครอื่นๆมาร่วมในการต่อสู้ด้วย ไม่ว่าจะเป็น Heimdall, Sif และ Loki
Download





อันดับ 1 Lego Batman: DC Super HeroesSuper Hero Game
อันดับหนึ่งไม่ใช่เกมส์จากภาพยนตร์ แต่เป็นเกมส์จาก Warner Bros ที่ทำขึ้นในแบบตัวต่อ LEGO ที่น่าประหลาดใจก็คือมันสนุกกว่าเกมส์ฮีโร่ที่เป็นตัวละครเท่ๆสมจริงซะอีก ไม่ว่าจะเป็นแอคชั่นการต่อสู้ ท่าโจมตี ฉากในเกมส์ที่ดูน่ารัก เหมาะกับทุกเพศทุกวัย ยิ่งกว่านั้นยังมีตัวละครฮีโร่อื่นๆจาก DC มาร่วมแจมกันมากมายด้วย และแน่นอนว่าพวกตัวร้ายจากเรื่องอื่นๆก็มาแจมเช่นกัน เป็นเกมส์ฮีโร่แนวน่ารักไม้เน้นความรุนแรง ตัวละครในเรื่องมากันเพียบ
Download
 