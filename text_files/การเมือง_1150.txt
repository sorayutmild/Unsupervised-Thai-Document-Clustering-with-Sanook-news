มีการรายงานข่าวจากแหล่งข่าวในกระทรวงการคลังว่า สำนักงานคณะกรรมการข้าราชการพลเรือน (ก.พ.) อยู่ระหว่างการพิจารณาขึ้นเงินเดือนข้าราชการในอัตรา 5% โดยอาจจะปรับขึ้นให้ทันขึ้นปีงบประมาณ 2554 หรือเดือน ต.ค. 2553 แต่อย่างช้าต้องไม่เกินปีใหม่ 2554 เพื่อเป็นของขวัญปีใหม่ให้กับข้าราชการ โดยจะมีข้าราชการกว่า 2 ล้านคนทั่วประเทศที่จะได้รับการปรับเงินเดือน ทั้งนี้เพราะเงินเดือนข้าราชการในปัจจุบันไม่สามารถดำรงชีพได้อย่างเพียงพอ เพราะฐานเงินเดือนข้าราชการต่ำ โดยเฉพาะข้าราชการระดับล่าง
ทั้งนี้การปรับเงินเดือนข้าราชการครั้งสุดท้ายเกิดขึ้นในปีงบประมาณ 2551 โดยปรับขึ้น 4%