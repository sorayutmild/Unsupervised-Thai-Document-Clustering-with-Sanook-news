เหล่านักล่าไก่ เตรียมตัวให้พร้อมรบในสมรภูมิล่าไก่ยุคใหม่ PUBG Mobile 0.6.0 พร้อมจะเปิดเดินหน้าลุยกันเร็วๆนี้ ขอเวลาอีกไม่นาน ซึ่งทาง Tencent มีกำหนดจะปล่อยอัปเดตเร็วๆ นี้ และได้มีการเปิดให้ผู้เล่นจำนวนหนึ่งได้เข้าร่วมทดสอบในเวอร์ชั่นใหม่ เมื่อช่วงสัปดาห์ที่ผ่านมา เราจะพาไปดูกันว่ามีฟีเจอร์อะไรใหม่ๆบ้าง
*ภาพประกอบจาก Server จีน
 
1. มุมมองบุคคลที่หนึ่ง หรือ FPP (First person perspective)                  
นับตั้งแต่เปิดเกม PUBG Mobile มา ตัวเกมใช้มุมมองการเล่นแบบ TPP หรือ Third person perspective มาโดยตลอด ทว่าใน PUBG Mobile 0.6.0 จะมีมุมมองแบบ FPP มาให้ผู้เล่นเลือกเล่น ซึ่งได้อารมณ์การเล่นต่างกันออกไป แล้วแต่ความชอบของแต่ละคน โดยมุมมอง FPP จะได้มุมมองที่ลึก มองเห็นเป้าหมายจากที่ไกลๆได้ชัดกว่าและเล็งยิงได้ง่าย แต่ข้อด้อยคือมุมมองแนวกว้างจะแคบลง มุมมองด้านข้างน้อยลง และจะมองไม่เห็นข้างหลังเลยถ้าไม่หันไป ซึ่งลำบากเวลาโดนศัตรูโจมตีจากมุมอับ รวมถึงตอนขับรถ


 
2. โหมดอาเขตแบบใหม่ ชุลมุนวุ่นวายกว่าเดิม
ปกติแล้วโหมดอาเขตเดิมจะเป็นโหมดการเล่นแบบเน้นความรวดเร็ว ในฉากที่เล็กลงขนาด 4x4 กิโลเมตร และจะเข้าร่วมเล่นได้ห้องละ 28 คน ทว่าในโหมดอาเขตแบบใหม่นี้จะเพิ่มให้สามารถเข้าร่วมเล่นได้ถึง 100 คนแล้ว ทำให้ยิงกันได้สนุกสนานมากกว่าเดิม แถมเพิมจำนวนอาวุธในฉากให้ถึง 3 เท่า เพื่อนๆสามารถเลือกได้ว่าจะเล่นโหมดอาเขตแบบใหม่หรือแบบเก่า

จิ้มทางเข้าตรงนี้เลย



วิธีเล่นเหมือนโหมดอาเขตแบบเก่า แต่เพิ่มจำนวนคนและอาวุธ
 
3. ระบบคลังแสง หรือ Armory
เป็นแกลเลอรี่จัดแสดงข้อมูลรายละเอียดของอาวุธต่างๆภายในเกม พร้อมให้ดูตัวปืนสวยๆได้

จิ้มตรงรูปปืนไขว้ได้เลย

จะปืนรุ่นไหนๆก็มีให้ดู
 
4. ปรับไม่ให้ขับรถชนเพื่อนร่วมทีมได้แล้ว
หนึ่งในปัญหาที่ผู้เล่น PUBG Mobile พบเจอกันบ่อยๆก็คือ Toxic player หรือผู้เล่นเกรียน ที่ขับรถชนเพื่อนร่วมทีมเพื่อแย่งของ หรือทำเพื่อความสนุกส่วนตัว แต่ว่าใน PUBG Mobile 0.6.0 พวกมันจะทำตัวเกรียนๆแบบนี้ไม่ได้แล้ว


ชนแล้วไงไม่เห็นเจ็บ!
 
5. ระบบถืออาวุธสำรอง
เดิมทีนั้น PUBG Mobile จะถืออาวุธปืนได้เพียง 2 อย่างเท่านั้น ทำให้เพื่อนๆมักเลือก ปืนไรเฟิลจู่โจม, ปืนกลมือ หรือปืนสไนเปอร์ไรเฟิล เป็นหลัก ปืนลูกเมียน้อยอย่างปืนพกจึงไม่มีใครเหลียวแลสนใจ แต่ด้วยระบบใหม่นี้จะทำให้ผู้เล่นไม่เพียงถือปืนหลักได้ 2 กระบอกแล้ว ยังถือปืนพกได้อีก 1 กระบอกด้วย เอาไว้เวลาปืนหลักกระสุนหมดหรือรีโหลดไม่ทัน ก็ควักปืนพกออกมายิงแก้ขัด

ยามคับขัน หยิบปืนพกมายิงโดนพลัน
 
รู้ล่วงหน้ากันขนาดนี้แล้ว นักล่าไก่ก็เตรียมพร้อมจะลุยใน PUBG Mobile 0.6.0 กันได้ อีกเพียงไม่กี่วันแล้วนะ
 
ติดตามข่าวสารได้ทางเฟซบุ๊คแฟนเพจทางการ: www.facebook.com/PUBGMOBILE
ดาวน์โหลดเกม PUBG Mobile

 