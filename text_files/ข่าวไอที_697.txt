(18+) เตือนภัยผู้ใช้งาน Facebook ระวังไวรัสแฝงตัวมาในรูปโป๊, คลิปฮาร์ดคอร์! Facebook  ประสบพบเจอภัยร้ายใหม่ที่มาพร้อมความสยิวกิ้วในหัวใจอีกแล้ว เมื่อมีรายงานข่าวเข้ามาตลอดช่วง 24 ชั่วโมงที่ผ่านมาเว็บไซต์สังคมออนไลน์ยอดนิยมอย่าง Facebook  ได้ถูกโจมตีด้วยไวรัสที่แฝงมาพร้อมกับรูปโป๊หรือคลิปแบบน่ากลัวๆที่แพร่กระจายไปทั่วเว็บไซต์ Facebook อยู่ในเวลานี้

Facebook 
โดยลักษณะของเจ้าไวรัสที่ว่านี้เท่าที่มีรายงานเข้ามาก็มีทั้งรูปของคนดังทั่วไปอย่างเช่น Justin Bieber นำมาตัดต่อให้เป็นกลายเป็นรูปอนาจาร หรือแม้กระทั่งคลิปวิดีโอของสุนัขถูกทำรุณกรรมในลักษณะต่างๆที่ชวนให้ผู้งาน Facebook กดลิงค์ที่แนบมาเพื่อเข้าไปดูรายละเอียด ซึ่งจะทำให้ไวรัสที่แฝงมาด้วยแพร่กระจายแบบส่งต่อไปเป็นทอดๆผ่านทาง Friend List ของเราอีกต่างหากล่าสุดทางด้านของ Facebook ได้ออกมาแถลงการณ์อย่างเป็นทางการแล้วว่าพวกเขารับทราบถึงปัญหาไวรัสโจมตี Facebook ดังกล่างแล้วและกำลังดำเนินการแก้ไขโดยเร็วที่สุด ดังนั้นใครที่เจอลิงค์ประหลาดๆบน Facebook ลักษณะคล้ายๆกับที่ TechXcite ว่ามาในช่วงนี้ก็อย่าเผลอไปกดลิงค์แบบนี้เข้าแล้วกัน ไม่อย่างนั้นคุณอาจเป็นส่วนหนึ่งที่ช่วยเผยแพร่ไวรัสโป๊ฮาร์ดคอร์ที่ว่านี้ ไปให้เพื่อนๆของคุณ Facebook  เอาเสียเองละครับ 
บทความโดย: ekk TechXciteที่มา: techradarที่มาภาพ: cookiecoffee