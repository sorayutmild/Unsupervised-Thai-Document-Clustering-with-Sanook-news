      หลังจาก Apple ปล่อยอัพเดต OS บน iDevice ทั้งหลายอย่าง iOS 9 นั้นทำให้หลายคนบอกว่ามันควรจะติดตั้งกับเครื่องทันที จนแย่งกันทำให้นอกจาก Server จะล่มแล้ว ยังมีปัญหากวนใจตามมาอีกจนหงุดหงิดกันไปตาม ๆ กัน และทำไมถึงต้องบอกว่า ถ้าไม่อยากหงุดหงิด อย่าพึ่ง Update iOS9 เพราะอะไร Sanook! Hitech รวบรวมมาบอกเล่าให้ฟันกันในบทความนี้

OS ใหม่กับปัญหาที่แอบซ่อนอยู่
      ถ้าใครเคยเห็นนักพัฒนาทำงาน และปล่อยของออกมาเร็วตามกำหนด คุณอย่าพึ่งคิดว่ามันจะดีที่สุด เพราะบางครั้งการปล่อยออกมาแล้วคิดว่ามัน OK สุด อาจจะมีปัญหาตามมา เช่นเดียวกับ iOS 9 ที่ปัญหาหลัก ๆ ที่เจอนั้น ส่วนมากจะเกิดในเรื่องการใส่รหัสผ่านที่มีอาการช้าโดยประมาณ, รวมถึง Apps ที่ยังไม่เสถียรกับระบบปฏิบัติการนี้ ซึ่งคุณใช้ไปอาจจะหลุดออกเองได้ง่ายเช่นเดียวกัน ถ้านึกภาพไม่ออกแล้ว ต้องย้อนไปช่วยการอัพเดต iOS 6 มา 7 ครั้งนั้นผมว่าเลวร้ายที่สุดครับ ส่วนอุปกรณ์ที่ควรโหลดนั้นผมมองว่า iPhone 6 ขึ้นไปยังไม่มีปัญหาอะไร แต่ถ้าต่ำกว่า iPhone 6 อาจจะมีปัญหามากกว่า
อีกไม่นานก็ออก iOS 9.1 ที่เสถียรกว่าแน่นอน
     หลังจากที่ iOS9 ออกแค่ไม่กี่วัน ยังมีข่าวของการพัฒนา iOS9.1 ออกตามมาค่อนข้างติด ๆ เหมือนจะรู้โดยทันทีว่าจะต้องมีอะไรสักอย่างเกิดขึ้นกับระบบปฏิบัติการใหม่ล่าสุด หรือไม่ก็ยังใส่ของเล่นที่ไม่ครบ หรือแก้ปัญหาความเสถียรของ Apps ที่เปิดให้โหลดก็เป็นได้ (จากทีมงานได้ลองกับอุปกรณ์อย่าง iPhone 5s, iPhone 5 และ iPod Touch Gen 5 พบว่า Apps Facebook, Line มักปิดตัวเองบ่อยจนไม่สามารถจะใช้งานได้)
บางคนโหลดยังใช้เวลาหลายชั่วโมง
     เป็นกระแสที่เกิดบนโลกออนไลน์อย่างมาก โดยเฉพาะในกลุ่มของผู้ใช้ iPhone หรือ iPad ทั้งหลายที่มีการอัพเดตนานหลายชั่วโมง บางก็ 10 ชั่วโมงขึ้นไป บ้างก็ 7 ชั่วโมง (ส่วนตัวผู้เขียนโดนนานสุด 8 ชั่วโมงครึ่ง ใน iPod Touch) ถือว่านานกว่าอัพเดตของมือถือยี่ห้ออื่น ๆ ซะอีก แต่ถ้ามันหยุดโหลดไปดื้อ ๆ แล้วถ้าคุณพยายามติดมัน อาจจะเกิดความเสียหายได้มากกว่า
     ฉะนั้นแล้วบางครั้งการอัพเดต OS ใหม่กับบางอุปกรณ์ก็ยังไม่มีความจำเป็นในตอนนี้ มันแค่เรียกกระแสว่ามีของใหม่และได้ใช้งานจริงมากกว่า สุดท้ายขึ้นอยู่กับตัวคุณว่าต้องการ OS ใหม่เร็วมากน้อยแค่ไหนครับ แต่ถ้าเป็นผมเอง ขอดูไปสักเดือนนึงก่อนดีกว่าแล้วค่อยติดตั้งลงครับ แต่สำหรับคนที่โหลดไปแล้วไม่ต้องหาทาง Restore นะครับ ใช้ไปก่อนและหมั่น Update Application ให้เป็นรุ่นใหม่ อาจแก้ปัญหาทั้งหมดได้ครับ

>>>วิธีแก้ปัญหาอัพเดต iOS 9 แล้วค้าง Slide to Upgrade
>>>วิธี Backup และ Restore เป็น iOS 9 ผ่านทาง iTunes


