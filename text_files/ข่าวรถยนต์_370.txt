     ปัญหาหม้อน้ำรั่วซึม หลายคนคงปวดหัวจี๊ดไม่รู้จะแก้อย่างไร หากรถยางรั่วยางแตกยังมีอะไหล่ให้เปลี่ยนได้ไม่ยาก แต่หม้อน้ำรั่วต้องจอดเข้าข้างทางสถานเดียว โดยเฉพาะคุณผู้หญิงหากเกิดรถเสียกลางทางในที่เปลี่ยวจะลำบาก ทางที่ดีที่สุดควรตรวจเช็กรถก่อนใช้งานเป็นประจำเพื่อไม่ให้เกิดปัญหาขึ้น แต่หากหลีกเลี่ยงไม่ได้ เรายังพอแก้ไขเหตุการณ์เฉพาะหน้าโดยอุดรอยรั่วชั่วคราวเพื่อนำรถเคลื่อนต่อ กลับไปซ่อมแซม
วิธีแก้ปัญหาเฉพาะหน้า (เฉพาะยามจำเป็นเท่านั้น)
1. สำรวจพื้นดินบริเวณรอบตัว หากเจอดินเหนียวให้ผสมน้ำแล้วเอามาอุดรอยรั่วแบบชั่วคราวได้2. หากขับรถเดินทางท่องเที่ยว มีสบู่ก้อนอยู่ในกระเป๋า ให้เอามาบี้ๆ อุดรอยรั่วได้ชั่วคราว 3. ถ้ามีดินน้ำมันของลูกๆ หลานๆ เอามาอุดรอยรั่ว หรือหาซื้อติดรถไว้ยามฉุกเฉิน4. ขับรถไปต่างจังหวัด หากเจอขี้วัวขี้ควายเอามาอุดรอยรั่ว อาจจะเหม็นสักหน่อยแต่ก็พอขับไปหาอู่ได้
     ถ้าไม่อยากทำทั้ง 4 ข้อ ให้ใช้มือถือเสิร์ช Google หาอู่ใกล้ที่สุด เพื่อลากรถเข้าอู่ไปซ่อมชั่วคราว
วิธีตรวจสอบดูแลรักษาหม้อน้ำเบื้องต้น
1. เช็กระดับน้ำหม้อน้ำอย่างน้อยสัปดาห์ละครั้ง2. เช็กสภาพท่อยาง ต้องไม่มีรอยแตกลายงา 3. เช็กการทำงานของพัดลมหม้อน้ำ หมุนปกติหรือไม่ 4. สังเกตด้วยสายตา บริเวณหม้อน้ำใต้ท้องรถ ว่ามีรอยน้ำรั่วซึมหรือไม่
     ทั้งหมดนี้เป็นวิธีแก้ไขปัญหาเฉพาะหน้า และป้องกันก่อนเกิดปัญหารถเสียระหว่างเดินทาง ถ้ารถของคุณเริ่มมีอาการผิดปกติดังที่กล่าวมา เช่น น้ำในหม้อน้ำหายไปอย่างรวดเร็ว หรือเครื่องยนต์ร้อนเร็วมากๆ ทั้งตอนวิ่งทางไกล และตอนรถติด ให้ สันนิษฐานเบื้องต้นว่า อาจมีอะไรผิดปกติ ให้รีบเอารถเข้าอู่ใกล้บ้าน หรือศูนย์บริการรถของคุณ มิเช่นนั้นแล้วคุณจะปวดหัวจี๊ดเคว้งคว้างอยู่กลางทาง
 
 