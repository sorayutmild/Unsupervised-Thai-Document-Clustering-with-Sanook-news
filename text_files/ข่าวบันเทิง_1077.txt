ถึงจะพลาดแชมป์ The Face Thailand season 2 ไป อย่างน่าเสียดาย แต่นาทีนี้ต้องบอกว่า กวาง วรรณปิยะ หรือ กวาง The Face เธอกลายเป็นที่รู้จักและมีแฟนคลับมากมายที่ตามเชียร์ และกำลังจะมีผลงานละครให้ได้ดูกันเร็วๆ นี้แน่นอน
แต่คงเป็นที่เสียดายสำหรับหนุ่มๆ เพราะกวาง นั้นมีหวานใจแล้ว ซึ่งเป็นนักแสดงหน้าใหม่ของช่องสามเช่นกัน โดยหนุ่มคนนี้มีชื่อว่า “นที พิทักษ์” ที่รับบท”ชีเปลือย” ในละครแนวแฟนตาซีเรื่อง “บุรำปรัมปรา” นั่นเอง  นอกจากความหล่อแล้ว คู่นี้ยังหวานกันมาก โดยล่าสุดแฟนหนุ่มก็ได้โพสต์ให้กำลังใจกวาง หลังพลาดแชมป์ไว้ว่า 
“ดีใจด้วยนะเมื่อคืนเธอเก่งจริงๆ เธอไม่จำเป็นต้องเป็นที่หนึ่งหรอก เพราะยังไงเธอก็เป็นที่หนึ่งสำหรับเรา และทุกๆคน เพราะเรารู้ว่าเธอทำเต็มที่ และคนอื่นๆก็คงรับรู้เหมือนกัน เธอสู้มาหนักมาก พยายามมาก ถึงคนอื่นจะไม่รู้แต่เรารู้ ต่อไปเธอก็จะเหนื่อยมากขึ้นอีก เราก็จะเอาใจช่วยนะ ชีวิตการทำงานมันเริ่มต้นแล้วนะ อะไรจะเข้ามาทั้งร้ายและดี เราจะคอยดูแล เราจะช่วยให้มันผ่านไปให้ได้ ขอแค่เธอ เชื่อในสิ่งที่เฮด เฮดในสิ่งที่เชื่อ เด้อ วู้หู้ว รายการอะไรนะ เดอะเฟี้ยว ฟ้าว ไทยแลนด์ป่ะ ที่มีกรรมการสามคน นั่งเก้าอี้ กดปุ่มแล้วหันมา จุ้บๆ” 
หวานผ่านสื่อแบบนี้ หนุ่มๆ หลายคนที่เชียร์กวางคงอกหักไปตามๆ กัน ขอขอบคุณรูปภาพจากอินสตาแกรม gwangoamsinn,note_natee