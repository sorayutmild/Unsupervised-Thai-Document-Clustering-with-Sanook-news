จากกรณีดราม่ากระเป๋าแบรนด์เนมยี่ห้อ Hermès เรื่องเริ่มต้นจากแม่ค้าสาวประเภทสองใช้ปากกาเขียนกระเป๋าแบรนด์เนม Hermes ของลูกค้าที่นำมาขาย เพราะเข้าใจว่าเป็นของปลอม อีกทั้งยังมีการประกาศในโซเชียลว่าถ้ากระเป๋าใบนี้เป็นของแท้จะจ่ายเงิน 2 ล้าน และจะเลิกเป็นกะเทย พร้อมเปลี่ยนชื่อเป็น "สรพงษ์" สุดท้ายเมื่อตรวจสอบแล้วพบว่ากระเป๋าใบดังกล่าวเป็นของจริง
ต่อมา คู่กรณีทั้ง 2 ฝ่ายคือ "ชมพู่" เจ้าของกระเป๋า และ "ทีน่า" เจ้าของร้านรับซื้อขายกระเป๋าแบรนด์เนม ได้มาเปิดใจในรายการโหนกระแส 20 ธ.ค. ทำให้ประเด็นนี้ยิ่งเป็นที่สนใจของสังคมและโซเชียลเป็นอย่างมาก โดยเจ้าของกระเป๋ายืนยันว่าให้ทุกอย่างจบที่กระบวนการชั้นศาล แม้จะขอโทษก็ไม่ยอมรับ แต่จะยอมก็ต่อเมื่อจ่ายเงินสด 2 ล้านบาทเท่านั้น

สำหรับ น้องชมพู่ หรือ น.ส.จิดาภา ชีนารักษ์ อายุ 24 ปี เจ้าของกระเป๋าแบรนด์ Hermès ใบในตำนาน เธอเป็นนักธุรกิจสาวที่เชียงใหม่ ทำธุรกิจเกี่ยวกับร้านขายเสื้อผ้า ในนามบริษัท จิดาภา กรุ๊ป จำกัด ซึ่งมีการจดทะเบียนประกอบธุรกิจในทุน 3 ล้านบาท และเปิดธุรกิจมาได้หลายปีแล้ว  
โดยเจ้าตัวเคยให้สัมภาษณ์ไว้ว่า ชื่นชอบกระเป๋าแบรนด์เนมมานาน ที่ผ่านมาซื้อมาใช้และขายต่อมาแล้วหลายสิบใบ กระเป๋าทุกใบเป็นของแท้และที่ผ่านมาขายต่อไปก็ไม่เคยมีปัญหาอะไร เรื่องที่เกิดขึ้นทำให้ตนเองได้รับผลกระทบหนัก เพราะในช่วงแรกถูกชาวเน็ตรุมด่า ตราหน้าว่าเป็นมิจฉาชีพหลอกขายกระเป๋าปลอม ทำให้เสียใจถึงขั้นร้องไห้ ยืนยัน เจ้าของร้านต้องรับผิดชอบเพราะทำให้กระเป๋ามีตำหนิและเสื่อมราคา ขณะที่ไลฟ์สดของเจ้าของร้านก็ทำให้ตนเองที่เป็นเจ้าของธุรกิจได้รับความเสื่อมเสีย พร้อมเอาเรื่องจนถึงที่สุดเพราะได้รับความเสียหาย 


ร้านส่งกระเป๋า Hermès ตรวจสอบแล้ว ลั่นถ้าไม่ปลอม "กูจะเลิกเป็นกะเทย" พร้อมจ่าย 2 ล้าน
ดราม่า! ลูกค้าขายกระเป๋า Hermès ให้ร้าน โดนเอาปากกาเขียน "ปลอม" ขอคืนก็ไม่ยอ
เปิดใจสาวเจ้าของกระเป๋า Hermès ลั่น "สรพงษ์" ต้องจ่าย 2 ล้านเท่านั้น
"ทีน่า" ออกโหนกระแส ยอมเปลี่ยนเป็น "สรพงษ์" แต่ไม่ยอมจ่าย 2 ล้าน อ้างพูดเล่นๆ
