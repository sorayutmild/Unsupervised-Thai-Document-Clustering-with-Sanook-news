เผยโฉมที่สุดเซียนเกมออนไลน์ เจ้าแห่งสังเวียน Red Bull Coliseum 2
ปิดฉากไปเป็นที่เรียบร้อย สำหรับการแข่งขันเกมออนไลน์ระดับภูมิภาค Red Bull Coliseum ครั้งที่ 2 ที่เปิดโอกาสให้เซียนเกมจาก 6 ประเทศ ทั้งไทย มาเลเซีย สิงคโปร์ เวียดนาม อินโดนีเซีย และฟิลิปปินส์ ส่งเกมเมอร์ระดับหัวกะทิเข้าร่วมฟาดฟันฝีมือ ชิงเงินรางวัลรวมกว่า  1 ล้านบาทในศึกอีสปอร์ตแห่งศักดิ์ศรี โดยมี 3 ทีมไทยสุดเจ๋ง คว้าชัยมาครองได้สำเร็จ
Red Bull Coliseum
            ด้วยความที่แวดวงอีสปอร์ต (E-Sport) ทั่วโลกกำลังคึกคัก หลายประเทศสนับสนุนให้เยาวชนที่รักการเล่นเกมอย่างจริงจัง มุ่งมั่นพัฒนาฝีมือจนสามารถลบภาพลักษณ์ "เด็กติดเกม" ให้กลายเป็น "นักกีฬาอีสปอร์ต" เต็มตัว ซึ่งเด็กไทยเองก็ไม่น้อยหน้าชาติใดในโลก เพราะมีนักกีฬาอีสปอร์ตฝีมือฉกาจอยู่หลายราย Red Bull Extra จึงร่วมผลักดันเด็กดีมีความสามารถ ให้มีเวทีแสดงความสามารถระดับนานาชาติรายการนี้
            การแข่งขันรายการ Red Bull Coliseum ครั้งนี้ จัดขึ้นอย่างต่อเนื่องเป็นปีที่ 2 จึงยิ่งใหญ่กว่าเดิม ทั้งจำนวนผู้เล่น จาก 1,500 คน เพิ่มขึ้นเป็น 5,500 คน และจำนวนเกมที่มากขึ้น โดยเปิดโอกาสให้แต่ละทีมแข่งขันใน 4 เกมด้วยกัน ได้แก่  CS, DOT A, Overwatch และ FIFA
Red Bull Coliseum
ทั้งนี้ มีตัวแทนจากประเทศไทยเข้าร่วมแข่งขันในทุกเกม ทั้งหมด 4 ทีม รวม 29 คน ทั้งหมดเป็นเยาวชนอายุระหว่าง 13-25 ปี  และหลังจากผ่านการชิงชัยรอบคัดเลือก จนผ่านด่านเข้าสู่รอบชิงชนะเลิศ ซึ่งจัดขึ้นที่ประเทศมาเลเซีย ผลปรากฏว่า ทีม NSPR Gaming สามารถคว้ารางวัลชนะเลิศจากเกม CSGO มาครองได้สำเร็จ
Red Bull Coliseum
            นอกจากนี้ ยังมีทีมที่คว้ารางวัลรองชนะเลิศมาได้อีก 2 ทีม ได้แก่ ทีม Alpha Red จากเกม DOT A และทีม StarEffect จากเกม Overwatch ทั้งหมดได้รับเงินรางวัลติดไม้ติดมือกลับบ้าน พร้อมพกประสบการณ์ดีๆ ติดตัว และเตรียมฟิตซ้อมต่อ เพราะ Red Bull Extra ยังสนับสนุนให้น้องๆ ก้าวสู่ระดับอินเตอร์ต่อไปในอนาคต
Red Bull Coliseum
            ใครสนใจเป็นนักกีฬาอีสปอร์ต ควรหมั่นฟิตซ้อมพัฒนาฝีมือ ฝึกปรือทักษะและไหวพริบในการเล่นเกมให้ช่ำชอง โดยอย่าลืมดูแลตัวเองควบคู่ไปด้วย เพราะการจดจ่ออยู่กับหน้าจอคอมพิวเตอร์นานๆ ย่อมส่งผลเสียต่อร่างกาย แนะนำให้หาเครื่องดื่มบำรุงกำลังไว้ใกล้มือ อย่าง Red Bull Extra ที่มีวิตามินบี 12 ช่วยในการบำรุงระบบประสาท จะได้มีตัวช่วยในการเสริมสร้างสมาธิกับเกมออนไลน์อย่างต่อเนื่อง เหมาะกับเกมเมอร์ที่จะเติบโตเป็นนักกีฬาอีสปอร์ตฝีมือดีในอนาคต
Red Bull Coliseum
            ฝึกฝีมือจนเก่งแล้ว อย่าลืมติดตามข่าวคราวดีๆ ทาง https://www.facebook.com/kratingdaengnewgen จะได้ก้าวสู่เวทีประลองฝีมือในอนาคต
 