5 สุดยอดสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำสัปดาห์ที่ 2 ของเดือนพฤศจิกายน รุ่นไหนมีทีเด็ดอะไร เราสรุปมาให้ท่านแล้ว!
แม้ว่าอีกเพียง 1 เดือนครึ่งก็จะเข้าสู่ปี 2016 แล้ว แต่กระแสข่าวเปิดตัวสมาร์ทโฟนรุ่นใหม่ๆ ก็ยังคงมีมาให้พบเห็นกันโดยตลอด แตกต่างกับช่วงเวลาประมาณ 4-5 ปีก่อนหน้านี้ ที่เทคโนโลยีสมาร์ทโฟนยังไม่ได้เข้ามามีส่วนสำคัญในการใช้ชีวิตของเรามากมาย ดังเช่นปัจจุบัน 
ซึ่งแสดงให้เห็นได้อย่างชัดเจนว่าตลาดมือถือโลกกำลังขยายตัวเพิ่มมากขึ้น เรื่อยๆ พร้อมกับความต้องการของผู้บริโภคที่สนใจสมาร์ทโฟนมากขึ้นเช่นเดียวกัน ส่งผลให้ผู้ผลิตแต่ละค่ายต่างส่งผลิตภัณฑ์รุ่นใหม่ๆ ออกมาแข่งขันกันอย่างดุเดือดเพื่อหวังดึงส่วนแบ่งทางการตลาดไว้ให้ได้มากที่ สุดนั่นเอง และในสัปดาห์ที่ผ่านมาก็มีข่าวคราวสมาร์ทโฟนรุ่นเด่นจากแต่ละค่ายมาให้ ติดตามชมกันโดยตลอด

วันนี้ทีมงาน Thaimobilecenter จึงได้ทำการคัดเลือกสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำสัปดาห์นี้ โดยคัดเลือกจากจำนวนการแชร์ลิงก์ และการกดถูกใจ (กด Like) จากเพจ Thaimobilecenter.com (ข้อมูลล่าสุด ณ วันที่ 10 พฤศจิกายน 2558) สมาร์ทโฟนทั้ง 5 รุ่นนี้จะมีคุณสมบัติ และฟีเจอร์ที่โดดเด่นแตกต่างจากรุ่นอื่นจนเป็นที่สนใจของผู้เข้าชมอย่างไร บ้างนั้น เราสรุปมาให้ทุกท่านได้ทราบกันแล้ว ติดตามชมไปพร้อมกันได้เลยครับ
Xiaomi Redmi 2A Enhanced สมาร์ทโฟนรุ่นอัปเกรดในราคาประหยัดเพียง 2,800 บาท! (จำนวนคนที่กดถูกใจ 689 คน, จำนวนการแชร์ 77 ครั้ง)


Xiaomi เป็นแบรนด์สมาร์ทโฟนจากประเทศจีนอีกรายหนึ่งที่กำลังบุกตลาดสมาร์ทโฟนอย่าง ดุดัน ด้วยแนวทางของบริษัทที่ผลิตสมาร์ทโฟนคุณสมบัติระดับสูงในราคาที่เรียกได้ว่า โดนใจผู้บริโภคทุกระดับ และ Xiaomi Redmi 2A Enhanced ก็เป็นหนึ่งในสมาร์ทโฟนที่มีคุณสมบัติครบครันในทุกๆ ด้านไม่แพ้สมาร์ทโฟนแบรนด์ดังๆ เลยทีเดียว ซึ่งคุณสมบัติตัวเครื่องเบื้องต้น มีดังนี้  - จอแสดงผลแบบ HD 720p ขนาด 4.7 นิ้ว ความละเอียด 720x1280 พิกเซล ความหนาแน่นของเม็ดพิกเซล 312 ppi 
- หน่วยประมวลผลชิปเซ็ต Quad-Core Leadcore LC1860 มีความเร็วในการประมวลผลที่ 1.5 GHz 
- หน่วยความจำแรม (RAM) ขนาด 2GB 
- หน่วยความจำภายใน 16GB 
- กล้องดิจิทัลด้านหลัง 8 ล้านพิกเซล 
- กล้องดิจิทัลด้านหน้า 2 ล้านพิกเซล 
- แบตเตอรี่ความจุ 2200 mAh 
- รองรับการใช้งานอินเทอร์เน็ตบนเครือข่าย 4G LTE 
- รองรับการใช้งานแบบ 2 ซิมการ์ด (Dual-SIM) 
- ราคาวางจำหน่ายอยู่ที่ 499 หยวน หรือประมาณ 2,800 บาท  แน่นอนว่าด้วยคุณสมบัติตัวเครื่อง และราคาวางจำหน่ายที่น่าจับจองเป็นเจ้าของเช่นนี้ จึงทำให้ Xiaomi Redmi 2A Enhanced ครองใจผู้บริโภคเป็นอันดับหนึ่งประจำสัปดาห์ไปโดยปริยาย
รายละเอียดเพิ่มเติมเกี่ยวกับ Xiaomi Redmi 2A Enhanced - คลิก
Samsung Galaxy A9 อาจมีจอใหญ่ขึ้นถึง 6 นิ้ว และราคาไม่ถึงหมื่น! (จำนวนคนที่กดถูกใจ 1,921 คน, จำนวนการแชร์ 73 ครั้ง)


ข่าวลือเกี่ยวกับสมาร์ทโฟนระดับกลางรุ่นล่าสุดอย่าง Samsung Galaxy A9 ทยอยมีมาอย่างต่อเนื่อง หลังจากก่อนหน้านี้มีคุณสมบัติตัวเครื่องในชื่อโมเดล SM-A9000 หลุดออกมาจาก AnTuTu Benchmark ซึ่งเผยรายละเอียดส่วนหนึ่ง แต่ล่าสุดเว็บไซต์ Zauba ที่รายงานสินค้านำเข้า-ส่งออกของประเทศอินเดียก็ปรากฏรายชื่อสมาร์ทโฟนรุ่น ดังกล่าวในโมเดล SM-A9000 ด้วยเช่นกัน แต่มีคุณสมบัติแตกต่างไปจากเดิมเล็กน้อย รวมถึงมีการลงราคาวางจำหน่ายอีกด้วย ซึ่งคุณสมบัติตัวเครื่องเบื้องต้น มีดังนี้  - จอแสดงผลแบบ AMOLED Full HD 1080p ความละเอียด 1080x1920 พิกเซล ขนาด 5.5 นิ้ว หรือ 6 นิ้ว 
- หน่วยประมวลผลใช้ชิปเซ็ต Octa-Core Qualcomm Snapdragon 620 มีความเร็วในการประมวลผลที่ 1.8 GHz 
- หน่วยความจำแรม (RAM) ขนาด 3GB 
- หน่วยความจำภายใน 32GB  ส่วนข้อมูลด้านราคาวางจำหน่ายของ Samsung Galaxy A9 ในขณะนี้มีราคาล่าสุดอยู่ที่ 251 ดอลลาร์สหรัฐ (ประมาณ 8,900 บาท) ซึ่งยังไม่ใช่ข้อมูลอย่างเป็นทางการ แต่ก็มีความเป็นไปได้ถ้า Samsung จะปรับราคาลงเพื่อสู้กับคู่แข่งแบรนด์อื่นๆ โดยเฉพาะแบรนด์สมาร์ทโฟนจากประเทศจีนที่กำลังตีตลาดอยู่ในขณะนี้
รายละเอียดเพิ่มเติมเกี่ยวกับ Samsung Galaxy A9 - คลิก
PuzzlePhone สมาร์ทโฟนแบบประกอบเครื่องสุดล้ำ เลือกชิ้นส่วนได้ตามใจผู้ใช้! (จำนวนคนกดถูกใจ 715 คน, จำนวนการแชร์ 71 ครั้ง)


บริษัท PuzzlePhone ทำการออกแบบสมาร์ทโฟนรุ่นใหม่ที่สามารถเลือกชิ้นส่วนมาประกอบใช้งานเองได้ โดยมีส่วนประกอบหลัก 3 ส่วนคือ สมอง (CPU, GPU, RAM, ROM), กระดูกสันหลัง (หน้าจอ, ลำโพง, ไมโครโฟน) และหัวใจ (แบตเตอรี่) ซึ่งชิ้นส่วนต่างๆ จะมีให้เลือกสับเปลี่ยนได้ในอนาคต คาดว่าสมาร์ทโฟนรุ่นนี้พัฒนาขึ้นมาเพื่อแข่งขันกับ Project Era ของฝั่ง Google โดยเฉพาะ และมีกำหนดการขนส่งสินค้าอย่างเร็วที่สุดในช่วงเดือนกันยายนปี 2016 คุณสมบัติตัวเครื่องเบื้องต้นในปัจจุบัน มีดังนี้  - ตัวเครื่องมีขนาด 69x137x8.9 มิลลิเมตร น้ำหนัก 170 กรัม 
- จอแสดงผลขนาด 5 นิ้ว ความละเอียดระดับ FULL HD 1080p (1080x1920 พิกเซล) 
- หน่วยประมวลผลใช้ชิปเซ็ตแบบ Octa-Core 
- หน่วยความจำแรม (RAM) ขนาด 3 GB 
- หน่วยความจำภายในขนาด 16 GB, 32 GB และ 64 GB 
- กล้องดิจิทัลด้านหลังความละเอียด 12 ล้านพิกเซล พร้อมไฟแฟลชแบบ LED 
- กล้องดิจิทัลด้านหน้าความละเอียด 5 ล้านพิกเซล 
- แบตเตอรี่ความจุ 2800 mAh 
- ใช้ระบบปฏิบัติการ Android 6.0 Marshmallow
รายละเอียดเพิ่มเติมเกี่ยวกับ PuzzlePhone - คลิก
vivo Xplay 5S เรือธงรุ่นใหม่พร้อมจอ 4K ไซส์ยักษ์ 6 นิ้ว พร้อมชิปเซ็ต Snapdragon 820 บนดีไซน์บางเฉียบแบบ Metal-Body (จำนวนคนกดถูกใจ 1,074 คน, จำนวนการแชร์ 43 ครั้ง)


หลังจาก vivo Xplay 3S ประสบความสำเร็จ และสามารถครองใจผู้บริโภคไว้ได้อย่างดีเยี่ยม ล่าสุด vivo ก็เตรียมเปิดตัวสมาร์ทโฟนเรือธงรุ่นต่อไปในชื่อ vivo Xplay 5S ที่คาดว่าจะมาพร้อมเทคโนโลยีหน้าจอความละเอียดสูงระดับ Ultra HD 4K บนหน้าจอไซส์ใหญ่ยักษ์ถึง 6 นิ้ว ซึ่งขนาดดังกล่าวใหญ่กว่า Sony Xperia Z5 Premium ที่ใช้เทคโนโลยีหน้าจอ 4K เป็นเจ้าแรก และมั่นใจได้ว่าผู้ใช้ทุกคนจะได้รับชมภาพที่คมชัดทุกอณู และทาง vivo ได้เผยแพร่โปสเตอร์โปรโมทงานเปิดตัวที่จะจัดขึ้นในเดือนพฤศจิกายนนี้เรียบ ร้อยแล้ว โดยคุณสมบัติตัวเครื่องเบื้องต้น มีดังนี้  - ตัวเครื่องผลิตจากวัสดุโลหะเพื่อเสริมความแข็งแรง 
- จอแสดงผลแบบ Ultra HD 4K ขนาด 6 นิ้ว ความละเอียด 3840x2160 พิกเซล 
- หน่วยประมวลผลใช้ชิปเซ็ต Octa-Core Qualcomm Snapdragon 820 
- หน่วยความจำแรม (RAM) ขนาด 4 GB 
- หน่วยความจำภายใน 64 GB 
- กล้องดิจิทัลด้านหลังความละเอียด 21 ล้านพิกเซล 
- กล้องดิจิทัลด้านหน้าความละเอียด 12 ล้านพิกเซล 
- รองรับระบบสแกนลายนิ้วมือ (Fingerprint Scanner) 
- แบตเตอรี่ขนาด 4000 mAh
รายละเอียดเพิ่มเติมเกี่ยวกับ vivo Xplay 5S - คลิก

 vivo X6 สมาร์ทโฟน RAM กราฟิก 1GB พร้อมจอ Force Touch 2K ขนาด 6 นิ้ว บนบอดี้โลหะบางเฉียบเพียง 4 มิลลิเมตร! (จำนวนคนกดถูกใจ 1,154 คน, จำนวนการแชร์ 36 ครั้ง)


vivo ยังคงรุกตลาดอย่างต่อเนื่องด้วยการปล่อยภาพโปสเตอร์โปรโมทสมาร์ทโฟนรุ่นล่า สุดในชื่อ vivo X6 ที่คาดว่าจะเป็นสมาร์ทโฟนรุ่นแรกที่แบ่งหน่วยความจำแรม (RAM) ขนาด 1GB ไว้ประมวลผลกราฟิกโดยเฉพาะ และมาพร้อมตัวเครื่องที่ผลิตจากวัสดุโลหะโดยมีความบางเฉียบเพียง 4 มิลลิเมตรเท่านั้น นอกจากนี้ยังคาดว่าจะมาพร้อมหน้าจอ Force Touch อีกด้วย คุณสมบัติตัวเครื่องเบื้องต้น มีดังนี้  - ตัวเครื่องผลิตจากวัสดุโลหะ มีความบางเพียง 4 มิลลิเมตร 
- จอแสดงผลแบบ Quad HD ขนาด 6 นิ้ว ความละเอียด 1440x2560 พิกเซล พร้อมกระจกป้องกันหน้าจอ Gorilla Glass 4 พร้อมเทคโนโลยี Force Touch ที่สามารถแยกแยะแรงกดบนหน้าจอได้ 
- หน่วยประมวลผลใช้ชิปเซ็ต Deca-Core MediaTek Helio X20 
- หน่วยความจำแรม (RAM) ขนาด 4 GB 
- กล้องดิจิทัลด้านหลังความละเอียด 21 ล้านพิกเซล พร้อมไฟแฟลช LED แบบ Dual-Tone 
- กล้องดิจิทัลด้านหน้าความละเอียด 12 ล้านพิกเซล 
- รองรับการใช้งาน 2 ซิมการ์ด (Dual-SIM) 
- ระบบเสียงคุณภาพระดับ Hi-Fi Audio 
- แบตเตอรี่ขนาด 4000 mAh 
- ระบบปฏิบัติการ Android 5.1 Lollipop 
- มีให้เลือกทั้งหมด 8 สี แต่ขณะนี้ปรากฏออกมาเพียง 5 สี คือ สีเงิน, สีดำ, สีเทา, สีชมพู และสีทอง
รายละเอียดเพิ่มเติมเกี่ยวกับ vivo X6 - คลิก

 

นำเสนอข่าวโดย : thaimobilecenter.com
