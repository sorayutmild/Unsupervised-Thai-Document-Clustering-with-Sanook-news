ในปัจจุบันนี้การแข่งขันเกมส์ในแบบ E-Sport เริ่มได้รับความนิยมและยอมรับในระดับนานาชาติมากขึ้น ไม่เพียงแต่เกมส์แนว MOBA หรือเกมส์ยิงเท่านั้นที่นำมาแข่ง แม้แต่เกมส์ต่อสู้ก็เรียกได้ว่าเป็นการแข่ง E-Sport เช่นกัน ล่าสุดเมื่อปลายเดือนมิถุนายนที่ผ่านมา ที่ออลันโด ประเทศสหรัฐอเมริกา ได้มีการจัดงานแข่งขันเกมส์ต่อสู้ Community Effort Orlando Gaming Tournaments หรือ CEO Gaming ประจำปี 2013 ขึ้น งานนี้มีการจัดแข่งขันเกมส์ต่อสู้มากมาย ไม่ว่าจะเป็น Street Fighter, Tekken, Mortal Kombat, Soul Calibur และอื่นๆ สิ่งที่เป็นเซอร์ไพร์สของงานนี้ก็คือ มีหนูน้อยวัย 7 ปีเข้าร่วมสมัครแข่งขันด้วย

หนูน้อยคนดังกล่าวมีชื่อว่า King Rey, Jr. เขาสมัครเข้าร่วมแข่งขันเกมส์ Tekken Tag Tournament 2 โดยเป็นผู้เข้าแข่งขันที่มีอายุน้อยที่สุด ทาง Alex Jebailey หัวหน้างานของ CEO Gaming จึงได้ลองแข่งกับหนูน้อย 7 ขวบด้วยตัวเอง ซึ่ง Alex Jebailey เองก็เป็นคนเล่น Tekken Tag ที่เก่งคนหนึ่ง รอบแรกๆ เหมือน Alex Jebailey จะอ่อยๆให้ทำให้หนูน้อย King Rey, Jr. เอาชนะไปได้แบบไม่ยากนัก แต่เมื่อเข้าสู่ยกหลังๆ Alex Jebailey เริ่มเอาจริงขึ้น ทำให้หนูน้อยของเราหืดจับทีเดียว แต่ก็สามารถเอาชนะได้ ขนาดอายุแค่ 7 ขวบเท่านั้นแต่ฝีมือการเล่น Tekken การต่อคอมโบและการกดท่าต่างๆเรียกได้ว่าอยู่ในระดับโปรทีเดียว
King Rey, Jr. ตั้งชื่อเล่นในเกมส์ว่า Lil Rey ด้วย เพราะว่าเขาอยากตามรอย Lil Poison หนึ่งในเกมเมอร์มือโปรที่มีอายุน้อยที่สุดในโลก จากการเข้าร่วมแข่งขันเกมส์ Halo และเกมส์อื่นๆในทัวร์นาเม้นต์ต่างๆ ถึงขนาดมีผู้จัดการส่วนตัวในการออกแข่งขันเลยทีัเดียว
อย่างไรก็ตามหนูน้อยเหล่านี้เล่นเกมส์ที่มี Rate ของเกมส์เกินกว่าอายุตัวเอง ทั้งนี้ก็เนื่องจากมีผู้ปกครองคอยดูแลการเล่นเกมส์อย่างใกล้ชิด จึงไม่มีข้อเสียจากการเล่นเกมส์ที่มี Rate เกินวัยแต่อย่างใด ส่วนเด็กๆทั่วไปไม่ควรเล่นเกมส์ที่มี Rate เกินอายุนะ
 