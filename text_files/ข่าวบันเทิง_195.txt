เกิดกระแสดราม่าขึ้นมาเล็กน้อย เมื่อพระเอกหนุ่ม "อาร์ต พศุตม์" ได้โพสต์รูปภายในบ้านที่ตนเองเพิ่งซื้อ แต่ยังไม่ทันได้ตกแต่งภายในอะไรลงในอินสตาแกรมส่วนตัว เลยโดนหลายคนตั้งข้อสงสัยขึ้นว่า บ้านออกจะหรู..แต่ภายในกลับดูไม่เหมาะกันเสียเลย หรือเพราะ หนุ่มอาร์ต ทุ่มเงินไปกับการซื้อบ้าน จนไม่เหลือเงินไว้ตกแต่งภายใน?
ล่าสุดมีโอกาสได้เจอ หนุ่มอาร์ต เจ้าตัวเลยออกมาเผยให้ฟังว่า เป็นเพียงแค่การถ่ายเล่นๆ หลังซื้อได้ไม่กี่วัน แต่ตอนนี้เริ่มตกแต่งภายในแล้ว งบตกแต่งบานปลายถึงหลักล้านเลยทีเดียว ส่วนจะเก็บไว้เป็นเรือนหอหรือเปล่า ยังตอบไม่ได้...
กระแสตอบรับจากละครเรื่อง บางระจัน เป็นอย่างไรบ้าง ?"ก็ดีใจมากครับ ทางช่องก็โปรโมทให้เยอะมาก คือเราไม่ได้ภูมิใจที่ช่องโปรโมทเยอะแต่เราดีใจมากที่ได้ร่วมเล่นละครฟอร์มยักษ์เรื่องนี้ ผู้ใหญ่ยังพูดเลยว่าเป็นละครฟอร์มยักษ์ในรอบหลายๆ ปีและไม่รู้ว่าจะสร้างได้ใหญ่แบบนี้อีกหรือเปล่า ก็ตื่นเต้นมาก ก็ทุ่มเทกับการถ่ายเรื่องนี้พอสมควร ล่าสุดที่ถ่ายใต้น้ำยังได้แผลเลย กระแสตอบรับก็ค่อนข้างดีเลยครับ ผมจะเปิดตัวไม่ค่อยเหมือนกับคนอื่น คนอื่นเขาจะขี่ม้ามาแต่ของผมจะเปิดตัวด้วยการบู๊ ผมยังชมผู้กำกับเลยว่าพี่คิดได้เนอะ เปิดตัวผมได้แหวกแนวมาก แล้วพี่เขาสร้างคาแรคเตอร์ให้ผมเลย เขาทำให้ใจเนี่ยเก่งมาก เดี๋ยวตามดูได้เลยว่าทั้งเรื่องไม่มีใครสู้ใจได้ อยู่ที่ตัวใจว่าจะยอมหรือไม่ยอม" ถามถึงเรื่องบ้านบ้าง ตอนนี้ตกแต่งเรียบร้อยแล้วหรือยัง?"คือก่อนหน้านี้ที่ลงรูปไปก็ลงไปแบบขำๆ คือตัดสินใจซื้อบ้านได้ 2 วัน ตอนแรกจะไปปลูกหลังบ้านแต่ดูไปดูมาแล้วโลเคชันมันไม่ค่อยเวิร์คเท่าไหร่ ก็เลยไปซื้อในหมู่บ้าน ตัดสินใจ 2 วัน ก็เลยถ่ายรูปเล่น แล้วพอดีเพื่อนเอา น้องคุณ ที่เป็นลูกบุญธรรมผม มาเลี้ยงที่บ้าน มันก็เลยเป็นภาพเปล แล้วก็คิดกันขำๆ ว่า ถ้าลงเฟอร์นิเจอร์ข้างนอกเป็นแบบนี้ แล้วเฟอร์นิเจอร์ข้างในเป็นเตียงจะเป็นยังไง ผ้าม่านผมก็เอาผ้าม่านที่บ้านมาทำ ผมก็ไปซื้อตัวตะขอมาติดตามกระจก ตัด-แขวนเอง พอดูมันก็แบบซกมกดี หรือดูแบบซื้อบ้านแล้วเงินหมด เราก็เลยถ่ายเล่นๆ ครับ จนกลายเป็นประเด็นไปว่าข้างนอกหรู แต่ข้างในไม่ไหว ก็ขำดีเหมือนกันครับ แต่ว่าตอนนี้ก็เริ่มตกแต่งแล้วครับ ใกล้จะเสร็จแล้วเหมือนกัน"
งบบานปลายหรือเปล่า?"ตอนนี้เกือบล้านแล้วครับ ตอนแรกวางงบไปไว้ราวๆ 800,000 แต่แค่ตกแต่งห้องนอนอย่างเดียวก็เกินแล้วครับ ฉะนั้นคงจะต้องเกินงบที่ตั้งไว้ คิดว่ารวมทั้งหมดน่าจะถึง 10 ล้านแน่นอนครับ ตอนนี้บอกกับทางผู้ใหญ่ว่า ตอนนี้ผมเป็นหนี้แล้ว ถ้ามีงานอะไรผมรับหมดนะครับ บ้านหลังนี้เป็นหลังที่ 2 ครับ หลังแรกล้านกว่าบาท อันนั้นเป็นช่วงที่เราเกเรใส่ทีละเล็กทีละน้อย แต่อันนี้เราซื้อแบบใส่ทีเดียวไปเลย อีกอย่างเรากู้เงินด้วยแหละ ดังนั้นก็บอกผู้ใหญ่เลยว่าผมเป็นหนี้เยอะที่สุดในชีวิตแล้วนะครับ ถ้ายังไงขอความกรุณาของานด้วยนะครับ(ยิ้ม)"
ทุ่มเทขนาดนี้เก็บไว้เป็นเรือนหอเลยไหม?"อันนี้ผมบอกไม่ได้จริงๆ ที่เราซื้อเพราะเราอยากอยู่ใกล้พ่อแม่ สาวรู้ใจคือตอนนี้ยังไม่ได้คุยกับใครจริงจัง ศึกษาเป็นแฟนขนาดนั้น จะคุยปรึกษากันมากกว่า ตอนนี้โสดสนิทเลยครับ"