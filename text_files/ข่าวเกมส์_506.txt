MU ORIGIN เกมออนไลน์ระดับตำนานทำลงมือถือแล้ว
MU ORIGIN
MU Online เกมออนไลน์ระดับตำนานของ Webzen ที่สร้างความฮือฮาในยุคแรกๆ กำลังจะกลับมาอีกครั้งลงบนเกมมือถือ โดยทาง Webzen ได้มอบหมายให้ Kingnet Entertainment บริษัทพัฒนาเกมของจีน เป็นผู้จัดทำตัวเกมลงมือถือ พร้อมเปิดให้บริการในช่วงครึ่งปีแรกของปี 2015 นี้ ชื่อว่า MU ORIGIN





สาเหตุที่ทาง Webzen ตัดสินใจทำ MU ORIGIN ลงมือถือก็เพราะ ที่ผ่านมานั้นมีทางจีนได้นำเอาเกม MU ไปทำลงมือถือให้บริการในจีนมาก่อน ชื่อว่า MU miracle มียอดดาวน์โหลดถึง 26 ล้านครั้ง และขึ้นแท่น App อันดับ 1 ใน App Store ของจีนอยู่นาน ทำให้ Webzen อยากทำ MU Online ลงมือถือเองบ้าง โดยให้มีระบบการเล่น ข้อมูลต่าง ทุกอย่างให้เหมือนกับ MU Online ต้นตำรับมากที่สุด เท่าที่จะทำได้ จึงใช้ชื่อว่า MU ORIGIN นั่นเอง
MU ORIGIN จะมีระบบการเล่นเหมือน MU ดังเดิมทุกอย่าง ไม่ว่าจะเป็นการเล่น ตัวละคร ดันเจี้ยน เอฟเฟค และเสียงดนตรีประกอบ ต่างกันแค่ใช้ทัชหน้าจอในการเล่นเป็นหลักเท่านั้น สามารถลุยเป็นปาร์ตี้ทำเควสเนื้อเรื่อง และ PvP ได้เหมือนตัวเกมปกติทุกประการ
MU ORIGIN จะเปิดให้บริการในเกาหลีใต้ในระบบ iOS ก่อนในครึ่งแรกปี 2015 (คาดว่าในเดือนมิถุนายน) จากนั้นจะมีของเวอร์ชั่นประเทศอื่นๆตามมา ส่วนของ Android จะตามมาภายหลัง
 
 
 