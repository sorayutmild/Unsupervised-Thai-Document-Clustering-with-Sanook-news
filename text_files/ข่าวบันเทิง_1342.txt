"หนุ่ม ศรราม" รับศพ "ชุมพร เทพพิทักษ์" ที่ รพ.วิชัยยุทธ บำเพ็ญกุศล วัดสระเกศราชวรมหาวิหาร รดน้ำศพ 16.00 น. "นิโคล" ร่วมอาลัย

หนุ่ม ศรราม เทพพิทักษ์ นักแสดงชื่อดัง พร้อมด้วยคนใกล้ชิด เดินทางมายังโรงพยาบาลวิชัยยุทธ เพื่อรับศพ ป๋าเดียร์ ชุมพร เทพพิทักษ์ นักแสดงอาวุโส ผู้เป็นบิดา ที่เสียชีวิตอย่างสงบ หนุ่ม ศรราม กล่าวว่า ที่ผ่านมาตนเองได้ทำหน้าที่ลูกอย่างดีที่สุดแล้ว ได้ดูแลบิดาจนถึงวาระสุดท้าย และได้เตรียมใจไว้แล้วก่อนหน้านี้แล้ว รวมทั้งจากนี้จะยึดหลักคำสอนของบิดาที่ให้ดูแลคนรอบข้างอย่างดี
อย่างไรก็ดี ในการรับศพ ป๋าเดียร์ ชุมพร เทพพิทักษ์ วันนี้ "นิโคล เทริโอ" นักร้องชื่อดัง ได้เดินทางมาร่วมให้กำลังใจหนุ่ม ศรราม และร่วมแสดงความอาลัยในครั้งนี้ด้วย
สำหรับ พิธีรดน้ำศพ ของชุมพร เทพพิทักษ์ จะมีขึ้นในวันนี้ เวลา 16.00 น. และสวดอภิธรรมศพ เวลา 18.30 น. ณ.ศาลาปิยชาติ วัดสระเกศราชวรมหาวิหาร