สวัสดีครับเพื่อนๆ ทุกคน ผมเชื่อว่าเพื่อนๆ ที่เล่นเกมในสมัยนี้ ทั้งเกม  Online และ Offline ต่างต้องประสบพบเจอกับสิ่งต่างๆ  หรือการตลาดที่แฝงมากับตัวเกมที่เพื่อนๆ รักมากมายจนทำให้เกมทุกวัันนี้  จะบอกว่าเป็นเกมที่ดีก็ใช่ แต่จะมีจุดน่าเกลียดแฝงอยู่ทุกเกมไป  ลองมาดูกันดีกว่าครับว่ามีอะไรกันบ้าง
1.ระบบ Realtime ในเกม Casual บางเกม
เกมส์
เกม Casual  บางเกมในสมัยนี้แม้บางเกมจะสามารถโหลดมาเล่นฟรีได้โดยไม่จำเป็นต้องเสียเงิน ซื้อ แต่ทว่า ระบบของเกมที่สร้างมาเพื่อใช้เวลา Realtime ในการเล่น  ทำให้ผู้เล่นต้องถ่างตารอกันเป็นชั่วโมงหรือเป็นวัน  เพื่อให้เวลาหมดลงจึงสามารถมาเล่นต่อได้
เกมส์
มองเผินๆ แล้วมันก็เป็นระบบของเกมแบบหนึ่ง  แต่ส่วนที่เกมเมอร์ต่างรำคาญและหงุดหงิดกับมันมากก็คือ  บางเกมตั้งเวลาในการทำกิจกรรมแต่ละอย่างนานเกินไป แรกๆ  อาจจะให้ทำได้อย่างรวดเร็ว ให้เกมเมอร์เพลิดเพลิน  แต่พอเล่นไปสักพักเกมก็จะเริ่มเอื่อยเฉื่อยลงเรื่อยๆ  ทำให้เกมเมอร์หลายคนทนไม่ไหวต้องเติมเงินเพื่อปลดล็อคอะไรบางอย่างให้เร็ว ยิ่งขึ้น สำหรับคนที่หักห้ามใจและเล่นไปเรื่อยๆ แบบสมยอมก็ีไป  แต่ถ้ากับเกมประเภทสงครามจะเป็นอะไรที่โกงมาก สำหรับคนเติมเงิน  เพราะสามารถสร้างสิ่งต่างๆ ได้ไวกว่าคนอื่นที่ไม่ได้เติมเงิน
 
2.Online Pass
เกมส์
เกมบางเกมสร้างระบบออนไลน์สุดหรู หรือทำตัวเกมให้เน้นการเล่นแบบ Co-Op  หรือ Multiplayer แต่ทว่า เกมในยุคสมัยนี้ มักจะถูกเส้นบางๆ ที่เรียกว่า  Online Pass กั้นเอาไว้ทำให้ไม่สามารถเล่นออนไลน์กันได้  และถ้าอยากเล่นน่ะเรอะ ก็ต้องจ่ายเงินเพิ่มอีกก้อนหนึ่ง  เพื่อให้สามารถเล่นออนไลน์ได้  ทำให้เกิดความสงสัยเคลือบแคลงใจแก่เกมเมอร์ทั้งหลายทั้งปวง  บางเกมซื้อมาราคาเต็ม  แต่เล่นเนื้อเรื่องแล้วรู้สึกว่าได้ความคุ้มค่าคืนมาแค่ 30% เท่านั้นก็มี
เกมส์
จะออนไลน์ทีก็ต้องเสียตัง
 
3.บังคับให้เล่น Multiplayer
เกมส์
เกมบางเกมผู้พัฒนากลัวแฟนๆ จะเล่นเกมไม่คุ้ม ถึงกับต้องสร้างระบบ  Multiplayer ขึ้นมาเพื่อให้ลูกค้าผู้น่ารักทั้งหลายเล่นกัน  บางเกมก็ต้องบังคับให้เล่น Multiplayer ก่อนถึงจะจบดี  บางเกมก็สร้างซะโหดสัสผ่า่นไม่ได้จนต้องให้เกมเมอร์ถ่อไปสรรหาคนที่เล่นเกม เดียวกันให้เข้ามาออนไลน์ช่วยเหลือ แล้วก็ไปลงอีหรอบเดิมกับข้อ 2 ต้องซื้อ  Online Pass มาเพื่อให้สามารถเล่นออนไลน์ได้อีก ไม่พอแค่นั้น  เพราะเกมเมอร์บางคนอยากเล่นกับเพื่อนก็ต้องไปชวนเพื่อนหรือบังคับเพื่อนมา ซื้อเกมเดียวกันเล่นเพื่อให้ช่วยตัวเองผ่านไปได้ หรือทำเงื่อนไขบางอย่างของ  Multiplayer สำเร็จก่อนจะเดินเนื่้อเรื่องเกมต่อ  นับว่าเดี๋ยวนี้การตลาดของค่ายเกมเริ่มแผนสูงขึ้นทุกวัน
เกมส์
ไม่เล่น Multi ก็เหมือนจบไม่จริง
 
4.Free to Play
เกมส์
บางเกมก็โฆษณานักหนาว่าเปิดให้เล่นฟรี ไม่ต้องจ่ายกระตังซักแดงนึง  แต่เอาเข้าจริงๆ แล้ว เกมที่เขาป่าวประกาศว่าฟรีนักฟรีหนานั้น  มีขายไอเทมอำนวยความสะดวก หรือชุดแฟชั่นสวยงามภายในเกม แบบราคาสูงลิบลิ่ว  จนบางทีก็ควักเงินจ่ายแพงกว่าเกมที่ต้องซื้อ ID มาเล่นซะอีก และที่แสบมากๆ  ก็คือ เกมบางเกมอาจจะเป็นเกมเก็บเงินจากเซิร์ฟเวอร์ต่างประเทศ  แต่พอมาเปิดแบบ Free to Play กลับยึดไอเทมแรร์บางชิ้น  หรือชุดแฟชั่นสวยงามในเกมมาเป็นไอเทมมอลล์ ก็โทษไม่ได้แหละเนอะ  เพราะเป็นวิธีหาเงินของเขา แต่ราคาน่ะ...  จะขูดรีดไปถึงลิ่มเลือดในกระดูกหรือไงกัน
เกมส์
อย่าหวังว่าเราจะให้คุณเล่นฟรีๆ
 
5.DLC (Downloadable Content)
เกมส์
ไม่ว่าจะผลโหวตจากที่ไหนก็ตาม หรือจะเป็นความรู้สึกในใจจากเกมเมอร์ไทย  หรือเกมเมอร์ทั่วโลก ต่างก็มีแต่คนรังเกียจสิ่งที่เรียกว่า DLC กันทั้งนั้น  มันคือสิ่งที่เข้ามาเติมเต็มให้เกมสมบูรณ์ ฟังแล้วเหมือนดูดีเนอะ... ถ้ามันไม่คิดเงิน...
เพราะพอพูดว่ามันคิดเงินปุ๊ป ทุกอย่างจะกลายเป็นดูแย่ทันที  เกมเมอร์ที่เป็นเจ้าของเกมนั้นๆ  ทุกวันนี้อาจจะต้องหยิบแผ่นเกมขึ้นมาดูแล้วบอกกับตัวเองว่า  "นี่ตูซื้อเกมที่ไม่สมประกอบมาใช่มั้ย ?" และที่ปวดร้าวจิตใจเกมเมอร์มากๆ  ก็คือระบบ Season Pass ที่เราต้องจอง DLC โดยยังไม่รู้ว่าเนื้อหามันคืออะไร  และจะเสร็จสมบูรณ์เมื่อไร แต่ก็แค่เป็นน้ำลายจากผู้ผลิตว่า  "กำลังจะมีส่วนเสริมของเกมออกมาให้ในเร็วๆ นี้"  จนฝรั่งหลายคนออกมาต่อต้านและบ้างก็ก่นด่ากันว่า  "เอ็งช่วยทำเกมให้เสร็จสมบูรณ์ก่อนออกมาขายได้มั้ยวะ ?"
เกมส์
รูปเดียว อธิบายได้ทุกอย่าง
แต่ก็เท่านั้น เพราะปัจจุบันแฟนๆ ก็เริ่มชินกับระบบ DLC  สุดเส็งเคร็งนี่ไปซะแล้ว บางคนก็อดใจรอจนครบปี ถ้าเกมนั้นๆ ขายดี  ก็จะออกเวอร์ชั่น Game of the Year ที่ยัด DLC ครบทุกอย่าง  มาให้ซื้อกันอีกครั้ง...
 
6.บังคับต่ออินเตอร์เนตเวลาเล่น
เกมส์
ระบบที่เพิ่งจะมาใหม่ แต่โดนคนเกลียดแซงหน้า DLC ไปหลายขุมแล้วนั่นก็คือ  DRM หรือระบบที่บังคับให้เชื่อมต่ออินเตอร์เนตทุกครั้งเวลา่เล่นเกม  เกมบางเกมอยากจะเล่นคนเดียว Single Player ไม่ปฏิสัมพันธ์กับใคร  แต่ก็ต้องบังคับให้ต่อเนตไม่งั้นเล่นไม่ได้ ไม่ต้องอะไรมากครับ แค่ถามว่า  หากเรากำลังเล่นเกมอยู่แล้วเนตตัดขึ้นมาจะทำยังไง... หรือถ้ายิ่งกว่านั้น  เนตเราดีวิ่งปรี๊ดๆ ลื่นหัวแตก แต่เซิร์ฟเวอร์ล่มขึ้นมาจะเล่นยังไง ซึ่ง EA  ได้พิสูจน์แล้วกับเกม Sim City ถึงระบบ DRM ชวนปวดกบาล  ที่เซิร์ฟเวอร์ล่มเล่นไม่ได้ตั้งแต่เกมวางขายวันแรก  คนที่ซื้อเกมไปในราคาพันกว่าบาท ต่างก็เจ็บปวดใจกันทุกคน บางคนฮาร์ดคอสุดๆ  ก็ถึงกับหักแผ่นทิ้ง หรือไม่ก็เอาไปเผาไฟทั้งที่ยังไม่ทันได้เล่นด้วยซ้ำ
เกมส์
ซื้อแผ่นไปเป็นพัน แต่เซิร์ฟพังทีก็ไม่ได้เล่น
 
อ่าห์.. ทั้งหมดนี้ก็เป็นเพียงแค่ปัญหาหลักๆ  ที่เกมเมอร์รังเกียจเท่านั้น ยังไม่นับย่อยไปถึงระบบแผลงๆ รูปแบบแปลกๆ  ที่ผู้พัฒนาสรรหามาทำให้เราเฟลอีกมากมายในเกมต่างๆ ซึ่งหากเพื่อนๆ  มีเรื่องราวที่ต่างออกไป ก็สามารถเอามาแชร์กันได้นะครับ
ขอขอบคุณรูปภาพประกอบจาก Gamesradar ครับ
 
 
สนับสนุนเนื้อหา
โดย Barrettez
