(22 ก.ค.) พล.ต.ต.จิตติ รอดบางยาง ผบก.ภ.จว.สมุทรปราการ พ.ต.อ.กรวัฒน์ หันประดิษฐ์ ผกก.สภ.บางพลี พร้อม นางปวีณา หงสกุล ประธานมูลนิธิปวีณาหงสกุลเพื่อเด็กและสตรี ร่วมกันแถลงจับกุมตัว นายมนต์ชัย เชื้อสุข อายุ 44 ปี อยู่บ้านเลขที่ 118 หมู่ 7 ต.บ้านสร้าง อ.บ้านสร้าง จ.ปราจีนบุรี ผู้ต้องหาข่มขืนกระทำชำเรา น.ส.ออย (นามสมมุติ) อายุ 18 ปี และ นางเอ (นามสมมุติ) อายุ 49 ปี สองแม่ลูกผู้เสียหาย
สอบสวนทราบว่า ก่อนหน้านี้ นางเอ ผู้เสียหาย ได้เคยผ่านการแต่งงานกับอดีตสามี จนกระทั่งมีบุตรสาวคือ น.ส.ออย ก่อนจะแยกทางกับอดีตสามีแล้วไปคบหากับ นายมนต์ชัย ผู้ต้องหา ซึ่งมีอาชีพผู้รับเหมาก่อสร้าง กระทั่งปี 2551 นางเอ ทนพฤติกรรมนายมนต์ชัยไม่ไหว จึงได้หลบหนีไปอยู่บ้านญาติที่จังหวัดนครศรีธรรมราช แต่ยังถูกนายมนต์ชัย ผู้ต้องหายังคงรังควานและข่มขู่เรื่องต่างๆ นานา
กระทั่งวันที่ 4 กรกฎาคมที่ผ่านมา น.ส.ออย บุตรสาว พร้อม นางเอ มารดา ได้เข้าแจ้งความกับพนักงานสอบสวน สภ.บางพลี ว่าทั้งสองถูกนายมนต์ชัย กระทำการข่มขืน พร้อมถ่ายคลิปขณะร่วมเพศ หากผู้เสียหายไม่ยินยอมจะนำไปเผยแพร่ นอกจากนี้ ยังมีการชักชวนเพื่อนร่วมข่มขืนพร้อมคลิปไว้แบล็กเมล์อีกด้วย ทั้งนี้ น.ส.ออย ให้การว่าได้ถูกนายมนต์ชัย ข่มขืนมาตั้งแต่อายุ 9 ขวบ จนถึงปัจจุบัน จากนั้นผู้เสียหายทั้งสอง ได้เข้าร้องทุกข์กับมูลนิธิปวีณาหงสกุลเพื่อเด็กและสตรี เมื่อวันที่ 16 กรกฎาคมที่ผ่านมา ทางเจ้าหน้าที่ตำรวจจึงได้ขอหมายศาลจังหวัด ที่ 505/2555 ลงวันที่17 กรกฎาคม โดยได้วางแผนจับกุมตัวนายมนต์ชัย ได้ที่หน้า สภ.บางพลี เบื้องต้นได้แจ้งข้อหา กระทำการชำเราข่มขืนเด็กอายุยังไม่เกิน 13 ปี เพื่ออนาจาร กักขังหนวงเหนี่ยวไปจากผู้ปกครอง โดยนายมนต์ชัย ได้ให้การปฏิเสธตลอดข้อกล่าวหา โดยให้รับสารภาพกระทำการข่มขืน น.ส.ออยจริง ตอนผู้เสียหายอายุได้ 18 ปี ก่อนนำตัวส่งพนักงานสอบสวนดำเนินคดีต่อไป
ขอบคุณข่าวจาก สำนักข่าวมติชน