พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม  เปิดงานโครงการรณรงค์ลดอุบัติเหตุทางถนน “ปีใหม่ปลอดภัยเมาไม่ขับ” ที่สถานีขนส่งหมอชิต กรุงเทพ โดยระหว่างที่นายกรัฐมนตรีเดินพบปะประชาชนที่มารอขึ้นรถกลับบ้าน นายกรัฐมนตรีได้นำของไปแจกกับประชาชน แต่มีผู้หญิงรายหนึ่งที่ไม่รับมอบของ นายกรัฐมนตรีจึงถามว่า "เบื่อผมหรอ" ซึ่งผู้หญิงรายนั้นได้พยักหน้าตอบ โดยไม่ได้พูดอะไร นายกรัฐมนตรี จึงตอบกลับว่า  
"คุณเบื่อใช่ไหม โอเค ไม่เป็นไร คุณเบื่อผมยังไง ผมก็เบื่อคุณไม่ได้ เพราะคุณคือคนไทย จำไว้ ไม่เป็นไรขอบคุณที่เบื่อ " 
โดยก่อนเดินทางกลับนายกรัฐมนตรี ได้ขอบคุณสื่อมวลชน พร้อมระบุว่า ขอฝากชีวิตไว้กับทุกคน ให้คิดว่านายกรัฐมนตรีนั่งรถไปกับทุกคน ควรจะต้องระมัดระวัง หากคิดว่านายกฯ และรองนายกฯ นั่งรถไปด้วยก็จะได้ระมัดระวัง เพราะหากออกกฎหมายบังคับอย่างเดียวก็จะไม่ตระหนักกัน