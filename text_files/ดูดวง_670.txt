ในเดือนตุลาคม 2557 นี้ ในทางโหราศาสตร์ถือว่าเป็นช่วงที่ดวงแรงเป็นพิเศษเนื่องจากมีปรากฏการณ์ธรรมชาติที่เราเรียกว่า สุริยุปราคา และ จันทรุปราคา เกิดขึ้นพร้อมกันในเดือนเดียวและนอกจากนี้วันที่เกิดปรากฏการณ์ จันทรุปราคา หรือ ราหูอมจันทร์ ยังตรงกับวันออกพรรษาอีกด้วย คือ วันที่ 8 ตุลาคม 2557
แน่นอนว่าทางความเชื่อของคนโบราณ รวมไปถึงหมอดูคนดังอย่าง หมอช้าง อาจารย์ช้าง ทศพร ศรีตุลา ก็ได้ออกมาเตือนเกี่ยวกับเหตุการณ์สำคัญที่จะเกิดขึ้นนี้ว่าจะส่งผลให้เดือนนี้เป็นเดือนที่ดวงจะร้อนแรงมากเป็นพิเศษ
ควรเตรียมตัวรับมืออย่างไรบ้าง หรือควรทำตัวอย่างไรสำหรับบางคนที่เกิดในบางราศีจะต้องระวังดาวราหูเป็นพิเศษ Sanook! Horoscope ได้นำข้อมูลมาให้ได้ทราบกันค่ะ 
ปรากฏการณ์ราหูอมจันทร์ พระอาทิตย์ดับ
ราหูอมจันทร์ หรือ จันทรุปราคา (บางคนเรียกวันพระจันทร์สีเลือด) จะเกิดขึ้นในวันที่ 8 ตุลาคม (ซึ่งตรงกับวันออกพรรษา) ในครั้งนี้เป็นปรากฏการณ์ราหูอมจันทร์แบบเต็มดวงเกิดขึ้นในประเทศไทย สามารถเห็นได้ในเวลาหัวค่ำ
แต่ตามความเชื่อแล้วไม่ควรไปดู เพราะแสงจันทร์ในคืนที่ราหูอมจันทร์เปรียบเสมือนกับพลังร้ายๆ ถ้าเราออกไปดูก็เท่ากับว่าเราจะไปรับพลังร้ายๆ พลังที่ไม่ดีเข้ามาใส่ตัวนั่นเอง
ในบางประเทศที่มีความเชื่ออย่างเคร่งครัด เช่น ประเทศอินเดีย ที่นับถือองค์เทวรูปต่างๆ จะนำผ้ามาคลุมเทวรูปเหล่านั้นไว้ไม่ให้โดนแสงจันทร์ ในคืนจันทร์ดับเลย
ปรากฏการณ์ราหูอมจันทร์ พระอาทิตย์ดับ
ส่วนอีกวันที่จะมีปรากฏการณ์ สุริยุปราคา หรือ วันพระอาทิตย์ดับ เกิดขึ้นตรงกับวันที่ 24 ตุลาคม 2557
ซึ่งในวันนี้จะไม่แรงเท่ากับวันราหูอมจันทร์ เพราะไม่ได้เกิดในประเทศไทย ประเทศไทยไม่สามารถมองเห็นได้ จะเกิดในต่างประเทศวันที่ 23 ตุลาคม 2557 (แต่นับเป็นวันที่ 24 ตุลาคม 2557 ของประเทศไทย)
ปรากฏการณ์ราหูอมจันทร์ พระอาทิตย์ดับ
ซึ่งปรากฏการณ์ทั้ง 2 นี้ ส่งผลต่อดวงชะตาเป็นอย่างมาก โดยเฉพาะกับคนที่เกิดใน "ราศีมีน" และ "ราศีกันย์" สืบเนื่องมาจากช่วงที่ราหูเข้าจนมาถึงในระหว่างที่เกิดปรากฏการณ์ทั้ง 2 นี้
จะเป็นช่วงที่ดวงค่อนข้างแรง ควรระวังการใช้ชีวิตเอาไว้ให้มากๆ แต่ทั้งนี้ก็ไม่ได้หมายความว่าจะทำอะไรไม่ได้เลย สามารถใช้ชีวิตได้อย่างปกติ 
เพียงแต่ต้องระวังมากขึ้น เช่น ในเรื่องของสุขภาพโรคภัยไข้เจ็บต่างๆ รวมไปถึงการเดินทาง การทำกิจกรรมที่โลดโผน ควรงดไปก่อน เพราะอาจจะส่งผลให้เกิดอุบัติเหตุได้ ยิ่งในช่วงวันที่ 8 และ 24 ตุลาคม 2557 ให้ระวังเป็นพิเศษ
รวมไปถึงเรื่องของภัยธรรมชาติก็จะรุนแรงเพิ่มมากขึ้นตามไปด้วยในระยะเวลา 2 วันนี้ ไม่ว่าจะเป็นแผ่นดินไหว ภูเขาไฟระเบิด เป็นต้น
ปรากฏการณ์ราหูอมจันทร์ พระอาทิตย์ดับ
แต่สำหรับคนที่หลีกเลี่ยงไม่ได้ จะต้องออกมาในเวลากลางคืนและพบเจอแสงจันทร์ที่เป็นพลังร้ายในวันที่ 8 ตุลาคม 2557 โบราณมีความเชื่อว่า นอกจากการเคาะปี๊บ หรือจุดประทัดขับไล่สิ่งชั่วร้ายแล้ว ยังมีความเชื่อที่ว่า การใส่เครื่องประดับที่มีความเงา มีแสงสะท้อน จะสามารถไล่พลังร้าย พลังที่ไม่ดีจากพระราหูได้เช่นกัน
ปรากฏการณ์ราหูอมจันทร์ พระอาทิตย์ดับ
และคนที่มีวันเกิดตรงกับวันอาทิตย์ วันจันทร์ วันพุธกลางคืน ไม่ควร! อย่างยิ่งที่จะออกไปพบเจอแสงจันทร์ในวันที่เกิดปรากฏการณ์ดังกล่าว ทางที่ดีควรเลี่ยง

นอกจากนี้ อาจารย์ช้างยังมีคำแนะนำเป็นบทสวดมนต์ 3 บท เพื่อช่วยให้เราอุ่นใจ คุ้มครองภัย ในวันที่เกิดพระจันทร์สีเลือดและวันพระอาทิตย์ดับกันค่ะ
พระคาถาสุริยบัพพา
กุสเสโตมะมะ กุสเสโตโต ลาลามะมะโตลาโม โทลาโมมะมะ โทลาโมมะมะโทลาโมตัง เหกุติมะมะ เหกุติ
พระคาถาจันทบัพพา
ยัตถะตังมะมะ ตังถะยะ ตะวะตังมะมะตัง วะติตัง เสกามะมะเสตัง กาติยังมะมะ ยะติกา
คำถวายเครื่องสังเวยพระราหู
นะโมเม พระราหูเทวานัง ธูปะทีปะจะปุปผัง สักการะวันทะนัง สูปะพะยัญชะนะสัมปันนัง โภชะ นานังสาลีนัง สะปะริวารัง อุทะกังวะรังอาคัจฉันตุ ปะริภุญชันตุ สัพพะทาหิตายะ สุขายะ พระราหูเทวามะหิทธิกา เตปิ อัมเหอะนุรัก ขันตุ อาโรคะเยนะ สุเขมะจะ
ข้าแต่พระราหู เทพแห่งโชคลาภอันศักดิ์สิทธิ์ที่สุดข้าขอบูชาท่าน ด้วยของดำ 8 อย่างขอให้ข้าพเจ้าปราศจาก ภัยและอันตรายใดๆขอให้ท่านประทานพรโชคลาภความร่ำรวยทั้งหลายทั้งปวงให้แก่ข้าด้วยเทอญ
