Half-Life 3
Half-Life 3 Confirmed เป็นคำพูดติดตลกที่เราได้ยินมานานแล้ว  แต่ทำไมถึงยังไม่มีวี่แววของตัวเกมสักทีล่ะ? Gabe Newell ได้ให้สัมภาษณ์กับ  The Washington Post ถึงเรื่องการดำเนินงานของทางบริษัท ว่าทำไม Valve  ถึงได้ประสบความสมเร็จขนาดนี้ เนื่องจากว่า Valve  มีการดำเนินงานที่พิเศษแตกต่างจากบริษัทอื่นๆ  ทำให้ตัวบริษัทไม่มีเจ้านายอยู่เลย  พอถึงคำถามที่เกี่ยวกับการตัดสินใจในการทำงานของพนักงาน Gabe  ก็ได้ให้คำตอบมา เราขอยกมาส่วนหนึ่งให้ได้อ่านกันนะครับ
เราเริ่มต้นโดยทำแต่เกมผู้เล่นคนเดียว  และก็ประสบความสมเร็จอย่างมากเพียงแค่ทำภาคต่อของภาคต่อของ Half-Life  ไปเรื่อยๆ แต่เราได้หารือกันในบริษัทว่าจะลองทำเกมผู้เล่นหลายคนดูสักครั้ง  ถึงแม้ว่าในตอนนั้นมันจะไม่มีเกมผู้เล่นหลายคนที่ประสบความสำเร็จในเชิง พาณิชย์เลยก็ตาม
Half-Life 3
หลังจากนั้นเราก็เลยพยายามที่จะทำ Steam  แต่ก็มีหลายคนที่คิดว่า Steam นั้นไม่ใช่ความคิดที่ดี  แต่พวกเขาก็ไม่ได้บอกคนที่ทำ Steam อยู่เหมือนอย่างที่พวกเขาคิด ประมาณว่า “นั้น เป็นสิ่งที่พวกคุณอยากทำกับเวลาของคุณ ไม่เป็นไร  พวกเราจะใช้เวลาของเราในการสร้าง Half-Life 2  เราคิดว่าพวกคุณกำลังเสียเวลาไปโดยเปล่าประโยชน์  แต่นั้นก็คือเวลาของคุณไม่ใช่ของเรา”
มองในมุมกลับกัน Steam  เป็นความคิดที่ดีมากๆ จริงไหมล่ะ?  กุญแจสำคัญเลยก็คือคนของเราต้องแบกรับผลที่ตามมาของทางเลือกของพวกเขาได้  ถ้าผมใช้เวลาของผมทำอะไรสักอย่าง ก็มีแต่ผมที่เสียเวลาเพียงคนเดียว  เมื่อเวลาผ่านไป ผมคิดว่าคนของเราได้เห็นประโยชน์ของการเลือก  ว่าเขาจะทำอะไรกับเวลาที่มีอยู่  มีความเฉลียวฉลาดมากมายในการตัดสินใจของคนของเรา  ว่าพวกเขาอยากจะทำงานชิ้นไหนเป็นงานต่อไป
สรุปได้ว่า Valve จะหันไปทำเกมผู้เล่นหลายคนแทนที่จะทำเกมผู้เล่นคนเดียว  ดูได้จากเกมที่ออกมาใหม่ Counter-Strike: Global Offensive และ Dota 2  แถมยังแจก Left 4 Dead 2 ให้ฟรีๆในช่วงคริสต์มาสอีกต่างหาก  การตัดสินใจในการทำเกมใหม่ๆก็ขึ้นอยู่กับเหล่าพนักงาน แถม Gabe  ก็เน้นในเรื่อง Steam Living Room ก่อนอีก เอาเข้าจริงๆ Gabe  อาจจะซุ่มพัฒนา Half-Life 3 และวางขายใน Steam  แบบทุกคนเหวอเตรียมใจไม่ทันก็เป็นได้ ฮา