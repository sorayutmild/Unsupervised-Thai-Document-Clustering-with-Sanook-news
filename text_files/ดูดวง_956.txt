 

 
1. ราศีเมษ (Aries)
ปีนี้ความรักของชาวราศีเมษเป็นไปแบบเรื่อย ๆ ไม่มีความคืบหน้า สาวราศีเมษอาจมีการทะเลาะเบาะแว้งกับคนรักบ่อยครั้ง ให้ระวังคำพูดกันให้ดี อย่าเอาแต่อารมณ์ กลางปีบางคนอาจเพิ่งพบว่าคนที่กำลังคบอยู่มีคู่แล้ว คนที่มีแฟนเป็นผู้ใหญ่กว่า ต้องระวังเรื่องหึงหวงเกินกว่าเหตุ
ปลายปีผู้ที่เป็นคนโสดจะได้พบเพื่อนใหม่ที่ดี ขอให้รับไว้พิจารณา เพราะคุณเจอคนดีเข้าให้แล้ว ส่วนสาวโสดช่วงนี้อย่าไปไหนลำพังจะมีอันตราย โดยเฉพาะยามค่ำคืน เดือนสุดท้ายของปีนี้ความสัมพันธ์กับคู่รักจะดีขึ้น ให้ไปวัดทำบุญทำทานร่วมกัน บรรยากาศจะดีขึ้นกว่าเก่ามากเลย
2. ราศีพฤษภ (Taurus) 
ปีนี้ความสัมพันธ์ของคนรักและคู่ครอง ไม่ค่อยน่าพอใจนัก ไม่ว่าจะมีคู่แล้วหรือมีแค่แฟน จะทะเลาะกันบ่อยครั้ง เพราะความเจ้าอารมณ์ทั้งสองฝ่าย ต้นปีจะเกิดอาการเบื่อหน่ายคู่ครองคนรักแบบไม่มีสาเหตุ ทำให้ต้องทุกข์ใจ คนโสดจะได้เริ่มต้นคบหากับใครซักคนหนึ่งที่อาจไม่ใช่สเปก ให้ดูใจกันไปก่อน
สำหรับสาวโสดหรือมีคู่ กลางปีนี้ระวังจะมีปัญหาเรื่องชู้สาวในที่ทำงาน และอย่าปล่อยให้คู่ของตัวเองไปไหนตามลำพังกับคนอื่นบ่อย ๆ มีปัญหาทะเลาะกันแน่ ส่วนหนุ่มพฤษภวัยกลางคนที่ไม่เคยมีแฟน จะมีเพื่อนฝูงหาคู่ให้ ปลายปีคู่ครองคนรักไม่ค่อยดูแลยามเจ็บไข้ได้ป่วย ทำให้คุณต้องน้อยอกน้อยใจ
3. ราศีเมถุน (Gemini) 
ปีนี้ชาวเมถุนที่มีคนรักหรือคู่ครองแล้ว ช่วงนี้คนรักทำตัวน่าเบื่อหน่าย สั่งโน่น ห้ามนี่ ไม่มีเหตุผล แนะนำให้โสดไว้สบายใจกว่า ต้นปีความรักของชาวเมถุนจะมีความสัมพันธ์ที่ดี อาจมีเรื่องระหองระแหงกันบ้าง แต่ก็จะปรับตัวเข้าหากันได้ คนโสดจะได้ข่าวดีจากเพื่อนเก่าหรือเพื่อนจากแดนไกล และจะได้พบเพื่อนต่างเพศมากหน้าหลายตา แต่จะถูกใจคนมีเจ้าของแล้ว.....ก็แห้วกันต่อไป
กลางปีคนมีคู่รักจะเริ่มห่างเหินไม่เข้าใจกัน รีบสานสัมพันธ์ด่วน ส่วนคนโสดที่กำลังปิ๊งกับใครสักคน มีแววว่าเขาจะเริ่มตีจากคุณแล้ว เตรียมผ้ามาเช็ดน้ำตาได้เลย ปลายปีคู่ครองที่อยู่กินกันมา หลายปีเริ่มมีปัญหา คุยไม่รู้เรื่อง หาเรื่องชวนทะเลาะ ส่วนหนุ่มสาวในวัยเริ่มทำงาน ที่เพิ่งพบรักได้ไม่นาน จะเจอคนใหม่เข้ามาให้พิจารณาอีก อย่าเพิ่งคบใครจริงจัง ดูไปนาน ๆ ก่อน
4. ราศีกรกฎ (Cancer)
ปีนี้ของชาวกรกฎ เป็นปีที่จะได้พบประสบการณ์ใหม่ ๆ และเปิดโลกทัศน์ของตัวเอง ได้คิดสร้างสรรค์งานใหม่ ๆ ได้เป็นที่รู้จัก และได้เริ่มต้นสานความความสัมพันธ์ที่ดีกับคนที่รู้จักมักคุ้นกันมานาน แต่ปลายปีกลับรู้สึกเหนื่อยหน่ายกับ ชีวิต ยังไม่พบกับสิ่งที่ต้องการจริง ๆ 
อาจมีการปลีกวิเวก เข้าวัด ฟังเทศน์ ฟังธรรม นั่งสมาธิ เปลี่ยนไปเป็นคนละคนเลย คือ เป็นคนที่มีสติมากขึ้น ใจเย็นมากขึ้น แต่ยังค้นหาสิ่งที่ตัวเองต้องการอยู่ต่อไป ซึ่งก็นับว่าดีสำหรับชาวกรกฎ
5. ราศีสิงห์ (Leo)
ปีนี้ไม่ว่าชาวสิงห์เพศไหนวัยไหนคุณก็จะมีเพื่อนใหม่ ๆ และนำไปสู่การชอบพอพึงใจกันในทางชู้สาว ถ้าเล่นด้วยกับคนหลายคน คุณเองนั่นแหละที่จะยุ่งเหยิงวุ่นวาย คนที่มีคู่แล้วจะได้รู้จักธาตุแท้ของกันและกันมากยิ่งขึ้น ช่วงต้นปีชาวสิงห์จะมัวเมาหลงใหลอยู่แต่เรื่องการงานและการเงิน (โดยเฉพาะผู้ชาย) อาจมองไม่เห็นคุณค่าของคู่ครองคน หรือคนในครอบครัวยังค่อยข้างเย็นชาห่าง ใครที่ทำตัวโสดสนิทมาตลอด จะมีคนออกมาแฉว่าคุณแอบซ่อนใครบางคนเอาไว้ข้างหลัง
ปลายปีหนุ่มสิงห์วัยตั้งแต่ 20 ขึ้นไป จะพบรักกับคนที่สูงวัยหรือสถานะดีกว่า ความสัมพันธ์จะดีขึ้นในช่วงสามเดือนสุดท้าย แต่จะต้องอยู่ห่างไกลกับคนที่รักสักระยะ สาวโสดต้องระวังเจอะเจอคนไม่ดี ที่อาจเห็นคุณเป็นเครื่องมือบางอย่างของเขา คนที่มีรักอยู่แล้วจะมีสาวอื่นมาแย่งคู่รักของคุณไป โดยใช้เสน่ห์มารยาล่อลวง
6. ราศีกันย์ (Virgo)
ปีนี้ความรักของชาวราศีกันย์ที่มีคู่ครองคนรัก จะมีปัญหาเรื่องมือที่สาม ซึ่งอาจทำให้คุณเสียคนรักไปเลย ทั้งหญิงและชายระวังจะมีเรื่องเสื่อมเสีย ให้ต้องตามแก้ข่าว คนโสดจะมีเพื่อนต่างเพศเข้ามามากมาย รวมทั้งมีคู่แข่งด้วย ช่วงต้นปีนี้ความรักของผู้ที่แต่ง งานแล้ว หรือยังเป็นโสด ไม่ดี ไม่ค่อยมีความสุข มาจากคำพูดคำจาที่ไม่เข้าหูกัน 
อาจถึงขั้นเลิกรากันได้ กลางปีความสัมพันธ์ของคุณกับคู่ครองคนรัก ยิ่งห่างเหินกัน บางคู่ถึงกับไม่มีสัมพันธ์ทางเพศกันเลย เพราะความเบื่อหน่าย ไม่สนใจความรู้สึกของกันและกัน บางคู่อาจมีบุคคลที่สามเข้ามาในชีวิต ใครที่คิดว่าทนได้ก็ทน ทนไม่ได้ก็อาจถึงขั้นหย่าร้างกัน
คนโสดจะได้พบเพื่อนต่างเพศเก่า ๆ บางคนได้สานสัมพันธ์ทางใจกัน ช่วงปลายปี เป็นช่วงที่ความรักของชาวราศีกันย์เริ่มดีขึ้น คุยกันรู้เรื่องมากขึ้น มีไปเที่ยวกันสองต่อสอง ส่วนคนโสดอย่าเพิ่งรีบรัก หรือจริงจังกับใคร เพราะจะเจอคนที่ดีกว่า
7. ราศีตุลย์ (Libra) 
ปีนี้ดวงความรักของชาวราศีตุลย์ค่อนข้างดี มีเหตุผล ไม่ค่อยทะเลาะเบาะแว้งกัน ส่วนคนโสดมีคนถูกใจคบหาด้วยเรื่องงาน ก่อน แล้วสานสัมพันธ์ทีหลัง ช่วงต้นปีหนุ่มราศีตุลย์ จะถูกคนรักระแวงแคลงใจ เพราะออกสังคมมากเกินไป กลางปีคนมีแฟนแล้วจะรู้สึกว่าคู่รักไม่ค่อยเห็นความสำคัญของคุณ จึงเรียกร้องความสนใจด้วยการหาเรื่องทะเลาะเบาะแว้ง แต่ก็ไม่จริงจัง
ส่วนคนโสดอย่าเพิ่งมีแฟนตอนนี้ เพราะยังไม่มั่นคงทางอารมณ์ ปลายปีคนที่เพิ่งผิดหวังจากความรัก หรือพวกพ่อม่ายแม่ม่ายทั้งหลาย จะได้เดินทางไกลและพบเพื่อนต่างเพศที่คุยกันถูกคอ ที่มีคู่แล้วคุณจะได้ของขวัญ ของมีค่า จากคนรัก หรือมีการเดินทางไกลด้วยกันอย่างมีความสุขน่าอิจฉา ส่วนคนโสดก็ควรอยู่เย็นเป็นโสดไปก่อนจะดีกว่า
8. ราศีพิจิก (Scorpio) 
ปีนี้ชาวพิจิกไม่ว่าหญิงหรือชาย จะดูมีเสน่ห์เป็นที่ดึงดูดใจคน เป็นที่รักของคนรอบข้าง ความรักในปีนี้จะเต็มไปด้วยความอบอุ่น และการดูแลเอาใจใส่อย่างดี ต้นปีชาวพิจิกจะมีเรื่องหึงหวงกับคู่ครองคนรัก หรือมีปัญหามือที่สามเข้ามาแทรก แต่คุณก็จะกำจัดไปได้
กลางปีระวังคนใกล้ชิดยุแหย่ทำให้ความสัมพันธ์กับคู่ครองคนรัก มีปัญหาทะเลาะกัน หนุ่มโสดที่กำลังดูใจคนรักใหม่ ระวังถูกคนรักเก่าระรานตามมาหึงหวงแสดงความเป็นเจ้าของ ทำให้รักครั้งใหม่ไม่ราบรื่น ส่วนสาวพิจิกระวังเพศตรงข้าม เข้ามาตีสนิทหวังหลอกทรัพย์สินเงินทองของคุณ
ปลายปีผู้ที่มีคู่รักคู่ครองอยู่แล้ว จะเกิดอาการเบื่อหน่ายซึ่งกันและกัน จะมีเพื่อนฝูงชักนำเพศตรงข้ามมาให้รู้จัก บางคนจะมีความสัมพันธ์ถึงขั้นเลยเถิด ครอบครัวไม่เป็นสุข
9. ราศีธนู (Sagittarius) 
ปีนี้ไม่ค่อยดี ในช่วงครึ่งปีแรกฝ่ายหนึ่งฝ่ายใดต้องเดินทางไกลเรื่องงาน อีกฝ่ายต้องพยายามเข้าใจ ใครที่เพิ่งดูใจกันอย่าเพิ่งผลีผลาม ความรักอาจสั่นคลอนได้ ต้องใช้เวลา ช่วงต้นปีผู้ที่มีคนรักอยู่แล้ว จะมีปากเสียงกันด้วยเหตุที่คุณรู้สึกว่าเขามีเรื่องปิดบังคุณอยู่ ส่วนคนที่มีครอบครัวแล้ว ช่วงนี้มีหลงใหลได้ปลื้มกับเพื่อนร่วมงานหน้าใหม่ บางคู่อาจเลยเถิดกลายเป็นเรื่องชู้สาว
ชีวิตครอบครัวบางคู่ร้อนรุ่ม พูดจานิดหน่อยก็ชวนหาเรื่องทะเลาะกัน กลางปีจะได้รู้จักกับมิตรต่างเพศ ทำให้คู่รักของคุณหึงหวง ถ้าไม่ทำความเข้าใจจะทะเลาะกันยาว คนโสดจะมีญาติผู้ใหญ่ชักนำคู่มาให้
ปลายปีดวงความรักเริ่มดีขึ้น ทั้งคนที่มีคู่รัก คู่ครอง ที่ทะเลาะกันบ่อยครั้ง จะหันหน้าเข้าหากัน ที่รักกันมานาน อาจมีข่าวดี ได้เป็นฝั่งเป็นฝา ส่วนคู่ไหนที่อยากมีลูก มีโอกาสสมหวัง ขอให้ขยันประกอบกิจกรรมหน่อย
10. ราศีมังกร (Capricorn)
ปีนี้ไม่ค่อยดีนัก เป็นไปแบบขาดแคลน ต้นปีคุณผู้หญิงที่มีคู่ครองก็จะรู้สึกเบื่อหน่าย เฉยเมยไม่อยากมีเรื่องอย่างว่า ซึ่งต้องระวังเพราะเขาอาจนอกใจได้ ผู้ที่มีครอบครัวช่วงนี้อารมณ์จะโมโหง่าย ถึงกับบ้านแตกเลยทีเดียวจะเจ็บตัวทั้งตัวเองและคนรอบข้าง ส่วนคนโสดก็ยังคงสภาพโสดต่อไป
กลางปีสาวและหนุ่มราศีมังกรจะได้พบคนถูกใจ และได้เรียนรู้ว่าจะใช่ตัวจริงหรือไม่ หากสาวมังกรเจอกับหนุ่มมังกรในปีนี้ ขอบอกว่าคงไม่ใช่เนื้อคู่กันแน่เพราะแรงทั้งคู่ อยู่ด้วยกันมีหวังบ้านแตก สาวราศีมังกรปลายปีนี้จะมีคนมาจีบ ให้ตั้งรับให้ดี อย่าออกหน้าออกตามากไป เขาจะไม่จริงใจกับเรา
11. ราศีกุมภ์ (Aquarius) 
ชาวราศีกุมภ์ที่เป็นโสด จะมีรักแรกพบแบบว่าถูกใจใช่เลย ผู้ที่มีครอบครัวจะมีความสุขมาก จะคอยเป็นกำลังใจที่ดีด้านการงานให้แก่กัน คู่ที่เป็นแฟนกันต่างฝ่ายจะมีคนมาชอบ และมีเสน่ห์แรงมาก เรียกได้ว่าเยอะทั้งเพื่อนและแฟนเพราะจะหว่านเสน่ห์ไปทั่ว ต้นปีคู่รักคู่ครองอาจมีปัญหารักค่อนข้างยุ่งเหยิง บางคู่อาจมีมือที่สามเข้ามาทำให้ป่วน แต่หากมั่นคงทั้งคู่ก็จะผ่านพ้นไปได้
กลางปีทั้งผู้ที่มีคู่แล้วจะทำเรื่องที่ทำให้คนที่คุณรักเสียใจ ซึ่งคุณจะต้องหาทางแก้ไขให้ได้มิ ฉะนั้น จะกินแหนงแคลงใจไปนาน ปลายปีหนุ่มโสดราศีกุมภ์ จะได้เจอคนถูกใจ แต่อายุมากกว่า จะได้สานสัมพันธ์ที่ดีต่อกัน ส่วนผู้ที่มีครอบครัวแล้ว และยังไม่มีลูก ช่วงปลายปีนี้โอกาสดีจะสมหวัง
12. ราศีมีน (Pisces)
ปีนี้ความรักของหนุ่มสาวราศีมีนไม่ค่อยจะดี ที่มีคู่แล้วจะมีเรื่องชู้สาวเข้ามาทำให้คุณเสียใจ ต้องระวัง ควบคุมอารมณ์ตัวเองให้ดี ต้นปีนี้คุณจะทุกข์ใจเนื่องจากคู่ครองมักจะเจ้าอารมณ์ หงุดหงิดใส่คุณตลอดเวลา คนโสดจะมีอารมณ์หวั่นไหวไปกับเพื่อนต่างเพศ หรือเจ้านายในที่ทำงาน ระวังอย่าเผลอใจไปเชียว เพราะเขาไม่ใช่ของแท้สำหรับคุณ
ช่วงกลางปีใครที่เป็นแฟนกัน และทะเลาะกันอยู่จะกลับมาคืนดีกัน ส่วนคนที่มีคู่ครองแล้ว คู่ของคุณอาจเริ่มไปสานสัมพันธ์กับ คนอื่น ขอให้ใจเย็น ใช้ความดี นิ่งเฉยให้คู่เราเกรงใจ อีกฝ่ายจะล่าถอยไปเอง ปลายปีคู่ที่แต่งงานกันแล้ว บางคู่ที่มีกิ๊กจะถูกจับได้ แก้ตัวให้ดีแล้วกัน
ช่วงนี้คู่ครองคนรักของชาวราศีมีน จะได้มีโอกาสช่วยเหลือสนับสนุนงานด้านต่าง ๆ ของคุณ คนเพิ่งมีแฟนจะได้เปลี่ยนคนรักใหม่ อย่าเลือกคนในที่ทำงานเดียวกัน จะมีเรื่องนินทาว่าร้ายตามมา ส่วนสาวราศีมีนมีดวงพบเจอกับคนต่างชาติต่างภาษา มีโอกาสสานสัมพันธ์กัน ก็ขอให้ดูให้ดี ใช้เวลาคบกันนาน ๆ
 
ขอบคุณข้อมูลจาก FW Mailขอบคุณภาพประกอบจาก Photos.com
 
