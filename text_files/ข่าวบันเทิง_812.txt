เข้าสู่ประตูวิวาห์เป็นที่เรียบร้อยแล้ว สำหรับ "โซโล" ลูกชายของแอ๊ด คาราบาว ที่เมื่อวานนี้ (9 พ.ย.) ใช้ฤกษ์ดีเนื่องในวันเกิดของคุณพ่อ ควงแฟนสาวสวย "อิ๊ก" จัดงานฉลองสมรสที่โรงแรมพลาซ่า แอทธินี กรุงเทพ เอ รอยัล เมอริเดียน โดยบรรยากาศเรียบง่าย และ อบอุ่น
โดยช่วงสุดประทับใจของงานคือ คุณพ่อเจ้าบ่าวอย่างแอ๊ด คาราบาว คว้ากีตาร์มาครวญเพลงทะเลใจ ให้แขกได้ฟังสดๆ ช่วงเปิดตัวเจ้าบ่าวเจ้าสาวเข้าพิธี 
งานนี้ มีคนในแวดวงบันเทิงไปร่วมแสดงความยินดีด้วย อาทิ สรยุทธ สุทัศนะจินดา, เสก โลโซ และ จิก ประภาส ชลศรานนท์ ผู้ร่วมก่อตั้งบริษัท เวิร์คพอยท์ 