โอโห! รองเท้า PS4 หรูหราราคาไฮโซ
JRDN 4 X PS4
ในขณะที่ PlayStation 4 (PS4) ขายดีเหมือนเททิ้ง โซนี่ก็มีการจัดของใหม่มาขายให้กับชาว PS4 ได้ซื้อไปสะสมกัน นั่นคือรองเท้าผ้าใบรุ่นพิเศษ ที่ทางโซนี่ได้ร่วมกับ Jonny Barry ผู้ออกแบบรองเท้าชื่อดัง ที่ออกแบบรองเท้ารุ่น Air Jordans ให้กับ Nike ทำเป็นรองเท้ารุ่นพิเศษ JRDN 4 X PS4 โดยเป็นรองเท้าที่มีสีดำและดีไซน์คล้ายๆกับเครื่องเกม PS4 ที่ด้านหลังยังมีพอร์ท HDMI ปลอมๆไว้เสียบสายโยงรองเท้าสองคู่ไว้ด้วยกัน เพื่อง่ายต่อการพกพกหรือเก็บด้วย
สำหรับแรงบันดาลใจที่ทำให้ Jonny Barry ทำรองเท้ารุ่น PS4 นี้ออกมาก็เพราะ จริงๆแล้วเขาเป็นแฟนบอยตัวยงสินค้าของโซนี่เลยก็ว่าได้ เขาชื่นชอบเครื่องเกมของโซนี่และยังไปซื้อ PS4 มาตั้งแต่วันแรกที่วางจำหน่ายอีกต่างหาก แต่ว่าราคาของรองเท้า JRDN 4 X PS4 นี้มหาโหดมากถึง $950 US (ประมาณ 3 หมื่นกว่าบาท) แพงกว่าราคา PS4 สองเครื่องรวมกันเสียอีก
 