รู้จักเทคโนโลยี AR
สำหรับคนที่ตั้งตารอคอยการมาของ iPhone 8 (ทั้งขนาดปกติและ Plus) รวมไปถึง iPhone X (iPhone Ten) ทั้งหลายก็คงทราบกันดีว่ามือถือ 3 รุ่นนี้ติดตั้งเทคโนโลยี AR ไว้ภายในเครื่อง ซึ่งสร้างความตื่นเต้นพอสมควร ว่าแต่ AR มันคืออะไรและทำไมถึงต้องตื่นเต้นกันนัก วันนี้เรามีคำตอบให้คุณ

AR (Augmented Reality) คืออะไร
สำหรับเทคโนโลยี AR ย่อมาจาก Augmented Reality เป็นเทคโนโลยีที่นำภาพเสมือน ที่เป็นรูปแบบ 3 มิติ จำลองเข้าสู่โลกจริงผ่านกล้องและการประมวลผลที่จะนำวัตถุมาทับซ้อนเข้าเป็นภาพเดียวกัน เราสามารถมองผ่านกล้องได้โดยตรง
ความจริงเทคโนโลยีนี้ไม่ใช่เพิ่งจะมี จริง ๆ มีการพัฒนามาตั้งแต่ปี 2010 แล้วและมีปรับปรุงรูปแบบพัฒนาความเสถียรอย่างต่อเนื่อง ซึ่งปัจจุบัน AR เริ่มเห็นได้ชัดจากงานหลายอย่าง แต่ที่ชัดเจนสุดคือเกม Pokemon Go นั่นเอง
ประโยชน์ของเทคโนโลยี AR
แน่นอนว่าการเกิดของเทคโนโลยีที่มีการเติบโตอย่างรวดเร็วเช่น AR ต้องมีประโยชน์ที่คุณควรรู้ เช่น

สามารถเป็นสื่อและข้อมูลที่ทำให้สามารถศึกษารายละเอียดเพิ่มเติมเช่น สัตว์โลกดึกดำบรรพ์ ที่จำลองป่า รวมไปถึงสภาพแวดล้อมให้เราเห็นได้
ใช้ในเรื่องการจัดบ้านเพราะคุณจะได้เห็นตำแหน่งและการจัดบ้านจริง ๆ ก่อนที่จะซื้อของ
ใช้ในด้านงานศิลปะที่สามารถจำลองภาพต่าง ๆ ก่อนการจัดจริงว่าควรทำอย่างไรให้ดูสวย
ใช้สำหรับการเล่นเกม เช่น Pokemon Go ส่วนใหญ่จะใช้ในการค้นหาโปเกม่อนและการจับเพราะเราไม่รู้ว่ามันอยู่ไหนจนกว่าจะหันเจอ

เรียกได้ว่าเป็นอีกเทคโนโลยีที่มีประโยชน์อย่างมากและมีความหลากหลายที่หลายคนต้องรู้และควรปรับใช้กัน
แล้วผลดีสำหรับในการใส่บน iPhone 8 และ iPhone X
การใส่เทคโนโลยี AR ของ iPhone 8 และ iPhone X นั้นย่อมมีผลดีแน่นอน เพราะการทำงานของกล้อง ไม่ว่าจะเป็นกล้องคู่หรือไม่จะทำให้เวลาเล่นเกมนั้นมีความได้สนุก เพราะสามารถนำสถานที่ ๆ คุณต้องไปเป็นฉากภายในเกมได้อย่างง่าย
นอกจากนี้ Apple ยังเปิดตัว ARKit ให้กับนักพัฒนานำไปต่อยอดสร้างเป็นเกมหรือ Application ทำให้หน้าเรานั้นเคลื่อนไหวได้แบบ Animation
เห็นได้จากฟีเจอร์ Animoji ที่มีการนำเทคโนโลยีระบบจดจำใบหน้า และ Face Tracking หรือจับการเคลื่อนไหวของหน้าเรา มาแสดงผลในรูปแบบ 3D หรือสำหรับคนที่ใช้ Face ID ก็มีการนำระบบ AR มาใช้งาน แต่ว่าไม่ได้ออกมาเป็นภาพประกอบ ระบบจะจัดจำหน้าเราเป็นแบบ 3D นั่นเอง
เรียกได้ว่าเทคโนโลยี AR นั้นมีประโยชน์ และจะดีมากถ้ามือถือ ซึ่งเป็นสิ่งใกล้ตัวนั้นได้บรรจุลงไป แต่สุดท้ายแล้วคุณจะได้ใช้หรือไม่ ก็ขึ้นกับการใช้งานของคุณเองในชีวิตประจำวัน
ท้ายที่สุดแล้ว เทคโนโลยี AR ก็เป็นเทคโนโลยีที่พลิกโลกระหว่างความจริงกับการจำลองให้เข้ารวมเป็นสิ่งเดียวผ่านการมองผ่านอุปกรณ์นั่นเอง