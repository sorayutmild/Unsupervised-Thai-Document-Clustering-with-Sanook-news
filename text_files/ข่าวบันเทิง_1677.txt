แต่งงานมาได้เกือบจะ 2 ปีเต็มแล้ว ใช้ชีวิตคู่ได้น่ารักสม่ำเสมอทุกๆ วัน อีกทั้งยังเป็นเพื่อนคู่คิด เพื่อนร่วมธุรกิจกันอีกต่างหาก สำหรับคู่ของ "บุ๋ม ปนัดดา" กับสามีหนุ่ม "เอก เอกริน" ยังคงรักและจับมือกันผ่านเรื่องราวต่างๆ ได้ด้วยดี เป็นคู่รักตัวอย่างที่น่าอิจฉาไม่น้อย
แต่ก็เกิดความสงสัยว่า...คู่นี้คิดจะมีทายาทตัวน้อยหรือเปล่า? สาวบุ๋ม ก็มีลูกสาว "น้องอันดามัน" ที่ตอนนี้ก็โตจะเป็นสาวแล้ว ความเป็นแม่ก็ยังไม่จางหายไปไหน ล่าสุดเห็น สาวบุ๋ม แอบเปรยๆ คุยเรื่องนี้กับสามี คำถามที่ตรงไปตรงมาว่า "คุณๆ มีลูกกันไหม" อีกฝ่ายตอบว่า "ไม่อะ ยังไม่พร้อม รอธุรกิจนิ่งก่อน"
สาวบุ๋ม ยังถามกลับไปอีกว่า "คุณไม่กลัวเขาแก่เกินเหรอ?" หนุ่มเอกตอบกลับมาว่า "ไม่อะ แค่นี้ก็แก่เกินอยู่แล้ว" แหม...น่ารักจริงๆ คู่นี้ ถามมา..ตอบไป คุยกันตรงๆ ทุกเรื่องนี้ เอาเป็นว่าฝ่ายชายเขายังสนุกกับการก่อร่างสร้างตัวอยู่ ว่าแต่ก็เห็นแฟนๆ แอบเชียร์อยู่บ้างนะ อยากให้คู่นี้มีทายาทตัวน้อย..เพิ่มอีกสักคนหนึ่ง