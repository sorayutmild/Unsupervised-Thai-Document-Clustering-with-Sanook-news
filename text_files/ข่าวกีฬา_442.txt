"ตัง" สารัช อยู่เย็น กองกลางหน้าตี๋ ขวัญใจสาวๆ จากสโมสรเอสซีจี เมืองทองฯ โชว์ความหวานจนน้ำตาลเรียกพี่ หลังบอกรัก "จ๋า" แฟนสาวตัวจริง ผ่านทางอินสตาแกรมส่วนตัว tangsr_6 เนื่องในวันครบรอบวันเกิด พร้อมยืนยันจะพาหวานใจคนสวยไปจัดเต็ม เลี้ยงฉลองวันเกิดย้อนหลังให้อย่างแน่นอน  "สุขสันต์วันเกิดนะครับที่รัก ปีนี้ไม่ได้อยู่ด้วยกันอีกแล้ว กลับไปเดี๋ยวพาไปเลี้ยงย้อนหลังนะจ๊ะ รักเหมือนเดิม เพิ่มเติมเดี๋ยวบอก 55555555" แคปชั่นประกอบของ สารัช
ซึ่งหลังจาก สารัช โพสต์ข้อความนี้ ปรากฏว่า แฟนๆต่างบอกว่า อิจฉาหนักมาก ขณะที่อีกส่วนหนึ่งก็ชื่นชมความหวานเว่อร์ รวมทั้งแซวว่าหวานจนมดขึ้นแล้ว และขอให้ทั้งคู่รักไปกันนานๆ   สำหรับ สารัช กำลังเก็บตัวฝึกซ้อมกับทีมช้างศึก ที่ กิเลน วัลเล่ย์ จ.นครราชสีมา ก่อนเตรียมลงสนามช่วยทีมในศึกฟุตบอลโลก 2018 รอบคัดเลือก โซนเอเชีย พบ ไต้หวัน วันที่ 12 พฤศจิกายน

>>>คลิกชมภาพขนาดใหญ่ทั้งหมดที่นี่<<<