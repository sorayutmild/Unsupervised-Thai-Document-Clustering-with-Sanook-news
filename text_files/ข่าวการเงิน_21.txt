ขั้นตอนลงทะเบียนเราเที่ยวด้วยกัน เพื่อขอรับส่วนลดค่าที่พัก-ค่าอาหาร-ที่เที่ยว และขอรับเงินคืนค่าตั๋วเครื่องบิน 40% 
เว็บไซต์ www.เราเที่ยวด้วยกัน.com เปิดให้ประชาชนลงทะเบียนเข้าร่วมโครงการ "เราเที่ยวด้วยกัน" แล้ววันนี้ 28 ธ.ค. 63 ตั้งแต่เวลา 06.00-21.00 น. โดยรัฐบาลจะสนับสนุนค่าที่พัก 40% (สูงสุด 3,000 บาทต่อห้องต่อคืน หรือ 5 คืน) จำกัดสิทธิ์ที่พัก 1,000,000 สิทธิ์ 
ขั้นตอนลงทะเบียนเราเที่ยวด้วยกันสามารถทำได้ดังนี้
  1. เข้าเว็บไซต์ www.เราเที่ยวด้วยกัน.com เริ่มเปิดตั้งแต่เวลา 06.00-21.00 น.

เลือกปุ่มลงทะเบียนรับสิทธิ์เราเที่ยวด้วยกันสำหรับประชาชน (สีแดง)



อ่านข้อตกลงและความยินยอมเข้าร่วมโครงการ ก่อนกดยืนยัน

 

กรอกข้อมูลส่วนตัวของผู้ลงทะเบียนเราเที่ยวด้วยกัน

ชื่อ-นามสกุล
เลขบัตรประจำตัวประชาชนของผู้ติดต่อ
รหัสหลังบัตรประจำตัวประชาชน
วันเดือนปีเกิดตามบัตรประชาชน
เบอร์โทรศัพท์มือถือที่ติดต่อได้
E-Mail
เมื่อกรอกข้อมูลครบแล้วให้กดลงทะเบียน



 

กรอกเลข OTP เพื่อยืนยันตัวตน

 

ลงทะเบียนเราเที่ยวด้วยกันสำเร็จ ประชาชนรอรับผลการลงทะเบียนผ่าน SMS ภายใน 3 วัน

 
หากเราได้รับ SMS จากการลงทะเบียนมาแล้ว ให้ดาวน์โหลดแอปพลิเคชั่นเป๋าตัง เพื่อทำการยืนยันผ่านตัวตน โดยมีขั้นตอนดังนี้
  2. ดาวน์โหลดแอปพลิเคชั่นเป๋าตังจากทั้ง IOS และ Android
ขั้นตอนโหลดแอปฯ เป๋าตัง “เที่ยวปันสุข-เราไปเที่ยวกัน” ใช้รับ-จ่ายเงิน 600 บาท


เลือก G-Wallet
เลือกเข้าใช้งาน G-Wallet เพื่อยืนยันตัวตน
ยอมรับข้อตกลงการให้ข้อมูลและยินยอมให้ข้อมูลส่วนบุคคล
เลือกวิธียืนยันตัวตน

บัญชี Krungthai NEXT
บัตรประจำตัวประชาชน





สแกนและกรอกข้อมูลบัตรประชาชน
ยืนยันรหัส OTP (ที่ลงทะเบียนโครงการ)
สแกนใบหน้า
G-Wallet พร้อมสำหรับการจองโรงแรม


  3. วิธีจองโรงแรมเราเที่ยวด้วยกัน สามารถจองได้ 2 วิธี ได้แก่
วิธีที่ 1 จองโดยตรงกับโรงแรม

ติดต่อจองที่พักเอง โดยประชาชนจะต้องแจ้งรหัส 4 หลักท้ายของบัตรประชาชนให้กับโรงแรม รวมถึงเบอร์โทรศัพท์มือถือที่ลงทะเบียนแอปฯ เป๋าตัง จากนั้นทางโรงแรมก็จะส่งข้อมูลการจองมาให้ที่แอปฯ เป๋าตัง จากนั้นก็ตรวจสอบข้อมูลและชำระเงินได้

วิธีที่ 2 จองผ่าน Online Travel Agency (OTA)

หากจองผ่าน OTA ต้องติดตามความพร้อมของการจองจากเว็บไซต์หลักของโครงการ www.เราเที่ยวด้วยกัน.com เพราะ OTA แต่ละแห่งมีกระบวนการพัฒนาที่แตกต่างกัน

เมื่อจองเสร็จแล้วให้ตรวจสอบข้อมูลการจองและชำระเงินได้
  4. ชำระเงินผ่าน "เป๋าตัง" 60% ของค่าห้อง (ไม่สามารถยกเลิกได้)

หลังจองโรงแรมสำเร็จแล้ว จะมีการแจ้งเตือน (Notification) ให้คลิกเข้ามาดูการจอง เช่น จอง 1 ห้อง 2 คืน นับเป็น 2 สิทธิ์ มูลค่าห้องพักรวม 2,500 บาท ส่วนลด 40% ก็คือ 1,000 บาท (ที่รัฐบาลสนับสนุนให้) ดังนั้น ประชาชนจ่ายจริงแค่ 1,500 บาท
ถ้าข้อมูลถูกต้องก็ไปชำระเงินได้เลย หากไม่ถูกต้องก็ยังสามารถยกเลิกการจองได้ เพื่อติดต่อกับโรงแรมอีกครั้งและแก้ไขให้ถูกต้อง
เลือกช่องทางการชำระเงิน
เมื่อชำระเสร็จแล้วก็จะได้รับ E-Voucher เพื่อไว้เช็กอิน

 

  5. เช็กอินกับโรงแรมเพื่อรับ E-Voucher

เมื่อเดินทางไปถึงโรงแรมแล้ว คลิกเปิด QR Code จากนั้นทางโรงแรมก็จะนำแอปฯ ถุงเงิน (สำหรับผู้ประกอบการที่พัก-ร้านอาหาร-ที่เที่ยว) มาสแกนกับแอปฯ เป๋าตัง ก็จะเช็กอินสำเร็จ ประชาชนจะได้รับ E-Voucher (สีส้ม) 600 บาทต่อคืน ในเวลา 17.00 น. ของทุกวัน ในแอปฯ เป๋าตัง
เมื่อจะใช้ คลิกคูปอง กดใช้ที่ร้านค้า หรือสถานที่ท่องเที่ยวที่เข้าร่วมโครงการ คูปองช่วยจ่าย (Co-Pay) ให้กับเรา เช่น ใช้ 1,200 บาท E-Voucher รัฐจะออกให้ 40% เท่ากับว่ารัฐช่วย 480 บาท ส่วน 720 บาท เราจ่ายเอง โดยไม่ต้องใช้ทีเดียวให้หมดเลย สามารถสะสมเพื่อใช้วันถัดไป และทยอยใช้ได้




   6. เช็กเอาท์

ถ้า E-Voucher เหลือ สามารถใช้ระหว่างเดินทางกลับจนกว่าจะสิ้นสุดวันที่เช็กเอาท์ ย้ำ! อย่าใช้ในจังหวัดเดียวกับบัตรประชาชน
E-Voucher จะหมดอายุ 23.59 น. ของวันที่เช็กเอาท์

 
  7. รับเงินคืนค่าตั๋วเครื่องบิน (คืนให้สำหรับผู้โดยสารที่เดินทางเสร็จเรียบร้อยแล้ว) 

หลังเช็กเอาท์ ให้เข้ามาที่เว็บไซต์ www.เราเที่ยวด้วยกัน.com จะมีปุ่ม "ลงทะเบียนรับค่าตั๋ว" คนที่เดินทางไปพักโรงแรมต่างๆ ให้กรอกข้อมูล ชื่อสกุล เลขการจองตั๋ว (Booking No.)
รับเงินคืน 40% ของค่าตั๋วเครื่องบิน ไม่เกิน 1,000 บาท ผ่านแอปฯ เป๋าตัง
รับสิทธิ์ 2 คนต่อห้อง โอนเงินคืนทุกวันที่ 15 และ 30 ของเดือน



อ่านข่าวเกี่ยวกับโครงการ "เราเที่ยวด้วยกัน" เพิ่มเติม

ลงทะเบียน www.เราเที่ยวด้วยกัน.com กรุงไทยมั่นใจเว็บไม่ล่ม!
www.เราเที่ยวด้วยกัน.com เคลียร์ข้อสงสัย “ร้านค้า-ที่เที่ยว” ต้องรู้ก่อนลงทะเบียน
ลงทะเบียน www.เราเที่ยวด้วยกัน.com เปิดให้ชิงส่วนลดที่พัก-เที่ยว-เดินทาง ตอนไหน
ลงทะเบียนเราเที่ยวด้วยกัน ศึกษาให้เข้าใจใครมีสิทธิ์ขอส่วนลด "กิน-เที่ยว-พัก" บ้าง
เราเที่ยวด้วยกัน เพิ่มเงินเที่ยวเป็น 900 บาท เฉพาะวันธรรมดา
