นิค กิลเลเคนส์ ผู้รักษาประตูของสโมสรโอเอช ลูเวิน สโมสรในพร็อกซิมุส ลีก เบลเยียม (ดิวิชั่น 2) ออกอาการไม่พอใจต้นสังกัดหลังเสียมือหนึ่งในเกมล่าสุดให้กับ "ตอง" กวินทร์ ธรรมสัจจานันท์ ผู้รักษาประตูทีมชาติไทย โดยนายด่านวัย 22 ปี มองว่าไม่เป็นธรรมที่อยู่ดีๆ ไนเจล เพียร์สัน ผู้จัดการทีมชาวอังกฤษตัดสินใจดร็อปตน พร้อมกับให้โอกาส ผู้รักษาประตูทีมชาติไทย ลงทำหน้าที่แทนในเกมล่าสุด ที่เปิดบ้านเสมอกับ เบียร์ชอต วิลไรจ์ก 1-1 เมื่อคืนวันเสาร์ที่ 17 กุมภาพันธ์ ซึ่งเจ้าตัวระบายผ่านโลกโซเชียลด้วยข้อความ "It’s all about dealing with disappointments! No matter how, I’ll keep fighting!" (ทุกอย่างเกี่ยวกับเรื่องนี้เป็นสิ่งที่น่าผิดหวัง! แต่ไม่ว่าจะอย่างไร, ผมจะสู้ต่อ!)สำหรับ ผู้รักษาประตูชาวเบลเยียม เจ้าของส่วนสูง 185 ซม. เป็นชาวเมืองลูเวินแต่กำเนิด ยึดมือหนึ่งได้ตั้งแต่ฤดูกาลก่อน มีสถิติลงเฝ้าเสาในฤดูกาลนี้ 24 เกม และไม่เสียประตู 8 นัด ก่อนเกมล่าสุดจะต้องนั่งเป็นตัวสำรอง