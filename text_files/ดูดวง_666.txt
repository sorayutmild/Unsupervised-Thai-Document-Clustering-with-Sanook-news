ห้องน้ำเป็นอีกห้องหนึ่งในบ้านที่มีความสำคัญ และควรจะใส่มากพอๆ กับห้องอื่นในบ้านเช่นกัน โดยเฉพาะเรื่องฮวงจุ้ยห้องน้ำ แต่หลายคนอาจจะมองข้ามไปดังนั้นเราลองมาดูกันดีกว่าค่ะ ว่าสิ่งที่ห้ามสำหรับห้องน้ำทั้ง 8 ประการมีอะไรบ้าง

ฮวงจุ้ยห้องน้ำ

1.หันหน้าโถส้วมไม่ถูกทิศจะทำให้เป็นโรคฝีพุพอง
ตามทฤษฎีของฮวงจุ้ยของการตกแต่งที่พัก อาศัย ได้กำหนดทิศของโถสุขภัณฑ์ หรือโถส้วมว่าไม่ควรหันหน้าไปทางเดียวกับทิศหน้าบ้าน (สมมุติว่าเป็นอาคารแบบห้องชุดหรือคอนโดก็ให้ใช้ประตูใหญ่ของคอนโดเป็นหลัก) เช่นหน้าบ้านหันไปทิศใต้ และขณะที่เรากำลังนั่งปลดทุกข์อยู่โดยนั่งหันหน้าไปทิศใต้เป็นทิศทางเดียว กับทิศหน้าบ้าน ถือว่าผิดหลักฮวงจุ้ย และจะส่งผลให้คนในบ้านอาจจะเจ็บป่วยด้ยโรคฝีพุพอง โรคผิวหนังและรักษายาก
2.ตั้งห้องน้ำอยู่ในตำแหน่งธาตุพิฆาต
ฮวงจุ้ยบางสำนึกถือหลักว่า ไม่ควรสร้างห้องน้ำในตำแหน่งทิศใต้ของบ้าน เพราะในระบบแผนภูมิปากว้าหรือโป๊ยข่วย กำหนดให้ทิศใต้ของบ้านเป็นตำแหน่ง"หลี" หรือตำแหน่ง "พลัดพราก" และในระบบเบญจธาตุก็จะเป็นตำแหน่งที่ครองด้วยธาตุไฟ และห้องน้ำเป็นห้องที่ครองด้วยธาตุน้ำ แต่วางเอาไว้ที่ตำแหน่งที่ครองด้วยธาตุไฟ ก็จะเป็นการทำลายหรือพิฆาตซึ่งกันและกันของระบบเบญจธาตุ จะไม่เป็นมงคล และหากปีใดที่คนในครอบครัว มีดวงชาตาตกในตำแหน่ง"ชงไท้ส่วย" ก็จะยิ่งไม่เป็นมงคลกับผู้นั้นมากยิ่งขึ้น
3.ห้องน้ำที่อับทึบจะส่งผลต่อสุขภาพของผู้อยู่อาศัย
โดยธรรมดาทั่วไป ห้องน้ำมักจะถูกออกแบบในลักษณะที่ปกปิด และมิดชิด บางครั้งมักจะไม่มีหน้าต่าง แต่จะออกแบบโดยใช้พัดลมดูดอากาศแทน และก็ไม่ได้เปิดใช้ตลอดเวลาเสียส่วนมาก ลักษณะเช่นนี้จะกระทบต่อสุขภาพของผู้อยู่อาศัยเป็นอย่างมาก หลักของโหวงเฮ้งหรือฮวงจุ้ยของบ้าน ก็มีหลักว่า ห้องน้ำนั้นจำเป็นต้องมีหน้าต่าง และต้องมีแสงสว่างจากภายนอกเข้ามาอย่างเพียงพอ ยิ่งเป็นแสงแดดได้ก็จะเป็นดี ควรจะหาทางระบายอากาศที่อยู่ในห้องน้ำออกไปให้มากที่สุด และควรมีอากาศถ่ายเทได้ตลอดเวลา การที่จะใช้น้ำหอมปรับอากาศ ก็ไม่ได้ช่วยอะไรมาก เพราะอากาศเดิมเพียงแค่เปลี่ยนกลิ่นใหม่ แต่ไม่ได้รับการถ่ายเทหมุนเวียนออกไป
4.ตั้งห้องน้ำในทิศที่ทำลายตามหลักของ "ปากว้า"
ฮวงจุ้ยในบางสำนัก ก็ถือหลักห้ามตั้งห้องน้ำ ในทิศตะวันตกเฉียงใต้และตะวันออกเฉียงเหนือของบ้าน เพราะสองตำแหน่งนี้เป็นตำแหน่งสำคัญมากที่สุดของบ้าน เพราะจากการคำนวณตำแหน่งบ้านโดยอาศัยแผนภูมิ "ปากว้า" ทั้งแปด ตำแหน่งของทิศตะวันออกเฉียงเหนือเป็นทิศของ "เกิน" และทิศตะวันตกเฉียงใต้เป็นทิศของ "คุน" ทั้งสองตำแหน่งนี้ครองด้วยธาตุดิน แต่ห้องน้ำเป็นธาตุน้ำ หากเอาห้องน้ำวางไว้ที่ตำแหน่งนี้ก็จะเป็นธาตุพิฆาตตามหลักเบญจธาตุ เพราะธาตุดินย่อมพิฆาตธาตุน้ำ ซึ่งย่อมไม่เป็นมงคล
5. ห้องน้ำในทิศที่สัมพันธ์กับปีเกิด
ทิศที่ตั้งของห้องน้ำ นอกจากทิศเหนือ ตะวันออกเฉียงเหนือ แล้ว ทิศตะวันตกเฉียงใต้ก็จะเป็นทิศอัปมงคลสำหรับคนเกิดปีระกา และครอบครัวที่มีลูกสาวที่กำลังอยู่ในวัยที่จะแต่งงาน (18-25ปี)
6.ผลกระทบจากอ่างอาบน้ำ
ในบ้านบางหลังชอบที่มีห้องน้ำขนาดใหญ่ เพื่อที่จะได้มีอ่างอาบน้ำ และการจัดวางอ่างอาบน้ำก้มักจะยกระดับพื้นขึ้นสูง บางครั้งสูงขึ้นไปเป็นขั้นๆ คล้ายขั้นบันได ซึ่งการออกแบบนี้ ก็มองดูสวยงาม น่าชม แต่ในความเป็นจริงตามหลักของฮวงจุ้ยแล้ว จะไม่ยอมให้อ่างอาบน้ำ หรือห้องน้ำสูงกว่าพื้นห้องนอนเป็นอันขาด และโดยเฉพาะอย่างยิ่งสูงกว่าเตียงนอน ตามหลักฮวงจุ้ยถือว่าน้ำจะต้องไหลลงต่ำอยู่ตลอดเวลา หากห้องน้ำอยู่สูงกว่าระดับเตียงนอนภายในบ้าน ก็เท่ากับว่าเจ้าของบ้านต้องนอนถูกน้ำท่วมอยู่ตลอดเวลา ทำให้เจ้าของบ้านต้องพบกับโรคภัยไข้เจ็บที่มาจากคววามชื้น เช่น น้ำท่วมปอด ปอดชื้น ฯลฯ ทางที่ดีก็ควรจะลดระดับของห้องน้ำลงให้ต่ำกว่าระดับที่เรานอน หรือไม่ก็ต้องแยกห้องน้ำให้ห่างไกลจากระยะของห้องนอนให้มากเข้าไว้
7.ไม่ควรให้ห้องน้ำอยู่กลางบ้าน
ตามหลักแล้วใจกลางบ้านก็เสมือนกับ หัวใจของบ้าน อีกทั้งตำแหน่งนี้ก็ครองด้วยธาตุดิน หากห้องน้ำมาตั้งอยู่ในตำแหน่งนี้ก็จะเป็นการทำลายหัวใจของบ้าน และก็มีผลเหมือนกับ เรื่องธาตุพิฆาตดังที่ได้อธิบายไปแล้ว
8.ห้องน้ำไม่ควรตั้งอยู่ในริมทางเดินหรือสุดทางเดิน
หากบ้านของเรามีทางเดินที่มีระยะทาง ที่ค่อนข้างยาว ห้องน้ำไม่ควรที่จะตั้งอยู่ริมของทางเดินภายในบ้าน และก็ไม่ควรตั้งอยู่สุดทางเดินด้วยเช่นกัน ควรหลีกเลี่ยงให้มาก เพราะสองตำแหน่งนี้ก็จะนำภัยอันตรายมาสู่คนในบ้าน
ขอบคุณข้อมูลจาก www.astroneemo.net/ขอบคุณภาพประกอบจาก Photos.com