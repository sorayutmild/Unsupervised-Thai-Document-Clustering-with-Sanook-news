ผู้สื่อข่าวรายงานว่า ดาราสาว นาเดีย นิมิตรวานิช ได้คลอดลูกชายแล้ว เมื่อคืนที่ผ่านมา  ที่รพ.BNH โดยลูกชายคนแรกของดาราสาวน้ำหนักตัว 2.85 กก. โดยนาเดียเตรียมแถลงข่าวเร็วๆนี้
ด้าน ม.ล.อภิมงคล โสณกุล ส.ส.กรุงเทพ พรรคประชาธิปัตย์ สามี นาเดีย เปิดเผยว่า นาเดียคลอดบุตร เมื่อเวลา 19.00 เศษเมื่อวันที่ 9 ม.ค.ที่ผ่านมาที่โรงพยาบาลบีเอ็นเอส เป็นเพศชาย หน้าตาน่ารัก น่าชัง มีน้ำหนัก 2,850 กรัม โดยผ่าตัดคลอดทางหน้าท้อง
ม.ล.อภิมงคล กล่าวด้วยว่า ตนรู้สึกดีใจและตื่นเต้นเหมือนคนที่ได้เป็นพ่อทั่วไป ตอนนี้นาเดียยังคงพักฟื้นที่โรงพยาบาล ส่วนชื่อลูกชายยังไม่ได้ตั้ง แต่ได้เตรียมไว้ 3-4 ชื่อ ทั้งยังบอกด้วยว่าหน้าลูกชายเหมือนตน แต่นาเดียบอกว่าลูกเหมือนนาเดีย
ทั้งนี้นาเดีย นิมิตรวาณิช ได้เข้าพิธีวิวาห์กับ นักการเมืองหนุ่ม ม.ล.อภิมงคล โสณกุล ไปเมื่อกลางเดือนกรกฏาคมปีที่ผ่านมา
 
นาเดียขณะตั้งท้อง