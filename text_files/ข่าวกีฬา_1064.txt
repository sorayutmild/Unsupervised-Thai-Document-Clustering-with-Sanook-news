หลังจากวันก่อน "เดอะ มันนี่" ฟลอยด์ เมย์เวทเธอร์ จูเนียร์ โพสต์อวดรถคันใหม่ ราคา 4.8 ล้านเหรียญสหรัฐฯ (ประมาณ 171 ล้านบาท) ซึ่งผลิตเพียง 2 คันในโลกอวดแฟนทางโซเชี่ยลไปแล้ว (อ่านข่าว ฟลอยด์ ควักเศษเงิน ถอยรถสัญชาติไวกิ้ง มีขายแค่ 2 คันในโลก มาขับเล่น!)ล่าสุด "เดอะ มันนี่" ยอดกำปั้นไร้พ่าย ตลอดการชก 48 ไฟต์ ชาวสหรัฐอเมริกา วัย 38 ปี โพสต์ภาพพร้อมข้อความลงในเฟซบุ๊กส่วนตัว Floyd Mayweather แสดงให้เห็นถึงความเป็นเพลย์บอยและอวดความร่ำรวยอีกครั้ง เมื่อเขาร่วมหลับนอนกับผู้หญิงถึง 4 คน บนเตียงนอน ซึ่งหนึ่งในนั้นคือ โดราเลีย เมดิน่า คู่ขาสาวคนสนิท"ผมนอนหลับสบายทุกค่ำคืน พร้อมกับมีผู้หญิงข้างกาย 4 คน" ฟลอยด์ ระบุ แต่ว่าหลังจากนั้นไม่นาน เจ้าตัวกลับลบภาพดังกล่าวทิ้งไปสำหรับ เมย์เวทเธอร์ เตรียมขึ้นชกไฟต์ที่ 49 ในชีวิต กับ อังเดร เบอร์โต้ นักชกรุ่นน้องชาวสหรัฐฯ เชื้อสายเฮติ ที่เอ็มจีเอ็ม แกรนด์ ประเทศสหรัฐฯ วันที่ 12 กันยายนนี้


