เป็นอีกหนึ่งพระเอกที่มีแฟนคลับชื่นชอบเป็นจำนวนมาก สำหรับหนุ่ม เวียร์ ศุกลวัฒน์ ซึ่งไม่น่าแปลกใจเลยว่าทำไมถึงมีคนรักเวียร์มาก ทั้งแฟนคลับชาวไทยและชาวต่างชาติ
และเรื่องราวน่าชื่นชมของ "เวียร์" ล่าสุด ที่ได้ถูกเผยแพร่ผ่านทาง เฟซบุ๊ก NestLe NL Na โดยเจ้าของเรื่องได้เล่าถึงเหตุการณ์ที่ "หนุ่มเวียร์" นั้นได้เป็นพระเอกขี่ม้าขาว ให้ความช่วยเหลือ หลังจากขี่บิ๊กไบค์ไปกับแฟนสาว และเกิดอุบัติเหตุรถลงข้างทาง เมื่อวันที่ 7 ก.พ. ที่อ.สวนผึ้ง จ.ราชบุรี
"คำพูดแรกของพี่เวียร์ "เป็นยังไงบ้างครับ มีใครบาดเจ็บตรงไหนหรือเปล่า ระหว่างที่ถามพี่เค้าโดดลงไปเก็บเอากระเป๋าและหมวกกันน๊อคขึ้นมาให้"
"ผมได้มาแวะทานข้าวเที่ยงกับเพื่อนๆ สักพักคุณเวียร์และ กลุ่มเพื่อนเดินเข้ามาในร้าน สาวๆในกลุ่มผมอยากขอถ่ายรูป (แต่ในกลุ่มคุยกันว่า อยากให้เวลาส่วนตัวเค้ามากกว่า) เลยนั่งทานกันเฉยก่อนออกมาจากร้านคุณเวียร์และกลุ่มเพื่อน ยกมือทักทาย(ในใจคิด โห!!เป็นกันเองมากๆ) ผมก็ยกมือตอบ ตามสไตล์ของคนขี่bigbike ด้วยกัน(คุณเวียร์ก็เคยขี่ Triumph เช่นกัน)
ผมขี่รถไปธุระต่อ ขากลับเห็นกลุ่มคุณเวียร์กำลังกลับก็ไม่ได้คิดอะไร ระหว่างทางเจอทางโค้ง(โค้งค่อนข้างกว้าง) ผมเห็นแล้วหล่ะ จึงลดความเร็ว คุมสติ (เป็นโค้งที่มีซอยใหญ่ๆเป็นทางร่วม) มันดันมีทรายตรงไหล่ทาง จังหวะเข้าโค้งชลอความเร็ว ผมรู้สึกเหมือนจะหลุดโค้ง เบรคจังหวะนั้นไถล แน่นอน!!
ผมจึงตัดสินใจขี่ตรงๆ แล้วเบรค (ความเร็วต่ำมาก) ล้อหยุดสนิทแต่ไถลทรายตามคาด ไม่ล้มแต่ตรงลงข้างทาง ผมลงข้างทางแล้วล้ม ผมและแฟน ไม่เจ็บอะไรเลย รถก็ไม่เสียหาย แต่ปัญหาคือจะเอารถขึ้นยังไง หลุมที่ลงไประยะจากผิวถนน แทบจะมิดหัว
สักพักเพื่อนผมขี่ย้อนกลับมา(เค้าบอกว่าเค้าก็เกือบหลุดเหมือนกัน) ในใขณะนั้น แม่จ้าว!!! คุณเวียร์และเพื่อนจอดรถลงมาช่วย
แฟนเพื่อนผมงี้ลืมผมเลย555 ได้แต่เก็บภาพความมีน้ำใจของคุณเวียร์ (โดยได้มีชาวบ้านแถวนั้นมาช่วยดันรถขึ้น แล้วเล่าให้ฟังอีกว่า โค้งนี้หลุดกันประจำ)
ขอบคุณพี่ๆที่มาช่วยดันรถ /คุณเวียร์และเพื่อนๆมากนะครับ^^*หล่อแล้วยัง มีน้ำใจอีก ขอให้ดังเปรี้ยงปร้างนะครับปล.อยากให้ช่วยกันแชร์ด้วยนะครับผม เอาให้ดังถึงสวรรค์555ลงคลิปให้แล้วนะคะ
ซึ่งเจ้าของเรื่องได้โพสต์ขอบคุณ "เวียร์" และเพื่อน รวมถึงชาวสวนผึ้งไว้ดังกล่าว
ขอชื่นชมกับการทำความดีของพระเอกหนุ่มเวียร์ ศุกลวัฒน์ ด้วยค่ะ เป็นพระเอกที่น่าเอาเป็นตัวอย่างอีกหนึ่งคนของวงการบันเทิง
รูปภาพและคลิปวิดีโอจากเฟซบุ๊ก NestLe NL Na
