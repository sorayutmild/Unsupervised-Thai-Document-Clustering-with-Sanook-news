ดูดวงปี 2558 ราศีมีน 14 มี.ค. – 12 เม.ย.
 
ดูดวงปี 2558 ราศีมีน
มกราคม ในเดือนนี้อย่าไว้ใจทางอย่าวางใจคนมากนักนะคะ จะทำให้คุณต้องเสียใจ หรือผิดหวังเพราะความจริงใจที่คุณมีให้ต่อคนรอบข้าง สิ่งที่มุ่งหวังไว้ในเดือนนี้มีเหตุต้องคลาดเคลื่อนไปบ้าง แต่ก็จะเข้ามาล่าช้าไม่เป็นไปตามหมายกำหนดการที่ได้วางไว้ ระวังจะถูกคนกล่าวร้ายทำให้เสียชื่อเสียง และได้รับความไม่เป็นธรรม แต่หากคุณไม่วู่วามคุณจะสามารถควบคุมสถานการณ์ไว้ได้ในที่สุดค่ะ
กุมภาพันธ์ ในเดือนนี้คุณอาจจะได้รับข่าวที่ทำให้คุณตกใจ ทุกอย่างที่คุณทำไปเกิดปัญหาตามมาให้คุณแก้ไขขอให้คุณระวังในด้านคำพูด ความคิดที่อาจจะเกิดการขัดแย้งอย่างไม่น่าจะเป็นในเดือนนี้งดการเดินทางไกลนะคะ
มีนาคม ในเดือนนี้คุณจะได้พบกับผู้หญิงผิวขาว รูปร่างสมบูรณ์มีบุคลิกดีมาก จะนำข่าวดี โชคดีมาให้คุณ และนำพาโอกาสที่ดีในทุก ๆ ด้านมาให้คุณได้ลองพิจารณา หรือทำให้คุณเกิดความคิดสร้างสรรค์มากขึ้น สรุปว่ามาดีค่ะ
เมษายน ในเดือนนี้ขอให้คุณระวังปัญหาความวุ่นวายที่จะเกิดขึ้น ถึงแม้คุณจะอยู่เฉย ๆ ก็จะมีคนนำเรื่อง มาให้คุณ ขับรถระวังเฉี่ยวชน ระวังในเรื่องของสุขภาพอาจจะมีการเจ็บป่วยถึงขั้นต้องนอนพักรักษาตัว ขอให้คุณไปทำบุญตักบาตรกรวดน้ำเคราะห์ต่าง ๆ จะได้เบาลงบ้างค่ะ
พฤษภาคม ขอให้คุณระวังคู่แข่งทั้งทางตรง และทางอ้อม ระวังคนผิวคล้ำจะนำเรื่องมาให้คุณรู้สึกหนักใจ และต้องช่วยแก้ปัญหา คนที่อ่อนวัยกว่ามักสร้างปัญหาให้ในที่ทำงาน ผู้บังคับบัญชาจับตามองคุณอยู่ ขอให้คุณจงรักษาหน้าที่ๆ ต้องรับผิดชอบให้ดีในเดือนนี้ค่ะ
มิถุนายน ในเดือนนี้หากคุณต้องติดต่อพบปะผู้คนมากหน้าหลายตาคนที่คุณติดต่อแล้วจะมีความสำเร็จดี จะเป็นคนที่มีผิวสองสี รูปร่างโปร่ง มีอาวุโสสูงกว่าคุณมากค่ะ จะให้ความช่วยเหลือคุณเป็นอย่างดี การเดินทาง หรือการท่องเที่ยวในยามวิกาลไม่ปลอดภัยสำหรับคุณในเดือนนี้จงหลีกเลี่ยงไว้นะคะ
กรกฎาคม คุณจะถูกเชิญไปในงานสังคม และได้พบกับมิตรใหม่น่ารัก นิสัยดี ผิวขาว เป็นคนรักสนุก มีรอยยิ้มบนใบหน้าเสมอ คุณรู้สึกดีใจที่ได้พบคน ๆ นี้ อาจจะมีการเดินทางไกล และใกล้เกิดขึ้น ในเดือนนี้กับเพื่อนใหม่ค่ะ
สิงหาคม ในเดือนนี้การงานของคุณดูโดดเด่นเป็นพิเศษ มีความสำเร็จที่เกิดจากความพยายาม และได้รับการยอมรับจากเจ้านาย และเพื่อนฝูง มีความมั่นคงดี และเป็นเดือนที่คุณน่าจะมีข่าวดีเกี่ยวกับการงาน เช่น ได้รับเงินเดือนเพิ่ม หรือได้รับการเลื่อนขั้น เลื่อนตำแหน่งค่ะ
กันยายน เป็นช่วงแห่งการผ่อนคลายความตึงเครียด อาจจะเป็นช่วงเวลาที่จะได้พักผ่อน หรือสมาคมกับเพื่อนฝูงหรือญาติมิตร จะมีการเปลี่ยนแปลงในการงาน หรือความเป็นอยู่ ไปในทางที่ดีกว่าเดิม ในบางกรณีอาจจะมีการย้ายที่อยู่อาศัย หรือย้ายงาน มีการเปลี่ยนแปลงในหลาย ๆ ด้าน เป็นเดือนที่คุณจะมีลางสังหรณ์แม่นเป็นพิเศษค่ะ
ตุลาคม คุณมีการเดินทางท่องเที่ยวอย่างมีความสุข สนุกสนานอย่างมากทั้งทางไกล และทางใกล้ และที่ ๆ คุณไปจะเป็นทางน้ำโดยมาก อาจจะเป็นทะเล หรือ น้ำตก ขอ ให้คุณระมัดระวัง การหกล้ม หรือลื่นไถล สุขภาพขอให้ระวังโรคภูมิแพ้ ไม่ว่าจะเป็นอากาศ หรืออาหาร ในเดือนนี้ค่ะ
พฤศจิกายน คุณจะมีความสำเร็จ สมประสงค์ สมหวัง สอบผ่าน ชนะการแข่งขัน ความสมบูรณ์พูนสุขทุกประการ ความรักที่ชื่นมื่น ได้พบมิตรสหายหน้าใหม่ มีการเดินทางไกลถึงต่างประเทศ ทำกิจการใด ๆ มีความสำเร็จทุกประการ มีข่าวมงคล น่ายินดีมากในเดือนนี้ค่ะ
ธันวาคม ในเดือนนี้คุณจะได้รับความสำเร็จ ที่เกิดจากความพยายามของตัวคุณมาตลอดทั้งปี คุณจะได้รับการเริ่มต้นที่มั่นคงในชีวิต การงานของคุณไปได้สวยมาก ได้รับความไว้วางใจ และยอมรับจากทุกฝ่าย ถือเป็นเดือนสุดท้ายของปีที่มีความสุข การเดินทางไกลในต่างแดนก็ราบรื่น ความรักก็ก่อตัวขึ้นอย่างมั่นคงที่สุด ขอสวัสดีปีใหม่ที่มีแต่ความสดใสในชีวิตค่ะ

 
