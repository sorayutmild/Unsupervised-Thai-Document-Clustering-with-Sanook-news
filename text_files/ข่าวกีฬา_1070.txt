"โค้ชเช" เช ยอง ซอก หัวหน้าผู้ฝึกสอนเทควันโดทีมชาติไทยชาวเกาหลีใต้ ได้ให้สัมภาษณ์ทางโทรศัพท์กับสำนักข่าวยอนฮับของเกาหลีใต้ ระหว่างการแข่งขันโคเรียล โอเพ่น โดยปฏิเสธว่าไม่ได้ลงโทษ รุ่งระวี ขุระสะ นักกีฬาเทควันโด เกินกว่าเหตุด้วยการต่อยอย่างที่นักกีฬาออกมาให้ข่าว โค้ชเช เปิดเผยว่า ในขณะที่นักกีฬาฝ่ายตรงข้ามมารอที่สนามแล้ว แต่ "น้องก้อย" ยังไม่รู้เลยว่า การแข่งขันได้เริ่มขึ้นแล้วจนเกือบถูกจับตัดสิทธิ์ และได้สั่งสอนต่อหน้านักกีฬาคนอื่นๆ จริง แต่จะเรียกว่า ต่อยคงไม่ได้  "วันนั้นเป็นการแข่งขันวันแรก จึงปล่อยให้ความประมาทของนักกีฬาคนหนึ่งมาสร้างอิทธิพลให้กับทีมไม่ได้ จึงต้องสั่งสอน ผมตีเขาที่ใบหน้าและท้องเบาๆ แต่ไม่ได้ต่อย" "ผมทำหน้าที่โค้ชให้กับประเทศไทยมานาน ผมรู้ดีว่าวัฒนธรรมไทยไม่คุ้นเคยกับการสั่งสอนแบบนี้ ยิ่งเป็นนักกีฬาหญิงแล้ว ผมจะไปต่อยได้อย่างไร" โค้ชเช กล่าวโดยข่าวดังกล่าว ได้ถูกแปลโดยผู้สื่อข่าวไทยของสำนักข่าวเอ็นเอชเค (NHK)ของญี่ปุ่น
 