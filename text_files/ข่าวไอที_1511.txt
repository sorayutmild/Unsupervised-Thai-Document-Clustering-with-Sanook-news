อย่ามัวดูแต่ของแพงๆ Velocity Micro เปิดตัวแทบเลต Android แรงๆ เริ่มต้นแค่ 7,000 บาท!


ไม่ว่า iPad 3 หรือ Samsung Galaxy Note จะแรงขนาดไหน แต่กระแสแทบเลตราคาถูกก็ไม่น้อยหน้าเหมือนกันครับ โดยล่าสุดทางบริษัท Velocity Micro ได้เปิดตัวแทบเลตราคาถูกถึงสองรุ่นด้วยกัน เพื่อรองรับตลาดล่าง  หรือผู้ที่เพิ่งหัดใช้แทบเลตได้ลองซื้อมาใช้ก่อน  ก่อนที่จะขยับขยายไปหาแทบเลตจากค่ายรุ่นใหญ่รุ่นอื่นกันต่อไป  โดยแทบเลตที่ว่านี้มีชื่อว่า Cruz T408 และ Cruz T410 ครับมาดูกันที่ตัวแรกกันก่อน Velocity Micro Cruz T408 เป็นแทบเลต Android หน้าจอ 8 นิ้วแบบ Capacitive ที่เราไม่ค่อยได้เห็นในท้องตลาดเท่าไหร่นัก โดยมี ratio ของหน้าจอแบบ 4:3 คล้ายกับบน iPad ใช้ Android 2.3 Gingerbread เป็นระบบปฏิบัติการ ใช้ชิปประมวลผล 1GHz Cortex A8 มาพร้อมกล้องหน้า สำหรับใช้งาน video call โดยถูกตั้งราคาไว้ที่ $239 หรือประมาณ 7,000 นิดๆ เท่านั้นส่วนอีกตัว Velocity Micro Cruz T410 เป็นแทบเลตขนาดมาตราฐาน หน้าจอ 10 นิ้วแบบ capacitive แต่ตัวนี้มีหน้าจอแบบ 16:9 ตามมาตราฐานสมาร์ทโฟน Android ใช้ระบบปฏิบัติการตัวเดียวกัน Android 2.3 Gingerbread ชิปประมวลผล 1GHz Cortex A8 มีราคาอยู่ที่ $300 หรือ 9,000 บาท โดยทั้งสองตัวจะรองรับทั้ง Amazon Appstore และ Kindle reader สำหรับนักอ่าน และจะมีเฉพาะรุ่น Wi-Fi เท่านั้นนะครับ และตอนนี้ยังไม่มีกำหนดวางขายออกมา แต่คาดว่าน่าจะมาในไม่นานนี้ครับ


by Kittipong TechXcitesource: electronista, engadge