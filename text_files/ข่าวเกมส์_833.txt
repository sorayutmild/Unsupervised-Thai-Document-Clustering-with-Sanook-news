Hiroshi Matsuyama ประธานและซีอีโอ CyberConnect2 ได้ออกมาแบ่งปันข้อมูลอัปเดตเล็กๆ น้อยๆ ของความเคลื่อนไหวเกม Demon Slayer: Kimetsu no Yaiba - Hinokami Keppuutan อีกหนึ่งเวอร์ชั่นเกมของ Kimetsu no Yaiba สุดยอดการ์ตูนดังในปี 2019 ที่ผ่านมา แล้วในเวอร์ชั่นภาพยนตร์ก็ประสบความสำเร็จเป็นอย่างมาก

ประธานและซีอีโอได้ออกมาบอกว่า "ในขณะที่ฉันไม่สามารถพูดถึงสถานะหรือเนื้อหาในปัจจุบันได้ แต่ฉันคิดว่าเรา จะสามารถให้ข้อมูลล่าสุดได้ในอนาคตอีกไม่นานนี้ แต่ที่แน่ๆ โปรดติดตามข่าวสารใน Weekly Shonen Jump และ V-Jump เราจะมีอะไรอัปเดตภายในนั้น"

Matsuyama กล่าวเสริมว่า "การพัฒนาเป็นไปด้วยดี ในความเป็นจริงพนักงานส่วนใหญ่ในบริษัทก็มีความชื่นชอบในตัว Kimetsu no Yaiba อยู่แล้ว" ดังนั้นคงมั่นใจได้ว่าเกมจะต้องทำออกมาได้ดี