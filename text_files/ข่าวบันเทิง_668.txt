โต๋ พาคุณพ่อคุณแม่สู่ขอ ไบรท์ อย่างเป็นทางการ จัดพิธีหมั้นแบบอุ่นที่โรงพยาบาล ให้คุณแม่น้องไบรท์ ได้ร่วมแสดงความยินดีด้วย บรรยากาศอบอวลไปด้วยความรัก
หลังจาก โต๋ ศักดิ์สิทธิ์ ทำเซอร์ไพรส์สุดซาบซึ้งใจคุกเข่าขอ ไบรท์ พิชญทัฬห์ แต่งงานกลางรายการเรื่องเล่าเช้านี้ไปเมื่อวันคริสต์มาส 25 ธ.ค.ที่ผ่านมา ทำเอาหลายคนน้ำตาไหลพรากไปกับโมเมนต์ดังกล่าวและร่วมแสดงความยินดีอย่างล้นหลามเลยทีเดียว 
ล่าสุด ในวันนี้ 2 ม.ค. 2564 โต๋ ได้ลงภาพในไอจีในบรรยากาศของการสู่ขอและพิธีหมั้นหมายอย่างเป็นทางการ โดยมีครอบครัวของ โต๋ และครอบครัวของ ไบรท์ ร่วมแสดงความยินดีอย่างอบอุ่น บรรยากาศงานเล็กๆ แต่อบอวลไปด้วยกลิ่นอายของความรัก ซึ่งทั้งสองคนได้ทำพิธีหมั้นที่โรงพยาบาลรามาธิบดีภายในห้องพักของคุณแม่น้องไบรท์ เพื่อที่ท่านได้ร่วมแสดงความยินดีกับลูกสาวด้วย
ซึ่ง โต๋ ได้เขียนเรื่องราวความในใจไว้ว่า "02.01.2021 วันนี้ผมได้พาคุณพ่อคุณแม่ไปสู่ขอและหมั้นไบรท์ไว้อย่างเป็นทางการครับ เราจัดพิธีภายในครอบครัวเพื่อกราบขอพรจากคุณพ่อคุณแม่ทั้งสองฝ่าย ขอบคุณโรงพยาบาลรามาธิบดีและอาจารย์หมอที่อนุญาต ขอบคุณทีมพยาบาลที่ช่วยทำให้งานเร่งด่วนนี้ผ่านไปอย่างอบอุ่น ขอบคุณมากครับ"
ด้านว่าที่เจ้าสาวคนสวย ไบรท์ ได้กล่าวขอบคุณครอบครัวและทีมพยาบาลที่ทำให้พิธีการเป็นไปอย่างราบรื่น  "2 มกราคม 2564 กราบขอพรคุณพ่อคุณแม่เพื่อเป็นสิริมงคลสำหรับเราทั้งคู่ ขอบพระคุณอาจารย์หมอ และทีมพยาบาลทุกท่านที่ช่วยดูแลให้พิธีเล็กๆ ในวันนี้ราบรื่นนะคะ"
ขอแสดงความยินดีด้วยนะคะ 

เส้นทางรัก "โต๋-ไบรท์ " เปิดใจเลือกวันคริสต์มาสเซอร์ไพรส์ขอแต่งงาน
สิ้นสุดการรอคอย "โต๋" เซอร์ไพรส์คุกเข่าขอ "ไบรท์" แต่งงานกลางรายการ
"โต๋" ขอบคุณ "สรยุทธ" ที่อนุญาตให้ขอ "ไบรท์ "แต่งงานในรายการ เผยคำพูดหลังได้เข้าไปเยี่ยม
