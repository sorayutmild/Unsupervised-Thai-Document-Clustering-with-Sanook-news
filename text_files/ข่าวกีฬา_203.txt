การแข่งขัน ศึก MAS Fight คู่เอก "ดำดอทคอม" บัวขาว บัญชาเมฆ ยอดนักชกขวัญใจชาวไทย พบกับ คริส กิมบี้ ยอดนักชกคองโก ที่กรุงพนมเปญ ประเทศกัมพูชา เมื่อวันอาทิตย์ที่ 27 ตุลาคม 2562สำหรับกติกาในรายการนี้จะชกเพียงแค่ยกเดียว 9 นาที สามารถใช้อาวุธได้ทุกรูปแบบ (หมัด, เท้า, เข่า, ศอก และปล้ำตีเข่า) และจะไม่มีกรรมการให้คะแนน ผลตัดสินแพ้ชนะอยู่ที่การน็อก หรือขอยอมแพ้เท่านั้น (ถ้านับครบ 3 นับ หรือ น็อคเอาท์ ถึงจะมีผลแพ้ชนะ) หากครบ 9 นาที จะถือว่าเสมอกันเปิดฉากมา บัวขาว บัญชาเมฆ ไม่ประมาทเดินเข้าหาแบบรัดกุมออกหมัดดูเชิงในช่วงแรก ด้าน คริส กิมบี้ อาศัยจังหวะกระโดดเข่าลอยหวังเผด็จศึกแต่ยังไม่เข้าเป้ากำปั้นชาวไทย เริ่มมั่นใจเดินถีบยาวๆ ก่อนตามไปออกหมัดใส่แบบไม่ยั้ง ด้าน คริส กิมบี้ ก็พยายามตอบโต้ด้วยหมัดแต่ก็ยังติดการ์ดของนักชกชาวไทยเข้าสู่นาทีที่ 3 บัวขาว เตะขวาเข้าก้านคอส่ง นักชกคองโก ลงไปกองให้กรรมการนับถึง 8 ก่อนกัดฟันลุกขึ้นมาสู้ต่อได้ จากนั้นเป็นโอกาสทองของ "ดำดอทคอม" เดินแทงเข่าสาดแข้งชุดใหญ่เน้นๆจากนั้นในนาทีที่ 4 บัวขาว เดินเตะตัดล่างก่อนปล่อยหมัดฮุกซ้ายขวาเป็นชุดเข้าหน้า คริส กิมบี้ จนเจ้าตัวต้องทิ้งตัวลงไปกองยอมรับความพ่ายแพ้ไปในที่สุด ทำให้ บัวขาว บัญชาเมฆ คว้าชัยชนะไปได้แบบงดงามหลังเวลาผ่านไป 4 นาที 11 วินาที เท่านั้น