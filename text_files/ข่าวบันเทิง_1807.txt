ณเดชน์ โพสต์อวยพรแฟนคลับพร้อมบอกสวัสดีปีใหม่ หลายคนถึงกับต้องซูมภาพเลยทีเดียว เพราะแฮชแท็กสุดพีคด้วยประโยคที่ว่า #อย่าถามว่าลุงคนนี้ใคร ตกลงว่าใช่ ณเดชน์ หรือเปล่า
เรียกรอยยิ้มส่งท้ายปีเก่าต้อนรับปีใหม่กับพระเอกสุดหล่ออารมณ์ดี ณเดชน์ คูกิมิยะ ที่เมื่อค่ำคืนสุดท้ายของปี เจ้าตัวได้ลงเขียนอวยพรปีใหม่ให้กับทุกๆ คนและแฟนคลับด้วยข้อความที่เต็มไปด้วยความหมายดีๆ "จะปีใหม่แล้ว มองย้อนไปสิ มีอะไรดีๆเกิดขึ้นบ้าง ความสุขเล็กๆน้อยๆ ที่เรามองข้าม มันสวยงามมากเลยนะครับ รักษาสุขภาพของหัวใจ เตรียมตัวสนุกไปกับปี 2021 ถึงแม้เราไม่รู้ซ้ำว่ามันจะเกิดอะไรขึ้นบ้าง" พร้อมกับปิดท้ายด้วยแฮชแท็กสุดพีคที่ว่า "#อย่าถามว่าลุงคนนี้ใคร" 
แต่ต้องบอกว่าหลายคนไม่ได้โฟกัสที่ข้อความเลยเพราะภาพที่ ณเดชน์ ลงนั้นดึงดูดสายตาเป็นที่สุดถึงกับต้องซูมๆๆๆ กันเลยทีเดียว จนหลายคนอยากรู้แบบขำขำว่านี่คือตัวจริงหรือตัวปลอม?  ซึ่งภาพดังกล่าว ณเดชน์ ได้ติดเครดิตไว้ว่า ญาญ่า เป็นคนถ่ายให้
ก็แอบอยากถามว่าลุงคนนี้กับ ญาญ่า ว่าเขาหม่ำอะไรเข้าไปเอ่ยพุงกลมเลยจ้า เป็นภาพที่น่ารักน่าเอ็นดูมากๆ โดยเฉพาะภาพยืนหม่ำไอศกรีมดูเป็นตัวเองสุดๆ จะยังไงแฟนคลับเขาก็รักลุงคนนี้นั่นแหละ 
แต่เหมือนแกล้งกันและเหมือนสั่งได้สักพักเราก็จะได้เห็นซิกซ์แพคของหนุ่มคนนี้เหมือนเดิม