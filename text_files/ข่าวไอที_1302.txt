แกะกล่อง Nokia 701 สมาร์ทโฟน Symbian Belle ที่มีหน้าจอสว่างที่สุดในโลก

หลังจากที่ Nokia ได้เปิดตัวสมาร์ทโฟน 3  รุ่นใหม่ที่มาพร้อมกับระบบปฎิบัติการรุ่นใหม่อย่าง Symbian Belle ได้แก่  Nokia 700, Nokia 701 และ Nokia 600 ที่ทำงานรวดเร็วด้วย CPU แรงระดับ 1GHz  ทุกรุ่น มาพร้อมเทคโนโลยี NFC ที่จะช่วยให้การเชื่อมต่อหูฟัง Bluetooth  หรือการส่งไฟล์ให้กันระหว่างมือถือ ทำได้สะดวกและง่ายดายกว่าแบบเดิมมาก 
Nokia 701 นั้นเป็นสมาร์ทโฟน Symbian Belle  รุ่นเดียวที่มีหน้าจอสว่างที่สุดในโลกโดยมีความสว่างอยู่ที่อยู่ที่ 1,000  nits  ด้วยหน้าจอ ClearBlack 3.5 นิ้ว  รองรับการใช้งานภายในร่มหรือกลางแจ้งได้อย่างดี  รองรับการถ่ายและชมวีดีโอหรือเล่นเกมส์ในระดับ HD  ทั้งยังมีระบบตัดเสียงรบกวน ช่วยให้มีคุณภาพเสียงที่ชัดเจนที่สุด  พร้อมด้วยเทคโนโลยี NFC โดย Nokia 701 ออกแบบโดยพัฒนาจาก Nokia C7  ที่มีการออกแบบที่สวยงามโดนใจใครหลายคนนั่นเอง
IMG_0154
แพ็คเกจของ Nokia 701 จะใช้ธีมสีน้ำเงินตามสีของ Nokia  ด้านหน้าจะมีคำว่า Super Bright Display ซึ่งจะเป็นจุดเด่นที่  Nokia ยกให้  Nokia 701  คือรุ่นที่มีหน้าจอสว่างที่สุดในโลกโดยมีความสว่างอยู่ที่อยู่ที่ 1,000  nits **เครืองที่ได้มาทดสอบนั้นเป็นชุดจำหน่ายในประเทศ สิงคโปร์**
IMG_0155 
ด้านหลังจะบอกสเป็คที่สำคัญของ Nokia 701 รวมทั้งคุณสมบัติเด่นอย่าง CPU 1GHz ,NFC,Wifi และกล้องดิจิตอลความละเอียด 8 ล้านพิกเซล
 Nokia 701 ที่มีหน้าตาคล้ายกับรุ่นพี่อย่าง Nokia C7 นั่นเอง  ตัวเครื่องทำจากสเตนเลส คุณภาพสูง มีหน้าจอขนาด 3.5 นิ้ว ClearBlack  Display ที่ให้ความสว่างสูงแม้ใช้งานกลางแจ้ง ระบบสัมผัสแบบ capacitive  และหนัก 131 กรัม
IMG_0158
SONY DSC
ด้านหลังมีกล้องดิจิตอล 8 ล้านพิกเซลสามารถถ่ายแบบ 16:9 มีแฟลชคู่แบบ LED ติดตั้งมาด้วย ซูมสูงสุด 3 เท่า (ดิจิตอล) แบบ Full Focus
SONY DSC
ถ่ายวิดีโอได้ที่ความละเอียด 720p HD  30 fps ด้วย codec H.264, MPEG-4 พร้อมระบบป้องกันการสั่นไหว ซูมได้ 3 เท่า
IMG_0159
แบตเตอรี่มาตรฐาน BL – 5K ชนิด Li-Ion ความจุ 1300 mAh
IMG_0160
สาย Micro USB 2.0 สำหรับเชื่อมต่อกับคอมพิวเตอร์ และชาตแบตเตอร์รี่ได้
IMG_0162
ชุดหูฟังสเตอริโอแบบมาตรฐาน
IMG_8878
อุปกรณ์ชาร์จพกพา