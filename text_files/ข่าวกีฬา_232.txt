การแข่งขันชกมวยรุ่นซูเปอร์ฟลายเวท 115 ปอนด์ ของสภามวยโลก หรือ WBC ที่เวทีเมดิสัน สแควร์ การ์เด้น รัฐนิวยอร์ก ประเทศสหรัฐอเมริกาเจ้าของเข็มขัดแชมป์โลก โรมัน กอนซาเลซ ชาวนิการากัว วัย 29 ปี สถิติชนะรวด 46 ไฟต์ พบกับผู้ท้าชิง อดีตแชมป์โลกชาวไทย ศรีสะเกษ นครหลวงโปรโมชั่น วัย 30 ปียกแรกทั้งสองเดินแลกหมัดกันทันที ก่อนช่วงท้ายยก ศรีสะเกษ ส่งหมัดขวาเข้าเต็มๆสีข้าง ส่งแชมป์โลกลงไปนั่งกับพื้นให้กรรมการนับ 8เกมดำเนินมาถึงยก 3 โรมัน กอนซาเลซ มีบาดแผลแตกบริเวณหางคิ้วขวา แต่ยังกัดฟันเดินแลกหมัดกับศรีสะเกษอย่างดุเดือด
ช่วงยก 6 ศรีสะเกษโดนกรรมการชี้ขาดบนเวทีตัด 1 คะแนน เนื่องจากมองว่าใช้ศรีษะกระแทกแชมป์โลกช่วงยก 7-9 ทั้งสองยังแลกหมัดกันดุเดือดเหมือนเดิม เป็นโรมันที่ออกหมัดเยอะกว่า หวังปิดเกมให้ได้โดยเร็วยก 10-12 ยังสมศักดิ์ศรีมวยคู่สุดมันส์ แต่ทั้งคู่ยังสวมหัวใจสิงห์ยืนจบครบ 12 ยกได้ผลคะแนนจากกรรมการทั้ง 3 ท่าน ให้เสมอกัน 113-113 คะแนน 1 ท่าน ส่วนอีก 2 ท่านให้ศรีสะเกษชนะ 114-112 ทำให้ "เจ้าแหลม" หิ้วเข็มขัดแชมป์โลกกลับบ้านได้สำเร็จ