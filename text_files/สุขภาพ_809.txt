หากได้ Rapid Antigen Test มาใช้ตรวจโควิด-19 เองเมื่อไร เรามีวิธีใช้งานอย่างง่ายๆ มาบอกกัน
วิธีใช้ Rapid Antigen Test
 

ในชุดตรวจ Rapid Antigen Test จะมีตลับทดสอบ หลอดใส่น้ำยา ฝาหลอดหยด ไม้ swab เอกสารกำกับชุดตรวจ มีวิธีใช้ดังนี้

แหย่ไม้ swab เข้าไปในโพรงจมูก หมุนวนอย่างน้อย 5 รอบ
จุ่มไม้ swab ลงหลอดใส่น้ำยา หมุนและบีบประมาณ 5 รอบ นำไม้ swab ออก ปิดด้วยฝาหลอดหยด แล้วหยดน้ำยาลงในตลับทดสอบตรงจุดที่กำหนด รอประมาณ 15 นาที
สังเกตตรงแถบ T และ C - หากมีเส้นปรากฏทั้งสองแถบ คือผลเป็นบวก (ติดเชื้อ) - หากมีเส้นปรากฏที่แถบ C อย่างเดียว คือผลเป็นลบ (ไม่ติดเชื้อ)- หากไม่มีเส้นปรากฏที่แถบ C และ/หรือ ไม่ปรากฏแถบเส้นใดๆ เลย อาจเกิดการผิดพลาดระหว่างการทดสอบ ผลการตรวจใช้ไม่ได้
อย่าลืมนำอุปกรณ์ที่ใช้ปแล้วทั้งหมดไปทิ้งโดยแยกใส่ถุงปิดให้มิดชิด

หากมีผลเป็นบวก (ติดเชื้อ) อาจต้องรายงานผล โดยการถ่ายรูปผลการทดสอบ พร้อมระบุตัวตนและวันที่ทดสอบ รายงานผลกับหน่วยบริการสุขภาพ และอาจมีการตรวจด้วยวิธี RT-PCR เพื่อยืนยันผลตรวจอีกครั้ง
Rapid Antigen Test ที่ อย. รับรอง
ชุดตรวจโควิด-19 ที่ได้รับมาตรฐานจากสำนักงานคณะกรรมการอาหารและยา (อย.) ที่สามารถใช้ตามครัวเรือนได้ คือชุตรวจโควิดชนิด Rapid Antigen Test ทั้งหมด 24 ยี่ห้อ

เปิดรายชื่อยี่ห้อ Rapid Antigen Test ชุดตรวจโควิด-19 ที่อย. รับรอง

ข้อดีของ Rapid Antigen Test

ใช้งานง่าย ทราบผลภายใน 10-30 นาที
เหมาะสำหรับการประเมินความชุกและการติดเชื้อ

ข้อควรระวังของ Rapid Antigen Test
การตรวจเชื้อไวรัสแบบ Rapid Antigen Test ต้องรับเชื้อมาแล้ว 5-14 วัน ถึงจะตรวจได้ผลที่แม่นยำ