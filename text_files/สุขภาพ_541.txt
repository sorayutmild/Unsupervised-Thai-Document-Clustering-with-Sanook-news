หนึ่งในผลไม้ที่ถูกใจทั้งชาวไทย และชาวต่างประเทศ แถมราคายังไม่แพง และหาซื้อได้ง่ายสุดๆ คงหนีไม่ “มะม่วง” ที่อร่อยได้ทั้งแบบดิบ และสุก แถมแต่ละสายพันธุ์ยังมีรสชาติที่แตกต่างกันออกไปอีกด้วย
 

ประโยชน์ของ มะม่วงดิบ
มะม่วงดิบ มีทั้งรสหวานมัน และเปรี้ยวจิ๊ด ด้วยเหตุนี้เองถึงทำให้มะม่วงเต็มไปด้วยวิตามินซี มีสารต้านอนุมูลอิสระ ช่วยให้ผิวพรรณเปล่งปลั่งสดใส ช่วยป้องกันหวัด เลือดออกตามไรฟัน และแก้อาการ้อนใน กระหายน้ำ
 

ประโยชน์ของ มะม่วงสุก
มะม่วงสุก จะมีสีเหลือง จึงเต็มไปก้วยวิตามินเอ และเบต้าแคโรทีน ที่ช่วยบำรุงสายตา ป้องกันสายตามัวมองเห็นไม่ชัดในเวลากลางคืน และยังมีฤทธิ์เป็นยาระบาย มีกากใยอาหารที่ช่วยในการขับถ่ายอีกด้วย
 
ข้อควรระวังในการทานมะม่วง
หลายคนอาจมีปัญหาท้องอืด หนักท้องเมื่อทานมะม่วงดิบมากเกินไป จึงควรทานครึ่งลูกใหญ่ หรือ 1 ลูกเล็กหลังมื้ออาหาร ไม่ควรทานมากเกินไป เพราะอาจทำให้ท้องอืด รู้สึกอึดอัดเหมือนอาหารไม่ย่อยได้
สำหรับมะม่วงสุก เป็นผลไม้ที่มีน้ำตาลสูงเช่นกัน ผู้ป่วยเบาหวานควรหลีกเลี่ยง เพราะเป็นผลไม้ที่มีพลังงานสูง ยิ่งทานเป็นเมนูข้าวเหนียวมะม่วงยิ่งแล้วใหญ่ สำหรับคนปกติที่ไม่มีโรคประจำตัวอะไร สามารถทานมะม่วงสุกได้ ¾ ผล หลังมื้ออาหาร