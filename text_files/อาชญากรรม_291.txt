ผบก.น.8 ยันยังไม่มีการออกหมายจับใครในคดี “ลันลาเบล” ต้องรอนิติวิทยาศาสตร์ถึงสาเหตุการตายว่าเกิดจากหัวใจวาย หรือยา หรือดื่มเหล้าเกินขนาด ในกระเป๋า “ไออุ่น”มีถุงยาง ไวอะกร้า ผลตรวจเลือด “ไออุ่น”เจอสารเสพติดเคตามีนและสารเคลนบิวเทรอล สารเร่งกล้ามเนื้อ ซึ่งสั่งถอนจากตำรับมานานแล้ว
จากกรณีข่าวการเสียชีวิตของ น.ส.ธิติมา อายุ 25 ปี หรือ ลันลาเบล พริตตี้สาวสวยที่พบเป็นศพบนโซฟาล็อบบี้คอนโดหรูย่านตลาดพลู หลังนายรัชเดช หรือ ไออุ่น อายุ 24 ปี หนุ่มพริตตี้บอย ผู้ต้องสงสัยเป็นผู้อุ้มลงมานอน
วันนี้ (20 ก.ย.62 ) รายงานข่าวแจ้งว่า ผลการตรวจเลือดของนายรัชเดช หรือ น้ำอุ่น วงศ์ทะบุตร อายุ 25 ปี จากสถาบันนิติเวชวิทยา โรงพยาบาลตำรวจ พบสารเสพติดเคตามีนและสารเคลนบิวเทรอล (Clenbuterol) หรือสารเร่งรัดกล้ามเนื้อ ซึ่งเป็นสารอันตรายห้ามนำเข้ามาหลายปีแล้ว
ซึ่งผลจากการตรวจพบสารเสพติดนี้จะเป็นประเด็นในการสอบสวนนายรัชเดช ถึงแหล่งที่มาของสารเสพติดและสถานที่เสพยาอีกด้วย ซึ่งขณะนี้เจ้าหน้าที่ได้ประสานเจ้าหน้าที่กองพิสูจน์หลักฐานร่วมตรวจหาหลักฐานในบ้านที่จัดปาร์ตี้และคอนโดฯ ที่เกิดเหตุเพิ่มเติมแล้ว
ความคืบหน้าที่ สน.บุคคโล พล.ต.ต.สัมฤทธิ์ ตงเต๊า ผบก.น.8 เปิดเผยว่า การสอบปากคำพยานในปาร์ตี้รวม 10 คนนั้น แบ่งเป็นชาย 6 คน หญิง 4 คน เป็นคู่สามีภรรยา 2 คู่ พริตตี้สาว 2 คน และพริตตี้บอย 1 คน ขณะนี้ยังไม่สามารถติดต่อพยานสำคัญอีก 1 คนได้ เนื่องจากอยู่ต่างจังหวัด ขณะนี้รอเพียงการสอบปากคำพริตตี้ที่เหลือโดยหวังว่าจะได้ข้อมูลอีกมาก
ด้านหมายจับที่เป็นข่าวไปก่อนหน้านี้ เป็นเรื่องที่เข้าใจผิดกัน เพราะความผิดมีหลายกรรม หลายวาระ ตำรวจจึงยังไม่ออกหมายจับ ประเด็นที่สำคัญตอนนี้อยู่ที่การหาสาเหตุการตายของน้องเบลว่าเกิดจากหัวใจวาย ยา หรือดื่มสุราเกินขนาด ซึ่งจะชัดเจนได้ต้องรอผลนิติวิทยาศาสตร์มายืนยันอีกครั้ง
หากได้แน่ชัดแล้วถึงจะแจ้งข้อหาได้ชัดเจน เพราะการออกหมายจับโดยไม่หลักฐานและเป็นคดีที่อยู่ในความสนใจของประชาชนก็จะทำให้ตอบคำถามกับสังคมได้ยาก นอกจากนี้เมื่อถึงชั้นศาลแล้ว คนผิดอาจหลุดคดีได้
พล.ต.ต.สัมฤทธิ์ เปิดเผยถึงเรื่องยาต่างๆ ที่พบในกระเป๋าของน้ำอุ่นนั้น พนักงานสอบสวนได้ตรวจสอบพบครั้งแรกในคอนโดที่เกิดเหตุ ภายในมีถุงยางอนามัย และมียากระตุ้นอารมณ์ประเภทไวอะกร้า แต่ยังไม่ยืนยันว่าพบยาเสียสาว หรือ “GHB” หรือไม่ ตอนนี้ยังคงเรียกผู้ต้องสงสัยมาพบและสอบปากคำเพื่อหาประเด็นที่ยังไม่ครบถ้วนให้ได้ใจความ ขณะเดียวกัน ยังต้องตรวจสอบเส้นทางการเงินของเจ้าของบ้านที่จัดปาร์ตี้ที่ยังมีข้อสงสัยเพิ่มเติม ทั้งนี้ เจ้าหน้าที่ได้ปล่อยตัวน้ำอุ่นไปแล้ว แต่ยังคงติดต่อได้อยู่ เพราะไม่มีพฤติกรรมหลบหนี
ส่วนตรวจพิสูจน์รายละเอียดเชิงลึกที่ต้องตัดชิ้นเนื้อตรวจพิสูจน์ในแล็บ ยังต้องรอสัปดาห์หน้า เนื่องจากนักวิทยาศาสตร์ไปอบรมเรื่องพิษวิทยากันทั้งคณะ สำหรับประเด็นเรื่องสารคัดหลั่งที่นำเสนอไปก่อนหน้านี้ เบื้องต้นยังไม่ทราบว่าเป็นของผู้ใด การตรวจเทียบเคียงดีเอ็นเอของผู้ต้องสงสัยนั้นยังต้องใช้เวลาอีก 15 วัน หรืออาจเป็นของผู้ตายเองก็เป็นได้

>> ย้อนดู "ลันลาเบล" ออกรายการดังไม่กี่วันก่อนเสียชีวิต พร้อมเผยที่มาชื่อสุดเก๋
>> เปิดแชทลับ "ไออุ่น รัชเดช" ตั้งแต่พา "ลันลาเบล" กลับคอนโด จนถึงปากม่วง-น้ำลายฟูมปาก
>> ไออุ่น รัชเดช ตั้งโต๊ะแถลง "ผมโชคร้ายเพราะอยู่กับลันลาเบลเป็นคนสุดท้าย”
>> ลันลาเบล เป็นใคร รู้จักพริตตี้สาวดาวรุ่ง เสียชีวิตกะทันหัน เพื่อนตกใจเพิ่งร่วมงานกันหยกๆ
>> หนุ่มกล้ามโต โพสต์รูปลันลาเบลก่อนตาย ลั่นเป็นเมียคนที่ 100 เพื่อนสงสัยอำพรางศพ!
>> นาทีบุกห้องพริตตี้บอยคุมตัวสอบ วงจรปิดเผยอุ้มร่าง "ลันลาเบล" ทิ้งล็อบบี้คอนโด
>> "ไออุ่น รัชเดช" เปิดปากนาทีอุ้ม "ลันลาเบล" ไม่รู้ว่าตาย-รู้สึกแค่ว่าตัวเย็น