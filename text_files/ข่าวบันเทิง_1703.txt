กลายเป็นคู่ที่ถูกจับตามองหนักมาก สำหรับคู่ของพิธีกรคนเก่ง หนุ่ม กรรชัย และภรรยาสาวสวย เมย์ ปทิดา หลังเพจชื่อดังออกมาโพสต์เกี่ยวกับคู่รักในวงการบันเทิงที่ตอนนี้เลิกรากันโดยที่ฝ่ายหญิงเป็นสาวสตรอง ช่วงนี้โพสต์แต่ภาพลูก ไม่มีโมเมนต์หวานกับสามีเลย
ทำเอาชาวโซเชียลพากันเดามากมาย ซึ่งหลายๆ คนต่างก็เดาว่าเป็นคู่ของหนุ่ม และเมย์ และแสดงความคิดเห็นกันต่างๆ นานา แม้ทางเพื่อนสนิทของ หนุ่ม กรรชัย อย่าง มดดำ คชาภา จะออกมายืนยัน นั่งยัน นอนยันว่า ไม่ใช่คู่นี้อย่างแน่นอน มั่นใจถึงขั้นท้าว่าหากใช่ให้มากระทืบตนเองได้เลย
ล่าสุดทางฝ่ายหญิงคุณแม่คนสวย เมย์ ปทิดา ได้เคลื่อนไหวหลังจากกระแสแรงแบบโหมกระหน่ำ โดยสาว เมย์ ได้โพสต์ภาพลูกสาวคนสวย "น้องมายู" หลังจากไม่ได้โพสต์ภาพในอินสตาแกรมมากว่า 1 สัปดาห์ พร้อมกับข้อความว่า
"ช่วงนี้เรียนออนไลน์หนักทุกวัน หายหน้าหายตาหน่อยนะคะ คุณแม่สอนหนูดุมาก กลัวหนูตามเพื่อนไม่ทัน พอตอนเย็นหนูเลยพาพี่ตังกวยออกมาเดินเล่นผ่อนคลายค่ะ"
ท่ามกลางบรรดาแฟนๆ ของครอบครัวกำเนิดพลอยที่เข้ามาแสดงความคิดเห็นกันล้นหลาม

"มดดำ" ทนไม่ไหวต้องพูดแทน หลังชาวเน็ตพุ่งเป้า "หนุ่ม-เมย์" เลิกกัน

