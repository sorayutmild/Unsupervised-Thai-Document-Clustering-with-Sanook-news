เป็นประเด็นร้อนแรงที่หลายคนยังจับตามองอย่างต่อเนื่อง หลังนักแสดงคุณแม่คนเก่ง  ธัญญ่า-ธัญญาเรศ รามณรงค์  ออกมาประกาศเอาเรื่องนักศึกษาสาวคนหนึ่งที่ส่งข้อความมาคุกคามลูกสาวอย่าง น้องลียา จนกลายเป็นประเด็นร้อน ถึงขั้นที่ตอนนี้ธัญญ่าเข้าปรึษา ทนายเจมส์ เพื่อจัดการเรื่องนี้
ต่อมาเมื่อเรื่องถูกเผยแพร่ออกไปทำให้มีชาวเน็ตและเพจดังหลายเพจพูดถึงเรื่องนี้พร้อมกับเปิดวาร์ปสาวนักศึกษาคนที่ว่า จนโยงไปถึง อิงอิง อิงณภัสร์ นางแบบสาวสวยที่มีงานโฆษณามากมายอยู่ในตอนนี้ ทำให้มีหลายคนแห่เข้าไปคอมเมนต์ในช่องทางโซเชียลของเธอ โดยเฉพาะในอินสตาแกรม 
และล่าสุดเจ้าตัวได้เคลื่อนไหวโดยการตอบคอมเมนต์ หลังมีคนเข้าไปคอมเมนต์ในอินสตาแกรมของเธอถึงเรื่องราวดังกล่าว ซึ่งเจ้าตัวได้ตอบกับด้วยข้อความว่า "รอก่อนดีกว่าค่ะ หนูเป็นคนธรรมดา ไม่จำเป็นต้องมานั่งแถลงข่าว เชื่อว่าเราเป็นห่วง และมีใจที่บริสุทธิ์พอ ก่อนหน้านี้ก็มีการคุยกันตลอด ไม่มีประโยคไหนที่คุกคามน้องเลยค่ะ" ก่อนจะมีอีกหลายคอมเมนต์ในหลากหลายแง่มุม

"ธัญญ่า" ปรี๊ดหนัก นักศึกษาสาวไดเรกต์หา "น้องลียา" ยุ่งกับพี่พอทน ยุ่งกับลูกมีตาย
ชาวเน็ตแห่เปิดวาร์ป "นักศึกษาสาว" ที่ส่งข้อความคุกคาม "น้องลียา" ลูกสาว "ธัญญ่า"

