ออกตัวแรงอีกแล้วสำหรับ นายศรัณย์ ฉุยฉาย หรือ อั้ม เนโกะ หลังจากที่สร้างวีระกรรมสุดห่ามด้วยการโพสต์ภาพเปลือยอกลงอินสตาแกรมส่วนตัว "aumneko"เพื่อประท้วงการรัฐประหาร อีกทั้งยังได้อัดคลิปท้าทายด้วยถ้อยคำหยาบคาย เพียงเพื่อจะสื่อถึงการมีสิทธิเสรีภาพที่เท่าเทียมกันของประชาชนคนหนึ่ง
ล่าสุด นายศรัณย์ ฉุยฉาย หรือ อั้ม เนโกะ ได้โพสต์ภาพท้าทายอำนาจ คสช. อีกครั้ง ด้วยการโพสต์ภาพถ่ายลงอินสตาแกรมส่วนตัว ขณะกำเดินช็อปปิ้งที่ห้างแห่งหนึ่งอย่างสบายใจ พร้อมระบุข้อความว่า "บ้านเมืองนี้เป็นของประชาชน ไม่ใช่ของใคร ไม่เห็นมีทหารสักคน"
ทั้งนี้ นายศรัณย์ ฉุยฉาย หรือ อั้ม เนโกะ ถูก คสช.เรียกให้ไปรายงานตัวตามคำสั่งฉบับที่ 57/2557 ในวันที่ 10 มิ.ย. แต่ได้ฝ่าฝืนคำสั่งไม่ไปรายงานตัว ศาลทหารจึงอนุมัติออกหมายจับเมื่อวันที่ 13 มิ.ย.ที่ผ่านมา ซึ่งขณะนี้ นายศรัณย์ ฉุยฉาย หรือ อั้ม เนโกะ ก็ยังไม่ได้ไปรายงานตัวแต่อย่างใด 