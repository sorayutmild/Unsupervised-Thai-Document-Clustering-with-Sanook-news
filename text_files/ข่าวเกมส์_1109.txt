One Piece Pirate Musou 2
สงครามโจรสลัดเริ่มทวีความดุเดือดมากขึ้นทุกทีๆใน One Piece Kaizoku Musou 2 หรือ One Piece Pirate Warriors 2  ด้วยการเพิ่มตัวละครใหม่ๆเข้ามาให้เล่นกันเพียบ โดยตัวละครล่าสุดนี้อาจจะไม่ใหม่ เพราะมีโผล่มาในภาคที่แล้วเหมือนกัน แต่ว่าในภาคนี้ ผู้เล่นจะสามารถเลือกมาเล่นได้แล้ว ไม่ใช่แค่เป็นศัตรูอย่างเดียว ตัวละครเหล่านั้นก็คือ 4 สุดยอดขุนพลทหารเรือ ไก่ฟ้า หมาแดง ลิงเหลือง และกราฟ จากข้อมูลล่าสุดของนิตยสาร V Jump
 
- พลเรือเอกอาโอคิยิ หรือแปลว่า ไก่ฟ้า เขามีชื่อจริงว่า คุซัน หนึ่งในตัวละครที่ อาจารย์โอดะได้ไอเดียชื่อมาจาก โมโมทาโร่ นิทานพื้นบ้านญี่ปุ่น เป็นคนรักความยุติธรรม และต้องการเปลี่ยนแปลงกองทัพเรือที่เสื่อมโทรมลง เช่นเดียวกับสโมคเกอร์เพื่อนของเขา แต่ไม่สามารถขึ้นเป็นจอมพลเรือได้ จึงตัดสินใจลาออกจากกองทัพไปแทน พลังพิเศษของเขาคือ ผลปีศาจ น้ำแข็ง สามารถใช้พลังเปลี่ยนร่างกายและรอบๆใ้ห้เป็นน้ำแข็งได้
 
- พลเรือเอกอาคาอินุ หรือแปลว่า หมาแดง ชื่อจริงว่า ซากาสุกิ เป็นตัวละครที่เอาชื่อมาจากโมโมทาโร่เช่นกัน เป็นผู้ยึดมั่นในความถูกต้องของทหารเรือ ว่าถูกต้องเสมอ และจัดการกับเหล่าโจรสลัดอย่างโหดเหี้ยมและเด็ดขาด เขาได้สู้กับ อาโอคิยิ เพื่อตัดสินตำแหน่งจอมพลเรือคนใหม่ และเอาชนะได้ พลังของเขาคือผลปีศาจ แมกม่า ที่เปลี่ยนตัวเองเป็นแมกม่าความร้อนสูง
 
- พลเรือเอกคิซารุ หรือแปลว่า ลิงเหลือง ชื่อจริงคือ โบร์ซาลิโน่ หนึ่งในสามพลเรือเอกคนสุดท้าย เขาเป็นคนใจเย็น สบายๆ ยิ้มแย้มตลอดเวลา แต่เบื้องหลังรอยยิ้มของเขามีความโหดและเด็ดขาดซ่อนอยู่ ไม่ปราณีต่อโจรสลัดทุกคน พลังของเขาคือผลปีศาจ แสง สามารถยิงพลังแสงออกจากนิ้ว และเคลื่อนที่ด้วยความเร็วแสง
 
- พลเรือโทการ์ป ปู่ของลูฟี่และเอส วีรบุรุษทหารเรือในตำนานที่เคยต่อสู้ โกลด์ ดี โรเจอร์ ราชาโจรสลัด ปัจจุบันหลังจากจบศึกสงครามหนวดขาว ได้ลาออกจากกองทัพเรือไปแล้ว แต่ที่เราจะได้เล่น จะเป็นสมัย พลเรือโทการ์ป ตอนสงครามหนวดขาวนั่นเอง พลเรือโทการ์ป แม้จะแก่ แต่ก็มีพละกำลังมหาศาลไม่เป็นรองใคร
 
สรุปแล้วตัวละครใหม่ที่ผู้เล่นเลือกเล่นได้ตอนนี้ก็มี ก็อดเอเนลู , เพโรน่า, ทราฟาลก้า ลอว์, สโมคเกอร์, อาโอคิยิ, อาคาอินุ, คิซารุ, และ การ์ป รวมทั้งหมด 8 ตัวแล้ว
 
One Piece Pirate Musou 2
One Piece Pirate Musou 2
One Piece Pirate Musou 2
One Piece Pirate Musou 2
 
ข้อมูลอ้างอิงจาก

นิตยสาร Jump


http://www.allgamesbeta.com/2013/02/one-piece-pirate-warriors-2-adds-aokiji.html

 