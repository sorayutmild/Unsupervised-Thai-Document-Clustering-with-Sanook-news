เมื่อเวลา 19.30. น. วันที่ 28 เม.ย. ผู้สื่อข่าว "ข่าวสด" รายงานว่า ร.ต.ท.จักพล ใจเชื่อม ร้อยเวร สภ.ศรีมหาโพธิ จ.ปราจีนบุรี ได้รับแจ้งจากหน่วยกู้ภัยอาสาร่วมกตัญญู จ.ศรีมหาโพธิ ว่าเกิดอุบัติเหตุ รถยนต์ชนกับรถจักรยานยนต์ บริเวณถนนสาย 304 (ฉะเชิงเทรา -กบินทร์บุรี ) กม.ที่ 74 ม.10 ต.ท่าตูม อ.ศรีมหาโพธิ จ.ปราจีนบุรี ทางกลับรถหน้าธนาคารไทยพาณิชย์ สาขาคลองรั้งมีผู้ได้รับบาดเจ็บ 1 ราย อาการสาหัส
จึงรายงานผู้บังคับบัญชาและรุดตรวจสอบที่เกิดเหตุ พบผู้ได้รับบาดเจ็บ 1 รายเป็นหญิงชื่อ นางสาวแสงเดือน โพธิชู อายุ 34 ปี เลขที่ 48 ม.3 ต.กรอกสมบูรณ์ อ.ศรีมหาโพธิ จ.ปราจีนบุรี นอนจมกองเลือด อยู่กลางถนนในที่สภาพขาทั้ง 2 ข้างหักหลายท่อน หน่วยกู้ภัยต้องปฐมพยาบาลเบื้องต้น ก่อนที่จะนำส่งโรงพยาลบาลศรีมหาโพธิ ที่อยู่ใกล้เพื่อให้แพทย์รักษาอย่างเร่งด่วน ใกล้กันพบรถจักรยานยนต์ยี่ห้อฮอนด้า รุ่น สีส้ม-ดำ ทะเบียนของผู้ได้รับบาดเจ็บล้มอยู่ ด้านหน้ารถพังยับเยิน เลยไปฟากถนนฝั่งขวาพบรถยนต์เก๋งส่วนบุคคลยี่ห้อโตโยต้า วี-ออส สีดำ ทะเบียน กอ 469 นครราชสีมา มี นายปริญา จันทรา อายุ 27 ปี เป็นผู้ขับขี่ สภาพไฟหน้าด้าน กระจก ซ้ายได้รับความเสียหาย และ รถยนต์บิ๊ดอัพ ยี่ห้อโตโยต้า วี-โก้ สีดำ ทะเบียน กท 6379 นครปฐม มี MR.LEE RAUL MALLTT อายุ 37 ปี เป็นผู้ขับขี่ จอดขึ้นไปอยู่ขอบทาง
ร.ต.ท.จักพล กล่าวว่า สอบสวนนายปริญา ผู้ขับขี่รถยนต์เก๋งได้ขับรถออกมาจากพัทยา เพื่อจะเดินทางที่จังหวัดนครราชสีมา มาถึงที่เกิดเหตุ เห็นรถจักรยานยนต์ขับออกมาจากซอย ตรงข้ามกับยูเทิร์น โดยรถจักรยานยนต์ได้ตัดหน้ารถเก๋งสีขาวออกมาก่อนและพุ่งตรงมาหานายปริญญญาอย่างเต็มแรง ชนเข้าที่บริเวณด้านหน้าฝั่งซ้าย
ส่วนด้านรถยนต์บิ๊กอัพ นั้น ดับขับตามหลังรถยนต์เก๋งมาโดยห่างกันไม่ถึง 50 เมตร หลังจากที่รถจักรยานยนต์ชนกับรถเก๋งแล้วได้ผู้ขับขี่ได้กระเด็นตกออกมานอนอยู่กลางถนน เป็นช่วงรถยนต์บิ๊กอัพได้เหยียบซ้ำเข้าที่ลำตัวทั้งล้อหน้าและล้อหลัง ก่อนที่จะเสียหลักหักลงอยู่ขอบถนน โดยมีกล้องวงจรปิดที่อยู่ในรถยนต์ปิ๊กอัพสามารถบันทึกภาพเหตุการณ์ไว้ได้ทั้งหมด ล่าสุดได้รับรายงานว่าผู้ที่ได้รับบาดเจ็บได้เสียชีวิตแล้วเนื่องจากทนพิษบาดเจ็บไม่ไหว ร.ต.ท.จักพล กล่าว พร้อมได้เชิญตัวทั้งหมดไปสอบปากคำเพิ่มเติม โดยตั้งข้อหาร่วมกันขับรถโดยประมาท ทำให้มีผู้เสียชีวิตในเบื้องต้น
ขอขอบคุณข้อมูลข่าวจาก ข่าวสด
