นานกว่า 5 เดือนแล้ว ที่หลานแฝด มีก้า-มีญ่า ลูกชายลูกสาวของ ป๊อก ภัสรกรณ์ กับ มาร์กี้ ราศรี ไม่ได้เจอกับคุณย่า ปุ๊ก อาภัสรา เนื่องจากสถานการณ์โควิด และล่าสุด ป๊อก-มาร์กี้ ก็ได้กระเตงลูกๆ ไปหาคุณย่าเนื่องจากโอกาสพิเศษที่ใกล้วันแม่ 
โดย ป๊อก-มาร์กี้ ได้โพสต์คลิปสุดอบอุ่นที่หลานๆ บุกไปหาคุณย่า ในช่องยูทูบ ป๊อกกี้ on the run SS4 EP32 ทันทีที่หลานๆ มาถึง คุณย่าก็ทั้งกอดทั้งหอมด้วยควาคิดถึง แถมคุณย่ายังมีรถของเล่นคันใหญ่ให้หลานขับเล่นด้วย แล้วหลังจากนั้น เด็กๆ ก็พากันลงไปเล่นน้ำในสระว่ายน้ำบ้านคุณย่า พ่อลูกเล่นกันอย่างสนุก 
งานนี้ป๊อกบอกว่าถ้ายอดไลก์ถึงหนึ่งหมื่นไลก์ คราวหน้าจะได้เห็นคุณย่าเล่นน้ำด้วย จนมาร์กี้ก็ยังแซวแม่สามีว่าแค่นี้ก็ยังเซ็กซี่แล้ว เพราะคุณย่าสวยมากแต่งตัวสบายๆ ใส่กางเกงยีนส์สวยมากหุ่นยังเป๊ะมากเลย 
และหลังจากนั้นก็ถึงคราวที่เด็กๆ หยิบของขวัญมาให้คุณย่ากับฝีมือการเป่าสีโชว์งานศิลปะบนแผ่นรูปวาดคุณย่าที่สวมมงนางงามจักรวาล ปิดท้ายด้วยการที่ลูกชายพาคุณแม่ไปลองนั่งรถคันใหม่ที่เพิ่งซื้อมา เรียกว่าอบอุ่นเต็มอิ่มจริงๆ สำหรับคลิปนี้ที่หลานๆ มาบุกบ้านคุณย่าคนสวยแถมบ้านก็สวยน่าอยู่มากๆ ด้วย 
