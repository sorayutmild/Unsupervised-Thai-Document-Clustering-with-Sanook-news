แนะนำเกม ACT RPG เจ๋งๆบนมือถือ จากงาน G-Star
จากเดิมนั้นงาน G-Star งานเกมใหญ่สุดของประเทศเกาหลีใต้ เป็นงานเกมส์ที่เน้นตลาดเกมออนไลน์เป็นหลัก ในแต่ละปีนั้นเราจะเห็นเกมออนไลน์ใหม่ๆมากมายจากในงานนี้ แต่ช่วงหลังๆมานี้ ตลาดเกมออนไลน์ของเกาหลีใต้ก็เริ่มซบเซาลง จากความนิยมใช้สมาร์ทโฟนที่เพิ่มขึ้น ก็เลยทำให้ค่ายเกมต่างๆแบ่งงานมาพัฒนาเกมลงสมาร์ทโฟนกันแทนนั่นเอง จึงทำให้เราเห็นมีเกมออนไลน์มาใหม่น้อยลงในช่วงสองสามปีที่ผ่านมานี้ ส่วนเกมมือถือนั้นมีการทำออกมามากขึ้น วันนี้เราจะพาไปดูเกมมือถือใหม่ๆของเกาหลีใต้ จากงาน G-Star 2014 ที่น่าสนใจกัน
 
Project Black
เกมส์มือถือ
เป็นเกม ACT RPG แนว Hack & Slash หรือเรียกไทยๆว่า เกมฟันแหลก ที่มีแนวการเล่นคล้ายๆกับ Infinity Blade คือเวลาสู้กับศัตรูจะเป็นการสู้แบบตัวต่อตัว สามารถหลบ ป้องกัน โจมตีได้อิสระ ส่วนฉากในเกมจะเป็นแบบ 3D มุมมองสูง บรรยากาศฉากและดันเจี้ยนต่างๆ คล้ายกับเกม Final Fantasy XII เกมนี้พัฒนาโดย studio 3Point Inc กำหนดออกภายในปี 2015
เกมส์มือถือ
เกมส์มือถือ
 
Harmagedon
เกมส์มือถือ
เป็นเกม ACT RPG มุมมองสูงแบบคลาสสิคทั่วไป แต่แนวการต่อสู้นั้นจะเป็นการต่อสู้เอาตัวรอดจากฝูงซอมบี้ ที่มีหลายแบบ คล้ายๆกับ Left4Dead คือมีทั้งซอมบี้ธรรมดา ซอมบี้ตัวใหญ่ ฯลฯ ผู็เล่นจะรับบทเป็นชายแต่งตัวเหมือนชาวนา ถือปืนถือค้อนบุกไปช่วยเหลือลูกสาว พัฒนาโดยทีม Double A Games กำหนดออกกลางปี 2015
เกมส์มือถือ
เกมส์มือถือ
 
Saving Fairy Tale
เกมส์มือถือ
เกมนี้เป็นแนวแฟนตาซี ในแบบที่เกม ACT RPG ทั่วไปเลย ด้วยการนำฉากและเรืองราวของนิยายเรื่อง อลิซในแดนมหัศจรรย์ มาทำเป็นเกม ตัวเอกจะได้รับบทเป็นนักรบผู้กล้าและอลิซ ต่อสู้กับสัตว์ประหลาดและพวกราชินีใจร้าย ท่าพิเศษในเกมก็ออกแนวแฟนตาซีฮาๆ อย่างท่าของอลิซ เป็นท่าขายักษ์กระทืบ พัฒนาโดยทีม funwiz กำหนดออกในปี 2015
เกมส์มือถือ
เกมส์มือถือ
 
Hero Sky 
เกมส์มือถือ
เป็นเกมเดียวจาก 4 เกมที่ออกมาให้เล่นแล้วในตอนนี้ แต่น่าจะเรียกว่าเป็นเกมแนววางแผนมากกว่าแอคชั่น เพราะตอนสู้กันจะเป็นฉากยกทัพบุกเมือง ด้วยเหล่าฮีโร่และขุนพลยูนิตต่างๆที่เราสร้างไว้ พวกฮีโร่ที่เราควบคุมก็จะเป็นฮีโร่จากอาณาจักรต่างๆ อย่างโรมัน กรีก สปาร์ต้า อินเดียนแดง โจรสลัด ฯลฯ น่าเสียดายที่ตอนนี้ยังมีแต่เวอร์ชั่นภาษาเกาหลี แต่ถ้าสนใจก็ลองไปโหลดดูที่
Android >> https://play.google.com/store/apps/details?id=com.nexon.herosky
iOS >> https://itunes.apple.com/kr/app/hieolo-seukai/id898704649?mt=8
เกมส์มือถือ
เกมส์มือถือ
 