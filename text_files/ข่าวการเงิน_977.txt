มันไม่ใช่แค่ยอดคงเหลือในบัญชีธนาคารเท่านั้น ที่เป็นตัวแบ่งแยกคนชนชั้นกลางกับคนที่ร่ำรวย แต่สิ่งที่แยกคนชนชั้นกลางออกจากคนรวยด้วยก็คือ ความคิดที่แตกต่างกันในเรื่องของเงิน วิธีที่คุณคิด และสิ่งที่คุณเชื่อเกี่ยวกับเงิน วันนี้ MoneyGuru.co.th จะพาไปดูวิธีที่คนรวยคิดกันค่ะ ว่าเขาคิดอย่างไร ทำไมถึงทำให้พวกเขาร่ำรวยกันเป็นกอบเป็นกำขนาดนั้น!
 
พวกเขาบอกว่าตัวเองไม่มีปัญหาเรื่องเงินคนที่ร่ำรวยมักบอกกับตัวเองว่าพวกเขาไม่มีปัญหาเรื่องเงิน แม้ว่าพวกเขาจะมีปัญหาเรื่องเงินจริง ๆ ก็ตาม นอกจากนี้คนที่ร่ำรวยยังไม่กลัวที่จะเอาเงินของตัวเองไปลงทุนอีกด้วย อีกทั้งคนรวยรู้ว่าไม่ควรที่จะละลายเงินไปกับบางสิ่งบางอย่างที่ไม่สำคัญ และที่คนรวยมักบอกกับตัวเองว่าไม่มีปัญหาเรื่องเงิน นั่นก็เพราะเขารู้อยู่เสมอว่าเงินของพวกเขาจะไปอยู่กับการลงทุน เพื่อที่จะทำให้การลงทุนเหล่านั้นทำกำไรให้พวกเขา
 
พวกเขาตั้งความคาดหวังสูงในขณะที่คนชนชั้นกลางมักจะกำหนดความคาดหวังทางการเงินของพวกเขาต่ำ เพื่อให้พวกเขาไม่ผิดหวังหากไม่ได้อย่างที่ใจคิด แต่คนรวยมักตั้งความหวังเรื่องการเงินไว้สูง ซึ่งเมื่อพวกเขาตั้งความคาดหวังทางการเงินไว้สูงแล้ว พวกเขาก็มักจะกำหนดเป้าหมาย และเริ่มมองหาวิธีการที่พวกเขาจะได้รับเงินตามที่พวกเขาคาดหวังนั่นเองค่ะ
 
พวกเขาคิดว่าการทำเงินเป็นเกมคนที่รวยคิดว่าธุรกิจ ชีวิต และรายได้เป็นเกม และมันเป็นเกมที่พวกเขาจะต้องชนะด้วย นี่คือเหตุผลที่เศรษฐียังคงออกไปทำงานทุกวัน เพื่อไล่ตามความสำเร็จของพวกเขาต่อไป การ "เล่นเกม" ของพวกเขาผลักดันให้พวกเขาเพิ่มระดับของความคาดหวัง พวกเขาจะตื่นเต้นอย่างมาก หากพวกเขาทำงานและอื่น ๆ ที่ทำให้พวกเขาประสบความสำเร็จ
 
พวกเขาเห็นว่าเงินเป็นเพื่อนคนที่รวยมักจะคิดว่าเงินคือหนึ่งในพันธมิตรที่ยิ่งใหญ่ที่สุดของพวกเขา พวกเขาคิดว่าเงินคือเพื่อนที่มีอำนาจมากที่สุด อีกทั้งคนที่ร่ำรวยยังเชื่อว่าเงินจะสามารถแก้ปัญหา และซื้อความสงบของจิตใจได้ ในขณะที่คนชนชั้นกลางจะเห็นว่าเงินเป็นสิ่งที่ชั่วร้ายที่ไม่มีที่สิ้นสุด และเห็นว่าเงินเป็นส่วนหนึ่งของชีวิตที่จะต้องทนกับมัน
 
พวกเขาปิดกั้นความกลัวคนที่ร่ำรวยมักคิดว่าความกลัวไม่มีอยู่จริง คนรวยมักจะคิดว่าทุก ๆ สิ่งในโลกย่อมเป็นไปได้สำหรับพวกเขาเสมอ ทุก ๆ ความฝันของพวกเขาอาจจะดูเหมือนบ้าคลั่งก็จริง แต่เชื่อไหมว่าพวกเขาสามารถทำได้ ดังนั้นในการดำเนินงานคุณจะต้องออกจาก comfort zone ของคุณเสียก่อน นักคิดระดับโลกได้เรียนรู้ตั้งแต่ต้นแล้วว่าการจะเป็นเศรษฐีมันไม่ใช่เรื่องง่ายนัก ดังนั้นเราต้องปิดกั้นความกลัวของเราให้ได้เสียก่อนค่ะ
 
การจะเป็นคนรวยไม่ใช่เรื่องยากอะไร เพียงแค่เราคิดให้แตกต่างก็เท่านั้นค่ะ และหากคุณต้องการอ่านบทความเพิ่มเติมเกี่ยวกับการเงิน บัตรเครดิต รถยนต์ และประกันรถยนต์ คุณสามารถกด Subscribe ทีนี่ได้เลยค่ะ MoneyGuru.co.th จะส่งสาระความรู้ดี ๆ แบบนี้ตรงถึงอีเมลของคุณทุก ๆ สัปดาห์
 
 