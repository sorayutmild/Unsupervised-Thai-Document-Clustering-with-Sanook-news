ไมค์ ภิรมย์พร ลงภาพสุดอบอุ่นจัดงานบายศรีสู่ขวัญต้อนรับลูกสาว 3 คนบินกลับเมืองไทย พร้อมกับว่าที่ลูกเขย
ต้องบอกว่าเป็นว่าภาพที่น่ารักและอบอุ่นมากๆ เมื่อนักร้องลูกทุ่งคนดัง ไมค์ ภิรมย์พร ได้จัดงานบายศรีสู่ขวัญเป็นการต้อนรับลูกสาว 3 คน น้องเมย์, น้องแกรมมี่ และน้องมิ้ว เดินทางกลับมาเมืองไทย หลังเดินทางไปเรียนต่อต่างประเทศกันนานหลายปี 
โดย ไมค์ ภิรมย์พร ได้โพสต์ภาพคู่กับลูกสาวคนสวยพร้อมกับว่าที่ลูกเขยอีกด้วย และได้เขียนบอกเล่าไว้ว่า "มื้อนี้เป็นมื้อสันต์วันดี เลยจัดงานบายศรีสู่ขวัญ ลูกสาวทั้ง 3 คน พร้อมกับต้อนรับว่าที่ลูกเขยด้วยเลยครับ" หลายคนเห็นแล้วต่างเข้าไปแสดงความยินดีกับครอบครัวของ ไมค์ ภิรมย์พร กันอย่างล้นหลามเลยทีเดียว
นอกจากนี้ในเฟซบุ๊คของ ไมค์ ภิรมย์พร ยังได้โพสต์คลิปช่วงนาทีที่ลูกสาวคนโต น้องเมย์ ได้ถูกแฟนหนุ่มทำเซอร์ไพรส์คุกเข่าขอแต่งงาน เป็นภาพที่น่ารักและประทับใจมากๆ โดย พ่อไมค์ ได้เขียนแคปชั่นไว้อย่างซึ้งใจว่า 
"อีกคลิปที่อยากให้พี่แม่พี่น้องร่วมยินดีกับ "น้องเมย์" ลูกสาวคนโตของผมเองครับทั้งตื่นเต้น ตื้นตัน และพูดอะไรไม่ออกได้แต่อยากบอกลูกสาวสุดที่รักว่า "ลูกเลือกอะไร ... พ่อก็เลือกสิ่งนั้น"พ่อรักลูกมากนะ
