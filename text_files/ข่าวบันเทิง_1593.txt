เป็นคนที่ชัดเจนเสมอสำหรับ คุณปู่ไพวงษ์ เตชะณรงค์ คุณพ่อของ ไฮโซหนุ่ม สงกรานต์ เตชะณรงค์ หวานใจของนางเอกสาว แมท-ภีรนีย์ คงไทย อย่างล่าสุดเจ้าตัวได้ตอบคำถามสุดแซ่บให้กับชาวเน็ตที่เข้ามาคอมเมนต์รูปที่คุณปู่โพสต์ภาพหลานรัก น้องปีใหม่ ลูกสาวของหนุ่มสงกรานต์และอดีตภรรยานางเอกสาว แอฟ-ทักษอร ภักดิ์สุขเจริญ โดยมีคนเข้ามาคอมเมนต์ในอินสตแกรมของปู่ไพวงศ์ว่า "ถ้าเอาแมทมาเป็นลูกสะใภ้เขาจะเป่าหูให้สงกรานต์แล้วจะทำให้ ครอบครัวไม่ถูกกัน เขาห้าวๆ แบบบนี้อันตราย" 

ซึ่งทางคุณปู่ได้เข้าไปตอบแบบนิ่มๆ ว่า " ปู่เผด็จการกว่าที่หนูคิด"  ทำให้ชาวเน็ตอีกหลายคนเข้ามากดไลก์และแสดงความคิดเห็นกันอย่างหลากหลาย เรียกว่าตอบนิ่งๆ แต่ชัดแจ้งแจ่มแจ๋วกันเลยทีเดียว
