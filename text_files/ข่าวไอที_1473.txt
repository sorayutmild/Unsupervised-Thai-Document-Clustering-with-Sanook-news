iPhone 7 (ไอโฟน 7) อัปเดตข้อมูล สเปค ล่าสุด : ภาพหลุดแรก iPhone 7 พร้อมกล้องคู่แบบ Dual-Camera มาแล้ว! เปลี่ยนดีไซน์ด้านหลังใหม่ตามข่าวลือ ตัดเส้นสัญญาณออก ย้ายไปไว้ขอบตัวเครื่องแทน

หลังจากที่มีข่าวลือออกมาว่า iPhone 7 (ไอโฟน 7) จะเปลี่ยนดีไซน์ด้านหลังใหม่ ด้วยการตัดเส้นสัญญาณออก แล้วย้ายไปไว้ที่ขอบตัวเครื่องทั้งด้านบนและด้านล่างแทนนั้น ล่าสุด ได้มี ภาพหลุด iPhone 7 Plus ออกมาให้ชมกันแล้ว
โดยภาพดังกล่าว คาดว่า เป็นเพียงแค่เครื่อง mock-up เท่านั้น ซึ่งเผยให้เห็นดีไซน์ด้านหลังใหม่ ตรงกับข่าวลือที่ออกมาก่อนหน้า นอกจากนี้ ยังมีการเปลี่ยนแปลงในส่วนของกล้องด้านหลัง ซึ่งเป็นกล้องคู่แบบ Dual-Camera ส่วนด้านล่างตัวเครื่อง มีจุด 3 จุดคล้ายกับสัญลักษณ์ของ Smart Connector เช่นเดียวกับ iPad Pro อีกด้วย
ด้าน Feld & Volk ได้เผยภาพเรนเดอร์ของ iPhone 7 กับ iPhone 7 Plus ที่รวบรวมข้อมูลต่างๆ จากข่าวลือ ซึ่งจากภาพเรนเดอร์นั้น เผยให้เห็นว่า iPhone 7 มีความบางเพียง 6.1 มม. เท่านั้น ซึ่งบางกว่า iPhone 6S เสียอีก ทำให้มีความเป็นไปได้สูงว่า iPhone 7 อาจตัดช่องหูฟังออก แล้วเหลือแต่พอร์ต Lightning อย่างเดียว ซึ่งจะช่วยทำให้ตัวเครื่องบางลงได้กว่าเดิม
อย่างไรก็ดี ข้อมูลข้างต้น เป็นเพียงแค่ข่าวลือเท่านั้น - macrumors.com

สนับสนุนเนื้อหา: Techmoblog


