
กลายเป็นข่าวเศร้าส่งท้ายช่วงเทศกาลสงกรานต์ปีนี้ทีเดียว โดยเฉพาะดาราสาว "ตั๊ก บงกช" ที่ต้องสูญเสียคุณแม่ "แม่เล็ก ธนาภา" ผู้สื่อข่าวรายงานว่า หลังจากที่แม่เล็กเข้ารับการรักษาอาการป่วยอยู่สักพัก ล่าสุดได้เสียชีวิตลงอย่างสงบแล้ว
ตามรายงานระบุว่า แม่เล็ก ธนาภา ชีพนุรัตน์ ที่เข้ารับการรักษาอาการป่วยตั้งแต่ช่วงต้นปี 2559 จากภาวะเส้นเลือดในสมองตีบ นอนพักอยู่ที่โรงพยาบาลกว่า 1 ปีเต็ม แม้ว่าที่ผ่านมาอาการของแม่เล็กจะคงที่และดีขึ้นมาเล็กน้อย แต่ด้วยภาวะดังกล่าว ทำให้การสั่งการของร่างกายจะไม่สมบูรณ์เหมือนเดิม ขณะที่ สาวตั๊ก ก็ยังคงทำหน้าที่ลูกที่ดีมาโดยตลอด
สำหรับพิธีสวดพระอภิธรรมศพ แม่เล็ก ธนาภา จัดขึ้นที่ศาลาข้างโบสถ์ วัดปากน้ำภาษีเจริญ ตั้งแต่วันที่ 16 ถึง 21 เมษายน 2560 ส่วนพิธีฌาปนกิจศพ จัดขึ้นในวันเสาร์ที่ 22 เมษายน 2560 เวลา 16.00 น. ตามลำดับ ทางทีมข่าวบันเทิง Sanook! News ขอแสดงความเสียใจด้วยนะคะ