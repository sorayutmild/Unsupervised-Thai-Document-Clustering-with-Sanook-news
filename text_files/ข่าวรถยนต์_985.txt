
"บางกอก อินเตอร์เนชั่นแนล มอเตอร์โชว์ 2011" เปิดงานอย่างเป็นทางการแล้ว เอาใจสำหรับผู้ชื่นชอบรถยนต์เปิดให้เข้าชมกันตั้งแต่วันที่ 25 มีนาคม - 5 เมษายนนี้  ซึ่งปีย้ายสถานที่จัดงานจากเดิมมาเป็นอาคารชาลเลนเจอร์ เมืองทองธานี ในการโชว์ความยิ่งใหญ่ของงานเป็นครั้งแรก นอกจากพื้นที่ที่ใหญ่ขึ้นแ้ล้วแต่ละค่ายรถต่างระดมรถยนต์รุ่นใหม่มาเปิดตัวกระตุ้นยอดขายกันอย่างเต็มที่ มีตั้งแต่รถขนาดเล็กอย่างอีโคคาร์ เก๋งคอมแพ็กต์ รถขนาดกลาง สปอร์ตพันธุ์ รถอเนกประสงค์ ไปจนถึงรถยนต์หรูหรา 
ดร.ปราจีน เอี่ยมลำเนา ประธานบริหาร บริษัท กรังด์ปรีซ์ อินเตอร์เนชั่นแนล จำกัด ในฐานะประธานจัดงาน "บางกอก อินเตอร์เนชั่นแนล มอเตอร์โชว์ ครั้งที่ 32" เปิดเผยว่า งานในปีนี้เชื่อมั่นว่าจะยิ่งใหญ่กว่าทุกครั้งที่ผ่านมา เพราะมีพื้นที่การจัดงานที่กว้างขึ้น และปีนี้แต่ละบริษัทยืนยันแล้วว่าจะช่วยกันเติมเต็มความยิ่งใหญ่ และสังเกตเห็นความคึกคักในแต่ละบริษัทได้เป็นอย่างดี ขณะที่การออกแบบบู๊ธก็พิถีพิถันมากกว่าทุกปี เพระพื้นที่กว้างขวางขึ้น รวม ๆ แล้วยิ่งใหญ่อย่างแน่นอน"
