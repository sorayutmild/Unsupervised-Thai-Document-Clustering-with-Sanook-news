                ตั้งแต่เปิดตัวออกมาอย่างเป็นทางการ อย่างอลังการงานสร้าง คงไม่มีใครไม่พูดถึงรถยนต์นั่งชั้นนำในกลุ่มซีดานหรูจากค่าย Honda  กับเจ้า  All New! Honda Accord  ใหม่ ในโฉมที่ 9 ที่ก้าวเข้ามาสร้างความเหนือชั้นและเขย่าตลาดรถยนต์ขนาดกลาง 

            การมาถึงของรถยนต์  Honda Accord  ใหม่นั้น ค่อนข้างไปเป็นตามความคาดหมายของเรา หลังจากรถยนต์รุ่นนี้เปิดตัวและวางจำหน่ายในอเมริกามาพอสมควรแล้ว การระหกระเหินมาไทย ก็ได้รับการจับตาอยู่พอสมควร ในฐานอีกซีดานกลางที่คนไทยนิยม จากรุ่นสู่รุ่น และล่าสุด เราก็ได้ไปสัมผัสเจ้าหรูคันนี้มา
ทดสอบรถยนต์  Honda Accord  ใหม่ 
หรูหรามีระดับ ขลับความแตกต่าง 
                นับจากวันเปิดตัวออกมา  Honda Accord  ใหม่ เป็นรถยนต์ที่เรารู้สึกว่า มันมีการเปลี่ยนแปลงสูงมาก ที่จริง ตั้งแต่เมื่อช่วงปีที่แล้ว  Honda Accord  อาจจะเรียกว่าเป็นรถยนต์ที่มีความลงตัวมากที่สุด ในเรื่องของการออกแบบหลังจากที่ในช่วงหลายปีที่ผ่านมา ค่าย Honda  ถูกโจมตี อย่างหนักในเรื่องนี้
                การเปิดตัวออกมาของ  Honda Accord   ถือเป็นการลบคำสบประมาทในเรื่องนี้อย่างชัดเจน ด้วยการให้ความพิถีพิถันในการออกแบบ ส่วนหนึ่ง Honda Accord เป็นรถยนต์ที่สร้างชื่อมายาวนานให้กับ ฮอนด้า และหลังมาเปิดตัวในไทย และให้จับจองอย่างเป็นทางการตั้งแต่งานมอเตอร์โชว์ Honda Accord  ใหม่ก็สร้างเรื่องน่าอัศจรรย์ใจเมื่อพวกมันมียอดจองไปแล้วกว่า 6,000 คันเลยทีเดียว
ทดสอบรถยนต์  Honda Accord  ใหม่ 
                ตัวเลขนี้นับเป็นจำนวนที่สูงมากสำหรับยอดจองในบ้านเรา และเมื่อได้มาเจอ  Honda Accord  ใหม่อีกครั้ง มันก็ทำให้เราหวนนึกถึง งานเปิดตัวสุดอลังการที่ โรงละครอักษราที่ยกระดับความแตกต่างของรถยนต์คันนี้ให้ก้าวล้ำไปในเรื่องความหรูหรา
                ความลงตัวเริ่มตั้งแต่ใบหน้าที่เน้นในการให้รายละเอียดความหรูหราเต็มพิกัด ทักทายกันตั้งแต่ไฟหน้า ทักทาย และสะท้อนรายละเอียดมิติความหรูหราผ่านโคมไฟหน้าแบบโปรเจ็คเตอร์ และต่างกันเล็กน้อยในรุ่น 2.4 ที่จะมาพร้อมไฟหน้าแบบ  LED  ทุกรุ่นให้มาตรฐานมาพร้อมกับไฟ Day Time  ช่วยเพิ่มเสน่ห์ยามที่คุณขับขี่ Honda Accord  ใหม่ยามกลางวัน เช่นเดียวกับไฟตัดหมอกคู่หน้า และระบบเปิด-ปิดไฟหน้าอัตโนมัติ
                เส้นสายทางด้านหน้าถ่ายทอดผ่านฝากระโปรง ที่เน้นไปในเรื่องความนุ่มนวลไม่มีคมสันให้บาดลึกในสไตล์สปอร์ตมากนัก เส้นสายใหม่นี้สอดเสน่ห์ความลงตัวอย่างมาก เมื่อมันผ่านไปยังด้านข้างเช่นเดียวกับหลังคา ผ่านความยาวของมิติตัวถัง  4,870 ม.ม. กว้าง 1,850 ม.ม. และ สูงเพียง 1,465 ม.ม.  และยังให้ฐานล้อกว้าง 2,775 ม.ม. ช่วยในการ ตอบโจทย์เรื่องสมรรถนะในการขับขี่และการขึ้นลงรถของผู้โดยสารตอนหลัง
ทดสอบรถยนต์  Honda Accord  ใหม่ 
                บั้นท้าย  Honda Accord  เติมเสน่ห์ด้วยความลงตัวจากไฟท้ายแบบ  LED  ที่ได้รับการออกแบบให้ความลงตัวเรื่องความหรูหรา ทั้งยังเพิ่มความทันสมัยให้กับตัวรถ และเมื่อเหลียวมองที่ล้ออัลลอยขอบ 17 นิ้ว จัดมาคู่กับยาง 225/50 /R17  เช่นเดียวกันในรุ่น  2.4  ลิตร ที่ให้ล้อขอบ 18 นิ้ว ก็ดูภูมิฐานมากขึ้น โดยมาพร้อมยางขนาด 235/45/R18
 
 
ห้องโดยสารผนวกความหรู พิถีพิถันทันสมัย 
                เปิดประตูก้าวเข้ามาสู่ห้องโดยสาร  Honda Accord  ใหม่มาพร้อมกับการให้ความลงตัวที่น่าตื่นตาตื่นใจ โดยเฉพาะเรื่องความหรูหรา อันที่จริงแล้ว  Honda  เตรียมโทนการตบแต่งห้องโดยสารไว้ 2  แบบ ได้แก่  สีเบจและสีดำ แต่คุณกลับไม่มีสิทธิเลือกเพราะสีห้องโดยสารจะขึ้นอยู่กับสีภายนอกของตัวรถด้วย
                โทนสีที่แตกต่างทำให้เราลุ้นเล็กๆเมื่อเปิดประตู และ  Honda 2.0 EL  ที่ขับขี่ในวันนี้กับสีทองแชมเปญฟรอส์ เราได้พบกับห้องโดยสารที่เป็นโทนสีเบจ ซึ่งไม่น่าแปลกใจนัก สีเบจช่วยทำให้ห้องโดยสารดูโอ่อ่ามากยิ่งขึ้น ให้ความเป็นผู้ดีลงตัวตบแต่งด้วยลายไม้ ซึ่งเทียบกับรถยนต์รุ่นอื่นๆ ในกลุ่มเดียวกันก็ไม่ได้ทำให้รถดูแก่ ที่จริงในรอบหลายๆปี ตั้งแต่เริ่มทดสอบรถมา ลายไม้ใน Honda Accord  ใหม่ กลับดูดีที่สุดเลยก็ว่าได้ โดยเฉพาะเมือลายไม้ชอบทำให้รถดูแก่ แต่นั่นไม่ใช่กับรถคันนี้
ทดสอบรถยนต์  Honda Accord  ใหม่ 
                เบาะนั่งออกแบบมาให้นั่งสบายและกระชับแบบหลวมๆ ช่วยให้สบายในการขับขี่สูงสุด ฝั่งคนขับให้เบาะนั่งสามารถปรับไฟฟ้า 8 ทิศทางพร้อมระบบดันหลัง บีบนวดยามต้องการ รวมถึงจดจำโปรแกรมการปรับได้ 2  โปรแกรม  ขณะที่ฝั่งคนนั่งปรับพับฟ้า 4 ทิศทาง
                พวงมาลัยมัลติฟังชั่น ทรวดทรง  4  ก้าน ให้การควบคุมสัมผัสได้เพียงปลายนิ้ว ช่วยให้ความสะดวกสบายยิ่งขึ้นในการขับยี่ ฝั่งซ้ายบนพวงมาลัยเป็นปุ่มควบคุมระบบเครื่องเสียง ถัดลงมาเป็นชุดปุ่มใช้ในการรับสายโทรศัพท์ ซึ่งคุณสามารถเชื่อมต่อผ่านระบบ  Bluetooth  ส่วนด้านขวาเป็นระบบควบคุมความเร็วอัตโนมัติ หรือ  Cruise Control  ซึ่งถ้าเป็นในรุ่น  2.4  ลิตร จะเพิ่มปุ่มควบคุมหน้าจอแสดงผลอัจฉริยะเข้ามาอีกในด้านล่างฝั่งขวา
                การให้รายละเอียดถือเป็นเรื่องที่สำคัญอย่างมาก โดยเฉพาะในรถยนต์หรู และ  Honda Accord  ก็ทำให้เราประทับใจโดยเฉพาะรายละเอียดเล็กๆ ที่อาจจะไม่มีใครสนใจด้วยซ้ำ อย่างตะเข็บหนังหุ้มพวงมาลัย ที่ไม่รู้สึกแปลกๆ ทั้งทำให้จับพวงมาลัยได้อย่างถนัดมือแต่คุณอาจจะไม่สังเกตเท่านั้น
ตรงหน้าคนขับ จัดวางมาตรวัดเรืองแสงเอาไว้ได้ลงตัวหน้าขนาดกำลังดี อ่านค่าต่างๆเป็นไปได้ง่ายสบายตา ตรงกลางที่มาตรวัดความเร็วมีจอแสดงข้อมูลการขับขี่บอกรายละเอียดข้อมูลการขับขี่ รวมถึง ระบบ  Eco Coaching ช่วยฝึกฝนผู้ขับขี่ในเรื่องความประหยัด เพิ่มสมรรนะเพื่อรักษาสิ่งแวดล้อม  
 
กลางคอนโซลหน้า ยัดจอ TFT  ขนาด 8 นิ้ว เอาไว้ใช้บอกข้อมูลการขับขี่ ต่างๆ โดยจอเดียวกันนี้ยังใช้การแสดง ระบบนำทางเนวิเกเตอร์ ซึ่งจะมีมาให้ในบางรุ่นเท่านั้น อย่าง  Honda 2.0 EL Navi  คันที่เราทดสอบนี้ หรือจะเป็น รุ่น 2.4 EL Navi Tech และ 2.4 Tech
ต่อเนื่องลงมาเป็นหน้าจอทัชสกีนของระบบเครื่องเสียงทำงานง่าย อยู่ในจังหวะที่จะเอื้อมมือก็ได้ถ้าไม่ถนัดใช้งานปุ่มที่พวงมาลัยก็สะดวกดี ส่วนล่างสุดเป็นระบบปรับอากาศอัตโนมัติ แบบ  dual Zone  สามารถแยกอุณหภูมิได้อิสระซ้ายขวาได้ถ้าต้องการ
จากทั้งหมดเราจะพบว่า Honda Accord  ใหม่ เป็นรถยนต์ที่มีที่อัดแน่นด้วยความลำสมัยอ่างแท้จริง แต่ความล้ำสมัยของมันก็พลันพามาเจอปัญหาวุ่นวายจนได้ โดยเฉพาะปุ่มต่างๆมากมาย ที่เยอะไม่แพ้เครื่องบิน ซึ่งมันกระจายตามจุดต่างๆ ทั่วรถ ทำให้ยากต่อการเข้าถึง และจากที่ฟังดูความคิดเห็นของกูรูยานยนต์หลายท่านที่ ส.ว.(สูงวัย) พวกเขาเจอปัญหาเรื่องความสับสนอลหม่านในการใช้งาน ทั้งที่จริงบางระบบอาจจะสามารถทำงานโดยอัตโนมัติ ก็ตามที แต่เมื่อต้องเข้าถึงระบบ ซึ่งกระจายเต็มคอนโซลหน้ามันก็ไม่ง่ายนัก เว้นแต่จะนั่งครำหากันก่อน ซึ่งเรื่องนี้ก็ค่อนข้างจะเห็นด้วย ยิ่ง Accord  เป็นรถที่ผู้ใหญ่มักจะคบหามากกว่า   
ทดสอบรถยนต์  Honda Accord  ใหม่ 
การโดยสารตอนหลังค่อนข้างลงตัวเกินคาดกว่าที่คิด การให้ระยะฐานล้อมากขึ้นทำให้การขึ้นลงง่ายขึ้น ไปพร้อมกับการนั่งที่สบาย ที่จริงจากที่สัมผัสรถ Honda มาในหลายๆ รุ่น  Honda Accord  ใหม่ ถือว่าเป็นรถยนต์ที่มีท่านั่งตอนหลังที่ดีที่สุด แต่ถึงแบบนั้น มันก็ยังมีบางอย่างไม่ลงตัว โดยเฉพาะการกระชับคนนั่งตอนหลัง ยังทำการบ้านมาค่อยดีเท่าไรนัก เพราะความสบายอยู่ในถนนทางตรงเสียเป็นส่วนใหญ่แต่อย่าให้เจอทางโค้งนะ เข้าโค้งนี้ถ้ำไม่ยึด ศาสดา ตามศัพท์ของพี่จิมมี่ กูรูรถยนต์ชื่อเสียงชั้นนำ บัญญัติเอาไว้ รับรองว่า ต้องแบนโค้งตามแรงเหวี่ยงแน่นอน
จุดนี้ควรปรับปรุง เพราะน้อยคนจะนั่งตอนหลังแล้วรัดเข็มชัดนิรภัย แต่เช่นเดียวกัน  Accord  ใหม่ให้คุณสามารสามารถทำกิจกรรมกับห้องสัมภาระทางด้านหลังได้ ผ่านช่องที่วางแขนตรงกลาง แต่ก็แอบงงเล็กๆว่า เบาะหลัง Honda Accord  สามารถพับได้ทำให้เกิดคำถามว่ารถพรีเมี่ยมคาร์ ทำไมต้องทำให้พับได้ ทั้งที่จริง รถระดับนี้ควรเน้นคุณภาพในการนั่งสูงสุด ซึ่งการทำเบาะธรรมดาแล้วใส่ความสบายสูงสุดในการนั่งจะตอบโจทย์เรื่องนี้ แถมการพับก็ไม่ได้ทำในอัตรา  60/40  ด้วยซ้ำไป
 
2.0 ลิตร โดนใจ...คุ้มค่าน่าคบ 
                เริ่มต้นการทดสอบ สายฝนก็โปรยปรายลงมาทำให้เราต้องขับรถด้วยความระมัดระวัง ส่วนหนึ่ง ด้วยถนนแถวพังงานี้ไม่เป็นที่คุ้นชินมากกนักประกอบกับนี่คือทางหลวงเลนสวน ที่อะไรก็เป็นไปได้ทำให้คาราวานการทดสบ  Honda accord  เคลื่อน ตัวไปตามทางอย่างช้าๆ ไม่ได้รีบร้อนอะไร
ทดสอบรถยนต์  Honda Accord  ใหม่ 
                ในรุ่น 2.0 ลิตร น่าจะเรียกว่าเป็นรุ่นที่หลายคนต่างที่จะมองหามากกว่า โดยเฉพาะเมื่อราคาเทียบกับรถยนต์คอมแพ็คคาร์ ถือว่าทำราคาออกมาไม่ต่างมาก แต่เรื่องความภูมิฐานและสะดวกสบายในการขับขี่นั้นกลับต่างกันลิบลับ ทำให้ Honda Accord  2.0  น่าจะเป็นทางเลือกที่หลายคนมองมากกว่า ในรุ่น  2.4  
                ใต้ฝากระโปรงรุ่น 2.0 Honda Accord   ใหม่ มาพร้อมเครื่องยนต์ แคมเดี่ยวแบบ  4  สูบ  16  วาล์ว ขนาด 2.0 ลิตร ให้กำลังสูงสุด 155  แรงม้า ที่  6,500 รอบต่อนาที และให้แรงบิดสูง 190 นิวตันเมตร ที่  4300  รอบต่อนาที  ส่งกำลังผ่านชุดเกียร์อัตโนมัติ  5   สปีด พร้อมระบบควบคุมอิเล็กทรอนิกส์ ช่วยให้การขับขี่มีความลงตัวมากยิ่งขึ้น
                เส้นทางที่ผ่านไปช้าๆตามถนนสองเลน ทำให้เราเริ่มสังเกตบางอย่างโดยเฉพาะระบบช่วงล่างที่มีการปรับเปลี่ยนแบบยกเครื่องใหม่หมดเปลือก โดยเฉพาะช่วงล่างทางด้านหน้าที่ปรับเอาระบบช่วงล่างแบบ ดับเบิ้ลวิชโบน ซึ่งเป็นระบบช่วงล่างแบบอิสระออกไปแล้วสวมทับด้วยระบบช่วงล่างแบบแม็คเฟอร์สันสตรัท พร้อมเหล็กกันโคลง ซึ่งช่วยให้ทีมวิศวกรสามารถลดน้ำหนักของ  Honda Accord ใหม่ได้ถึง 15.4  ก.ก.  ส่วนด้านหลังใช้ระบบช่วงล่างแบบมัลติลิงค์พร้อมเหล็กกันโคลงเหมือนเดิม  
ทดสอบรถยนต์  Honda Accord  ใหม่ 
                ระบบช่วงล่างแบบแม็คเฟอร์สันทำให้ทุกอย่างมีความเปลี่ยนไป โดยเฉพาะอย่างยิ่งในเรื่องของความนุ่มนวลยิ่งเมื่อคุณขับในความเร็วต่ำ รถจะดูมีความกระด้าง ซึ่งความกระด้างนี้ไม่ใช่อาการกระด้างแบบรถอเนกประสงค์หรือรถกระบะ แต่เป็นการกระเด้งกระดอน ซึ่งมาจากการเซทค่าของโช๊คและสปริง โดยเฉพาะช่วงแรกๆของการทดสอบ ที่ขบวนเคลื่อนต่างถนนไปอย่างผู้ดี ที่ความเร็วประมาณ  60-80 ก.ม./ช.ม. ความรู้สึกในการขับขี่ไม่ค่อยน่าประทับใจนัก และเช่นกันมันก็นั่งไม่สบายเท่าไรนัก
                ส่วนหนึ่งของความไม่สบาย เราได้ไขข้อคำถามจากทีมวิศวกรในภายหลังจากการทดสอบ ก็พบว่า ปัจจัยที่สำคัญเลยคือการออกแบบระบบช่วงล่างให้เหมาะต่อสภาพถนนมากที่สุด ซึ่ง  Honda accord  ใหม่ นี้ ถูกพัฒนาขึ้นอเมริกา ซึ่งถนนส่วนใหญ่ที่โน่นมีคุณภาพดี ดังนั้นในเวอร์ชั่นที่ขายนอกอเมริกา จึงชิ้นส่วนเพิ่มเติมที่เรียกว่า Rebound spring  ซึ่งเป็นชิ้นส่วนที่ทำให้ระบบช่วงล่างให้และคืนตัวเร็วขึ้น และผลเสียก็คือสิ่งที่กำลังเกิดขึ้น มันดึ๋งดั๋งๆแปลกๆ รับรองว่าคนเมารถอาจจะไม่ชอบแน่ ซึ่งการกระเด้งกระดอนอย่างมากทำให้เรา คู่หูที่นั่งมาด้วยกันถึงกับออกตัวขอเข้าห้องน้ำระหว่างทางเพราะมันจะกระฉอกแล้ว การเด้งในยามความเร็วต่ำนี้ควรจะปรับปรุงอย่างแรง และไม่อยากนึกเลยว่าถ้าผู้บริหารต้องขับรถหรือนั่ง  Honda Accord  ในสภาพเด้งดึ๋งๆไปตลอดการเดินทางในเมืองที่ใช้ความเร็วสูงไม่ได้จะเป็นเช่นไร
                รถเริ่มคุ้นมือถนนเริ่มโล่ง ขบวน นำไปก่อนหลังจากที่คู่หูเราทำภารกิจส่วนตัวเสร็จเรียกร้อยก็ได้ทำเวลากันบ้าง เครื่องยนต์ขนาด 2.0  ลิตร  ใน Honda Accord  ใหม่ ถือว่ามีความลงตัว โดยเฉพาะการตอบสนองในการเร่งแซงทำได้ดีเกินคาด เมื่อนับว่าเป็นเครื่องยนต์แคมเดี่ยว ที่สามารถพบได้ทั่วไป แต่ก็ต้องมีออกแรงเค้นกับบ้างเล็กน้อย ในยามหน้าสิ่วหน้าขวาน แต่ระบบเกียร์อัตโนมัติ  5  สปีด ก็สามารถฉุดกระชากในจังหวะที่ตอบสนองรวดเร็วฉับไว แม้ บางคนจะบอกว่า มันกระโชกโฮกฮากไปไหม ในนิยามคำว่า "รถหรู" แต่ถามเอาตามความเป็นจริง มันก็ลงตัวอยู่ใช่น้อย
ทดสอบรถยนต์  Honda Accord  ใหม่ 
                เครื่องยนต์ที่ทำงานขมีขมัน ทำให้เราสามารถไต่ความเร็วได้อย่างต่อเนื่องและการใช้ความเร็วมากขึ้นก็ทำให้เราเห็นบุคลิกที่แท้จริงของ  Honda Accord  ใหม่ซึ่งจะลดการกระเด้งกระดอนลงไปเป็นความนุ่มสบาย แตกต่างจากตอนความเร็วต่ำไปอย่างสิ้นเชิง
                การเกาะถนนที่วางใจได้ทำให้  Honda Accord  หนึบเป็นตุ๊กแกในยามขับขี่ โดยเฉพาะอย่างยิ่งการเข้าโค้งคุณสามารถใช้ความเร็วสูงได้อย่างมาก เราทดลองเข้าโค้งที่ 140 ก.ม. ในโค้งยาวปานกลางและมันก็ไม่มีปัญหา แถมห้องโดยสารยังนิ่งสนิทด้วยซ้ำไป     ส่วนหนึ่งต้องยกให้ระบบพวงมาลัยไฟฟ้าเข้ามาตอบโจทย์ โดยทำงานคู่กับระบบ แรคแอนด์พิเนียน พร้อมระบบช่วยควบคุมพวงมาลัย  MA-ESP  ซึ่งทำงานได้ดีเกินคาด ให้ความแม่นยำเกินตัว และระยะฟรีน้อย ทำให้ได้ความรู้สึกสปอร์ตในบุคลิกที่ดูหรู  ซึ่งก็ไม่น่าแปลกใจนัก เพราะว่าวิศวกรที่พัฒนา Honda Accord  ใหม่เป็นทีมเดียวกับที่เคยผ่าน Honda Formula 1 มาและก็น่าชื่นชมว่าพวกเขาทำได้ดีเกินคาดในรถยนต์หรูคันนี้
 
2.4  หรูสุดติ่งพร้อมออพชั่นทันสมัย 
                แม้จะต้องยอมรับว่า Honda Accord  ใหม่ ในรุ่น 2.0 ลิตร ย่อมจะเป็นรุ่นที่หลายคนหมายปองมันมากว่า 2.4  ลิตร แต่ในการทดสอบครั้งนี้เราก็โอกาสที่จะได้สัมผัส  Honda Accord  ในรุ่นนี้ด้วย โดยเฉพาะ เครื่องยนต์ขนาด 2.4  ลิตร คือเครื่องบล็อกใหม่ล่าสุดในรหัส  Earth Dream  ยิ่งไม่น่าพลาดเป็นอย่างยิ่ง
ทดสอบรถยนต์  Honda Accord  ใหม่ 
                ในที่สุดเวลาของเราก็มาถึง การสัมผัส  Honda Accord 2.4  ครั้งนี้ให้อารมณ์ที่ตื่นเต้นอย่างมาก ถ้ามองผิวเผินภายนอกก็อาจจะไม่ได้คิดว่ามันแตกต่างอะไรมากมายนัก แต่สิ่งที่แตกต่างนั้นมันคือรายละเอียดที่สำคัญ เริ่มต้นด้วยไฟหน้า แบบ  LED  รวมถึงในรุ่นท็อป Honda Accord  2.4 Tech  ยังจัดหลังคาซันรูฟมาให้พร้อมกับล้ออัลลอยขอบ  18 นิ้ว พร้อมยาง 235/45/R18
                ในห้องโดยสารโดยรวมก็ไม่แตกต่างอะไรมากมายนัก แต่ส่วนที่เป็นหัวใจสำคัญของ  Honda Accord 2.4 Tech  คือระบบความทันสมัยต่างๆ เข้ามาเสริมทัพในเรื่องความหรูหรา เช่นเดียวกันเครื่องยนต์ 2.4  ลิตร  รหัส  Earth Dream  ก็เป็นอีกหัวใจสำคัญ กับขุมพลังแคมคู่  4  สูบ  16  วาล์ว ให้กำลังสูงสุด  174  แรงม้าที่  6,200 รอบต่อนาที  ในขณะที่แรงบิดเพิ่มขึ้นมาอยู่ที่ 225  นิวตันเมตรที่ 4,000  รอบต่อนาที  ส่งลงเกียร์อัตโนมัติ 5 สปีด เช่นเดิม
                พลังที่มากกว่าย่อมเป็นสัจธรรมว่ามันต้องรู้สึกระทึกเร้าใจมากกว่า ด้วยแต่เมื่อเหยียบเท้าจุ่มคันเร่งลงไปเพื่อขับเคลื่อน เครื่องยนต์น้องเอิร์ธกลับทำให้ผิดหวังเล็กๆ ความนุ่มนวลในการตอบสนองทำให้มันค่อยเร่งขึ้น ที่จริงออกแนวเชื่องช้าแบบผู้ดีไปหน่อย
                เข็มวัดรอบกวาดขึ้นอย่างเชื่องช้า แต่กลายเป็นว่าเข็มความเร็วตวัดฟาดจนน่าตกใจ นาทีนั้นที่ห้องโดยสารเงียบๆ  เพียงไม่กี่อึดใจขึ้นมาถึงความเร็ว 140 ก.ม./ช.ม. เสียแล้ว ซึ่งเมื่อเทียบกับเครื่องยนต์ขนาด 2.0 ลิตร ฟีลลิ่งกลับดีกว่า ในเรื่องความสะใจ แต่เมื่อเรามาแอบพลิกสเป็กก็พบคำตอบว่า ระบบส่งกำลังมีการปรับอัตราทดเกียร์ไม่เหมือนกัน แม้จะใช้เฟืองท้ายเหมือนกัน หรือเป็นเกียร์อัตโนมัติ 5  สปีดเหมือนกัน แต่มันกลับต่างกันโดยสิ้นเชิง
ทดสอบรถยนต์  Honda Accord  ใหม่ 
                ฟีลลิ่งการขับขี่ที่ไม่เน้นดิบมากทำให้  Honda Accord 2.4  ใหม่ ค่อนข้างมีความเป็นผู้ใหญ่พอสมควร แถมความดึ๋งดั๋งของระบบช่วงล่างก็หายไปอย่างผิดหูผิดตา ส่วนหนึ่งน่าจะมาจากชุดล้ออัลลอยขอบ  18 นิ้วที่มาพร้อมยางขนาด  235/45 /R18  ตอบโจทย์ให้ความลงตัวเรื่องความดูภูมิฐาน แต่ด้วยแก้มยางที่เตี้ยกว่าก็ทำให้มันมีความแข็ง ซึ่งลดการให้ตัของ rebound spring  ไปด้วยในตัว  
                ความแตกต่างเรื่องช่วงล่าง ส่วนหนึ่งเป็นผลมาจากเครื่องยนต์ที่มีน้ำหนักต่างกันเพียง 10 ก.ก.  แต่แม้น้ำหนักที่ต่างกันไม่เกินข้าวสาร 2 ถุง มันก็มีความหมายอย่างมาก โดยเฉพาะสมดุลทางช่วงล่าง ยิ่งเฉพาะกับช่วงล่างแบบแม็คเฟอร์สันสตรัทเอง ที่เป็นแบบกึ่งอิสระก็ทำการเซทติ้งมีการเปลี่ยนไป โดยเฉพาะยางแท่นเครื่องที่ใช้กันคนละตัว
                ช่วงการทดสอบ  Honda Accord  2.4 Tech    สิ่งที่ขัดใจมากที่สุดนั้นคือระบบการทำงานของเครื่องยนต์ที่ให้ความรู้สึกที่นุ่มนวลค่อนข้างมาก อาจจะต้องยอมรับว่าบางทีก็มากเกินไป จนรู้สึกหงุดหงิด แต่ความนุ่มนวลนี้ก็ทำให้ได้สุนทรีย์ในการขับขี่ โดยเฉพาะระบบช่วงล่างให้ความลงตัวในความนุ่มหนึบ จนคุณสามารถเข้าโค้งยาว ด้วยความเร็วกว่า 160  ก.ม./ช.ม. โดยแทบไม่รู้สึก
 
ลองเทคโนโลยีชั้นนำความล้ำที่เกินคาด 
                อย่างที่กล่าวไปแล้วข้างต้นว่า ไฮไลท์ของ  Honda Accord  ใหม่ อยู่ที่เทคโนโลยีต่างๆที่อัดแน่นในความทันสมัยมาได้อย่างลงตัวเกินคาด แต่เป็นที่น่าเสียดายว่าส่วนใหญ่เราจะพบได้ในเพียงรุ่น 2.4  ลิตร แถมจะเอาให้ครบจริงๆ ก็ต้องรุ่นใหญ่สุดอย่างคันที่เราขับอยู่นี้
                ระบบที่มากมีช่วยให้เราได้อุ่นใจมากมาย โดยเริ่มจากพื้นฐานง่ายๆ อย่างระบบควบคุมความเร็วอัตโนมัติแปรผัน หรือ  Adaptive Cruise Control  (ACC) ซึ่งจะสามารรถชะลอความเร็วหรือหยุดได้ด้วยตัวเอง หากรถคันหน้าใช้ความเร็วช้ากว่า ซึ่งช่วยให้ไม่ต้องมานั่งลำบากคอยเซทความเร็วใหม่ทุกครั้งที่มีรถช้าข้างหน้า
                ระบบ  ACC ไม่ใช่เรื่องใหม่ในวงการยานยนต์ แต่โดยมากเราแทบจะไม่เคยพบมันในรถยนต์นั่งสุดหรูจากญี่ปุ่น เว้นแต่ว่ามันจะเป็นรุ่นใหญ่จริงๆ และการติดตั้งมันลงมาใน Honda Accord  ใหม่ ก็ช่วยเสริมเสน่ห์เรื่องความหรู โดยเฉพาะความสะดวกสบายในการขับขี่มากยิ่งขึ้น แต่การอำนวยความสะดวกนี้ก็กลายเป็นเซ็งไปในบัดดล เมื่อมีการลดความเร็วเมื่อเจอรถที่ช้ากว่า ซึ่งสามารถปรับตั้งค่าได้ถึง  5  ระดับบนพวงมาลัย แต่การลดความเร็วไม่ได้ตอบสอนงด้วยการเร่งความเร็วคืนตามที่ตั้งไว้อย่างรวดเร็ว ทว่ามันกลับไปเนิบๆ แบบผู้ดี ซึ่งบนถนนและในการใช้งานจริง
สำหรับบ้านเราการเป็นผู้ดีมากไปด้วยการเร่งช้า อาจไม่ตอบโจทย์เรื่องการขับขี่ เพราะอาจจะโดนคันหลังโห่ไล่ก็ได้ และจากที่สัมผัสระบบนี้อยู่นานพอตัว เรารู้สึกว่ามันเป็นที่โปรแกรมไม่ใช่เครื่องยนต์ เพราะในขณะเดียวกันถ้ามันเร่งแล้วคุณจุ่มคันเร่งลงไปด้วยรถจะเร่งอย่างกระฉับกระเฉงอย่างผิดหูผิดตาเลยทีเดียว
ทดสอบรถยนต์  Honda Accord  ใหม่ 
การทำงานของ ACC  อาจจะต้องยอมรับเรื่องข้อเสียของมันบ้างแต่อีกเทคโนโลยีที่น่าสนใจก็คือระบบป้องกันการชนทางด้านพร้อมช่วยเบรก หรือ  CMBS   โดยอาศัยการตรวจจับวัตถุจากเรดาห์ที่ติดตั้งไว้ที่หลังโลโก้บนกระจังหน้ารถ ช่วยในการตรวจจับวัตถุ ซึ่งเรดาห์ตัวเดียวกันนี้ ก็คือเรดาห์ที่ใช้ในระบบ ACC และทั้งสองเทคโนโลยีชั้นนำสามารถทำงานร่วมกันได้
หลักการทำงานของระบบ  CMBS  นั้นเน้นจุดหลักไปที่การเตือนผู้ขับขี่ไม่ใช่การช่วยเหลือผู้ขับขี่ โดยแบ่งลักษณะการเตือนออกไปตามความวิกฤติของสถานการณ์ที่เกิดขึ้น เริ่มจากการใช้ไฟ ตามด้วยภาพบนหน้าจอแสดงข้อมูลที่หน้าปัด จากนั้นเป็นเสียง และถ้าหากคุณยังดื้อดึงลี่เข้าหารถข้างจนจะก่อให้เกิดอุบัติเหตุ Honda Accord  จะใช้วิธีการผีพราย กระตุกเข็มขัดนิรภัยฝั่งคนขับ  3 ที รวมถึงยังพาคุณเบรกหัวทิ่มซ้ำอีกที
หากแต่ถ้าทุกอย่างน่าจะสายเกินแก้ ระบบจะทำการเข้าสู่โหมดเซฟคนขับ ด้วยการดึงรั้งและเบรกแรงๆครั้งสุดท้ายก่อนเกิดการชนเพื่อผ่อนความเสียหายของการเกิดอุบัติเหตุ
                ช่วงระหว่างการขับขี่เราได้ลองเปิดใช้ระบบ CMBS  ไปพร้อมกับระบบ ACC  และทั้งสองเป็นคู่หูที่เข้าขากันดีอย่างไม่น่าเชื่อ ระบบจะทำการเตือนและตอบสนองอย่างฉับไวและรวดเร็ว ยิ่งถ้าใช้งานร่วมกัน ดูเหมือนว่าการตั้งค่าความห่างจากคันหน้า ก็จะมีผลตามไปด้วยในการเตือนภัย
ทดสอบรถยนต์  Honda Accord  ใหม่ 
                ครั้งหนึ่งเราพบว่าระบบดังกล่าวทำงานถึงขั้นผีพรายกระตุกเข็มขัด เมื่อเราและ  Honda Accord  ออกโค้งมาแต่ข้างหน้ามีรถที่รอเลี้ยวขวาอยู่ เราเห็นในระยะประมาณ  100 เมตรได้ แต่ด้วยความเร็ว 100 ก.ม./ช.ม. โดยประมาณ ทำให้ระบบ ACC  เริ่มลดความเร็วตัวเอง แต่เราก็ยังลี่เข้าไปหารถคันที่เลี้ยวขวา นาทีฉุกเฉินสถานการณ์เริ่มเสี่ยงระยะเริ่มใกล้เรายังไม่เบรก ที่จริงสำหรับคนขับรถเป็น เราจะพอมองจังหวะ ว่ารถกำลังขับเคลื่อนแล้วเลี้ยวพ้นไป แต่ด้วยความเร็วที่มา ระบบ CMBS  เห็นความเสี่ยงใหญ่หลวงที่อาจจะเกิดขึ้นเลยเริ่มเตือน และทำงานตามขั้นอย่างรวดเร็วจนท้ายสุดกระตุกเข็มขัดนิรภัยดึงดังลั่นห้องโดยสาร  ซึ่งทีมวิศวกรมาเผยตอนหลังว่า นอกจากจะเตือนเป็นขั้นแล้ว ระบบยังตรวจสอบความเร็วของรถกับวัตถุด้วย ซึ่งระบบจะทำงานเมื่อมีความเร็วของทั้งสองต่างกัน  15  ก.ม./ช.ม. ขึ้นไป และนำค่าที่ได้นั้นมาชี้วัดดัชนีความเสี่ยงที่จะเดการชนแล้วเตือนผู้ขับขี่
                อารมณ์ผีพรายทำให้เราค่อนข้างจดออกจะหวั่นๆกับระบบ CMBS  ที่ยอดเยี่ยม แต่นอกจากระบบนี้ก็ยังมีระบบ Honda Lane Watch  ที่ติดตั้งกล้องไว้ที่กระจกมองข้างด้านซ้าย โดยระบบ จะทำงานเมื่อเปิดไฟเลี้ยวซ้าย หรือคุณอาจจะเลือกใช้สวิทช์ปิด- เปิด ก็ได้ และสามารถให้มันทำงานได้ตลอดการเดินทางก็ได้หากต้องการโดยแสดงผลผ่านหน้าจอ TFT  ขนาด  8  นิ้ว และ ระบบนี้เป็นอุปกรณ์มาตรฐานในรุ่นเครื่องยนต์ขนาด  2.4  ลิตร
                จากการใช้งานจริง เราพบว่า ระบบ  Honda Lanewatch  ค่อนข้างที่จะตอบสนองได้อย่างดีเลยทีเดียว โดยเฉพาะทีมวิศวกรยืนยันว่าระบบนี้ ช่วยลดอุบัติเหตุได้อย่างแท้จริงด้วยมุมมองที่กว้างขึ้น เมื่อเทียบกับการใช้กระจกมองข้าง ซึ่งมีมุมมองกว้างสุดเพียง   20  องศา แต่การใช้กล้องเข้ามาช่วยจะทำให้มันกว้างถึง   80  องศา และมันย่อมทำให้เห็นอะไรต่อมิอะไรมากขึ้น โดยเฉพาะใครที่หวั่นพวกสองล้อที่ชอบมาอยู่ใกล้ขณะเปลี่ยนเลนก็น่าจะอุ่นใจขึ้น
ทดสอบรถยนต์  Honda Accord  ใหม่ 
                การมีสวิทช์ปิด-เปิด นั้น ทำให้ที่จริงระบบ Honda Lane watch  นี้สามารถทำงานแบบ Real Time  ก็ได้ โดยไม่ต้องรอใช้เมื่อเปิดสัญญาณไฟเลี้ยว แต่จากการทดลองในช่วงสั้นๆของเรา ก็พบว่าระบบนี้จะช่วยคุณเวียนหัวมากจากภาพของกล้อง และการเปิดไว้ตลอดเวลา จะรบกวนสมาธิในการขับขี่ไปด้วยแต่ถ้าคุณสามารถปรับตัวได้ก็นับว่ามีประโยชน์อย่างมากเลยทีเดียว
                โดยรวมแล้ว  Honda Accord  ใหม่เป็นรถยนต์ที่ค่อนข้างมีเสน่ห์ในตัว อันที่จริงความแตกต่างของมันระหว่างรุ่น  2.0 และ  2.4  ค่อนข้างทำให้เราอดประทับใจ เพราะด้วยความแตกต่างดังกล่าวนั้นยังส่งผลต่อภาพลักษณ์ของสินค้าอย่าชัดเจน และด้วยราคารวมถึงออพชั่นต่างๆ โดยเฉพาะเทคโนโลยี เราก็ปฏิเสธไม่ได้ว่า นาทีนี้ซีดานกลางที่น่าคบหาที่สุด โดยเฉพาะใครที่มองรถยนต์แบบเอาไว้ขับเองในครอบครัว  Honda Accord  คือ ทางเลือกที่ไม่ควรจะมองข้าม 
 

 

 
สรุปการทดสอบ  Honda Accord  ใหม่ 
รุ่น  Honda Accord 2.0 EL  Navi
ราคาจำหน่าย 1,419,000 บาท
อัตราประหยัดน้ำมัน 12.4 ก..ม/ลิตร * เส้นทางนอกเมือง เลนสวนใช้ความเร็ว 120 ก..ม./ช.ม. โดยประมาณ (น้ำมันแก๊สโซฮอลล์  95)
การทำงานของเครื่องยนต์
 




ความเร็วที่ขับขี่


การทำงานของเครื่องยนต์




80


1800




100


2050




110


2200




120


2400




 


 




 
รุ่น  Honda Accord 2.4  Tech
ราคาจำหน่าย 1,799,000 บาท
อัตราประหยัดน้ำมัน  10.4 ก.ม. /ลิตร * เดินทางด้วยความเร็ว เฉลี่ย 120 ก.ม./ช.ม. ในทางหลวงสองเลนสวน (น้ำมันแก๊สโซฮอลล์  95)
การทำงานของเครื่องยนต์




ความเร็วที่ขับขี่


การทำงานของเครื่องยนต์




80


1600




100


1800




110


 




120


2250




140


2400




 
 
 
 