สำหรับ iPhone 6 นั้น นับว่า เป็นสมาร์ทโฟนอีกรุ่นที่มักจะมี ของก็อบ ของปลอม ของเลียนแบบ จากจีน ออกมาขายอย่างเกลื่อนกลาดกันเลยทีเดียว ซึ่งถ้าหากมองดีไซน์โดยรวมนั้น แทบจะแยกไม่ออก เนื่องจากเหมือนกันมาก จนกว่าจะได้แกะกล่อง และเปิดตัวเครื่องใช้งาน 
ซึ่งความแตกต่างระหว่าง iPhone 6 ของจริง กับ iPhone 6 เครื่องจีน ของก็อบ นั่นก็คือ ราคา ซึ่งของก็อบ จะมีราคาที่ถูกกว่ามาก ไม่ถึงหนึ่งหมื่นบาท ก็สามารถหาซื้อได้แล้ว และมีหลายคนที่ไม่ทราบข้อมูล ตกเป็นเหยื่อ และเสียเงินให้กับพ่อค้าหัวใส เพราะคำว่า ได้ใช้ iPhone 6 ในราคาถูกนั่นเอง

อันดับแรก ที่จะมั่นใจได้ว่า ซื้อ iPhone 6 หรือ iPhone 6 Plus ของแท้แน่นอน นั่นก็คือ ซื้อจาก Apple Online Store หรือซื้อจากตัวแทนจำหน่ายอย่าง iStudio และเครือข่ายผู้ให้บริการโทรศัพท์มือถือ อย่างเช่น dtac, AIS หรือ TrueMove H ซึ่งรับประกันว่า ได้ของแท้ พร้อมการรับประกันอย่างแน่นอน แต่สำหรับใครที่ซื้อผ่าน ร้านตู้ หรือซื้อแบบออนไลน์ คงจะต้องพิจารณากันให้ดีก่อนซื้อนะครับ เพราะเราไม่สามารถมั่นใจได้ 100% ว่า iPhone ที่ซื้อมานั้น เป็นของแท้ หรือของปลอมกันแน่
ส่วนการพิจารณาว่า iPhone 6 ที่กำลังจะซื้อ เป็นของแท้ หรือของปลอม ทาง Steve Hemmerstoffer บล็อกเกอร์ชาวฝรั่งเศส ได้ทำรูปภาพ แสดงความแตกต่างระหว่าง iPhone 6 เครื่องจริง กับเครื่องดัมมี่ หรือเครื่องอื่นๆ ที่ทำเลียนแบบ iPhone 6 มาให้ชมกัน โดยดูที่ตำแหน่งของกล้องด้านหน้า และการวางตำแหน่งของกล้องเท่านั้น ดังรูปครับ

ส่วนอีกอัน เป็นคลิปวีดีโอที่น่าสนใจมากเลยทีเดียวครับ กับการเปิดกล่อง iPhone 6 Plus เครื่องปลอม ที่จะเห็นได้ว่า แค่เปิดกล่อง ก็รู้ว่าของปลอมกันแล้ว เพราะ iPhone 6 Plus เครื่องจริง จะไม่มีแถมฟิล์มกันรอยหน้าจอมาให้ และไม่มีการแปะสติกเกอร์รอบตัวผลิตภัณฑ์ ส่วนอุปกรณ์ภายใน จะไม่มีปากกา Stylus มาให้อีกด้วยนะครับ

อีกอย่างหนึ่งก็คือ ปุ่ม Home ใช้งานได้ไม่ดีนัก ตัวเครืองกระตุกเล็กน้อยด้วย ชมคลิป iPhone 6 Plus ของปลอม ได้ที่คลิปวีดีโอท้ายข่าวครับ
รายละเอียดเพิ่มเติม : youtube.com , phonearena.com
สนับสนุนเนื้อหา: www.techmoblog.com   
 
