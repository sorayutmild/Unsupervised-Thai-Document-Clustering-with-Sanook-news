   ค่ายรถยนต์ยอดนิยมแนะนำรถยนต์โฉมใหม่ New! Honda JAZZ สู่ตลาด ชู ABS พร้อมถุงลมนิรภัยทุกรุ่น
      มร. อาซึชิ ฟูจิโมโตะ ปราน บริษัท ฮอนด้า ออโต้ โมบิล (ประเทศไทย)  จำกัด กล่าวว่า ฮอนด้า แจ๊ส ยังคงเป็นรถที่ขายดีที่สุดของฮอนด้าในตลาดรถยนต์ซับคอมแพ็ค 5  ประตู ทั่วโลก ซึ่งฮอนด้า แจ๊ส เป็นรถที่ขับสนุก ควบคุมได้ดั่งใจ  คล่องแคล่ว และให้ความหลากหลายรูปแบบในการใช้งาน


      สำหรับ ฮอนด้า  แจ๊ส ใหม่ มีให้เลือก ทั้งหมด 3 รุ่น คือ รุ่น S  รุ่น V  และ รุ่น SV  ที่ทั้งหมด ยังคงมาพร้อม เครื่องยนต์ I -Vtec  ขนาด 1.5 ลิตร 120 แรงม้า  โดยรถทั้ง 3 รุ่น ยังมีถุงลมนิรภัยคู่หน้า Dual SRS  และระบบเบรกป้องกันล้อล็อค ABS มาเป็นมาตรฐานใหม่ ทั้ง ยังรองรับการใช้น้ำมันแก๊ส โซฮอลล์ E20 และมีทางเลือกลูกค้า ด้วยระบบเกียร์ อัตโนมัติ 5 สปีด และในรุ่น S ยัง สามารถ เลือกระบบเกียร์ธรรมดา ได้อีกด้วย
    อย่างไรก็ดี ในรุ่นท๊อป หรือ SV  ใน New! Honda Jazz ใหม่ จะมาพร้อมกันชนหน้า - หลัง แบบสปอร์ต สเกิร์ต ข้าง และ ล้อ อัลลอย ขนาด 16 นิ้ว  เพื่อเสริมภาพลักษณ์สปอร์ต ให้กับตัวรถมากยิ่งขึ้น นอกจากนี้ลูกค้า ยังเลือกชุดภายใน สีดำ หรือ น้ำเงินได้ตามต้องการอีกด้วย

      ทั้งนี้ ผู้สื่อข่าวรายงาน ว่า Honda Jazz โฉม ใหม่ จะมีราคาจำหน่ายเริ่มต้นที่ 590,000 บาท และ สูงสุดในรุ่นท๊อปที่ 715,000 บาท โดย รถรุ่นดังกล่าว ยังมาพร้อม สีใหม่เลือก คือ สีส้ม บริลเลี่ยน  เมทัลลิก ที่เป็นสีพรีเซนต์รถในโฉมนี้

Sanook! Auto Comment 
 
      ในที่สุดก็มาแล้ว สำหรับ New! Honda Jazz ใหม่ ที่งานนี้ ออกจะผิดหวังเล็ก เพราะ สีส้ม ไม่ได้ งามตาอย่างที่คิด และแน่นอน ราคาที่เพิ่มขึ้น นี้ ถือว่าคุ้มค่าหรือไม่นั้น เดี๋ยวเราคงจะได้รู้กัน
 
 