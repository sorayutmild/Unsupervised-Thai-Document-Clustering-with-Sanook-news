ควันหลงวอลเลย์บอลหญิงเวิลด์ กรังด์ปรีซ์ 2017 หลังเสร็จสิ้นครบถ้วนทั้ง 3 สนาม โดยสาวไทยยังทำผลงานได้ยอดเยี่ยม คว้าแชมป์ในสนามสุดท้ายที่บ้านตัวเอง ทำให้ยังได้สิทธิ์เล่นในระดับ Group 1 ต่อไปในปีหน้าได้สำเร็จล่าสุด เว็บไซต์ fivb.com ได้ออกมาเผยสถิติต่างๆของผู้เล่นในรายการนี้ ปรากฏว่าลูกยางสาวไทยมีตัวแทนติดอันดับ Top 5 ถึง 4 สาขา จากทั้งหมด 7 สาขา
นำมาโดยประเภท Best Setters "ซาร่า-นุศรา ต้อมคำ" มือเซตสาวสวยขวัญใจชาวไทย ที่ทัวร์นาเม้นต์นี้ระเบิดฟอร์มเก่ง ขึ้นรั้งตำแหน่งเซตเตอร์อันดับ 1 ได้คะแนนไป 10.62 ต่อเซต ทิ้งอันดับสองอย่าง ลอร่า ดิจ์เกม่า จากเนเธอร์แลนด์ที่ตามมาห่างๆ 7.06 ต่อเซต
 
ด้าน Best Spikers หรือตบได้คะแนนจากบริเวณหัวเสาดีที่สุด เป็น "หน่อง-ปลื้มจิตร์ ถินขาว" ทำไปสำเร็จ 47.4% เป็นรองแค่ เพาล่า อีโนกู ดาวรุ่งอิตาลีที่รั้งอันดับ 1 ไปครองด้วยค่าเฉลี่ย 49.8%
 
Best Servers หรือเสิร์ฟยอดเยี่ยม สาวไทยติด Top 5 มาถึง 2 คนในประเภทนี้ ได้แก่ "บุ๋มบิ๋ม-ชัชชุอร โมกศรี" ได้อันดับ 3 และ "ซาร่า-นุศรา ต้อมคำ" อันดับ 5
 
และสุดท้าย Best Receivers หรือรับลูกตบดีที่สุด เป็น "แป้น-ปิยะนุช แป้นน้อย" ลิเบอโร่หน้าหวานที่เข้าติดอันดับ 5 ได้อย่างยอดเยี่ยม
