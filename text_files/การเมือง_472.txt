พ.ต.ท.ทักษิณ ทวิตเตอร์ บอกว่าสบายดีช่วงนี้ไปหลายประเทศ สยบข่าวลือเสียชีวิต 
แกนนำเสื้อแดงสลับขึ้นปราศรัยเวทีราชประสงค์ต่อเนื่อง มีการสั่งให้ติดตามความเคลื่อนไหวที่ต่างจังหวัด และมีการโชว์ภาพทวิตเตอร์ ของ "พ.ต.ท.ทักษิณ" ที่บอกว่าสบายดี ช่วงนี้ไปหลายประเทศ เพื่อหวังสยบข่าวลือที่ว่าเสียชีวิต ส่วนบรรยากาศที่สีลมยังเรียบร้อยดี แม้เสื้อหลากสีรวมตัวจำนวนหนึ่งแต่ไม่มีเหตุปะทะอะไร
ทั้งนี้ พ.ต.ท.ทักษิณ ชินวัตร อดีตนายกรัฐมนตรี โพสต์ข้อความ ผ่านทาง ทวิตเตอร์ โดยเนื้อหา เป็นการชี้แจงกรณีที่ หายหน้าไป ว่า ขอโทษ ที่หายไปนานเพราะไม่อยากให้ถูกนำไปผูกกับการเรียกร้องของพี่น้องผู้รักประชาธิปไตยและความเป็นธรรมซึ่งกำลังเรียกร้อง ซึ่งเป็นสิ่งที่ยิ่งใหญ่และสำคัญกว่าเรื่องของตนเองอย่างมากมาย แต่ก็ไม่วายถูกปล่อยข่าวว่าเป็นมะเร็งขั้นที่3ต้องให้คีโมถึงกับชัก พร้อมกับปฏิเสธว่า เรื่องดังกล่าวไม่เป็นความจริง และยืนยันว่า สุขภาพตนแข็งแรงดี ไม่ได้เจ็บป่วยอะไร และ แพทย์จากทาง รพ.พระราม9 ก็ไม่ได้บินมารักษาตนเหมือนที่มีการปล่อยข่าว และตลอดเวลา ตนเองได้เดินทางไปหลายประเทศ แต่ก็ยังติดตามข่าวสารของประเทศไทยตลอดเวลารู้สึกยกย่องแกนนำที่ยื่นข้อเสนอให้รัฐบาล ที่ยอมถอยเรื่องกำหนดวันยุบสภาจาก ที่ให้ยุบทันที เป็น30 วันซึ่งถ้ารวมรักษาการเลือกตั้งอีกก็เป็น90วันเพราะไม่อยากเห็นคนไทยฆ่ากันเอง แต่น่าเสียดายที่รัฐบาลปฏิเสธอย่างสิ้นเชิง และส่งสัญญาณว่าจะปราบรัฐบาลคงห่วงงบประมาณเพราะกำลังเพลินกับการแต่งตั้ง พล.อ.ประยุทธ จันทร์โอชา รองผู้บัญชาการทหารบก เป็นผู้บัญชาการทหารบก แต่ไม่ห่วง ประชาชนเลย สรุปว่ารัฐบาลและผู้ค้ำรัฐบาลไม่ได้มองคนเสื้อแดงเป็นคนไทยพร้อมใช้กฎหมาย 2มาตรฐานและอาวุธหนักกับคนเสื้อแดงเหมือนไม่ใช่ผู้มาเรียกร้อง
 
ขอบคุณภาพจาก : http://www.oknation.net/blog/originaldeadlysin 
 