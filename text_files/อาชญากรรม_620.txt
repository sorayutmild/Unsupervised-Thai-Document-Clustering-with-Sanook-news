หลุดแชทลับพ่อคุยกับลูกสาววัย 16 ปี ชวนมานอนด้วย ทำเด็กสุดทนหนีออกจากบ้านไปอยู่กับแม่ เผยถูกทำอนาจารตั้งแต่ปี 2556 
จากกรณีที่ เมื่อวันที่  21 ก.พ. ผู้สื่อข่าวได้รับแจ้งจาก นายพัฒน์ (นามสมมุติ) อายุ 43 ปี ว่า น.ส.ญา (นามสมมุติ) อายุ 16 ปี เรียนชั้น ม.4 โรงเรียนแห่งหนึ่งใน อ.ธัญบุรี จ.ปทุมธานี ซึ่งเป็นบุตรสาว ได้ออกจากบ้านพัก ตั้งอยู่ ม.5 ต.ลาดสวาย อ.ลำลูกกา จ.ปทุมธานี และไม่สามารถติดต่อได้ตั้งแต่เย็นวันที่ 19 ก.พ. ที่ผ่านมา โดยแจ้งความไว้กับ ร.ต.ท.ปฏิพล พร้อมเกตุ รองสว.สอบสวนสภ.คูคต เพื่อให้ช่วยติดตามตัวบุตรสาว
 พ.ต.อ.วิษณุรักษณ์ พรหมเมศร์ ผกก.สภ.คูคต
ล่าสุด ผู้สื่อข่าวรายงานว่า วันนี้ (9 มี.ค.) พ.ต.อ.วิษณุรักษณ์ พรหมเมศร์ ผกก.สภ.คูคต เปิดเผยว่า กรณีดังกล่าวได้มีผู้ปกครองนำเรื่องเข้าแจ้งความกับพนักงานสอบสวน สภ.คูคต เพื่อให้ดำเนินคดีกับ นายพัฒน์ อายุ 43 ปี ผู้เป็นพ่อ ซึ่งพนักงานสอบสวนได้แจ้งข้อหากระทำอนาจารแก่เด็กอายุไม่เกิน 18 ปี แต่เบื้องต้นผู้เป็นพ่อให้การปฏิเสธ และนำตัวส่งศาลจังหวัดธัญบุรีไปแล้ว
นอกจากนี้ ยังมีการเปิดเผยข้อความแชทลับจากแอปพลิเคชั่นไลน์ ที่มีการส่งข้อความแชทระหว่างพ่อกับลูก จนถึงขั้นลูกสาวเอ่ยปากว่าผู้เป็นพ่อ เพราะทนพฤติกรรมของพ่อไม่ไหว และต้องหนีออกจากบ้านไป จนล่าสุดทราบว่าลูกสาวได้หนีออกไปอยู่กับแม่แท้ๆ เพราะถูกกระทำอนาจารตั้งแต่ปี 2556
ก่อนหน้านี้ นายพัฒน์ บิดา น.ส.ญา เคยให้สัมภาษณ์ว่า ปกติลูกสาวและตนเองจะอยู่ในพร้อมหน้าครอบครัวทุกวัน ซึ่งตนเองเป็นคนที่เป็นห่วงลูกสาวมากเรื่องความปลอดภัย เมื่อลูกสาวจะไปไหนตนเองจะเป็นคนไปส่ง
ก่อนหน้าที่จะหายไป ลูกสาวขอตนเองว่าจะนั่งรถไฟฟ้าที่สร้างใหม่ซึ่งขึ้นจาก ต.คูคต อ.ลำลูกกา จ.ปทุมธานี แต่ตนเองก็เอ่ยปากห้าม เพราะกลัวเรื่องความปลอดภัย และอาสาที่จะไปส่งลูกหากจะไปที่ใด ซึ่งทำให้ลูกสาวเกิดความไม่พอใจ
กระทั่งวันเสาร์หลังจากตนเองออกไปเปิดร้านเสริมสวยเสร็จ และกลับเข้ามาที่บ้านเวลา 19.00 น. วันที่ 19 ก.พ. พบว่าในบ้านปิดไฟเงียบ และเมื่อขึ้นไปตรวจสอบพบว่า ลูกสาวออกจากบ้านไปพร้อมด้วยกระเป๋า 1 ใบ และเงินเหรียญที่เก็บสะสมไว้ 