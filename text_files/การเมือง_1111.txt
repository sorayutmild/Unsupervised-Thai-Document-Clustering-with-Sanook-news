(20 พ.ค.) เมื่อเวลาประมาณ 10.00 น. กองอำนวยการรักษาความสงบเรียบร้อย หรือ กอ.รส. ได้ออกประกาศฉบับที่ 6/2557 เรื่อง ขอความร่วมมือระงับการถ่ายทอดออกอากาศของสถานีโทรทัศน์ดาวเทียมและสถานีวิทยุชุมชน โดยระบุว่า เพื่อให้การเผยแพร่ข่าวสารไปสู่ประชาชนเป็นไปด้วยความถูกต้อง ปราศจากการบิดเบือน นำไปสู่ความเข้าใจผิด จึงอาศัยอำนาจตามความในมาตรา 11 พระราชบัญญัติ กฎอัยการศึก พุทธศักราช 2457 ดำเนินการสั่งระงับออกอากาศสถานีโทรทัศน์ดาวเทียมและสถานีวิทยุชุมชน จนกว่าจะมีคำสั่งเปลี่ยนแปลง ดังนี้
1. สถานีโทรทัศน์ดาวเทียมเอ็มวี 52. สถานีโทรทัศน์ดาวเทียมดีเอ็นเอ็น3. สถานีโทรทัศน์ดาวเทียมยูดีดี4. สถานีโทรทัศน์ดาวเทียมเอเชียอัพเดท5. สถานีโทรทัศน์ดาวเทียมพีแอนด์พี6. สถานีโทรทัศน์ดาวเทียมโฟร์แชนแนล7. สถานีโทรทัศน์ดาวเทียมบลูสกาล8. สถานีโทรทัศน์ดาวเทียมเอฟเอ็มทีวี9. สถานีโทรทัศน์ดาวเทียมทีนิวส์10. สถานีโทรทัศน์ดาวเทียมเอเอสทีวี11. สถานีวิทยุชุมชน ที่ไม่ได้รับอนุญาตให้จัดตั้งขึ้นตามกฎหมายที่กำหนด