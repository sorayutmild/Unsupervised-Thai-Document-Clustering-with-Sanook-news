หนัง Street Fighter Assassin's Fist กำหนดฉาย 23 พฤษภาคมนี้
Street Fighter Assassin's Fist
Street Fighter Assassin's Fist เป็นภาพยนตร์ซีรี่ย์ที่สร้างขึ้นจากเนื้อเรื่องของเกมต่อสู้ชื่อดัง ซึ่งได้มีการขออนุญาตจากทางจาก Capcom โดยคุณ โยชิโนริ โอโนะ ได้อนญาตให้ถ่ายทำได้ โดยแต่เดิมนั้นโปรเจคหนังเรื่องนี้มีชื่อว่า Street Fighter: Legacy เป็นหนังสั้นที่ถ่ายทำมาเล่นในปี 2010 จนต่อมาในงาน San Diego Comic-Con International 2012 ทาง Capcom และ คุณ โยชิโนริ โอโนะ ได้ชมหนังตัวนี้และสนใจจึงอนุญาตให้ผู้สร้างดำเนินการถ่ายทำแบบตัวเต็มได้ จึงมีการระดมทุนสร้างที่เว็บ Kickstarter และมีผู้สนใจให้เงินทุนถ่ายทำมากมาย จนสำเร็จเสร็จสิ้น และกำลังจะฉายให้ชมกันฟรีๆทาง Youtube ในวันที่ 23 พฤษภาคม 2014





Street Fighter Assassin's Fist กล่าวถึงเรื่องราวในอดีตของเกม Street Fighter ในสำนักโกเท็ตซึ ซึ่งเป็นสำนักศิลปะการต่อสู้แบบโบราณที่สืบทอดกันมา โดยมีโกเคนและโกคิ สองศิษย์เอกเป็นผู้สืบทอด ต่อมาโกเคนได้เก็บเด็กผู้ชายกำพร้ามาเลี้ยงและฝึกวิชาให้ นั่นก็คือ ริว ตัวเอกของเกมนั่นเอง ริวฝึกวิชากับโกเคนพร้อมกับ เคน เพื่อนซี้ ที่มหาเศรษฐีตระกูล Master นำลูกชายมาฝากให้ฝึกวิชาตั้งแต่เด็ก ริว และ เคน จึงเป็นเพื่อนซี้ฝึกซ้อมวิชาด้วยกันมาตั้งแต่เด็ก โกเคนได้สอนวิชาการต่อสู้ให้ทั้งคู่ และได้เล่าเรื่องราวในอดีตของตนให้ฟังว่าเขามีน้องชายที่ชื่อโกคิ ซึ่งเคยฝึกวิชาด้วยกัน จนกระทั่งโกคิตัดสินใจเดินสู่พลังด้านมืด เพราะต้องการเก่งกว่าคนอื่นๆจึงถูกขับออกจากสำนักไป และสุดท้ายโกคิก็กลับมายังสำนักอีกครั้งพร้อมพลังที่น่าสะพรึงกลัว
รายชื่อนักแสดงของ Street Fighter Assassin's Fist

Gouken แสดงโดย Akira Koieyama
Gouken (ตอนหนุ่ม) แสดงโดย Shogen Itokazu
Goki หรือ Akuma แสดงโดย Joey Ansah
Goki(ตอนหนุ่ม) แสดงโดย Gaku Space
Ryu แสดงโดย Mike Moh
Mr. Masters (พ่อของเคน) แสดงโดย Mark Killeen
Ken Masters แสดงโดย Christian Howard
เจ้าสำนัก Goutetsu แสดงโดย Togo Igawa
Senzo แสดงโดย Hal Yamanouchi

สามารถชมภาพยนตร์ Street Fighter Assassin's Fist ได้ฟรีที่ https://www.youtube.com/user/machinima
ในวันที่ 23 พฤษภาคม 2014 โดยจะฉายสัปดาห์ละหนึ่งตอน ตอนละประมาณ 11-12 นาที รวมทั้งสิ้น 12 ตอน ทั้งหมด 105 นาที โดยจะมีนำมารวมเป็นแผ่น DVD และ Blu-Ray หลังจากฉายจบด้วย

