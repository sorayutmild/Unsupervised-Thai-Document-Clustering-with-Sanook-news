จากเหตุแผ่นดินไหวรุนแรงในประเทศเนปาล ขนาด 7.8 แม็กนิจูด จุดศูนย์กลางห่างจากกรุงกาฐมาณฑุ ไปทางตะวันตกเฉียงเหนือ ประมาณ 80 กิโลเมตร นับเป็นแผ่นดินไหวครั้งรุนแรงที่สุดในรอบ 81 ปี สร้างความเสียหายอย่างหนัก อาคารบ้านเรือนพังถล่ม ถนนหนทางเสียหาย เมื่อวันที่ 25 เม.ย.ที่ผ่านมา
สำนักข่าวต่างประเทศรายงานว่า ยอดผู้เสียชีวิตจากเหตุแผ่นดินไหวรุนแรงในประเทศเนปาล ยังคงพุ่งขึ้นอย่างต่อเนื่อง และเหตุแผ่นดินไหวครั้งนี้ เป็นเหตุทำให้เกิดหิมะถล่มบนเทือกเขาหิมาลัย ส่งผลทำให้เบสแคมป์เอเวอเรนส์ 2 สำหรับนักปีนเขาอยู่ใต้กองหิมะ มีนักปีนเขาสูญหายจำนวนมาก และมีการยืนยันผู้เสียชีวิตแล้ว 17 คน
นอกจากนี้ วันที่ 26 เม.ย. ผู้ใช้เว็บไซต์ยูทูปชื่อ Jost kobusch ได้โพสต์คลิปเหตุการณ์ขณะหิมะถล่มเบสแคมป์บนเทือกเขาหิมาลัย ระบุข้อความในคลิปว่าเมื่อพื้นดินสั่นสะเทือนจากแผ่นดินไหว ผู้คนต่างวิ่งหนีเพื่อเอาชีวิตรอด
