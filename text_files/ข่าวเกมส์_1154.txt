เชื่อได้ว่า เพื่อนๆ  หลายคนที่เล่นเกมมาต่างก็เคยมีประสบการณ์ตายจนเกมโอเว่อร์มาแล้วหลายต่อหลาย ครั้งแน่นอน และบางครั้งก็ตายแบบไม่ได้ตั้งใจ หรือไปเจอเหตุการณ์แปลกๆ  ทำให้ตายแบบไม่น่าตายจนหัวเสียไปเลยก็มี  วันนี้ผมก็ได้ลองรวบรวมวิธีการตายแบบเฟลๆ ชวนหัวเสียมาให้ชมกันครับ

ก่อนจะอ่านบทความ แนะนำให้เปิดคลิปนี้ดูเพื่อบิ้วอารมณ์ครับ (ฮา)
ตายเพราะ Glitch หรือ Bug ในเกม
Game Death Scene
เคยว่ายน้ำอยู่ดีๆ แล้วก็ตายกันไหม?
ส่วนใหญ่มาจากการหลุด QC ของทีมพัฒนาเกมครับ  แต่จะโทษทีมงานพวกเขาอย่างเดียวก็กระไรอยู่ เพราะว่า Bug หรือ Glitch  อะไรพวกนี้ หากเราไม่เล่นไปเจอะกับสถานการณ์หรือจุดที่กำหนด  เราก็จะไม่มีทางรู้ได้เลยว่าจุดนั้นมีปัญหา  จนกว่าจะมีเกมเมอร์เล่นกันแล้วเซฟมาประจานเท่านั้นเอง เช่นบางจุดเดินๆ  ไปก็ตายซะงั้น หรือไม่ก็เดินไปติดในจุดๆ หนึ่ง ที่ไม่สามารถทำอะไรต่อได้  หากเป็นเกมแนวสงครามวิธีแก้ปัญหาก็มีแต่ต้องควักระเบิด  บึ่มตัวเองตายให้ไปเกิดใหม่ซะเป็นต้น
ไอเทมไม่พอผ่านด่าน
Game Death Scene
ช็อตนี้ใน Rockman 2 ลุ้นตัวโก่งแล้วสุดท้ายพลังงานก็หมดตกไปโดนหนามตาย...
เกมบางเกมจำเป็นต้องใช้ไอเทมเพื่อผ่านจุดๆ หนึ่งเท่านั้น  และเราที่เล่นเป็นครั้งแรกจะไม่รู้ตัวเลยว่ามันต้องใช้ตอนไหน และใช้เมื่อไร  จนกว่าจะเจอสถานการณ์นั้นด้วยตัวเอง หากใช้ไอเทมหมดไปแล้ว  หรือมีเหลือใช้ไม่พอผ่าน มีแต่ต้องตายแล้วกลับไปเกิดใหม่ที่ Check Point  เท่านั้น
กระโดดชนสิ่งกีดขวางแล้วกระเด็นตกเหว
Game Death Scene
อีก 1 เหตุผลที่ทำให้ Ninja Gaiden เวอร์ชั่นนี้เป็นเกมที่ยากที่สุดในประวัติศาสตร์์
อันนี้ผมว่าเพื่อนๆ โดนกันมาหลายคนแล้วแน่นอนครับ  โดยเฉพาะอย่างยิ่งพวกเกมที่เวลาเราโดนโจมตีแล้วจะติดสตัน  หรือกระเด็นถอยหลังไปนิดหน่อยบางทีมันก็มีข้อดีตรงที่ช่วงสตันเราจะ  Invisible ไม่โดนโจมตีต่อเนื่องด้วย แต่บางทีมันก็ทำให้เกมยากขึ้นสุดๆ  เวลากำลังกระโดดข้ามเหว อันนี้ไม่ต้องอธิบายมาก เพื่อนๆ  เห็นรูปของหัวข้อนี้แล้วก็คง get ดี (ฮา)
ดอกเดียวดับ
Game Death Scene
ความบรรลัยบังเกิด เมื่อมันมาเกิน 3 ตัวในซอยแคบๆ
ศัตรูบางประเภท มีการโจมตีที่โดนครั้งเดียวแล้วตายทันที  มันจะเป็นอะไรที่โคตรนรกมาก ถ้ามันมาทีละหลายๆ  ตัวในขณะที่เรายังไม่ได้เซฟเกม หรือถ้า Check Point อยู่ใกลๆ  แล้วเจอศัตรูแบบนี้หลายตัวในห้องแคบๆ นะ  แทบอยากปาจอยทิ้งเลยทีเดียวอีกเหตุการณ์หนึ่งที่น่าปวดใจ ก็คือบอสบางประเภท  หรือบอสใหญ่ในหลายๆ เกม เมื่อมันใกล้ตาย  มันจะมีท่าที่ทำให้เราโดนแล้วตายทันที แล้วยิ่งเป็นพวกบอสที่สู้นานๆ  ครึ่งชั่วโมง หรือชั่วโมงนึงนะ วางจอยแล้วไปนั่งร้องไห้ในห้องน้ำก่อนเลย
ยึดจุดเกิด
Game Death Scene
วางจอย ปล่อยเมาส์ แล้วค่อยๆ กดออกเกมอย่างช้าๆ
อันนี้โดนแล้ววางจอยปล่อยเมาส์ของจริง สำหรับเกม FPS  ประเภทแบ่งฝ่ายแล้วมีจุดเกิดที่ค่อนข้างตายตัว หากแพ้หนักๆ  โดนตีจนต้องถอยร่นลงมาจนถึงฐาน แล้วโดนยึดฐานได้  เกิดมาไม่ทันทำอะไรก็โดนยิงตายทันที  ถ้าเจอแบบนี้แล้วแนะนำให้ยอมแพ้ออกเกมดีกว่าครับ
วางบทให้ตาย

ให้คลิปบรรยายแทนตัวหนังสือละกันครับ
อันนี้ทำอะไรไม่ได้นอกจากทำใจครับ เพราะเป็นชะตากรรมของตัวละครตัวนั้นๆ  อยู่แล้ว บางตัวละครพยายามช่วยแทบตาย ลุ้นให้รอดแทบตัวโก่ง  แต่สุดท้ายก็ต้องตายอยู่ดี ยิ่งหากทำฉากตายได้ดราม่าอีก  ยิ่งเพิ่มความเฟลทวีคูณ ตอนผมเล่น Last of Us เจอฉากนี้เข้าไป  ผมวางจอยนั่งซับน้ำตาอยู่ครู่หนึ่งเลยล่ะครับ
หมายเหตุ คลิปนี้เป็นช่วง Intro ของเกมครับ ไม่สปอยล์เนื้อเรื่องหลักมากครับ ^^
 