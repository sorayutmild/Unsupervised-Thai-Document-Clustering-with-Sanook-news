บรรยากาศที่อาคารสมเด็จพระเทพรัตน์ รพ.รามาธิบดี ซึ่งพระเอกหนุ่ม ปอ ทฤษฎี เข้าพักรักษาอาการป่วย หลังจากป่วยเป็นไข้เลือดออก และเกิดภาวะแทรกซ้อนจนทรุดหนัก ในวันนี้ (13 พ.ย.) คุณพ่อสงวน สหวงศ์ คุณพ่อของพระเอกหนุ่ม ออกมาเปิดเผยว่า ครอบครัวมีกำลังใจดี ทุกคนในครอบครัวเรามารวมตัวกัน เพื่อให้กำลังใจซึ่งกันและกัน
จากการสอบถาม "คุณอาน้ำอ้อย" ผู้จัดการส่วนตัวของ ปอ ทฤษฎี ได้เปิดเผยว่าวันนี้ทางครอบครัว ได้พา น้องมะลิ เด็กหญิงพาขวัญ สหวงษ์ อายุ 2 ขวบ ลูกสาวแท้ๆ ของปอ ทฤษฎี และแฟนสาวโบว์ แวนดา มาเยี่ยมอาการป่วยของปอด้วย โดยทางโบว์ได้เป็นคนอุ้มน้องมะลิเข้าห้องเพื่อไปให้กำลังใจคุณพ่อถึงขอบเตียง เป็นภาพที่น่ารักและประทับใจเป็นอย่างมาก  
ทั้งนี้ คุณอาน้ำอ้อย ยังได้เล่าเพิ่มเติมว่า "น้องมะลิ" ถามหาคุณพ่อปอไปไหน ไม่เห็นเลย ทำให้คุณแม่โบว์ต้องอุ้มลูกสาวมาเยี่ยมคุณพ่อในวันนี้ 
กำลังใจดีแบบนี้ ปอ ต้องอาการดีขึ้นแน่นอน รีบกลับมานะคะทุกคนรออยู่ สู้ๆ!!