ในสภาวะเศรษฐกิจขาลงอย่างเช่นในปัจจุบัน ท่านทั้งหลายก็คงจะมีความเห็นต่างเกี่ยวกับเรื่องวิธีการบริหารความมั่นคงทางการเงินในแบบและเเนวทางของตัวเอง บ้างก็ไปถอนเงินออมออกมาลงทุนเพิ่ม ไม่ว่าจะซื้อทองคำขาลงหรือ กองทุนออมทรัพย์ต่างๆ เข้าซื้อหุ้นเพื่อเก็งกำไร และอีกภาคความคิดก็คงจะเน้นการรวบรวมเงินและเก็บออมให้ได้มากขึ้นทุกบาททุกสตางค์ แต่ไม่ว่าคุณจะคิดอย่างไร การทำธุรกรรมทางการเงินของเราทุกคนก็คงจะต้องกระทำผ่านธนาคารพาณิชย์เป็นเเน่แท้ ดังนั้น วันนี้ทีมงานสนุก!ได้นำข้อมูลน่าสนใจเกี่ยวกับ ธนาคารไทยที่มีประชาชนให้ความไว้วางใจใช้บริการมากที่สุด ลองไปดูกันนะครับ ว่ามีธนาคารที่เราใช้บริการอยู่อันดับอะไรกันบ้าง

10. มาเริ่มต้นด้วย "ธนาคารสแตนดาร์ดชาร์เตอร์ด" ว่ากันว่าใครหลายคนไม่ค่อยรู้จักธนาคารแห่งนี้เท่าที่ควร แต่ถ้าหากใครที่เป็นแฟนฟุตบอลของทีมหงส์แดง ลิเวอร์พูลละก็ต้องสะดุดสปอนเซอร์นบอกเสื้อเป็นแน่ และนี่ก็มีส่วนที่ธนาคารแห่งนี้เป็นที่รู้จักเพราะสาเหตุนี้เช่นเดียวกัน (แฟนๆ Liverpool จะฝากกันบ้างไหมเนี่ย อิอิ)

9. "ธนาคารออมสิน" เป็นอีกหนึ่งธนาคารที่เข้าอันดับ และถือเป็นธนาคารเก่าแก่ และเป็นธนาคารของเด็ก ๆ ที่พ่อแม่สมัยก่อนมักจะพาลูกๆไปฝากเงินออมเงินในสมัยนั้น แต่เดี๋ยวนี้เป็นหนึ่งในธนาคารที่หลายๆคนฝากเงินหลุดฉลากออมสิน(ฮา) เรียกได้ว่าทั้งฝากเงินแถมยังลุ้นเงินได้อีกด้วย เข้าทางใครหลายคน 

8. "ธนาคารยูโอบี" มาที่อันดับที่ 8 ของการจัดอันดับ ก่อนจะมาเป็นธนาคารยูโอบีในปัจจุบัน เมื่อก่อนคือ "ธนาคารเอเชีย" โดยมารวมตัวกับธนาคารยูโอบีรัตนสิน และมากลายกลายเป็น "ธนาคารยูโอบี" 

7. ธนาคารธนชาต มาที่อันดับที่ 7 ได้แก่ "ธนาคารธนชาต" หรือ คนทั่วไปมักเรียกสีที่สดชัดเจนคือ "ธนาคารส้ม" 

6. มาที่อันดับที่ 6 ได้แก่ "ธนาคารทหารไทย" หรือ TMB ที่ช่วงหลังๆเน้นโฆษณาต่างๆ และบริการที่ยังไม่มีใครทำ อย่าง "ME" ธนาคาร Online แปลกใหม่และดอกเบี้ยที่มากกว่า และโปรโมชั่นที่ออกมาอย่างต่อเนื่อง ทั้งกดเงินฟรีทุกตู้ เยอะแยะไปหมด 

5. "ธนาคารกรุงไทย" อันดับที่ 5 ครึ่งทางของการสำรวจแล้วนะครับ "กรุงไทย" บริการที่ทันสมัย และโปรโมชั่นต่างๆมากมายที่ทำให้คนกรุงหันไปใช้มากขึ้น แถมการกู้เพื่อการศึกษาอย่าง กยศ.ก็มีคนใช้บริการเพิ่มขึ้นทุกๆปีก็เป็นอีกปัจจัยหนึ่ง

4. "ธนาคารกรุงศรีอยุธยา" มาที่อันดับที่ 4 ชื่อไทยๆแบบนี้ คนไทยใช้เยอะแน่นอน (เกี่ยวกันไหม) บริการที่หลากหลายและเป็นกันเอง ถูกใจชาวกรุงศรี(เมืองหลวง)ยิ่งนัก 

3. ตามมาติดๆกับ อันดับที่ 3 ได้แก่ "ธนาคารไทยพาณิชย์" หรือ "แบงค์ม่วง" ถือเป็นธนาคารแห่งแรกของประเทศไทยที่ทำให้คนไทยได้ฝากเงินอย่างปลอดภัย ถือว่าเป็นธนาคารที่มีการบริการดีและหลากหลายจริงๆ

2. มาที่อันดับ2 ได้แก่ "ธนาคารกสิกรไทย" หรือหลายๆคนชอบเรียกว่า "ธนาคารชาวนา" (กสิกร= ชาวนา) บ้างก็เรียก "ธนาคารเขียว" มีบริการที่ครบวงจร ทั้ง Online ก็มี ไหนจะบัตรเครดิต แถมพนักงานก็บริการเป็นกันเอง ในช่วงหลังๆมานี้ กสิกรมีผู้ใช้งานมากเพิ่มขึ้นเรื่อยๆ
 
1. มาถึงสุดยอดธนาคารที่คนกรุงใช้มากที่สุดได้แก่ "ธนาคารกรุงเทพ" ธนาคารที่มี "ดอกบัว" เป็นสัญลักษณ์ หรือบางคนอาจจะเรียกว่า "บัวหลวง" ธนาคารกรุงเทพเป็นอีกธนาคารที่มีบริการที่ครบถ้วนและพนักงานบริการดี แถมยังมีสาขาเยอะอีกด้วย แถมโปรโมชั่นก็มีออกมาเรื่อยๆ แบบนี้ใครๆก็อยากใช้ครับ