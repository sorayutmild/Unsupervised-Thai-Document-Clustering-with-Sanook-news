จากกรณีที่บนโลกออนไลน์มีการแชร์ภาพ ที่มีใบหน้าของชายคนหนึ่งโดยบอกว่าเป็นวิญญาณ ร.อ.นพนนท์ นิวาศานนท์ หรือ ผู้กองเอฟ นักบินเครื่องบินขับไล่ F-16 ประจำหมวดบิน 3 ฝ่ายยุทธการ ฝูงบิน 103 กองบิน 1 นครราชสีมา ที่เสียชีวิตจากเหตุเครื่องตกระหว่างปฏิบัติภารกิจฝึกใช้อาวุธทางอากาศ ที่บริเวณไร่มันสำปะหลัง บ้านเขาเขียว ต.วังเพลิง อ.โคกสำโรง จ.ลพบุรี เมื่อวันที่ 20 ก.พ.ที่ผ่านมา มารอรับพวงมาลาพระราชทาน
ล่าสุด คุณอารยา โพธิ์จา ผู้สื่อข่าวสายทหาร สถานีโทรทัศน์สปริงนิวส์ เปิดเผยว่า เหตุการณ์ดังกล่าวเกิดขึ้นเมื่อวันที่ 22 ก.พ. 58 ในการนี้พระบาทสมเด็จพระเจ้าอยู่หัวทรงพระกรุณาโปร­ดเกล้าโปรดกระหม่อมพระราชทานน้ำหลวงอาบศพแ­ก่ ร.อ.นพนนท์ นิวาศานนท์ ที่ศาลาทักษิณาประดิษฐ์ วัดพระศรีมหาธาตุราชวรมหาวิหาร บางเขน โดยมี พล.อ.อ.ตรีทศ สนแจ้ง ผู้บัญชาการทหารอากาศเป็นประธานในพิธี ในการนี้สมเด็จพระบรมโอรสาธิราช สยามมกุฎราชกุมาร ทรงพระราชทานมาลาหลวงด้วย โดยตนเองอยู่ในพิธีการดังกล่าว
ซึ่งบริเวณรอบที่ตั้งศพ ร.อ.นพนนท์ จะมีเจ้าหน้าที่ยืนประจำจุด ทั้งบริเวณพระราชทานน้ำหลวงอาบศพ และจุดรอรับพวงมาลาพระราชทาน ซึ่งภาพถ่ายที่หลายคนอ้างว่าเป็นวิญญาณ ร.อ.นพนนท์ นั้นแท้จริงแล้ว คือ เจ้าหน้าที่ของกองทัพอากาศและเจ้าหน้าที่วัดพระศรีมหาธาตุฯ บางเขน ที่ประจำจุดนั่นเอง