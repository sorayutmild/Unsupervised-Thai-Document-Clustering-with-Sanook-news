
       จากข่าว ผู้ใช้ YouTube ทดลองเอา iPhone 6s จุ่มน้ำ 1 ชั่วโมง พบไม่มีความเสียหายใด ๆ หลายๆ คนคงจะสงสัยว่า แอปเปิลเสกอะไรใส่ iPhone 6s ถึงสามารถกันน้ำได้นานขนาดนี้ คงไม่ใช่เทคนิค Superhydrophobic Coating เหมือนของโมโตโรลา หรือโซนี่แน่ๆ ล่าสุด iFixit ก็แกะจนเจอคำตอบของคำถามนี้แล้ว

       สิ่งที่ iFixit เจอคือ "ซีลยาง" ซึ่งถูกวางติดตั้งไว้รอบเครื่องและรอบชิ้นส่วนที่เสี่ยงต่อการเสียหายด้วย น้ำทั้งหมด อย่างไรเสีย การติดตั้งซีลกันน้ำ เลยกลายเป็นข้อสันนิษฐานเรื่องที่ความหนาของ iPhone 6s นั้นเพิ่มมากขึ้นกว่าเดิม ว่าต้นเหตุมาจากสิ่งที่ iFixit ได้เจอนี้หรือไม่อย่างไร
       นอกจากนี้ต้นทางระบุว่าการใส่ซีลยางใน iPhone 6s แบบที่แอปเปิลก็ไม่พูดถึงในครั้งนี้ ยังเป็นการทำให้ข่าวลือว่า iPhone 7 (รุ่นปี 2016) จะมีคุณสมบัติในการกันน้ำแบบสมบูรณ์ติดมาด้วยนั้น กลายเป็นข่าวลือที่มีน้ำหนักขึ้นมาพอสมควรด้วยครับ
ที่มา - modmyi

ขอบคุณเนื้อหา และภาพประกอบบทความโดย:magnamonkun


