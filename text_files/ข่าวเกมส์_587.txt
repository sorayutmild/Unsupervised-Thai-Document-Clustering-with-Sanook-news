เกมส์ฟุตบอล
วินนิ่งมั้ยสาดดดด  ประโยคนี้ได้ฟังมานานนมจนจำไม่ได้เหมือนกันว่าใครเป็นผู้ริเริ่มบัญญัติคำๆ  นี้ขึ้นมาในการชวนเล่นสุดยอดเกมฟุตบอลที่ทั่วโลกยอมรับอย่าง Winning Eleven ผมก็จัดเป็นอีกคนที่ถือว่าบ้าเจ้าเกมนี้แบบเข้าเส้น  เล่นทุกภาคทุกเวอร์ชั่นที่ออกมา หากมีให้เล่นเมื่อไหร่รับรองไม่มีพลาด  ส่วนหนึ่งเพราะสมัยเด็กมักชอบเตะฟุตบอลกับเพื่อนๆ ไม่ว่าจะเป็นข้างถนน  ในซอย หรือสนามโรงเรียนตอนเย็นๆ หลังเลิกเรียน ทำให้อะไรๆ  มันก็จะออกไปทางมิสเตอร์สปอร์ตแมนเสียส่วนใหญ่  ซึ่งนั่นมันก็มีอิทธิพลไปยังรสนิยมของการเล่นเกมด้วย  หากเกมไหนที่เป็นในเรื่องของกีฬา ก็จะต้องลองทุกครั้งที่เห็น  ซึ่งแน่นอนว่าอันดับหนึ่งต้องยกให้ฟุตบอลที่ผมหลงใหล และ ณ  ตอนนั้นย้อนกลับไปเมื่อประมาณหลายปีดีดัก (จำไม่ได้จริงๆ)  ผมเริ่มเล่นเกมฟุตบอลเกมแรกจากเครือง Famicom กับเกมที่ชื่อว่า Perfect  Eleven
เกมส์ฟุตบอล
ยุคสมัยเปลี่ยนไปผมได้รู้จักชื่อ Winning Eleven ครั้งแรกตอนเริ่มเล่นเครื่อง Play Station ยุคนั้นยังเป็นภาษาญี่ปุ่นล้วนๆ  แต่ภาษาก็ไม่ได้เป็นอุปสรรคเพราะระยะหลังมีการกรอกโค้ดด้วยการใช้ Action  Replay ขยันก็นั่งทำกันจนตาเหลือก แต่ก็ไม่เคยท้อ  เพราะหากลองได้เล่นเป็นลืมความลำบากทั้งหมดทั้งมวล  ถึงขนาดมีเวลาว่างเมื่อไหร่เป็นต้องเล่น ซึ่งช่วงนั้นขอบอกเลยว่า  ไม่มีเกมไหนที่จะมาแชร์เวลาการเล่นของผมที่มีต่อ Winning ได้  จะมีก็เพียงแค่บางเกมที่เกี่ยวข้องกับฟุตบอลเท่านั้น แต่ก็แค่น้ำจิ้มครับ  ลองชิมแล้วก็จากไป ไม่ได้เอาจริงเอาจังอะไรมากนัก เล่นจนเป็นแชมป์ห้อง  แชมป์กลุ่ม แชมป์ต่างๆ นานาที่เราอุปโลกน์มันขึ้นมา  เพราะน้อยครั้งที่จะแพ้คนอื่นจริงๆ
เกมส์ฟุตบอล
เกมส์ฟุตบอล
ต่อมาไม่นานมีผู้ท้าชิงที่น่ากลัวอย่าง FIFA International Soccer แต่ตัวที่เน้นๆ เพื่อมาตี Winning โดยเฉพาะคือ FIFA 96 เพราะทาง EA  ได้นำไปลงใน Play Station ซึ่งต้องยอมรับเหมือนกันว่า เวลานั้นผมปันใจไปให้  FIFA นิดหน่อย  อย่างว่าแหละครับอะไรที่มันเกี่ยวกับฟุตบอลเป็นต้องลองทั้งหมด  สนุกหรือไม่ค่อยว่ากันทีหลัง ซึ่งตอนนั้นทาง EA เองก็ชูจุดเด่นที่บอกว่า  Winning ทำไม่ได้แน่นอนคือการถือลิขสิทธิ์ของนักฟุตบอลจากลีกดังๆ ทั่วโลก  และแน่นอนว่าชื่อทั้งหมดเป็นภาษาอังกฤษ  ไม่ต้องมานั่งปวดหัวกับภาษาญี่ปุ่นให้ยุ่งยาก  แต่นั่นมันแค่คำโฆษณาที่ล่อให้ไปเล่น  เพราะเมื่อเล่นไปแล้วบอกตามตรงครับว่าตอนนั้นแทบโยนแผ่นทิ้ง  เพราะกราฟิกมันแปลกๆ เหมือนตัวมันสไลด์ไปมายังไงพิกล  ถ้าพูดกันตามตรงก็คือยังห่างชั้นจาก Winning อยู่หลายช่วงตัว  มิหนำซ้ำคนที่เล่น Winning ยังติดการควบคุมแบบเดิม ส่วนการควบคุมของ FIFA  ต่างออกไปอย่างเห็นได้ชัดทีเดียว
เกมส์ฟุตบอล
เกมส์ฟุตบอล
ต่อมามีการพัฒนาอย่างต่อเนื่อง จนบ้านเรามีการแบ่งพรรคแบ่งพวกของคน 2  กลุ่มคือคนรัก Winning กับคนรัก FIFA  ซึ่งแน่นอนว่าส่วนใหญ่มักจะอยู่ทางฝั่ง Winning มากกว่า  ยุคหลังร้านเกมเกลื่อนเมืองทุกร้านต้องมีแผ่น Winning  ตามจำนวนเครื่องทั้งหมด เรียกว่ามี 10 เครื่องก็เล่นวินนิ่งทั้ง 10 เครื่อง  ส่วน FIFA เองก็พยายามดันตัวเองขึ้นมาให้เทียบเท่า หรือยังไงผมไม่แน่ใจ  เพราะเริ่มรู้สึกว่าทั้ง Winning และ FIFA กำลังเดินเข้าหากัน  จนมีอยู่ช่วงหนึ่งที่ผู้บริหารทั้ง 2 ออกมากล่าวชื่นชอบเกมของฝั่งตรงข้าม  ทาง Konami ก็บอกว่าเขาชื่นชอบกราฟิกของ FIFA ส่วนทาง EA ก็บอกว่าชอบ  Winning เช่นกัน นั่นจึงเป็นเหตุผลที่ว่าทำไมยุคหลังความคล้ายคลึงของทั้ง 2  เกมเริ่มมีมากขึ้นเรื่อยๆ เรียกว่าตอนนี้จะเล่นเกมไหนก็ได้ไม่ต่างกันเลย
เกมส์ฟุตบอล
เกมส์ฟุตบอล
เกมส์ฟุตบอล
เกมส์ฟุตบอล
ทั้งหมดที่กล่าวไปมันคือสมัยก่อนครับ เพราะสมัยนี้อะไรๆ  ก็เปลี่ยนไปหมดแล้ว แต่ที่ไม่ยอมเปลี่ยนคือ Winning  ยังคงไม่ได้ลิขสิทธิ์จากลีกดังบางลีก เพราะทาง FIFA ถือไว้หมดแล้ว ทำให้ทาง  Winning ต้องอาศัยการทำแพทช์เพื่อแก้ปัญหาตรงจุดนี้ ซึ่งก็ทำได้ดีทีเดียว  แต่จุดต่างอีกจุดที่ตอนนี้ FIFA เขาไปไกลกว่า นั่นคือเขามีเกมออนไลน์ไงครับ  ทั้ง EA Sports FIFA Online 2 ที่กำลังจะปิดตัวลงในบ้านเรา หรือ EA Sports  FIFA Online 3 ที่กำลังจะเปิดให้เล่นกันในวันที่ 18 ก.ค.นี้  แล้วทางวินนิ่งละครับมีหรือไม่สำหรับตัวที่ทำเป็นเกมออนไลน์  ตอบครับว่าตอนนี้มี ซึ่ง Konami Digital Entertainment และ NHN Hangame  จับมือกันผลักดัน  แต่ก็ยังต้องรอกันไปอีกนานหรือรอกันอีกเป็นชาติกว่าเกมเมอร์ชาวไทยจะได้เล่น  แต่ตอนนี้ก็ไม่ต้องคิดอะไรมาก เพราะลำพัง EA Sports FIFA Online 3 ก็ตอบโจทย์การเล่นได้มากโข ขนาดผมเองที่บ้า Winning แบบเข้าเส้น  ยังต้องยอมรับเลยครับว่า EA Sports FIFA Online 3 เป็นเกมที่สนุกแบบเหลือเชื่อมาก ทำมารองรับสำหรับคนที่ชอบทั้ง Winning และ  FIFA งานนี้ไม่เชื่อลองดู เปิดใจสักหน่อยแล้วลองเล่นอะไรใหม่ๆ  ผมว่าคุณอาจจะเจอของดีแบบไม่คาดคิด พูดแบบนี้จะหาว่าเชียร์ EA Sports FIFA  Online 3 กันแบบออกนอกหน้านอกตา ก็บอกกันตรงนี้เลยว่าเชียร์อยู่จริงๆ เกมดี  สนุก หากไม่เชียร์แล้วจะเชียร์ใครละครับ
เกมส์ฟุตบอล
เกมส์ฟุตบอล
 