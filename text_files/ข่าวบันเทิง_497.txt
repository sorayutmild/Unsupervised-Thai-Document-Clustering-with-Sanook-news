ขยันหาทริปไปเที่ยวจริงๆ สำหรับนางร้ายหน้าเป๊ะอย่าง ดิว อริสรา กับแฟนหนุ่ม เซบาสเตียน ลี หลังจากก่อนหน้านี้ก็เพิ่งเห็นโมเมนต์น่ารักๆ ที่ฝ่ายชายจัดทริปพาดิวไปเที่ยวแบบสุดเซอร์ไพรส์ 6 วัน 5 คืน โดยที่ไม่บอกดิวก่อนว่าจะพาไปที่ไหน 
และทริปล่าสุดที่จ่อคิวมาอีกแล้ว หลังจากที่เห็น ดิว อริสรา เช็คอินด้วยรูปภาพที่ทะเลบนเกาะสมุย เรียกว่าสมกับเป็นเน็ตไอดอลภาคพื้นทะเลตัวจริงเสียงจริง ทริปทะเลไม่เคยขาด ซึ่งคราวนี้ก็ได้เห็นลุคใสๆ ของดิวที่แต่งตัวสบายๆ เสื้อยืดกางเกงยีนส์ ดูน่ารักแต่ก็แอบเซ็กซี่ไปอีกแบบ กับการโพสท่าของดิวที่ติดแฮชแท็กว่า #ส้นสูงทิพย์จิกไปจ๊ะ
ส่วนภาพคู่หวานๆ นั้น ก็เป็นฝั่งของ เซบาสเตียน ที่โพสต์ให้ดูในสตอรี่ไอจี เป็นรูปคู่กับดิวที่อยู่ในชุดว่ายน้ำสุดเซ็กซี่ พร้อมกับข้อความที่เขียนไว้ว่า "SOON TO BE BIRTHDAY KIDS" งานนี้ต้องลุ้นเลยว่าคู่นี้จะมีบิ๊กเซอร์ไพรส์อะไรให้เห็นกันอีก


"ดิว อริสรา" แจกความสดใสที่ทะเล ยิ่งซูมใกล้ๆ ผิวขาวอมชมพูมาก
"ดิว อริสรา" ถูก "เซบาสเตียน" ทำเซอร์ไพรส์ พาไปทริปหวาน 6 วัน 5 คืน

 