ลบรอยขีดข่วนบนแผ่น DVD เรื่องกล้วยๆ
[30-ตุลาคม-2555] ใครชอบดูหนัง DVD หรือสะสมแผ่นฯ รายงานข่าวนี้ น่าจะเป็นประโยชน์กับคุณ โดยเฉพาะใครที่กำลังเผชิญกับ"ปัญหาแผ่น DVD มีรอยขีดข่วน" ซึ่งหากนำคำถามนี้ไปเสิร์ชในกูเกิ้ล คุณจะพบคำตอบมากมายหลายวิธี โดยจะมีตั้งแต่การแก้ด้วยวิธีพื้นๆ ไปจนถึงการใช้เครื่องมือที่ข่วยขัดพื้นผิวบนแผ่นให้เรียบจนไร้ริ้วรอยเหมือน แผ่นใหม่กันเลยทีเดียว อย่างไรก็ดี รายงานข่าวนี้ขออนุญาตนำเรื่องราวดังกล่าวมาแนะนำกันอีกครั้ง แต่อย่างที่บอกไว้บนหัวข่าวว่า มันเป็นปัญหากล้วยๆ ก็เพราะ คุณสามารถใช้"กล้วย"แก้ปัญหานี้ได้ - -"


คอลัมน์อัพเกรดยัวร์ไลพ์ในยาฮูนิวส์ นำเสนอวิธี "ลบรอยขีดข่วนบนแผ่นดีวีดี" ที่น่าสนใจมาฝากถึง 5 วิธีด้วยกัน โดยส่วนใหญ่จะเป็นการใช้เครื่องมือ หรือสิ่งของที่เราสามารถหาได้ตามบ้าน หรือร้านค้าทั่วไป ในขณะที่บางวิธีใช้แค่ผลไม้ที่แทนความหมายว่า "ง่าย" อย่าง "กล้วย" ในการช่วยแก้ปัญหาได้อีกด้วย ว่าแล้วเราไปติดตามวิธีต่างๆ กันเลยครับ



1. น้ำยาเคลือบสีรถ (Car Wax) ผู้ทดสอบได้ลองใช้สูตรนี้ในการลบรอยขีดข่วนบนแผ่น DVD ที่ไม่สามารถเปิดรับชมได้ โดยใช้ผ้านุ่มๆ กับน้ำยาเคลือบสีรถมาเช็ดบนแผ่น หลังจากนั้นนำแผ่นไปใส่ในเครื่องเล่น DVD ปรากฎว่า มันสามารถเล่นหนังได้เหมือนเดิม

2. น้ำยาขัดเงาเฟอร์นิเจอร์ (Furniture Polish) สำหรับตัวช่วยอันดับที่สองนี้ หากแผ่น DVD ของคุณไม่บอบช้ำจากร่องรอยขีดข่วนมากนัก มันก็อาจจะช่วยได้อย่างดาย แต่ถ้าเป็นร่องรอยที่หนักจนแผ่นเล่นไม่ได้ คุณอาจจะต้องออกแรงขัดถึง 2 รอบเป็นอย่างน้อย โดยยี่ห้อของน้ำยาขัดเงาเฟอร์นิเจอร์ที่ทางเว็บไซต์แนะนำคือ Pledge ด้วยเหตุทีมันต้องทำถึงสองครั้งสองคราว เราจึงให้มันเป็นสองรองจากน้ำยาเคลือบสีรถ อย่างไรก็ตาม มันให้กลิ่นดีกว่าข้อแรกเยอะเลย

3. "กล้วย" ในการทดสอบประสิทธิภาพ ทีมงานใช้กล้วยหอม ซึ่งได้รับการแนะนำจากเว็บไซต์ต่างๆ บนออนไลน์หลายแห่งทีเดียว โดยขั้นแรกละเลงกล้วยไปบนแผ่น จากนั้นใช้ด้านในของเปลือกกล้วยในการขัด เพื่อลบรอยขีดข่วน ก่อนที่จะล้างด้วยน้ำสะอาด แล้วเช็ดด้วยผ่านนุ่มๆ แล้วปล่อยให้มันแห้ง ผลลัพธ์ที่ได้ดีเกินคาด เพราะเราไม่เคยคิดเลยว่า มันจะใช้ได้ อย่างไรก็ตาม การใช้กล้วยลบรอยขีดข่วนบนแผ่น DVD จะสามารถใช้กับแผ่นที่บาดเจ็บไม่มากนัก เพราะฉะนั้นหากเป็นแผ่นดีวีดีที่มีรอยขีดข่วนมากมายจนเล่นไม่ได้ ปัญหาระดับนี้อาจจะไม่ได้แก้ไขด้วยวิธี"กล้วยๆ" ได้ แม้จะพยายามทำหลายครั้งก็ตาม

4. ยาสีฟัน วิธีนี้จะเหมาะกับแผ่นทีปัญหาไม่หนักอีกเช่นกัน โดยเฉพาะกรณีที่ แผ่นเล่นแล้วกระโดด ซึ่งในที่นี้คุณสามารถใช้ยาสีฟันคอลเกต มาละเลงบนแผ่น แล้วใช้ผ้านุ่มๆ เช็ด อย่างไรก็ตาม คุณอาจจะต้องออกแรงมากสักหน่อย สำหรับกรณีทีแผ่น DVD มีรอยขีดข่วนมากมาย และลึกพอสมควร วิธีนี้ไม่เวิร์กแน่นอน

 5. Skip Dr. หากคุณมีแผ่น DVD เก่าๆ มากมายหลายแผ่นที่มีรอยขีดข่วน มันอาจจะง่ายและได้ผลกว่า ถ้าจะลงทุนด้วยการซื้อเจ้าเครื่องขัดแผ่น DVD ทีมีชื่อว่า Skip Dr. ซึ่งราคาบนออนไลน์อยู่ที่ 30 เหรียญฯ หรือประมาณ 900 บาท เพียงแค่ใส่แผนเข้าไปในช่องด้านหน้า แล้วใช้มือจับแกนหมุน แผ่น DVD จะถูกขัดให้เรียบเนียนใสปิ๊งจนเหมือนแผ่นใหม่ และส่วนใหญ่จะใช้เล่นได้ค่อนข้างชัวร์