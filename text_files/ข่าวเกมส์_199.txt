open world games
หนึ่ง ในฉากที่ตื่นเต้นของวิดิโอเกมก็คือ  การที่เราได้ก้าวเท้าเข้าสู่โลกแห่งจินตนาการของเราเอง  ที่ที่เราสามารถทำอะไรก็ได้ สามรถเดินทางไปไหนก็ได้ในนั้น  อย่างเช่นสถานที่ในประวัติศาสตร์  หรือแม้แต่จะเป็นดินแดนที่แปลกประหลาดก็ตาม เกม Open World  เป็นเกมที่มีมาทุกยุคทุกสมัย 10 เกมต่อไปนี้เป็นเกม Open World  ที่วางจำหน่ายใน Generation ที่แล้ว  โดยเราจะโฟกัสไปที่โลกภายในเกมและอิสระในการทำสิ่งต่างๆที่ผู้พัฒนามอบให้ คุณ ใครมีเกมไหนเพิ่มเติมก็คอมเม้นมาบอกเล่ากันได้นะครับ
Red Dead Redemption
open world games
สิ่งที่ทำให้ Red Dead Redemption  โดดเด่นก็คือการใช้ธีมของคาวบอยในดินแดนฝั่งตะวันตก  มีการปล้นเกิดขึ้นอย่างต่อเนื่องทั้งในเมืองและบนถนนเปลี่ยว  ผู้บริสุทธิ์มักจะถูกลักพาตัวไปเพื่อเรียกค่าไถ่..  หรือทำอะไรที่แย่กว่านั้น  และก็ขึ้นอยู่กับเราว่าจะเป็นฮีโร่ช่วยพวกเขาหรือไม่  เมื่อเราเข้าไปในบาร์ก็จะได้ใช้เวลาส่วนตัวไปกับการดื่ม ดนตรี  และการพนันเล็กๆน้อยๆ  จิตวิญญาณของการแข่งขันจะถูกปลุกให้ตื่นขึ้นเมื่อเราจับปืนมาดวลกับคาวบอยคน อื่นๆ  จะมีอะไรให้เราทำมากมายหลังจากที่เราขึ้นบนหลังม้าและควบมันไปในทะเลทรายอัน แห้งแล้งแห่งนี้ ใครที่ชื่นชอบหนังยุคเก่าอย่าง The Good, The Bad and The  Ugly แล้วล่ะก็ เกมนี้ก็ห้ามพลาดเช่นกัน
Sleeping Dogs
open world games
จากตึกสูงสู่ป้ายโฆษณาที่ติดอยู่ข้างถนน เมืองที่มีชีวิตชีวาและไม่หยุดนิ่ง  ไม่ว่าคุณกำลังจับกุมผู้ต้องหาคดียาเสพติดหรือเพียงแค่สำรวจวัดอันเงียบสงบ  Sleeping Dogs ได้แสดงให้เห็นทั้งความสวยงามและความน่าเกลียดของฮ่องกง  เมืองที่เต็มไปด้วยนักท่องเที่ยวและพ่อค้าที่หายใจทิ้งไปวันๆ  ก็ช่วยทำให้สภาพของเมืองดูโดดเด่นขึ้น เรื่องราวเข้มข้นระหว่างแก็งอันธพาล  ฉากแอ็คชั่นราวกับดูหนังฮ่องกงสมัยก่อน Sleeping Dogs  นั้นคือเมืองฮ่องกงที่อยู่เพียงปลายนิ้วของคุณ  ปล่อยให้ตัวเกมดูดวิญญาณเราไปและดื่มด่ำไปกับมันกันเถอะ
The Elder Scrolls V: Skyrim
open world games
ดินแดนที่ถูกปกคลุมไปด้วยหิมะ บ้านเกิดของชาว Nord ที่มีชื่อว่า Skyrim  นั้น เป็นดินแดนที่มีความแปลกใหม่มากมาย  อย่างเช่นภาษามังกรและยักษ์ที่สามารถส่งเราขึ้นไปบนฟ้าได้ Skyrim  มีประวัติความเป็นมามากมายรอให้เราไปค้นหา  เป็นดั่งกล่องสมบัติที่รอผู้เล่นไปเปิด  เรายังสามารถสร้างบ้านและแต่งงานได้อีกด้วย  มีน้อยเกมที่จะดูดเวลาผู้เล่นได้หลายร้อยชั่วโมงเช่นนี้  และสิ่งสุดท้ายเลยที่ขาดไม่ได้ นั้นคือสิ่งเล็กๆที่เรียกว่า Mod นั้นเอง
Assassin’s Creed II
open world games
ในซีรี่ย์ Assassin’s Creed ได้นำพาเราไปหลายประเทศหลากสถานที่มากๆ  แต่จะมีอะไรเทียบได้กับตอนที่เราเหยียบเท้าลงที่อิตาลีได้หล่ะ?  สถาปัตยกรรมอันงดงามสุดตระการตา ได้ปีนป่ายหลังคาและหอคอยสูง  โดยผ่านเมืองเลื่องชื่ออย่าง เวนิส โรม และฟลอเรนซ์  ความสวยงามของเมืองที่ดูขัดแย้งกับความรุนแรงที่ Ezio ทำลงไป  การสำรวจพื้นที่และสถานที่สำคัญต่างๆก็เป็นส่วนหนึ่งของเกม  แต่งานหลักของเราคือการรับบทนักฆ่า  การที่ได้สังหารผู้คนในสถานที่เหล่านี้คงจะเพิ่มสีสันให้กับอิตาลีไม่น้อย
Saints Row: The Third
open world games
ความมีชีวิตชีวาใน Steelport เป็นเหมือนกับการที่เอาเมือง New York กับ  Las Vegas มารวมกัน  แต่มันก็เป็นตัวของมันเองโดยจะมีเรื่องไร้สาระเกิดขึ้นระหว่างการผจญภัยของ คุณ จะมีเกมไหนบ้างที่มีดิลโด้สีม่วงขนาดยักษ์ไว้ฟาดหัวคนอื่น  แม้แต่จะแก้ผ้าวิ่งไปวิ่งมาให้คนอื่นดู กระทั่งขับรถ ATV  ที่มีไฟลุกท่วมทั้งคัน (ซอมบี้กับเอเลี่ยนก็มีนะ)  แต่นั่นก็เป็นเพียงผิวๆของชีวิตประจำวันใน Steelport เท่านั้น  การที่มาอาศัยในเมืองนี้ก็เหมือนกับได้มาอยู่ในภาพยนต์หรือละครตลกเรื่อง หนึ่งเลยทีเดียว
Grand Theft Auto V
open world games
Grand Theft Auto V  ได้ใช้แคลิฟอร์เนียตอนใต้เป็นฉากหลังเพื่อนำเสนอและล้อเลียนวัฒนธรรมของคน อเมริกันไปพร้อมๆกัน  การจัดวางสถานที่และการสร้างกิจวัตรของผู้คนภายในเกมทำออกมาได้อย่างคงตัว  ทำให้คุณรู้สึกว่ากำลังเข้าไปอยู่ในแคลิฟอร์เนียจริงๆ สถานที่สำคัญอย่าง  LAX airport ก็ได้ออกแบบมาอย่างละเอียดราวกับยกสถานที่ของจริงมาเลยทีเดียว  ทำภารกิจหลักนั้นสามาารถฆ่าเวลาไปได้หลายชั่วโมงแล้ว  แต่ตัวเกมก็ได้มอบกิจกรรมเสริมให้อีกเพียบ อย่างเช่น ได้เป็นคนขับรถพ่วง  เล่นปาลูกดอก หรือแม้แต่จะเล่นหุ้นก็ทำได้ (เสียดายภาคนี้ไม่มีโบว์ลิ่ง)  แถมยังมีโหมดออนไลน์ที่ให้เราไปวิ่งเกรียนคนอื่นได้อีก ถือว่าเป็นเกม open  world ที่เปิดตัวได้ยิ่งใหญ่ที่สุดตั้งแต่มีเกมแนวนี้มา  รวมถึงรายได้มหาศาลจากการขายเกมอีกด้วย
Mafia II
open world games
Mafia II จะส่งเราไปที่เมือง Empire Bay  เมืองที่ถูกสมมติขึ้นโดยมีต้นแบบมาจากนิวยอร์กหรือไม่ก็ชิคาโก  ย้อนเวลาไปช่วงยุค 40 ถึง 50  การที่อพยพมาอาศัยอยู่ในชุมชนอิตาลีเล็กๆในเมือง Empire Bay  นั้นอาจจะมีความหวังรออยู่  แต่ก็ลงเอยด้วยหนทางที่ยากลำบากในการเลี้ยงดูครอบครัว  การทำงานให้กับมาเฟียเพียงเพราะต้องการหาเงินเท่านั้น  ตัวเกมไม่ได้ออกแบบมาให้เราไปเดินเล่น แต่จะมุ่งเน้นในทางเนื้อเรื่องแทน  การที่เดินไปเห็นโปสเตอร์โฆษณาเกี่ยวกับสงครามในช่วงเวลานั้น รถสีสันฉูดฉาด  หรือแม้แต่พวกเหยียดผิวสีก็ตาม Mafia II  ได้ใช้ตัวเมืองและช่วงเวลาได้อย่างลงตัว
Just Cause 2
open world games
Just Cause 2  จะเป็นอะไรไม่ได้อีกเลยนอกจากแก่นแท้ของการทำลายล้างและความบ้าบิ่น  โดดขึ้นไปบนฟ้า ปาระเบิดลงมา โดดไปเกาะที่เครื่องบินลำหนึ่ง  แล้วยิงจรวดใส่เครื่องบินอีกลำหนึ่ง จากนั้นก็ลงมาด้านล่างโดยร่มชูชีพคู่ใจ  เดินออกมาแบบพระเอก ปล่อยให้ทุกอย่างระเบิดเป็นจุลอยู่ด้านหลัง  หากจะหาคำใดมาเปรียบก็คงต้องเป็นประโยคที่บอกว่า ‘ระเบิดภูเขา เผากระท่อม’  คงจะเหมาะกับเกมนี้ที่สุดแล้วล่ะ
Far Cry 3
open world games
Far Cry 3 จะส่งเราไปผจญภัยแถวๆแปซิฟิกตอนใต้ใกล้ๆบ้านเรา(ไม่สิ มันมากรุงเทพฯด้วยซ้ำ)  หลังจากวันหยุดพักร้อนสุดสบายได้พลิกหน้ามือเป็นหลังมือ  กลายเป็นว่าเราต้องเอาตัวรอดจากพวกโจรสลัดในเกาะสุดห่างไกล  ตัวเกมได้ให้อิสระกับเรามากทีเดียว  เราสามารถเลือกได้ว่าจะปะฉะดะซึ่งๆหน้ากับศัตรูหรือจะแค่ย่องผ่านไป  และยังมีกิจกรรมหลายๆอย่างให้ทำ อย่างเช่น การล่าสัตว์ แข่งรถ  หาของสะสมตามฉาก หรือแม้แต่จะหยิบปืนขึ้นมายิงนู้นนี้นั้น  ตัวเกาะมีความลับซ่อนอยู่มากมาย โบราณสถาน เรืออับปางและสมบัติใต้ทะเล  แล้วคุณจะไม่ลืมความประทับใจครั้งแรกกับพี่ฉลามและมังกรโคโมโดเป็นแน่
Fallout 3
open world games
การเดินสำรวจโลกหลังสงครามนิวเคลียร์คงจะน่าเบื่อไม่น้อย แต่ Bethesda  ได้แหวกแนวเกมภาคก่อนๆของซีรี่ย์ในภาค 3 การที่เดินออกมาจาก Vault 101  เป็นครั้งแรกและได้เห็นดินแดนว่างเปล่าเหล่านั้น  ทำให้เกิดความสิ้นหวังและความอยากรู้อยากเห็นไปพร้อมๆกัน  ช่วงเวลาที่สุดแสนจะประทับใจและหนักใจใน Fallout 3  คือการเลือกทางเลือกของคำตอบ  การที่ได้วิ่งไล่ยิงสัตว์กลายพันธุ์พร้อมกับหมาของเราในโลกอันว่างเปล่าก็ สามารถดูดเวลาของผู้เล่นได้ไม่น้อย
จบกันไปแล้วกับ 10 สุดยอดเกม open world  ที่อยากจะให้เหล่าเกมเมอร์ได้ลองสัมผัสกัน ว่าแต่หนึ่งใน 10  นี้มีเกมไหนเป็นเกมในดวงใจผู้อ่านบ้างครับ?