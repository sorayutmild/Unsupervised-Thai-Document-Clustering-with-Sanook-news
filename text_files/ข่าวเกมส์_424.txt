เกมส์ยาก
บทความนี้ผมได้รวบรวมเกมที่เล่นโคตรยากมาให้เพื่อนๆ ได้ชมกัน 
1.Contra หลายคนเห็นชื่อปุ๊ป อาจบอกว่า "ยากตรงไหนวะ  ตูจบมาหลายร้อยรอบละ" แต่อย่ามาทำซึนเดเระครับ  เพราะที่จบมาหลายร้อยรอบนั่นน่ะ เพราะพวกเราโกงสูตร 30 ตัวกันซะมากกว่า  เอาจริงๆ หากลองเล่นแบบ 3 ตัวตั้งแต่ต้นเกมจนจบ มันเป็นอะไรที่ยากมากครับ





2.Battletoads เกมแนว Beat'em Up ในสมัยก่อนที่ได้รับความนิยมกันมาก  ในเรื่องของความแปลกใหม่แต่เกมนี้ก็ขึ้นชื่อเรื่องความยากเหมือนกัน  โดยเฉพาะฉากที่เราต้องบังคับพาหนะต่างๆ เอาแต่ช่วงเจ็ตสกีด่าน 3  นี่บอกเลยว่ามันยากนรกแตกมาก (สมัยเด็กๆ ผมนั่งเล่นเป็นเดือนยังไม่ผ่านเลย)  และเนื่องจากเกมนี้มีจำนวนตัวให้แค่ 3 ตัว เหมือน Contra  ตายหมดก็เริ่มใหม่ตั้งแต่ด่านแรกอีกด้วย  หลายคนอาจผ่านช่วงเจ็ตสกีไปแบบหืดขึ้นคอ แล้วไปตายเอากลางเกม  จนต้องเริ่มใหม่หมด เป็นอะไรที่หัวเสียเช่นกัน
นอกจากนี้ หากเล่นสองคน แทนที่จะได้ช่วยกัน ยังกลับทำให้เกมยากขึ้นไปอีกด้วย..





3.Makaimura / Ghost 'n Goblin อีก 1 เกมที่ได้รับการยอมรับว่า "ยากเรือหายมาก"  ถึงแม้ตัวเอกอย่าง Arthur จะสามารถโดนโจมตีได้ 2 ครั้งก่อนตาย  แต่ด้วยตัวด่านแล้วเป็นอะไรที่ค่อนข้างยาก กับศัตรูที่โจมตีได้ลำบากและ  Aggressive สุดๆ แล้วสิ่งที่ทำให้เกมนี้ยากขึ้นไปอีกโขเลยก็คือ  มันมีเวลาจำกัดด้วยนี่แหละครับ





4.I Wanna be the Guy : Gaiden เกมที่เล่นยากมาก ถึงมากสุดๆ  เกินกว่าที่มนุษย์ธรรมดาจะผ่านได้  ด้วยรูปแบบของเกมที่สร้างมาเพื่อแทบไม่ให้เราเล่นผ่านได้เลย  เอาแค่ฉากเลือกด่านนี่ก็ไม่เคยมีใครผ่านได้โดยไม่ตายสักครั้งเลยด้วยซ้ำ  และด่านแต่ละด่านก็มีดับดักมากมายที่เราไม่รู้อยู่เต็มไปหมด  และวิธีที่จะรู้ได้ก็คือ โดนกับดักนั้นตายซะก่อนนั่นแหละครับ...





5.Ninja Gaiden เกมที่ยากบรรลัยเสมอต้นเสมอปลาย  ไม่ว่าจะเป็นเวอร์ชั่นเก่าในอดีต หรือเวอร์ชั่นปัจจุบันก็ตามที  ซึ่งภาคในสมัยเครื่อง Famicom  จะยากในส่วนของด่านที่ทำมาเหมือนไม่อยากให้เล่นผ่าน  ส่วนเวอร์ชั่นปัจจุบันนี้จะยากในด้านของศัตรู ที่แทบจะเก่งพอๆ  กับริวตัวเอกเลยก็ว่าได้





6.The Oregon Trail เกมนี้จัดว่าเป็นเกมที่ยากสุดๆ  อีกเกมหนึ่งเลยละครับ จะว่ายากที่เกมเพลย์ก็ไม่น่าใช่  เพราะมันมีแค่เลือกคำสังแล้วก็คลิกๆ ตามที่เราคิดว่ามันน่าจะถูกเท่านั้น  เพื่อพาคาราวานของเราไปให้ถึงเป้าหมาย แต่มันยากก็ตรงนี้แหละครับ  ข้อไหนที่ถูก ตัวเลือกไหนที่ใช่ ของต้องมีเท่าไรถึงจะพอดี  มันเป็นอะไรที่ยากมาก เพราะการจะจบเกมนี้ได้จริงๆ  ต้องเลือกในสิ่งที่ถูกต้องแทบทั้งเกมนั่นเองครับ





เกมเก่าๆ ที่เล่นยากๆ เท่าที่ผมนึกออกก็มีเท่านี้แหละครับ  อาจจะมีตกหล่นไปบ้าง เพราะผมไม่เคยเล่นทุกเกม ซึ่งถ้าเพื่อนๆ  มีเกมไหนที่คิดว่าเล่นยากมากๆ อีกล่ะก็ ลองเอามาแชร์กันดูได้ครับ
 