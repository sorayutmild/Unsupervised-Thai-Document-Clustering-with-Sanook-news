ตอนนี้ผมว่าน่าจะมีเพื่อนๆ บางคน ได้สัมผัสกับเจ้าเครื่อง Next - Gen  แห่งอนาคตอย่าง Playsatation 4 กันบ้างแล้วจากการซื้อเครื่องหิ้วมานะครับ  วันนี้ผมก็มีเรื่องราวเฟลๆ ของคนที่ซื้อเครื่อง Playstation 4  เป็นหนูทดลองกันไปแล้ว มาฝากกันครับ
PlayStation 4
หมายเหตุ สิ่งเหล่านี้เป็นเรื่องเฟลๆ ที่รวบรวมมาจากคนที่ซื้อเครื่องไปแล้วครับ  แต่ก็ไม่ใช่ว่าทุกคนจะเฟลแบบเดียวกันหมดนะครับ  อันนี้แล้วแต่คนว่าจะซีเรียสเรื่องเหล่านี้มากน้อยแค่ไหน  เอามาประกอบการตัดสินใจสำหรับคนที่กำลังคิดจะซื้อครับ ^^
1.ยังเปลี่ยน Blackground ไม่ได้
PlayStation 4
หลายคนที่เล่น Playstation 3 มาก่อนอาจจะมี Background  เป็นรูปเกมที่ชอบบางคนก็ใส่ Background เป็นภาพเคลื่อนไหวดูแล้วฟินไปอีกแบบ  แต่ทว่า Playstation 4 ยังไม่รองรับในส่วนนี้ครับ เลยต้องใช้แบบโล้นๆ  เลี่ยนๆ นี่ไปก่อน
2.ต้องคอยปรับหน้าจออยู่เสมอ
PlayStation 4
Playstation 4 ยังไม่มีระบบ Auto Adjust Screen Size ให้ครับ
3.แสงไฟจากคอนโทรลเลอร์ สะท้อนจอภาพ
PlayStation 4
เป็นเรื่องน่ารำคาญอีกอย่างหนึ่งครับ ตรงที่แสงไฟ LED  จากคอนโทรลเลอร์ที่แบ่งไว้สำหรับแสดงว่าเป็นของ Player คนไหน  กลัับสะท้อนหน้าจอทีวีซะจนปวดตา ยิ่งเล่นใกล้ๆ  ยิ่งทำให้สีในเกมเพี้ยนไปด้วยเลยล่ะครับ
4.Stand สำหรับตั้งเครื่องขายแยก ราคา $18
PlayStation 4
โหดโคตร.. สำหรับ Sony ที่แยกขาย Stand สำหรับตั้งเครื่อง Playstation 4  ที่ราคาเริ่มต้นถึง $18 หรือ ราวๆ 560 บาท ไทย (ถ้าหิ้วมาอีกก็คงสัก 1000  นึงมั้ง) 
5.เวลาจะกด Option มือจะชอบเผลอไปโดน Touchpad ตลอด
PlayStation 4
ปุ่ม Option มันเล็กแถมอยู่ในจุดที่ไม่คุ้นมือครับ...
6.ยังคุ้นเคยกับปุ่ม Select และ Start อยู่
PlayStation 4
จากข้อ 5 เมื่อตะกี๊ ที่มือชอบเผลอไปโดน Touchpad เวลาจะกด Option  นั่นก็เพราะเรายังชินปุ่ม Select และ Start  ที่มีมาตั้งแต่สมัยโบราณกาลแล้วนั่นเอง พอถูกเอาออกไปแล้วแทนที่ด้วย  Touchpad ไม่ว่าใครก็ต้องเผลอไปกดมันแหละครับ...
7.ซื้อ Playstation Camera แต่ไม่ได้ใช้
PlayStation 4
บางคนซื้อพ่วงแพคเกจมากับ Playstation Camera ครับ แต่ก็ยังไม่มีเกม IP  เด่นๆ อะไรที่ต้องใช้เจ้ากล้องนี่เลย ก็เหมือนกับซื้อมาให้ฝุ่นจับเล่นสัก  2-3 เดือนแหละครับ
8.ระบบช่วยเหลือเพื่อนเล่น ยังใข้งานไม่ได้
PlayStation 4
ระบบที่ทำให้ช่วยเหลือเพื่อนเวลาเล่นเกมยังใช้งานไม่ได้ครับ ดังนั้น ถ้าเพื่อนเล่นไม่ผ่าน ก็โทรไปบอกวิธีเล่นให้เพื่อนก่อนก็แล้วกัน
9.ถึง HDD จะให้มาเยอะ แต่ก็เต็มเร็วมาก
PlayStation 4
ขนาดไฟล์เกม และจิปาถะอื่นๆ ในระบบของเครื่อง Playstation 4 ไม่ใช่เล็กๆเลยครับ แล้วเราจะพบว่า HDD เต็มเร็วกว่าที่เราคิดซะอีกแน่ะ
10.ระบบการแชร์ดีเลย์สุดๆ
PlayStation 4
ระบบการแชร์เกมเพลย์ของ Plastation4 ยังไม่เสถียรเท่าไรครับ  กว่าจะแชร์ได้ก็ปาไป 10 นาที+  ซึ่งคาดว่าน่าจะเกี่ยวกับอินเตอร์เนตที่ใช้เชื่อมต่อด้วยเช่นกัน
11.ต้องผูกกับ Facebook
PlayStation 4
บางคนอยากเล่นแบบส่วนตัวๆ แต่เหมือนระบบของ Playstation 4  ต้องผูกเข้ากับ Facebook ด้วย ใครไม่มีบัญชี ก็ต้องสร้างบัญชี Facebook  มาใหม่อีก
12.USB Drive บางรุ่นก็ใส่ไม่ได้..
PlayStation 4
ช่อง USB ของเครื่อง Playstation 4 มันซ่อนตัวอยู่ในร่องเล็กๆ  หน้าเครื่องครับ สำหรับบางคนที่มี USB ตัวอ้วนๆ  นี่ใส่เข้าไปไม่ได้เลยทีเดียว...
13.หาปุ่ม Power ไม่เจอ
PlayStation 4
ปัญหาแรกๆ ของคนซื้อเครื่อง Playstation 4 มาเลยครับ นั่นก็คือปุ่ม  Power ที่มันไปซ่อนอยู่ตรงร่องเล็กๆ ของตัวเครื่อง ถึงบางคนจะใช้วิธี เปิด -  ปิด ด้วยคอนโทรลเลอร์ก็ตาม  แต่การเปิดครั้งแรกเพื่อซิงค์คอนโทรลเลอร์ไม่ว่าใครก็งงแน่นอน  (และมีแววว่าถ้า เปิด-ปิด ด้วยคอนโทรลเลอร์ไปสักพัก อาจจะลืมด้วย)
14.ใช้ PS Vita เล่นแบบ Remote Play
PlayStation 4
ระบบ Remote Play ด้วยเครื่อง PS Vita เป็นอะไรที่เจ๋งมากๆ ครับ  แต่อย่าลืมว่า เกมบางเกมโดยเฉพาะแนว Shooting จำเป็นต้องใช้ปุ่ม L2, R2  หรือ L3,R3 ด้วย... ซึ่ง.... เหอๆๆ.... เฟลครับ...
15.ปัญหา Light of Death เหมือนกับบทความที่ผมเคยเขียนไปก่อนหน้านี้แหละครับ  ในหัวข้อปัญหาของเครื่องล็อตแรกๆ ที่อาจมีบางเครื่อง Error เพราะความร้อน  หรือด้วยเพราะปัจจัยอื่นๆ ที่จู่ๆ ก็เป็นขึ้นมาโดยไม่ทราบได้นั่นแหละครับ
หมดไปแล้วล่ะครับ กับเรื่องราวเฟลๆ ของคนที่ซื้อ Playstation 4 มา  ซึ่งบทความนี้ไม่ได้เสี้ยมให้เพื่อนๆ ไม่ต้องซื้อ Playstation 4 กันนะครับ  แต่เอามาใช้ประกอบการตัดสินใจกันเฉยๆ สำหรับคนที่คิดจะซื้อครับ




