เช็กสิทธิเยียวยาประกันสังคม www.sso.go.th โอนเงินเข้า ม.33-ม.39-ม.40 ในกิจการบันเทิง โอนเข้า 2 มี.ค. 65
จากกรณีที่มติ ครม. เห็นชอบตามคณะกรรมการกลั่นกรองการใช้จ่ายเงินกู้ ให้ประกันสังคมปรับเพิ่มกลุ่มเป้าหมายเยียวยาประกันสังคม ผู้ประกันตนมาตรา 33 มาตรา 39 และมาตรา 40 ในกิจการสถานบันเทิงที่ได้รับผลกระทบมาตรการของรัฐ จากเป้าเดิมที่ขอรับการเยียวยา 110,669 คน ให้ปรับเป็น 138,669 คน เพิ่มขึ้น 28,000 คน พร้อมปรับเพิ่มกรอบวงเงินเยียวยาจากเดิม 607 ล้านบาท เป็น 747 ล้านบาท หรือเพิ่มขึ้น 140 ล้านบาท

ครม. อนุมัติปรับเพิ่มเป้าเยียวยาประกันสังคม ม.39-ม.40 ในกิจการบันเทิง อีก 28,000 คน

ล่าสุด เพจเฟซบุ๊ก เราชนะ ระบุว่า เตรียมรับเงินเยียวยาประกันสังคม รอบที่ 5 และรอบที่ 6 จำนวน 5,000 บาท โอนรอบถัดไป 2 มี.ค. 65 ซึ่งขณะนี้มีการอัปเดตสถานะเป็นสีเขียวแล้ว ณ วันที่ 28 ก.พ. 65 โดยจะโอนเข้าบัญชีพร้อมเพย์ที่ผูกกับเลขบัตรประชาชน

ผู้ประกันตนที่ทำงานในกิจการสถานบันเทิงสามารถตรวจสอบสถานะได้ที่เว็บไซต์สำนักงานประกันสังคม www.sso.go.th โดยทำตามขั้นตอนดังนี้


เข้าเว็บไซต์ www.sso.go.th เลือกตรวจสอบสิทธิโครงการเยียวยาฯ (กิจการสถานบันเทิง)
กรอกเลขบัตรประชาชน 13 หลัก และรหัสให้ตรงรูปภาพ
กดตรวจสอบสิทธิ ระบบจะแสดงผลว่ามีสิทธิได้รับเงินเยียวยาหรือไม่ พร้อมกับระบุข้อมูลที่อัปเดตล่าสุด

ทั้งนี้ สำนักงานประกันสังคมจะโอนเงินเข้าบัญชีที่ผูกพร้อมเพย์กับเลขบัตรประชาชน 13 หลัก เท่านั้น และจะโอนเงินเข้าให้กับผู้มีสิทธิไปต่อเนื่องจนถึงวันที่ 31 มี.ค. 65


วิธีเช็กสิทธิประกันสังคม "ม.33-ม.39-ม.40" ในสถานบันเทิง รู้ผลรับ 5,000 บาท ได้ที่นี่


เช็กสิทธิ "ประกันสังคม" ด้วยบัตรประชาชนผ่านเว็บไซต์ได้ง่ายๆ


