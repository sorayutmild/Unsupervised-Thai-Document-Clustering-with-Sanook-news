เมื่อ iPhone 4 รุ่น 8GB รุ่นเล็กกำลังจะเกิด!!ข่าวลือเรื่อง iPhone 4 ราคาประหยัดนั้นเป็นอีกข่าวที่เกาะกระแสมาหลายวันแล้ว ล่าสุดนั้นมีการเปิดเผยจากสำนักข่าวรอยเตอร์ ว่า Apple เตรียมออก iPhone 4 รุ่น 8GB ที่มีราคาถูก พร้อมกับ iPhone 5 ในช่วงปลายเดือนกันยายน โดย  iPhone 4 รุ่น 8GB กำลังอยู่ในระหว่างการผลิตที่โรงงานในเกาหลี โดยในปัจจุบัน iPhone 4 ที่วางจำหน่ายในท้องตลาดนั้นจะมีให้เลือกแค่ 2 รุ่นเท่านั้นคือ 16GB และ 32GB เท่านั้น
iPhone 4 รุ่น 8GB
 iPhone 4 รุ่น 8GB
ส่วนสเปคของ  iPhone 4 รุ่น 8GB ที่กำลังเป็นข่าวในตอนนี้นั้นวัสดุที่ใช้จะเป็นตัวที่ประหยัดต้นทุนในการผลิต เพราะแหล่งข่าวรายงานว่า ตัวเครื่องนั้นจะเปลี่ยนจากกระจกมาใช้พลาสติกแทน และที่เป็นจุดเด่นของเจ้ารุ่นเล็กนั้นคือจะลดปริมาณหน่วยความจำลงมาเหลือแค่ 8GB  ส่วนกล้องยังคงความละเอียดเท่าเดิมคือ 5 ล้านพิกเซล ตอนนี้ยังไม่มีการยืนยันอย่างเป็นทางการเรื่องไอโฟนรุ่นประหยัด แต่เท่าที่มีข่าวหลุดออกมาเรื่อย ๆ นั้น คาดว่าความเป็นไปได้ค่อนข้างสูง อย่างเช่นเรื่องของกล้องที่หลุดออกมา เพราะมีความละเอียดที่ 5 ล้าน ซึ่งไม่ใช่ 8 ล้าน (เพราะไอโฟน 5 เค้าบอกว่ามันจะมาพร้อมกันกล้องที่มีขนาด 8 ล้าน)เอาเป็นว่ารออีกหน่อยได้รู้กันแน่นอน!! แต่ที่แน่ ๆ ข่าวเรื่องไอโฟนรุ่นเล็กก็ทำให้สาวก Apple หลายคนแอบยิ้มแน่นอน
บทความโดย : GuruMobile @Sanook 