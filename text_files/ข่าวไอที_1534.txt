3 สมาร์ทโฟนเตรียมถล่ม iPhone 5S
หากเป็นไปตามคาดการณ์ของบรรดานักวิเคราะห์ ปลายฤดูร้อนไปจนถึงช่วงเริ่มต้นฤดูใบไม้ร่วงของที่ต่างประเทศจะเป็นเวลาของ การเปิดตัวสมาร์ทโฟนรุ่นใหม่ของบรรดาค่ายใหญ่ๆ ซึ่งหนึ่งในนั้นคือ iPhone 5S แน่นอน

หลังมีข่าวว่า Apple เตรียมเปิดตัว iPhone รุ่นใหม่หรือ iPhone 5S  ทำให้ยักษ์ใหญ่หลายค่ายต่างตื่นตัวกับความเคลื่อนไหวครั้งนี้ ทำให้เป็นที่เชื่อว่าในไตรมาสที่ 3 หรือปลายฤดูร้อนไปจนถึงช่วงเริ่มต้นของฤดูใบไม้ร่วงเราจะได้เห็นสมาร์ทโฟน ที่เป็น Flagship จากสามค่ายเป็นอย่างน้อย ได้แก่ Samsung, LG และ HTC ซึ่งล้วนแต่เป็นสมาร์ทโฟน Android ที่หวังขัดขา iPhone 5S อย่างเต็มที่ โดย Flagship ที่ตกเป็นข่าวลือมาเนิ่นนานก็ได้แก่ Samsung Galaxy Note 3, LG Optimus G2 และ HTC Butterfly 2 ที่สเปคจะจัดเต็มแน่นอนสำหรับการใช้งานในหลายๆด้านตอบสนองไลฟ์สไตล์ของลูกค้า เพื่อไม่ให้ดูด้อยกว่า iPhone 5S
จับตามองกันใหดีเพราะตั้งแต่เดือนมิถุนายนเป็นต้นไปเราน่าจะได้เห็น อุปกรณ์รวมไปถึงซอฟต์แวร์ใหม่ๆจากหลายค่ายสมาร์ทโฟนต่างๆ คราวนี้ผู้ใช้อย่างเราคงจะเลือกสมาร์ทโฟนที่ถูกใจที่สุดกันยากขึ้นล่ะครับ
อ้างอิงจาก DigiTimes

สนับสนุนเนื้อหา : arip