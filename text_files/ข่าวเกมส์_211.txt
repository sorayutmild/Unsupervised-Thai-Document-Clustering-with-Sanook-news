แนะนำวิธีเล่นเบื้องต้น Ragnarok Mobile จากจีน
Ragnarok Mobile
Ragnarok Mobile จาก Xindong เริ่มให้เล่นกันแบบ Pre-Open แล้วในเวอร์ชั่นภาษาจีนอย่างเป็นทางการ ในวันที่ 19 มกราคม 2017 แบบไม่จำกัดจำนวนผู้ร่วมทดสอบ เป็นการทดสอบขั้นสุดท้ายก่อนที่จะเปิดให้บริการแบบ Global ทั้งภาษาจีนและอังกฤษ ในเดือนมีนาคม 2017 ต่อไป ซึ่งก็มีคนไทยจำนวนมากไม่สนใจในเรื่องของภาษาที่น่าจะอ่านไม่ออกกัน และเข้าร่วมเล่นในเวอร์ชั่นจีนเป็นจำนวนมาก แต่ก็ไม่ใช่ปัญหาในการเล่นมากนัก เพราะระบบเกมของ Ragnarok Mobile ทำออกมาให้เล่นค่อนข้างง่าย แม้อ่านภาษาไม่ออกก็เล่นได้ไม่ยากนัก หลักๆในการเล่นก็มีอยู่ไม่มากนัก มาดูกันเลย
Ragnarok Mobile
สร้างตัวละคร
- หนึ่งไอดีสามารถสร้างได้อย่างน้อย 2 ตัวละคร โดยในอนาคตอาจมีระบบเติมเงินซื้อช่องตัวละครเพิ่ได้ อันดับแรกก็ให้คลิกตรงเครื่องหมาย + ที่ยังไม่มีตัวละคร แล้วคลิกที่คำสั่งกรอบสีน้ำเงินทางขวาล่างเพื่อเริ่มสร้างตัวละคร
Ragnarok Mobile
- ในการสร้างตัวละครนั้นเกมจะมีให้เราเลือกคลาสอาชีพที่ต้องการตั้งแต่แรก ทว่าสุดท้ายก็ต้องไปทำเควสต์เพื่อเปลี่ยนอาชีพจริงๆในเกมอยู่ดี การให้เลือกคลาสอาชีพตอนแรกเป็นเพียงการให้ดูลักษณะและรายละเอียดของคลาสอาชีพนั้นๆก่อนจะเริ่มเข้าไปในเกม ตัวละครสามารถเลือกเพศ ทรงผม และสีผมได้อิสระ รวมถึงมีตัวอย่างหมวกแฟชั่นต่างๆให้ลองสวมใส่ด้วย
Ragnarok Mobile
- เมื่อเลือกตัวละคร และตั้งชื่อที่กรอบข้อความตรงกลางแล้ว ก็จิ้มที่คำสั่งทางขวาล่างเพื่อเข้าเกม
 
วิธีการเล่นเบื้องต้น
Ragnarok Mobile
- เมื่อเริ่มต้นเกมผู้เล่นทุกคนจะมาอยู่ที่หน้าเมือง Prontera อันเป็นสถานที่ฝึกเล่น ในเกม Ragnarok Mobile จะยังคงใช้ระบบการเล่นโดยอิงจากเวอร์ชั่นต้นฉบับ คือยังสามารถจิ้มที่หน้าจอบนแผนที่ เพื่อเดินหรือแตะหน้าจอค้างไปทิศทางที่ต้องการเดินไปก็ได้ จิ้มที่มอนสเตอร์เพื่อตีมอนฯได้ แต่ก็คำสั่งเสริมเข้ามาให้เล่นได้ง่ายขึ้น อย่างแถบคำสั่งคีย์ลัดทางขวาล่าง ที่เป็นรูปดาบ จะทำให้ตัวละครเข้าไปโจมตีมอนสเตอร์ที่อยู่ใกล้ที่สุด โดยไม่ต้องจิ้มที่มอนสเตอร์ตัวนั้นๆ ซึ่งใช้ได้กับการกด Skill ต่างๆในแถบคีย์ลัดเช่นกัน เมื่อกด Skill จะทำการโจมตีกับมอนฯที่อยู่มใกล้ที่สุด หรือโจมตีใส่มอนสเตอร์ที่กำลังต่อสู้อยู่นั้นๆ
Ragnarok Mobile
- คำสั่ง Auto Battle เปรียบเสมือน Bots ที่ทางผู้พัฒนาเกมทำมาให้ผู้เล่นได้ใช้กันอย่างถูกต้อง วิธีใช้ก็ใช้จิ้มที่ไอคอนดาบไขว้ ทางขวาของคีย์ลัดไอเทม เมื่อจิ้มแล้วก็จะปรากฏหน้าต่างรายชื่อมอนสเตอร์ที่อยู่บริเวณนั้นออกมาให้เห็นกัน สามารถเลือกได้ว่าจะให้บอทตีมอนฯตัวไหน หรือจะเลือกคำสั่งแรกเพื่อโจมตีมอนฯทุกตัวเลยก็ได้เช่นกัน
 
การทำเควสต์
Ragnarok Mobile
การทำเควสต์นับว่าเป็นระบบที่สำคัญมากของ Ragnarok Mobile เนื่องจากตัวเกมมีการเปลี่ยนแปลงเนื้อหาไปอย่างมาก กลายเป็นเกมที่เน้นเนื้อเรื่องและการทำเควสต์มากขึ้น และมันยังเป็นทางเลือกที่ดีที่สุดในการหาเงินและเพิ่มเลเวลด้วย เพราะเกมนี้มีระบบลดอัตรา Exp และของที่ดรอปจากมอนสเตอร์ไป เมื่อเล่นครบ 300 นาทีของแต่ละวัน ทำให้การตีมอนสเตอร์อย่างเดียว จะทำให้เลเวลขึ้นช้ามากๆ จึงแนะนำให้ทำเควสต์ควบคู่กันไปจะเร็วกว่า
ประเภทของเควสต์จะแข่งออกเป็นหลายแบบ อย่างเช่น

เควสต์หลัก เป็นรูปเครื่องหมาย ! สีแดงที่ NPC
เควสต์ทั่วไป เป็นรูปเครื่องหมาย ! สีเขียวที่ NPC
เควสต์เนื้อเรื่อง จะมีกรอบข้อความว่า Story ที่ NPC
เควสต์รายวัน เป็นรูปเครื่องหมาย ! สีน้ำเงินที่ NPC หรือจากบอร์ดเควสต์รายวัน

Ragnarok Mobile
วิธีการทำเควสต์นั้นไม่ยากเกินไป แม้ว่าจะอ่านรายละเอียดเควสต์ไม่ออก ให้สังเกตที่กรอบตัวช่วยของเควสต์ที่อยู่ด้านขวาของจอ โดยให้ใช้นิ้วจิ้มที่เควสต์ที่เราต้องการให้ช่วยนำทาง แล้วเควสต์นั้นจะบอกจุดหมายของเควสต์ให้ในแผนที่ ผู้เล่นสามารถจิ้มที่แผนที่เพื่อขยายแผนที่ได้ ก็จะเห็นจุดที่เควสต์กำหนดไว้ สามารถจิ้มที่แผนที่ได้เลยเพื่อให้ตัวละครเดินทางไปยังจุดนั้นโดยอัตโนมัติ
Ragnarok Mobile
ลักษณะไอคอนของการดำเนินเควสต์แบ่งออกได้เป็น 2 แบบหลักๆคือ ถ้าหากเป็นการให้ไปคุยกับ NPC ล่ะก็ ไอคอนที่ปรากฏบนแผนที่จะมีไอคอนเป็นเครื่องหมาย ... คำพูด พร้อมกับมีวงกลมจุดหมายกำกับไว้ กับอีกแบบคือให้ไปสำรวจหรือหาไอเทมจากบริเวณนั้นๆ จะเป็นเครื่องหมายวงกลมเฉยๆ โดยที่ไม่มีเครื่องหมาย ... คำพูดอยู่ด้วย ไอคอนแบบที่สองนี้เมื่อไปถึงจุดที่กำหนดแล้วก็อาจจะให้ต่อสู้กับศัตรูของเควสต์นั้นๆ หรืออาจะให้หาของจากศัตรูแถวนั้นให้ได้ครบจำนวนที่กำหนด สังเกตได้ง่ายๆจากกรอบตัวช่วยของเควสต์ ว่ามี 0/30 บ่งบอกจำนวนไอเทมที่ต้องหาหรือไม่
Ragnarok Mobile
รางวัลของการทำเควสต์จะได้รับ Exp และเงิน Zeny จำนวนมาก แถมยังได้ Recipe การคราฟไอเทมที่หาไม่ได้จากที่อื่นอีกด้วย
หมายเหตุ: ระบบนำทางของเกมนี้มีให้หมด ไม่ว่าจะนำทางไปหามอนสเตอร์ที่ต้องการ นำทางไปหา NPC หรือนำทางไปหาไอเทมที่ต้องการ เพียงกดดูรายละเอียดไอเทมแล้วจิ้มที่คำสั่งสีน้ำเงินด้านบน ส่วนระบบนำทาง NPC นั้นกดได้จากด้านข้างของแผนที่
 
การอัพ Status
ระบบนี้เป็นการผสมผสานระหว่างรูปแบบใหม่กับแบบเก่าไว้ด้วยกัน โดยแต่ละคลาสอาชีพของ Ragnarok Mobile นั้นจะมีค่า Status พื้นฐานของแต่ละสายอยู่แล้วเมื่อเลเวลเพิ่มขึ้น และยังสามารถนำแต้ม Status Point มาเพิ่มค่าตามต้องการได้อีกส่วนหนึ่งด้วย วิธีอัพแต้มสกิลก็ให้จิ้มที่หน้าตัวละครทางมุมซ้ายบน แล้วเลือกคำสั่งหมวดที่สอง การอัพ Status นั้นไม่จำเป็นต้องอัพสายที่ต้องการมาตั้งแต่เป็น Novice เพราะหลังจากเปลี่ยนอาชีพแล้ว Status จะรีเซตให้
Ragnarok Mobile
 
การอัพสกิล
Ragnarok Mobile ยังใช้ระบบ Level Job ในการอัพแต้มสกิลเช่นเดิม ขณะที่ยังเป็น Novice หรือนักผจญภัยฝึกหัดนั้นเกมจะทำการเพิ่มสกิลให้อัตโนมัติเมื่อเลเวลเพิ่ม แต่เมื่อเปลี่ยนอาชีพแล้ว ผู้เล่นจะต้องทำการอัพสกิลด้วยตัวเอง โดยการคลิกที่เครื่องหมาย + ทางขวาล่าง ก็จะปรากฏหน้าจอรายละเอียดสกิล และเลเวลของ Job
Ragnarok Mobile
 
การคราฟไอเทม
เนื่องจากเกม Ragnarok Mobile ไม่มีการขายสินค้าไอเทมแบบ Cash ดังนั้นหากอยากได้หมวกแฟชั่น หรือของต่างๆในเกมจะเน้นการทำด้วยตัวเอง โดยการให้ NPC คราฟของที่ต้องการให้ โดย NPC คราฟของจะแบ่งเป็นการคราฟอาวุธชุดป้องกัน และการคราฟหมวกแฟชั่น โดยให้เลือกของที่ต้องการคราฟ แล้วหาของตามที่ต้องการมาให้ครบจำนวน + เงิน Zeny ก็จะคราฟไอเทมนั้นๆได้
Ragnarok Mobile
Ragnarok Mobile
Ragnarok Mobile
สามารถหาซื้อ Recipe วิธีสร้างหมวกได้จาก NPC ด้วยเหรียญปอริ่ง ที่ได้จากการทำเควสต์
 
การตี +
ระบบการตี+ของ Ragnarok Mobile ต่างกับต้นฉบับสักหน่อย เพราะไอเทมในช่วงแรกๆของเกมนั้นจะสามารถตี+ได้โดยไม่ต้องใช้หินตีบวก ซึ่งสามารถตี+ได้ทันที ตามระดับเลเวลของตัวละคร อย่างเช่นหากเลเวล 20 ก็สามารถตี+ได้ถึง+20 โดยที่ไม่มีการตีแหก แต่จะใช้เงินในการตี+เพิ่มขึ้นเรื่อยๆแทน ส่วนอาวุธระดับที่สูงขึ้นคาดว่าอาจจะมีการใช้หินตีเพิ่มขึ้น เข้าหน้าตี+ได้โดยการกดที่กระเป๋า แล้วเลือกเมนูหมวดที่สอง หรือคุยกับ NPC แบลคสมิธที่นั่งอยู่ข้างๆเตาหลอมก็ได้ ต้องทำเควสต์ที่ NPCแบลคสมิธก่อนจึงจะตี+ได้
Ragnarok Mobile
 
การเปลี่ยนคลาส
สามารถเปลี่ยนคลาสจาก Novice ไปเป็นคลาสแรกได้เมื่อ Job Level 10 จะมีเควสต์สีแดง ขึ้นที่ Map จุดเริ่มต้นของเกม เมื่อรับเควสต์แล้วเขาจะให้ไปคุยกับเจ้าหน้าที่ในปราสาทของ Prontera เพื่อลงทะเบียนเปลี่ยนอาชีพต่อไป โดยในปราสาท Prontera ผู้เล่นสามารถเลือกคุยกับ NPC คลาสที่ต้องการเปลี่ยนได้อิสระ ไม่จำเป็นต้องเจาะจงว่าต้องเปลี่ยนไปเป็นคลาสที่เลือกตอนสร้างตัวละคร เมื่อคุยแล้วจะวาร์ปไปยังห้องทดสอบของแต่ละอาชีพ เพียงแค่ผ่านการทดสอบก็จะได้เปลี่ยนคลาสแรกแล้ว
Ragnarok Mobile
 
Kafra
Ragnarok Mobile
สาวๆในชุด Maid ที่ช่วยเหลือการผจญภัยในโลก RO มาตั้งแต่สมัยก่อน ในเกมนี้พวกเธอก็มีบทบาทมากเช่นกัน แต่ว่าสาวๆ Kafra ในเกมอาจจะหน้าตาคล้าย NPC อื่นๆอย่างคนเปลี่ยนทรงผมสีผม คนขายไอเทม โดยถ้าเป็นสาว Kafra ที่บริการจุดเซฟ กับรับฝากของล่ะก็ จะต้องเป็นสาว Kafra แบบในภาพเท่านั้น คุยแล้วเธอจะมีคำสั่งให้เลือก 3 ข้อดังนี้
Ragnarok Mobile
1. บันทึกจุดเซฟ
2. ฝากของ
3. บริการเทเลพอร์ตไปยังเมืองต่างๆ
 
ระบบประมูล
การซื้อขายของในเกม Ragnarok Mobile จะไม่ได้ใช้วิธีการตั้งร้านขายของให้เกะกะเมืองอีกต่อไป แต่จะใช้ NPC ตัวแทนการขายของแทน โดย NPC ตัวนี้จะใส่สูทและแว่นดำยืนอยู่หลังป้ายเควสต์รายวันของเมือง Prontera คุยแล้วเลือกคำสั่งที่สองเพื่อเข้าสู่หน้าจอการซื้อขาย หากต้องการดูสินค้าที่ประกาศขายก็เลือกที่ Tap แรก แต่ถ้าต้องการลงทะเบียนขายของก็ให้เลือก Tap คำสั่งที่สอง
Ragnarok Mobile
Ragnarok Mobile
Ragnarok Mobile
 
เอาล่ะระบบการเล่นเบื้องต้นของ Ragnarok Mobile ก็มีเพียงเท่านี้สำหรับพื้นฐานในการผจญภัย ขอให้นักผจญภัยทุกท่านสนุกกับ Ragnarok Mobile จาก Xindong แต่ถ้าเพื่อนๆอยากเล่นกันแบบอ่านรู้เรื่องกว่านี้ก็ต้องรอเวอร์ชั่นภาษาอังกฤษมีนาคมนี้