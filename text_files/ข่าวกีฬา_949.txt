แอนฟิลด์ วอตช์ รายงานว่า เวอร์จิล ฟาน ไดค์ กองหลังตัวเก่งของลิเวอร์พูล ยกให้ เออร์ลิง เบราต์ ฮาลันด์ หัวหอกดาวรุ่งของทีมโบรุสเซีย ดอร์ทมุนด์ คือนักเตะที่รับมือยากที่สุด เพราะเป็นกองหน้าที่ครบเครื่องในทุกมิติ"ฮาลันด์เป็นกองหน้าที่ค่อนข้างพิเศษ เพราะเขาแข็งแกร่งมากแถมยังว่องไว เขามีคุณสมบัติทุกอย่าง ที่จะทำให้กองหลังคู่แข่งต้องเจอกับความยากลำบาก""เราเคยดวลกันในเกมระดับทีมชาติ แต่ครั้งแรกที่ผมเจอกับเขาคือในเกมยูฟา แชมเปียนส์ ลีก ที่แอนฟิลด์ สมัยที่เขายังอยู่กับซัลซ์บวร์ก""เกมนั้นเขาทำประตูได้ด้วย ถึงแม้ในเกมถัดมาเขาจะทำประตูไม่ได้และโดนเปลี่ยนตัวออก แต่มันก็ยังเป็นเกมที่ยากสำหรับผมเหมือนเดิม" แนวรับทีมชาติเนเธอร์แลนด์ร่ายยาว