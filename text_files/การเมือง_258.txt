ขึ้นชื่อว่าเป็นวงการบันเทิงก็มีเรื่องเซอร์ไพรส์อยู่ตลอดเวลา ยิ่งเรื่องของความรักแล้วยิ่งไม่ต้องพูดถึง เพราะไม่ว่าคู่ไหนก็ตามที่ได้เปิดตัวกำลังคบกันอยู่ก็อยู่ในประเด็นที่ได้รับความสนใจตลอด แต่ที่แซ่บสุดๆ คงหนีไม่พ้นคู่รักซุป'ตาร์ที่ซุ่มเงียบคบกันมานานหลายปี แต่อยู่ดีๆ ก็เปิดตัวแบบปังเวอร์จนแฟนๆ ต้องอ้างปากค้าง ซึ่งวันนี้ทีมงาน sanook!news ก็ได้ยกตัวอย่าง 5 คู่มาให้ได้ชมกัน

ปล่อยให้คิดว่าโสดมาตั้งนานจนหลายคนจับให้จิ้นกับพิธีกรสาวสายฮา "ต้นหอม ศกุนตลา" แต่ล่าสุดหนุ่ม "บอย พิษณุ" ได้ตัดสินใจเปิดตัวแฟนสาวนอกวงการ "แพทตี้" ที่คบกันมานานถึง 9 ปี ในวันคล้ายวันเกิด พร้อมเขียนแคปชั่นประกอบหวานๆ เรียกได้ว่าฟินเวอร์กันเลย

ถือว่าแซ่บเวอร์อยู่เหมือนกัน เพราะปกติพระเอกหนุ่มรุ่นใหญ่ "ก้อง สหรัถ" ไม่เคยเปิดเผยเรื่องความรักมาก่อน แต่อยู่ดีๆ เจ้าตัวก็โพสต์ภาพถ่ายครอบครัวที่มีสาวปริศนาร่วมเฟรมด้วย ทำให้ขาเผือกต้องรีบสืบทันทีว่าสาวคนไหนเป็นคน จนกระทั่งทราบว่าเธอคือหวานใจตัวจริงที่ซุ่มคบกันมานานนับยี่สิบปี งานนี้ทำเอาสาวๆ หลายคนต้องอกหักไปตามๆ กัน

ใครจะไปรู้ว่ากูรูเรื่องความรักอย่าง "ดีเจพี่อ้อย นภาพร" ก็มีมุมหวานๆ ให้ได้เห็นเหมือนกัน เพราะล่าสุดเจ้าตัวได้โพสต์ภาพถ่ายคู่กับสามีหนุ่ม "ไนซ์ นวพล" อดีตนักร้องชื่อดัง โดยภายหลังในทราบว่าทั้งคู่แต่งงานกันมานานกว่า 8 ปีแล้ว ถือว่าเป็นอีกหนึ่งคู่รักที่แอบเซอร์ไพรส์เล็กๆ อยู่เหมือนกัน

เรียกเสียงฮือฮาได้เป็นอย่างมาก สำหรับคู่ของ "วู้ดดี้ วุฒิธร" กับแฟนหนุ่ม "โอ๊ต อัครพล" ที่ซุ่มแต่งงานกันแบบเงียบๆ เมื่อหลายปีก่อน ก่อนพิธีกรหนุ่มจะหลุดปากให้สัมภาษณ์กับสื่อว่าได้แต่งงานมีครอบครัวแล้ว ซึ่งงานนี้ทำให้กลายเป็นข่าวใหญ่โตจนทั้งคู่ต้องควงกันออกมาเปิดตัวอย่างเป็นทาการ แถมล่าสุดเจ้าตัวยังวางแพลนอีกว่า อยากจะมีทายาทมาเติมเต็มชีวิตครอบครัว

ปิดท้ายด้วยคู่ของพระเอกหนุ่มผู้ล่วงลับ "ปอ ทฤษฎี" ถึงแม้จะเป็นการเปิดตัวภรรยาสาว "โบว์ แวนด้า" ในช่วงเวลาที่วิกฤตสุดของครอบครัว แต่ก็ถือได้ว่าเป็นกำลังใจสำคัญทั้งกับครอบครัวและแฟนๆ ที่ติดตามข่าวอาการป่วยของพระเอกหนุ่มในช่วงนั้นอย่างต่อเนื่อง โดยเฉพาะอย่างยิ่งกับ "น้องมะลิ พาขวัญ" ลูกสาวเพียงคนเดียวที่น่ารักและกล้าแสดงออกอย่างสมวัยทำให้กลายเป็นขวัญใจของแฟนๆ ทั้งประเทศ
และถึงแม้ตอนนี้พระเอกหนุ่ม ปอ ทฤษฎี จะไม่อยู่แล้ว แต่เรื่องราวความรักของเจ้าตัวและภรรยาก็ยังคงเป็นที่จดใจและตราตึงใจเสมอ