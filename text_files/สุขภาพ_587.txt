อาการปวดท้องระหว่างมีประจำเดือนเป็นสิ่งที่ผู้หญิงทุกคนไม่อยากเจอะเจอ เพราะนอกจากจะรบกวนการดำเนินชีวิตแล้ว หากปวดมากๆ ก็ต้องพึ่งยากันไปทุกเดือน ซึ่งไม่ใช่เรื่องดีแน่นอน แล้วสาวๆ เคยสงสัยไหมคะว่าหากเราปวดท้องประจำเดือนบ่อยๆ หรือปวดมากกว่าคนอื่น จะเสี่ยงเป็นเนื้องอก ซีสต์ หรือโรคร้ายใดๆ เกี่ยวกับมดลูกหรือไม่ ไปหาคำตอบกับ Sanook! Health กันค่ะ
ปวดท้องตรงไหน แบบไหน ถึงสันนิษฐานได้ว่าผิดปกติ?บริเวณที่ปวดบริเวณช่วงท้องด้านล่างซ้าย
ลักษณะที่ปวดปวดตึงๆ ในท้อง อาจจะปวดน้อยๆ หรือปวดแบบเสียดจนต้องลงไปนอนบนเตียง ระยะแรกจะปวดเป็นช่วงๆ คือปวดๆ หายๆ อาการปวดจะหายไปเองโดยไม่ต้องทานยา แต่สามารถปวดเมื่อมีประจำเดือน หรือไม่มีก็ได้ จนสุดท้ายเมื่อก้อนโตจนมันบิดขั้ว หรือแตก จะปวดท้องมากผิดปกติ
อาการอื่นๆ นอกจากปวดท้อง- คลำเจอก้อนที่ท้องได้- อาจมีอาการคลื่นไส้ ร่วมกับปวดท้อง เนื่องจากก้อนซีสต์บิดขั้ว หรือก้อนเนื้องอกแตก ทำให้เลือด หรือส่วนประกอบของเนื้องอกกระจายในช่องท้อง ทำให้ระคายเคืองต่อเยื่อบุช่องท้อง- อาจจะมีอุจจาระเหลว โดยมูกลักษณะคล้ายหนองไหลออกจากทวารหนัก

เมื่อพบอาการเหล่านี้ แม้จะมีไม่ครบทุกอาการ ให้สันนิษฐานได้เลยว่า อาจมีเนื้องอก หรือซีสต์ที่บริเวณมดลูก หรือรังไข่ได้ค่ะ รีบไปพบแพทย์เพื่อทำการตรวจอย่างละเอียดอีกครั้ง
วิธีตรวจหาเนื้องอก และซีสต์ในมดลูก หรือรังไข่แพทย์จะทำการตรวจโดยกดคลำด้วยมือบริเวณที่ปวด ตรวจอวัยวะเพศภายนอก ส่องตรวจช่องท้อง อัลตร้าซาวนด์ท้อง หรืออาจจะตรวจทวารหนักร่วมกับคลำหน้าท้องด้วยนอกจากนี้ยังมีการตรวจเลือด ตรวจปัสสาวะ X-Ray หรือตรวจทางเซลล์วิทยาจากช่องคลอดร่วมด้วย
ดังนั้นหากมีอาการอย่างที่กล่าวไปข้างต้น รีบไปพบแพทย์โดยด่วยเลยนะคะ จะได้รีบรักษาก่อนที่จะต้องมีการผ่าตัด ตัดปีกมดลูกออกไป หรืออาจจะพัฒนากลายเป็นก้อนเนื้อร้ายได้ในภายภาคหน้า พบก่อน รักษาได้ก่อนนะคะ
ขอบคุณข้อมูลจาก healthcarethai.comภาพประกอบจาก istockphoto