ถือเป็นข่าวร้ายในวงการกำปั้น เมื่อ ซู ซิหมิง กำปั้นชาวจีนวัย 36 ปี อดีตแชมป์ ฟลายเวท องค์กรมวยโลก (WBO) อาจต้องสูญเสียการมองเห็น จากการรายงานข่าวของ เซาท์ไชน่ามอร์นิ่งโพสต์ สื่อดังแดนมังกรกำปั้นชาวจีนมีปัญหาที่ดวงตาด้านซ้าย ซึ่งล่าสุดเจ้าตัวไม่สามารถมองเห็นได้ และเข้าพบกับแพทย์ผู้เชี่ยวชาญด้านสายตา พร้อมทั้งเข้ารักษาตัวอยู่ในโรงพยาบาล และอาจส่งผลให้เจ้าตัวต้องแขวนนวมโดยกำปั้นชื่อดังได้รับบาดเจ็บหนักจากการที่ขึ้นสังเวียนป้องกันตำแหน่งแชมป์กับ โช คิมูระ นักชกชาวญี่ปุ่นวัย 28 ปี ที่ โอเรียนทัล สปอร์ต เซนเตอร์ ในเซี่ยงไฮ้ สาธารณรัฐประชาชนจีน เมื่อวันเสาร์ที่ 29 กรกฎาคม ที่ผ่านมาซึ่งเกมการชกดังกล่าวต้องหยุดในยกที่ 11 หลังเจ้าตัวโดนอันจดหมดสภาพ หน้าตาบวมปูด ทำให้ผู้ตัดสินตัดสินใจสั่งยุติการชก และส่งผลให้เจ้าตัวเสียเข็มขัดแชมป์

นอกจากนี้ หราน อิ๋งอิ๋ง ภรรยาสาวสุดสวย ของเจ้าตัวได้โพสต์ความรู้สึกผ่านโลกโซเชียลว่า "วันนี้เป็นวันที่แย่ที่สุดสำหรับฉัน ฉันนอนไม่หลับ ฉันจะรอผลการตรวจอีกครั้งในช่วงเช้า" สำหรับ ซู ซิหมิง กลายเป็นขวัญใจของชาวจีน เมื่อสามารถคว้าเหรียญทองโอลิมปิกเกมส์ได้ถึง 2 สมัย (2008 และ 2012) ก่อนที่จะเบนเข็มมาชกอาชีพ เมื่อปี 2013แต่สิ่งที่ทำให้ชื่อของเจ้าตัวเป็นที่คุ้นหูแฟนๆ ชาวไทย ก็คือในไฟต์ที่เจ้าตัวเป็นฝ่ายเอาชนะคะแนน แก้ว พงษ์ประยูร แบบค้านสายตาแฟนๆกำปั้นทั่วโลก ในการแข่งขันชกมวย โอลิมปิก เกมส์ 2012 นัดชิงเหรียญทอง