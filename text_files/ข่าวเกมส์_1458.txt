โกงอย่างมีสไตล์ จีนสร้างหุ่นยนต์เล่น Flappy Bird อัตโนมัติ
เกมส์ Flappy Bird
Flappy Bird เกมนกโหม่งท่อที่ดูเหมือนเป็นเกมง่ายๆ แต่ถ้าใครได้ลองก็จะบ่นเป็นเสียงเดียวกันว่ามันเล่นโคตรยาก จนทำให้มีคนไม่ยอมแพ้พยายามเล่นมันให้ได้คะแนนสูงๆจนติดงอมแงมไม่ยอมเลิก พาลไปทำให้นายเหงียนผู้สร้างเกมนี้ชาวเวียดนามถึงกับหัวเสียที่เกมส์ดังเกินไป และตัดสินใจเอาลงจาก Store ทุกระบบในที่สุด ทว่าแม้นายเหงียนจะเอาเกมส์ออกไปแล้ว แต่คนที่เคยมีเกมส์นี้ก็ยังคงเล่นกันอยู่ ไม่ยอมเลิกรากันง่ายๆ ถึงขนาดมีการสร้างโปรแกรมโกงออกมามากมาย เพื่อพิชิตเกมนี้ให้ได้คะแนนสูงๆ และในบรรดาการโกงเหล่านั้นก็มีวิธีโกงแบบหนึ่งที่ดูดีมีสไตล์มากที่สุด นั่นคือการสร้างหุ่นยนต์เล่นเกม Flappy Bird แทนคน ลงทุนกันน่าดู





เจ้าหุ่นยนต์เล่นเกม Flappy Bird นี้สร้างโดยชาวจีนสองคนคือ Liu Yang และ Shi Xuekun ใช้เวลาประมาณ 5 วันในการสร้างหุ่นยนต์ต้นแบบตัวนี้ ซึ่งเจ้าหุ่นยนต์นี้สามารถแตะหน้าจอเพื่อสั่งให้นกกระโดดขึ้นหลบท่อน้ำได้อย่างแม่นยำยิ่งกว่าคน โดยอาศัยการใช้กล้องเว็บแคม ในการจับตำแหน่งท่อที่อยู่ในหน้าจอเกมส่งไปยังระบบของหุ่นยนต์ สั่งการให้มันขยับแขนเพื่อแตะหน้าจอให้นกกระโดดได้อย่างถูกต้องแม่นยำ โดยแขนของหุ่นยนต์นั้นสร้างจากเศษฮาร์ดดิสก์เก่า ส่วนที่ปลายแขนของมันก็ติดตั้ง Stylus สำหรับจิ้มหน้าจอเอาไว้
เป็นผลงานหุ่นยนต์ที่ทำออกมาสร้างสรรค์ดี แต่ถ้าเอาไปเล่นกับเกมส์อื่นๆได้ด้วยก็จะยิ่งเจ๋งมากกว่านี้
 
 