นายอรรถพล เจริญชันษา อธิบดีกรมป่าไม้ ได้รับอัตราเงินเดือนเท่าไหร่ หลังแถลงผลการตรวจสอบเขาสนฟาร์มไก่ของ น.ส. ปารีณา ไกรคุปต์ ส.ส.ราชบุรี พรรคพลังประชารัฐ จนเกิดช็อตเด็ด นายทวี ไกรคุปต์ พ่อปารีณา แย่งไมค์จากมืออธิบดีกลางงานแถลง
กลายเป็นประเด็นร้อนข้ามวันกันเลยทีเดียว เมื่อนายทวี ไกรคุปต์ อดีต ส.ส. ราชบุรี พ่อของ น.ส. ปารีณา ไกรคุปต์ ส.ส. ราชบุรี จากพรรคพลังประชารัฐ แย่งไมค์จากมือนายอรรถพล เจริญชันษา อธิบดีกรมป่าไม้ ในขณะที่กำลังให้สัมภาษณ์กับสื่อมวลชนกรณีที่ น.ส.ปารีณา รุกล้ำที่ป่าสงวนแห่งชาติ 46 ไร่
>> ชาวเน็ตถามหามารยาท! "พ่อปารีณา" โผล่งานแถลงข่าว แย่งไมค์ "อธิบดีกรมป่าไม้"
>> กรมป่าไม้เอาผิด 3 ข้อหา "ปารีณา" รุกป่า จ่ออวสานฟาร์มไก่ร้อยล้าน
สำหรับ นายอรรถพล เจริญชันษา อธิบดีกรมป่าไม้ ถือเป็นมือปราบป่าไม้มือต้นๆ เพราะก่อนที่จะขึ้นมาเป็นอธิบดีกรมป่าไม้เมื่อปลายปี 2561 นายอรรถพล เคยจับหัวหน้าขบวนการรายใหญ่ที่ลักลอบตัดไม้พะยูงได้ แถมยังเป็นคนตั้งชุดปฏิบัติการพิเศษมามากมาย ได้แก่ ชุดพญาเสือ, ชุดพยัคฆ์ไพร (ชุดปฏิบัติการเฉพาะกิจปราบปรามการตัดไม้), หน่วยเสือไฟดูแลเรื่องไฟป่า, หน่วยเหยี่ยวไฟ และหน่วยน้ำผึ้งไพร เป็นต้น และรู้หรือเปล่า อัตราเงินเดือนในระดับอธิบดีกรมป่าไม้ ที่ต้องดูแลป่าไม้และปราบปรามการกระทำความผิดของกลุ่มนายทุนนั้น อยู่ที่เท่าไหร่? Sanook Money มีคำตอบมาฝากกัน
ตามพระราชบัญญัติระเบียบข้าราชการพลเรือน (ฉบับที่ 2 ) พ.ศ. 2558 ระบุถึงบัญชีเงินเดือนขั้นต่ำขั้นสูงของข้าราชการพลเรือนสามัญ ตำแหน่งประเภทบริหาร

ซึ่งตำแหน่งอธิบดีกรมป่าไม้ เป็นข้าราชการบริหารสูงระดับ C 10 หากเปรียบเทียบกับฐานเงินเดือนจะอยู่ที่ 76,800 บาท
ดังนั้น จึงสันนิษฐานว่า อัตราเงินเดือนในตำแหน่ง “อธิบดีกรมป่าไม้” ของ “นายอรรถพล เจริญชันษา” น่าจะอยู่ที่ 76,800 บาท