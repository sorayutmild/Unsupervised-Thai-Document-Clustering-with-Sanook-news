วันนี้(6 มิ.ย.)นายบรรยงค์ สุวรรณผ่อง ที่ปรึกษาชมรมนักข่าวสายเทคโนโลยีสารสนเทศ โพสต์เฟซบุ๊กส่วนตัวเปิดเผยเบื้องหลังการจับกุมตัว นายสมบัติ บุญงามอนงค์ หรือ บก.ลายจุด ที่ อ.พานทอง จ.ชลบุรี หลังจากที่เจ้าหน้าที่ทหารและตำรวจสนธิกำลังกันจับกุม โดยได้เปิดเผยเบื้องหลังการจับกุมดังนี้
 
เบื้องหลังจับสมบัติ บุญงามอนงค์
6/6/57-0650> การจับกุมตัวนายสมบัติ บุญงามอนงค์ บรรณาธิการเว็บ ‘ลายจุด' ที่อำเภอพานทอง จังหวัดชลบุรี เมื่อคืนวันที่ 5 มิถุนายน 2557 ได้นั้น เครื่องมือสำคัญที่นำมาใช้ในการหาตัวผู้หลบหนีคำสั่งคณะรักษาความสงบแห่งชาติ (คสช.) รายนี้ คือ Internet Protocol (IP address) ซึ่งเป็นหมายเลขอ้างอิงประจำเครื่องคอมพิวเตอร์ที่กำหนดไว้ใช้ในการรับส่งข้อมูลระหว่างคอมพิวเตอร์ด้วยกัน และผู้ใช้วิธีการนี้ในการหาตัวก็ไม่ใช่คนในกระทรวงไอซีทีซึ่งเป็นเจ้าพนักงานตามกฎหมาย กลายเป็นเจ้าหน้าที่สำนักข่าวกรองแห่งชาติ
(ภาพจากสื่อออนไลน์ที่สมบัติ บุญงามอนงค์ post ท้าทาย คสช.ด้วยวลี Catch me if you can)