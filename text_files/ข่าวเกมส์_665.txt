มาจนได้ GTA V ประกาศทำลง PC, PS4 และ XB One แล้ว
Grand Theft Auto V
Rockstar ปิดปากเงียบไม่มีข่าวคราวอะไรหลุดมาเลย จนกระทั่งมาเซอร์ไพร์สกันในงาน E3 2014 ว่าจะทำ Grand Theft Auto V ลงเครื่อง PC Windows เสียที และพ่วงลง PlayStation4 กับ XBox One ด้วย กำหนดวันวางจำหน่ายคร่าวไว้ในช่วงปลายปี ประมาณเดือนตุลาคม - พฤศจิกายน 2014 นี้
โดยปรกติแล้วเกม GTA จะประกาศทำลง PC หลังจากที่เวอร์ชั่นคอนโซลออกมาไม่นานนัก แต่ GTA V ภาคใหม่นั้น ทาง Rockstar เล่นเงียบหายไป ไม่ยอมให้ข้อมูลอะไรเลย และไม่เคยบอกว่าจะทำลง PC ด้วย ทำให้ใครๆต่างก็คาดกันว่าทาง Rockstar อาจตัดสินใจไม่ทำเกมลง PC แล้ว เพราะเกม Red Dead Redemption ก็เป็นเกมหนึ่งที่ไม่ทำลง PC เหมือนกัน ส่วนสาเหตุก็เหมือนเดิมคือ เพราะยอดขายไม่ดี ชาว PC โหลดเถื่อนเล่นกันเยอะ แต่สุดท้ายก็ประกาศทำลง PC จนได้
GTA V นับเป็น GTA ภาคที่ดีที่สุดเท่าที่ทาง Rockstar เคยทำมา โดยมีระบบการเล่นที่หลากหลายที่สุด เมืองที่ใหญ่ที่สุด ตัวละครก็มีให้เล่นถึง 3 ตัว และทำยอดขายได้มากที่สุดด้วย และท่าทางจะทำยอดขายได้เพิ่มมากขึ้นอีก หากเวอร์ชั่น PC, PS4 และ XB One ขายดี




