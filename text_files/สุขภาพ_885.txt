คำถามที่ผู้หญิงหลายคนที่มีอาการปวดประจำเดือนบ่อยๆ อาจสงสัย ประจำเดือนมาทีไร วันนั้นต้องปวดท้องทุกที และต้องเพิ่งยาแก้ปวดตลอด ไม่ว่าจะพาราเซตามอล พอนสแตน หรือบรูเฟน แล้วแต่ใครถูกกับยาขนานไหน
แต่การทานยาทุกเดือนๆ แบบนี้ เป็นอันตรายต่อร่างกายหรือไม่ มดลูกจะเป็นอะไรหรือเปล่า หรือแม้กระทั่งการทานยาทุกเดือนแบบนี้จะส่งผลต่อตับ อย่างที่เราอาจเคยได้ยินมาว่าการทานยาปฏิชีวนะมากๆ แล้วจะไปสะสมที่ตับ เสี่ยงตับพัง เรื่องนี้จริงหรือไม่ เฟซบุ๊คเพจ “ใกล้มิตรชิดหมอ” ให้คำตอบเอาไว้ชัดเจนว่า “ไม่เป็นอันตรายค่ะ” คุณผู้หญิงสามารถทานยาแก้ปวดท้องได้ทุกเดือน เดือนละ 2-3 วันได้ เป็นเรื่องปกติ และไม่มีอะไรต้องกังวล
แต่ในกรณีที่คุณเป็นผู้ป่วยที่มีโรคประจำตัว เช่น โรคตับ โรคไต โรคกระเพาะ อาจต้องเพิ่มความระมัดระวังในการใช้ยาเพิ่มขึ้น แต่หากใครที่สุขภาพร่างกายแข็งแรงดี ทานยาแก้ปวดได้ ไม่ต้องกังวลค่ะ
อย่างไรก็ตาม หากพบว่าทานยาแล้วยังไม่หายปวดท้อง หรือพบอาการอื่นๆ เพิ่มเติม แนะนำให้พบแพทย์เพื่อตรวจร่างกายให้ละเอียดอีกครั้งจะดีกว่าค่ะ
อ่านบทความจากคุณหมอเต็มๆ ด้านล่างค่ะ
____________________
 

 