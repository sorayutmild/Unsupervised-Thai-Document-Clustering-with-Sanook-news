(27 เม.ย. 62) เวลา 11.00 น. เจ้าหน้าที่ตำรวจ สภ.พนมสารคาม ได้นำตัว นายวินัย บุญมาก อายุ 61 ปี ผู้เป็นพ่อบังเกิดเกล้าก่อคดีข่มขืนบุตรสาวตนเองวัย 17 ปี เดินทางไปขออำนาจศาลจังหวัดฉะเชิงเทราฝากขังแล้ว หลังกระบวนการสอบสวนปากคำเสร็จสิ้น และนำพาผู้ต้องหาไปชี้จุดทำแผนประกอบคำรับสารภาพยังที่ ม.3 ต.เกาะขนุน อ.พนมสารคาม จ.ฉะเชิงเทรา เมื่อช่วงเช้าที่ผ่านมา
ขณะเดียวกันจากการสอบสวน นายวินัย อย่างละเอียดของพนักงานสอบสวนทราบว่า สาเหตุที่เป็นชนวนทำให้เกิดเหตุการณ์ที่เกินกว่าสังคมจะยอมรับได้ในครั้งนี้ เกิดจากครอบครัวแตกแยก โดยนายวินัยบอกว่า ได้ถูกภรรยาทิ้งแยกทางกันแล้วหนีไปอยู่ที่ต่างประเทศ ส่วนตนเองนั้นอาศัยอยู่กับบุตรสาวแต่เพียงลำพังมาตั้งแต่เมื่อปี 2558 จนทำให้เกิดความใกล้ชิดกันมากระหว่างพ่อกับลูก
และทราบว่าบุตรสาวกำลังมีพฤติกรรมไปในทางที่ไม่ดี ในวันเกิดเหตุนั้นได้ดื่มสุราก่อนที่จะมีอะไรกันด้วยความสมยอมเต็มใจของบุตรสาวเมื่อปี 2558 โดยจะมีกิจกรรมร่วมกันเฉพาะในวันที่บุตรสาวมีความต้องการเท่านั้น โดยที่ผู้เป็นพ่อไม่สามารถที่จะทำอะไรได้ตามใจชอบ จึงทำตามใจบุตรสาวเมื่อมีความต้องการในลักษณะปล่อยเลยตามเลยเรื่อยมา

ต่อมาเมื่อวันที่ 20 เม.ย. 62 ที่ผ่านมา ผู้เป็นพ่อสังเกตเห็นว่าบุตรสาวมีพฤติกรรมออกห่าง และทราบว่าบุตรสาวนั้นมีแฟนแล้วจึงเริ่มมีพฤติกรรมจะตีจาก ก่อนที่จะนอนพูดคุยกันอยู่ในห้องภายในบ้านพัก โดยฝ่ายผู้เป็นพ่อได้ขู่ว่าได้ทำการใช้กล้องวงจรปิดถ่ายคลิปถ่ายภาพเรื่องราวที่เกิดขึ้นระหว่างกันไว้แบล็กเมล์แล้วหากบุตรสาวคิดจะมีผู้ชายคนใหม่ ทั้งที่ผู้เป็นพ่อเคยบอกว่าหากบุตรสาวจะมีแฟนมีครอบครัวก็ขอให้บอก
ซึ่งในระหว่างพูดคุยกันอยู่ภายในห้องที่บ้านพักนั้น แฟนหนุ่มของบุตรสาวได้เข้ามาแอบฟังจนทราบเรื่องราวทั้งหมด จากนั้นจึงได้วางแผนที่จะหาทางให้ผู้เป็นพ่อออกไปจากชีวิต ด้วยการให้พลเมืองดีโทรศัพท์ไปร้องขอความช่วยเหลือต่อทางหน่วยงานพัฒนาสังคมและความมั่นคงของมนุษย์ (พม.) จนมีเจ้าหน้าที่ พม.เข้ามารับตัวเด็กสาววัย 17 ปีไปทำการสอบสวนบันทึกปากคำไว้
ก่อนที่จะมีการประสานงานและสนธิกำลังเจ้าหน้าที่หลายฝ่ายบุกเข้าดำเนินการจับกุมตัวนายวินัยเมื่อช่วงบ่ายวานนี้ ที่บ้านพักและถูกนำตัวมาส่งให้ ร.ต.อ.สุริยันต์ แก้วพิฑูลย์ รองสารวัตรเวรสอบสวน สภ.พนมสารคาม ทำการสอบสวนดำเนินคดีใน 2 ข้อหาหนักในที่สุด แต่ทั้งหมดนี้เป็นเพียงคำให้การของนายวินัย แต่เพียงฝ่ายเดียวเท่านั้น  
 สำหรับเรื่องแผ่นซีดีลามกอนาจารที่พบเป็นจำนวนมากนั้น นายวินัย อ้างว่าชอบสะสมเก็บไว้มาตั้งแต่เมื่อสมัยยังหนุ่มจนถึงปัจจุบัน จึงทำให้เจ้าหน้าที่ตรวจค้นพบภายในบ้านเป็นจำนวนมากดังกล่าว ส่วนในเมมโมรี่การ์ดโทรศัพท์มือถือนั้น ยังไม่พบคลิปลามกอนาจารหรือภาพที่ถ่ายไว้แบล็กเมล์แต่อย่างใด ซึ่งเจ้าหน้าที่จะทำการค้นหาพยานหลักฐานเพิ่มเติม ตามสื่อต่างๆ ที่ตรวจยึดมาได้ต่อไป
>> พ่อข่มขืนลูกสาววัย 17 นานกว่า 4 ปี ขัดขืนโดนซ้อม-ถ่ายคลิปโป๊เก็บไว้เพียบ
>> ฝากขังพ่อชั่วข่มขืนลูกสาว 4 ปี อ้างลูกสมยอม แม่เด็กเตรียมบินมารับไปอยู่เมืองนอก