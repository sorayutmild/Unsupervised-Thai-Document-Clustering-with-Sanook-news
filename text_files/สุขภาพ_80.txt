โรคที่เกี่ยวกับมดลูก หรืออวัยวะภายในของผู้หญิง สามารถส่งสัญญาณเตือนภัยมาผ่านประจำเดือนได้นะคะ เพราะฉะนั้นในแต่ละเดือน ลองสังเกตประจำเดือนของตัวเองไว้ให้ดี เพราะหากมีความผิดปกติตามนี้เมื่อไร ให้รีบพบคุณหมอด่วน
 
9 สัญญาณบอกโรคจาก “ประจำเดือน” ผิดปกติ
1. ประจำเดือนมาไม่สม่ำเสมอ เลื่อนตลอด
หากมาพร้อมกับอาการปวดศีรษะเรื้อรัง การมองเห็นไม่ชัดเจน และมีหนวด หรือขนขึ้นดกกว่าเดิม
อาจกำลังเสี่ยง : เนื้องอกในรังไข่ หรือมีความผิดปกติของต่อมหมวกไต หรือต่อมใต้สมอง
 
2. ประจำเดือนมามากผิดปกติ
หากมาพร้อมกับอาการปวดท้องประจำเดือนร่วมด้วย หรือรู้สึกปวดท้องเวลามีเพศสัมพันธ์
อาจกำลังเสี่ยง : เนื้องอกในมดลูก
 
3. ประจำเดือนมาน้อยผิดปกติ
หากมาพร้อมกับอาการเพลีย อ่อนแรง เต้านมแบนแฟ่บ และขนในร่างกายหลุดร่วง
อาจกำลังเสี่ยง : โรคต่อมใต้สมองขาดเลือด
 
4. ประจำเดือน มาพร้อมลิ่มเลือด
และอาจมีปริมาณประจำเดือนมากกว่าปกติ
อาจกำลังเสี่ยง : อุ้งเชิงกรานอักเสบ
 
5. ประจำเดือนสีเข้มจัด
และอาจมีปริมาณประจำเดือนน้อย มาพร้อมอาการเหนื่อยง่าย อ่อนเพลีย เวียนศีรษะ
อาจกำลังเสี่ยง : โรคโลหิตจาง
 
6. ประจำเดือนมีกลิ่นเหม็นผิดปกติ
หากมาพร้อมอาการคัน หรือเจ็บแสบในช่องคลอด และมีตกขาวด้วย
อาจกำลังเสี่ยง : ติดเชื้อไวรัส หรือแบคทีเรียที่ช่องคลอด มดลูก มีพยาธิในช่องคลอด หรืออุ้งเชิงกรานอักเสบ
 
7. หน้าซีด ตัวซีด จากการมีประจำเดือนออกมามากเกินไป
หากมีอาการปวดบริเวณท้องน้อย และประจำเดือนมีกลิ่น
อาจกำลังเสี่ยง : ปีกมดลูกอับเสบ
 
8. ปวดท้องประจำเดือนมากผิดปกติ
โดยเฉพาะอย่างยิ่งในวันท้ายๆ ของการมีประจำเดือน ยิ่งปวดท้องหนักขึ้น
อาจกำลังเสี่ยง : โรคเยื่อบุมดลูกเจริญผิดที่ หรืออาจเป็นช็อคโกแลตซีสต์
 
9. ประจำเดือนมานานมากกว่า 7 วัน
อาจมาพร้อมกับอาการประจำเดือนมาๆ ขาดๆ ไม่สม่ำเสมอ
อาจกำลังเสี่ยง : โรคอ้วน เครียด หรือออกกำลังกายมากเกินไป
 
สังเกตตัวเองให้ดี เรื่องเล็กๆ น้อยๆ แบบนี้ไม่อาจมองข้ามได้นะคะ ยิ่งใครอายุเกิน 25 ปี ยิ่งต้องระวัง เพราะอาจมีความเสี่ยงกับการตั้งครรภ์ในอนาคตได้ เพราะฉะนั้นหากพบอาการผิดปกติในส่วนไหน อย่าลืมรีบพบแพทย์นะคะ