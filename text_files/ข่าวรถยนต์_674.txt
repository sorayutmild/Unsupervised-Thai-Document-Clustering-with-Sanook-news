     Toyota Corolla 2019 เวอร์ชั่น 4 ประตูใหม่ ถูกเปิดตัวอย่างเป็นทางการเมื่อช่วงปลายปีที่ผ่านมาในประเทศจีน เราลองไปดูกันว่าจะสวยสมการรอคอยขนาดไหน

Toyota Levin
 
     Toyota Corolla 2019 ใหม่ ที่เปิดตัวในงาน Guangzhou International Automobile Exhibition 2018 ที่ผ่านมา มีทั้งหมด 2 โฉม ได้แก่ Prestige สำหรับทำตลาดในทวีปยุโรปและเอเชีย (คาดว่าบ้านเราจะได้ใช้โฉมนี้) และโฉม Levin ที่เน้นความสปอร์ตมากกว่า สำหรับทำตลาดในอเมริกาเหนือ, ญี่ปุ่น และจีน ซึ่งทั้งคู่ถูกพัฒนาขึ้นบนแพล็ตฟอร์ม TNGA (GA-C) โดยมีรูปลักษณ์ภายนอกแตกต่างกันเล็กน้อย

     ตัวถังของ Corolla Prestige ในประเทศจีนมีขนาดความยาว 4,640 มม. (เพิ่มขึ้น 10 มม.) ความกว้าง 1,780 มม. (เพิ่มขึ้น 5 มม.) ความสูง 1,435 มม. (ลดลง 45 มม.) ความยาวฐานล้อ 2,700 มม. (ไม่เปลี่ยนแปลง)

     ด้านขุมพลังจะมีให้เลือกหลากหลายตามแต่ละประเทศ โดยมีไฮไลท์อยู่ที่ เครื่องยนต์เบนซิน Dynamic Force ขนาด 2.0 ลิตร ส่งกำลังด้วยเกียร์อัตโนมัติ Direct Shift-CVT และเกียร์ธรรมดา 6 สปีดให้เลือก พร้อมขุมพลังไฮบริดที่ทำงานคู่กับเครื่องยนต์ Dynamic Force ขนาด 2.0 ลิตร และมอเตอร์ไฟฟ้า ให้กำลังรวมสูงสุดทั้งระบบ 180 แรงม้า (HP)

     Toyota Corolla 2019 ยังถูกติดตั้งระบบความปลอดภัยขั้นสูง Toyota Safety Sense ซึ่งประกอบด้วย 4 ฟังก์ชั่น ได้แก่ ระบบป้องกันการชนด้านหน้า Pre-Collision System, ระบบควบคุมความเร็วแปรผันอัตโนมัติ Dynamic Radar Cruise Control, ระบบป้องกันรถออกนอกเลน Lane Tracing Assist และระบบไฟสูงอัตโนมัติ Automatic High Beams

     ส่วนบ้านเราคาดว่าจะมีการเปิดตัวภายในปีนี้เป็นอย่างเร็ว
 