เกมส์ LOL
แม้ว่าเรื่องที่กำลังนำเสนอต่อไปนี้ อาจจะไม่เกี่ยวข้องกับกฏหมายในเมืองไทยที่ไม่ได้เคร่งเท่าอเมริกา แต่ก็รับรู้ไว้เป็นอุทาหรณ์ เกี่ยวกับเรื่องการโพสข้อความในที่สาธารณะ ไม่ว่าจะเป็นที่เว็บบอร์ด ที่แฟนเพจต่างๆ หรือแม้แต่ Facebook ของตัวคุณเอง เพราะคุณอาจจะโดนฟ้องร้อง หรือถูกจับกุม ในข้อความที่คุณพิมพ์ออกไปก็ได้ แม้ว่าคุณจะพิมพ์เรื่องล้อเล่นก็ตาม
จุดเริ่มต้นของเรื่องก็คือ Justin Carter หนุ่มวัยรุ่นอายุ 19 ปีชาวรัฐเท็กซัส สหรัฐอเมริกา ถ้าพูดกันตรงๆตามภาษาบ้านเราก็อยู่ในวัยที่กำลังเกรียนพอดี ซึ่งเขาก็เล่นเกมส์ MOBA ยอดนิยมอย่าง LOL หรือ League of Legends จนได้เกิดเป็นเรื่องเมื่อช่วงต้นปี 2013 ที่ผ่านมา หลังจากเขาเล่นจบแมตช์หนึ่งก็ได้มีเรื่องดราม่ากับผู้เล่นคนอื่นๆ และสุดท้ายด้วยความโมโห+ความเกรียนของวัยรุ่นเขาก็พิมพ์ข้อความล้อเล่นปนขู่ไปในเฟสบุ๊คเพจของเกมส์ LOL ว่า “Oh yeah, I’m real messed up in the head, I’m going to go shoot up a school full of kids and eat their still, beating hearts,” แปลสั้นๆว่า หงุดหงิดว่ะ เดี๋ยวจะออกไปยิงเด็กที่โรงเรียนแถวนี้ทิ้งแล้วกินแม่มทั้งเป็นๆเลย จากนั้นก็พิมพ์ต่อว่า lol (หัวเราะ) และ jk (Just Kidding = ล้อเล่น)
หลังจากพิมพ์ข้อความพูดเล่นแบบนั้นไปแล้ว ก็ปรากฏว่ามีหญิงชาวแคนาดาคนหนึ่ง ได้ค้นประวัติของ Justin Carter และไปแจ้งตำรวจเรื่องที่ Justin Carter โพสข้อความที่จะเกี่ยวกับการก่ออาชญากรรม และตำรวจก็ได้เข้าจับกุม Justin Carter ตามที่อยู่ ที่มีปรากฏใน Google เมื่อวันที่ 14 กุมภาพันธ์ 2013 จากวันวาเลนไทน์ กลายเป็นวันฝันร้ายของเขาไปทันที หลังจากสู้คดีในศาลสุดท้ายก็ถูกตัดสินโทษจำคุก 8 ปี ข้อหาก่อการร้าย โดยที่พ่อแม่ของเขาแทบไม่อยากเชื่อกับเหตุการณ์ที่เกิดขึ้น

ล่าสุดหลังจากตัดสินคดีไปแล้ว Justin Carter หนุ่มเคราะห์ร้ายก็ตกอยู่ในอาการซึมเศร้า และเคยพยายามฆ่าตัวตายด้วย จนต้องมีการจับตาเฝ้าดูเป็นพิเศษ และ Jack Carter พ่อของเขาได้ให้สัมภาษณ์กับทาง CNN และสถานีโทรทัศน์ต่างๆ เพื่อหวังทวงความเป็นธรรมให้กับลูกชายของเ้ขา โดยระบุว่าลูกชายเขาแค่ล้อเล่นกลับโดนโทษหนักถึงขนาดนี้ ทั้งๆที่ลูกชายเขาก็พิมพ์ว่า jk ที่หมายถึง Just Kidding ไปแล้วด้วย
จริงแล้วไม่ใช่เฉพาะในเพจของเกมส์ LOL เท่านั้น แต่หากไปพูดเล่นลักษณะนี้ที่บอร์ดเกมส์อื่นๆ หรือที่อื่นๆก็อาจโดนได้เหมือนกันเพราะที่อเมริกาช่วงนี้กำลังซีเรียสเรื่องคดีฆาตกรรมหมู่อยู่ แถมคนร้ายที่ก่อคดียิงเด็กตามโรงเรียนก็เป็นพวกบ้าเกมส์ซะด้วย