ปล่อยให้เรื่องคาราคาซังมานานนับปี สำหรับคู่ของ "พลอย พลอยพรรณ" และ "ปีเตอร์ คอร์ป ไดเรนดัล" ล่าสุดฝ่ายหญิงได้ออกมาเปิดใจกับสื่อมวลชนให้ฟังว่า ได้มีโอกาสพูดคุยและเคลียร์เรื่องทุกอย่างในวันที่สามีเข้ามารับลูกที่บ้าน โดยมีผู้ใหญ่นั่งรับฟังด้วย แต่ไม่ขอลงรายละเอียดอะไรมาก ขอดูที่พฤติกรรมดีกว่า ส่วนข้อตกลงเป็นอย่างไรนั้นอยากให้อีกฝ่ายเป็นคนออกมาพูดเอง พร้อมพูดทิ้งท้ายสถานะตอนนี้เข้มแข็งมาก และทุกอย่างก็ไม่สามารถกลับมาเป็นเหมือนเดิมได้
ล่าสุดปีเตอร์ไปเจอลูกแล้ว?"เป็นงานศพของคุณตาพี่เตอร์ค่ะ พาลูกไปกราบคุณทวดค่ะ"
มีโอกาสได้เจอกันบ้างไหม?"เอาเป็นว่าได้มีการตกลงเบื้องต้นกันนิดหน่อย แต่ขอดูการกระทำยาวๆ ดีกว่าค่ะ"
ข้อตกลงมีอะไรบ้าง?"มีการตกลงกัน แต่ทางฝ่ายพลอยกับพี่เตอร์ตกลงกันว่าจะไม่ให้ข่าวตรงนี้นะคะ แต่พลอยขอดูการกระทำดีกว่า"
เขามาขอโอกาสหรือเปล่า?"คงไม่เป็นโอกาสหรอกค่ะ เห็นสัมภาษณ์ครั้งที่แล้วเขาก็บอกว่าคงจะอะไรแบบนี้"
มีตกลงเรื่องลูกด้วยใช่ไหม?"มีเรื่องลูกนิดหน่อยค่ะ คือเรื่องลูกก็เป็นเรื่องที่สำคัญที่สุดค่ะ"
มันจะชัดเจนได้เมื่อไหร่?"ก็ต่อเมื่อเขากระทำค่ะ ตอนนี้เป็นการตกลงแค่คำพูดเฉยๆ"
ทำให้เราสบายใจมากขึ้นไหม?"พลอยขอเป็นการกระทำ ไม่ว่าจะเป็นคำพูดจากใคร หรือจากเขาเอง พลอยขอเป็นที่การกระทำค่ะ"
ที่ตลกครั้งนี้คือเกี่ยวกับเรื่องลูกอย่างเดียวใช่ไหม?"ทุกอย่างเลยค่ะ"
ยังเปิดโอกาสให้ปีเตอร์ได้มาเจอลูกเหมือนเดิม?"พลอยไม่เคยปิดโอกาสอยู่แล้วค่ะ"
มีผู้ใหญ่เข้ามาไกล่เกลี่ยด้วยไหม?"มีเข้ามานั่งช่วยฟังด้วยนิดหน่อยค่ะ ก็ถือว่าเป็นการเริ่มต้นที่ดีค่ะ แต่ไม่มีอะไรจะสำคัญเท่าการกระทำนะคะ พลอยเชื่อแบบนี้"
จะกลับมาเป็นเหมือนเดิมหรือเปล่า?"ไม่น่าจะมีอะไรที่เหมือนเดิมนะคะ ทุกคนต้องมูฟออน และเริ่มต้นกับสิ่งที่ดีในชีวิตต่อไปนะคะ เพื่ออนาคตที่ดีของลูกดีกว่าค่ะ"
สรุปคือชัดเจนทางสถานภาพ แต่ไม่ได้กลับมาเป็นเหมือนเดิมใช่ไหม?"ค่ะ ก็ต้องรอการกระทำก่อน ทุกอย่างมันก็พูดได้ แต่หนักๆ พลอยเน้นการกระทำมากกว่า"
สถานะภาพครอบครัวตอนนี้อยู่ในจุดไหน?"เปราะบาง ไม่ใช่ค่ะ(หัวเราะ) เราอยู่ในช่วงที่สตรอง ครอบครัวเราสตรองมาก เราอยู่ในจุดที่ เรารอดแล้วค่ะ"
หากแยกทางกัน กลัวจะมีปัญหาเรื่องลูกหรือเปล่า?"ไม่น่าจะมีนะคะ คือพลอยก็ตั้งใจดูแลลูกมาเต็มที่ อย่างที่ทุกคนก็เห็นอยู่แล้ว เรื่องลูกทางฝั่งพี่เตอร์เขาเข้าใจดีว่าอะไรดีที่สุดสำหรับลูก"
เหมือนสถานะภาพเราชัดเจนยิ่งขึ้น?"ใช่ค่ะ"
สบายใจขึ้นกับการใช้ชีวิตต่อไปไหม?"ไม่ค่ะ พลอยขอดูการกระทำสำคัญมาก คือทุกเรื่องเลย อาจจะเป็นเรื่องลูก เพราะพลอยไม่เคยกีดกันเรื่องพ่อกับลูกนะคะ ยังไงเขาก็ยังเป็นลูกของพ่อ และพ่อของลูกอยู่"
เราจะพิสูจน์ว่าปีเตอร์สามารถดูแลลูกได้ไหม?"ช่วงนี้เขาก็ยังดูยุ่งเรื่องรายการเขานะคะ ก็ให้เขาทำรายการเขาต่อไปก่อน"
สถานภาพระหว่างเราสองคน ถ้าเรียกว่าจบแล้วได้ไหม?"ระหว่างเราสองคนก็น่าจะจบนะคะ แต่ในเรื่องการเป็นครอบครัว เป็นพ่อของลูก เป็นแม่ของลูก ก็ยังเป็นอยู่ค่ะ"
จะถึงขั้นแบ่งกันเลี้ยงลูกเลยไหม?"ขอบอกว่ายังไงก็ไม่แบ่งค่ะ คือเป็นลูกของพลอยทั้งคู่"
ได้ตกลงเป็นลายลักษณ์อักษรในการเลี้ยงดูเลยไหม?"คงต้องอย่างนั้นค่ะ แต่รอไว้ถ้าพี่เตอร์เขาพร้อม ให้เขามาพูดเองดีกว่า ทุกอย่างถ้าออกมาจากปากพลอย แล้วเขาไม่พูดก็เหมือนพลอยให้ข่าวคนเดียว"
มีการเซ็นเอกสารอะไรหรือยัง?"ยังค่ะ คือพี่เตอร์ก็เกริ่นๆ เอาไว้ คือเขาขอไปโฟกัสกับเรื่องงานเขาก่อน ซึ่งเราก็เข้าใจเขา เพราะที่ผ่านมาเราก็ผ่านกันได้แบบสบายๆ อยู่แล้ว"
มันจะชัดเจนช่วงไหน?"เรื่องเวลาขอให้ถามพี่ปีเตอร์ดีกว่าค่ะ เราก็อยู่ตรงนี้ เตรียมพร้อม เมื่อไหร่ก็เมื่อนั้นค่ะ"
ถามถึงเรื่องการกลับมาทำงานเป็นแอร์ฯ?"เดือนนึงแล้ว ก็แฮปปี้ค่ะ มีผู้โดยสารคนไทยให้กำลังใจด้วย ก็มีเวลาดูแลตัวเองจากการบิน แล้วมาเลี้ยงลูกต่อ ลูกไม่งอแงเลย ครอบครัวเราอบอุ่นมาก ป้าน้ายายจะรีบเข้ามารุมมาตุ้มดูแลน้อง สบายใจมาก อีกอย่างลูกเข้าโรงเรียนแล้วด้วย"