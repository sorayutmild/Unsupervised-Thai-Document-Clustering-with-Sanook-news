"อิรินา เชย์ค"  เปิดปากเผยถึงสาเหตุที่ตัดสินใจแยกทางกับ "คริสเตียโน่ โรนัลโด้" หลังคบหากันมานานกว่า 5 ปียอมเปิดปากซะแล้ว สำหรับ "อิรินา เชย์ค" นางแบบสาวชาวรัสเซีย ได้ให้สัมภาษณ์กับนิตยสารดังในสเปน  ถึงสาเหตุที่ตัดสินใจแยกทางกับ คริสเตียโน่ โรนัลโด้ แข้งซุปเปอร์สตาร์ "ราชันชุดขาว" เรอัล มาดริด หลังคบหากันมานานกว่า 5 ปีโดยทั้งคู่ได้ประกาศยุติความสัมพันธ์เมื่อเดือนมกราคมที่ผ่านมา ท่ามกลางกระแสข่าวลือต่างๆ มากมายเกี่ยวกับสาเหตุการแยกทางครั้งนี้ล่าสุด "เชย์ค" ยอมเปิดใจกับ "โฮลา" นิตยสารแดนกระทิงดุ โดยกล่าวว่า "ผู้ชายในอุดมคติของฉันต้องซื่อสัตย์เชื่อใจได้  และเป็นสุภาพบุรุษรู้จักดูแลผู้หญิง""ฉันไม่เชื่อในพวกผู้ชายที่ทำให้เราไม่มีความสุข เพราะพวกเขาเป็นเพียงเด็ก ไม่ใช่ผู้ชายจริงๆ ซึ่งฉันเคยคิดว่าได้เจอกับชายในอุดมคติแล้ว..แต่มันก็ไม่ได้เป็นอย่างนั้น""ฉันคิดว่าผู้หญิงจะรู้สึกว่าตัวเองน่าเกลียดเมื่อเธอมีผู้ชายคนที่ไม่ใช่ยืนอยู่ข้างๆ ฉันก็รู้สึกน่าเกลียดและขาดความมั่นใจเช่นกัน"ทั้งนี้ หลังจากที่ซุปตาร์ชาวโปรตุกีสแยกทางกับนางแบบชาวรัสเซียได้ไม่นาน ล่าสุดมีข่าวว่า โรนัลโด้ หันไปคบกับ วาเนสซ่า ฮัพเพนโคเธ่น พิธีกรรายการกีฬาชาวเม็กซิกัน อดีตมิส สปอร์ตจากการประกวดนางงามเม็กซิโกปี 2007