เดียวนี้ก็แปลกเหล่าผู้ชมที่ชื่นชอบการเล่นการ์ตูนมังงะ หรือ ดูอมิเมะจากประเทศญี่ปุ่น หันมาชื่นชอบตัวละครในการ์ตูนเรื่องที่พระเอกมันเก่งเวอร์ๆ เก่งแบบไร้เหตุผลหรือพูดง่ายๆ ว่าเทพทรู ซึ่งแต่ละเรื่องมันก็จะมีวิธีนำเสนอในมุมมองที่แตกต่างกันออกไปแต่มีการ์ตูนอยู่เรื่องหนึ่งที่คำว่าเทพทรูมันยังน้อยเกินไปที่จะเรียกชายคนนี้จากการ์ตูนเรื่อง One Punch Man พ่อหนุ่มหัวล้าน ไซตามะ ที่เป็นบุรุษซึ่งเบื่อหน่ายกับการต่อสู้ เพราะไม่มีใครสามารถรับมือเขาได้เลย โดยการ์ตูนเรื่องดังกล่าวได้ถูกจับมาทำเป็นเกมมือถือในชื่อว่า  One Punch Man: The Strongest Man ที่ตอนนี้สามารถเข้าไปดาวน์โหลดได้เลยทั้งในระบบ Android และ iOS ในช่วง OBT แล้ว

สำหรับ One Punch Man หลายๆ คนอาจจะยังไม่ทราบว่าจริงๆ แล้วตัวการ์ตูนเรื่องนี้ต้นฉบับจริงๆ เป็นงานภาพลายเส้นที่ดูๆ ไปแล้วอาจจะยังไม่ค่อยถูกใจเท่าไหร่ของ ONE แต่มีเนื้อเรื่องที่เข้มข้นสุดมันส์จึงทำให้อาจารย์อย่าง ยูสุเกะ มุราตะ ผู้วาดผลงานอย่าง Eyeshield 21 เห็นแล้วถูกใจนำการ์ตูนเรื่องดังกล่าวมาวาดใหม่ในลายเส้นสไตล์ของอาจารย์เองจนเป็นที่โด่งดังมาถึงทุกวันนี้  แล้วสำหรับตัวเกม One Punch Man: The Strongest Man ก็นำเสนอเกมในรูปแบบ RPG Turn-based โดยใช้ตัวละครจากในการ์ตูนให้ผู้เล่นสามารถหามาสะสมได้นั่นเอง


เหมือนอย่างเคยที่เราจะไม่พลาดการรีวิว เพราะตัวเกม One Punch Man: The Strongest Man ก็คือว่าเป็นอีกหนึ่งเกมที่น่าสนใจ เพราะเกมจากการ์ตูนเรื่องนี้นับได้เลยว่ามีกี่อันซึ่งตัวเกมนี้ สำหรับงานภาพต้องบอกเลยว่าเป็นเกมสไตล์ตัวละครจากการ์ตูนที่ถูกจับย่อขนาดให้เหลือแค่ Chibi แต่ก็คงลักษณะเด่นและรายละเอียดเอาไว้อยู่ ฉากต่างๆ ก็ออกมาตามเนื้อเรื่องว่าเราเจอกับตัวไหนก็จะพาไปฉากของตัวนั้นๆ ที่ปรากฏอยู่ในการ์ตูน ก็ถือว่าดีสำหรับเรื่องนี้ ส่วนทางด้าน Effect ก็มองดูแล้วทำออกมาได้ดี บางสกิลของตัวละครเด่นๆ ก็อลังการใช้ได้เลย น่าจะถูกใจแฟนๆ แน่นอน


ระบบ Gameplay จุดนี้ต้องบอกเลยว่าเหมือนกับเกมแนว  RPG Turn-based ทั่วๆ ไปไม่มีอะไรอัพเดทหรือสร้างมาให้แตกต่าง ดังนั้นในส่วนนี้ก็คงไม่ต้องพูดถึงอะไรเยอะ เพราะไม่รู้จะอธิบายอะไร ก็แค่เพียงสลับกันโจมตีระหว่างเรากับศัตรู เลือกเป้าหมายในการปล่อยสกิลเท่านั้น แต่ว่าอาจจะมีบางสกิลที่ใช้แล้วโดนแบบ แนวกว้าง แนวยาว หรือ โดนหมู่ทั้งหมดอันนี้ก็ขึ้นอยู่กับตัวละครและวิธีจัดทีมนั่นเองแต่บอกไว้เลยว่าเข้าใจได้ง่ายไม่ยาก


แต่ถึงระบบ Gameplay จะไม่มีอะไรเด่นหรือแตกต่างเท่าไหร่ แต่ความเจ๋งของเกม One Punch Man ก็คือทุกครั้งที่เราใส่สกิลเด็ดหรือท่าไม้ตายก็จะมีคัทซีนฉากปล่อยท่าทางต่างๆ ตามแบบฉบับอนิเมะแทรกขึ้นมาให้ดูเพื่อเพิ่มความฟินในการเล่น แรกๆ ก็อาจจะรู้สึกโอเคแต่นานๆ ไม่รู้ว่าผู้เล่นจะเบื่อหรือไม่ก็ขึ้นอยู่กับความชอบแต่ละคนด้วยนะ


ส่วนระบบการเล่นหลักๆ ก็คงเป็นการตะลุยตาม Story ที่ทางผู้พัฒนาได้นำเนื้อเรื่องตามต้นฉบับมาแบบ 100% คือเริ่มเรื่องมายังไงก็ตามในอนิเมะหรือมังงะเลยดังนั้นมันก็สามารถให้ผู้เล่นได้ทวน Time Line เนื้อเรื่องของการ์ตูนเรื่องนี้ได้ หรือ คนที่ไม่เคยอ่านก็สามารถดูตามไปได้เลย เพราะในเกมก็จะมีฉากในเมะมาแทรกอยู่ตลอดเวลาระหว่างเล่นก็คือว่าเป็นข้อดี เลย รวมๆ แล้วเกมนี้ทำออกมาให้กับแฟนพันธ์แท้โดยเฉพาะจริงๆ เพราะอย่างอื่นมันก็ไม่ค่อยมีอะไรน่าสนใจเท่าไหร่ ดังนั้นถ้าคุณเป็นแฟนพันธ์แท้ก็ลองมาเล่นได้น่าจะชื่นชอบไม่น้อย ส่วนใครที่ไม่เคยดูอาจจะเข้ามาลองเล่นว่าชอบหรือไม่เนื่องด้วยรวมๆ ก็เป็นเกมแนว RPG ปกติ



 
