น้ำฝน กุลณัฐ คุณแม่ของ น้องทาเรีย ลูกสาวสุดที่รัก เผยภาพความอบอุ่นระหว่างแม่ลูก ที่คนเป็นแม่น่าจะเข้าใจดี ซึ่งเป็นภาพที่น้ำฝนกำลังให้นมลูกสาว ลูกน้อยในอ้อมอกแม่ เป็นภาพที่ละมุนมาก ซึ่งน้ำฝนบอกว่าน้ำนมแม่ดีที่สุด และน้ำฝนบอกว่าจะให้นมลูกจนถึง 2 ขวบ และตอนนี้ก็ครบกำหนดแล้ว 
และภาพนี้ที่ดีไปอีก เพราะนอกจากจะเป็นภาพความทรงจำระหว่างแม่ลูก เพราะน้ำฝนหยุดปั๊มนมไปตั้งแต่น้องทาเรียอายุได้ 1 ขวบ 3 เดือนแล้ว หลายคนก็อดที่จะโฟกัสที่แม่ไม่ได้ 
คุณแม่น้ำฝนสวยแซ่บมาก มีแต่คนเข้ามาคอมเมนต์ อย่างเพื่อนๆ ดาราหลายคน ทั้ง หญิง รฐา ที่เข้ามาบอกว่า "แม่แซ่บมาก" หรือ พิ้งกี้ สาวิกา ถึงกับคอมเมนต์ว่า "กรี้ดดด ภาพน่ารักมากค่ะ" ทุกคนดูจะตะลึงในความสวย 
สำหรับสายใยรักจากแม่สู่ลูก ซึ่งน้ำฝนได้เคยพูดถึงการให้นมลูกไว้ด้วยก่อนหน้านี้ ที่แอบภูมิใจที่มีนมสต๊อกไว้ให้ลูกได้จนถึงวันนี้ด้วยว่า 
"สุดท้ายท้ายสุด!! นมแม่ 2 ถุงสุดท้ายของหนูทาเรีย สำหรับนมแม่สต็อกมันแอบเป็นความภูมิใจเพราะฝนหยุดปั๊มนมไปตั้งแต่ทาเรีย 1 ขวบ 3 เดือน แต่ตั้งใจว่าจะให้เขากินนมแม่จน 2 ขวบ ฝนเริ่มให้ทาเรียกินนมแม่วันละขวด 8 ออนซ์ ตอนขวบกว่า นอกนั้นเป็นอาหารล้วน เพราะบางทีเด็กได้นมเยอะไปก็จะไม่ค่อยกินอาหาร ฝนก็เลยคำนวณและตั้งใจปั๊มเพื่อเก็บไว้ให้เขาพอดีเป๊ะ แต่ถามว่าเลิกเต้าได้มั้ย ยังไม่เลิกนะคะ ยังดูดก่อนนอนเกือบทุกคืนแต่แม่ไม่มีนมแล้ว ขอเป็นกำลังใจให้คุณแม่ทุกคนนะคะสู้ๆค่ะ เพราะนมแม่ดีสุดค่ะ"

>> "น้ำฝน กุลณัฐ" พาลูกเที่ยวศรีลังกา ทริปนี้แม่แซ่บมาก
>> "น้ำฝน กุลณัฐ" โชว์ความสตรอง เล่นโยคะท่ายากในชุดว่ายน้ำ 