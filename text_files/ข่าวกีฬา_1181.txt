ข่าวเศร้าวงการฟุตบอลไทย เมื่อ"กันต์"อลงกต ชันแสง อดีตนักเตะ ยาสูบ เอฟซี ต้องเสียชีวิตลงจากเหตุทะเลาะวิวาทของกลุ่มวัยรุ่น ในช่วงเทศกาลสงกรานต์ หลังถูกกระสุนปืนลูกหลงพุ่งเข้าเจาะร่าง ก่อนไปเสียชีวิตที่โรงพยาบาลในเวลาต่อมาอลงกต ชันแสง อดีตนักเตะของ ยาสูบ เอฟซี ต้องเสียชีวิตลงจากเหตุทะเลาะวิวาทของกลุ่มวัยรุ่น ในช่วงวันที่ 12 เม.ย. ขณะที่เจ้าตัวพร้อมกับครอบครัว กำลังร่วมสังสรรค์เทศกาลสงกรานต์ อยู่ที่หน้าบ้านพักของตัวเองย่านถนนเพชรเกษม โดย "เจ้ากันต์" ได้ถูกกระสุนปืนลูกหลงพุ่งเข้ามาเจาะร่าง ก่อนที่เจ้าตัวจะล้มลง ด้วยความตกใจกลุ่มเพื่อนๆจึงรีบนำตัวส่งโรงพยาบาล ซึ่งแพทย์พยายามยื้อชีวิต แต่สุดท้ายก็มาเสียชีวิตในที่สุดเมื่้อค่ำคืนที่ผ่านมา สร้างความตกใจและเสียใจให้กับครอบครัวและแฟนบอลเป็นอย่างมากพร้อมกันนี้ เพจเฟซบุ๊ก "ยาสูบ เอฟซี" โพสต์ข้อความ "RIP. กันต์ อลงกต ชันแสง (No.15) ขอแสดงความเสียใจกับครอบครัวชันแสง" พร้อมโพสต์รูปภาพของ "เจ้ากันต์" แบบขาวดำ เพื่อแสดงความอาลัยและเสียใจกับการจากไปอย่างกระทันหันของนักเตะขวัญใจของทีมสำหรับ อลงกต ชันแสง เคยค้าแข้งมาหลายสโมสรโดยเริ่มมีชื่อเสียงกับ ราชประชา, สมุทรปราการ สองสิงห์ เอฟซี และ ยาสูบ เอฟซี ก่อนจะเสียชีวิตลงด้วยวัย 26 ปีเครดิตภาพจาก : เฟซบุ๊ก ยาสูบ เอฟซี