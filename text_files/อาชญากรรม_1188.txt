การรายงานในวันนี้ (22 ม.ค.) ว่าจับตัวผู้ต้องสงสัยก่อเหตุชิงทองในซูเปอร์มาร์เก็ตแห่งหนึ่งใน จ.ลพบุรี เมื่อวันที่ 9 ม.ค. ได้แล้วนั้น เรียกความสนใจจากผู้คนได้เป็นจำนวนมาก
เหตุนี้สร้างความประหลาดใจยิ่งกว่าเดิม เมื่อเปิดเผยว่า ผู้ต้องสงสัยดังกล่าวเป็นผู้อำนวยการ (ผอ.) โรงเรียนแห่งหนึ่งใน จ.ลพบุรี เพราะการก่อเหตุในวันนั้นถือว่าโหดเหี้ยมมาก มีผู้เสียชีวิตไปถึง 3 ราย และหนึ่งในนั้นเป็นเด็ก ซึ่งขัดแย้งกับภาพลักษณ์คนเป็นครูที่ใกล้ชิดกับนักเรียน
>> จับได้แล้ว! โจรปล้นทองลพบุรี 3 ศพ พบมีอาชีพเป็นข้าราชการครู ระดับ ผอ.โรงเรียน
ด้านภรรยาของผู้อำนวยการคนนี้ เคยโพสต์เมื่อปีที่แล้วว่า ผู้อำนวยการโรงเรียนเป็นขวัญใจของเด็กๆ พร้อมเขียนคำบรรยายในโพสตืว่า "ผอ.ขวัญใจเด็กๆ... วิ่งหา ผอ.เจี๊ยวจ๊าว น่ารัก" ขณะที่ครูหนึ่งแสดงความคิดเห็นใต้โพสต์ว่า "ผอ. น่ารัก เด็กๆ ชอบ"

นอกจากนี้ เมื่อช่วงสายของวันนี้ (22 ม.ค.) ครูในโรงเรียนคนหนึ่งเผยว่า ผู้อำนวยการมีนิสัยน่ารัก และเป็นที่รักของเด็กๆ เช่นกัน แต่ที่ว่าผู้อำนวยการก่อเหตุหรือไม่นั้น ตนไม่ขอออกความเห็น เพราะไม่ทราบ

>> ผู้ต้องหาปล้นทองที่แท้เป็น “ผอ.” โรงเรียน ได้รับเงินเดือนมาก-น้อยแค่ไหน ก่อนตัดสินใจก่อเหตุ
