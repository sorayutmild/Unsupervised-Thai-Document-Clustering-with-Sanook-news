PlayerUnknow's Battleground
ว่าด้วยเรื่องของแต่งอาวุธทั้งหลายใน PlayerUnknow's Battleground
สิ่งที่สร้างความแตกต่างให้กับการเล่นในแต่ละรอบของเกม PUBG นอกจากอาวุธที่เจอ ชุดเกราะและยาต่างๆแล้ว ส่วนที่สำคัญไม่แพ้กันและช่วยสร้างความได้เปรียบให้กับผู้เล่นได้มากก็คือของแต่งอาวุธทั้งหลายนั้นเอง ซึ่งปืนบางชนิดถ้าหากหาชุดแต่งมาใส่ได้เต็มก็จะโหดกว่าเดิมมากๆ อย่างเช่น SKS หรือ VSS ที่พอแต่งจนเต็มจะถือเป็นอาวุธที่โหดมากในเกือบทุกระยะทีเดียว
แล้วใน PUBG ก็มีชุดแต่งอาวุธให้ผู้เล่นได้เลือกใช้อยู่มากมาย และการที่มันมีของแต่งมากมายนี้อาจจะทำให้ผู้เล่นหลายคนสับสน ว่าของแต่งชิ้นนี้ต่างจากชิ้นนั้นยังไง วันนี้เราลองมาดูกันว่าของแต่งในแต่ละหมวดแต่ละชิ้นมีความแตกต่างกันมากน้อยแค่ไหนครับ
 
Muzzle (ปลอกสวมปลายปืน)
ชุดแต่งในหมวดนี้เป็นของที่หาได้ทั่วไปและน่าจะหาได้ง่ายที่สุดในบรรดาชุดแต่งทั้งหมด โดยหลักของแต่งในหมวดนี้จะช่วยในเรื่องของการลดแรงดีดของปืนหรือช่วยพรางเสียงของอาวุธ ทำให้การลอบยิงในพื้นที่ปิดหรือโล่งแจ้งทำได้ง่ายขึ้น และศัตรูจะหาตำแหน่งของเราไม่เจอด้วยครับ ซึ่งแบ่งออกได้ดังนี้
• Choke - สำหรับปืนลูกซอง S1897 กับ S686 เท่านั้น โดยจะทำให้กระสุนลูกปรายกระจายตัวแคบลงและเพิ่มความเร็วให้กับกระสุน
PlayerUnknow's Battleground
• Compensator - ช่วยลดแรงดีดและการส่ายของปืนลง  ทำให้คุมปืนเวลายิงแบบ Full Auto ได้ง่ายขึ้น มีให้ใช้สำหรับปืน Assault  Rifle, Sniper Rifle และ Submachine Gun
PlayerUnknow's Battleground
• Flash Hider - ของดีสำหรับสายซุ่ม  จะช่วยเก็บแสงเวลาที่เรายิงปืนออกไป ทำให้ศัตรูระบุตำแหน่งได้ยากขึ้น  ต้องฟังเสียงเท่านั้น และยังช่วยลดแรงดีดของปืนลงเล็กน้อย  จะยิ่งเกิดประสิทธิภาพมากขึ้นในช่วงเวลาที่ผนตกเพราะจะหาที่มาเสียงได้ยากขึ้นตามไปด้วย  มีให้ใช้สำหรับ Assault Rifle, Sniper Rifle และ Submachine Gun
PlayerUnknow's Battleground
• Suppressor -  ปลอกเก็บเสียงที่ทำหน้าที่ตรงตัวคือช่วยลดเสียงของอาวุธที่ใช้ลง  ทำให้ระบุตำแหน่งของผู้ยิงได้ยากขึ้น  แต่ไม่ได้ช่วยลดแรงดีดแบบปลอกชนิดอื่นๆซึ่งต้องใช้ฝีมือในการเล็งมากขึ้นเล็กน้อย  มีให้ใช้สำหรับปืนเกือบทุกประเภทยกเว้นปืน S1897, S686,หน้าไม้, Tommy และ  M249
PlayerUnknow's Battleground
 
Lower Rail (รางใต้ปืน)
เป็นส่วนสำคัญสำหรับอาวุธในหมวด AR และ SMG เพราะเป็นของแต่งที่ช่วยลดแรงดีดของปืนได้มีประสิทธิภาพมาก โดยของแต่งทั้งสองแบบจะมีความแตกต่างกันเล็กน้อยในเรื่องของการป้องกันการดีดของปืน ขึ้นอยู่กับผู้เล่นว่าถนัดใช้แบบไหน โดยมีดังต่อไปนี้
• Angled Foregrip - หรือที่ผู้เล่นไทยหลายคนเรียก"สามเหลี่ยม"  เจ้าสามเหลี่ยมนี้จะช่วยลดแรงสะบัดของปืนไม่ให้เหวี่ยงไปมาในแนวขวางเวลายิงรัว  และช่วยให้เล็งผ่านศูนย์เล็งได้เร็วขึ้นเล็กน้อย ใช้สำหรับปืน M416,  SCAR-L, UMP9, SKS และ MK14
PlayerUnknow's Battleground
• Vertical Foregrip -  ฐานจับใต้รางปืนที่ช่วยให้ปืนดีดขึ้นด้านบนน้อยลงเวลายิงรัว  และช่วยให้เล็งผ่านศูนย์เล็งได้ไวขึ้นเช่นกัน ใช้กับปืน M416, SCAR-L,  UMP9, Vector, SKS และ MK14
PlayerUnknow's Battleground
• Quiver - รางสำหรับปืนหน้าไม้เท่านั้น ช่วยลดเวลาในการบรรจุลูกดอกลง 30%
PlayerUnknow's Battleground
 
Upper Rail (รางติดกล้องเล็ง)
เรียกว่าเป็นส่วนที่สำคัญมากๆของหมวดของแต่ง เพราะช่วยให้ปืนหลายๆกระบอกเล็งได้ง่ายขึ้น ไกลขึ้น โดยถือเป็นตัวชี้วัดในช่วงท้ายเกมเลยว่าใครจะได้เปรียบในช่วงพื้นที่กว้างที่หมอกบีบเข้ามา เพราะจะสามารถสอยคนที่อยู่ไกลๆได้ง่ายขึ้น แต่ก็ต้องไม่ลืมว่าปืนแต่ละกระบอกมีระยะตกของกระสุนด้วย ซึ่งวิธีการยิงจะมาอธิบายในโอกาสต่อไปครับ
• Red Dot Sight - ศูนย์เล็งแบบมาตรฐาน ใช้ได้กับอาวุธเกือบทุกแบบ ทำให้เล็งอาวุธในระยะใกล้ได้ง่ายและเร็วขึ้น
PlayerUnknow's Battleground
•  Holographic Sight - ศูนย์เล็งแบบเป้าใหญ่ เล็งได้ไกลกว่า  Red Dot เล็กน้อย เหมาะกับการใช้เล็งระยะใกล้-กลาง  และทำให้ตั้งศูนย์เล็งได้ไวขึ้นด้วย ใช้ได้กับปืนเกือบทุกประเภท
PlayerUnknow's Battleground
• 2x Aimpoint Sight - สโคปซูมระยะสั้นที่ช่วยเพิ่มความชัดในระยะกลาง ทำให้ตั้งศูนย์เล็งได้ไวขึ้นเล็กน้อย
• 4x ACOG Scpoe, 8x CQBSS Scope, 15x PM II Scope - สโคปซูมไกลที่ช่วยให้เล็งระยะไกลๆได้ง่ายขึ้น ทุกชิ้นสามารถหาได้ทั่วไป ยกเว้นแบบ 15x ที่จะอยู่ในกล่อง Air Drop เท่านั้น
PlayerUnknow's Battleground
 
Magazine (ซองกระสุน)
เป็นของแต่งที่ช่วยเพิ่มปริมาณกระสุนในรังเพลิงและเพิ่มความเร็วในการใส่กระสุน จัดเป็นของแต่งที่มีความสำคัญมากเช่นกัน
• Extend Mag - เพิ่มขนาดของซองกระสุน โดยจะแบ่งตามประเภทของปืนแต่ละประเภท เลือกใช้ให้ดีๆครับ
PlayerUnknow's Battleground
• Quickdraw Mag - ช่วยเพิ่มความเร็วในการโหลดกระสุนให้เร็วขึ้น 30% แบ่งตามประเภทของปืนเช่นกัน
PlayerUnknow's Battleground
• Extend Quickdraw Mag - หรือที่ผู้เล่นเรียกกันว่า"แม็กเทพ"  เพราะเพิ่มทั้งขนาดของซองกระสุน และบรรจุกระสุนเร็วขึ้น 30% เรียกได้ว่า 2  in 1 เก็บได้ต้องกอดไว้ดีๆเลยทีเดียว
PlayerUnknow's Battleground
 
Stock (พานท้าย)
ถ้าใครชอบเล่นปืน Sniper หรือ AR บางชนิด ของแต่งส่วนนี้ก็เป็นสิ่งจำเป็นเช่นกัน เพราะของแต่งบางชิ้นช่วยให้เราสามารถยิงได้มั่นคงและต่อเนื่องมากขึ้นด้วย
• Bullet Loop - ถ้าเป็นลูกซองจะใช้ได้เฉพาะ S1897 กับ S686 เท่านั้น  ส่วน Sniper Rifle จะมีแค่ของ Kar98k เป็นของจำเป็นสำหรับคนที่จะเล่น Kar98k เพราะจะทำให้ใส่กระสุนได้เร็วขึ้น 30% ช่วยในสถานการณ์คับขันได้ดี
PlayerUnknow's Battleground
• Uzi Stock - เป็นของแต่งพานท้ายที่ใช้ได้กับ Uzi เท่านั้น ช่วยลดแรงดีดและทำให้ปืนกลับมาตั้งลำใหม่ได้เร็วขึ้น
• Tactical Stock - ของสำคัญสำหรับปืน M416 และ Vector ที่ช่วยลดแรงดีดและการส่ายของเป้า ถ้าติดของแต่งครบจะทำให้ปืนยิงได้นิ่งมากในโหมดยิงรัวทีเดียว
PlayerUnknow's Battleground
•Check Pad - ใช้ได้เฉพาะ Sniper Rifle เท่านั้น  และจำเป็นมากๆสำหรับคนที่จะเล่น SKS  เพราะช่วยลดแรงดีดและการส่ายของปืนลงอย่างมาก ใครที่คิดจะเล่น SKS  ต้องหามาใช้พร้อมกับมี Foregrip และ Muzzle ดีๆสักอันไว้ด้วย
PlayerUnknow's Battleground
สำหรับข้อมูลเกี่ยวกับของแต่งอื่นๆในเชิงลึก สามารถศึกษาเพิ่มเติมได้จากเว็บนี้ครับ : https://pubg.me/items/attachments
 
เรื่องโดย StolenHeart
 