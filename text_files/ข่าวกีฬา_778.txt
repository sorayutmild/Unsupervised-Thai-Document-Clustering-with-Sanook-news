ถูกแชร์กันเต็มโซเชียลมีเดีย โดยเฉพาะเพจเฟซบุ๊กที่เกี่ยวกับวงการหมัดมวย สำหรับความรักครั้งล่าสุดของ "เพชฌฆาตหน้าหยก" สามารถ พยัคฆ์อรุณ อดีตกำปั้นแชมป์โลกวัย 57 ปี ขวัญใจชาวไทยซึ่งความรักครั้งใหม่ของสามารถ เธอมีชื่อว่า "น้องมอส ธิดารา" โดยข้อมูลระบุว่า สาวสวยวัย 26 ปีเป็นชาว อ.มัญจาคีรี จ.ขอนแก่น สำเร็จการศึกษาปริญญาตรีจากมหาวิทยาลัยราชภัฏมหาสารคาม และเป็นลูกสาวของนักมวยเก่าชื่อ เรืองชัย ไทยรุ่งเรือง (ซ้อมที่เมืองกาญจน์รุ่นเดียวกับเริงชัย ไทยรุ่งเรือง)"พี่พบรักกับน้องมอสเมื่อครั้งไปงานมวยที่มหาสารคามครับ แบบฮักนะสารคามเลย โดยตอนนี้น้องมอสเข้ามาช่วยดูแลยิมที่ย่านสายไหม มีความถนัดเรื่องไอที ทำให้ช่วยแบ่งเบางานของพี่ไปได้มาก""ตอนนี้พี่กำลังถ่ายภาพยนตร์ที่หาดเจ้าหลาว จ.จันทบุรี โดยกำลังวางแผนจะเปิดยิมมวยอีกแห่งที่เมืองจันท์ด้วย หากเปิดเมื่อไหร่ฝากพี่น้องชาวจันทบุรี ช่วยอุดหนุนด้วยนะครับ" อดีตกำปั้นหน้าหยกกล่าวสำหรับ สามารถ พยัคฆ์อรุณ หรือชื่อจริง สามารถ ทิพย์ท่าไม้ ถือเป็นหนึ่งในสุดยอดนักมวยไทย ก่อนหันเหสู่วงการมวยสากลจนกลายเป็นแชมป์โลกรุ่นซูเปอร์แบนตัมเวต ของสภามวยโลก (WBC) และถือเป็นแชมป์โลกชาวไทยคนที่ 10 ในประวัติศาสตร์อีกด้วย
