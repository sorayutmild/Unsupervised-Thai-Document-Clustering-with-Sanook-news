จับพ่อค้าถ่ายคลิปแบล็กเมล์ 2 นักเรียน ขณะมีอะไรกันในห้องน้ำตลาด อาศัยจังหวะฝ่ายชายไปกดเงิน บังคับฝ่ายหญิงทำออรัลเซ็กซ์ในรถ 
จากกรณีเมื่อกลางดึกวันที่ 30 พ.ย.64 ที่ผ่านมา เจ้าหน้าที่ตำรวจสายตรวจ สภ.บางใหญ่ จ.นนทบุรี ได้ทำการควบคุมตัวนายเอ (นามสมมติ) พ่อค้าขายอุปกรณ์โทรศัพท์มือถือในตลาดแห่งหนึ่ง ย่านบางใหญ่ ต.เสาธงหิน อ.บางใหญ่ จ.นนทบุรี หลังก่อเหตุแอบถ่ายหนุ่มสาวนักเรียน วัย 17 ปี และ 16 ปี ของโรงเรียนแห่งหนึ่งเข้าไปมีอะไรกันในห้องน้ำสาธารณะของตลาด
ก่อนที่นายเอจะแอบนำโทรศัพท์มือถือถ่ายภาพแบล็กเมล์ ขณะทั้งสองคนมีกิจกรรมในห้องน้ำไว้เป็นหลักฐานในโทรศัพท์มือถือเพื่อขู่เรียกเงิน จนกระทั่งต่อมาเมื่อสองนักเรียนหนุ่มสาวเดินออกมาจากห้องน้ำ นายเอจึงเดินเข้าไปหาแล้วเปิดภาพในโทรศัพท์มือถือที่แอบถ่ายทั้งสองคนไว้ให้ดู พร้อมกับเรียกเงินแบล็กเมล์ทั้งสองคนเป็นเงิน 5,000 บาท เพื่อแลกกับการลบคลิปดังกล่าว
ทำให้ นายบี (นามสมมติ) นักเรียนวัย 17 ปี ตัดสินใจเดินไปกดเงินจากบัตรเอทีเอ็ม เพื่อจะนำเงินมาให้นายเอตามคำขู่ โดยปล่อย น.ส.ซี (นามสมมติ) แฟนสาวอายุ 16 ปี ไว้กับนายเอตามลำพัง จากนั้น น.ส.ซี จึงถูกนายเอ ออกอุบายเรียกขึ้นรถเก๋งฮอนด้า รุ่น CRV สีขาว ของนายเอ ก่อนจะลงมือลวนลามบังคับให้ น.ส.ซี ออรัลเซ็กซ์ จนสำเร็จความใคร่
เมื่อนายบี กลับจากไปกดเงินที่ตู้ เอทีเอ็ม ทราบความจริงจากแฟนสาว จึงรีบโทรศัพท์แจ้ง 191 ก่อนที่เจ้าหน้าที่ตำรวจสายตรวจ สภ.บางใหญ่ จะเดินทางมาถึงและนำตัวนายเอ นายบี และ น.ส.ซี ผู้เสียหายไปสอบสวนที่ สภ.บางใหญ่ โดยมีแม่ของ น.ส.ซี และพ่อของนายบี ที่ทราบข่าวเดินทางมายังโรงพัก ส่วนนายเอไม่ยอมให้การใดๆ กับทางตำรวจอ้างต้องรอทนายความส่วนตัว
เบื้องต้น ตำรวจได้ตรวจสอบโทรศัพท์มือถือของนายเอ แต่ไม่พบภาพหรือคลิปแบล็กเมล์ตามที่นายบีและ น.ส.ซี แจ้งไว้ คาดว่านายเอน่าจะลบคลิปและภาพที่ถ่ายแบล็กเมล์ไว้ก่อนจะถูกควบคุมตัวมาที่โรงพักแล้ว ทางตำรวจจึงอายัดโทรศัพท์ของนายเอไว้ตรวจสอบ
นอกจากนี้ ยังตรวจเก็บคราบเชื้ออสุจิที่เปรอะเปื้อนบนเสื้อนักเรียนของ น.ส.ซี ซึ่งเป็นหลักฐานสำคัญในการดำเนินคดีกับนายเอ โดยควบคุมตัวนายเอไว้ในห้องขังและยังไม่ให้ประกันตัว 
ล่าสุด ผู้สื่อข่าวรายงานว่า วานนี้ (30 พ.ย.) เมื่อเวลา 16.00 น. เจ้าหน้าที่ตำรวจจากกองพิสูจน์หลักฐาน ได้ตรวจสอบหลักฐานร่องรอยของรถยนต์เก๋งฮอนด้าเพื่อหาคราบอสุจิภายในรถยนต์เก๋ง รวมทั้งห้องน้ำสาธารณะของตลาดซึ่งเป็นจุดเกิดเหตุ เพื่อรวบรวมหลักฐานประกอบสำนวนในการดำเนินคดีกับนายเอ แม้จะปฏิเสธก็ตาม
ขณะที่นายวิทย์ (ขอสงวนชื่อ-นามสกุลจริง) พ่อนักเรียนหญิงผู้เสียหาย กล่าวว่า หลังทราบเรื่องพ่อกับแม่ทำอะไรไม่ถูก ไม่คิดว่าจะเจออะไรแบบนี้ ถึงกับจุกในอก ฝ่ายผู้ถูกกล่าวหาให้การปฏิเสธ ตอนนี้ต้องปล่อยให้เดินไปตามกระบวนการของกฏหมาย โดยจะเอาเรื่องให้ถึงที่สุด
วันเกิดเหตุน้องผู้ชายเดินไปกดเงิน ทางผู้ก่อเหตุได้เรียกลูกตนให้ขึ้นรถไปใช้มือถอดเสื้อ จับหน้าอก ลูกสาวบอกว่าไม่ทำได้ไหม แต่เขาไม่ยอมมีการพูดข่มขู่ว่าจะเอาคลิปแพร่ในโซเชียล และให้ลูกตนอมอวัยวะเพศ จนสำเร็จความใคร่
หลังจากนั้นผู้ก่อเหตุจะไม่ลบคลิป แต่ลูกสาวขอร้องจึงค่อยๆ ไล่ลบไปทีละคลิป และผู้ก่อเหตุก็เดินไปรับเงินที่น้องผู้ชาย ซึ่งทีแรกน้องผู้ชายหาลูกสาวตนไม่เจอ แต่ลูกสาวตนได้ติดต่อกลับมาว่าให้มาเจอกันหน้าห้องน้ำ แล้วก็เล่าให้ฟังว่าเกิดอะไรขึ้น
ความรู้สึกตนตอนนี้พูดอะไรไม่ออก มันจุกอยู่ในใจ โมโหมากๆ แต่ก็ทำอะไรไม่ได้ อยากให้ผู้ก่อเหตุยอมรับผิดและสำนึกในการกระทำ เพราะเขาปฏิเสธและไม่ยอมรับ ซึ่งเขามีทนายมาด้วยเพื่อมาสู้คดี
ซึ่งตอนนี้ตนทำอะไรไม่ถูกคิดไม่ออกเพราะไม่เคยเจอเหตุการณ์แบบนี้มาก่อน ตอนนี้ยังไม่ได้เจรจากับผู้ก่อเหตุ ตั้งแต่เกิดเรื่อง ถ้าเขาออกมาเคลียร์ก็ไม่รู้จะเอายังไง แต่ตอนนี้คงจะให้ทางเจ้าหน้าที่ตำรวจดำเนินคดีตามกฏหมายไปก่อน