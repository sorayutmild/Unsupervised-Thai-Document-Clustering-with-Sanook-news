ขณะที่ทีมเวียดนามอกหักจากรอบคัดเลือกฟุตบอลโลก 2018 ส่วนทีมชาติไทยได้เข้ารอบ 12 ทีมของฟุตบอลโลก รอบคัดเลือก รอบ 3 โซนเอเชีย ล่าสุดมีข่าวลือจากสื่อไทยว่า ทีมไทยจะไม่ส่งชุดใหญ่ลงแข่งขันรายการ AFF Cup เพื่อที่จะโฟกัสไปที่ฟุตบอลโลกรอบคัดเลือกหลังจากการกลับมาถึงสนามบิน นอย บัย (ฮานอย) ในวันที่ 31 มี.ค. โค้ชทีมชาติเวียดนาม เหงียน ฮู ถัง ไม่ได้รู้สึกแปลกใจที่ได้ยินข่าวว่า ทีมไทยจะไม่ส่งชุดใหญ่ลงทำการแข่งขันในรายการ AFF Cup 2016 ในปีนี้ เพื่อที่จะโฟกัสรอบคัดเลือกฟุตบอลโลกซึ่งเป็นรายการที่ใหญ่ที่สุดในโลก“ผมคิดว่า สำหรับข่าวที่ทีมไทยจะทิ้งรายการ AFF Cup นั้น เป็นเพียงข่าวลือ เพื่อทำให้ทีมอื่นๆในภูมิภาคสับสนเท่านั้นเอง เราไม่สามารถเชื่อข่าวลือที่ไม่มีมูลนี้ได้” โค้ช ฮู ถัง กล่าวโค้ช ฮู ถัง กล่าวเพิ่มเติมว่า อย่างไรก็ตามทีมเวียดนามจะยังคงเตรียมทีมให้ดีที่สุด โดยจะเลือกผู้เล่นที่ดีที่สุดเพื่อเข้าร่วม AFF Cup ที่จะจัดขึ้นในปี 2016 ที่ประเทศเมียนมา (กลุ่ม A) และประเทศฟิลิปปินส์ (กลุ่ม B)

“สำหรับทีมชาติเวียดนามแล้ว ผมจะเดินทางไปทั่วประเทศเพื่อคัดเลือกนักเตะ ไม่ว่าทีมชาติไทยจะส่งชุดใหญ่มาเข้าร่วมรายการ AFF Cup หรือไม่ ไม่ได้ส่งผลกระทบในการเตรียมทีมของผม” โค้ชฮู ถังกล่าวและโค้ชฮู ถังยังตั้งคำถามอีกว่า “ถ้าทีมไทยไม่สนใจรายการ AFF Cup แล้ว ทำไมพวกเขาถึงต้องแห่ถ้วยแชมป์รอบเมืองด้วยในปี 2014?”ขณะที่ ผู้เล่มทีมชาติอย่าง โง ฮวง ตินห์ กล่าวว่า เขาต้องการที่จะเผชิญหน้ากับทีมที่แข็งแกร่งที่สุดในรายการ AFF Cup ปีนี้ นั่นก็คือ ทีมไทย“ถ้าทีมไทยส่งทีมชุด B หรือทีมดาวรุ่งมาเข้าร่วมการแข่งขัน AFF Cup ก็จะทำให้ทีมเวียดนามและทีมชาติอื่นๆมีโอกาสมากขึ้น แต่อย่างไรก็ตาม ในความคิดของผม ผมต้องการเผชิญหน้ากับทีมที่ดีทีสุดของไทยมากกว่า” กองกลางทีมชาติเวียดนามกล่าว

ทีมไทยได้ผ่านเข้ารอบ 3 ฟุตบอลโลก รอบคัดเลือก โซนเอเชีย 2018 ในฐานะทีมแชมป์กลุ่ม F ถ้าตามตารางการแข่งขันแล้ว ทีมไทยจะเริ่มแข่งขันฟุตบอลโลกรอบคัดเลือก ในช่วงวันที่ 1 ก.ย. และลงเตะอีกครั้งในวันที่ 15 พ.ย. ขณะที่รายการ AFF Cup ตามตารางจะเริ่มตั้งแต่วันที่ 19 พ.ย.-17 ธ.ค. 2016ตามคำกล่าวของ พล.ต.อ. สมยศ พุ่มพันธ์ม่วง นายกสมาคมฯ ทีมไทยจะไม่โฟกัสรายการ AFF Cup 2016 ซึ่งเป็นรายการที่พวกเขาจะต้องป้องกันแชมป์ เพราะหากนักเตะตัวหลักลงเตะหลายรายการ อาจจะทำให้พวกเขางานหนักมากเกินไปลิ้งก์ข่าวต้นฉบับ http://www.tinthethao365.com.vnแปลโดย แอดมินอีเจ้ เพจคอมเม้นท์แฟนกีฬาต่างชาติเครดิตเพจ https://www.facebook.com/commentinternationalfans/เครดิตเว็บ http://www.thaiwinds.comหากแปลผิดพลาดต้องขออภัย มา ณ ที่นี้ด้วย