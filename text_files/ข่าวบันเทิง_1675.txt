กลายเป็นประเด็นดราม่าขึ้นมาซะแล้ว เมื่อจู่ๆ ก็มีชาวเน็ตตั้งขอสังเกตว่าโมเม้นท์จิ้นของคู่พระนาง "ญาญ่า อุรัสยา เสปอร์บันด์" และ "ณเดชน์ คูกิมิยะ" ในงาน "มหกรรมความบันเทิง ครบรอบ 45 ปี ไทยทีวีสีช่อง 3" ดูเป็นการพยายามจนเกินเหตุ ซึ่งนอกจากจะไม่ให้ความรู้สึกฟินตามแล้วนั้นยังส่งผลให้รู้สึกเอียนหนักเข้าไปอีก!!
ซึ่งล่าสุดทางฟากของนางเอกสาว "ญาญ่า อุรัสยา" ก็ได้ออกมาเปิดใจถึงฟีดแบคแรงดังกล่าว พร้อมทั้งชี้แจงกรณี "มิ้นต์ ชาลิดา วิจิตรวงศ์ทอง" ไม่ได้อยู่ร่วมโชว์พร้อมกับเพื่อนๆ จนหลายคนมองว่าเป็นการตอกย้ำข่าวลือแก๊งล่มถึงคราววงแตกให้เราฟังอีกด้วย...
งานบอลช่อง 3 ปีนี้ คนมองว่าคู่เรากับพี่ณเดชน์พยายามจิ้นเกินไปคนดูก็เลยเอียน ?"เอ่อ...หนูมองว่ามันเป็นเพราะธีมของงานมากกว่าค่ะพี่พยายามเน้นคู่จิ้น ซึ่งความตั้งใจของเราสองคนและคู่อื่นๆ ก็คือพยายามทำให้ทุกคนมีความสุขมากที่สุด"
ได้เช็คฟีดแบคไหมว่ามันมีดราม่าเรื่องนี้ออกมา ?"ไม่ทราบมาก่อนเลยค่ะ"
น้อยใจหรือเปล่าที่บางคนคิดแบบนี้ ?"ก็มีบ้างนิดหน่อยค่ะ เพราะอย่างที่บอกคือเราอยากให้คนดูทุกคนมีความสุข"
ตอนนี้เรากับพี่ณเดชน์ใช้คำว่าเปิดตัวมากขึ้นได้ไหม ?"คือเราร่วมงานกันบ่อยไงคะ ความสนิทสนมกันมันก็เลยมีมากขึ้น"
อีกดราม่าหนึ่งคนมองว่าแก๊งล่มปีนี้ไม่มี มิ้นต์ ชาลิดา ?"อย่างที่บอกค่ะกิจกรรมปีนี้เขาเน้นเป็นคู่ๆ ซึ่งถ้าเป็นไปได้หนูก็อยากให้มีเพื่อนครบทุกคน"
ตอนนี้ความสนิทสนมของเรากับมิ้นต์ยังเหมือนเดิมไหม ?"ยังสนิทกันเหมือนเดิมค่ะ แต่ด้วยความที่เราไม่ค่อยได้ร่วมงานกันนานมันก็อาจจะทำให้ความสนิทน้อยลงไปบ้าง"
ช่วงที่อยู่ในงานเราได้มีโอกาสคุยกับมิ้นต์บ้างหรือเปล่า ?"ได้คุยค่ะ เพราะเราแต่งตัวในห้องเดียวกันหมดทุกคน กอดกันด้วย"
หลังจากนี้จะมีโอกาสนัดรวมตัวเพื่อเจอกับแบบครบแก๊งไหม ?"จริงๆ ที่ผ่านมาเราก็พยายามนัดนะ แต่พอเช็คคิวดูแล้วก็ไม่มีใครว่างตรงกันเลยสักคน (ยิ้ม)"