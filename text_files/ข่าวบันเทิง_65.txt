ทำเอาบรรยากาศงานแถลงข่าวภาพยนตร์แห่งปี โดราเอมอน Stand By Me 2 ณ เมเจอร์ ซีนีเพล็กซ์ รัชโยธิน อบอวลไปด้วยกลิ่นอายของความรักและความโรแมนติกแบบสุดๆ
เมื่อคู่รักคู่หวาน อย่าง โต๋-ศักดิ์สิทธิ์ เวชสุภาพร และ ไบรท์-พิชญทัฬห์ จันทร์พุฒ ปรากฎตัวมาในลุคบ่าวสาวเต็มยศ เพื่อคอสเพลย์เป็นตัวละครหลัก โนบิตะ กับ ชิซูกะ ที่จะได้เข้าพิธีมงคลสมรสกันตามท้องเรื่อง
ซึ่งนอกจาก โต๋-ไบรท์ ยังได้แต่งตัวจัดเต็มมาในชุดวิวาห์ แถมหน้าผมก็ยังถอดแบบคาแรคเตอร์ตัวการ์ตูนมาแบบเป๊ะๆ จนเหมือนหลุดออกมาจากภาพยนตร์แล้ว หลายๆ คนก็ยังแซวอีกว่า ถือเป็นการซ้อมใหญ่สำหรับงานวิวาห์ของทั้งคู่ที่กำลังจะเกิดขึ้นในช่วงปลายปี 2564 นี้ด้วย

เจ้าบ่าวก็หล่อ เจ้าสาวก็สวย เรียกได้ว่าเป็นคู่ที่สมกันดั่งกิ่งทองใบหยกจริงๆ จ้า

ชื่นมื่น "โต๋-ไบรท์" หมั้นแล้วอย่างเป็นทางการ พิธีการอบอุ่นและซาบซึ้งหัวใจ
