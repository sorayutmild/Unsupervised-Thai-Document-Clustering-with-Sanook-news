เกมส์ก็คือเกมส์ ชีวิตจริงก็คือชีวิตจริง ต่อให้ปัจจุบันหรืออนาคตนี้เกมส์จะทำภาพและระบบการเล่นได้สมจริงแค่ไหน แต่มันก็ยังเป็นเกมส์อยู่ดี ซึ่งครั้งที่แล้วทาง Sanook! Game เราได้นำเอา 10 เรื่องแปลก ที่ตัวละครเกมส์ทำเหมือนเรื่องปรกติ มาเล่าสู่กันอ่านไปแล้ว แต่ประเด็นที่ว่าเกมส์ต่างกับชีวิตจริงก็ยังไม่จบอยู่แค่นั้น ยังมีอีกอย่างสิ่งอย่างที่เราจะเห็นกันได้แต่ในเกมส์ ในชีวิตจริงๆไม่ค่อยมีใครกล้าทำเท่าไหร่ เพราะมันจะทำให้ดูแปลกพิลึก และน่าสยองในบางเรื่องด้วย โดยครั้งนี้ทาง User Buzzfeed ใน Youtube ทำออกมาเป็นคลิปให้เราเข้าใจกันง่ายๆเลยว่า 9 สิ่งในเกมส์ ที่เป็นเรื่องแปลกในชีวิตจริง มันมีอะไรบ้าง





1. ตุนไอเทมไว้มากมาย แต่ไม่ใช้
เวลาเราเล่นเกมส์ RPG หรือเกมส์อื่นๆ ที่มีระบบใช้ไอเทม เราก็มักจะตุนไว้มากที่สุดเท่าที่จะทำได้ เผื่อเจอบอสโหด จะได้งัดมาใช้ แต่พอเอาเข้าจริงๆก็ไม่ค่อยได้ใช้กันหรอก ถ้าชีวิตจริงใครตุนไว้แบบนี้ คงกำลังคิดว่าของจะขาดตลาดแหงๆ เลยตุนไว้เพียบ
2. กดข้ามบทสนทนา
ผมรู้ว่าคุณก็ทำ โดยเฉพาะคนที่เล่นเกมส์ RPG แล้วอ่านไม่ออก สิ่งที่ทำได้ก็คือกดข้ามมันไปไวๆ เพราะไงก็อ่านไม่รู้เรื่องอยู่แล้ว แต่ชีวิตจริงคุณไม่สามารถข้ามบทสนทนาของคนอื่นๆได้ ถ้าทำได้ก็แปลกล่ะ
3. ฟื้นพลัง
ของกินในเกมไม่ว่าอะไรก็ใช้ฟื้นพลังได้ ตั้งแต่น่องไก่ยันยาน้ำ แถมให้ผลทันใจ ไม่มีวันหมดอายุอีกต่างหาก ขนาดเก็บมาจากถังขยะยังกินต่อได้ แล้วชีวิตจริงล่ะ ใครมันจะกล้าเก็บของในถังขยะมากิน
4. ทำภารกิจคุ้มกัน
ภารกิจคุ้มกันในเกมส์ ตัวละครแทบจะเดินตัวติดกัน ถ้าเป็นชีวิตจริง เดินห่างๆกันหน่อยก็จะดีนะ
5. แก้ปริศนาต่างๆ
ในเกมส์โดยเฉพาะเกมส์แนวผจญภัย อย่างเช่น Silent Hill จะพบกับปริศนาต่างๆอยู่เต็มเมืองไปหมด เอาเข้าจริงๆใครมันจะมานั่งทำปริศนาแบบนั้นในชีวิตจริงกัน เวลาต้องแก้ปริศนาใครเห็นคงคิดว่าไอ้หมอนี่บ้า
6. ดูบทสรุป
เวลาเล่นเกมส์ หากเจอปริศนา หาทางไปต่อไม่ได้ หรือไม่แน่ใจว่าทำอย่างไรดี บางคนจะเปิดบทสรุปดูเพื่อความชัวร์ แต่ชีวิตจริงไม่มีบทสรุป คุณจะถามหาทางไปต่อจากใครล่ะ หมอดูเหรอ?
7. เคยเป่าโอคาริน่า
โอคาริน่า เป็นเครื่องดนตรีชนิดเป่าโบราณว่ากันว่ามีอายุกว่า 12,000 ปี มักจะมีอยู่ในเกมส์ต่างๆหลายเกมส์ แต่ชีวิตจริงเป็นเครื่องดนตรีที่หายาก มีคนเล่นเป็นน้อยมาก
8.  สะสมทรัพยากร
ในเกมส์วางแผนต่างๆเวลาจะสร้างอะไรที ก็ต้องใช้ทรัพยากรตามจุดต่างๆ แต่ถ้าเป็นชีวิตจริงใครจะมานั่งไปเก็บหาเอง ซื้อเอาง่ายกว่าไหม
9. Stealth (พรางตัว ซ่อนตัว)
สมัยก่อนเวลาเล่นเกมส์นินจา สายลับ แล้วอินก็มักชวนเพื่อนๆเล่นซ่อนแอบ แล้วก็ซ่อนเลียนแบบในเกมส์ แต่สมัยนี้คงไม่มีใครเล่นกันเท่าไหร่แล้ว โดยเฉพาะคนแก่ๆทั้งหลาย ส่วนเด็กๆสมัยนี้ก็มีของใหม่ๆเล่นกันไม่ค่อยเล่นกันแบบเก่า