เรื่องราวน่าตื่นเต้นสำหรับสายซูเปอร์สปอร์ตคาร์สุดพรีเมียม เมื่อ Lamborghini Huracán EVO ถึงมือคนไทยเป็นคันแรกเป็นที่เรียบร้อยแล้วกับชายที่ชื่อ น็อต-วิศรุต รังษีสิงห์พิพัฒน์ หวานใจนักแสดงสาว ชมพู่-อารยา เอ. ฮาเก็ต ที่เดินทางไปรับมอบถึงโรงงานลัมโบร์กินี ประเทศอิตาลี กันเลยทีเดียว และวันนี้ Sanook! Auto ก็จะมาแนะนำเจ้าตัวแรงสุดหรูคันนี้ให้ได้รู้จักกัน
Lamborghini Huracán EVO โดดเด่นด้วยการเป็นซูเปอร์สปอร์ตคาร์ที่สามารถเลือกสีทั้งภายในและภายนอกได้ มาพร้อมเครื่องยนต์ V10 ใหม่ พละกำลัง 640 แรงม้า และแรงบิด 600 นิวตันเมตร อัตราเร่ง 0-100 กม./ชม. ใช้เวลาเพียง 2.9 วินาที และหากลองวิ่งจาก 0-200 กม./ชม. ก็จะใช้ความเร็วเพียง 9 วินาทีเท่านั้น ส่วนความเร็วสูงสุดนั้นเร่งได้มากกว่า 325 กม./ชม. เลยทีเดียว
Lamborghini Huracán EVO
ด้านการดีไซน์ของไอคอนใหม่ล่าสุดแห่งค่าย Lamborghini คันนี้ก็ยังคงความหรูหรา ภายในจัดเต็มด้วย Carbon Forged Composites เอกสิทธิ์เฉพาะแบรนด์จากอิตาลีแบรนด์นี้ มีการออกแบบหลักอากาศพลศาสตร์ที่เหนือกว่าเคย นวัตกรรมใหม่อย่าง LDVI หรือ Lamborghini Dinamica Veicolo Integrata ก็น่าสนใจ ร่วมด้วยการควบคุมรถอันยอดเยี่ยมจากระบบสมองกลที่สามารถประมวลผลความต้องการของผู้ขับขี่ได้ในทุกสถานการณ์อีกด้วย


ด้านฟังก์ชั่นและเทคโนโลยีต่างๆ ของ Lamborghini Huracán EVO ก็มาแบบครบครัน จอทัชสกรีนขนาด 8.4 นิ้วบริเวณคอนโซลกลาง การปรับอุณหภูมิภายในรถ เบาะรถยนต์ รวมถึงการควบคุมระบบ LDVI สามารถทำได้แบบเรียลไทม์ นอกจากนั้นยังมีกล้องคู่บนจอทัชสกรีน, Telemetry Recording and Analysis รวมถึงฮาร์ดดิสก์ความจุขนาดใหญ่ภายใน และอีกมากมายที่จะตอบสนองความต้องการของผู้ขับขี่ได้อย่างเต็มที่
น็อต วิศรุต ไปรับมอบถึงโรงงานลัมโบร์กินีด้วยตนเอง
และเจ้า Lamborghini Huracán EVO ที่หนุ่มน็อตได้ไปรับมอบถึงโรงงาน ณ ประเทศอิตาลีภายใต้โปรแกรมสุดเอ็กซ์คลูซีฟ Lamborghini La Prima ที่ให้เจ้าของรถบินไปรับลัมโบร์กินีถึงโรงงานคันนี้ ราคาเริ่มต้นอยู่ที่ตัวเลข 24,590,000 บาท
>> พ่อหล่อมาก "น็อต วิศรุต" ซื้อลัมโบร์กินีคันละ 30 ล้าน มารับ "แม่ชม" ไปสวีท
>> เปิดประวัติ น็อต วิศรุต ว่าที่คุณพ่อสุดหล่อ
 