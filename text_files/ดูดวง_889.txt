มกราคม เดือนแรกของปีเป็นเดือนที่ค่อนข้างจะแรง ถ้าหากคุณยังจำได้ ราศีคุณเป็นราศีที่เจอกับพระราหูตั้งแต่ปีที่ผ่านมาตอนนี้พระราหูยังคงอยู่ และจะแรงมากในเดือนนี้เนื่องจากมีปรากฏการณ์สำคัญ นั่นคือจันทรุปราคาแบบเต็มดวงเกิดขึ้นในช่วงสิ้นเดือนมกราคม ซึ่งจะเป็นผลที่ทำให้คุณต้องระมัดระวังมากเป็นพิเศษเรื่องที่ต้องดูแลมากขึ้น เรื่องแรกคือการเดินทางอุบัติเหตุ ไม่ได้ห้ามไปไหน เพียงแต่ขอให้ใช้สติ ใช้ความระมัดระวังให้มากยิ่งขึ้น ในเรื่องของสุขภาพเองด้วย ใครที่เจ็บป่วย มีโรคประจำตัว ต้องพยายามใกล้หมอใกล้ยาให้มาก สิ่งไหนที่เราระวัง วางแผนและป้องกันไว้ เชื่อว่าเหตุร้าย ๆ จะไม่เกิดขึ้น คุณยังสามารถใช้ชีวิตประจำวันตามปกติได้ แต่อะไรที่ดูแปลก ๆ เพี้ยน ๆ ดูโลดโผน พยายามหลีกเลี่ยงจะดีกว่าอีกเรื่องหนึ่งคือ ดวงแรง ๆ แบบนี้จะทำให้คุณเจอกับความวุ่นวายในชีวิตในหลายเรื่อง มีเรื่องจุกจิกเข้ามาเยอะ นั่นเป็นเพราะความแรงของดวงดาวในระยะสั้น พ้นจากเดือนนี้ไปทุกอย่างจะกลับสู่สภาวะปกติได้ไม่ยาก ดังนั้นแนะนำว่า การทำบุญรับปีใหม่ไม่ว่าจะเป็นการไหว้พระ ถวายสังฆทาน บริจาคเงินให้กับโรงพยาบาล มูลนิธิ ก็จะเป็นการแก้เคล็ดดวงดาวได้
กุมภาพันธ์ เดือนนี้เป็นเดือนที่จังหวะดวงในเรื่องการเงินโดดเด่น ใครมีปัญหาเรื่องรายได้หรือหนี้สิน ก็เชื่อว่าคุณจะผ่านพ้นอุปสรรคปัญหาไปได้อย่างไม่ยากนัก หรือแม้กระทั่งเรื่องของรายจ่ายจรที่เคยเกิดขึ้นมาก่อนหน้านี้ ก็จะค่อย ๆ ลดน้อยลง เผลอ ๆ บางคนจะมีโชคในช่วงเดือนนี้ มีรายได้พิเศษ ถูกรางวัลได้ของฝาก ของขวัญ หรือบางคนได้เครื่องราง วัตถุมงคล ถือว่าอยู่ในเกณฑ์ที่ดีสำหรับดวงดาวความรักนั้นเรียกว่ายังไม่ค่อยโดดเด่นมากนัก เป็นช่วงเวลาที่ควรจะประคับประคองความสัมพันธ์ให้ดีมากกว่า ปัญหาในเรื่องของความรักจะได้ไม่เกิดขึ้น
มีนาคม เป็นเดือนที่เริ่มสบายแล้ว เพราะจังหวะดวงดาวตัวช่วยมีเข้ามาเยอะคนจะมาให้การช่วยเหลือคุณ งานที่เคยมีปัญหาจะมีผู้ใหญ่มาช่วยชี้ทางสว่างให้คลี่คลายไปในทางที่ดี ถ้าคุณอยากเริ่มธุรกิจ เริ่มงานใหม่ ย้ายที่ทำงาน ย้ายแผนก ช่วงมีนาคมถือเป็นจังหวะที่ดี เพราะดวงเรื่องการเจรจาติดต่ออาชีพด้านการตลาด งานขาย นายหน้า ตัวแทนก็ขอให้ลุยอย่างเต็มที่ในเดือนนี้ โอกาสที่จะทำให้เกิดความสำเร็จนั้นมีเข้ามาความรักก็เริ่มดีขึ้นด้วยเช่นเดียวกัน ใครเคยมีประเด็นปัญหาเรื่องจุกจิกกวนใจในเชิงของความรักมาก่อนหน้านี้ก็จะทยอยได้รับข่าวดีเข้ามาด้วย
เมษายน เดือนนี้ต้องระมัดระวังเรื่องของจิตใจ บางครั้งอาจจะเกิดอาการน้อยใจหรือหมดกำลังใจได้ง่าย เพราะคุณอาจจะเป็นคนที่ทุ่มเทและทำอะไรอย่างเต็มที่แต่ผลตอบรับที่ได้มาในช่วงนี้อาจจะไม่ค่อยดีเท่าไหร่รู้สึกว่าทำดีไปแล้วไม่ได้ดี ดวงในช่วงเดือนนี้เปรียบเสมือนคนที่ปิดทองหลังพระ ดังนั้นการทำอะไรในลักษณะของการเป็นเบื้องหลังน่าจะเป็นสิ่งที่ดีกว่านอกจากนี้ต้องระมัดระวังในเรื่องของการถูกตำหนิ ถูกใส่ร้าย ได้รับความไม่เป็นธรรม และในเดือนนี้เป็นเดือนที่ความหงุดหงิดใจร้อนเกิดขึ้นได้ง่าย ดังนั้นเวลาเดินทาง โดยเฉพาะในช่วงวันหยุดขอให้ระมัดระวังเรื่องการขับรถ เพราะดวงมีเกณฑ์ในเรื่องอุบัติเหตุ การเจ็บตัว หรือเจ็บป่วย แนะนำให้ไปทำบุญกับโรงพยาบาลสงฆ์ ปล่อยชีวิตสัตว์ปล่อยปลา ถือเป็นการแก้เคล็ดได้ และที่สำคัญขอให้คุณมีสติให้มากยิ่งขึ้น
พฤษภาคม เดือนนี้เป็นเดือนที่มีปัญหาในเรื่องบริวารลูกน้อง หรือคนที่เราไปไหว้วานขอความช่วยเหลือเขาบางทีนอกจากเขาจะไม่ช่วยแล้ว ยังทำให้เกิดเรื่องเดือดร้อนอื่น ๆ มาถึงตัวเราด้วย ดังนั้นในช่วงเดือนนี้ขอให้ระมัดระวัง คุณจะมีปัญหากับการไปฝากความหวังไว้กับคนอื่นมากจนเกินไป หรืออาจจะเป็นเดือนที่คุณถูกโกง ถูกเบี้ยวในเรื่องเงิน หรือข้อตกลง ดังนั้นต้องระมัดระวัง รวมไปถึงใครที่มีปัญหาในเชิงของคดีความ การฟ้องร้อง สิทธิ์การแบ่งปันอะไรกันบางอย่าง ขอให้ระมัดระวัง เดือนนี้จะมีความเสี่ยงในเรื่องเหล่านี้ค่อนข้างง่าย
มิถุนายน เดือนนี้เป็นเดือนที่ต้องดูแลเรื่องภายในครอบครัวอาจจะมีเรื่องจุกจิกกวนใจภายในบ้าน ญาติพี่น้อง มีคนเจ็บป่วย หรืออาจจะมีเรื่องวุ่นวายเกิดขึ้นในบ้านเช่น มีน้ำรั่วซึม มีของแตกหักเสียหายต้องซ่อมแซมในเรื่องการทำงานนั้นต้องระวังเรื่องของศัตรูคนที่ภายนอกดูเป็นมิตร แต่จริง ๆ แล้วอาจจะคิดอาฆาตแค้น หรือจ้องกลั่นแกล้งเล่นงานคุณอยู่ดังนั้นเดือนนี้ขอให้ระมัดระวังเรื่องการไปพูดคุยเรื่องที่เป็นความลับ เรื่องที่เปิดเผยไม่ได้ เพราะสุดท้ายเขาอาจจะเอาไปทำให้คุณเป็นฝ่ายเสียหายในภายหลังได้ด้วยรวมไปถึงเรื่องความรัก จะมีปัญหาเรื่องมือที่สามเกิดขึ้นได้ง่าย ใครที่มีคู่มีครอบครัวแล้ว ขอให้ระมัด-ระวัง พยายามมีกิจกรรมดี ๆ ร่วมกัน เช่น ไปเที่ยวเปลี่ยนบรรยากาศ ให้เวลากับครอบครัวมากขึ้นเชื่อว่าน่าจะช่วยลดปัญหาเรื่องความรักหรือความเข้าใจผิดที่เกิดขึ้นในช่วงนี้ได้
กรกฎาคม เดือนนี้เป็นอีกหนึ่งเดือนที่ราศีคุณต้องระมัดระวังเพราะมีสองปรากฏการณ์เกิดขึ้นในเดือนเดียวกัน นั่นคือการเกิดสุริยุปราคาแบบบางสว่ นในวนั ที่ 13 กรกฎาคมและเกิดจันทรุปราคาแบบเต็มดวงในวันที่ 27 ต่อ 28 กรกฎาคม ซึ่งจะส่งผลทำให้ราศีที่พระราหูเข้าอย่างคุณต้องใช้ความระมัดระวังให้มากเป็นพิเศษโดยเฉพาะใครที่มีปัญหาอยู่แล้วเป็นทุนเดิม เช่น เรื่องของคดีความ การฟ้องร้อง ก็ต้องระมัดระวังหรือใครมีประเด็นเรื่องสุขภาพ โรคภัยไข้เจ็บ ในช่วงที่มีปรากฏการณ์แบบนี้ก็ต้องดูแลเอาใจใส่ให้มากขึ้นหลีกเลี่ยงการเดินทางในที่แปลก ๆ เปลี่ยว ๆ เพียงลำพังส่วนในเรื่องของอุบัติเหตุ ถ้ามีโอกาสแนะนำให้ไปตรวจสุขภาพ เจาะเลือด ซึ่งเป็นวิธีหาเรื่องเจ็บตัวด้วยตัวคุณเอง ความแรงจากผลของราหูอมอาทิตย์อมจันทร์ก็จะลดน้อยลง หรือถ้าหากคุณมีเวลาแนะนำให้สวดมนต์บทสวดที่เกี่ยวข้องกับพระราหูซึ่งเป็นบทสวดที่ช่วยป้องกันและทำให้ความแรงของดวงดาวลดน้อยลงไปได้ด้วยนอกจากนี้ ขอให้ระมัดระวังในเรื่องความคิดการตัดสินใจที่อาจจะผิดพลาดในเรื่องงาน หรือเรื่องใหญ่ ๆ โต ๆ ในช่วงเดือนนี้พยายามหลีกเลี่ยงไว้ก่อนจะดีกว่า หรืออาจจะต้องใช้สติใช้ความรอบคอบให้มากยิ่งขึ้นก่อนที่จะเซ็นสัญญาทำข้อตกลงอะไรลงไป เพื่อที่จะได้ไม่มีปัญหาตามมา
สิงหาคม เดือนนี้เป็นเดือนที่มีเรื่องความเบื่อหน่ายด้านการทำงานเข้ามาสูง คุณอาจจะเจอสิ่งที่ไม่ได้ดั่งใจ ไม่ว่าจะเป็นเพื่อนร่วมงาน ทีมงาน รู้สึกเหมือนเราขยันทุ่มเทอยู่ลำพังโดยที่คนอื่นไม่ได้เต็มที่กับเราด้วยทำให้เกิดอาการเบื่อหน่ายในเรื่องการทำงานได้ง่ายเรื่องของความเครียด ความวิตกกังวลก็ส่งผลเสียในเรื่องอื่น ๆ ตามมา ถ้าหากคุณอยากลาออกเปลี่ยนงานย้ายงานในช่วงเดือนนี้ ยังไม่ค่อยแนะนำเพราะทั้งบรรยากาศทั้งดวงแล้วไม่ค่อยเอื้ออำนวยอาจจะส่งผลทำให้เรายิ่งตัดสินใจผิดพลาดหรือไปเจอสิ่งที่แย่กว่าเดิมก็ได้ข่าวดีในเดือนนี้คือเรื่องความรัก อยู่ในเกณฑ์ที่ดีขึ้น โอกาสในการเริ่มต้นความรักครั้งใหม่ก็มีเข้ามาเพียงแต่ในเชิงของคู่ครองหรือคนที่เข้ามาในช่วงนี้อาจจะทำให้มีความแตกต่างกันในเรื่องของอายุวัยอยู่พอสมควรเลยทีเดียว
กันยายน กันยายนเป็นเดือนที่ดวงดาวลงตัวมากขึ้น ถ้าคุณอยากจะเคลียร์ปัญหาคลี่คลาย หรือเริ่มต้นอะไรใหม่ๆในช่วงเดือนนี้เป็นจังหวะที่ดี ทำให้มีโอกาสแห่งความสำเร็จที่ดีตามมา คุณจะเหมือนกับสมองโล่งมองเห็นแนวทางเห็นแสงสว่าง เห็นทางออกที่ชัดเจนบางคนเปลี่ยนงานในเดือนนี้เพราะจังหวะดวงดาวนั้นส่งผลทำให้มีการเปลี่ยนแปลงในเชิงความรับผิดชอบหน้าที่การงาน และอุปสรรคปัญหาต่าง ๆ ก็จะลดน้อยลงไปด้วยส่วนใครที่เคยมีปัญหาในเรื่องการเงิน การเจรจาสินเชื่อ ธุรกิจเคยติดขัด ก็สามารถมีเครดิตที่ดีขึ้นได้รับวงเงิน ได้รับการอนุมัติที่มากยิ่งขึ้น และเป็นราศีที่มีความก้าวหน้าเรื่องตำแหน่งสำหรับคนทำงานประจำด้วย
ตุลาคม เดือนนี้เป็นเดือนที่สำคัญเพราะดวงของคุณนั้นจะไม่ได้อยู่เพียงลำพังหรือไม่ได้เจอแต่ดาวราหูอย่างเดียว แต่จะมีดาวที่ดีเข้ามาช่วย เหมือนกับมาเป็นกองหนุนให้ดังนั้นเวลาคุณเจออะไรที่ร้าย ๆ แรง ๆ หนัก ๆหลังจากเดือนนี้ไปแล้วก็ขอให้มั่นใจว่ายังคงมีทางออกมีตัวช่วยที่ดีคอยสนับสนุนคุณอยู่เรื่องที่โดดเด่นในเดือนนี้ ก็คือเรื่องของโชคลาภบางคนอาจจะมีโอกาสถูกรางวัล ได้เงินพิเศษ มีความมั่นคงในหน้าที่การงาน มีสวัสดิการชีวิตที่ดีขึ้นถือว่าเป็นจังหวะการเงินที่ดี รวมไปถึงเรื่องการหมุนเงินด้วย หรือแม้กระทั่งเรื่องความรัก ต้องบอกว่าคุณเป็นราศีที่มีโอกาสในการเคลียร์ปัญหาต่าง ๆ ใครที่เคยมีเหตุเข้าใจผิดหรือเข้าใจถูกก็ตาม ทุกอย่างจะคลี่คลายไปในทางที่ดีขึ้น อย่างไรก็ตาม จุดเริ่มต้นดีไม่ได้หมายความว่าทุกอย่างจะได้มาโดยง่ายดายหรือสบาย ๆ บางอย่างอาจจะทำให้คุณต้องเหน็ด-เหนื่อยมากขึ้นกว่าเดิม แต่ต้องบอกว่าเป็นความเหนื่อยที่คุ้มค่าและมีรางวัลเป็นความสำเร็จรอคุณอยู่
พฤศจิกายน ดวงดาวที่ทำให้มีปัญหาในเรื่องของชื่อเสียงคดีความ การถูกใส่ร้ายกลั่นแกล้งทั้งหลายกำลังจะออกไปเพียงแต่ในภาษาดวงเขาเรียกว่า ดวงดาวถีบออกซึ่งอาจจะส่งผลทำให้เกิดความแรงของการถีบออกอยู่บ้าง ดังนั้นต้องใจเย็นๆ อาจจะมีเรื่องทิ้งทวนทำให้เราเครียด กลุ้มใจ เกิดขึ้นได้ง่าย รวมทั้งมีเรื่องของสุขภาพให้ต้องระวังด้วย และดวงลักษณะแบบนี้อาจจะทำให้มีปัญหาในเรื่องของเอกสาร สัญญาข้อตกลง หรือเป็นเหตุที่ทำให้เกิดคดีความ การฟ้องร้อง ดังนั้นคุณต้องระมัดระวัง แต่ในภาพรวมด้านอื่นนั้นถือว่าราศีคุณยังเป็นราศีที่ดวงดีและมีโอกาสแห่งความสำเร็จทั้งเรื่องงานและเรื่องเงินตามมาได้ด้วย
ธันวาคม เดือนนี้เป็นเดือนที่ค่อนข้างผันผวนเพราะมีดวงดาวยุ่ง ๆ เข้ามาเหมือนกับกึ่งๆ ทุกขลาภ คือคุณต้องทำอะไรหลาย ๆ อย่างพร้อมกันในเวลาเดียวกันบางคนมีงานเข้ามาสารพัด ใครที่เป็นเจ้าของร้านหรือทำอาชีพอิสระจะส่งผลดี ทำให้มีรายได้ที่ดีตามมาแต่สำหรับคนที่เป็นมนุษย์เงินเดือนอาจจะเหนื่อยหน่อย แต่เชื่อว่าเรื่องของโบนัส ผลตอบแทน รายได้พิเศษ ก็จะมีเข้ามามากขึ้น ดังนั้นในช่วงเดือนธันวาคมถือเป็นจังหวะที่ลงตัว ส่วนใครกำลังมองหาโอกาสแห่งการขยับขยายก็จะมีเข้ามา แต่อาจจะเหนื่อยหน่อยในช่วงนี้ หรือบางทีการถูกเปลี่ยน เลื่อนยกเลิก แก้ไขต่าง ๆ ก็จะเกิดขึ้นข่าวดีคือคุณเป็นราศีที่มีโชค โอกาสที่จะได้เงินได้โชค มีรายได้พิเศษ รายได้จรเข้ามา หรือฝันแม่นได้ของขวัญของฝาก ได้เป็นวัตถุมงคลเครื่องรางในช่วงนี้ก็จะมีเข้ามา และเป็นเดือนที่น่าจะส่งผลดีต่อชีวิตในปีถัดไป ใครกำลังวางแผนจะตัดสินใจเริ่มต้นทำอะไรใหม่ในปีหน้า ช่วงเดือนนี้ก็สามารถลุยได้เลย