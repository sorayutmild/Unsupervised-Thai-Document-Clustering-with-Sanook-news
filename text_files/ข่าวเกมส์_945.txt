Tekken Tag Tournament
ในบรรดาเกมส์ที่ใช้แข่งขัน eSports นั้นส่วนใหญ่ก็มักจะเป็นเกมส์ยิง เกมส์สงคราม ซะส่วนมากซึ่งไม่เหมาะสำหรับเด็กก็เลยไม่ค่อยได้เห็นเกมเมอร์อายุน้อยๆเข้าร่วมแข่งนัก แต่กับเกมส์แนวต่อสู้อย่าง Tekken แล้ว เด็กอายุน้อยๆก็สามารถเข้าร่วมแข่งขันได้ แถมยังเป็นที่ชื่นชอบของเด็กๆด้วย เราก็เลยเห็นเกมเมอร์เด็กเข้าร่วมแข่งขัน eSports เกมส์ Tekken กันบ่อยๆ อย่างที่ผ่านมาก็มีเด็กวัยเพียง 7 ขวบแข่ง Tekken เอาชนะผู้ใหญ่ได้มาแล้ว แต่ครั้งนี้กลับเด็ดยิ่งกว่า เมื่อเด็กวัยเพียง 13 ปี เกือบเอาชนะคว้าแชมป์โลกในรายการ Tekken Tag Tournament Global Championship แต่น่าเสียดายที่เขาทำได้เพียงอันดับที่ 3 ซึ่งแค่นี้ก็ถือว่าเก่งมากๆแล้วล่ะ
Tekken Tag Tournament
เจ้าหนูเทพ Tekken วัย 13 ปีคนนี้ชื่อว่า Alexander "AK" Laverez ชาวฟิลิปปินส์ ซึ่งเคยมีประวัติเข้าร่วมแข่งขันเกมส์ Tekken มาแล้วโชกโชนพอตัว เขาเข้าร่วมการแข่งขัน Tekkeg Tag Tournament Global Championship ประจำปี 2013 ซึ่งจัดขึ้นที่ประเทศเกาหลีใต้ เมื่อช่วงปลายเดือนตุลาคมที่ผ่านมา โดยต้องต่อสู้กับเกมเมอร์พี่ๆซึ่งมีอายุมากกว่าเขาหลายปี เขาสามารถเอาชนะสองตัวเต็งอย่าง Nobi จากญี่ปุ่น และ  Help-Me!! จากเกาหลีใต้มาได้ แต่น่าเสียดายที่ไปไม่ถึงตำแหน่งแชมป์ เพราะพ่ายแพ้ให้กับ JDCR และ Saint อันดับ 1 และ 2 ของการแข่งขัน ซึ่งเป็นตัวเต็งจากเกาหลีใต้เจ้าภาพ แม้ว่าจะได้เพียงที่ 3 แต่เขาก็ได้เงินรางวัลถึง $1,000 (ประมาณ 30,000 บาท) และถ้วยรางวัล ซึ่งเป็นเกมเมอร์อายุน้อยมากที่เข้าร่วมแข่งขันและคว้ารางวัลการแข่งมาได้





Tekken Tag Tournament
ถูกเชิญมาให้สัมภาษณ์ในรายการเกมส์ของ Dengeki ด้วยนะ
 