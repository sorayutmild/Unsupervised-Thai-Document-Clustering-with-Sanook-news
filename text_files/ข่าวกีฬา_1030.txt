"มาดามแป้ง" นวลพรรณ ล่ำซำ ผู้จัดการทีมฟุตบอลหญิงทีมชาติไทย ได้พานักฟุตบอลหญิงเดินทางกลับมาถึงเมืองไทย พร้อมถ้วยแชมป์ฟุตบอลหญิงชิงแชมป์อาเซียน ที่ประเทศ เวียดนาม เป็นสมัยที่ 2 ในประวัติศาสตร์ หลังจากต้องรอคอยมานานถึง 4 ปี ซึ่งในรอบชิงชนะเลิศ เอาชนะ ทีมชาติเมียนมาร์ ไปแบบสนุก 3-2 เมื่อวันที่ 10 พฤษภาคม ที่ผ่านมาโดยเพจ Madam Pang - มาดามแป้ง - นวลพรรณ ล่ำซำ ได้เล่าถึงสถานการณ์ข้างสนามในนาทีระทึก ที่นักเตะสาวไทยเผชิญในการแข่งขันรอบรองชนะเลิศที่ผ่านมา ต้องเจอกับทีมชาติเวียดนาม นักเตะต้องเล่นถึง 120 นาทีข้อความระบุว่า"นักกีฬาหลายคนมีเป็นตะคริวอย่างหนักรวมถึงสุนิสา สร้างไธสง ถูกหามออกจากสนาม มาดามแป้งรีบวิ่งมาดู บอกว่า 'มีอะไรแก้ตะคริวได้มั้ย? แพงแค่ไหนพี่จะซื้อมาให้'พอได้ยินคำนี้ หัวใจนักกีฬาอย่างเรายิ่งฮึกเฮิม มันยิ่งมีแรง ความทุ่มเทของเบื้องหลังทุกคนจะไม่เสียเปล่า เพราะวันนี้เราจะสู้สุดใจ สู้เพื่อโค้ช เพื่อผู้จัดการทีม และเพื่อคนไทยทุกคน"
