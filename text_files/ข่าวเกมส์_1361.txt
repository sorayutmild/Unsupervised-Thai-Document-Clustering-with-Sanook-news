สวัสดีเพื่อน ๆ ชาว RoV ที่น่ารักทุกคนถือว่าเป็นข่าวที่ไม่ค่อยดี และไม่ควรเอาเป็นแบบอย่างสักเท่าไรกับ Youtuber ช่องหนึ่งที่กายหงิดปลุกปั้นมากับมืออย่าง " โอหงิด " ที่มีผู้ติดตามระดับมากในระดับไม่ธรรมดากับการทำ Content RoV จนเป็นที่ชื่นชอบของผู้ชมระดับ 1.2 ล้านคน !! แถมยังได้รับเชิญจากรายการ Garena RoV Thailand มาแล้วเช่นรายการในภาพด้านล่าง
 
ถือว่าเป็นเหตุการณ์ที่น่าตกใจ และไม่ได้เป็นตัวอย่างที่ดีนัก ขั้นต้นทาง Sanook Game ต้องบอกก่อนว่าทางเราเคารพสิทธิ์ของทุกคน และจะพยายามคงไว้ซึ่งเนื้อหาที่มีคุณภาพและเหมาะสม ยังไงก็ตามเรื่องราวของน้องโอหงิด ที่เกิดขึ้นนั้นทางเราคงจะไม่ได้ลงคลิปการกระทำดังกล่าว รวมทั้งเปิดเผยโฉมหน้า ณ ขณะที่กระทำการในครั้งนี้ แม้ว่าจะเป็นข้อเท็จจริงที่เกิดขึ้นก็ตาม

ก็ขอให้เพื่อน ๆ ช่วยเข้าใจด้วยว่ามันจะส่งผลกระทบ ต่อจิตใจของน้องโอหงิด และเหตุการณ์ครั้งนี้ที่จะลงเจตนาเป็นเพียงให้เป็นอุทาหรณ์ ให้ตระหนักถึงความสำคัญในการปฏิบัติตัวในฐานะ Youtuber หรือบุคคลสาธารณะ หรือจะเป็นคนปกติทั่วไปก็ตาม หากทำสิ่งใดลงไปแล้วมักจะมีผลกระทบตามมา และแน่นอนความผิดพลาดบางครั้ง จะส่งผลกระทบอย่างมากมายมหาศาลอีกด้วย

โดยคลิปดังกล่าว จะเกี่ยวข้องกับการที่ทางน้อง ได้มีพฤติกรรมรายการเกี่ยวข้องกับ "สารเสพติด" ประเภทหนึ่ง ซึ่งอาจจะทำไปด้วยความคึกคะนองและเล่นกันในหมู่เพื่อน ๆ ในขณะที่เพื่อนได้ฉายกล้องมาเห็นในจังหวะนั้น ซึ่งถูกบันทึกภาพไว้ได้อย่างชัดเจน ก็เป็นข้อเท็จจริงที่หาข้อแก้ตัวได้ยาก และเป็นสิ่งที่เกิดตรงนี้ได้มีผู้แสดงความคิดเห็นมากมาย ทั้งในแง่ของการให้โอกาสและโจมตีน้องในเชิงลบ

ซึ่งในเด็กในวัยนี้ก็ต้องบอกว่าสถานะ หรือในแง่ของวิจารณญาณนั้น อาจจะยังไม่ได้มองอะไรอย่างรอบด้านครบทุกมิติ อีกทั้งสถานการณ์หลาย ๆ อย่างพาไปก็ถือว่าเป็นที่น่าเสียดายโอกาส และเป็นบทเรียนอันหนักของน้องในครั้งนี้ ซึ่งผลกระทบที่ตามมาทางกายหงิดผู้ที่ปลุกปั้นน้อง ก็ได้ออกตัวชี้แจงในครั้งนี้ด้วย เกี่ยวกับการกระทำของน้องโอหงิดดังกล่าวผ่านทาง Facebook ส่วนตัวโดยกายหงิดได้ออกมาพูดด้วยความรู้สึกผิดแทน และขอโทษแฟน ๆ เกี่ยวกับการกระทำที่ไม่ถูกต้องของโอหงิด

แม้ว่ากายหงิด จะไม่ได้ทำเองก็ตาม แต่โอหงิดก็เป็นเด็กที่เขาปลุกปั้นมา กายหงิดก็ยังมีสำนึกรับผิดชอบที่จะแสดงให้เห็นว่า เขาจะจัดการกับเรื่องนี้อย่างไร โดยคำพูดของกายหงิดเป็นดังนี้ "ผมต้องขอโทษแทนน้องด้วยครับ ที่ปรากฏการกระทำที่ไม่ถูกต้องบนสื่อโซเชียล ในฐานะ Influencer ระดับเยาวชน ทางเราจะดำเนินการอย่างเด็ดขาดกับน้อง โดยหยุดการเผยแพร่สื่อต่าง ๆ ของน้องทั้งหมดอย่างไม่มีกำหนด ตั้งแต่วันนี้เป็นต้นไปขอบคุณครับ "

ซึ่งจากข้อสรุป และเหตุการณ์ที่เกิดขึ้น ในปัจจุบันชาแนลของโอหงิดอยู่ในตอนนี้ไม่มีเนื้อหาใด ๆ ปรากฏขึ้นแล้ว ถือว่าถูกปิดไปยังไม่มีกำหนดอย่างที่กายหงิดได้พูดไว้ โดยคุณ SunWaltz นักพากย์ชื่อดังก็ได้ออกมาพูดถึงเรื่องนี้เช่นกัน ก็ถือว่าส่งผลกระทบไปในหลาย ๆ จุดของวงการนักแข่งและผู้พากย์ Esport โดยสรุปเหตุการณ์ในครั้งนี้ ก็หวังว่าจะเป็นอุทาหรณ์ และเป็นโอกาสที่ทำให้น้องได้ปรับปรุงตัวว่า เราควรจะคิดอะไรให้ดีก่อนที่จะทำลงไป

และการคบเพื่อนก็ถือว่าเป็นสิ่งสำคัญ เพราะว่าสังคมหรือคนรอบตัวนั้น ถือว่าเป็นสิ่งชักจูงหลัก ที่ทำให้เด็กคนนึงเดินไปในทางที่ผิดหรือถูกได้ ก็ขอให้เราคนไทยค่อย ๆ ใช้สติและใจเย็นในการแสดงความคิดเห็น ด้วยเหตุและผลในสื่อโซเชียลต่าง ๆ ที่เกี่ยวกับน้องด้วยนะครับเมตตากัน เพราะคนเราผิดพลาดกันได้ครับ ขอบคุณคนไทยทุกคนครับ