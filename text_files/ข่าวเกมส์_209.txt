แฉ! ความจริง PS VITA ไม่ได้เจ๊งเพราะเกมมือถือ แต่โซนี่ทำตัวเอง
PS VITA
ประธานใหญ่โซนี่ Shuhei Yoshida ให้สัมภาษณ์ในงานกับคำถามที่ว่า "อนาคตของเครื่องเกมพกพาของโซนี่" ซึ่งเขากล่าวว่าธุรกิจในด้านนี้ไปไม่สวยนัก จากเพราะการมาของตลาดเกมมือถือที่ได้รับความนิยมอย่างมากในปัจจุบัน จนอาจทำให้โซนี่ไม่คิดจะพัฒนาเครื่องเกมพกพารุ่นต่อไปของ PS VITA ซึ่งตรงนี้มีการ แฉ! ว่าโซนี้อ้างเกมมือถือว่าเป็นต้นเหตุ แต่จริงๆแล้วสาเหตุที่ PS VITA ไปไม่รอด มาจากโซนี่เองแทบทั้งนั้น
ตรงจุดนี้ทางเว็บไซต์ Kotaku ได้ลงไปล้วงประวัติคดีวีรกรรมอันงามไส้ของโซนี่ในอดีตมาให้ดูกันชัดๆเลยว่า ที่ PS VITA ไปไม่รอดมันเพราะอะไรกันแน่ โดยเปรียบเทียบคู่แข่งอย่างนินเทนโด ว่าทำไมเขาถึงขายได้ดี ทั้งๆที่เป็นเกมพกพาเหมือนกัน แถมยังโดนผลกระทบของเกมมือถือเหมือนกันด้วย ซึ่งวีรกรรมของโซนี่ที่ว่า มีดังนี้
วีรกรรมทำตัวเองของ PS VITA ข้อที่ 1:บังคับผู้ใช้ PS VITA ต้องซื้อ memory cards ที่ใช้กับ PS VITA เท่านั้นในราคาแสนแพง แพงกว่า SDHC หลายเท่าตัว  (32GB Vita memory card ขาย $100 แต่ 32GB SDHC memory cards ขายแค่ $18.)PS VITA
วีรกรรมทำตัวเองของ PS VITA ข้อที่ 2:การตลาดเกมของ PS VITA จงใจทำเกมให้คุณภาพต่ำ เพื่อให้เกมสนุกหรือดีไม่เท่ากับเกมคอนโซล (ของ PS3 หรือ PS4) ดูได้จากตัวอย่างเกม PS VITA อย่าง Uncharted: Golden Abyss, Call of Duty: Declassified, และ Resistance: Burning Skies ทำออกมาห่วยกว่าภาคหลักทั้งนั้นPS VITA
วีรกรรมทำตัวเองของ PS VITA ข้อที่ 3:แทนที่เครื่อง PS VITA จะเป็นเครื่องเกมอันเป็นที่ชื่นชอบของฮาร์ดคอร์เกมเมอร์ ผู้ต้องการเกมดีๆระดับ AAA เล่น แต่โซนี่กลับเอาดีทางด้านเกมอินดี้ และพวกเกมห่วยๆ ที่หาเล่นที่ไหนก็ได้ แถมยังสนับสนุนให้ PS VITA เป็นแค่เครื่องอุปกรณ์เสริม Remote play เอาไว้เล่นเกม PS 4 ในห้องน้ำPS VITA
วีรกรรมทำตัวเองของ PS VITA ข้อที่ 4:ด้วยพลังของเครื่อง PS VITA มันสามารถเล่นเกมเก่าๆของ PS1 และ PSP ได้สบายๆ แต่โซนี่กลับไม่สนใจ แถมปิดกั้นไม่ให้เล่นเกมเก่าๆใน PS VITA ด้วยซ้ำ จะมีที่เอามาขายให้เล่นก็แค่บางเกมเท่านั้นPS VITA
วีรกรรมทำตัวเองของ PS VITA ข้อที่ 5:เช่นเดียวกับข้อที่แล้ว PS VITA มีพลังพอจะเล่นเกมของ PS2 ที่มีเกมดีๆอยู่เพียบได้ แต่โซนี่ไม่คิดสนใจให้ PS VITA เล่นเกมของ PS2 ได้เลยPS VITA
วีรกรรมทำตัวเองของ PS VITA ข้อที่ 6:จำเกม BioShock Vita ได้ไหม ตอนเปิดตัว มันเป็นเกม AAA เนื้อเรื่องใหม่ ภาคพิเศษที่ทำลง PS VITA เท่านั้น เกมเมอร์ให้ความสนใจมาก แต่แล้วโซนี่กลับไม่ไยดี จนสุดท้าย 2K ก็เลิกพัฒนาไป อันเนื่องจาก Deal ระหว่าง โซนี่ กับบริษัทแม่ของ 2K Games คือ Take-Two Interactive ลงเอยกันได้ไม่ดีPS VITA
วีรกรรมทำตัวเองของ PS VITA ข้อที่ 7:หลังจากที่ทำเกม First Party ออกมาให้ PS VITA ในช่วงแรก หลังจากนั้นช่วงสองปีที่ผ่านมาก็ไม่มีเกม First Party ที่เป็นเกมดีๆออกมาให้ PS VITA อีกเลย แต่ไปเน้นทำเกมลง PS4 อย่างเดียว ทำเหมือนกับ PS VITA ไม่มีตัวตนบนโลกPS VITA
วีรกรรมทำตัวเองของ PS VITA ข้อที่ 8:ทางโซนี่เคยเผยออกสื่อเองว่า พวกเขาไม่สนใจจะทำเกมให้เครื่อง PS VITA แล้ว โดยเกมใหม่ที่ทำมักเป็นเกมของ PS4 ที่แค่พ่วงทำลงให้ PS VITA ด้วยเท่านั้นเองPS VITA