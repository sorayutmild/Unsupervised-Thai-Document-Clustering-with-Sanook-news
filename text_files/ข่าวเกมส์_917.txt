 ก็มีคู่รักอยู่หลายคู่ล่ะครับ  ที่ฝ่ายผู้ชายนั้นชอบเล่นเกมเสียเหลือเกินเนื่องจากเป็นเกมเมอร์มาตั้งแต่ อ้อนแต่ออก บางทีก็บวกแต่เกมจนแฟนเฟอนไม่ได้ดูแลจนทะเลาะเม้งแตกกันไปข้าง  บางทีสาวเจ้าก็ไม่เขาใจทำไมอีนี่วันๆ มันเล่นแต่เกม มันสนุกตรงไหน  ถ้ามันเป็นแบบนี้แล้วทำไมเราไม่ชวนแฟนเรามาเล่นเกมด้วยกันเสียเลยล่ะ ?  บางคนอาจจะบอกว่าพยายามชวนให้มาเล่นด้วยกันเล่นแต่ว่าเขาก็ไม่เอาอีก  บอกว่าน่าเบื่อ จริงๆ แล้วเขาอาจจะอยากเล่นกับเราก็ได้  แต่เราดันไปทำให้เขารู้สึกไม่สนุกเสียเองรึเปล่า วันนี้ผมก็มี 9 วิธีในการเล่นเกมกับแฟนให้มีความสุข มาให้ได้ดูกัน ซึ่งมาจากการสำรวจของสาวๆ บนเว็บไซต์ชื่อว่า Otome Sugoren  ในหัวข้อ "วิธีที่ทำให้แฟนสาวที่ไม่ใช่เกมเมอร์สนุกกับการเล่นเกม" เอาล่ะ  จะมีอะไรบ้างนั้นเราไปดูกันเลย  
จงอธิบายวิธีการเล่นโดยละเอียดอย่างอดทนโดยไม่หงุดหงิด
เกมส์กับแฟน
      แน่นอนว่าถ้าให้คนที่ไม่ใช่เกมเมอร์มาเล่นเกม  มันก็ต้องเรียนรู้อะไรอีกมากมาย ในจุดนี้ควรค่อยๆ อธิบายให้ละเอียด  และต้องมีความอดทนที่สูงพอสมควรเนื่องจากมันเยอะ บางคนก็เข้าใจเร็ว  บางคนก็เข้าใจช้า ถ้าอยู่ดีๆ เราไปยัดคำเฉพาะที่มีแต่เกมเมอร์ที่เข้าใจ  เช่นพวก AoE, Buffer, HP, มานา มันจะเหนื่อยหนัก  จะบอกว่าหลายคนเลยที่แม้แต่คำว่า อนาลอก ที่อยู่บนจอยเกม  เขายังไม่รู้จักเลย ถ้าเราไปหงุดหงิดใส่เขา  เขาก็คิดว่าการเล่นเกมมันยุ่งยากไม่สนุกแล้วล่ะ  
อย่าดูถูกความสามารถเขา 
เกมส์กับแฟน
      ถึงแม้เขาจะเล่นเกมไม่เป็น แต่ก็ไม่ได้หมายความว่าเขาจะเล่นเกมไม่เก่ง  ดังนั้นก็ไม่ควรจะไปดูถูกความสามารถของเขา  นอกจากจะเล่นเกมไม่สนุกแล้วอาจจะมีปัญหาครอบครัวตามมาอีกก็เป็นได้  
แกล้งแพ้บ้างก็ดี
เกมส์กับแฟน
       คนที่พึ่งเล่นเกมไม่มีทางที่จะเก่งสู้กับคนที่เล่นเกมมาตั้งแต่อ้อนแต่ออก แล้วหรอก ถึงแม้ว่าจะเริ่มเล่นมาพร้อมกัน  โดยเฉพาะเกมที่ผู้เล่นตั้งมาสู้กันเองอย่างเช่นเกมแนวไฟท์ติ้งหรือปาร์ตี้ เกมต่างๆ บางครั้ง เราก็ต้องยอมแพ้ให้เขาบ้าง  ให้เขารู้สึกสนุกกับเกมและรู้สึกว่าตัวเขาเองก็สามารถที่จะเล่นเกมได้เหมือน กับเรานั่นเอง ในทางกลับกัน ถ้าเราไปยำใหญ่ใส่สารพัดกับเขาแล้วล่ะก็  ปัญหาครอบครัวตามมาแน่นอน 
ไปซื้อเกมกับแฟน  
เกมส์กับแฟน
      ก็ถือว่าสร้างบรรยากาศและเป็นโอกาสที่จะได้ทำกิจกรรมร่วมกันด้วย  เวลาที่เราไปซื้อเกมกับแฟนเพื่อที่จะมาเล่นด้วยกัน  เราก็จะได้รู้ว่าเขาจะชอบเล่นเกมแบบไหน มีเกมที่เหมาะกับเขารึเปล่า  จะได้กลับมาเล่นด้วยกันโดยเขาจะไม่ต้องรู้สึกฝืนใจหรือโดนยัดเยียดให้เล่น เกมที่เราคิดว่าสนุกอยู่คนเดียว 
อย่าเล่นบ้าพลังเกิน
เกมส์กับแฟน
      เกมเมอร์อย่างเราๆ คงจะเคยชินกันแล้ว  กับการเล่นเกมที่ต้องอยู่บนหน้าจอนานๆ แต่ว่าแฟนเราที่ไม่ใช่เกมเมอร์  เขาเล่นได้แปปเดียวเขาก็รู้สึกเหนื่อยล้าสายตาและอื่นๆ แล้ว ในจุดๆ  นี้อาจจะต้องพักการเล่นเกมไปพักผ่อนทำอย่างอื่นก่อน  รอเขารู้สึกว่าอยากเล่นและเล่นไหวก็ค่อยกลับมาเล่นใหม่ก็ได้ครับ  
หานํ้าหาขนมมาให้แฟนบ้าง
เกมส์กับแฟน
      ว่ากันว่าสาวๆ นั้นเกิดมาคู่กับของหวาน  ลองนึกสภาพว่าถ้าเกิดเราเล่นเกมอยู่แล้วแฟนเราเอานํ้าเอาขนมมาให้กิน  เราจะรู้สึกว่ามีความสุขขนาดไหน  ให้เรานึกถึงความรู้สึกนั้นและก็ทำให้กับแฟนเราบ้าง  เล่นเกมไปด้วยกินไปด้วยนี่มันช่างมีความสุขที่สุดในโลกเลยล่ะ  
ถ้าเกิดเล่นแพ้ อย่าไปโทษเขา แต่ยิ้มแย้มและให้กำลังใจ
เกมส์กับแฟน
      ในกรณีที่เล่นเกมและต้องช่วยกันผ่านด่าน หรือเกมแนว co-op  หากถ้าเกิดเขามีส่วนที่ทำให้เล่นไม่ผ่านก็อย่าไปโทษเขา  เพราะเขาจะรู้สึกว่าเขาเป็นตัวถ่วงและจะทำให้เขาไม่อยากที่จะเล่นแล้ว  ดังนั้นก็ควรที่จะยิ้มแย้มและให้กำลังใจเขาจนสามารถฝ่าฟันจนผ่านมันไปให้ได้ 
คอยช่วย ถ้าเธอเล่นไม่ผ่าน
เกมส์กับแฟน
      เป็นอะไรที่สแตนดาร์ดโคตรๆ  ถ้าเกิดว่าเล่นเกมแล้วมันไม่ผ่านซํ้าซากอยู่อย่างนั้น  ก็จะเริ่มรู้สึกว่าเกมมันไม่สนุกแล้วล่ะ  นิ่งคิดนอนคิดตีลังกาคิดยังไงก็ไม่ผ่าน เราก็ควรจะช่วยให้เขาผ่านบ้างนะ ^ ^   
ถ้าเธอรู้สึกไม่สนุก ให้หยุดเล่นทันที
เกมส์กับแฟน
      บางทีเราก็อยากให้แฟนเราเล่นเกมด้วยกันกับเรา  แต่เล่นไปเล่นมาเขาก็ไม่รู้สึกว่าสนุกขึ้นทุกทีๆ ไม่ว่าจะด้วยเหตุผลอะไร  ถ้าเกิดไม่สนุกขึ้นมาก็ควรจะหยุดเล่นแล้วไปคอยอยู่กับเขาดีกว่า  ฝืนเล่นต่อไปดีไม่ดีมีเม้งแตกแล้วจะซวยเอานะเออ 
ใครมีวีธีดีๆ อื่นๆ นอกเหนือจากนี้ก็มาแชร์กันได้นะจ๊ะ แฟนแต่ละคนก็ต่างกันคนละแนวเนาะ