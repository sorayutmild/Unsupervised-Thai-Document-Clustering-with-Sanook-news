ในที่สุดครอบครัวของอุวุย (Eevee ในชื่ออังกฤษ) ของเกม Pokemon Go ก็ออกมากันครบหมดแล้ว (ตามในอนิเมะล่าสุด) เราจึงได้ทำการสรุปวิธีการเปลี่ยนร่าง อีวุยในแต่ละร่างมาให้ชมกัน โดยการเปลี่ยนร่างของอีวุยนั้น ผู้เล่นจะต้องใช้แคนดี้ที่ได้จากการจับอีวุยจำนวน 25 เม็ด

บูสเตอร์ (Flareon)
ร่างวิวัฒนาการธาตุไฟของอีวุย ได้จากการที่เปลี่ยนชื่อของอีวุยเป็น Pyro (สามารถทำได้แค่ครั้งเดียว) นอกเหนือจากนี้ผู้เล่นจะได้จากการสุ่มวิวัฒนาการของอีวุยตามปกติ


ชาวเวอร์ส ( Vaporeon)
ร่างวิวัฒนาการธาตุน้ำของอีวุย ได้จากการที่เปลี่ยนชื่อของอีวุยเป็น Rainer (สามารถทำได้แค่ครั้งเดียว) นอกเหนือจากนี้ผู้เล่นจะได้จากการสุ่มวิวัฒนาการของอีวุยตามปกติ


ธันเดอร์ส (Jolteon)
ร่างวิวัฒนาการธาตุไฟฟ้าของอีวุย ได้จากการที่เปลี่ยนชื่อของอีวุยเป็น Sparky (สามารถทำได้แค่ครั้งเดียว) นอกเหนือจากนี้ผู้เล่นจะได้จากการสุ่มวิวัฒนาการของอีวุยตามปกติ


เอฟี (Espeon)
ร่างวิวัฒนาการธาตุพลังจิตของอีวุย ได้จากการที่เปลี่ยนชื่อของอีวุยเป็น Sakura (สามารถทำได้แค่ครั้งเดียว) นอกเหนือจากนี้ผู้เล่นจะได้จากการเลือกให้อีวุยเป็นคู่หู (Buddy) และเดินเป็นเพื่อนให้ครบ 10 กิโลเมตร โดยจะต้องพัฒนาการร่างตอนกลางวันเท่านั้น


แบล็กกี (Umbreon)
ร่างวิวัฒนาการธาตุความมืดของอีวุย ได้จากการที่เปลี่ยนชื่อของอีวุยเป็น Tamao (สามารถทำได้แค่ครั้งเดียว) นอกเหนือจากนี้ผู้เล่นจะได้จากการเลือกให้อีวุยเป็นคู่หู (Buddy) และเดินเป็นเพื่อนให้ครบ 10 กิโลเมตร โดยจะต้องพัฒนาการร่างตอนกลางคืนเท่านั้น


ลีเฟีย (Leafeon)
ร่างวิวัฒนาการธาตุพืชของอีวุย ได้จากการที่เปลี่ยนชื่อของอีวุยเป็น Linnea (สามารถทำได้แค่ครั้งเดียว) นอกเหนือจากนี้ผู้เล่นจะได้จากการพัฒนาร่างภายใต้ลัวร์มอส (Mossy Lure Module)


กราเซีย (Glaceon)
ร่างวิวัฒนาการธาตุน้ำแข็งของอีวุย ได้จากการที่เปลี่ยนชื่อของอีวุยเป็น Rea (สามารถทำได้แค่ครั้งเดียว) นอกเหนือจากนี้ผู้เล่นจะได้จากการพัฒนาร่างภายใต้ลัวร์เกล็ดน้ำแข็ง (Glacia Lure Module)


นิมเฟีย (Sylveon)
ร่างวิวัฒนาการธาตุแฟรี่ของอีวุย ได้จากการที่เปลี่ยนชื่อของอีวุยเป็น Kira (สามารถทำได้แค่ครั้งเดียว) นอกเหนือจากนี้ผู้เล่นจะได้จากการเลือกให้อีวุยเป็นคู่หู (Buddy) และได้รับหัวใจจากคู่หูจำนวน 70 ดวง


อย่างไรก็ตามธาตุของโปเกม่อนยังคงมีอีกหลายธาตุ ซึ่งเราคงจะต้องตามดูกันต่อไปว่าอีวุยจะมีร่างอะไรเพิ่มมาอีกในอนาคตหรือไม่
https://leekduck.com/how-to-evolve-eevee/