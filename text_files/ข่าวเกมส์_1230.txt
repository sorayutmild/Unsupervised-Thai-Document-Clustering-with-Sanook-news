สวัสดีเพื่อน ๆ ชาว RoV ที่น่ารักทุกคน เมื่อเพื่อน ๆ เห็นหัวข้อแล้ว อาจจะเตรียมถ้วยชามไหกระบวย ไว้เป็นที่เรียบร้อย ก็ขอความกรุณาวางลงก่อนเพื่อน ๆ อาจสงสัยเล่น RoV มันเกี่ยวอะไรกับบารมี ก็ต้องบอกกันตรงนี้ว่า ภาษาพระท่านว่า "บารมี" แปลตรงตัวว่า "กำลังใจ" ซึ่งแปลโดยองค์รวมในภาษาเราก็คือ..กว่าจะเล่น Hero เหล่านี้ได้ต้องมีชั่วโมงบินต้องใช้กำลังใจ และประสบการณ์อย่างสูงเพื่อเล่น Hero เหล่านี้ให้เก่งฉกาจได้ แม้ว่าทาง RoV ไม่มี Filter สำหรับคัดกรองผู้มีบารมีเอาไว้ แต่ผลประกอบการความสำเร็จในการเล่นเท่านั้น ที่จะบ่งบอกว่าคนนั้นมีดีแค่ไหน อยากรู้แล้วอ่ะดิว่ามีตัวอะไร..บ้างแถวตรง !! และเดินตามข้าพเจ้ามา

Wiro 
การจะฝึก Wiro ให้เก่งกาจฉกาจฉกรรจ์เปรียบเสมือน เอาก๊วยเจ๋งมาฝึก 18 ฝ่ามือพิชิตมังกรจนชำนาญทีเดียว (ต้องเชี่ยวชาญจริง ๆ) ถามว่า Wiro เก่งไหมเก่งครับ แต่ต้องนำเรียนว่า "ความจริง" Wiro ถือว่ายังด้อยประสิทธิภาพเมื่อเทียบกับ Fighter, Tank ตัวอื่นและหากใคร เป็นคนที่เล่น Wiro ได้ดีสามารถสู้ได้ทุกสถานการณ์ ก็ถือว่าผู้เล่นกลุ่มนี้มีความสามารถยอดเยี่ยมทีเดียว


Payna
กระจงน้อยกลอยใจ ที่เดินตามเพื่อน ๆ ไป Heal ท่ามกลางสถานการณ์การระบาด ของไอเทมตัดเลือด แล้วอยู่ได้ทุกที่สู้ได้ทุกสมรภูมิ ก็จงภูมิใจได้เลยว่าเพื่อน ๆ ที่เล่นได้นี่มีบารมีไม่ธรรมดาเพราะ Payna เป็น Hero ที่เก่งสำหรับคนที่เข้าใจการเล่นของตัวเธอจริง ๆ ซึ่งมีไม่มากนักที่ทำได้ หากเทียบกับการเล่น Hero ตัวอื่นใน Patch ปัจจุบัน


Florentino 
คนเล่นที่ไม่ได้มีประสบการณ์สูง มักจะมีภาพในหัว Florentino มีความสามารถเหมือน โจวซิงฉือ+โจวเหวินฟะ บวกศัตรู 5-1 อย่างไม่กริ่งเกรงถามว่าทำได้ไหม ก็ต้องบอกว่ายากและทำได้ โดยผู้ที่มีความชำนาญจะใจเย็นและประเมินคู่ต่อสู้เป็น จังหวะการเข้าทำของคนที่เก่งจะเนียนตา เรื่องรำเป็นไม่เป็นถือว่าเป็นเรื่องพื้นฐานสำหรับคนเก่ง ๆ เลยทีเดียวเรียกว่ากว่าจะมาถึงตรงนี้ กำลังใจในการฝึกต้องมากทีเดียว


Krizzix
1 ในแกนนำในการเปิดสหบาทาให้กับทีม แม้จะเล่นไม่ยาก แต่ก็ต้องการผู้เล่นที่มีประสบการณ์ ในการเข้าจังหวะ รวมถึงการใช้ Ultimate ให้ทีมได้ประโยชน์สูงสุด โดยส่วนใหญ่ก็เห็นคนเล่นได้เก่งอยู่มากทีเดียว


Elsu
Sniper หนุ่มคนนี้ หาคนที่เล่นได้ดี ในรูปแบบของการยิงแม่นและวางกับดักดี อีกทั้งไม่ลืมที่จะยิงปกติช่วยเพื่อนได้ กว่าจะทำสิ่งเหล่านี้ได้ดี คนเล่นก็ต้องเจนสนามพอตัว 


Enzo
หนุ่มน้อยนักฆ่าผู้บ้าคลั่งผู้ใช้โซ่เคียวกระชากวิญญาณ ต้องการคนที่มีทักษะดีมาควบคุม Enzo ตัวเขาแพ้ตัว CC และรูปแบบการเล่นที่ต้องการเงื่อนไขสูง กดสกิลจังหวะต้องแม่น มุมการเข้าทำจังหวะต้องดี ลำดับการเข้าต้องถูก เอาเป็นว่ามาหัดเล่นใหม่ ๆ มีมึน แต่คนเก่งฝึกไม่นานคงชำนาญ บอกเลยนักเล่นไทยบางคนไม่ธรรมดา


Grakk
ตัวนี้ความเป็นความตายของทีม และอนาคตอยู่ที่ตะขออย่างเดียว เก่งไม่เก่งยังไม่ได้อยู่ที่การปาโดนหรือไม่โดน มันต้องดึงแบบถูกที่ถูกเวลาด้วย (ดึงมาให้เพื่อนซวยหรือตายเองไม่นับนะจ้ะ) Ultimate ดี ๆ รวบได้เยอะ ๆ ทีมนี่แทบจะกราบแบบบรรจงที่ตักเลยทีเดียว เคยได้ยินป่าวขยันดึงผิดที่ 10 ปีก็ไม่รวย 555


Eland'orr
เป็นอีกหนึ่ง Hero ที่เราจะแยกแยะได้ชัดเจนเลย สำหรับคนหัดเล่น และคนมีชั่วโมงบินที่ผ่านการฝึกฝนมาเป็นอย่างดี Hero ตัวนี้เหมาะสำหรับคนที่รู้จักตัวเขาดีในการเล่น และชั่วโมงบินสูง ถึงจะช่วยอะไรทีมได้แบบที่ Carry ควรจะเป็น


Lauriel
ก่อนอื่นขอแสดงความเสียใจกับแฟนครับ Lauriel ในปัจจุบันที่เหลือเพียงปีกและรอยยิ้ม เอาเป็นว่าใครทำให้ Lauriel กลับมาผงาดได้ใน Patch ปัจจุบันในขณะที่เจอกับศัตรูที่มีฝีมือเท่ากัน และชำนาญในการเล่น คุณคือคนไม่ธรรมดา และขอแสดงความนับถืออย่างสูงครับผม


Zata
สักวันฉันจะบิน..คงดังก้องอยู่ในใจคนเล่น Zata แต่ในหมู่คนเล่นระดับโปร คงไม่ต้องนั่งคุยกันเรื่องบินไม่บิน ในคนที่เก่งค่อนข้างเน้นไปในรูปแบบการทำจังหวะ ในการสังหารเป้าหมาย หรือบางครั้งโอกาสอำนวยอาจเก็บกัน Ultimate กัน 4-5 Stack เพื่อความแรงยิ่งกว่าเดิม

อันนี้หากเพื่อน ๆ เห็นว่ายังมี Hero ตัวอื่น ๆ อีกก็บอกหรือพูดคุยกันได้ เพราะบางทีผมอาจจะมองข้าม Hero บางตัวไปก็กราบขออภัยไว้ล่วงหน้านะครับเพื่อน ๆ ไว้พบเจอกันครับกับ Sanook Game