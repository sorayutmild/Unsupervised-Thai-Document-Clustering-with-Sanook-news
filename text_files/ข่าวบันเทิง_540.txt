กำลังใจล้นจริงๆ สำหรับ แมทธิว ดีน หลังจากตรวจพบเชื้อโควิด-19 แต่ก็มีกำลังใจสู้ จนตอนนี้ก็ตรวจไม่พบไข้แล้ว แต่ก็ยังต้องนอนรักษาเฝ้าดูอาการต่อไป เพราะความรักจากคนในครอบครัว ทั้ง ลิเดีย  ศรัณย์รัชต์ ที่เป็นกำลังใจให้ซึ่งกันและกันอยู่ที่โรงพยาบาลเดียวกัน และจากลูกๆ ดีแลน-เดมี่ ที่ส่งมาให้ทุกวัน 

รวมถึงกำลังใจล่าสุดที่แมทธิวโพสต์ลงอินสตาแกรมบอกว่า "ภาพนี้ภาพเดียว ยิ้มทั้งวันเลย ขอบคฺณนะครับ" กับภาพที่มีคนถือป้ายที่เขียนว่า "แมทธิวหายไวไว พวกเรารอนายอยู่" ยืนอยู่หน้าโรงพยาบาลราชวิถีที่แมทธิวรักษาตัวอยู่ และแมทธิวก็ได้เข้าไปคอมเมนต์ขอบคุณด้วยว่า "ขอบคุณมากๆนะครับ อย่าลืมใส่หน้ากากนะครับ!"
รวมถึงกำลังใจอีกหลายคนที่ยังคงส่งให้แมทธิวโดยเฉพาะคนในวงการบันเทิง อย่าง พลอย เฌอมาลย์ ที่คอมเมนต์ภาพนี้บอกว่า "ยิ้มบานแฉ่งงงงเลยยยย" และยังมีคลิปอีกมากมายที่เพื่อนๆ พากันพูดส่งกำลังใจให้ ลิเดีย-แมทธิว หายเร็วๆ 

"แมทธิว" โพสต์ภาพคุยกับ "น้องเดมี่" ลูกสาวอยากให้พ่อรีบกลับบ้าน
"ลิเดีย-แมทธิว" อาการดีขึ้นได้เจอกันแล้ว หลังป่วยโควิด-19 แชร์ข้อมูลขั้นตอนการรักษา
"ลิเดีย ศรัณย์รัชต์" โพสต์คลิปลูกๆ บอกคิดถึงใจจะขาด
