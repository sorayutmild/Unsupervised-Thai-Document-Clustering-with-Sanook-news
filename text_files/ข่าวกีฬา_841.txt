เขาทราย แกแล็คซี่ เตรียมหย่าขาดกับภรรยา โดยฝ่ายชายยอมควักเงินจ่าย 2 ล้านบาทเพื่อยุติปัญหาทั้งหมดจากการรายงานของเดลี่นิวส์ออนไลน์
เขาทราย แกแล็คซี่ อดีตนักชกแชมป์โลกขวัญใจชาวไทย เตรียมหย่ากับภรรยา นางสุรีรัตน์ แสนคำ โดยเขาทรายได้ยินยอมจ่ายเงินผ่อนบ้านที่ซอยนวลจันทร์ให้เป็นจำนวนเงิน 2 ล้านบาท จากการเปิดเผยของ "แชแม้" นายนิวัฒน์ เหล่าสุวรรณวัฒน์ โปรโมเตอร์มวยโลก แห่งค่าย แกแล็คซี่ โปรโมชั่น
แชแม้ ได้เปิดเผยผ่านเว็บไซต์เดลินิวส์ออนไลน์ ว่า จากกรณีดังกล่าว "น้องหนึ่ง" น.ส วรรณภา ขำบุญศรี ภรรยาใหม่ของเขาทรายได้โทรมาขอคำปรึกษา เพราะรู้สึกสงสารและเห็นใจ ที่เขาทรายเจอปัญหาหนักเช่นนี้ ตัวน้องฟ้าเองรู้ภายหลังว่าเขาทรายยังไม่ได้หย่าขาดกับภรรยา ทำให้ตัดสินใจที่จะกลับอังกฤษ รักษาแผลใจ
แต่ข่าวที่ออกมาทำให้ ชื่อเสียงของพ่อแม่ตนเองเสียหาย เพราะเหมือนว่าเขาทรายมาหลอกลวงผู้ใหญ่ ขอเพียงแค่เขาทรายแถลงข่าวรับผิด ขอโทษพ่อแม่ของตน ทุกอย่างก็จบ
ส่วนทางด้านของ "น้องฟ้า" นางสุรีรัตน์ แสนคำ ก็ได้โทรมาปรึกษาตนเช่นกัน เพราะเขาทรายได้โทรมาขอหย่าเพื่อไปอยู่กับภรรยาใหม่ ทำให้น้องฟ้าเสียใจเป็นอย่างมาก จึงตัดสินใจขอให้เขาทราย จ่ายค่าเลี้ยงดูให้ตนกับลูก ที่อยู่กินมาด้วยกันมา 20 ปี จำนวน 2 ล้านบาท เพื่อเอาไปไถ่บ้านที่ซอยนวลจันทร์ และนำทุนไปเลี้ยงลูกต่อไป
ทางแชแม้ จึงได้ให้คำแนะนำไปว่า เงินสดจำนวน 2 ล้านบาท เขาทรายคงไม่มี เพราะได้ใช้เงินที่มาจากการชกมวยเลี้ยงดูครอบครัวมาตลอด แต่ถ้าหากผ่อนให้จนครบ 2 ล้านบาท คงไม่มีปัญหา และให้เซ็นสัญญากัน ถ้าหากเขาทรายผิดสัญญา ก็สามารถฟ้องร้องได้ทันที
ส่วนทางด้านเขาทราย แกแล็คซี่ แชแม้ได้เผยว่า เขาทรายยืนยันเลือกที่จะอยู่กับ น้องหนึ่ง จึงแนะนำให้ไปตกลงกับน้องฟ้าให้เรียบร้อย พร้อมตกลงคุยกันว่าจะชดเชยเงินอย่างไร แล้วก็ไปอย่าขาดที่อำเภอให้เรียบร้อย ส่วนทางด้านลูกบุญธรรม "น้องเบส" วัชรพล แสนคำ วัย 14 ปี ของเขาทราย เลือกที่จะอยู่กับน้องฟ้า ผู้เป็นแม่
โดยเขาทราย แกแล็คซี่ ได้รับปากกับตนเอง และเมื่อทุกอย่างเรียบร้อยแล้ว จะเปิดโต๊ะแถลงข่าวทันที
ขอบคุณข่าวจาก http://www.dailynews.co.th/