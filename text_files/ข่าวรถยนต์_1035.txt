     ฮอนด้า เปิดตัวรถยนต์นั่งเอ็มพีวี 'Mobilio' โฉมใหม่ เน้นความประหยัด พร้อมเครื่องยนต์ดีเซลให้เลือก

 
     'Honda Mobilio' ถูกวางจำหน่ายเป็นครั้งแรกที่ญี่ปุ่นเมื่อปี 2001 โดยใช้พื้นฐานร่วมกับ Jazz/Fit จากนั้นเมื่อฮอนด้าเริ่มส่ง 'Freed' ทำตลาดแทนในปี 2008 ทำให้ Mobilio หยุดการจำหน่ายตั้งแต่นั้นเป็นต้นมา
     ต่อมา Mobilio ได้รับการเปิดตัวอีกครั้งเมื่อปี 2013 ในประเทศอินโดนีเซีย โดยตั้งเป้าให้เป็นรถยนต์แบบเอ็มพีวี 7 ที่นั่ง สำหรับเจาะตลาดประเทศกำลังพัฒนาโดยเฉพาะ
     ฮอนด้า โมบิลิโอ้ ใหม่ ที่เพิ่งถูกเปิดตัวในประเทศอินเดียนั้น ถือเป็นความพยายามของฮอนด้าในการขยายตลาดในกลุ่มรถอเนกประสงค์แบบเอ็มพีวี โดยมีความยาวตัวถัง 4,386 มม. กว้าง 1,683 มม. สูง 1,603 มม. และระยะฐานล้อที่ 2,652 มม. และความสูงจากพื้นถนนถึง 189 มม.
 

     ในตลาดอินเดียมีเครื่องยนต์ให้เลือกทั้งแบบเบนซินและดีเซล เริ่มจากเครื่องยนต์ 1.5 ลิตร 4 สูบ i-VTEC ที่ให้กำลังสูงสุด 119 แรงม้า (PS) และเครื่องยนต์ดีเซล i-DTEC ความจุเท่ากัน ให้กำลังสูงสุด 100 แรงม้า (PS) และให้ความประหยัดดีเยี่ยมถึง 24.2 กิโลเมตร/ลิตร เท่านั้น
     Honda Mobilio ใหม่ ใช้พื้นฐานเดียวจาก 'Brio' รถอีโคคาร์ในบ้านเรานั่นเอง
 
