คุณหญิงสุดารัตน์ เกยุราพันธุ์ ประธานยุทธศาสตร์พรรคเพื่อไทย ได้โพสต์เฟซบุ๊กตอบข้อสงสัยของนายกรัฐมนตรี ชี้แจงละเอียดยิบ ส.ส.เพื่อไทย อุบลฯ ทำอะไรอยู่ ถึงไม่มาต้อนรับ
"คุณหญิงสุดารัตน์ เกยุราพันธุ์" ประธานยุทธศาสตร์พรรคเพื่อไทย ได้โพสต์เฟซบุ๊กตอบคำถาม "พล.อ.ประยุทธ์ จันทร์โอชา" นายกรัฐมนตรี หลังลงพื้นที่ประสบภัยน้ำท่วมใน จ.อุบลราชธานี พร้อมกับตั้งข้อสงสัยว่า ส.ส.พรรคเพื่อไทย หายไปไหน ทำไมไม่มาต้อนรับ และไม่มาช่วยดูแลชาวบ้านที่ได้รับความเดือดร้อน
"ช่างกล้าถาม ส.ส.เพื่อไทยอยู่ไหน? ทำไมไม่มารับนายกฯ หน้าที่ของ ส.ส.ที่ดี คือการอยู่เคียงข้างและช่วยเหลือพี่น้องประชาชน เมื่อยามที่เขามีทุกข์ ไม่ได้มีหน้าที่ต้องไปคอยเอาใจ หรือไปคอยต้อนรับนายกฯ
คนที่เรา ทีมเพื่อไทย ต้องคอยดูแล และเอาใจใส่คือประชาชน
วันนี้ที่นายกฯ ไปอุบล ทีมเพื่อไทยจังหวัดอุบล ลุยน้ำท่วมช่วยชาวบ้านทั้งวันค่ะ อยากรู้ว่า ส.ส.เพื่อไทยอยู่ไหน ก็ตามนี้เลยค่ะ
เขต 1 ชื่อ “ส.ส.วรสิทธิ์ กัลป์ตินันท์” ช่วยชาวบ้านอยู่ที่ อำเภอเมืองเขต 2 ชื่อ “คุณณรงค์ชัย วีระกุล” ผู้สมัครของเรา ช่วยชาวบ้านอยู่ที่อำเภอเขื่องในเขต 3 ชื่อ “ส.ส.กิตติ์ธัญญา วาจาดี” ช่วยชาวบ้านอยู่ที่อำเภอวารินชำราบเขต 4 ชื่อ “ส.ส.เอกชัย ทรงอำนาจเจริญ” ช่วยชาวบ้านอยู่ที่อำเภอเดชอุดมเขต 5 ชื่อ “ส.ส.รัฐกิตติ์ ผาลีพัฒน์” ช่วยชาวบ้านอยู่ที่ อำเภอตระการพืชผลเขต 6 ชื่อ “คุณพิสิษฐ์ สันตพันธุ์” ผู้สมัครของเรา ช่วยชาวบ้านอยู่ที่อำเภอตระการพืชผลเขต 7 ชื่อ “ส.ส.ชูวิทย์ พิทักษ์พรพัลลภ” ช่วยชาวบ้านอยู่ที่อำเภอตาลสุม,อำเภอดอนมดแดงเขต 8 ชื่อ “คุณเอกพล ญาวงศ์” ผู้สมัครของเรา ช่วยชาวบ้านอยู่ที่ ตำบลไร่ใต้ อำเภอพิบูลมังสาหาร,อำเภอสว่างวีระวงศ์เขต 9 ชื่อ “ส.ส.ประภูศักดิ์ จินตเวช” ช่วยชาวบ้านอยู่ที่อำเภอวารินชำราบเขต 10 ชื่อ “ส.ส.สมคิด เชื้อคง” ช่วยชาวบ้านอยู่ที่ อำเภอวารินชำราบ"
พร้อมกับติดแฮชแท็กว่า #งบน้อยมาบ่อย #งบเยอะอยู่ไหน