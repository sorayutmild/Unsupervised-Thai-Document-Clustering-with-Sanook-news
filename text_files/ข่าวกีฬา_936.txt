ถือว่าเงียบหายไปนานทีเดียวสำหรับ ถุงแป้ง สมปิติ สาวนักปั่นสุดเซ็กซี่ชาวปราจีนบุรี ที่เคยกลายเป็นที่โด่งดังในบ้านเราจากรูปของเธอที่ถูกแชร์ผ่านโลกออนไลน์เป็นจำนวนมาก แต่จากสถานการณ์การแพร่ระบาดของโควิด ทำให้เธอห่างหายจากการปั่นจักรยานไปสักระยะ อย่างไรก็ตามหลังสถานการณ์เริ่มดีขึ้นเธอก็ตัดสินใจกลับมาปั่นจักรยานอีกครั้ง ซึ่งทำให้เราได้เห็นภาพของเธออีกครั้งแถมล่าสุด นักปั่นสาวได้ไปออกรายการ sport zabb Family เพื่อเปิดใจเล่าถึงเรื่องราวของเธอ และจุดเริ่มต้นที่ทำให้เธอตัดสินใจมาออกกำลังกายด้วยการปั่นจักรยาน ก็เพราะอยากลดน้ำหนักโดยครั้งนั้นเธอมีน้ำหนักตัวมากถึง 62 กิโลกรัม ก่อนที่สองล้อคู่ใจจะทำให้น้ำหนักเธอลงมาอยู่ที่ 45 กิโลกรัมในปัจจุบันรวมถึงมาแชร์ประสบการณ์การเข้าแข่งขัน เห็นภายนอกหลายคนอาจคิดว่าเธอแค่ถ่ายรูปสวยๆ ไม่ได้จริงจังอะไรกับกีฬาสองล้อนัก แต่บอกเลยว่าเห็นแบบนี้เธอสามารถปั่นระยะทางได้ไกลกว่า 140 กิโลเมตร ซึ่งเธอตั้งเป้าว่าอยากที่จะไปให้ถึงระยะ 200 กิโลเมตร ในอนาคตสำหรับ ถุงแป้ง อาชีพของเธอจริงๆ แล้วคือช่างแต่งหน้าในจังหวัดปราจีนบุรี โดยเปิดร้านเวดดิ้งภายใต้ชื่อ "ถุงแป้ง เวดดิ้ง" แฟนๆ ท่านใดสนใจใช้บริการก็สามารถติดต่อสอบถามได้ที่ Tung Pang Salon&Wedding แถมช่วงนี้ยังมีการไลฟ์สดขายต้นไม้ด่างอีกด้วย

