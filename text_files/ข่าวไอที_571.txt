ทุกวันนนี้มือถือมีออกมาหลากหลายรุ่นและมีทั้งรุ่นดีราคาคงที่ไม่ลดไปไหน กับอีกกลุ่มหนึ่งที่สเปคดีทุกอย่างดูดีแต่ราคาคานั้นหล่นจนน่าคบหา
ซึ่งทีมงาน Sanook! Hitech ได้รวมมือถือเหล่านั้นมาฝากกันว่ามีอะไรบ้าง
Nextbit Robin

เริ่มจากมือถือที่เกิดจากโครงการ Startup แม้ว่าจะมีการซื้อบริษัทนี้โดยผู้ผลิตอุปกรณ์ Gaming อย่าง Razer กันไปแล้ว แต่ความน่าสนใจคือ รุ่นที่ขายในประเทศไทย สเปคจัดว่าดี เพราะใช้ให้ RAM 3GB ความจำในตัว 32GB พร้อมกับรองรับ 4G และมีทีเด็ดที่พื้นที่ Cloud ของรุ่นนี้ไม่มีวันเต็มอย่างที่โฆษณาไว้ และมีราคาเหลืออยู่ที่ 7,990 บาทเท่านั้น
สามารถอ่านรีวิว Nextbit Robin ได้ที่นี่
Samsung Galaxy S7 / S7 edge

อดีตมือถือเรือธงที่เรียกได้ว่าสเปคน่าสนใจและไม่ได้ด้อยกว่ารุ่นใหม่อย่าง S8 ซึ่งตอนนี้มีหลากหลายโปรโมชั่นที่ทำให้มันเอื้อมถึงได้ง่ายและลดราคาลงต่ำกว่า 20,000 ได้แล้ว คุณสมบัติเด่นของรุ่นนี้คือ ตัวเครื่องกันน้ำมาตรฐาน IP68 พร้อมกับสเปคเครื่องใช้ Exynos 8890 Octa Core 2.1GHz, RAM 4GB ความจำในตัว 32GB และเป็นมือถือรุ่นแรกที่ใช้กล้องหลัง 12 ล้านพิกเซล F1.7 และมีเทคโนโลยี Dual Pixel
อ่านรีวิว Samsung Galaxy S7 edge ได้ที่นี่
Sony Xperia XZ

หลังจากการเปิดตัว Xperia XZs ซึ่งเป็นรุ่นอัปเกรดสเปคของมือถือเรือธงอย่าง Xperia XZ เดิม แต่ก็มีจุดเด่นที่น่าสนใจคือ กล้องหลังขนาด 23 ล้านพิกเซลพร้อมกับ เซนเซอร์การถ่ายภาพที่ดีขึ้นและทำงานไวขึ้น กว่าเดิม ส่วน CPU Qualcomm Snapdragon 820, RAM 3GB พร้อมกับตัวเครื่องมีขนาดกำลังดีและกันน้ำด้วย
อ่านรีวิว Sony Xperia XZ ได้ที่นี่
iPhone SE

ถ้าสังเกตจากมือถือที่มีโปรโมชั่นลดราคาแรงเรื่อย ๆ นั้น iPhone SE ซึ่งถ้าใครอยากซื้อที่ราคาถูกจริง ๆ แล้ว บางคนยอมติดสัญญา เพราะมีราคาไม่ถึงหมื่น โดยเฉพาะรุ่น 16GB หรือ 32GB ก็ตาม
ส่วนที่มันคุ้มเพราะเครื่องมีขนาดเท่า iPhone 5s แต่สเปคของเครื่องนั้นเทียบเท่ากับ iPhone 6s โดยเฉพาะประสิทธิภาพ และกล้องหลัง 12 ล้านพิกเซล แตกต่างกันที่จอไม่มี 3D Touch แต่มีสี Rose Gold ให้แตกต่างกับ iPhone 5s
Huawei P9

อีกรุ่นหนึ่งที่แม้จะตกรุ่นและมีการปรับราคาแต่ก็ยังคงน่าสนใจและมีการปรับลดราคาที่น่าสนใจ และมีของแถมก็จัดว่าดีอยู่นะ แต่ตัวเครื่องนั้นมีคุณสมบัติเด่นที่ใช้กล้อง Leica ความละเอียด 12 ล้านพิกเซล พร้อมกับเลนส์คู่ขาวดำและสี ถ่ายภาพมากำลังดี พร้อมกับ Android 6.0 และได้อัปเกรด เป็น Android 7.0 และยังมีความบางเฉียบวัสดุดีที่ดีเยี่ยมในราคาเครื่องเปล่า 14,900 บาท
อ่านรีวิว Huawei P9 ได้ที่นี่