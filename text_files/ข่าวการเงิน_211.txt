ปฏิเสธไม่ได้เลยว่าโครงการชิมช้อปใช้ที่เริ่ม Kick off เมื่อวันที่ 23 ก.ย. ที่ผ่านมาได้รับความสนใจจากผู้คนอย่างล้นหลาม เพราะตั้งแต่ช่วงเวลา 00.00 น. เป็นต้นไป ทุกคนจ้องหน้าคอมเตรียมลงทะเบียนร่วมโครงการอย่างรัวๆ แต่กว่าจะได้สิทธิ์ 1,000 บาท นั้นไม่ใช่เรื่องง่ายเลย เพราะต้องฝ่าด่านอรหันต์ ทั้งการยืนยันรหัส OTP รวมถึงสแกนหน้ายืนยันตัวตน แต่ที่เรียกเสียงฮือฮาจากชาวเน็ตได้อย่างมากดูเหมือนจะเป็น "รีวิวสแกนหน้าชิมช้อปใช้" เพื่อยืนยันตัวตน ด้วยระบบจดจำใบหน้า (Face Recognition) 

ซึ่งก็มีชาวเน็ตหลายคนรีวิวสแกนหน้าอย่างไรให้ผ่านตามรูปถ่ายในบัตรประจำตัวประชาชน บ้างก็ทำหน้านิ่วคิ้วขมวด, หน้านิ่งบ้าง รวมไปถึงทาแป้งที่หน้าให้มีความขาวในบางช่วง เพื่อให้เหมือนกับรูปในบัตรประจำตัวประชาชนที่มีความเลือนรางแล้ว วิธีดังกล่าวก็อาจจะเป็นส่วนหนึ่งที่จะทำให้ผู้ที่ลงทะเบียนร่วมชิมช้อปใช้มีโอกาสที่จะได้รับสิทธิ์ง่ายขึ้น
แต่สงสัยหรือเปล่า สาเหตุที่ทำให้ผู้ที่ลงทะเบียนเข้าร่วมโครงการชิมช้อปใช้สแกนหน้ายืนยันตัวตนไม่ผ่านคืออะไร เราจะมีวิธีที่จะแก้ไขด้วยตนเองแบบง่ายๆ ได้อย่างไรบ้าง?
Sanook! Money ได้มีโอกาสพูดคุยกับผู้คร่ำหวอดในวงการไอทีบริษัทยักษ์ใหญ่ข้ามชาติ เกี่ยวกับปัญหาการสแกนยืนยันตนด้วยระบบการจดจำใบหน้า (Face Recognition) ที่ภาครัฐนำมาใช้ในโครงการชิมช้อปใช้ และวิธีแก้ไขปัญหาด้วยตนเองในเบื้องต้น เพื่อที่จะช่วยให้สแกนหน้ายืนยันตัวตนผ่านฉลุย
ผู้เชี่ยวชาญด้านไอที ระบุสาเหตุที่ระบบการจดจำใบหน้า (Face Recognition) ไม่สามารถสแกนหน้าประชาชนที่ต้องการยืนยันตัวตนเข้าร่วมโครงการได้นั้น มีทั้งหมด 5 ปัจจัย พร้อมแนะแนวทางแก้ไขในเบื้องต้นง่ายๆ ดังนี้
1. แสงสว่าง

ปัญหา : มืดเกินไป หรือแสงจ้าเกินไป
วิธีแก้ : ถ่ายรูปเซลฟี่ในที่ร่ม หรือในอาคาร

2. ตำแหน่งใบหน้า (ตอนสแกน)

ปัญหา : สแกนไม่ผ่าน
วิธีแก้ : ศีรษะต้องอยู่ในกรอบด้านบน คางต้องอยู่ในกรอบด้านล่าง


3. ระยะในการสแกนใบหน้า

ปัญหา : สแกนไม่ผ่าน
วิธีแก้ : ค้างไว้นิ่งๆ ประมาณ 3 วินาที

4. สแกนบัตรประชาชน

ปัญหา : ระบบขึ้นว่าข้อมูลไม่ตรง
วิธีแก้ : วางบัตรไว้บนโต๊ะ แทนการถือไว้ในมือ

5. สภาพบัตรประชาชน

ปัญหา : รูปในบัตรซีดจาง มีรอยขีดข่วนบนรูป
วิธีแก้ : ติดต่อสาขาของธนาคาร เพื่อให้เจ้าหน้าที่ดำเนินการให้

 
>> รวมสารพัดปัญหา "ชิมช้อปใช้" ลงทะเบียน-สแกนหน้า-จ่ายเงิน กว่าจะผ่านทำไมมันยากจัง
>> สมัครชิมช้อปใช้ รับเงิน 1,000 บาท ไม่อยากพลาดสิทธิ์ต้องทำอย่างไร?
>> ชิมช้อปใช้ วิธีใช้สิทธิ 1,000 บาท ผ่านแอปพลิเคชั่น การันตีจ่ายไวแถมใช้ง่าย
>> ชิมช้อปใช้ เช็กรายชื่อร้านค้าที่ร่วมโครงการฯ รู้พิกัดเที่ยวก่อนใช้สิทธิ 1,000 บาท