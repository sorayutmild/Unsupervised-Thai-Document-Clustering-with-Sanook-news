กลายเป็นเรื่องเกาเหลาไม่เกาหลีเสียแล้ว หลังนายอภิสิทธิ์ เวชชาชีวะ ประกาศชัดเจนว่าไม่เอาเผด็จการ และไม่หนุน พล.อ.ประยุทธ์ จันทร์โอชา เป็นนายกรัฐมนตรีเพื่อสืบทอดอำนาจ จนนายสุเทพ เทือกสุวรรณ แสดงความไม่พอใจต่อหัวหน้าพรรคประชาธิปัตย์ จนถึงกับตั้งคำถามย้อนกลับไปว่า “หากไม่มีผมไม่รู้ชาติหน้าจะได้เป็นนายกฯ หรือไม่”
>> เลือกตั้ง 2562: สุเทพฉุนอภิสิทธิ์ "ไม่หนุนลุงตู่" เป็นนายกรัฐมนตรี ลั่นขอเลือกข้างบ้าง!
นายอภิสิทธิ์ เวชชาชีวะ เคยเข้ารับตำแหน่งนายกรัฐมนตรีคนที่ 27 ระหว่างปี 2551 - 2554 แน่นอนว่ารัฐบาลรวมถึงคณะรัฐมนตรีในชุดนั้น จะต้องแจ้งทรัพย์สินและหนี้สินต่อคณะกรรมการป้องกันและปราบปรามการทุจริตแห่งชาติ หรือ ป.ป.ช. ด้วย โดยช่วงที่เข้ารับตำแหน่งและหลังพ้นจาตำแหน่งครบ 1 เดือนนั้น นายอภิสิทธิ์ มีสินทรัพย์ที่เห็นแล้วต้องอุทานว่า "ไม่น่าเชื่อ"
Sanook! Money ได้รวบรวมข้อมูลจากคณะกรรมการป้องกันและปราบปรามการทุจริตแห่งชาติ หรือ ป.ป.ช. และจากสำนักข่าวอิศรา ที่เคยรายงานทรัพย์สินของนายอภิสิทธิ์ เวชชาชีวะ หัวหน้าพรรคประชาธิปัตย์ และอดีตนายกรัฐมนตรี ที่พ้นจากตำแหน่งครบ 1 ปี เมื่อวันที่ 9 สิงหาคม 2555
นายอภิสิทธิ์ เวชชาชีวะ อดีตนายกรัฐมนตรี มีทรัพย์สินรวมทั้งสิ้น 37,260,758.82 บาท
คู่สมรสมีทรัพย์สิน 16,869,180.10 บาท
บุตรที่ยังไม่บรรลุนิติภาวะ มีทรัพย์สิน 254,089.34 บาท
รวมแล้วมีทรัพย์สินทั้งสิ้น 54,384,028.26 บาท ไม่มีหนี้สิน
ขณะที่วันเข้ารับตำแหน่งนายกรัฐมนตรีเมื่อวันที 22 ธันวาคม 2551 นายอภิสิทธิ์ คู่สมรส และบุตรที่ยังไม่บรรลุนิติภาวะมีทรัพย์สินโดยรวมอยู่ที่ 51,795,878.33 บาท 