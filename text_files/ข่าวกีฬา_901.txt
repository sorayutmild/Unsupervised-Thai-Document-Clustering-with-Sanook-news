"เดอะมันนี่" ฟลอยด์ เมย์เวทเธอร์ จูเนียร์ กำปั้นไร้พ่ายชาวสหรัฐฯ อดีตนักกีฬาที่รวยที่สุดในโลกจากการจัดอันดับของ ฟอร์บส์ (Forbes) นิตยสารทางการเงินชื่อดังของสหรัฐอเมริกา โดยวงในเผยเจ้าตัวสามารถโกยเงินตลอดอาชีพการค้ากำปั้นไปได้มากกว่า 1,000 ล้านเหรียญสหรัฐฯ (ประมาณ 30,000 ล้านบาท)โดย อดีตนักชกวัย 42 ปี ที่แม้จะตกเป็นข่าวดังมากมายในเรื่องของการใช้เงินจับจ่ายซื้อของไม่ว่าจะเป็น การเก็บสะสมรถหรู, สะสมนาฬิกา และใช้เงินซื้อของสิ้นเปลืองเป็นจำนวนมาก แต่หลายคนอาจไม่รู้ว่าเจ้าตัวมีธุรกิจมากมายไม่ว่าจะเป็น "เกิร์ล คอลเลคชั่น" ไนท์คลับชื่อดังในย่านลาส เวกัส นอกจากนี้ยังมี แบรนด์ TMT (เดอะมันนี่ทีม) เป็นของตัวเองที่มีสินค้าครอบคลุมเกี่ยวกับแวดวงแฟชั่นทั้งหมดไม่ว่าจะเป็น หมวก, เสื้อยืด, สินค้าเกี่ยวกับอุปกรณ์ไฮเทค รวมถึงผลิตภัณฑ์ที่เกี่ยวกับการชกมวยแต่น้อยคนที่จะรู้ว่า อดีตแชมป์โลก 5 รุ่น เพิ่งจะซื้อบ้านในเบเวอรี่ ฮิลส์ ด้วยเงินจำนวน 25 ล้านเหรียญสหรัฐฯ (ประมาณ 760 ล้านบาท) ที่เพรียบพร้อมทุกสิ่งไม่ว่าจะเป็น ห้องนอนใหญ่ 6 ห้อง, ห้องน้ำ 10 ห้อง, ห้องเก็บไวน์ 225 ขวด, ฟิตเนสขนาดใหญ่, โรงภาพยนตร์ในบ้าน รวมถึงลานจอดรถขนาดใหญ่ที่ไว้เก็บคอลเล็คชั่นรถนอกจากนี้ยังจ้างพ่อครัวส่วนตัว, แม่บ้านกว่า 10 คน คอยให้การบริการและดูแลเรื่องอาหารการกินตลอด 24 ชั่วโมง ซึ่งกับคฤหาสน์หรูหลังใหม่ที่เจ้าตัวเพิ่งอวดโฉมนั้นจะมีขนาดใหญ่ และกว้างกว่าบ้านหลังเก่าที่นครลอสแอนเจลิส แต่เจ้าตัวยังไม่เผยว่าที่พักแห่งใหม่ของเจ้าตัวตั้งอยู่ที่ใด และราคาในครั้งนี้จบที่เท่าไร
