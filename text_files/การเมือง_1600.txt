
กลายเป็นประเด็นดราม่าอยู่สักพัก สำหรับการจากไปอย่างไม่มีวันกลับของ "โกโก้ นิรุณ" อดีตผู้จัดการพระเอกหนุ่มชื่อดัง "มาริโอ้ เมาเร่อ" ซึ่งก่อนหน้านี้มาริโอ้เคยออกมาให้สัมภาษณ์ว่าได้ส่งพวงหรีดไปร่วมแสดงความเสียใจแล้ว และหากเคลียร์คิวได้จะรีบไปเคารพศพด้วยตัวเองทันที แต่จนถึงวันฝังศพตามพิธีของศาสนาคริสต์กลับไร้เงาพระเอกหนุ่มไปร่วมไว้อาลัย แต่ไม่นานก็มีรูปไปเที่ยวกับกลุ่มหนุ่มสุดฮอตที่ต่างจังหวัดด้วยกัน จนทำให้เกิดเสียงวิพากษ์วิจารณ์ต่างๆ นาๆ ตามมา
ล่าสุด พอมีโอกาสได้เจอ มาริโอ้ เมาเร่อ เจ้าตัวจึงได้ออกมาเคลียร์ทันทีว่า ที่ไม่ไปร่วมงานศพเพราะไม่สามารถเคลียร์คิวได้จริงๆ พร้อมยืนยันไม่ได้ไปเที่ยวอย่างที่หลายคนเข้าใจ แต่เป็นการไปทำโปรเจคพิเศษร่วมกัน ซึ่งจะมีออกมาให้เห็นเร็วๆ นี้แน่นอน
ถามถึงดราม่าที่เราไม่ไปร่วมงานศพพี่โก้?"โอ้ติดภารกิจจริงๆ ครับ ติดงานจริง ก็เลยไปไม่ได้ แต่ก็ได้ส่งพวงหรีดไปแสดงความเสียใจแล้ว"
เสียดายไหมที่ไม่ได้ไปร่วมไว้อาลัยเขาเป็นครั้งสุดท้าย?"เสียดายครับ แต่ติดภารกิจที่ต้องทำ ไปร่วมงานไม่ได้ เพราะคิวงานล็อคไว้แล้ว คือการจากไปของพี่โก้เป็นอะไรที่กะทันหัน"
ติดงานอะไรพอบอกได้ไหม?"โปรเจคพิเศษของผมกับผู้จัดการ และพี่ๆ น้องๆ เป็นสาเหตุที่เราต้องไปต่างจังหวัดที่คนเอารูปมาดราม่า เราไม่ได้ไปเที่ยว ไปทำงานเป็นโปรเจคใหญ่ทำบุญร่วมกัน ฝากติดตามด้วย"
รู้สึกยังไงที่คนโยงดราม่าเพราะรูปดันออกมาช่วงนั้นพอดี?"ผมไม่ได้รู้สึกอะไร เพราะเราติดงานจริงๆ และแสดงความเสียใจไปแล้ว ถ้าว่างยังไงก็ไป แต่ทุกอย่างเกิดขึ้นกะทันหันเราไม่คิดว่าพี่เขาจะจากไปเร็ว เราเองก็ต้องไปทำภารกิจให้เสร็จเรียบร้อย"
เครียดไหมกับกระแสที่เข้ามา?"ไม่เครียด เชื่อว่าทุกคนคงเข้าใจ เพราะเป็นเหตุที่เราไม่คาดคิด เราไม่ได้ไปเที่ยวเล่นสนุกสนานอย่างที่หลายคนเข้าใจ ไปทำงานโปรเจคการกุศล เดี๋ยวจะออกมาเร็วๆ นี้"
เป็นโปรเจคเอ็กคลูซีฟ?"เอ็กคลูซีฟทุกอย่าง ตั้งแต่นายแบบ ตากล้อง สถานที่ ทั้งหมดเราทำเพื่องานบุญ ไม่อยากพูดเยอะ เดี๋ยวจะหลุดว่าเป็นอะไร จะออกเมื่อไหร่ต้องถามฝ่ายตัดต่อ ตอนนี้เขายืนอึ้งๆ อยู่(ยิ้ม)"
ความสัมพันธ์กับจันจิช่วงนี้เป็นยังไงบ้าง?"ก็โอเคนะครับ เป็นไปด้วยดี"
ก่อนหน้านี้เห็นอัดคลิปแสดงความห่วงใยให้อาม่าของจันจิที่กำลังป่วยอยู่?"ใช่ครับ มีโอกาสได้ไปเยี่ยมท่านบ้าง ท่านก็ไม่ได้ว่าอะไร เหมือนเราไปเยี่ยมผู้ใหญ่ท่านหนึ่ง"
กับจันจิมีโอกาสได้เจอกันบ่อยไหม?"ไม่ค่อยครับ โอ้ถ่ายละครหนัก น้องก็ทำงาน แต่ก็ได้เจอกันบ้าง ไม่ได้ห่างอะไร น้องไม่มีน้อยใจอะไร คุยกันปกติเรื่อยๆ ความสัมพันธ์ยังเหมือนเดิม ค่อยเป็นค่อยไป"
เมื่อไหร่จะเป็นแฟนกันสักที?"โอ้ไม่รีบครับ ชิวๆ ค่อยๆ เป็น ค่อยๆ ไป เดี๋ยวพร้อมเมื่อไหร่แล้วจะบอก"
จันจิพร้อมไหม?"ค่อยๆ ทำงานกัน ยังไม่รีบ"
เหมือนเราเข้าทางผู้ใหญ่?"ผมว่าเป็นเรื่องปกตินะ ที่ต้องเจอ"
มีข่าวมาว่าพี่อ๊อฟ-พงษ์พัฒน์ จะทำละครเรื่องคู่กรรม วางตัวเราเป็นพระเอก?"ผมยังไม่ได้คุยกับอาอ๊อฟเลยครับ ต้องดูอีกที ตอนนี้ยังไม่มีข่าวอะไรออกมา ยังไม่ได้คุยกับผู้ใหญ่ อยู่ดีๆ ก็มีข่าวงงเหมือนกัน"
ถ้าติดต่อมาสนใจเล่นไหม?"สนใจครับ ผมเองก็เคยร่วมงานกับอาอ๊อฟอยู่แล้ว แฮปปี้ทุกครั้ง แต่โปรเจ็คนี้ค่อนข้างงง เพราะยังไม่ได้มีการพูดคุยกัน ตอนนี้ผมกำลังถ่ายทำละครเรื่องบ่วงบรรจถรณ์กับน้องใหม่-ดาวิกาอยู่ ส่วนเรื่องบัลลังฆ์ดอกไม้ปิดกล้องไปแล้ว กำลังตัดต่ออยู่"
งานหนังล่ะมีติดต่อเข้ามาไหม?"ยังไม่มีครับ ห่างไปนานเหมือนกัน แต่ตอนนี้ละครแน่น ต้องซ้อมคิวบู๊ แต่งตัว คาร์เตอร์ค่อนข้างซับซ้อน ต้องทำการบ้าน ขอลุยงานละครก่อน ต้องดูเป็นโปรเจ็คไปตามช่วงเวลาที่เหมาะสม"