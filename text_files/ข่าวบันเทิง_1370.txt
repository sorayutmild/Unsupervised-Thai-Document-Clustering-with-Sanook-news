เบนซ์ พรชิตา - มิค บรมวุฒิ แต่งงาน
ได้ฤกษ์เข้าสู่ประตูวิวาห์เรียบร้อยแล้ว สำหรับคู่รัก 9 ปี "เบนซ์ พรชิตา" กับ "มิค บรมวุฒิ" จัดพิธีมงคลสมรสขึ้นที่โรงแรมมาราเกช หัวหิน รีสอร์ท แอนด์ สปา จ.ประจวบคีรีขันธ์ ท่ามกลางบรรยากาศชื่นมื่นและเย็นชุ่มฉ่ำกับสายฝนที่โปรยปรายตลอดทั้งวัน
เบนซ์ พรชิตา กับ มิค บรมวุฒิ ถือฤกษ์ดีวันที่ 8 พฤศจิกายน จัดพิธีแต่งงานแบบเรียบง่าย เชื้อเชิญเพียงแขกผู้ใหญ่คนสนิทและเพื่องพ้องในวงการไม่กี่คนเท่านั้น เช่น วิกกี้ สุนิสา, ชาย ชาตโยดม, สรยุทธ สุทัศนะจินดา หรือ อ๊อฟ พงษ์พัฒน์ เป็นต้น โดยเมื่อช่วงเช้าตรู่ เบนซ์-มิค ได้ร่วมกันทำบุญใส่บาตรพระสงฆ์ 18 รูป ก่อนที่จะจัดขบวนแห่ขันหมากไปสู่ขอฝ่ายหญิง ในเวลา 09.39 น. และเข้าทำความเคารพญาติผู้ใหญ่ทั้ง 2 ฝ่าย บรรยากาศเป็นไปอย่างสนุกสนาน
ภายหลังจากพิธีแห่ขันหมาก เบนซ์-มิค ได้เข้าพิธีหลั่งน้ำพระพุทธมนต์และจดทะเบียนสมรส ก่อนจะจัดงานเลี้ยงฉลองมงคลสมรสเล็กๆ ในช่วงเย็นต่อไป แม้ว่าพิธีการในวันนี้จะเปลี่ยนแปลงเล็กน้อย เนื่องจากสภาพอากาศมีฝนตกโปรยปราย ทำให้คู่บ่าวสาวตัดสินใจย้ายพิธีมาจัดในร่มแทน อย่างไรก็ตาม เบนซ์-มิค ยังได้แพลนจัดพิธีฉลองมงคลสมรสอีกครั้งที่กรุงเทพฯ ในวันที่ 26 เมษายน 2557
ทางทีมข่าวบันเทิง Sanook! News ขอแสดงความยินดีกับ เบนซ์ พรชิตา และ มิค บรมวุฒิ มา ณ ที่นี้ด้วยนะจ๊ะ
ขอบคุณภาพจากอินสตาแกรม @nophasitpep @suquanbulakul @Bright_ch3 2 @kanchai @
คลิกชม ชุดแต่งงานเบนซ์ พรชิตา ออกแบบเอง เก๋ที่สุด!