ใครๆ ก็อยากเป็นเจ้าของหน้าท้องแบนราบ แค่ 10 วินาทีกับท่าออกกำลังกายสุดง่าย รับรองว่าถ้าทำได้พุงลดแน่ๆ จะเป็นท่าอะไร ง่ายขนาดไหน ตาม Sanook! Health มาเลยค่ะ
 
 

1. เตรียมเสื่อโยคะ หรือฟูกบางๆ (อย่าแข็งหรือนุ่มจนเกินไป) ปูไว้บนพื้นก่อน
 
2. นอนคว่ำ ตั้งศอกข้างลำตัว ดันส่วนบนของร่างกายเหนือเอวขึ้นมาจากพื้น ปลายเท้าเหยียดตรง ส่วนของฝ่าเท้าด้านบนแตะพื้นเอาไว้
 
3. เมื่อพร้อมแล้ว ใช้แขนส่วนปลาย ข้อศอก และฝ่าเท้าด้านบน ดันลำตัวส่วนล่างจากเอวลงไปจนถึงขาขึ้นมาจากพื้น ให้ทั้งลำตัวและขาขนานกันเป็นเส้นตรง อย่ากระดกก้นสูงจนเกินไป
4. ค้างท่านั้นไว้ 10 วินาที จะนับในใจ หรือส่งเสียงออกมาเลยก็ได้ค่ะ ครบแล้วก็นอนลงไปกับพื้นใหม่5. ใครที่ไม่เมื่อยมาก ทำต่อได้อีกเรื่อยๆ จนกว่าจะไม่ไหว หรือสามารถจัดเป็นเซ็ตได้ เช่นครั้งละ 10 วิ 5 ครั้งเป็น 1 เซ็ต และทำวันละ 5 เซ็ต เป็นต้น ส่วนใครอาจจะไม่เคยออกกำลังกายเลย แล้วรู้สึกปวดเกร็งหน้าท้อง ต้นขา และแขนมาก ก็ค่อยๆ เพิ่มจำนวนครั้งในวันต่อไปได้เช่นกัน
 
6. นอกจากนี้ยังสามารถเพิ่มลูกเล่นเข้าไป เพื่อช่วยกระชับกล้ามเนื้อหน้าท้อง และขาได้มากขึ้นอีกนิด โดยสลับยกข้าทีละข้างให้เหนือพื้น ระหว่างที่ลำตัวยังค้างอยู่เหนือพื้นได้ด้วยค่ะ สามารถจัดเป็นเซ็ตได้ หรือจะสลับยกขาทีละข้างทุกๆ 10 วินาทีก็ได้เช่นกัน
ท่าออกกำลังกายง่ายๆ เพียงเท่านี้ ก็สามารถช่วยกระชับกล้ามเนื้อหน้าท้อง ต้นขา ต้นแขนได้แล้วนะคะ ไม่จำเป็นต้องพึ่งพาอุปกรณ์อะไรให้มากมายจนเกินไป ปีใหม่ปีนี้ ขอให้ได้เป็นเจ้าของเรือนร่างสมส่วนกันทุกคนนะคะ