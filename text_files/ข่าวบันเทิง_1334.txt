ถูกจับตามองให้เกิดประเด็นอีกแล้ว หลังจากที่ซุป'ตาร์สาว "ชมพู่ อารยา" ขอผลัดคิวการเป็นพิธีกรทุกครั้งที่มีนางเอกร่วมช่องอย่าง "เจนี่ เทียนโพธิ์สุวรรณ" มาเป็นแขกรับเชิญ ซึ่งงานนี้หลายคนเลยอดสงสัยไม่ได้ว่าจะเป็นเพราะทั้งสองแอบเกาเหลากันอยู่หรือเปล่า
โดยล่าสุด ชมพู่ อารยา ก็ได้รีบออกมาเคลียร์ให้ฟังทันทีว่า การเชิญแขกรับเชิญบางคนนั้นใช้เวลาจองคิวนานมาก ซึ่งเธอก็ไม่สามารถรับรู้ได้ว่าช่วงไหนเธอจะไม่ว่างตอนคิวของใคร พร้อมเผยยังไม่ได้ส่งไม้ต่อให้กับรุ่นน้องคนสนิท "ใหม่ ดาวิกา" และเธอก็ไม่มีสิทธิ์เลือกจะให้ใครมาแทนที่ใครได้
ก่อนหน้านี้เห็นไปเที่ยวอิตาลีมา?"ไปเที่ยวเฉยๆ เป็นเที่ยวปกติหลังแต่งงาน สวีทเท่าเดิม ไปกัน 2 คน เลยไม่รู้จะถ่ายรูปยังไง"
ใช้ชีวิตคู่เต็มที่หรือยัง?"เต็มที่ไหม ก็มากขึ้นกว่าตอนเป็นแฟนนะคะ แต่ถามว่าเต็มตัวหรือยัง ยังไม่เต็มตัว เพราะยังไม่ได้ย้ายเข้าเรือนหอ ยังสร้างไม่เสร็จ เราก็ยังไปๆ มาๆ ตื่นมาเจอกันก็ดีค่ะ เป็นความรู้สึกแบบอุ่นใจ กิจวัตประจำวันไม่ได้ต่างอะไรมากกว่าเดิมเท่าไหร่ เป็นความอุ่นใจแบบแปลกๆ ถ้าเรือนหอจริงๆ ก็อีกปีหนึ่งค่ะ ตอนนี้เราทำอีกที่เพื่ออยู่ชั่วคราวไปก่อน ส่วนเรื่องงบเราไม่รู้แล้วแต่นาง"
หลายคนลุ้นให้เรามีน้องไวๆ?"อย่างน้อยที่สุดตอนนี้ก็มีละครกับบอร์ดคราส ก็ต้องจบอันนี้ก่อน"
ต่อจากนี้จะรับงานน้อยลงหรือเปล่า?"ไม่อยากหักโหมกับตัวเองแล้ว แต่ก็มีละคร มีรับงานลูกค้าด้วย ถ้าจะให้รับเหมือนเมื่อก่อนก็ยังไม่ใช่ แต่ไม่ได้หายไปไหน ยังไงก็คิดถึงละคร ส่วนอีเว้นท์ก็ต้องเบาลงอยู่แล้ว รับแต่ของลูกค้าที่เรามีคอนแทค ไม่ใช่ว่าไม่อยากมีลูกนะ แต่ขออีกนิดนึง เพราะเพื่อนชมมีชีวิตเปลี่ยนหมดเลย มันเป็นการเสียสละที่ยิ่งใหญ่ ช่วงนี้ค่อนข้างดูแลสุขภาพ ออกกำลังกายเยอะ"
มีข่าวว่าเราเตรียมเฟดตัวออกจากวงการ?"ก็ยังไม่เฟดหรอกค่ะ 3แซ่บก็ยังอยู่นะ"
คนสังเกตเทปที่ผ่านมาไม่มีเราเป็นพิธีกร?"อ๋อ ช่วงอยู่ต่างประเทศเท่านั้นเอง เลยไม่ลงตัว เหมือนแขกคนนี้รอคิวมานานมาก แต่ว่ามาได้วันที่เราอยู่ต่างประเทศ มันเป็นเรื่องสุดวิสัยเท่านั้นเอง"
แต่แขกคนนั้นเป็นเจนี่ทุกครั้ง คนเลยจับตาว่าเกาเหลากันอยู่หรือเปล่า เลยไม่ยอมเป็นพิธีกร?"ไม่หรอกค่ะ เป็นเรื่องบังเอิญ เดี๋ยวจริงๆ ปีนี้จะมีอีกคิวหนึ่งที่ชมไม่อยู่"
ตอนนั้นเจนี่แค่มาเป็นพิธีกรแทนใช่ไหม?"เขาแทนด้วยเหรอ มาเป็นแขกเฉยๆ ไม่น่าเกี่ยวหรอกค่ะ เพราะเมื่อวานก่อนเจนี่เพิ่งมาออก 3 แซ่บเอง ซึ่งชมก็อยู่นะ"
หลายคนมองว่าช่วงนี้ไม่ค่อยเห็นเรา เพราะเตรียมส่งไม้ต่อให้ ใหม่ ดาวิกา?"ก็อะไรที่ทำได้ก็จะทำได้ เราช่างน้ำหนักแล้วว่ามีคนต้อนรับเราก็ทำไป ส่วนเรื่องที่ว่าใครจะมาสานต่อ มันไม่ใช่เรื่องที่ชมจะตัดสินใจ สมมุติชมมีงานอันนี้อยู่แต่บอกว่าไม่เอาแล้ว พอแล้ว อิ่มตัว เอางานนี้ไป มันก็ไม่ใช่เราเนอะ"
ไม่ได้เป็นการส่งไม้ต่อให้ใหม่ตามข่าวใช่ไหม?"ชมไม่ได้ยิ่งใหญ่ขนาดนั้นนะ ว่าเลือกได้ กำหนดได้ว่าจะเอาแต่พวก แต่น้องฉัน"
ใหม่มีมาปรึกษาว่าจะย้ายช่องบ้างไหม?"ไม่มี ไม่เคยมีใครมาปรึกษาเรื่องย้ายช่องเชื่อป่ะ ไม่ทราบเลย ไม่เคยได้ยินข่าวด้วย"
ถ้าใหม่เตรียมย้ายจริง พร้อมสนับสนุนไหม?"แล้วแต่เคารพการตัดสินใจของเกล้า ของใหม่ คิดว่าเขาดูแลกันมาดี ก็คิดมาดีแล้ว"
ขอบคุณภาพประกอบจากอินสตาแกรม chomismaterialgirl , janienineeleven