(ภาพจาก @Bell_Rakung)
ศรส.ขอคืนพื้นที่
(18 ก.พ.) เกาะติดสถานการณ์การเมืองในวันนี้ ร.ต.อ.เฉลิม อยู่บำรุง ในฐานะ ผอ.ศรส. จะนำกำลังเจ้าหน้าที่ไปขอคืนพื้นที่ 5 จุด คือ ทำเนียบรัฐบาล ศูนย์ราชการแจ้งวัฒนะ ถนนราชดำเนิน กระทรวงมหาดไทย และกระทรวงพลังงาน ขณะที่ในเวลา 07.30 น. นายสุเทพ เทือกสุบรรณ เลขาธิการ กปปส. นัดมวลชนจากทุกเวทีให้มารวมกันที่เวทีปทุมวัน เพื่อมุ่งหน้าไปทำเนียบรัฐบาล

18:03น. ศพ"สุพจน์ บุญรุ่ง"และ"ดต.เพียรชัย ภารวัตร" ส่งศพจาก รพ.กลาง มาชันสูตรที่ รพ.ตำรวจแล้ว @js100radio
17.30 น. ศูนย์เอราวัณ รายงานเหตุ ปะทะ ขอคืนพื้นที่ ล่าสุด ตาย 4 เจ็บ 64 ราย
16.12 น. ถาวร เสนเนียม เรียกการ์ดทุกคนเข้าแถวหน้าเวที บอกมหาดไทยเป็นจุดเดียวที่ศรส.ไม่กล้าเข้าคืนพื้นที่
15.42 น. ตั๊น จิตภัสร์ โพสต์ภาพลงเฟซบุ๊ก นำมวลมหาประชาชนมุ่งหน้ากลับเวทีปทุมวันหลังจากเฝ้าทำเนียบรัฐบาลทั้งวันค่ะ.. มีพี่ตำรวจทำป้ายชื่อและป้ายยศสิบตรีตกอยู่นะคะ ของพี่ สิบตรี นพดล ปรีเปรม.. ยังไงมารับคืนที่ตั๊นได้นะคะ ที่เวทีปทุมวันค่ะ

(ภาพจาก FB:ตั๊น จิตภัสร์ ภิรมย์ภักดี)
15.35 น. ตร.ถอนกำลัง สวนมิสกวัน ขณะที่ผู้ชุมนุม ยอมเปิดถนนราชดำเนิน เพื่อจัดงานกาชาด 57 

(ภาพจาก@fm91trafficpro)  
15.20 น. ศูนย์เอราวัณ รายงาน ยอดเจ็บ 59 ตายแล้ว 3 รวม 62 ราย ทราบชื่อ นายสุพจน์ บุญรุ่ง 52 ปี ด.ต.เพียรชัย ภารวัตร 45 ปี และ นายธนูศักดิ์ รัตนคช 29 ปี 
15.00 น. สุเทพ ขึ้นเวที ขอบคุณผู้ชุมนุมที่มาร่วมรักษาพื้นที่ แสดงความเสียใจเหตุที่เกิดแยกผ่านฟ้า ประกาศพามวลชนกลับเวทีปทุมวัน โดยระบุขณะนี้สถานการณ์สงบแล้ว ถึงเวลาเดินทางกลับเวทีปทุมวัน พรุ่งนี้เช้าตัดสินใจว่าจะดำเนินการอย่างไร 
14.30 น. รถเมล์สาย 43 ถูกนำมาจอดขวางถนนกัลยาณไมตรี ใกล้ก.มหาดไทย

(ภาพจาก‏@tanatpong_nna ) 
14.24 น. เวที กปปส. ปทุมวัน กำลังจะมอบเงินจากการเดินขบวนให้สภาทนายความไปช่วยชาวนาฟ้องร้อง 25 ล้านบาท 
14.10 น. เรือตรีแซมดิน เลิศบุศย์ ขึ้นเวทีผ่านฟ้าฯ ยืนยันตอนนี้แกนนำอยู่ครบ มวลมหาประชาชนผลักดันตร.ออกพื้นที่ได้สำเร็จ
14.02 น. ผู้ชุมนุมบริเวณ ถ.ราชดำเนิน ทุบรถตำรวจ หลายคัน เหตุโกรธแค้นผู้ชุมนุมถูกยิงเจ็บหลายราย 

(ภาพจาก‏@news1005fm )
13.50 น. สุเทพเครียดหลังเกิดเหตุปะทะกันที่แยกผ่านฟ้าหลังแกนนำหลายคนถูกควบคุมตัว ล่าสุด หารือกับ อ.สมเกียรติ พงษ์ไพบูลย์ ที่รอดถูกจับ และมีการลุกเดินไปสูบบุหรี่ด้วยสีหน้าเคร่งเครียดเป็นระยะ 
13.30 น. สุเทพ อยู่ท่ามกลางฝูงชน บนสะพานมัฆวานรังสรรค์/ผ่านฟ้า สถานการณ์สงบลง/ แยกสวนมิสกวัน แนวตำรวจถอยเพิ่ม 50 เมตร กปปส.ขอให้กลับเข้า บช.น. 
13.12 น. ส.ต.ต.พงศกร แสงกลม ผบ.หมู่ สภ.บางละมุง เสียชีวิตแล้ว หลังถูกยิงเข้าศรีษะ จากการเข้าขอคืนพื้นที่บริเวณสะพานผ่านฟ้า

สมเกียรติ พงษ์ไพบูลย์ แกนนำ คปท. เผยนาทีถูกจับ
13.00 น. สมเกียรติ พงษ์ไพบูลย์ แกนนำ คปท. ให้สัมภาษณ์ช่องบลูสกาย เผย นาทีถูกตำรวจบุกจับ บอกถูกขังอยู่ในรถ 45 นาที โดยถูกจับมัดกุญแจมือไว้ หลังจากนั้นก็มีตำรวจมาถามว่าไม่หนีใช่ไหม ตนก็ตอบว่าไม่หนี ตำรวจคนนั้นก็สั่งให้ถอดกุญแจมือออก ต่อมามีเหตุยิงบริเวณรถที่ถูกคุมขัง และตำรวจที่คุมตัวตนก็ไปหลบ ก่อนที่จะมีชายนิรนาม 3 คนช่วยออกมา แต่ตนไม่รู้ว่าเป็นใคร ขณะนี้อยู่เซฟเฮ้าส์ปลอดภัยแล้ว
12.33 น. ปอง อัญชลี ไพรีรัก และ สาทิตย์ วงศ์หนองเตย ขึ้นกล่าวที่เวที กปปส.แยกปทุมวัน เผย ตำรวจอ้างขอคืนพื้นที่ราชดำเนินเพื่อเตรียมงานกาชาด แต่ฝ่ายประชาสัมพันธ์งานโทรมาบลูสกายให้แก้ข่าว งานกาชาดไม่ได้ต้องการให้ขอพื้นที่
12.08 น. ผู้ชุมนุม กปท. สะพานผ่านฟ้า สามารถยึดคืนพื้นที่จากตำรวจกลับคืนได้เเล้ว ด้าน สาทิตย์ วงศ์หนองเตย ประกาศที่เวทีปทุมวัน ระดมมวลชนมาที่เวทีเพิ่ม
11.48 น. สุเทพ นำมวลชนนั่งกลางแยกหน้า UN เพื่อให้ผู้ชุมนุมสงบนิ่ง (บลูสกาย) หลังได้ยินเสียงระเบิด
 

(ภาพจาก@phattanantv9)
11.40 น. บี พุฒิพงษ์ ประกาศยกเลิกเจรจาเพราะปะทะแยกผ่านฟ้าฯมีการจับ สมเกียรติ พงษ์ไพบูลย์ แกนนำกปท.ชี้ตำรวจไม่จริงใจ
11.19 น. ตำรวจเริ่มมีการยิงแก๊สน้ำตาแล้วที่ผ่านฟ้า ขณะที่สมณะโพธิรักษ์ยังปราศรัยบนเวที่ ย้ำไม่ตอบโต้ 
11.15 น. ตร.เข้าพื้นที่ชุมนุมผ่านฟ้าสำเร็จ ล็อคตัว สมเกียรติ พงษ์ไพบูลย์ แกนนำ กปท. ได้แล้ว พร้อมทำลายแนวกั้น และกระสอบทราย พบอาวุธ กระสุนปืน

11.00 น. ตำรวจกำลัง บุกประชิด กลุ่ม กปท. กองทัพธรรม คืนพื้นที่สะพานผ่านฟ้าฯ พบผู้ชุมนุมหัวแตก เลือดอาบ 
10.39 น. ตร.ประชิดผู้ชุมนุมผ่านฟ้าฯแล้ว ขอคืนพื้นที่ให้ประชาชน หลังเจรจา 4 รอบ ไม่สำเร็จ ขอพบแกนนำยินดีพูดคุย ขณะที่ผู้ชุมนุมนั่งสวดมนต์

(ภาพจาก @brnititorn)
10.14 น. กปปส.แจกอุปกรณ์ป้องกันแก๊สน้ำตากับการ์ด ในถุงจะมีถุงมือ แว่นตา น้ำ ผ้าขนหนู น้ำยาล้างตา ผ้าปิดจมูก  
10.10 น. "เฉลิม" บอก ปฏิบัติการคืนพื้นที่เป็นไปอย่างเรียบร้อย เผย "นายกฯ" โทรหาเน้นอย่าใช้ความรุนแรง
10.05 น. สำนักปลัดกลาโหมตั้งโพเดี้ยมติดธงประจำตัวนายกฯ คาดนายกฯเตรียมแถลงข่าวผ่านช่อง 11 เรื่องสำคัญ การจัดโพเดี้ยมรูปแบบนี้ เคยจัดครั้งล่าสุดที่สตช.วันที่ 9 ธ.ค.56 ที่นายกฯใช้ในการแถลงยุบสภา 
09.40 น. สุเทพ มาปราศรัยหน้าด่านสวนมิสกวัน ให้ผู้ชุมนุมอยู่สงบ ถ้าตร.เข้าสลายการชุมนุม นั่งสวดอิติปิโสเท่านั้น ยืนยันจะอยู่กับผู้ชุมนุมตลอด 

(ภาพจาก @sataporn_tpbs)
08.38 น. พล.ต.ต.อดุลย์ ณรงค์ศักดิ์ รองผบช.เตรียมเจรจาม็อบ ผู้ชุมนุมส่ง 'สกลธี ภัทธิยกุล' ยืนในแนวบังเกอร์ ห่างตร. 100 ม. จัดเครื่องเสียงเจรจา ล่าสุด ตัวแทนคปท. ไม่รับข้อเสนอขอคืนพื้นที่ถ.พิษณุโลก แต่ขอใช้สิทธิ์ทางการเมืองชุมนุมขับไล่รัฐบาล

(ภาพจาก ‏@Reporter_Js1) 
08.30 น. ตร.เริ่มประกาศให้ผู้ชุมนุมออกนอกพื้นที่เพื่อเปิดทาง ถ.พิษณุโลกให้นักเรียนได้เข้าเรียนอย่างปกติ 


(ภาพจาก ‏@news1005fm)
08.00 น. จนท.ตำรวจเข้าขอคืนพื้นที่กระทรวงพลังงาน กลุ่มผู้ชุมนุมยอมให้จับกุมโดยไม่มีความรุนแรง
07.50 น. ศรส.ส่งกำลังตร.ขอคืนพื้นที่ควบคุมตัวแกนนำและผู้ชุมนุมกคป.ที่ปตท.สำนักงานใหญ่ คุมตัวไปตชด.ภ.1
07.39 น. 'สุเทพ' ถึงแยกเพชรพระราม เริ่มคึกคักแลัว มวลชนเป่านกหวีดรัองเพลง มีปชช.ให้กำลังใจ 
07.27 น. "สุเทพ" นำมวลชนเคลื่อนไปสมทบทำเนียบแล้ว ใช้เวลาเดินเท้า45นาที โดยย้ำมวลชนอย่าพกอาวุธ