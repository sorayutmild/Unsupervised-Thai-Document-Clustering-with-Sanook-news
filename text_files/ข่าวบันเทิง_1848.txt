ถือว่าเป็นอีกหนึ่งทริปที่เก็บความทรงจำดีๆ ของนักแสดงสาว เจี๊ยบ-ชมพูนุช ปิยธรรมชัย โดยการใช้เวลาว่างที่ตรงกับหวานใจหนุ่ม ปูไข่-พงศ์สิรี บันลือวงศ์ แพ็คกระเป๋าเดินทางไปเติมพลังงานให้กับร่างกายตัวเองและอัปเกรดความหวานที่มีให้มากยิ่งขึ้น
ซึ่งล่าสุด เจี๊ยบ-ปูไข่ ก็ได้เลือกเดินทางไปยังทะเลของประเทศเพื่อนบ้าน อย่างเกาะนาวโอพี ที่พม่า เพราะนอกจากจะขึ้นชื่อจนติดอันดับเรื่องความสวยของท้องทะเลแล้ว บรรยากาศโดยรอบก็ดูจะเป็นใจให้เหมาะกับการพักผ่อนสุดๆ
IG: cj_piyaเจี๊ยบ ชมพูนุช ควงแขน ปูไข่ พักผ่อนชิลๆ ริมทะเล
และงานนี้ เจี๊ยบ ชมพูนุช ก็ไม่พลาดที่จะหยิบชุดว่ายน้ำไปใส่อวดผิวสวยประชันกับน้ำทะเลสีใส เพื่อที่จะได้มีภาพมาฝากแฟนคลับที่ติดตามอยู่ ซึ่งเธอก็ไม่ได้ทำให้ผิดหวัง เพราะถึงแม้แต่ละชุดจะไม่ได้เปิดเผยให้เรือนร่างแบบหมดเปลือก แต่ก็ทำเอาคนดูใจบางได้ไม่น้อยเลยทีเดียว
อย่างรูปภาพล่าสุดที่ เจี๊ยบ ชมพุนุช เลือกโพสต์นั้น คือการสวมเพียงเสื้อยืดแขนสั้นพร้อมกับแจกรอยยิ้มที่สดใสริมชายหาด แต่เพิ่มดีกรีของความแซ่บด้วยการนุ่งกางเกงบิกินี่ตัวจิ๋ว เผยให้เห็นเรียวขายาวๆ เป็นภาพที่กระชากใจคนดูไปแบบไม่ทันตั้งตัวจริงๆ เลยจ้า
