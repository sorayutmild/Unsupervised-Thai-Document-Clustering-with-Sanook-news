ในช่วงนี้ตามสื่อหรือช่องทางการสื่อสารต่างๆ เราจะเห็นข่าวคนที่ป่วยเป็นโรคซึมเศร้ากันมากขึ้นเรื่อยๆ เคยสงสัยกันไหมว่าจริงๆ แล้ว การป่วยเป็นโรคซึมเศร้ามีปัจจัยมาจากอะไรบ้าง ถึงทำให้จำนวนคนที่ป่วยเป็นโรคนี้เยอะมากขึ้นทุกวัน แล้วตัวเรามีความเสี่ยงที่จะเป็นโรคซึมเศร้าหรือไม่ วันนี้เราจะยกตัวอย่างปัจจัยที่ทำให้เกิดโรคซึมเศร้ามาให้ทราบกัน เพื่อเป็นการตรวจสอบตนเองไปด้วยพร้อมๆ กันค่ะ
ปัจจัยที่ทำให้เกิด “โรคซึมเศร้า”1. พันธุกรรม2. การเลี้ยงดู บุคลิกภาพ เช่น คนที่มองโลกในแง่ลบ ยึดติดกับความสมบูรณ์แบบ3. ความผิดปกติของสารสื่อประสาทในสมอง อาจจะเกิดจากเหตุการณ์บางอย่างมากระตุ้น เช่น การสูญเสียคนรัก หรือเจ็บป่วยประสบอุบัติเหตุ เป็นต้น
 
9 พฤติกรรมที่เป็นสัญญาณเตือน “โรคซึมเศร้า”1. มีความรู้สึกไม่สบายใจ เศร้า ท้อแท้ ตลอดเวลา2. เมื่อก่อนเคยชอบทำอะไร แต่เดี๋ยวนี้รู้สึกไม่อยากทำอะไรเลย หรือต่อให้ทำในสิ่งที่ชอบแต่ก็ไม่มีความสุข3. เบื่ออาหารหรือกินมากขึ้นจนน้ำหนักเปลี่ยนไปมาก4. นอนไม่หลับ หรืออยากนอนอย่างเดียว5. กระวนกระวาย อยู่ไม่สุข หรือรู้สึกไม่อยากทำอะไรเลย6. รู้สึกอ่อนเพลีย เหนื่อยง่าย ไม่มีแรง7. รู้สึกตัวเองไร้ค่า ผิดหวังกับตัวเอง8. ไม่มีสมาธิ ใจลอย ความจำแย่ลง ไม่กล้าตัดสินใจ9. มีความคิดว่าอยากตาย อยากฆ่าตัวตาย ถ้าคุณมีข้อนี้แนะนำให้ไปพบจิตแพทย์โดยทันที
การประเมินภาวะเสี่ยงต่อการเป็นโรคซึมเศร้า จะมีอยู่ 9 ข้อ โดยให้สังเกตอาการของตนเองถ้ามีอาการ 5 ข้อ จาก 9 ข้อด้านบน ติดต่อกันเป็นเวลา 2 สัปดาห์ ติดต่อกัน ควรจะต้องไปพบจิตแพทย์ทันที