 





Dragon Ball Z For Kinect ที่รอคอยกันมานานนับปีในที่สุดก็ใกล้ที่จะได้เล่นกันแล้ว โดยตัวเกมส์กำหนดออกมาให้เล่นกันวันที่ 2 ตุึลาคม 2012 ที่ใกล้จะถึงนี้ และเมื่อสัปดาห์ที่ผ่านมาก็มีการเปิด Demo ให้ทดลองเล่นกันที่งาน Tokyo Game Show 2012 บูธของค่าย Bamdai Namco ด้วย ซึ่งทางสื่อนอกได้บันทึกวีดีโอจากการเล่น Demo มาให้ลองชมกันดู
 










ระบบการเล่นของเกมส์ Dragon Ball Z For Kinect จะเป็นเหมือนกับเกมส์ชกมวย ที่มีมุมมองแบบ First Person และใช้กราฟิกแบบเดียวกับภาค Dragon Ball Z: Ultimate Tenkaichi โดยมีตัวละครให้เลือกเล่นถึงกว่า 50 ตัวละครจากการ์ตูน การจะปลดล็อคตัวละครได้นั้นจะมีด้วยกันสองแบบคือปลดล็อคโดยการเล่นเกมส์เพื่อปลดล็อคธรรมดา กับอีกแบบจำเป็นจะต้องใช้ QR Code เพื่อใช้ปลดล็อคตัวละครพิเศษประมาณ 20 ตัว ซึ่งนอกจากจะปลดล็อคแล้ว การสแกน QR Code ยังช่วยเพิ่มพลังให้ตัวละครนั้นๆด้วย
 
ระบบการเล่นของเกมส์ Dragon Ball Z For Kinect จะอิงกับ Move ท่าโจมตีของผู้เล่นเป็นหลัก ซึ่งหากสามารถ Move เคลื่อนไหวมือและเท้าได้ตรงกับท่าของตัวละครก็จะสามารถใช้ท่าไม้ตายหรือท่าโจมตีต่อเนื่องออกไปได้ ซึ่ง Move ในการออกท่าของตัวละครจะมีแตกต่างกันกว่า 100 ท่า ที่จะต้องจดจำการใช้งานให้ดี โดยหลังจากใช้ท่าแล้ว ภาพเกมส์จะเปลี่ยนจากปกติ ที่เป็น First Person มาเป็น Animation แบบการ์ตูนให้เราชมท่าต่อสู้แทน
 
 
ข้อมูลอ้างอิงจาก

http://www.youtube.com/watch?v=N_eGMS7yG_Q
http://www.youtube.com/watch?v=HqlzKyZRNSk
http://www.youtube.com/watch?v=vtKFUu00BAc
