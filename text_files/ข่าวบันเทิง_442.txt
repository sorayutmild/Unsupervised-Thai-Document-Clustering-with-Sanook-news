เรียกกระแสฮือฮาจนอินสตาแกรมของนางเอกสาว ใหม่-ดาวิกา โฮร์เน่ ร้อนเป็นไฟเลยทีเดียว เมื่อเจ้าตัวมีโอกาสได้ไปพักผ่อนรับลมทะเลชิลๆ โดยไม่พลาดที่จะหยิบชุดบิกินี่ตัวจิ๋วใส่อวดความแซ่บ ที่นานๆ จะได้เห็นมุมนี้ของเธอ จนทำเอายอดไลก์ทะลุหลักล้านเป็นครั้งแรกเลยก็ว่าได้
ล่าสุด ใหม่ ดาวิกา ได้ออกมาเผยให้ฟังว่า ไม่คิดเหมือนกันกระแสตอบรับจะดีขนาดนี้ แต่คงไม่ใส่บ่อยๆ เอาเป็นนานๆ ทีจะดีกว่า ด้านหวานใจหนุ่ม เต๋อ ฉันทวิชช์ ก็ได้เห็นรูปพร้อมกับทุกคน ซึ่งฝ่ายชายก็ถามหาไม้เรียวอยู่เหมือนกัน
ทริปล่าสุดโพสต์ภาพเซ็กซี่มาก ?“อ๋อ ไปทะเลใช่ไหมคะ”

ยอดกดไลก์พุ่งเป็นล้านเลย ?“ก็ดีใจค่ะ ขอบคุณที่กดไลก์ให้นะคะ ขอบคุณมากค่ะ มีวันเดียวค่ะที่ได้พักก็เลยได้ไปเที่ยว เที่ยววันเดียวก็ยังดี”
เป็นทริปปล่อยของเลยใช่ไหม ?“(หัวเราะ) ปล่อยของเลยเหรอคะ คือไปพักผ่อนเลยค่ะ ไม่มีอะไรเลย ไปกับเพื่อนกับครอบครัวเท่านั้นเลย เพราะเราทำงาน 7 วัน เลยล็อกไว้วันหนึ่ง”
ชุดนั้นเราตั้งใจซื้อมาใส่โดยเฉพาะเลย หรือมันติดกระเป๋ามา ?“เห้ย ติดกระเป๋าไม่ได้ (หัวเราะ) ตั้งใจซื้อค่ะ ก็เตรียมไปชุดว่ายน้ำ แต่หนูว่ามันไม่เซ็กซี่นะ เพราะมันไม่เห็นอะไรเลยอ่ะ”
แต่มันแซ่บมากเลยนะ ?“ก็เห็นแต่คนแซวหันหลังไง ไม่เห็นอะไร”
ใส่ยากไหม เพราะต้องพันหลายรอบ มีคนช่วยหรือเปล่า ?“มีค่ะ คุณแม่นี่แหละค่ะที่พันให้ ขอบคุณนะ ก็ไม่คิดว่ากระแสมันจะดีขนาดนี้เลยค่ะ แต่ก็ไปเที่ยวค่ะ ไปพักผ่อนได้ถ่ายรูปสวยๆ มีเพื่อน มีพี่ๆ ที่ถ่ายรูปเก่งๆ ไปด้วยกัน เขาก็ถ่ายให้”
เอวบางมาก ?“แขม่ว แขม่วค่ะ (หัวเราะ) เอวปกติ 24 ค่ะ แต่ถ้าแขม่วก็จะเล็กเข้าไปอีกนิดหนึ่ง (หัวเราะ)”
คนค่อนข้างฮือฮาเพราะรูปนั้นยอดไลก์ทะลุล้านเป็นรูปแรก ?“หนูไม่เคยถูกไลก์ถึงล้านเหมือนกันค่ะ เป็นครั้งแรก ขอบคุณนะคะ อย่าไปกดออกนะคะ (หัวเราะ)”
สงสัยเดือนหน้าต้องไปอีก ?“โห ไปทุกวันเลยค่ะถ้ารู้แบบนี้ ล้อเล่นๆ (ยิ้ม)”
ติดใจไหมใส่ชุดว่ายน้ำมาแนวเซ็กซี่แล้วกระแสดีมาก ?“หนูว่านานๆ ทีดีกว่าค่ะ เอาเป็นว่าเราแค่มีเวลาไปพักผ่อนและได้ถ่ายรูปสวยๆ เอามาแชร์กัน แต่ถ้าถามว่าติดใจไหม ไม่ถึงขั้นติดใจอะไรหรอกค่ะ”
พี่เต๋อว่ายังไงบ้าง ได้บอกก่อนลงรูปไหม หรือเขาเห็นพร้อมกับทุกคน ?“ลงเลย ไม่บอก เขาก็พูดถึงไม้เรียวอยู่นะคะ (ยิ้ม) ใช่ ลุงบอกไม้เรียวๆ หนูก็บอกเดี๋ยวเอาไปฝาก (หัวเราะ)”
ใหม่ ดาวิกา นานๆ ทีจะเซ็กซี่ แต่ก็ทำยอดไลก์ทะลุล้านไปเลย
โดนลุงตีหรือยัง ?“ยังค่ะยัง ไม่กล้าหรอกค่ะ (หัวเราะ)”
แสดงว่าเขาไม่ค่อยปลื้มเท่าไหร่ทริปนี้ ?“ไม่หรอกค่ะ เขาก็ตามใจใหม่ทุกอย่างเรื่องเสื้อผ้า เพราะถ้ามันน่าเกลียดใหม่จะไม่กล้าลงอยู่แล้ว”
เขาได้เห็นชุดนี้ก่อนไปใช่ไหม ?“ไม่เคยเห็นค่ะ เราก็ซื้อแล้วเอาไปใส่เลย”
แสดงว่าเซอร์ไพรส์พร้อมกับทุกคน ?“ใช่ๆ ทุกคนได้ดูพร้อมกันหมดเลยค่ะ (หัวเราะ) ไม่มีใครพิเศษได้ดูก่อนแน่นอน”
จะลงรูปตัดสินใจนานไหม ?“ไม่นานมากค่ะ มันเป็นกล้องที่เราเซลฟี่ พอเราเห็นแล้วชอบก็ลงเลย”
เขามีออกอาการหวงไหม นอกจากจะเอาไม้เรียวมาตี ?“เขาก็แค่แซวเล่นๆ ไปอย่างนั้นแหละค่ะ คือพี่เต๋อเขาเป็นคนที่ไม่ค่อยออกอาการอะไร เขาเป็นคนที่เก็บอาการเก่งค่ะ ต้องไปถามเขาว่าเขารู้สึกยังไง แต่กับใหม่เขาก็จะแค่แกล้งๆ เล่น เท่านั้นเอง”
ถ้าไปถามแล้วเขาห้ามไม่ให้ใส่ชุดว่ายน้ำอีก จะทำยังไง เราจะไม่ใส่ใช่ไหม ?“ใส่ (หัวเราะ) ยังไงเขาต้องยอมผู้หญิงทุกอย่างค่ะ”
ช่วงนี้ไม่ค่อยมีเวลาให้กันใช่ไหม เห็นเขาไปนั่งเฝ้าที่กองละครด้วย ?“ไม่มีเวลาเลยค่ะ ถ่ายละคร 2 เรื่อง แล้วก็มีโฆษณาที่จะต้องรับผิดชอบ พี่ก็ถ่าย 7 วันเหมือนกัน ถ้าเจอกันก็คือจะแว๊บมากองเจอกันแค่นั้น”
เหมือนเขาจะทนความคิดถึงไม่ไหว ?“คือเราไม่ได้เจอกันเลยค่ะ มันไม่ค่อยมีเวลาว่างตรงกันเลย ได้เห็นหน้านิดหนึ่งก็ยังดี”
มาถึงเขาก็ดูแลเราอย่างดี มานวดให้ด้วย ?“ใช่ (หัวเราะ) ตลกดี เขานวดไม่เป็นนะที่จริงแล้ว ที่จับนั่นคือเจ็บอยู่ คือช่วยได้บ้างแต่เหมือนเขากำลังเรียนรู้ว่านวดยังไง ต้องฝึกค่ะ”

"เต๋อ" ทนคิดถึงไม่ไหวบุกหา "ใหม่ ดาวิกา" ถึงกองถ่าย ภาพน่าเอ็นดูนั่งรอแบบน่ารัก
ทีเด็ด "ใหม่ ดาวิกา" ล่องเรือยอร์ชในวันหยุด แต่ความแซ่บของชุด ทำโฟกัสผิดจุดกันไปเลย (คลิป)
