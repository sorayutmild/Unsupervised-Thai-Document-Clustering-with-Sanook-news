เริ่มเปิดสภาเลือกนายกรัฐมนตรี คนที่ 28 ของประเทศไทย หลังจากเิปิดสภาได้ไม่นาน ผู้สื่อข่าวรายงานว่า ความวุ่นวายเริ่มเกิดขึ้น เมื่อ นายชูวิทย์ลุกขึ้นประท้วงเรื่องการจัดที่นั่งในสภา จากนั้น นายสมศักดิ์ เกียรติสุรนันท์ ประธานสภาฯ ได้มีการขอร้องให้นั่งลง แต่นายชูวิทย์ไม่นั่ง นายสมศักดิ์จึงใช้อำนาจประธานสภาฯ ด้วยการลุกขึ้นยืนแทนการใช้ค้อนเพื่อให้นั่ง แต่นายชูวิทย์ยังคงไม่ยอมนั่ง นายสมศักดิ์จึงตัดสินใจเชิญออกจากที่ประชุม พร้อมกับเรียกเจ้าหน้าที่ตำรวจให้นำตัวนายชูวิทย์ออกไป นายชูวิทย์จึงรีบนั่งลงด้วยสีหน้าเจื่อน ๆ เล็กน้อย จากนั้น นายบุญยอด สุขถิ่นไทย ส.ส.พรรคประชาธิปัตย์ ได้ลุกขึ้นประท้วงโดยอ้างว่าตามระเบียบของสภาฯ เมื่อได้มีการเรียกเจ้าหน้าที่เพื่อเชิญสมาชิกออกนอกห้องประชุมแล้ว ควรจะที่ต้องออกจากห้องประชุม ทั้งนี้ นายสมศักดิ์ำ จึงต้องให้นายชูวิทย์ออกจากห้องประชุมในที่สุด 