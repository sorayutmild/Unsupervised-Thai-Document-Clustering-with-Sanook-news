ขณะนี้ในโลกสังคมออนไลน์ ได้มีการแชร์และส่งต่อภาพของ ส.ส. ชายท่านหนึ่ง ซึ่งกำลังนั่งเล่นเกมส์ "แคนดี้ ครัช" ในไอแพด ระหว่างการประชุมสภาผู้แทนราษฎร เพื่อพิจารณาร่าง พ.ร.บ.งบประมาณรายจ่ายประจำปีงบประมาณ พ.ศ.2557 โดยภาพดังกล่าวมีการนำไปแชร์ต่อผ่านสังคมออนไลน์ โดยเฉพาะเฟซบุ๊กอย่างรวดเร็ว ซึ่งไม่ทราบว่า ส.ส. คนดังกล่าวที่กำลังเล่นเกมส์อยู่ในระหว่างการประชุมนั้นเป็นใคร สังกัดพรรคใด  อย่างไรก็ตาม ภายหลังภาพดังกล่าวได้ถูกเผยแพร่ออกไปนั้น ได้มีผู้ใช้งานอินเทอร์เน็ตเข้ามาชมพร้อมทั้งวิพากษ์วิจารณ์ถึงความไม่เหมาะสมของ ส.ส. คนดังกล่าวเป็นจำนวนมาก
ภาพจากเฟซบุ๊ก : Sunti Tiger