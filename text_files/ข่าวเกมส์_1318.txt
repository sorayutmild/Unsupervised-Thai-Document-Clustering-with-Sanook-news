10 เกมเด่นของปี 2015 ที่น่าจับตามอง
Star Wars: Battlefront
ปี 2014 ถือเป็นปีที่เกมใหญ่ๆ โปรโมทเยอะๆ  หลายเกมกลับทำผลงานไม่ได้ตามที่แฟนๆ คาดหวัง ไม่ว่าจะเป็น Watch_Dogs,  Titanfall, Destiny, Assasin's Creed: Unity
เกมของปี 2014 คงต้องปล่อยให้มันจบไปกับปี 2014  ส่วนเหล่าเกมเมอร์ก็เตรียมมองไปถึงเกมดังของปี 2015 ที่จะวางขายในปีหน้า  เว็บไซต์ The Verge รวบรวมรายชื่อ 10 เกมใหญ่ที่น่าจับตา ดังนี้

Star Wars: Battlefront การกลับมาอีกครั้งของเกมแอคชั่นในซีรีส์ Star Wars ที่ค่าย EA DICE  ได้สิทธินำมาทำใหม่ในชื่อเดิม ทำให้น่าจับตาว่าถ้าจับ DICE (ผู้สร้าง  Battlefield) มาทำ Star Wars แล้วจะออกมาเป็นอย่างไร เกมออกปลายปี 2015
No Man's Sky เกมผจญภัยแนว open world สำรวจดาวเคราะห์ต่างๆ จุดเด่นคือสภาพแวดล้อมของดาวแต่ละดวงจะถูกสุ่มสร้างขึ้นใหม่เสมอ
Final Fantasy XV ภาคใหม่ล่าสุดของ Final Fantasy ซีรีส์หลัก
Batman Arkham Knight เกมภาคสี่ของตระกูล Batman: Arkham ที่เคยสร้างชื่อไว้มาก ออกเดือนมิถุนายน 2015
Below เกม RPG มุมมองจากด้านบนเหมือน Zelda ภาคแรกๆ แต่อยู่ในโลกที่มืดหม่น พัฒนาโดย Capy Games ลง Xbox One และพีซี
The Legend of Zelda ภาคใหม่ล่าสุดบน Wii U ที่ใช้แนวการเล่นแบบ open-world โลกในเกมมีขนาดใหญ่มาก
Halo 5: Guardians ภาคสองของไตรภาคที่สองของ Halo คราวนี้ลง Xbox One เครื่องเดียวแล้ว
Bloodborne เกม RPG เกมใหม่ของ From Software ผู้สร้าง Dark Souls ลงเฉพาะ PS4 เครื่องเดียว ออกเดือนมีนาคม 2015
Titan Souls เกม 2D แบบพิกเซล เน้นการต่อสู้กับบอสขนาดใหญ่เหมือนเกม Shadow of the Colossus
Persona 5 เกม RPG ซีรีส์ดังจากค่าย Atlus เกมนี้เปิดตัวมาตั้งแต่ปี 2013 ได้ฤกษ์ออกภายในปี 2015 นี้ ลงเฉพาะ PS3/PS4

ที่มา - The Verge
เทรลเลอร์ตัวอย่าง คัดมาเฉพาะบางเกมนะครับ
Star Wars: Battlefront





No Man's Sky





Below





Bloodborne





Titan Souls




