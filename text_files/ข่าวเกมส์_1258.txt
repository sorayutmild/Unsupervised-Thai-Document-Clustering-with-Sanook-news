April's Fool
เข้าสู่วัน April's Fool Day ที่ 1 เมษายน ของทุกปีทีไร เป็นต้องเจอข่าวโกหกหลอกลวงเยอะแยะทุกที ข่าวบางอย่างก็หลอกกันเล่นๆโดยเผยว่าหลอก แต่ข่าวบางอย่างก็ทำเนียนเหมือนจริงโดยที่ไม่บอกว่าโกหก เดือดร้อนถึงคนทำข่าวอย่างเราๆที่ต้องคอยดูและอ่านให้ดีๆก่อนนำเสนอ ว่าตกลงมันจริงหรือหลอกกันแน่ แต่ที่ชอบอย่างหนึ่งของข่าววันโกหกก็คือทาง Google เค้าจะทำข่าวโกหกออกมาเป็นโจ๊กตลกๆให้เห็นกันทุกๆปี อย่างเช่นเมื่อช่วงสองปีก่อน เคยทำ Google Map ออกมาเป็นตลับเกมแฟมิคอม 8-bit ซึ่งเป็นข่าวที่ได้รับความสนใจจากคนดูเป็นจำนวนมาก





และวันโกหกในปี 2014 นี้ทาง Google Map ก็ออกข่าวโกหกแบบโจ๊กๆออกมาอีกครั้ง คราวนี้เป็นคลิปและ App หลอกๆของ Google Map โดยทาง Google Map เปิดรับสมัคร Pokemon Master เพื่อที่จะให้ไปจับโปเกม่อนที่กำลังออกอาละวาด ตามจุดต่างๆของ Google Map ซึ่งดูๆแล้ว ก็เป็น App ที่ดูน่าสนุกดีไม่น้อย น่าเสียดายที่ทาง Google ทำมาหลอกเล่นๆเฉยๆ ผมว่าถ้าทำมาจริงๆก็คงมีคนเล่น แต่คงติดปัญหาลิขสิทธิ์จากนินเทนโดเนี่ยสิ
April's Fool
April's Fool
ใครอยากลองร่วมจับโปเกม่อน ก็เปิด App Google Map เล่นกันดูนะ หมดเขตวันที่ 1 เมษายนนี้แล้ว จริงๆน่าจะร่วมกับ Nintendo ทำของจริงต่อไปเลยนะ