สวัสดีเพื่อน ๆ ชาว Genshin Impact ที่น่ารักทุกคน หลายคนคงได้ทราบกันดี เกี่ยวกับข่าวก่อนหน้านี้ กับการปรับปรุงเรื่องของชุด Costume ของตัวละครต่าง ๆ ในเกม Genshin Impact ไปแล้วแต่ข่าวลือรอบล่าสุดนั้นมีคุยกันพอสมควรเลยว่า จะมีการปรับปรุงรูปแบบตัวละครรอบที่ 2 ตามมาไม่ว่าจะเป็น Xiao, Yoimiya, Ningguang เป็นต้นซึ่งอาจหมายถึงตัวละครอื่น ๆ ในอนาคตแต่ยังไม่ต้องตกใจนะครับมันยังคงถูกจำกัดใน (Server China)
 
คงต้องบอกว่าสถานการณ์วงการเกมจีนในขณะนี้ ถูกยกระดับความเข้มงวด ในระดับภาวะขั้นสูงสุดแล้วเท่าที่เคยมีมาในวงการเกมเลย โดยฝ่ายผู้บริโภคออกมาให้ความเป็นห่วงกับการเติบโตของ Genshin Impact อยู่หลายเรื่องทีเดียวไม่ว่าจะเป็นการถกเถียงกันในเหล่า Community เรื่องของชุด Costume ที่จะถูกทำเป็น 2 เวอร์ชั่นหลังจากนี้ หรือจะทำเป็นเวอร์ชั่นเดียวตลอดไป ก็ยังเป็นที่ถกเถียงกันอยู่และยังหาข้อสรุปไม่ได้

ทำไม Xiao, Yoimiya, Ningguang ถึงโดนล่ะ

ทั้งหมดนี้อาจจะจะถูกเชื่อมโยงไปในประเด็นอื่นด้วยนะครับ เอาเป็นว่าจีนมีทัศนคติที่ไม่ดีเกี่ยวกับรอยสักอยู่แล้ว จนข่าวไม่นานมานี้รัฐบาลออกกฎนี้ ลามไปถึงวงการกีฬาและกำลังจะมาถึงวงการเกมเร็ว ๆ นี้ซึ่งตัวละครเหล่านี้ล้วนมีรอย Tattoo ที่ไม่ค่อยถูกใจรัฐบาลสักเท่าไร จึงมีข่าวลือว่าชุดตัวละครเหล่านี้เตรียมตัวโดนขึ้นเขียงครับ เครื่องร่อนก็โดน Sensor ครับใครสายส่องบอกเลยอด (สำหรับชาวจีน)

หลายฝ่ายงุนงงจีนคิดอะไร ทำไมทางรัฐบาลจีนถึงทำอย่างนี้
ด้วยเหตุที่ว่า..ประชากรของประเทศจีน มีความหลากหลายทางวัฒนธรรม และมีจำนวนที่มากยากแก่การควบคุมรวมถึงการประกาศ " โครงการปฏิวัติวัฒนธรรมจีน " ทำให้ทุกอย่างถูกควบคุมอย่างเข้มงวด และมีความจำเป็นอย่างยิ่งในการปกครองของประเทศจีน รวมถึงส่วนของการพัฒนาเยาวชนและการใช้ชีวิต ทำให้รัฐบาลนั้นออกกฎหมายมาตรการควบคุมอย่างรุนแรง

และพวกเขาก็ยังทำอย่างนี้ กับหลาย ๆ ตัวเกมในอุตสาหกรรมเกมจีนอีกด้วย แม้ว่าเรื่องครั้งนี้จะเป็นเหตุการผ่าตัดครั้งใหญ่ที่รุนแรงที่สุดของวงการเกมจีน แต่ทางฝั่งรัฐบาลจีนก็ได้เล็งเห็นว่า พฤติกรรมของเยาวชนควรได้รับการควบคุมตั้งแต่ตอนนี้ 

สงครามฝิ่นยุคใหม่ (เกม = มอมเมาเยาวชน)
รัฐบาลเพ่งเล็งในขณะนี้ ว่าสื่อเกมและความบันเทิงเป็นสิ่งที่ยั่วยุและมอมเมาเยาวชนได้ง่าย ทำให้ประชาชนมีพฤติกรรมที่ยากแก่การควบคุม จนสำนักข่าวซินหัวได้พาดหัวข่าวใหญ่เลยว่า " เกมออนไลน์เหมือนฝิ่น เด็กเสพติดกันงอมแงม " ซึ่งรัฐบาลจีนในยุคใหม่ก็ยังคงยึดมั่นฝังหัวเลยว่า สงครามฝิ่นมันเคยบ่อนทำลายชาติและพวกเขาก็จะออกปราบปรามอย่างหนัก แม้ว่าอุตสาหกรรมจีนจะเติบโตอย่างก้าวกระโดดก็ตาม แต่รัฐบาลจีนไม่สนใจแล้วเวลานี้ เพราะรัฐบาลจีนมองว่าพวกเขาจะกลับไปล้มเหลวในจุดเดิมอย่างที่เคยเป็นไม่ได้อีกแล้ว อะไรที่มีแนวโน้มจะเป็นภัยจีนจะเด็ดขาดมาก

ผู้เล่นห่วงปรับอะไรก็ได้อย่ามายุ่งเนื้อเรื่อง
แม้ว่าในตอนนี้ Genshin Impact ปัจจุบันของ Patch 2.4 Sever จีนนั้นจะต้องถูกปรับแก้อย่างเร่งด่วนเลยทีเดียว เพราะด้วยกฎหมายที่รุนแรงและเข้มงวด ทำให้บริษัทผู้ประกอบการเกมนั้น ต้องออกมาปรับตัวครั้งใหญ่ ตามนโยบายของรัฐบาล และบางคนนั้นยังกังวลไปถึง เรื่องของการควบคุมขอบเขตของเนื้อหาในการดำเนินเนื้อเรื่องอีกด้วย ว่าจะได้รับการ Sensor และได้รับผลกระทบในการปรับแก้อย่างหนักครั้งนี้หรือไม่ เพราะตัวอย่างก็มีให้เห็นใน Patch Inazuma ที่ฝ่อไปเฉย ๆ ซะงั้น

แม้ว่าผลงานในช่วง Patch 2.4 จะมีการ Present จะออกมาได้สวยงาม อย่างที่เราได้เห็นในการระบำงิ้วของ Yun Jin ไปแล้วนั่นเป็นการที่ส่งออก Solf Power ที่งดงามทำให้เราได้เห็นถึงศักยภาพของ miHoYo นั้นไม่ได้ตกต่ำลงไปเลย แต่หลายฝ่ายยังคงเป็นห่วง ในเรื่องของนโยบายการควบคุมการผลิตที่น่ากลัวจากทางฝั่งรัฐบาลจีนมากกว่า

โดยแม้ว่ามันจะเป็นอะไรที่รุนแรงไปบ้าง แต่ก็ส่งผลดีจากมุมมองความคิดของรัฐบาล กับการพัฒนาประเทศในระยะยาว เอาล่ะครับก็คงต้องดูกันไปหลังจากนี้..ว่าแนวโน้มของ Genshin Impact จะออกมาในแง่ไหนและเป็นอย่างไรต่อไปไว้ผม จะกลับมากลับมารายงานให้เพื่อน ๆ ได้รับทราบกันครับผม