
เรียกเสียงฮือฮากันทั้งงานเลยทีเดียว เมื่อนางเอกสาว "เจนี่ เทียนโพธิ์สุวรรณ" ได้เปิดตัวมากับโชว์สุดอลังการ ในงาน 100 ปี เมย์เบลลีน นิวยอร์ก เพราะงานนี้ยิ่งเหมือนเป็นการตอกย้ำภาพลักษณ์สาวสุขภาพดี ที่มีความแข็งแรงสุดๆ เมื่อเธอได้ โชว์การออกกำลังกาย หรือศิลปกรรมการห้อยโหนกลางอากาศ หรือที่เรียกว่า พิลาทีส ซึ่งกำลังเป็นที่ฮอตฮิตอยู่ในช่วงนี้
ถึงแม้จะรู้ว่าเธอชอบเล่นกีฬาชนิดนี้ แต่ถ้าไม่ได้เห็นกับตา ใครจะเชื่อว่านางเอกคนสวยอย่าง เจนี่ จะกล้าโชว์หวาดเสียว ตีลังกา พลิกหน้า พลิกหลัง กลางอากาศ โดยใช้ผ้าแค่เพียงผืนเดียวเป็นตัวพันธนาการร่างกายไม่ให้หลุดลงมา และใช้กล้ามเนื้อส่วนต่างๆ ช่วยยึดไว้
ได้เห็นจะๆ แบบนี้ ต้องบอกเลยว่า หลุดยกมือขึ้นมาตบดังๆ ให้เธอคนนี้ ตลอดทั้งการโชว์ไปไม่รู้กี่ครั้งแล้ว
แหม่! คนอะไร ทั้งสวย ทั้งเก่ง ไม่รู้ว่าทุ่มเทขนาดนี้เพราะได้กำลังใจล้นหลามจากไฮโซคนสนิทหรือเปล่านะ...คริคริ