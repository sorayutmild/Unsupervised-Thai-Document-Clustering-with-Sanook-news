จากกรณีที่ผู้ปกครองของ ด.ญ.จิราวรรณ หรือ จ๋อม อายุ 14 ปี นักเรียนชั้น ม.2 เข้าแจ้งความว่าน้องจ๋อมหายตัวไป หลังจากไปให้อาหารปลากับเพื่อนอีกคนที่วัด โดยมีภาพวงจรปิดของหมู่บ้านแห่งหนึ่งจับภาพได้ ขณะน้องจ๋อมซ้อนท้ายจยย.ชายวัยรุ่นผ่านป้อมยาม เหตุเกิดเมื่อวันที่ 7 พ.ค.
อ่านข่าวที่เกี่ยวข้อง : เด็กหญิง ม.2 หายตัวลึกลับ หลังซ้อนรถจยย.แก๊งวัยรุ่น
ล่าสุด (14 พ.ค.) รายการเรื่องเล่าเช้านี้ ช่อง 3 รายงานว่า ผู้เป็นป้าของเด็กหญิงเปิดเผยกับผู้สื่อข่าวทางโทรศัพท์ว่า พ่อของเด็กหญิงสามารถติดต่อน้องจ๋อมได้แล้ว เมื่อคืนวันที่ 13 พ.ค.ที่ผ่านมา โดยน้องยืนยันว่าเต็มใจไปกับเพื่อนชาย อายุ 28 ปี ซึ่งเป็นคนขับรถสิบล้อ อยู่ที่อำเภอสามชุก จ.สุพรรณบุรี ไม่ได้ถูกล่อลวงไปแต่อย่างใด
แต่ว่าตอนนี้เงินหมดแล้ว "พ่อช่วยส่งเงินมาให้หนูหน่อย" ซึ่งตนเองได้ปรึกษากับพ่อของเด็กแล้วว่า จะดำเนินคดีกับผู้ที่พาตัวหลานสาวไป เพราะหลานสาวตนเองเพิ่งจะอายุ 14 ปี เอง ไม่ว่าจะไปด้วยความเต็มใจหรือไม่เต็มใจก็ตาม เรื่องที่เกิดขึ้นทำให้ครอบครัวได้รับความเสื่อมเสียชื่อเสียงเป็นอย่างมาก
