เป็นอีกหนึ่งคู่สามี ภรรยา ที่นับวันความหวานยิ่งทวีคูณขึ้นเรื่อยๆ และกว่าสามปีที่ วุ้นเส้น วิริฒิภา และชาคริต แย้มนาม ได้แต่งงานกันมา ทำให้ทุกคนเห็นแล้วว่าความรักของคู่นี้ทั้งน่ารักและน่าอิจฉามากจริงๆ
ล่าสุดวันเกิดครบรอบ 37 ปีของคุณสามี (25 มิ.ย.) ภรรยาอย่างวุ้นเส้นก็โพสต์รูปนาฬิกาเรือนหรู ซึ่งสนนราคาน่าจะแพงมาก เพราะวุ้นเส้นบอกว่าทำงานหนักเพื่อสิ่งนี้ อุตส่าห์เก็บหอมรอมริบก็เพื่อสามีที่รัก ชาคริตได้รับก็ถึงกับโพสต์รูปอวดแฟนๆ ในอินสตาแกรมทันที ว่ามีภรรยาน่ารักแค่ไหน
หวานกันขนาดนี้ ทีมข่าวบันเทิง Sanook!News ขอให้มีข่าวดีมีเบบี๋ตัวน้อยเร็วๆ นะจ๊ะ

ขอบคุณรูปภาพจากอินสตาแกรม @ shahkrit @ vjwoonsen