ก่อนหน้านี้นักร้องลูกทุ่งชื่อดัง เอกชัย ศรีวิชัย เคยออกมาปกป้อง นาธาน โอมาน จำเลยสังคมที่ถูกกล่าวหาว่าลวงโลก โดย เอกชัย ได้ให้เหตุผลในการปกป้องว่า เห็นว่า นาธาน เป็นคนใต้เหมือนกันจึงให้ความช่วยเหลือ
แต่เมื่อมีข่าวลือว่า "เอกชัย" เป็นธุระจัดการพา "นาธาน" หนีไปกบดานที่ประเทศนอร์เวย์ ทั้งที่ "เอกชัย"ไม่ได้พาใครไป ทำให้ "เอกชัย" รู้สึกว้าวุ่นเมื่อทราบข่าวลือดังกล่าว และเมื่อเดินทางกลับสู่ประเทศไทยในวันนี้ (17 พ.ย.52) เวลาประมาณ 06.30 น. ก็ได้เปิดบ้านที่หมู่บ้าน วราบดินทร์ ลำลูกาคลอง 5 เพื่อแถลงข่าวต่อสื่อมวลชนเกี่ยวกับกรณีนี้ในเวลา13.30 น โดยเปิดใจว่า
เหตุเกิดจากทีวีช่องหนึ่ง ปูดข่าวขึ้นมาแล้วไม่รับผิดชอบต่อคำพูดนี้ ที่ว่าพี่พานาธานหนีออกไปนอกประเทศ คือนอร์เวย์ เจออย่างนี้แล้วใครจะรับผิดชอบพี่บ้างไหม พี่เดินทางไปจริงเมื่อวันที่ 13 พย. ที่ผ่านมา เที่ยวบิน ทีจี954 นักข่าวสามารถเช็คได้ ว่านาธานเดินทางไปกับพี่จริงหรือเปล่า ข่าวนี้ทำให้แฟนคลับพี่เสียใจมาก เลยคิดว่าถึงเวลาแล้วที่ต้องออกมาแถลงข่าว ปกติพี่จะไปนอร์เวนย์ทุกปี ปีละ15วัน นี่แค่ไปวันเดียว ก็มีโทรศัพท์จากเมืองไทยว่างานเข้าแล้ว เดือดร้อนกันไปหมด
อีกประเด็นที่พี่อยากจะพูด คือ ภาพที่เอกชัยโดดมาปกป้องนาธานตลอดพี่จะขอพูดเลยว่า เพราะนาธานเป็นเด็กใต้ นาธานพูดใต้ พี่ผิดไหมที่เป็นรักพวกพ้อง พี่ลาออกจากความเป็นคนใต้ไม่ได้ แต่ทั้งหมดก็คือความสัมพันธ์ที่มีกับนาธาน ก็คือเค้าเป็นเด็กใต้คนหนึ่ง






คลิปวิดีโอ : เปิดใจ นาธาน โอมาน ในประเด็นเด็ดเจ็ดสี

นาธานปลูกอะไรก็ได้อย่างนั้น กรรมก็คือผลของการกระทำ เหมือนคนเราปลูกมะขามก็ต้องได้มะขาม นี่คือพี่พูดเรื่องของคุณธรรม จริยธรรม พี่ไม่มีสิทธิ์ไปบอกว่าใครผิดหรือถูก ถ้านาธานมาขอกินข้าวสักมื้อพี่ก็ให้กิน
นับตั้งแต่วันนี้เป็นต้นไป พี่กับนาธานต่างคนต่างอยู่ เราอยู่กันคนละโลก นาธานจะได้รับวิบากกรรมอย่างไร มันก็เป็นเรื่องของเค้า อะไรที่เป็นข่าวเกี่ยวกับนาธาน อย่าดึงพี่เอกชัยเข้าไปเกี่ยวข้องอีก ถ้ามีกรณีนี้เกิดขึ้นอีกก็คงต้องไปคุยกันในชั้นศาล
เรื่องราวทั้งหมดที่เกิดขึ้น เพราะพี่กับนาธานมีผจก.คนเดียวกัน คือคุณชิ นาทีนี้คุณชิต้องเลือกแล้ว ว่าจะอยู่กับนาธานหรือยู่กับพี่ ถ้ายังดูแลนาธานอยู่ ก็ให้ออกจากวงของพี่ไปได้เลย
 






ผู้จัดการนาธาน โอมาน ออกมาเปิดใจถึงเรื่องของนาธาน
ต่อมา ชิ-อนุชา ได้เดินทางมาบ้านเอกชัย พร้อมร่วมแถลงข่าวโดยสีหน้าไม่ค่อยดีนักว่า "นาทีนี้หากต้องเลือกระหว่าง เอกชัย กับนาธาน ผมก็ต้องเลือกเอกชัยแน่นอน กับนาธานบอกได้คำเดียวว่าดำเนินชีวิตตัวเองต่อไปก็แล้วกัน ผมคงส่งเขาได้แค่นี้ คงต้องทำงานให้กับเอกชัยคนเดียว ฝากสื่อช่วยบอกนาธานด้วยก็แล้วกัน ส่วนเรื่องที่ผมไปการันตีเรื่องนาธานไปเล่นหนังฮอลลีวูดนั้น ผมยอมรับหากต้องเสียชื่อ  จริง ๆ เนื่องจากผมเห็นสัญญาก็ต้องบอกว่าใช่ ต่อจากนี้ไปถ้าสื่อจะตามนาธานก็ไม่ต้องมาตามกับผมอีก ความห่วงใยน้องมันมี แต่คงไม่กล้าเข้าไปยุ่งอะไรอีกแล้ว" ผู้สื่อข่าวรายงานเพิ่มเติมว่า เมื่อช่วงเช้าวันเดียวกัน ปุ๊กกี้-ปริศนา พรายแสง อดีตนักร้องสาวชื่อดังได้ออกมาเปิดเผยทางรายการโทรทัศน์ช่องหนึ่งว่า ญาติของตนโดนนาธานหลอกไปเช่นเดียวกับผู้เสียหายรายอื่น ๆ โดยญาติที่อยู่ออสเตรเลียเชิญตนกับนักร้องชายคนหนึ่งไปโชว์เพลงซิดนีย์ บังเอิญนักร้องชายคนดังกล่าวติดธุระไปไม่ได้ ทางผู้จัดการส่วนตัวจึงเสนอชื่อนาธานไป เมื่อไปถึงพบว่านาธาน เข้าหาตีสนิทกับญาติผู้ใหญ่ของตนได้อย่างดี    มาก ๆ คุ้นเคยกันอย่างรวดเร็ว ต่อมามีการหยิบยืมเงินดาวน์รถให้ใช้ เมื่อนาธานไม่ผ่อนค่างวด ญาติตนที่ค้ำประกันก็เดือดร้อน ทั้งนี้ที่ออกมาเปิดเผยเรื่องราวต่าง ๆ ไม่ได้ต้องการซ้ำเติมนาธาน แต่อยากให้นาธานปล่อยญาติตน ยอมรับความจริง เพราะที่ผ่านมาขนาดเกิดเรื่องถึงขั้นนี้ญาติตนยังไม่เชื่อว่าเป็นความจริง ทุกอย่างที่นาธานพูดจะเชื่อหมด ตนเพียงอยากขอร้องนาธานเท่านั้นเอง.
ข้อมูลเพิ่มเติม : 