       ชมภาพคอนเซปท์ iPhone 7 มาก็เยอะแล้ว มาชมภาพคอนเซปท์ชุดล่าสุด จากฝีมือการออกแบบของ Ivo Marić และ Tomislav Rastovac กันบ้าง ซึ่งจะเรียกว่า สวยที่สุด พรีเมียมที่สุด ก็คงจะไม่ผิดนัก โดยนักออกแบบทั้ง 2 ท่านนี้ ได้รับแรงบันดาลใจในการออกแบบ มาจาก iPhone 4 และ iPhone 4S นั่นเอง
       ในบรรดา iPhone ทั้งหมดที่เปิดตัวมา เชื่อได้เลยว่า หลายๆ ท่านคงจะชื่นชอบดีไซน์ของ iPhone 4 และ iPhone 4S เป็นพิเศษ เนื่องจากมีรูปลักษณ์ที่แข็งแกร่งนั่นเอง เช่นเดียวกับ iPhone 7 concept รุ่นนี้ ซึ่งนอกจากจะมาพร้อมกับขอบตัวเครื่องแบบโลหะแล้ว หน้าจอยังเป็นแบบชิดขอบ แสดงผลได้กว้างขึ้น ส่วนตัวเครื่องยังคงบางเฉียบเหมือนเช่นเคย

       ส่วนสเปคของ iPhone 7 concept นี้ มาพร้อมกับชิปเซ็ต Apple A10, กล้องด้านหลังแบบ iSight ความละเอียด 16 ล้านพิกเซล, หน้าจอแสดงผล ความละเอียดระดับ QHD และมีอุปกรณ์เสริมอย่าง Apple Dock สำหรับชาร์จแบตเตอรี่แบบไร้สายอีกด้วย
ที่มา : phonearena.com