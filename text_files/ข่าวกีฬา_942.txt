เข้าสู่การแข่งขันในวันที่ 9 สิงหาคม คืนวันนี้ บอกเลยว่าลุ้นกันแบบยาวๆ ทั้งคืน!!เริ่มด้วยกีฬายกน้ำหนัก ที่ตลอด 2-3 วันที่ผ่านมาได้สมหวังกันแบบจัดเต็ม โดยถึงเวลานี้ ทีมยกน้ำหนักไทย เก็บไปแล้ว 2 เหรียญทอง 1 เหรียญเงิน และ 1 เหรียญทองแดง
ช่วงเวลา 20.00 น. ยกน้ำหนักชาย รุ่น 69 กก. ชาย เราจะได้เชียร์ ไตรรัตน์ บุญสุข งานนี้แม้จะเป็นม้านอกสายตา แต่ชั่วโมงนี้ ยกน้ำหนักโลกต่างต้องจับตามองนักกีฬาของประเทศไทยทุกคนอย่างแน่นอน เพราะฟอร์มสด ฟอร์มเฉียบจริงๆส่วนในเวลา 01.30 น.  รุ่น 63 กก. หญิง ทีมไทยส่ง "ปุ๊กลุก"  ศิริภุช กุลน้อย หรือชื่อเดิม รัตติกาล กุลน้อย ลงแข่งขัน โดยเธอมีดีกรีเป็นเจ้าของเหรียญทองแดงจากครั้งที่แล้ว (*ศิริภุช จบที่ 4 แต่ได้ขยับขึ้นมาคว้าเหรียญทองแดงเนื่องจาก คาลินา ยูลิยา เจ้าของเหรียญทองแดง ชาวยูเครนถูกตรวจพบสารต้องห้ามในร่างกาย)มาคราวนี้สาวน้อยจากจังหวัดสุรินทร์คนนี้ มีลุ้นเต็มตัวแน่นอน ยังไงแล้ว แฟนๆ ก็อย่าลืมส่งกำลังใจ และร่วมเชียร์ไปพร้อมๆกันตั้งแต่เวลา 01.30 น. ถ่ายทอดสดทางช่อง 7 และช่อง 9  ถัดมาเวลา 03.30 น. ซึ่งการแข่งขันยกน้ำหนักน่าจะจบลงไปก่อนหน้า เรามาลุ้นมวยสากลสมัครเล่น รุ่นไลต์เวตชาย 60 กก. "เจ้าเพชร" อำนาจ รื่นเริง จะขึ้นสังเวียนในรอบ 16 คน สุดท้ายพบกับ อูมิฮ่า โซเฟียเน่ นักชกดาวรุ่งวัย 21 ปี จากฝรั่งเศส บอกได้เลยว่ามันส์แน่สำหรับคู่นี้ เพราะก่อนแข่งแม้ อำนาจ จะดูเป็นรองนิดๆ แต่เขาได้ประกาศแล้วว่านี่คือโอลิมปิกครั้งสุดท้ายของเขา และเขาขอสู้ตาย เพื่อตัวเองและเพื่อประเทศชาติ ส่วนนักกีฬาไทยคนอื่นที่ลงแข่งขันในวันนี้ก็มีโปรแกรมดังนี้เวลา 19:00 น.  ยิงปืนสั้นสตรี ชิง 1  เหรียญ ทอง // (ธันยพร พฤกษากร, พิมพ์อร คล้ายสุบรรณ)เวลา 23:00 น. เรือใบ  อาร์เอส:เอ็กซ์ ชาย (ณัฐพงษ์ โพธิ์นพรัตน์) รอบเก็บคะแนนเวลา 23:00 น. เรือใบ  อาร์เอส:เอ็กซ์ หญิง (ศิริพร แก้วดวงงาม) รอบเก็บคะแนนเวลา 23:00 น. เรือใบ  เลเซอร์ ชาย (กีระติ บัวลง) รอบเก็บคะแนนเวลา 23:00 น. เรือใบ  เลเซอร์ เรเดียล หญิง (กมลวรรณ จันทร์ยิ้ม) รอบเก็บคะแนนเวลา 23:00 น. ว่ายน้ำ ชิง 1 เหรียญทอง // ฟรีสไตล์ 200 ม.หญิง (ณัชฐานันตร์ จันทร์กระจ่าง)
*ถ่ายทอดสดทางช่อง 7 และช่อง 9  