
อั๋น ภูวนาท โพสต์สุดหวานถึงแฟนสาวคนสวยนอกวงการ จ๋า อลิสา พร้อมประกาศแต่งงานได้ฤกษ์ดีเดือนมกราคมปีหน้า 
หลังซุ่มปลูกต้นรักกันมานานหลายปี สำหรับหนุ่มคนเก่ง ดีเจอั๋น ดร.ภูวนาท คุณผลิน กับนักธุรกิจสาว จ๋า อลิสา พันธุศักดิ์ จนถึงวันนี้ดูเหมือนทุกอย่างจะลงตัวแล้วทั้งคู่เลยถือโอกาสแจกการ์ดงานแต่งเป็นที่เรียบร้อย
และดูจากการโพสต์อินสตาแกรมล่าสุดของ ดีเจอั๋น ที่หลายๆ อ่านแล้วต่างอมยิ้มไปกับความน่ารักในข้อความที่เขียนให้ว่าที่เจ้าสาวคนสวย 
"อีกไม่กี่ปีก็ไม่ต้องทำบัตรประชาชนแล้วสินะยาย ดีใจด้วยนะจะได้ไม่ลำบาก สุขสันต์วันเกิดแม่เสือสาว ออกลายมาเล้ยยย ออกลายให้เห็น!!!! ดอกไม้ให้คุณนี้ กรุณานำไปดองฟอร์มาลีนไว้อย่าให้เน่าเสีย เพื่อความพอเพียงและสามรถนำกลับมาใช้ได้ในโอกาสต่อๆไปอีกๆๆๆๆๆๆๆๆๆนะจ๊ะ" 
แฟนคลับต่างเข้ามาแสดงความยินดีกันยกใหญ่ 
ทั้งนี้ จากวันที่ที่ระบุในการ์ดงานแต่งนั้นฤกษ์ดีคือ 16 มกราคม 2560 สถานที่ Plaza Athénée Bangkok, A Royal Méridien Hotel  
ทีมข่าวบันเทิง Sanook! News แสดงความยินดีล่วงหน้าเลยนะคะ 