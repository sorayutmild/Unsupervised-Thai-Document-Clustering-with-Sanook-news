ตอนนี้ก็ยังคงวนเวียนและเวียนวนกับปรากฏการณ์ที่เหล่าแฟนเกมเมอร์ในไทยเริ่มรับไม่ได้กับการให้บริการและการแก้ไขปัญหาของเกมมือถือสุดมันส์ที่เมื่อปีที่ผ่านมาได้รับความนิยมอย่างมากแต่ตอนนี้จากเกมที่ดังสุดเหมือนดาวบนฟ้าแต่ตอนนี้สู่ดินที่อยู่ด่านล่างแล้วสำหรับ Ragnarok M: Eternal Love ซึ่งทุกวันนี้อัพเดทแต่เพียงชุดคอสตูมใหม่เพื่อหวังดึงเงินเท่านั้น แต่เสียงเรียกร้องขอแฟนๆ กับเป็นเหมือนลมที่เพียงพัดผ่านเท่านั้น แน่นอนว่าปัญหาในเกมตอนนี้มีมากมายหลายอย่างมาก แล้วแต่ละอย่างก็ยังไม่ได้รับการเยียวยาหรือแก้ไขให้ตรงจุด แล้ววันนี้เราจะยกปัญหาอีกหนึ่งอย่างมากพูดคุยกันที่เป็นตัวป่วน และ ตัวปัญหาอีกหนึ่งอย่างภายในเกมก็คือ กลุ่มหาเงินเอ็มเพื่อไปจัดจำหน่าย ยกตัวอย่างที่เห็นได้ชัดคือพวก SEAGM นั่นเอง

พวก SEAGM หรือเหล่าเกมเมอร์ต่างเรียกขานพวกหาเงินเอ็มขายประเภทนี้ว่า บอทรถไฟ ซึ่งคนปกติเราก็จะบอทเพียงแค่ตัวละครของเราตัวเดียวเพียงเก็บเลเวลหาเงินไว้สำหรับจับจ่ายซื้อของจำเป็นให้ตัวละครเก่งขึ้น ซึ่งเกมมือถือปัจจุบัน ระบบบอทก็มีให้อยู่ทุกเกมอยู่แล้ว แต่สำหรับพวก บอทรถไฟนั้นมันไม่ได้มาทีแค่ 1-5 ตัว เขามากันทีเป็นร้อย-เป็นพันตัวในเวลาเดียว เป้าหมายหลักของพวกเขาก็คือการหาเงินจำนวนมากเพื่อมาขายให้กับเหล่าผู้เล่นในเกมนั้นๆ เพื่อเป็นทางลัดในการหาเงินในราคาที่ประหยัดกว่าการไปซื้อเงิน M ภายในเกมเอง

โดยพวก บอทรถไฟ เหล่านี้จะเป็นตัวกลางในการหาเงินแล้วจำหน่ายเงินเหล่านี้ไปให้กับนายหน้า หรือ ผู้เล่นที่ต้องการเงินเอ็มนั่นเอง ซึ่งพวกมันเหล่านี้จะเป็นตัวทำลาย เศรษฐกิจภายในเกมอย่างช้าๆ อย่างที่รู้กันถ้าคุณเป็นแฟนเกมสาย MMORPG ว่าการที่ระบบ เศรษฐกิจภายในเกมมันพังเมื่อไรเงินจะเฟ้อ ของจะมีราคาแพงเวอร์วังแล้วความสนุกของเกมก็เริ่มจางหายไปเรื่อยๆ ซึ่งเกมในสมัยก่อนก็จะประสบปัญหาเหล่านี้กันบ่อยครั้งและนี้คือปัญหาแรก

ต่อมาการทำมีตัวละครจำนวนมากในแผนที่เดียว ก็อาจจะทำให้เกิดปัญหาในเรื่องของการเชื่อมต่อกับเซิร์ฟเวอร์ได้ในบางครั้งแล้วหลังจากนั้นก็เกิดอาการเซิร์ฟล่มได้ ซึ่งมันส่งผลกระทบโดยตรงกับผู้เล่นปกติถ้าต้องการไปเก็บเลเวลในแผนที่ ที่ ขบวนบอทรถไฟ เหล่านี้กำลังเดินอยู่ แน่นอนว่ามันก็เป็นสิ่งที่ไม่น่าดูเลยสำหรับผู้เล่นใหม่ หรือ ผู้เล่นที่ไปเจอกับสิ่งเหล่านี้แล้วทางผู้พัฒนาเกม ไม่มีท่าทีในการจัดการหรือ แก้ไขปัญหาดังกล่าวเลย ปล่อยไปเพียงอาจจะคิดว่ามันก็แค่บอทหาเงิน แล้วการโอนเงินในเกม ROM ก็ไม่ได้ทำได้ง่ายๆ ก็คงไม่ใช่ปัญหาใหญ่อะไรหรือป่าว....

ซึ่งแฟนเกมคงเห็นแล้วว่า การลงโทษของ GM เกม Ragnarok M: Eternal Love เป็นการลงโทษที่รุนแรงจนทำให้เหล่าเกมเมอร์ผู้ใช้โปร หรือ โปรแกรมในการช่วยเล่น แม้ประทั่งผู้ที่กระทำความผิด ผิดกฏเองยังต้องกลัวคือการลงโทษแบน 15 วัน เป็นการลงโทษที่รุนแรงจนคิดว่าแบบนี้ก็ปล่อยมันไปเถอะอย่าแบนให้เสียเวลา เอาเวลาไปแก้ไขอย่างอื่นน่าจะดีกว่า (คิดในใจ) จริงๆแล้วก็มีการลองสอบถามไปยังทีมงานแล้ว และได้คำตอบมาว่าไม่สามารถเอาผิด SEAGM ได้ โดยอ้างว่าเป็นการปล่อยบอททั่วไป (แล้วประกาศขายเอ็มในเกมนี่ไม่ผิดเหรอ)
ขอบคุณ Video จาก : กัน จอมพลัง