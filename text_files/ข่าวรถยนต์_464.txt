     Honda Ridgeline รถกระบะรุ่นเดียวของค่ายถูกเปิดตัวอย่างเป็นทางการที่งาน Detroit Motor Show 2016 ประเทศสหรัฐอเมริกา เมื่อวันที่ 11 มกราคมที่ผ่านมา

     ฮอนด้า ริดจ์ไลน์ เป็นรถกระบะที่พัฒนาขึ้นสำหรับตลาดอเมริกาเหนือโดยเฉพาะ ถูกวางจำหน่ายเป็นครั้งแรกเมื่อปี 2005 ในประเทศสหรัฐอเมริกา ประกอบขึ้นที่โรงงานในรัฐอลาบาม่า
     ก่อนหน้านี้ ฮอนด้าได้ทำการเปิดตัว 'Ridgeline Desert Race Track Concept' ในงานแต่งรถ SEMA 2015 ซึ่งเป็นรถแข่งแรลลี่ที่พัฒนาขึ้นบนพื้นฐานของ Ridgeline โฉมใหม่ ขณะที่เวอร์ชั่นจำหน่ายจริงถูกเปิดตัวเป็นครั้งแรกที่กรุงดีทรอยต์ดังกล่าว
 

     Ridgeline ใหม่ เป็นรถปิคอัพขนาดมิดไซส์ ขยายสัดส่วนภายนอกและเพิ่มพื้นที่ภายในห้องโดยสาร กระบะท้ายรองรับการบรรทุกหนักได้ รวมถึงยังคงไว้ซึ่งประสิทธิภาพในการขับขี่ โดยฮอนด้าระบุว่า ริดจ์ไลน์มีจุดเด่นอยู่ที่ความสบายในการโดยสาร, ความเงียบ และประสิทธิภาพการเกาะถนน รวมถึงติดตั้งฟีเจอร์ความปลอดภัยอย่างระบบเบรกอัตโนมัติอีกด้วย
     ขุมพลังของ Ridgeline ติดตั้งเครื่องยนต์เบนซิน 6 สูบ ความจุ 3.5 ลิตร i-VTEC ส่งกำลังด้วยเกียร์อัตโนมัติ 6 สปีด ส่วนตัวเลขกำลังสูงสุดยังไม่ถูกเปิดเผย 


     น่าขับไม่เบาเลยทีเดียว
 
 