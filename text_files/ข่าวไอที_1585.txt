      เว็บไซต์ด้านธุรกิจอย่าง Businessinsider วิเคราะห์ข้อมูลการผลิตสมาร์ทโฟนสุดล้ำอย่าง iPhone 6s และ iPhone 6s Plus ที่มาพร้อมเซ็นเซอร์กล้องดิจิทัล iSight ใหม่หมด, ระบบสแกนลายนิ้วมือ, ตัวเครื่องผลิตจากอะลูมิเนียม และอื่นๆ อีกมากมาย ว่าสมาร์ทโฟนรุ่นนี้ใช้ต้นทุนในการผลิตประมาณเท่าไหร่ พร้อมทำ Infographic มาให้ชมกันด้วย 

       จากตารางข้างต้นแสดงให้เห็นว่าผลิตภัณฑ์ iPhone แต่ละรุ่นมีต้นทุนการผลิตที่เพิ่มขึ้นอย่างเห็นได้ชัด ซึ่ง iPhone 6s รุ่นล่าสุด ใช้ต้นทุนการผลิต $234 (ประมาณ 8,400 บาท) ต่อหนึ่งเครื่อง โดยส่วนที่มีราคาแพงที่สุดก็ คือชิ้นส่วนต่างๆ ที่ประกอบเป็นวงจรภายใน ซึ่งมีราคาถึง $127 (ประมาณ 4,600 บาท), ตัวรับสัญญาณต่างๆ ราคา $36 (ประมาณ 1,300 บาท), หน่วยประมวลผลชิปเซ็ต 64-bit Apple A9 ราคา $25 (ประมาณ 900 บาท), เซ็นเซอร์ชนิดต่างๆ เช่น เซ็นเซอร์สแกนลายนิ้วมือ ราคา $22 (ประมาณ 800 บาท), หน่วยความจำแบบ Flash Memory ขนาด 64GB ราคา $20 (ประมาณ 715 บาท), ส่วนประกอบอื่นๆ เช่น จอแสดงผล, กล้อง และแบตเตอรี่ ราคาโดยรวมสูงสุดประมาณ $73 (ประมาณ 2,600 บาท) และส่วนประกอบอื่นๆ ของตัวเครื่อง เช่น วัสดุที่ใช้ผลิต ราคา $33 (ประมาณ 1,200 บาท)  


       อย่างไรก็ตาม ราคาจำหน่ายของ iPhone 6s รุ่นความจุ 64GB แบบไม่ติดสัญญาในประเทศสหรัฐอเมริกาอยู่ที่ $749 (ประมาณ 26,800 บาท) หากเปรียบเทียบกับต้นทุนการผลิตแล้วพบว่ามีส่วนต่างถึง $515 (ประมาณ 18,400 บาท)
       แต่ไม่ได้หมายความว่า Apple เป็นผู้ที่ได้กำไรจากส่วนต่างนี้ไปทั้งหมด เพราะกำไรส่วนหนึ่งถูกกระจายไปให้กับพาร์ทเนอร์อื่นๆ ด้วย เช่น ค่ายมือถือในประเทศต่างๆ ทั่วโลก เป็นต้น และด้วยตัวแบรนด์ที่มีมูลค่าสูงกว่าแบรนด์อื่นๆ ดังนั้นจึงไม่น่าแปลกใจเลยว่าทำไม Apple ถึงเป็นบริษัทที่มีผลกำไรสูงที่สุดแห่งหนึ่งของโลกในปัจจุบัน
ที่มา  businessinsider