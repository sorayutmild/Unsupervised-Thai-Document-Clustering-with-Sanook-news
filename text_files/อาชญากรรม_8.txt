จากกรณีคนร้ายฆ่าปาดคอ น.ส.จุฬารัตน์ โทวรรณา หรืออิ๋ว อายุ 27 ปี ครูอัตราจ้างโรงเรียนแสงวิทยา สอนชั้น ป.5 เหตุเกิดเมื่อกลางดึกคืนวันที่1 กรกฎาคม ที่ผ่านมาซึ่งคนร้ายไม่ใช่ใครที่ไหนเป็นเพื่อนห้องเช่าเดียวกันคือ นายชาตรี ร่วมสูงเนิน อายุ 27 ปี ชาว จ.สระบุรี และเคยถูกจับคดีข่มขืนภรรยาเพื่อน เมื่อปี 2556 ถูกจำคุก 1 ปี 8 เดือน และ พ้นโทษออกมาเมื่อเดือนสิงหาคมปีที่แล้ว
นายชาตรีสารภาพว่า ตนเองมีแฟนเป็นสาวประเภทสองก่อนจะขอมาอยู่ด้วยและช่วยหารค่าห้อง อยู่ด้วยกันมาประมาณ 6 เดือน และรู้จักกับผู้ตายมาประมาณ 4-5 เดือน ได้พูดคุยกันในฐานะเพื่อนตามปกติ แต่ไม่เคยจีบแม้ว่าจะรู้สึกแอบชอบก็ตาม ยอมรับว่าผู้ตายเป็นคนหน้าตาดีและอัธยาศัยดีจึงแอบชอบและเห็นว่าผู้ตายคุยด้วยจึงคิดว่าชอบตัวเอง
ตอนก่อนเกิดเหตุตนเองมีความเครียดเนื่องจากว่าไม่มีเงินใช้ จึงเกิดความคิดว่าจะเข้าไปลักทรัพย์และหวังจะข่มขืนผู้ตายด้วย หลังจากผู้ตายเข้านอนจึงเข้าไปเปิดประตูเพราะทราบมาว่าลูกบิดเสีย แต่บังเอิญไปเตะสายไฟทำให้ครูสาวรู้สึกตัวตกใจตื่น พร้อมกับส่งเสียงร้อง ตนจึงวิ่งเข้าไปหยิบมีดมาปาดคอ หลังก่อเหตุกลับไปใช้ชีวิตตามปกติเพื่อไม่ให้ผิดสังเกต
พร้อมกันนี้ นายชาตรี ระบุว่ารู้สึกเสียใจกับสิ่งที่ทำลงไป และอยากจะขอโทษญาติของผู้เสียชีวิตด้วย
จากการเปิดเผยของเจ้าหน้าที่ตำรวจพบว่าก่อนหน้านี้นายชาตรี ยอมรับว่าก่อนเกิดเหตุดื่มเบียร์ไป 1 ขวด จนเกิดอารมณ์ แต่แฟนซึ่งเป็นสาวประเภทสองไม่ยอม จึงเข้าไปในห้องผู้ตายเพื่อที่จะข่มขืน และก่อนเกิดเหตุผู้ตายกำลังนั่งรับประทานอาหารกับเพื่อนครู และยังชวนนายชาตรี ร่วมรับประทานอาหารด้วย แต่นายชาตรี ได้ตอบปฏิเสธ
ขอบคุณข้อมูลจาก ครอบครัวข่าว 3