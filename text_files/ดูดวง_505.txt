เครื่องรางของขลัง ถือกำเนิดจากความเชื่อและอยู่คู่คนไทยมาช้านาน จากคำบอกเล่ารุ่นสู่รุ่น ถึงแม้จะพิสูจน์ไม่ได้ว่าความเชื่อเหล่านั้นจะเป็นจริงหรือไม่ แต่วิถีชีวิตของคนไทยก็ถือว่าเรื่องโชคลาง ของขลัง หรือ สิ่งศักดิ์สิทธิ์ทั้งหลาย คือ ศรัทธา คือ เครื่องยึดเหนี่ยวจิตใจที่สามารถดลบันดาลให้ชีวิตแคล้วคลาดปลอดภัย ประสบแต่ความสุข ความเจริญ หากไม่ประสบกับตัวก็คงอาจไม่รู้และหาคำตอบไม่ได้ แต่ถ้าได้เจอประสบการณ์เหล่านั้นความคิดคุณอาจต้องเปลี่ยนไป ตามไปสัมผัสกับเครื่องรางของขลังที่ถือกำเนิดมาจากสัตว์โดยธรรมชาติที่มีฤทธิ์เดชเหลือคณา
เขี้ยวเสือกลวง
เขี้ยวเสือกลวง
ปกติแล้วเขี้ยวเสือทั่วไปจะมีลักษณะตัน แต่ถ้าเขี้ยวเสือที่มีลักษณะพิเศษโดยด้านในจะกลวงตั้งแต่รากฟันไปจนเกือบถึงปลายเขี้ยว ถือเป็นของทนสิทธิ์หายาก
มีฤทธิ์อำนาจ : คงกระพันและมหาอุด ยิงฟันไม่เข้า นับว่าเป็นของขลังที่หายากและมีฤทธิ์เดชยิ่งนัก
เขี้ยวหมูตัน
เขี้ยวหมูตัน
เขี้ยวหมูป่าโดยปกติด้านในจะมีรูกลวงตั้งแต่รากฟันขึ้นไปย่างน้อยครึ่งเขี้ยวหรือเกือบถึงปลายเขี้ยว แต่ถ้าหากเขี้ยวซี่นั้นด้านในตัน ก็ถือเป็นของทนสิทธิ์หายาก
มีฤทธิ์อำนาจ : ยิงฟันไม่เข้า ใช้เป็นเครื่องรางป้องกันศาสตราวุธต่าง ๆ
ช้องหมูป่า
ช้องหมูป่า
เป็นเส้นขนพิเศษของหมูป่า ที่ขึ้นอยู่บริเวณตัวของหมูป่าโดยเฉพาะที่บริเวณหัว หรือระหว่างคิ้วของมัน มีความยาวเป็นพิเศษ หรือบางตำราเชื่อว่าคือขนที่ยาวเป็นพิเศษของหมูป่า โดยหมูป่าจะนำขนนี้อมไว้ในปากหรือพันไว้ที่เขี้ยวตลอดเวลา
มีฤทธิ์อำนาจ : ด้านป้องกันเภทภัย มหาอุด คงกระพัน แคล้วคลาด
งากำจัด
งากำจัด
เป็นงาช้างที่หักคาต้นไม้ ที่เกิดจากช้างตกมัน ช้างเกเร หรือ ช้างที่มีฤทธิ์มาก อาละวาดแล้วเอางาไปแทงต้นไม้ทำให้งาหักคาต้นไม้
มีฤทธิ์อำนาจ : ด้านคงกระพัน เสริมบารมี แก้อาถรรพ์ แล้วยังเชื่อว่ามีเสน่ห์อีกด้วย
งาช้างน้ำ
งาช้างน้ำ
มีลักษณะคล้ายเขี้ยวเสือแต่เล็กกว่า ช้างน้ำนั้นเป็นสิ่งมหัศจรรย์แห่งตำนานป่าหิมพานต์เฉกเช่นเดียวกันกับมักกะลีผล ซึ่งอยู่อีกมิติหนึ่งที่ซ้อนกันอยู่กับโลกมนุษย์ หรือจะเรียกว่าแดนสนธยา ก็ย่อมได้
มีฤทธิ์อำนาจ : เด่นทางมหาอำนาจราชศักดิ์ สยบศัตรู เมตตามหานิยม เสริมดวง กลับร้ายให้กลายเป็นดี แคล้วคลาด ป้องกันคุณไสยมนต์ดำ อสรพิษ สัตว์ร้ายทุกชนิด
เขากวางหด
เขากวางหด
เขากวางหดหรือเขากวางคุด เป็นเขาที่ไม่ได้ขึ้นตามปกติทั้งสองข้าง แต่จะขึ้นที่กลางหน้าผาก หรือกลางหัว มีลักษณะผิดปกติ ไม่เติบโตยืดยาวเป็นกิ่งก้าน แต่จะคุดเป็นก้อนปมตะปุ่มตะป่ำอยู่ที่โคนเขา มีตั้งแต่สามยอด ห้ายอด เจ็ดยอด เก้ายอดถือว่าดีที่สุด แต่ถ้าหากเป็น "เขากวางคุดสิบสองยอด" ซึ่งถือว่าเป็นกายสิทธิ์ชั้นยอดเยี่ยม
มีฤทธิ์อำนาจ : มหาอุด คงกระพัน เมตตา มหาอำนาจ ราชศักดิ์ โชคลาภ เจริญรุ่งเรืองร่มเย็นเป็นสุข ป้องกันภัยทั้งหลายทั้งปวง
เดือยงูเหลือม
เดือยงูเหลือม
เป็นอวัยวะชนิดหนึ่งที่สามารถงอกออกมาได้ข้างๆรูถ่ายของเสีย ซึ่งจะมีเฉพาะพญางูเหลือมหรืองูที่มีอายุมากเพศผู้เท่านั้น
มีฤทธิ์อำนาจ : ดีในด้านเสี่ยงโชค ดีในด้านทำมาหากิน โชคลาภ ค้าขายดี ดีในด้านมหาเสน่ห์ เมตตามหานิยม
กระดูกงูเหลือม
กระดูกงูเหลือม
ได้มาจากการที่ปล่อยให้งูเหลือมเน่าเปื่อยจนแห้งเหลือแต่กระดูก แล้วนำเอากระดูกสันหลัง มาทำเป็นเครื่องรางของคลัง เช่น ที่รัดเอว หรือ กำไลข้อมือ
มีฤทธิ์อำนาจ : ใช้ป้องกันงูพิษทั้งหลาย
กระเบนท้องน้ำ
กระเบนท้องน้ำ
ได้มาจากกระดูกของปลาโรนิน ปลาโรนัน และปลากระเบน (ส่วนใหญ่จะมาจากปลาโรนัน ซึ่งชาวบ้านเรียกกันว่าปลากระเบนท้องน้ำ) เป็นปลากระดูกอ่อนเช่นเดียวกับฉลาม แต่จะมีปุ่มหนามแข็งบนหัวและลำตัว
มีฤทธิ์อำนาจ : ป้องกันภัยทางน้ำ ป้องกันคุณไสย หรือ ป้องกันให้แคล้วคลาดจากพายุ
น้ำตาพะยูน
น้ำตาพะยูน
ได้มาจากน้ำตาของปลาพะยูน
มีฤทธิ์อำนาจ : เป็นของขลังทางเสน่ห์อย่างแรงกล้าเช่นเดียวกับน้ำมันพราย
ถึงแม้จะมีของหลังที่ทรงอานุภาพมากมายบนโลกใบนี้ แต่หาได้เทียบเท่าของขลังที่เกิดจาก สติ สมาธิ ปัญญา หากแม้นมี 3 สิ่งที่พึงถือระลึกไว้ อันตรายทั้งหลายทั้งปวงก็จะแคล้วคลาดด้วยสติและปัญญา ความเจริญที่ใฝ่หาจะมั่งมีด้วยสมาธิและความเพียรพยายาม