ตลาดรถยนต์เมืองไทยในช่วงนี้ดูเหมือนว่า ค่ายรถยนต์ต่างดาหน้ากลับมาคึกคักอีกครั้ง ทำให้นึกถึงปีที่แล้วที่สถานการณ์ไม่ต่างกันนัก และในช่วงต่อจากนี้ 2-3 เดือน ข้างหน้า เราเชื่อว่าจะมีรถใหม่ๆในตลาดมากขึ้น 
หนึ่งในรถยนต์หลายๆรุ่นที่ได้รับการเฝ้ารอจากสาวกของแบรนด์ดังนั้น ก็คงไม่พ้น  Honda Civic 2012 ที่นาย อาซึชิ ฟูจิโมโต้ บอสใหญ่ ฮอนด้า ออโต้โมบิล ถึงกับออกปากตั้งแต่เปิดตัวฮอนด้า แจ๊ส ไมเนอร์เชนจ์ว่ามันมาแน่ แต่หลังจากทั้งแอบถ่าย ส่องกันไป ทั้งนอกและใน จนถึงตอนขนไปส่งขาย ไม่วายข่าวรีคอลอีก ทำให้หลายคนคงอดนึกสงสัยไม่ได้ว่า รถที่จะมาไทยจะมีเรือนร่างอย่างไร
New! Honda Civic 2012
ถ้าถามว่ารถบ้านเราอิงตลาดใดมากกว่านั้น คงจะเป็นเรื่องยากที่จะตอบ แต่วันนี้ หลังจากเราชมเวอร์ชั่นอเมริกา ไปเป็นที่เรียบร้อยแล้ว วันนี้ที่ฝั่งยุโรปก็กำลังฮือฮากับภาพสิทธิบัตร ที่รถรุ่นนี้กำลังจะวางขายในยุโรปเช่นกัน
ภาพสิทธิบัตรนี้พอจะชี้ให้เห็นว่ารถที่มาเมืองไทยน่าจะมีแนวทางคล้ายกับรถรุ่นดังกล่าวทางด้านเรือนร่าง แม้ต้องยอมรับว่าออพชั่นภายในคงจะมีความแตกต่างตามมาตรฐานรถทำตลาดในกลุ่มยุโรป แต่ถ้ากล่าวถึงเรือนร่างก็มีการจับเปลี่ยนกันชนหน้าใหม่ มาพร้อมล้อแม็กคล้ายกับที่ใช้ในรุ่น FD  บ้านเราในปัจจุบัน และที่ฝาท้ายมีการใส่ชุดไฟท้ายเข้าไปในกระโปรงหลังที่น่าจะนำมาจาก  Honda Accord  ที่ขายอยู่ในตลาดเดียวกัน
New! Honda Civic 2012
ทั้งนี้ Honda civic 2012  จะเป็นหนึ่งในรถหลายรุ่นที่เข้ามาทำตลาดในบ้านเราอย่างแน่นอน และน่าจะเข้าภายในปลายปีนี้ หลังกลุ่มคอมแพ็คคาร์เริ่มมีความระอุตั้งแต่การเปิดตัวของ Chevrolet และ  Mazda  รวมถึงการปรับเครื่องยนต์ใน Toyota Altis

Sanook! Auto Comment 
 
โฉมนี้จะเป็นโฉมที่เข้ามาจำหน่ายในไทยหรือไม่ คงต้องติดตามกันต่อไป แต่จากภาพมันก็พอทำให้เราเห็นแนวทางได้แล้วว่า อีกหนึ่งตัวตนในฝั่งยุโรปจะเป็นอย่างไร แต่ถ้าเอาตามจริง โดยส่วนใหญ่รถในบ้านเรามักยึดตามอเมริกามากกว่า
 
 ทันทุกข้อมูลก่อนใครบน FB..แค่คลิ๊กที่นี่เลย 

