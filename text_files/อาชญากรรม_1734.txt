เร่งล่า "ไอ้ป๊ะ" คลั่งขู่เผาโรงเรียน-ทำร้ายครู-แทงคอผู้ใหญ่บ้าน หนีจากอุดรฯ ไปกาฬสินธุ์ เบาะแสล่าสุดอยู่โคราช
(21 มี.ค.64) กลุ่มแจ้งข่าวจังหวัดอุดรธานี แจ้งเตือนบุคคลอันตราย ชื่อ นายทศพล หรือ ป๊ะ หลังใช้มีดแทงคอนายภูษิต โยชน์สุวรรณ อายุ 55 ปี ผู้ใหญ่บ้านหมู่ที่ 9 บ้านดงศรีสำราญ อำเภอเพ็ญ แล้วขโมยมอเตอร์ไซด์ของชาวบ้านหลบหนีไป
นายจีระพงศ์ และ นายจิรติกาล โยชน์สุวรรณ ลูกชายของผู้ใหญ่บ้าน เปิดเผยว่า ประมาณ 17 นาฬิกาของวันศุกร์ ,นายทศพล หรือ ป๊ะ เข้าไปโวยวาย และขู่เผาโรงเรียนบ้านดงศรีสำราญ ซึ่งก่อนหน้านี้ นายทศพล เคยเข้ามาข่มขู่ทำร้ายครูผู้หญิง จนมีครูขอย้ายไปแล้ว 3 คน ซึ่งวันเกิดเหตุพ่อของตนเอง ที่เป็นผู้ใหญ่บ้าน ได้เข้าไปห้ามปราม แต่นายทศพลกลับใช้ไม้ฟาดบริเวณลำคอ จนพ่อล้มลง จากนั้นก็โดดคร่อมใช้มีดแทงคอบริเวณคอหอย ช่วงนั้นมีชาวบ้านเห็น จึงรีบเข้าไปช่วย เอาตัวผู้ใหญ่บ้านออกมา ก่อนที่จะถูกแทงซ้ำ จากนั้นคนร้ายก็ขโมยรถจักรยายนต์ของชาวบ้านหลบหนีไป
ด้านแม่ของคนร้าย ต้องการให้ตามจับ หรือให้ลูกชายมามอบตัว หากเสพยาก็อยากให้เอาไปบำบัด หากผิดก็ถูกดำเนินคดีไปตามกฎหมาย
ล่าสุด มีคลิปขณะนายทศพลขับรถจักรยายนยนต์ที่ขโมย ไปหาญาติ ที่ อำเภอยางตลาด กาฬสินธุ์ ก่อนหลบหนีไปที่อำเภอประทาย นครราชสีมา แต่ญาติไม่ต้อนรับ ล่าสุดตำรวจลังเร่งล่าหาตัว