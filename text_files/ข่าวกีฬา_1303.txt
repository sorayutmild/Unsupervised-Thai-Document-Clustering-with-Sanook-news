สรุปข่าวลือซื้อ-ขาย ประจำวันที่ 11 มกราคม 2561
1. ธีโอ วัลคอตต์Catherine Ivill/GettyImages
ลิเวอร์พูล เอคโค่ สื่อประจำเมืองย่าน เมอร์ซีย์ ไซด์ ได้อ้างว่า เอฟเวอร์ตัน ร่วมล่าตัว ธีโอ วัลคอตต์ ปีกของ อาร์เซนอล ที่ฤดูกาลนี้ไม่ค่อยได้มีโอกาสลงเล่นใน พรีเมียร์ลีก มากเท่าไหร่ 
 ยังมีรายงานอีกว่า เซาแธมป์ตัน สโมสรเก่าของนักเตะเองน่าจะเป็นคนคว้าตัวผู้เล่น อังกฤษ รายนี้ไปครอง โดยคาดกันว่าค่าตัวน่าจะอยู่ที่ราว 30 ล้านปอนด์ ด้วยกัน
2. นาบี้ เกอิต้าBoris Streubel/GettyImages
แอร์เบ ไลป์ซิก ทีมใน บุนเดสลีกา ไม่ต้องการปล่อยตัว นาบี เกอิต้า มิดฟิลด์ของทีมออกไปซึ่งทางสโมสรได้ขายให้กับ ลิเวอร์พูล เป็นที่เรียบร้อยแล้วด้วยราคา 48 ล้านปอนด์ ซึ่งจะมีผลในหลังจบฤดูกาลนี้ออกไปในตลาดซื้อ-ขายหน้าหนาวนี้ 
 แต่สื่อใน เยอรมนี รายงานว่าถ้าหาก ไลป์ซิก ได้เงินเพิ่มจะกเดิม 15-20 ล้านยูโร ก็อาจเป็นไปได้ที่ หงส์แดง จะได้ผู้เล่นรายนี้ไปลงสนามที่แอนฟิลด์เร็วกว่ากำหนดนั่นเอง
3. ปิแอร์ เอเมริค โอบาเมยองStuart Franklin/GettyImages
เมื่อเร็ว ๆ นี้ได้มีข่าวว่า ลิเวอร์พูล ได้แสดงความสนใจในตัว โอบาเมยอง ไปร่วมทีมในมกราคมนี้ ขณะที่มีอีก 2 ยักษ์ใหญ่ใน ไชนีส ซูเปอร์ลีก ก็พร้อมทุ่มเงินมหาศาลล่อให้สโมสร โบรุสเซีย ดอร์ทมุนด์ ปล่อยนักเตะรายนี้ออกไปด้วยเหมือนกัน
 แต่ทว่า กวางโจว เอเวอร์แกรนด์ หนึ่งในสโมสรที่มีข่าวนั้นได้ออกมายืนยันแล้วว่าพวกเขาจะไม่ยื่นข้อเสนอแข่งกับ เป่ยจิง กูออน ทีมคู่แข่งในลีกแย่งตัวศูนย์หน้า กาบอน รายนี้อย่างแน่นอน
4. เลอันเดอร์ เดนด็องเกอร์VIRGINIE LEFOUR/GettyImages
หลังจากมีข่าวว่า แมนเชสเตอร์ ยูไนเต็ด ได้แสดงความสนใจ เลอันเดอร์ เดนด็องเกอร์ มิดฟิลด์ของ อันเดอร์เลชท์ มาร่วมทีมในมกราคมนี้ สื่อประจำเมือง แมนเชสเตอร์ ได้ระบุว่าสโมสรอาจต้องจ่ายค่าตัวของนักเตะวัย 22 ปี รายนี้เป็นเงิน 27 ล้านปอนด์สำหรับการคว้ามาเล่นในเร็ว ๆ นี้เลยทีเดียว
5. ดานี เซบายอสPIERRE-PHILIPPE MARCOU/GettyImages
มิดฟิลด์ สแปนิช ของ เรอัล มาดริด ได้แจ้งความจำนงย้ายออกจากสโมสรที่ เบอร์นาบิว แล้วซึ่งมีข่าวว่า หงส์แดง ต้องการได้ตัวนักเตะวัย 21 รายนี้ไปร่วมเล่นด้วย ตามแหล่งข่าวจากสื่อใน สเปน
6. เยอร์รี มินาImage by Hames Lodeegedz
บาร์เซโลนา ได้ออกแถลงการณ์ผ่านเว็บไซต์ของสโมสรว่าพวกเขาได้จัดการคว้าตัวกองหลัง โคลอมเบียน วัย 23 ปี เยอร์รี มินา เป็นที่เรียบร้อยแล้ว ด้วยค่าตัว 11.8 ล้านยูโร โดยได้เซ็นสัญญากันเป็นเวลา 5 ปีครึ่งด้วยกัน ทั้งนี้มีการระบุค่าฉีกสัญญาของเจ้าตัวอยู่ที่ 100 ล้านยูโร อีกด้วย
7. ราฮีม สเตอร์ลิงGareth Copley/GettyImages
แมนเชสเตอร์ ซิตี้ พร้อมแล้วที่จะเปิดโต๊ะเจรจาคุยเรื่องสัญญากับทาง ราฮีม สเตอร์ลิง ปีกทีมชาติ อังกฤษที่โชว์ฟอร์มได้อย่างยอดเยี่ยมฤดูกาลนี้แล้ว ทั้งนี้เชื่อว่านักเตะวัย 23 ปี จะเป็นหนึ่งในผู้ที่ได้รับค่าเหนื่อยสูงที่สุดในเกาะ อังกฤษ หลังจากเซ็นสัญญาใหม่ด้วย
8. ซามี เคดิราMichael Steele/GettyImages
เมื่อเร็ว ๆ นี้กองกลาง เยอรมัน ได้มีข่าวว่าจะย้ายไปร่วมทีมใน เมเจอร์ลีก ซอคเกอร์ เร็ว ๆ นี้ แต่อย่างไรก็ตามมิดฟิลด์วัย 30 ปี ได้ออกมายืนยันว่าต้องการจะเล่นให้กับทีมในเมือง ตูริน จนจบสัญญาของเขาในปี 2019 นั่นเอง
9. เอเด็น อาซาร์Julian Finney/GettyImages
เป็นที่ลือกันหลายสำนักข่าวว่า เรอัล มาดริด ได้ติดต่อกับตัวแทนของเพลย์เมคเกอร์ เบลเยียม เอเด็น อาซาร์ ปีกคนสำคัญของ เชลซี มาร่วมเล่นที่ ลา ลีกา เป็นที่เรียบร้อยแล้ว ทั้งนี้ยังไม่มีการเปิดเผยในรายละเอียดอื่น ๆ ออกมากแต่อย่างใด
10. เดียฟรา ซาโก้Michael Steele/GettyImages
เดลีย์ มิร์เรอร์ สื่อในอังกฤษรายงานว่า เดียฟรา ซาโก้ จะถูกสโมสร คริสตัล พาเลซ ปล่อยให้กับ เวสต์แฮม ยูไนเต็ด ในช่วงสุดสัปดาห์นี้อย่างแน่นอน
11. อเล็กซิส ซานเชซIAN KINGTON/GettyImages
แมนเชสเตอร์ ซิตี้ พร้อมยื่นเงิน 20 ล้านปอนด์ เป็นค่าตัวของ อเล็กซิส ซานเชซ ให้กับ อาร์เซนอล พิจารณา โดยที่ เดอะ การ์เดียน รายงานว่า กองหน้า ชิลี วัย 29 ปีจะได้ค่าเหนื่อยที่ 250,000 ปอนด์ต่อสัปดาห์ในการลงเล่นกับสโมสร เรือใบสีฟ้า ด้วยนั่นเอง