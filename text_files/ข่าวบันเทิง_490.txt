รายงานสดจากโรงพยาบาลอาการป่วยหนักจากไข้เลือดออก ของพระเอก ปอ ทฤษฏี ในวันที่ 19 พฤศจิกายน
คืนวานนี้ (18 พ.ย.) ทางโรงพยาบาลมีประกาศชี้แจงฉบับพิเศษ ภายหลังจากที่ ปอ ทฤษฎีเข้ารับการผ่าตัดระบายเลือดในช่องเยื่อหุ้มปอด แล้วมีกระแสข่าวออกมาว่าหนุ่มปอรู้สึกตัวขยับศีรษะได้ โดยแพทย์ชี้แจงว่า...
"ทางโรงพยาบาลขอทำความเข้าใจ การที่คุณปอมีการขยับกล้ามเนื้อบริเวณศีรษะเล็กน้อย เนื่องจากหลังผ่าตัดสามารถลดยาคลายกล้ามเนื้อและยากดความรู้สึก จึงทำให้ผู้ป่วยสามารถตอบสนองต่อสิ่งเร้าขณะที่ถูกดูดเสมหะ แต่ไม่ได้หมายความว่าผู้ป่วยรู้สึกตัว"
ล่าสุดในเช้าวันนี้ (19 พ.ย.) คุณพ่อและคุณแม่ของ ปอ ทฤษฎี ได้เดินทางไปที่วัดพรหมวงศาราม เพื่อใส่บาตรเณรปิน ทางด้านสื่อมวลชนยังคงเกาะติดรายงานข่าวอยู่ที่โรงพยาบาลรามาธิบดี ซึ่งขณะนี้ยังไม่มีประกาศเพิ่มเติมจากคณะแพทย์ 
10.42 น. อาน้ำอ้อย ศรมนตรา ผู้จัดการส่วนตัวของพระเอกหนุ่มปอ ทฤษฎี ได้เปิดเผยความคืบหน้าล่าสุดกับสื่อมวลชนว่า "ตอนนี้คุณพ่อ คุณแม่ ไปใส่บาตร ไปกันสองคน โบว์อยู่กับอาเพราะต้องสลับกันดูแลปอ ทางอาเองก็ได้ไปวัดแขกไปไหว้พระศิวะ และพระมหาอุมาเทวี ก็ขอพรให้ท่านช่วย เดี๋ยววันนี้จะไปไหว้ฤาษีชีวกอีกที่นึง ก็มีคนแนะนำมา ต้องเรียนตรงๆ ว่ามีคนแนะนำสิ่งดีๆ เยอะมาก หลวงพี่อุเทนก็แนะนำมา ใครแนะนำมาก็ทำหมดเลย
นอกจากนี้ทางอาน้ำอ้อยยังเปิดเผยเพิ่มเติมว่าโบว์ แวนดา แฟนสาวของปอได้พาน้องมะลิ พาขวัญ ลูกสาวเข้าไปเยี่ยมปออย่างใกล้ชิดทุกวัน โดยน้องมะลิจะเข้าไปสัมผัสปอและเรียกว่า "พ่อปอ"
12.27 น. หลังได้เข้าไปหาลูกชายที่ห้องซีซียู พร้อมป๊อบปี้ และโบว์ แวนดา คุณพ่อสงวนได้เดินออกมารับแขกที่มาเยี่ยม ทั้งยังทักทายสื่อมวลชน และพูดสั้นๆ ว่า "วันนี้ดี ได้ยิ้มๆ หน่อย" หลายคนคาดว่าน่าจะมีข่าวดี เกี่ยวกับอาการ ปอ ทฤษฎี ตามมา
13.17 น. กลุ่มอาสา 6 คน สวมชุดซุปเปอร์ฮีโร่มาให้กำลังใจ ปอ ทฤษฎี ซึ่งส่วนตัวทั้ง 6 คนนี้ ชอบไปให้กำลังใจและสร้างสีสันให้กับผู้ป่วยตามสถานที่ต่างๆ พร้อมเผยว่าพอทราบข่าวพระเอกในดวงใจป่วยอยู่ จึงไม่รอช้าขอตามมาให้กำลังถึงที่นี่ และขอบริจาคเลือดเพื่อช่วยเหลืออีกแรง
14.00 น. เมย์ เฟื่องอารมย์ เดินทางมาเยี่ยม ปอ ทฤษฎี และครอบครัว "วันนี้เป็นกำลังใจให้ทางครอบครัวของน้องปอค่ะ ตั้งแต่ทราบข่าวก็เป็นกำลังใจให้มาตลอด ก่อนหน้านี้ยุ่งไม่ได้มา วันนี้มีโอกาสเลยรีบแวะมา เป็นห่วงเขาเสมอค่ะ ปอเป็นคนน่ารัก ร่วมงานละครกับปอมาสองเรื่อง ปอเป็นคนน่ารักค่ะ เป็นคนดี เป็นห่วงเขา ยิ่งทราบว่ามีลูกด้วย ความรู้สึกที่เราเป็นคุณแม่เราก็เข้าใจ เป็นห่วงเขามากๆ ค่ะ"
"กับคุณพ่อคุณแม่ก็ได้สอบถามแล้ว ตอนนี้ปอน่าจะมีอาการที่ดี คนในครอบครัวก็ยิ้ม คุณหมอจากที่ไม่เคยยิ้มเลย วันนี้เป็นวันแรกที่ยิ้ม ทุกอย่างตอนนี้อยู่ที่ปอที่จะเข้มแข็งและผ่านตรงนี้ไปได้ วันนี้เอาตุ๊กตาโซเฟียมาให้น้องมะลิด้วยค่ะ น้องชอบมาก น่ารักมาก ด้วยความที่เรามีลูกสาว แล้วได้มาเจอน้องมะลิด้วย ก็น่ารัก เอ็นดู ก็เป็นกำลังใจให้กับน้องโบว์ด้วย"
"เชื่อได้ว่าปอต้องรีบที่จะฟื้นแน่นอน มีทุกคนให้กำลังใจเยอะขนาดนี้ ทั้งคนในครอบครัว แฟนๆ และคยทั้งประเทศ ปอต้องสู้และต้องหายแน่นอนค่ะ อย่างเพื่อนๆ ในกลุ่มคุยกันไม่ใช่คนในวงการก็บอกว่าจะสวดมนต์ให้ ตัวเมย์เองก็ไหว้พระสวดมนต์ก็มีนึกถึงนะคะ อย่างวันเสาร์จะไปทำบุญบ้านเด็กก็จะนึกถึงด้วย เรื่องให้เลือดเมย์ก็ให้ไม่ได้เพราะว่าเป็นกรุ๊ปเลือดพิเศษค่ะ"
14.19 น. น้องมะลิเดินทางมาเยี่ยมพ่อปอแล้ว โดยวันนี้ได้สวมเสื้อสโมสรฟุตบอล บุรีรัมย์ยูไนเต็ด
16:28 น. อาน้ำอ้อย ออกมาเผยกับสื่อเพียงสั้นๆ ว่า อาการปอ ทฤษฎี ดีขึ้น ให้รอฟังข่าวดีที่คุณหมอจะแถลงการณ์เย็นนี้
17.00 น. วู้ดดี้ มิลินทจินดา เดินทางมาเยี่ยม ปอ ทฤษฎี  "วันนี้มีโอกาสมาเยี่ยม ก็ได้คุยกับทั้งบ้านเลยครับ ทั้งคุณพ่อ ทั้งมะลิ ทั้งอาน้ำอ้อย ก็กะจะมาหลายวันแล้ว แต่ไม่มีโอกาส วันนี้พอดีประชุมช่วงบ่ายแคลเชิล ก็เลยว่าง 2ชั่วโมง เลยนึกถึงปอคนแรกเลยครับ คือเมื่อ 8 ปีที่แล้ว อาน้ำอ้อยก็พาปอมาหาวู้ดดี้ แล้วอยากให้เด็กคนนี้เป็นนักแสดง ก็เลยมีการพูดคุยและเคสติ้งเขา แล้วเขาไม่มีความสามารถเป็นพิธีกรเลย แต่เขาเหมาะกับการเป็นนักแสดงมากกว่า แล้วไม่นานเขาก็เซ็นกับทางช่อง3 เราก็นึกถึงเขาตลอดว่าเด็กคนนี้มีสัมมาคาราวะ เป็นน้องรักมาตลอด และนั้นคือเหตุผลที่ทุกคนนึกถึงปอและส่งใจมาให้ปอโดยตลอด" 
"ทางครอบครัวก็บอกมันมีความซับซ้อนเกิดขึ้น แต่วู้ดดี้ก็บอกปอเขาไม่ได่เป็นเด็กธรรมดา พอเป็นเด็กไม่ธรรมดามันก็ต้องมีเหตุการณ์ที่ไม่ธรรมดาเกิดขึ้น แล้วน้องมะลิก็เหมือนจิตวิญญาณตัวน้อยๆ ที่สดใสมากของปอ ในเหตุการณ์ครั้งนี้ยังบอกปอเลยว่าขอบคุณนะปอที่เอาลูกมาสร้างสีสัน ทำให้ทุกคนได้ยิ้มแย้ม ก็วู้ดดี้คิดว่าอีกไม่นานปอก็ฟื้นขึ้นมาใหม่ เพราะตั้งแต่วันนั้นคนทั้งประเทศส่งกำลังใจไปให้ เท่าที่จำได้ไม่มีใครสามารถทำให้คนทั้งประเทศหลับตา และตั้งจิตอธิษฐานมาให้ ฉะนั้นมันต้องมีทางรอดครับ แล้วเมื่อสักครู่นี้ผมก็สวดบารมี 30 ทัศ ครับ ตอนสึกมาก็จะใช้สวดกับเหตุการณ์ต่างๆ นานาที่เรารู้สึกว่ามันต้องดีขึ้น วันนี้ก็ตั้งใจมาสวดให้ปอโดยเฉพาะครับ มาเสริมบารมีให้กับน้องเขาด้วยครับ"
20.14 น. อาน้ำอ้อย ศรมนตรา ได้ให้สัมภาษณ์กับสื่อมวลชนอีกครั้งว่า  "ความคืบหน้า ณ ขณะนี้ ปอยังอยู่ห้องเดิม ไม่ได้ย้ายไปไหน ต้องเฝ้าระวังเหมือนเดิม ถ้าจะมีอะไร ทางโรงพยาบาลและคุณหมอจะเป็นคนให้ข่าวเอง แต่เมื่อกี้ไปทำบุญมา ถูกถามว่ามีการย้ายไปไหน ตอนนั้นยังไม่เข้าใจ  เลยตอบไปแบบนั้น แต่ตอนนี้ปอยังอยู่ที่เดิม 
ส่วนเครื่องพยุงการทำงานของปอดและหัวใจเอาออกแล้ว แต่หมอยังเฝ้าระวัง เพื่อให้ปอดกับหัวใจทำงานดีขึ้นนะ น่าจะเอาออกทั้งสองอย่างนะ ตอนนี้ยังไม่พ้นวิกฤต ยังอยู่ในการเฝ้าระวัง เมื่อช่วงบ่ายนี้ได้มีการถอดเครื่องช่วยพยุงปอดและหัวใจออก บางอย่างดีขึ้น แต่บางอย่าเกิดขึ้น หมอเลยต้องเฝ้าดูตลอด ตอนนี้คงไม่มีอะไรเพิ่มเติมให้ทางแพทย์ออกมาชี้แจง 
ในส่วนสภาพของจิตใจของญาติ คุณพ่อ คุณแม่ แฟน สภาพจิตใจเท่ากันหมด มีวิตกกังวลเป็นเรื่องทำธรรมดา 
วันนี้เดินสายทำบุญก็ใช่ เพราะเป็นสิ่งเดียวที่ยึดเหนี่ยวจิตใจที่ดีที่สุด ขณะเดียวกันก็มีหลายคนที่เสนอทางช่วยหลายทาง ซึ่งเราก็ขอบคุณมากๆ เลยนะครับ ล้วนแล้วเป็นสิ่งที่ดีหมด 
ยังไงในเรื่องของการแพทย์ ให้ทางโรงพยาบาลเป็นคนชี้แจงต่อไป ถามว่าสบายใจขึ้นไหม ก็สบายใจขึ้นทุกครั้งที่ไปทำบุญ รู้สึกดีและรู้สึกอบอุ่น"