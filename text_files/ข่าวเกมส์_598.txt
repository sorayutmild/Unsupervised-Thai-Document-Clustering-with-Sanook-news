5 เหตุผลที่ The Elder Scrolls Online จะไม่รุ่ง
The Elder Scrolls Online
The Elder Scrolls Online (TESO) เป็นเกมออนไลน์ที่สร้างขึ้นมาจากซีรี่ย์เกม RPG แนวตะวันตกชื่อดัง ซึ่งหลายคนอาจเพิ่งจะรู้จักกันในภาคล่าสุดคือ The Elder Scrolls V Skyrim เป็นเกม RPG แบบ Sandbox ที่ให้ผู้เล่นเลือกทำอะไรได้อย่างอิสระ นอกจากฉากจะกว้างแล้ว ยังมีอะไรให้ทำเยอะ การเคลื่อนไหวของตัวละครดูดี เควสต์ก็มีให้ทำหลากหลาย จนกายเป็นเกม RPG หนึ่งที่แนะนำให้ลองหามาเล่นกันดู ซึ่งหลังจากสร้างชื่อใน Skyrim แล้ว ทาง Bethesda Softworks ก็ได้ขยายตลาดของเกมซีรี่ย์นี้ไปเป็นแบบออนไลน์ โดยมอบหมายให้ทางทีม ZeniMax Online Studios เป็นผู้สร้าง โดยตอนแรกที่เผยภาพเกมออกมา ก็ได้รับความสนใจจากแฟนเป็นจำนวนมากในเรื่องของภาพเกมที่สวยงามอลังการ สมกับเป็น The Elder Scrolls Online แต่ว่าพอเปิดให้เล่นกันเมื่อวันที่ 4 เมษายน 2014 ที่ผ่านมา กลับเป็นเกมออนไลน์ที่ทำได้ค่อนข้างน่าผิดหวัง ซึ่งเกมเมอร์ฝรั่งได้ให้เหตุผล 5 ข้อที่ทำให้ The Elder Scrolls Online รุ่งริ่งไร้อนาคต นั่นก็คือ
1. ไร้ซึ่งความน่าสนใจ ทั้งภาพและระบบการเล่น ไม่สมกับเป็นเกมออนไลน์ Next Gen
TESO เป็นเกมออนไลน์ฟอร์มยักษ์ที่มีการลงทุนพัฒนาและโปรโมทไว้สูง แต่ตัวเกมที่ออกมาให้เล่นกลับทำได้ผิดหวังจากที่แฟนๆคาดไว้ เพราะมันไม่มีความโดดเด่นของเกมเลย ภาพเกมก็ทำได้สวยน้อยกว่า Skyrim ระบบการเล่นก็ไม่มีอะไรใหม่ๆมาดึงดูด ระบบทุกอย่างแทบจะลอกเกมออนไลน์ที่มีอยู่แล้วในยุคนี้มาหมด แถมความอิสระก็ไม่มี จะฉากแผนที่ ฉากดันเจี้ยนผู้เล่นทุกคนเจอกันได้หมด จนเกิดปัญหาขโมยของ แย่งมอนสเตอร์กันตี แถมระบบเกมก็ไม่ค่อยส่งเสริมให้ผู้เล่นช่วยกันเลย แบบนี้ไม่ต้องทำเป็นออนไลน์ก็ได้นะ
The Elder Scrolls Online
2. ระบบการต่อสู้ไม่สมดุล PvP มั่วแหลก
ระบบ PvP ถือว่าเป็นระบบที่เป็นเอกลักษณ์ของเกมออนไลน์ หลายเกมจะเน้นความสมดุลของระบบ PvP อย่างมาก เพื่อความสนุกในการต่อสู้กัน แต่ใน TESO เป็น PvP ที่ไม่เน้นฝีมือ เทคนิค อะไรทั้งสิ้น เน้นแค่จำนวนผู้เล่นเท่านั้น ขาดความสมดุลในการต่อสู้ แค่มีจำนวนมากกว่าก็ชนะได้ง่ายๆ
The Elder Scrolls Online
3. เศรษฐกิจพัง เงินเฟ้อไว
เชื่อหรือไม่ว่าเปิดมาแค่ไม่ถึงเดือน TESO เจอปัญหาเงินเฟ้อแล้ว เพราะความเห็นแก่ตัวของผู้เล่น ซึ่งมีการปั๊มเงินจากการใช้ Bug ของเกม แม้ว่าทางผู้พัฒนาจะทำการแก้ไข Bug และลงผู้โทษคนที่ใช้ Bug โกงหาเงินไปแล้ว แต่ว่าก็มีเงินจำนวนมากไหลออกมาสู่ตลาดในเกม ทำให้เงินล้นตลาด เงินเฟ้อ ของขายราคาแพง
The Elder Scrolls Online
4. PvE เหมือนเล่นเกมคนเดียว มากกว่าเล่นออนไลน์
สืบต่อมาจากข้อแรก TESO เป็นเกมออนไลน์ แต่กลับไม่เน้นระบบการเล่นแบบออนไลน์ การต่อสู้ การทำเควสต์และอื่นๆ ไม่มีรองรับการช่วยกันจากเพื่อนๆๆเลย เน้นให้ผู้เล่นทำเองเพียงคนเดียว ถึงแม้ว่าจะรับเควสต์เดียวกันมาทำก็ไม่สามารถทำพร้อมกันได้ เพราะระบบไม่รองรับ สุดท้ายก็ต้องทำทีละคนๆ แถมเควสต์ไหนที่เคยทำไปแล้ว ก็ไปช่วยคนที่ยังไม่ได้ทำไม่ได้ด้วยนะ
The Elder Scrolls Online
5. Pay-to-Play
หากจะเล่น TESO คุณจะต้องทำใจที่จ่ายค่า AirTime ไว้ได้เลย เดือนละ 14.99 USD (ประมาณ 525 บาท) ซึ่งจากประสบการณ์ของผู้ที่ได้ไปลองเล่นมาแล้วต่างก็บอกเป็นเสียงเดียวกันหลายคนว่า มันเป็นเกมออนไลน์ที่ไม่คุ้มต่อค่า AirTime ที่เสียไปรายเดือนเลย แม้ว่าภาพเกมจะสวยแต่ก็ไม่ได้สวยมากมายกว่าเกมออนไลน์ดังในปัจจุบัน แถมฟีเจอร์ต่างที่เคยมีใน Skyrim ก็โดนตัดไปเพียบ แถมระบบการเล่นก็ไม่สมเป็นเกมออนไลน์เอาเสียเลย เหมือนเล่น Skyrim แล้วมีผู้เล่นคนอื่นๆเดินให้เห็นกันเท่านั้นมากกว่า
The Elder Scrolls Online
สุดท้ายเชื่อว่าถ้า The Elder Scrolls Online ไม่มีการปรับปรุงตัวเกมให้ดีขึ้นล่ะก็ หมดอนาคตแน่ เพราะตัวเกมไม่คุ้มเงินกับความเป็นเกมออนไลน์แบบ Airtime เลย