จนกระทั่งโดนธนูปักที่เข่า มุขนี้หลายคนอาจไม่เข้าใจ มันมีที่มาจากเกมส์ Skyrimมีเรื่องให้ได้เป็นกระแสกันอยู่เรื่อยเลย ในโลกอินเตอร์เน็ตสมัยนี้อะไรๆ มันดูเหมือนจะแพร่ขยายไวมาก ดั่งที่ทุกคนเห็นตามหน้า Facebook Twitter หรือมีคนที่โรงเรียน ที่ออฟฟิศ พูดกันบ่อยๆ “เมื่อก่อนผมเล่น DotA เทพมาก จนกระทั่งโดนธนูปักที่หัวเข่า ผมมาเล่น HoN MMR เหลือ 1000 แล้ว” หรือเรื่องต่างๆ นาๆ ที่คนโพสต์ไว้ใน Facebook หรือเอามาดัดแปลงหยอกล้อกันตามสิ่งที่เกิดขึ้นใกล้ตัว

จนทำให้หลายคน (รวมถึงผม) ที่ไม่ได้เล่นเกมส์ทุกเกมส์งงและสงสัยว่าไอมุข ธนูปักเข่า เนี่ย มันมีต้นกำเนิดมาจากไหนแล้วมันแปลว่าอะไรกันแน่ ก่อนผมจะเล่าลองดูคลิปนี้ก่อนครับ เพื่อเพิ่มความเข้าใจมากขึ้น

คลิปที่คุณเห็นเป็นคลิปของเกมส์ที่มีชื่อว่า Skyrim เป็นบทพูดของ NPC ในเกมส์ที่ทุกคนจะต้องเจอบ่อยๆ ไ่ม่ว่าจะไปที่ไหน และบทพูดของ NPC เหล่านี้เองที่ทำให้มุข “ธนูปักเข่า” แพร่กระจายอย่างรวดเร็ว โดยบทพูดของ NPC ในเกม Skyrim กล่าวไว้ว่า “I used to be an adventurer like you, then I took an arrow in the knee.” แปลความหมายแบบบ้านๆ ประมาณว่า “เมื่อก่อนฉันก็เคยเป็นนักผจญภัยแบบคุณน่ะแหละ จนกระทั่งฉันโดนธนูปักที่หัวเข่าเลยต้องมาเป็นยามแบบนี้” ซึ่งมุข “ธนูปักเข่า” ส่วนใหญ่จะใช้ในสถานการณ์แบบพลิกพลัน พลิกจากหน้ามือเป็นหลักมือ อาจจะเป็นเหตุการณ์ที่ดีไปสู่เลวร้าย หรือเหตุการณ์ที่เลวร้ายไปสู่ดีอะไรทำนองนั้น ยกตัวอย่างเช่น
“เมื่อก่อนผมเคยเป็นหัวหน้ากิลด์ที่ยิ่งใหญ่ใน Ragnarok จนกระทั่งโดนธนูปักที่หัวเข่าตอนนี้ก็เลยมาเป็นพ่อค้าที่ Morroc”
“เมื่อก่อนฉันเป็นแค่คนจนๆ คนนึง จนกระทั่งโดนธนูปักที่หัวเข่าตอนนี้ฉันเลยได้เป็นเศรษฐีแล้ว”

 เรื่องมันก็มีอยู่ประมาณนี้แหละครับ ใครจะลองเล่นมุขนี้ก็เชิญคอมเม้นท์ด้านล่างได้เลยครับ ขอฮาๆ 555+
ขอบคุณที่มาของบทความและภาพประกอบ : http://www.gamegigs.com/feature/1501.html