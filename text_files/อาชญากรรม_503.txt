พ.ต.อ.ภาคภูมิ พิศมัย ผกก.สภ.เขาสวนกวาง ได้เชิญตัว มารดา-บิดา และพี่สาว ของ นางสาวปรียานุช หรือ เปรี้ยว ผู้ต้องหาฆาตกรรมฆ่าหั่นศพ "น้องแอ๋ม" แล้วนำยัดถังน้ำไปฝังดินในพื้นที่บ้านโนนสง่า อ.เขาสวนกวาง จ.ขอนแก่น พี่สาวของเปรี้ยวเผยว่า ในช่วงดึกเมื่อวันที่ 29 พ.ค.60 ตนพูดคุยผ่านทางโทรศัพย์กับเปรี้ยว โดยเปรี้ยวบอกว่าพลาดไปแล้ว พวกตนทั้งหมด 4 คน ได้ลงมือฆ่าแอ๋ม เนื่องจากโดนแอ๋มหักหลังเกี่ยวกับยาเสพติด จนทำให้สามีตนติดคุก จึงได้ลวงออกมาทำการซ้อมจนสลบ แต่พอแอ๋มฟื้นขึ้นมาได้อาฆาตพวกตน บอกว่าถ้าเขาไม่ตายพวกตนต้องตาย ตนจึงบีบคอจนตายคามือ 
หลังจากผู้ตายเสียชีวิต ผู้ต้องหาทั้ง 4 คน จึงคิดหาวิธีอำพรางศพ ระหว่างนั้นก็ขับรถไปเรื่อยๆ กระทั่ง น.ส.ปรียานุช ตัดสินใจว่าจะต้องอำพรางศพด้วยการหั่นเป็นชิ้นเหมือนในภาพยนตร์ โดยให้เพื่อนอีก 3 คนไปซื้อมีด ถุงดำ ถังดำ และปูนซีเมนต์ ซึ่งในระหว่างหั่นศพ เพื่อนอีก 3 คนก็อยู่ด้วยกัน จากนั้นจึงช่วยกันนำศพมาทิ้งที่เขตอำเภอเขาสวนกวาง จ.ขอนแก่น ซึ่งอยู่ไม่ไกลจากบ้านเกิด ซึ่งห่างจากจุดหั่นศพประมาณ 60 กิโลเมตร
 