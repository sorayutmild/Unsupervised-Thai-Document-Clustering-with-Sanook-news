    เจ้าของรถยนต์ไฟฟ้ารายหนึ่งโชว์ใบเสร็จรับเงินค่าไฟฟ้าเดือนล่าสุดที่ใช้สำหรับชาร์จรถยนต์ไฟฟ้าของตนเอง คิดเป็นค่าไฟทั้งสิ้นเพียง 831 บาท แม้ว่าใช้รถเป็นระยะทางถึง 3,200 กิโลเมตร ประหยัดกว่ารถน้ำมันกว่า 5 พันบาท
    ผู้ใช้เฟซบุ๊กชื่อว่า Sorawit Prathanthip ได้โพสต์รูปภาพที่แสดงให้เห็นถึงใบเสร็จรับเงินค่าไฟฟ้า พร้อมระบุข้อความว่า "ไปจ่ายมาแล้วสำหรับค่าไฟชาร์จรถ EP เดือนเมษายน โดยเดือนนี้เดินทางไป 3,200 km มีค่าใช้จ่ายเพียง 831 บาท เฉลี่ยเป็น 0.26 บาท/km โดยใช้มิเตอร์ TOU และบังคับ (โดยอุปกรณ์ตั้งเวลาชาร์จ) เป็น Off Peak 100% และใช้สถานีชาร์จฟรีไปราวๆ 4-5 ครั้ง"
    "ถ้าเป็น Vios น้ำมันต้องมีค่าใช้จ่าย Km ละ 2 บาท หรือเสียไป 6,400 บาทในเดือนนี้ เท่ากับเดือนนี้ประหยัดไป 5,569 บาทคุ้มค่าจริงๆ เอาส่วนต่างพาลูกเมียไปเที่ยวสบายๆ"


    ในโพสต์ดังกล่าวได้มีผู้แสดงความคิดเห็นเป็นจำนวนมาก โดยส่วนใหญ่เป็นไปในทำนองว่า รถยนต์ไฟฟ้าให้คุ้มค่ากว่ารถที่ใช้น้ำมันอย่างเห็นได้ชัด บางคนระบุอีกว่ารถของตนเองวิ่งไปราว 3,000 กิโลเมตรเหมือนกัน แต่ต้องเสียค่าน้ำมันเกือบหมื่นบาท จนทำให้หลายคนรู้สึกอยากเปลี่ยนมาใช้รถไฟฟ้าดูบ้าง
    ทั้งนี้ จากข้อความของผู้โพสต์ระบุว่าการชาร์จไฟทั้งหมดเกิดขึ้นในช่วง Off-peak (เวลา 22.00-09.00 น. ของวันจันทร์-ศุกร์ และเวลา 00.00-24.00 ของวันเสาร์-อาทิตย์และวันหยุดราชการ อ้างอิงตามประกาศของการไฟฟ้านครหลวง) ซึ่งมีค่าใช้จ่ายถูกกว่าช่วงเวลาปกติถึงครึ่งต่อครึ่ง รวมถึงยังมีการชาร์จไฟฟรีที่สถานีบริการชาร์จสาธารณะด้วย
    เชื่อว่าหลายคนเห็นโพสต์นี้แล้วคงรู้สึกอยากได้รถยนต์ไฟฟ้าขึ้นมาทันที
>> MG EP 2021 ใหม่ เคาะราคาจำหน่ายเบาๆ เพียง 988,000 บาท ที่งานมอเตอร์เอ็กซ์โป>> เปิดสเปกรถยนต์ไฟฟ้า MG EP 2021 ใหม่ ทั้งภายนอก-ภายใน