          อีซูซุเปิดตัว "ออล-นิว อีซูซุดีแมคซ์ เอ็กซ์-ซีรี่ส์" ใหม่ตอบโจทย์ผู้ใช้รถรุ่นใหม่ พร้อมฉลอง ยอดผลิตรถอีซูซุครบ 3 ล้านคัน
        นาย ฮิโรชิ  นาคางาวะ กรรมการผู้จัดการ  บริษัท ตรีเพชรอีซูซุเซลส์ จำกัด เผยว่า  อีซูซุยังต่อยอดกระแสความร้อนแรงของ "ออล-นิว อีซูซุดีแมคซ์" ด้วยการแนะนำรุ่นพิเศษ "เอ็กซ์-ซีรี่ส์" (All-new Isuzu D-Max X-Series) โฉบเฉี่ยวทั้งภายนอกและภายใน ตอบสนองความต้องการในรูปแบบที่แตกต่าง โดยยังคงเอกลักษณ์เฉพาะในแบบ X-Series โทนสีแดง-ดำ ตราสัญลักษณ์ ISUZU สีแดง พร้อมลายคาดหน้า-หลังบอกตัวตน
All-new Isuzu D-Max X-Series
          นอกจากนี้ "All New Isuzu Dmax X-series" ยังให้ความโดดเด่นด้วยสเกิร์ตหน้า-หลัง และ Sport Bar ในรุ่น Hi-Lander และสเกิร์ตรอบคัน โฉบเฉี่ยว เร้าใจในรุ่น Speed กล้องมองหลังแบบ Built-in ใหม่ (ในรุ่น 4 ประตู เกียร์ออโตเมติก) เพื่อการมองเห็นที่เหนือกว่า กระจกมองข้างแบบโครเมี่ยมใหม่ดูโดดเด่น กระจังหน้าใหม่! สี Dark Grey ล้ออลูมิเนียมอัลลอยด์ 17 นิ้ว และ 16 นิ้ว สี Dark Grey ลงตัวกับบันไดข้างดีไซน์โดดเด่นมีเอกลักษณ์  สีเงินสำหรับรถสีขาว และสีเทาดำสำหรับรถสีดำ
โดยพร้อมกันนี้ยังแนะนำ เสาอากาศแบบ Shark Fin Antenna เทคโนโลยีรับสัญญาณแบบ Dual Function สามารถรับสัญญาณ GPS และวิทยุได้พร้อมกัน และ Isuzu Genius Entry ระบบกุญแจอัจฉริยะ ล้ำสมัย สะดวกสบาย ให้เปิด-ปิดล็อคประตู และสตาร์ทรถโดยไม่ต้องใช้กุญแจหรือรีโมท พร้อมระบบ Entertainment เต็มรูปแบบจาก ISUZU Media Solutions
All-new Isuzu D-Max X-Series
          "All New Isuzu Smax X-series"  มาพร้อม เครื่องยนต์ 2,500 ซีซี DOHC 16 วาล์ว พร้อม VGS TURBO ให้กำลังสูงสุด 136 แรงม้า ที่ 3,600 รอบ/นาที  แรงบิดสูงสุดแบบต่อเนื่อง 320 นิวตัน-เมตร  ที่ 1,800-2,800 รอบ/นาที  พร้อมชุดเกียร์ออโตเมติก 5 สปีด  อัตราทดต่อเนื่องพร้อมโหมด REV TRONIC ขับขี่เร้าใจแบบเกียร์ธรรมดา และชุดเกียร์ธรรมดา 5 สปีดแบบ SPORT-SHIFT ช่วงชักสั้น เข้าเกียร์ง่าย
          นอกจาการแนะนำรถยนต์รุ่นใหม่แล้ว Isuzu  ยังฉลองความสำเร็จในยอด ทำสถิติยอดผลิตครบ 3 ล้านคัน สำหรับ Isuzu ได้เข้ามาจำหน่ายในประเทศไทยครั้งแรก พ.ศ.2500  และเริ่มผลิตรถอีซูซุคันแรกในประเทศไทยเมื่อ พ.ศ.2506  โดย อีซูซุเป็นผู้นำในการสร้างนวัตกรรมให้แก่วงการรถยนต์เมืองไทยมาโดยตลอด อาทิ การนำเครื่องยนต์ดีเซลมาใช้กับรถปิกอัพเป็นครั้งแรกในเมืองไทยเมื่อปี พ.ศ.2521 ซึ่งเป็นจุดเปลี่ยนสำคัญของวงการรถยนต์ ทำให้ตลาดรถปิกอัพขยายตัวอย่างรวดเร็ว และเป็นเสาหลักของอุตสาหกรรมยานยนต์ไทยจนถึงปัจจุบัน
 
 