ถึงไม่ได้รางวัลกลับบ้านแต่เชื่อว่าในงานประกาศผลรางวัลสุพรรณหงส์ ครั้งที่ 23 ณ โรงแรมรอยัลคลิฟ บีช พัทยา ในวันนี้ สาว "ญาญ่าญิ๋ง รฐา โพธิ์งาม" ก็ขโมยซีนดาราทุกคนในงาน ด้วยชุดราตรีเกาะอก ตัดจากผ้าไหมสีชมพู พร้อมควง "คุณแม่น้อย โพธิ์งาม" มาในชุดซีทรูโชว์เซ็กซี่เบาๆ ความสวยแซ่บไม่แพ้ลูกสาวเลยทีเดียว
โดยชุดราตรีผ้าไหมสีชมพูของสาว "ญาญ่าญิ๋ง" เป็นฝีมือของดีไซเนอร์ชาวไทย "โจ้ เซอร์เฟซ" ผู้ออกแบบชุดงานหมั้น "ตั๊ก บงกช" และเจ้าของผลงานชุดเดรสไทยประยุกต์สีเขียวแกมดำ ผสมผสานกันระหว่างผ้าไหมไทยและผ้าซีทรู ซึ่งส่งให้ "ญาญ่าญิ๋ง" เจิดจรัสบนพรมแดง ณ เทศกาลหนังเมืองคานส์ ที่ผ่านมา
ขอขอบคุณภาพจากอินสตาแกรม @ying_rhatha 