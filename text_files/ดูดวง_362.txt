ดวงชะตาปี พ.ศ. 2562 ราศีมีน หรือ ผู้ที่เกิดระหว่างวันที่  14 มี.ค. – 12 เม.ย. 
มกราคม   ในเดือนนี้คุณจะรู้สึกพึงพอใจในสิ่งที่คุณมีอยู่ หรือเป็นอยู่ จะได้รับลาภผลเป็นเงินก้อนซึ่งคุณไม่คาดคิด ผู้ใหญ่จะให้ความเมตตาคุณเป็นพิเศษในเดือนนี้  คนที่คิดจะเปลี่ยนงานในช่วงเดือนนี้ จะได้รับความสำเร็จ หรือได้ทำงานในองค์กรใหญ่ การเดินทางไกลจะทำให้คุณต้องวุ่นวายใจในเดือนนี้ค่ะ
กุมภาพันธ์   ในเดือนนี้คุณจะมีความสำเร็จอย่างมากในด้านของการงานและการเงิน ได้รับความช่วยเหลือจากเพื่อน ผู้ร่วมงาน และผู้บังคับบัญชา มีเกณฑ์ดีในการได้รับความเชื่อถือ ได้รับเครดิต และได้รับเกียรติในการเป็นผู้นำในงานสำคัญค่ะ
มีนาคม   เป็นเดือนที่คุณต้องแก้ปัญหารอบตัว ไม่ว่าจะเป็นการงาน หรือความสัมพันธ์ส่วนตัวกับเพื่อนหรือคนรู้ใจ ควรจะปลีกตัว หาเวลาไปพักผ่อนให้หายเครียด แล้วลองตรึกตรองใช้ความคิดให้ถ้วนถี่ถึงทางแก้ปัญหาต่างๆ เป็นเดือนที่คุณสับสนเป็นที่สุดค่ะ
เมษายน   เป็นเดือนที่คุณต้องแสดงความสามารถให้ทุกคนประจักษ์แก่สายตา ว่าคุณมีความรับผิดชอบสูงขนาดไหน  เหนื่อยค่ะ แต่คุณก็ไม่ย่อท้อ และยังสู้ไม่ถอยอีก งานคุณจะล้นมือในเดือนนี้  แต่คุณก็จะไม่สามารถไว้วางใจใครได้มากมายนัก ความสำเร็จอยู่แค่เอื้อมมือคุณเท่านั้นค่ะ
พฤษภาคม   ในเดือนนี้ คุณจะมีความโดดเด่นในเรื่องของการเดินทางไกล จะได้รับข่าวจากทางไกล หรือไม่ก็ได้พบกับคนที่เดินทางมาหาจากทางไกล นอกจากนี้แล้ว คนที่ยังโสดจะได้พบกับคนดี มีน้ำใจงาม นิสัยดีมากๆ มาขอเป็นเพื่อนด้วยค่ะ
มิถุนายน   เป็นเดือนที่ต้องทำงานหนัก หรือมีหน้าที่ให้ต้องรับผิดชอบมากขึ้น แต่คุณก็จะมีรายได้เข้ามาหลายทาง ไม่ว่าจะงานประจำ หรืองานพิเศษ เป็นเดือนที่คุณจะต้องแสดงความสามารถให้เป็นที่ประจักษ์แก่เจ้านายและเพื่อนร่วมงาน  จะได้รับความร่วมมือ หรือช่วยเหลือจากเพื่อนฝูงเป็นอย่างดีในเดือนนี้ค่ะ
กรกฎาคม   ในเดือนนี้หากคุณต้องการริเริ่มทำอะไรใหม่ๆ ให้กับชีวิต จะได้รับการช่วยเหลืออย่างไม่คาดคิดจากมิตรผิวสองสี การงานจะมีอุปสรรคบ้าง แต่ไม่หนักหนา บางท่านอาจจะมีการเปลี่ยนแปลงในหน้าที่การงานเกิดขึ้นแบบปุบปับ แต่จะเปลี่ยนไปในทางที่ดีขึ้น ถึงแม้จะไม่ค่อยราบรื่นเท่าที่ควร
สิงหาคม   ขอให้คุณระวังปัญหาในเรื่องของความขัดแย้งทางด้านคำพูด และความคิดกับคนใกล้ตัว รวมถึงระวังในเรื่องของอุบัติเหตุเล็กๆ น้อยๆ จากยวดยานพาหนะ และของร้อน ของมีคมไว้ด้วยนะคะ ไปทำบุญเพื่อที่จะได้มีแต่สิ่งที่ดีเข้ามาค่ะ
กันยายน   ในเดือนนี้ให้คุณระวังในเรื่องของการลงนามบนเอกสารต่างๆ อ่านให้ละเอียดก่อนที่จะลงนามนะคะ ไม่เช่นนั้นอาจจะมีปัญหาในอนาคตได้ค่ะ หากคุณมีคดีความแต่เก่าก่อน คดีนั้นจะถูกนำมาทบทวนใหม่ แต่คุณจะผ่านพ้นวิกฤตการณ์ต่างๆ ได้โดยราบรื่นค่ะ
ตุลาคม   คุณจะมีการเดินทางไกลในเดือนนี้ จะได้พบคนดีมีศีลธรรม มีอาวุโสสูงกว่าคุณ นิสัยดี ใจดี และมีความอบอุ่น มีความสุขสมหวัง มีโชคลาภเด่นชัดมาก  จะได้สิ่งของมีค่า หรือได้รับความรักจากบุคคลอื่นค่ะ
พฤศจิกายน   เป็นเดือนที่คุณอยากจะอยู่อย่างสันโดษ ไม่อยากที่จะข้องเกี่ยวกับใครทั้งนั้น อาจจะไปถือศีล บำเพ็ญเพียร ในบางกรณีอาจจะได้พบมิตรสูงวัยกว่า เป็นผู้มีความรู้ ความสามารถสูง ให้คำแนะนำที่ดีกับคุณได้ค่ะ
ธันวาคม   ในเดือนนี้เป็นการส่งท้ายปีเก่า พร้อมต้อนรับปีใหม่ที่กำลังจะมาถึงด้วยความเพียบพร้อมในทุกๆ ด้าน ไม่ว่าจะเป็นการงาน การเงิน ความรัก สมหวังทุกด้านค่ะ คุณอาจจะได้ไปงานมงคล หรือได้ข่าวดีอะไรบางอย่างเกี่ยวกับตัวคุณ หรือคนรอบข้าง สวัสดีปีใหม่ค่ะ
 