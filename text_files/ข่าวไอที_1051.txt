ใกล้ปีใหม่ทุกทีผู้ให้บริการก็เริ่มจะจัดโปรโมชั่นลดราคา iPhone และมือถือรุ่นอื่นกันอย่างต่อเนื่อง ครั้งนี้ Sanook! Hitech จึงรวมทุกผู้ให้บริการและร้านออนไลน์ชื่อดังว่ามีโปรโมชั่นอะไรที่น่าสนใจบ้าง เกี่ยวกับ iPhone มาดูกัน
AIS
ยังคงเน้นโปรโมชั่น AIS Hot Deal เหมือนเคย โดยคุณสามารถซื้อเครื่องได้ราคาพิเศษรวมกับโปรโมชั่น ซึ่งเริ่มต้นที่ iPhone 5s ซื้อได้ในราคา 4,900 บาท, iPhone SE เริ่มต้นที่ 9,800 บาท ส่วน iPhone 7 และ iPhone 7 Plus ก็รวมด้วยเช่นกัน
นอกจาก AIS Hot Deal ที่ได้เสนอไปในเบื้องต้นแล้วยังมีโปรแรงสำหรับคนที่รอซื้อ iPhone 7 แต่เป็นสมาชิก เซเรเนด แพลทินัม ซึ่งสามารถรอดูรายละเอียดทาง ais online
dtac
สำหรับดีแทคนั้นมีโปรโมชั่นลดราคา iPhone แทบจะทุกรุ่นไม่ว่าจะเป็นน้องเล็กอย่าง iPhone SE ที่ซื้อพร้อมโปรโมชั่นที่มีราคา 699 พร้อมชำระค่าบริการล่วงหน้า 3,600 บาทสามารถลดราคาเหลือเพียง 8,400 บาท สัญญา 12 เดือน หรือจะเป็น iPhone 6s สามารถซื้อได้ในราคา 15,500 บาท เมื่อซื้อร่วมกับโปรโมชั่นที่กำหนด ทั้งนี้ 2 รุ่นนี้สามารถใช้เครื่องเก่าและเครื่องใหม่ได้
นอกจากนี้ในรุ่นของ iPhone 7 และ iPhone 7 Plus ยังมีให้เลือกทั้งลดค่าเครื่อง 1,600 บาทแบบไม่ชำระค่าบริการล่วงหน้า และ 6,000 บาทกับเงื่อนไขที่กำหนด พร้อมกับสามารถได้โปรโมชั่น ใช้ครบปีสลับเป็นเครื่องใหม่ หรือไม่สลับก็สามารถซื้อเครื่องใหม่ได้ในราคาลด 50% ถือว่าแรงพอสมควรเลยทีเดียว
Truemove H
สุดท้ายกับผู้ให้บริการรายนี้ที่โปรโมชั่นมาแรงมากเช่นเคย เพราะแค่ iPhone 7 นอกจากมอบส่วนลดสูงสุดถึง 8,000 บาทแล้ว ยังได้รับบัตร True Black Card เป็นระยะเวลา 1 ปีอีกด้วย และนอกจากนี้คนที่มีบัตร True Black Card ยังสามารถลดค่าเครื่อง 50% เมื่อเปิดเบอร์ใหม่เช่นกัน
นอกจากนี้ยังมีรุ่นอื่นที่น่าสนใจเช่น iPhone SE สามารถลดราคาเครื่องได้ในราคา 7,800 บาท หรือ iPhone 6s สามารลดค่าเครื่องได้ เป็นหมื่นเลยทีเดียว
และสำหรับร้านค้าทั่วไป จะมีของแถมและ โปรโมชั่นผ่อนกับบัตรเครดิตที่ร่วมรายการมากมาย ถือว่าค่อนข้างอัปเดทพอสมควรสำหรับคนที่อยากได้ iPhone ใหม่ในช่วงปลายปีที่แรงไม่แพ้กัน สามารถเลือกได้ตามสะดวกครับ
 