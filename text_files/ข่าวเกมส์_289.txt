นี่ก็มาถึงกลางปี 2019 แล้วบอกเลยว่าเวลาผ่านไปอย่างรวดเร็ว ซึ่งในระยะเวลาที่ผ่านมาก็มีเกมเปิดใหม่มากมายไม่ว่าจะเป็นแพลตฟอร์มพีซี โทรศัพท์มือถือ หรือ แม้กระทั่งคอนโซล แต่วันนี้เราจะมาพูดถึงแพลตฟอร์มจำหน่ายเกมอันดับหนึ่งของโลกอย่าง Steam เจ้าของอย่าง Valve ว่าตอนนี้ในครึ่งปี 2019 เกมไหนกำลังได้รับความนิยมอยู่บ้าง 5 อันดับแรกที่มียอดผู้เล่นมากที่สุด ณ ตอนนี้บอกเลยว่าหนึ่งในนั้นอาจจะมีเกมที่คุณกำลังเล่นอยู่ก็เป็นได้

 
อันดับ 1 Dota2

ต้องบอกเลยว่าเกมแรกไม่แน่ใจไม่เก๋าจริงไม่สามารถอยู่ได้ถึงขนาดนี้หลอก สำหรับเกม Dota2 สุดยอดเกมแนว MOBA ที่มีเงินรางวัลการแข่งขันมากที่สุดในโลก แต่แล้วมันก็มีช่วงขาลงกันบ้างเป็นเรื่องปกติอยู่แล้วที่มีขึ้นลงเป็นเรื่องธรรมชาติ ปกติแล้ว Dota2 ก็จะติด Top 5 เกือบตลอดอยู่แล้วแต่ฐานแฟนก็จะอยู่เพียงไม่กี่แสนเท่านั้นแต่ปัจจุบันนี้หลังจากที่มีการเปิดตัว MOD ใหม่ในชื่อ Auto Chess ทุกอย่างก็เปลี่ยนไป เพราะตอนนี้เกมอย่าง Dota2 สามารถกลับมาคว้ายอดผู้เล่นมากที่สุดอันดับ 1 ของแพลตฟอร์ม Steam ได้เรียบร้อยแล้ว บอกเลยว่า Mod ตัวชีวิตเปลี่ยนในหลายๆ ความหมาย
 
อันดับ 2 PUBG

ที่สองก็ไม่แปลกใจเท่าไหร่เพราะยังไงแฟนเกมแนว Battle Royale ก็ยังคงให้ความสำคัญกับเกม PUBG อยู่ถึงแม้ว่าในปัจจุบันตัวเลือกสำหรับเกมแนวนี้อาจจะเยอะแต่สำหรับโซนบ้านเราบอกเลยก็ยังคงเป็นเกมที่ได้รับความนิยมจนมาถึงปัจจุบัน ด้วยยอดผู้เล่นเฉลี่ย 5 แสนคนต่อวันบอกเลยว่า เป็นตัวเลขที่ไม่ธรรมดาเลย ซึ่งผู้พัฒนาอย่าง PUBG Corp. ก็พยายามพัฒนาหาฟังก์ชั่นระบบใหม่ๆ ออกมาอยู่เสมอเพื่อหวังว่าผู้เล่นจะไม่รู้สึกเบื่อนั่นเอง
 
อันดับ 3 CSGO

ส่วนเกมที่สาม หลังจากที่เปิดให้เล่นฟรีชีวิตก็ดีขึ้นอย่างเห็นได้ชัดเจน สำหรับเกม FPS สุดมันส์ที่มีนักกีฬา eSports มากที่สุดในโลกอย่าง CS:GO ซึ่งเป็นอีกหนึ่งเกมที่พัฒนาขึ้นโดยบริษัท Valve โดยที่ก่อนหน้านี้ตัวเกมไม่ได้เปิดให้เล่นฟรี แต่ต้องซื้อเพื่อเล่นแบบ Buy to Play แต่ตอนหลังจากที่เปิดตัวไปหลายปีก็ถึงเวลาตัดสินใจเปิดให้เล่นแบบ Free to Play สักทีถึงแม้ว่าตอนแรกอาจจะโดนผู้เล่นกลุ่มแรกที่ซื้อเกมออกมาต่อว่าก็เถอะ แต่ตอนหลังๆ ข่าวก็เงียบหายไปเอง แล้วตอนนี้เฉลี่ยต่อวันมากกว่า 5แสนคนทั่วโลก
 
อันดับ 4 Tom Clancy’s Rainbow Six Siege

เกมที่สี่ต้องบอกว่าตัวเลขผู้เล่นมันจะต่างจากอันดับ 1-3 อย่างมากซึ่งพวกนั้นเฉลี่ยออนไลน์หลัก 500K บวกๆ แต่สำหรับอันดับนี้จะตกอยู่แสนต้นๆ ต่อเดือนก็ถือว่าเป็นตัวเลขที่เยอะอยู่สำหรับเกมออนไลน์ Tom Clancy’s Rainbow Six Siege อีกหนึ่งเกมแนว FPS สุดมันส์ที่มีความแตกต่างจากเกม FPS อื่นๆ ที่ยิงๆเท่านั้น เพราะตัวเกมนี้จะมีพวกฟังก์ชั่นอื่นๆให้ทำด้วย ไม่ใช่แค่เดินยิงๆเท่านั้น
 
อันดับ 5 Grand Theft Auto V

เป็นอันดับที่ขึ้นๆลงๆใน Steam อยู่บ่อยๆ ขึ้นกับว่ามีเกมใหม่มาแรงไหม อย่างเมื่อสัปดาห์ก่อน Total War Three Kingdoms ก็แย่งอันดับไปเพราะออกใหม่มาแรง แต่ตอนนี้ GTA 5 ก็ยึดตำแหน่งกลับคืนมาได้สำเร็จ แม้เกมจะเก่าถึง 4 ปีแล้ว แต่ก็ยังมีแฟนๆเล่นอยู่ตลอด เพราะทาง RockStars ก็มีการอัปเดตเกมให้มีอะไรใหม่ๆเล่นอยู่เสมอๆ แถมตัวเกม GTA 5 ยังมีคนทำ Mod ออกมาให้เล่นกันแทบไม่มีเบื่อ