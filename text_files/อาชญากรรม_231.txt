จากกรณีที่ศาลฎีกาจังหวัดสงขลา ได้มีคำสั่งไต่สวนการเสียชีวิตของ นางจุรี จันทร์งาม ผู้ต้องหาว่าจ้างวานฆ่า นางสาวริ้วแพร เภสัชกรสาว ที่กำลังจะแต่งงานกับลูกชายของนางจุรี ภายหลังพบว่ามีการปลอมแปลงเอกสารใบมรณบัตร ระบุว่า นางจุรี ได้เสียชีวิตลงที่ จ.ชุมพร และมีการจัดงานศพเรียบร้อยแล้ว และพบข้อเท็จจริงว่า นางจุรี น่าจะยังมีชีวิตอยู่
เมื่อช่วงสัปดาห์ที่ผ่านมา เจ้าหน้าที่ตำรวจชุดสืบสวน จ.สงขลา ได้นำหมายศาลเดินทางไปตรวจสอบที่บ้านพักหลังหนึ่งที่ อ.คอหงส์ หลังมีพยานให้ข้อมูลว่า พบเห็นคนลักษณะคล้ายกับ นางจุรี แวะเวียนมาที่บ้านดังกล่าวเป็นบางครั้งคราว เนื่องจากภรรยาเจ้าของบ้านมีศักดิ์เป็นน้องสาวของนางจุรี อีกทั้งยังพบเห็น ลูกสาวของนางจุรี มักเข้าออกที่บ้านหลังนี้อย่างระแวดระวังเช่นเดียวกัน
ทั้งนี้ นางสาวรัศมี ลูกสาวของนางจุรี ได้ออกมารับหมายศาลขอตรวจค้น พร้อมกับปฏิเสธว่าแม่ไม่ได้อยู่ที่บ้านหลังดังกล่าว และยืนยันว่าแม่ได้เสียชีวิตไปแล้วจริงๆ ขณะที่เจ้าหน้าที่เข้าตรวจสอบก็ไม่พบเบาะแสใดๆ เกี่ยวข้องกับ นางจุรี
ขณะที่ทางด้าน แม่ของนางสาวริ้วแพร ผู้เสียชีวิต ได้เข้าร้องเรียนกับทางกองปราบปรามฯ เพื่อให้ติดตามคดีความและเร่งดำเนินการตามตัว นางจุรี หลังพบว่าอาจจะยังไม่เสียชีวิต แม่ของเภสัชภรผู้เสียชีวิต เปิดเผยว่า ที่ผ่านมารับรู้มาว่า แม่ของแฟนลูกสาวกีดกัน เพราะคิดว่ามีฐานะยากจน ถึงขั้นประกาศกร้าวว่า "ถ้ามีงานแต่ง ก็จะต้องจัดงานศพแทน"
แม่ของผู้เสียชีวิต ยังเล่าถึงนาทีที่ได้คุยโทรศัพท์กับลูกสาวเป็นครั้งสุดท้าย หลังลูกโทรมาระบายและบอกว่าเหตุการณ์เริ่มรุนแรง เริ่มจะทนไม่ไหว อีกฝ่ายคุกคามอย่างหนัก ก่อนจะได้ยิงเสียงได้ "ปัง" จากปลายสาย ไม่คิดว่าจะเป็นเสียงคนร้ายยิงปืนใส่ลูกสาว กระทั่งมีคนมาตามให้ไปตรวจสอบ ลูกสาวได้เสียชีวิตแล้ว รวมทั้งเด็กที่อยู่ครรภ์ด้วย
ขอบคุณเนื้อหาข่าวจาก รายการเรื่องเล่าเช้านี้ ทางช่อง 3
ข่าวที่เกี่ยวข้อง: ฟื้นคดี! ล่าว่าที่เเม่ผัววัย 73 สั่งฆ่าเภสัชสาว "ว่าที่ลูกสะใภ้" ปี 50 ปลอมมรณบัตรหนี