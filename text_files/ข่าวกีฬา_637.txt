กองเชียร์ทัพลูกยางสาวไทย จดวันแล้วเชียร์ไปพร้อมกัน ในศึกวอลเลย์บอลหญิง ชิงแชมป์โลก 2018 ซึ่งถือเป็นรายการไฮไลท์ส่งท้ายประจำปีนี้ที่ เมืองโกเบ, ประเทศญี่ปุ่นโดยในรอบแรกมี 24 ทีม แบ่งเป็น 4 กลุ่ม กลุ่มละ 6 ทีม ซึ่งสาวไทย สามารถคว้าอันดับที่ 3 ของกลุ่มซี ทำให้ได้สิทธิ์ผ่านเข้าสู่รอบที่ 2 ต่อไป โดยจะพบกับคู่แข่งอย่าง จีน, อิตาลี, บัลแกเรีย และ ตุรกีสำหรับวอลเลย์บอลหญิงชิงแชมป์โลก ถือเป็นรายการใหญ่ที่จัด 4 ปีครั้ง มีความสำคัญคือนอกจากเรื่องศักดิ์ศรีแล้ว ผลการแข่งขันในรายการนี้ยังส่งผลต่อการจัดอันดับโลก ซึ่งจะมีผลต่อรอบคัดเลือกโอลิมปิก 2020 ในปีหน้าด้วย ซึ่งถ้าหากสาวไทยทำผลงานในรายการนี้ได้ดี ก็อาจได้เจอคู่แข่งในรอบคัดเลือกที่ง่ายขึ้น เพื่อปูทางไปโอลิมปิก รอบสุดท้าย นั่นเองติดตามเชียร์ทัพตบสาวไทย ในศึกวอลเลย์บอลหญิงชิงแชมป์โลก 2018 ที่ประเทศญี่ปุ่น ระหว่างวันที่ 29 ก.ย. - 20 ต.ค. 2561 ถ่ายทอดสดทางช่องเวิร์คพอยท์ทีวี ช่อง 23วันอาทิตย์ที่ 7 ตุลาคม 2561เวลา : 17.20 น.  ไทย พบ จีนวันจันทร์ที่ 8 ตุลาคม 2561เวลา : 17.20 น.  ไทย พบ อิตาลี วันพุธที่ 10 ตุลาคม 2561  เวลา : 11.25 น.  ไทย พบ บัลแกเรีย วันพฤหัสบดีที่ 11 ตุลาคม 2561เวลา : 11.25 น.  ไทย พบ ตุรกี