นักวิชาการโพสต์ แนะวิธีปิดบัญชีเงินฝากให้ถูกต้อง  อย่าปล่อยให้แบงก์กินเงินค้างบัญชีและสูญเสียดอกเบี้ยที่ควรได้
 
วันนี้(17 ก.พ. 2560 ) ดร.สมเกียรติ  โอสถสภานักวิชาการด้านเศรษฐศาสตร์การเมือง ได้โพสต์ข้อความในเฟซบุ๊ก Somkiat Osodsapa แนะนำวิธีการปิดบัญชีเงินฝากธนาคารให้ถูกต้อง และได้รับดอกเบี้ยคืน แทนที่จะถูกเงินกินเหลือค้างบัญชีไปโดยใช่เหตุบางรายถึงขึ้นเป็นหนี้ โดยมีรายละเอียดดังนี้ 
 
วิธีปิดบัญชีที่ถูกต้อง ได้ดอกเบี้ยคืน
อย่าเพียงแค่ถอนเงินจนหมดบัญชี แต่ว่าเราจะต้องเขียนในใบถอนเงินว่า "ปิดบัญชี" โดยไม่ต้องกรอกตัวเลข แล้วเราจะได้ดอกเบี้ยที่ธนาคารต้องจ่ายเราด้วย ไม่งั้นเราจะได้แค่เงินที่ฝากอยู่ ไม่มีดอกเบี้ยครับ
เพิ่มเติม เมื่อคุณไปขอปิดบัญชี เจ้าหน้าที่ธนาคารมักจะขอว่า อย่าปิดเลย เก็บไว้ 2-3 พันเถอะ
ถ้าคุณไม่ต้องการใช้บัญชีนั้น ต้องยืนยันปิด มิฉะนั้น เราจะลืม บัญชีที่ไม่เคลื่อนไหวนานๆจะถูกหักค่ารักษาบัญชีเดือนละร้อย จนเงินหมด หลังจากนั้น เราจะเป็นหนี้ธนาคารเพิ่มเดือนละร้อย ธนาคารจะส่ง จม. มาให้เราไปชำระหนี้
อย่าให้แบงก์หากำไรจากดอกเบี้ย เงินที่เหลือไว้ และค่าปรับย้อนหลัง รวมๆกันก็เยอะนะ หลายๆปี ลูกค้ามากมาย แบงก์รวยแนวนี้มาเยอะ
สหกรณ์ก็เหมือนกัน จะปิดบัญชีขอรับดอกเบี้ยด้วยนะครับ หลายสิบปีมานี่ เจ้าหน้าที่รวยไปเยอะเหมือนกัน
 
 