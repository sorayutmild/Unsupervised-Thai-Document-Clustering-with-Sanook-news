กัญจน์ ภักดีวิจิตร ลูกชาย ฉลอง ภักดีวิจิตร โพสต์ข้อความคล้ายไม่เห็นด้วยกับการแต่งงานใหม่ของพ่อ
หลังเป็นข่าวฮือฮาของวงการบันเทิงกับการตัดสินใจใช้ชีวิตคู่อีกครั้งของผู้กำกับชื่อดัง ฉลอง ภักดีวิจิตร ในวัย 83 ปี ที่เพิ่งเข้าพิธีแต่งงานกับ คุณพิมพ์สุภัค อินทรีย์ นักธุรกิจวัย 38 ปี ที่จังหวัดศรีษะเกษ ท่ามกลางความยินดีของญาติพี่น้องและเหล่ามิตรสหายที่มาร่วมงานกันอย่างคับคั่ง ไร้ปัญหาแม้อายุห่างกันถึง 45 ปี
แต่งานนี้ กัญจน์ ภักดีวิจิตร ลูกชายของผู้กำกับชื่อดัง กลับโพสต์รูปภาพของพ่อกับแม่ผ่านอิสตาแกรม gun.pakdeevijit พร้อมข้อความว่า...
"ไม่มีเรื่องราวใดจะซึ้งใจได้เท่า ไม่มีคำพูดใดจะอ่อนโยนได้เท่า และไม่มีหัวใจดวงใดที่จะซึ้งค่าความรักได้เท่าที่ลูก ๆ มีทุก ๆ วันนี้ก็เพราะพ่อแม่ได้สร้างมา 47 ปี ไม่ว่าคุณจะเป็นใคร ต้องการอะไร เราไม่ทราบ แต่คนคนนี้คือปูชนียบุคคลที่มีคุณค่าที่สุดของลูก ๆ ความคิดที่คุณจะพยามจะเข้าแทรก หรือใช้การกระทำเลว ๆ ต่ำ ๆ ที่แสร้งทำเปนดี คนอื่นเค้ารู้หมด ขอแสดงความยินดีกับความรักความหมายของคุณด้วย"
นอกจากนี้ หนุ่มกัญจน์ ยังโพสต์ความคิดเห็นลงในอินสตาแกรมที่ลงข่าวงานแต่งงานของพ่อว่า...
"ผู้หญิงคนนี้ (อิโมติค่อนรูปนิ้วโป้งคว่ำลง) ยิ่งกว่า...""ถ้ามีรางวัลต้องยกให้ผู้หญิงคนนี้ในสาขา...ได้โล่"
ดูแล้วเหมือนกับว่า กัญจน์ ภักดีวิจิตร รวมถึงลูกๆคนอื่น จะไม่ค่อยปลื้มและไม่เห็นด้วยกับการแต่งงานครั้งใหม่ของพ่อซะแล้ว ไม่ว่าจะเกิดอะไรขึ้นก็ขอให้ครอบครัวเคลียร์กันด้วยดีนะคะ