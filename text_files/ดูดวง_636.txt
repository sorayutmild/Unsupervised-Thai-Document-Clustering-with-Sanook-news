กระแสแรงอย่างต่อเนื่องสำหรับเรื่องของหินนำโชคเสริมดวง Sanook! Horoscope ขอหยิกยกเรื่องราวของหินนำโชคเสริมดวงสุดฮิตอีกชนิดมานำเสนอกัน ซึ่งมีความเชื่อว่าหินนี้เป็นหินแห่งความลึกลับสามารถช่วยปัดเป่าสิ่งชั่งร้ายได้ หินนำโชคที่ว่าก็คือ "อเมทิสต์" (Amethyst)
 อเมทิสต์
 "อเมทิสต์" เป็นหินในตระกูลควอทซ์ที่ได้รับการยอมรับว่ามีค่ามากที่สุด ด้วยคุณสมบัติที่มีความโปร่งใส สีม่วงอ่อนจนถึง สีม่วงเข้ม หรือ ม่วงแดง หลายคนเรียก อเมทิสต์ว่า พลอยสีดอกตะแบก หรือ พลอยจำปาศักดิ์ เป็นหินที่ให้ความรู้สึกลึกซึ้ง ลึกลับ เคร่งขรึม มีอำนาจและสง่างาม จึงเป็นสีโปรดของผู้คนทั่วโลกเป็นจำนวนมาก
คนในสมัยโบราณมีความเชื่อว่า อเมทิสต์ เป็นหินที่ช่วยบำบัดในคนที่มีอารมณ์สับสนวุ่นวายและเกิดอาการฝันร้าย ใครก็ตามที่หวาดกลัวจากการนอนคนเดียว หรือมีเหตุให้ต้องพบกับฝันร้ายบ่อย ๆ จึงมีการแนะนำให้กำหินชนิดนี้หรือวางไว้ใต้หมอนจะช่วยให้อาการหลับดีขึ้นมากกว่าเดิม
อเมทิสต์
นอกจากนี้แล้ว ชาวอียิปต์โบราณยังสวมใส่อเมทิสต์ เพื่อช่วยให้กระทำการรบได้สำเร็จ และช่วยป้องกันให้รอดปลอดภัย จากอันตรายต่างๆ ได้ พลังอำนาจของอเมทิสต์ สามารถช่วยลดอาการปวดศีรษะ และปวดฟันได้ โดยการนำอเมทิสต์ ไปแช่ในน้ำร้อน 2 - 3 นาที แล้วจึงนำมาสัมผัสตรงบริเวณที่ปวด ก็จะช่วยทุเลา ความปวดลงได้
อเมทิสต์
อเมทิสต์เป็นพลอยทางศาสนาอีกด้วย เชื่อว่าจะช่วยดลบันดาล ให้เกิดความเที่ยงธรรมแก่ผู้ปฏิบัติหน้าที่ เพื่ออุดมคติอันสูงส่ง จะเห็นได้ว่าแหวนประดับ ของพระในศาสนาคริสต์ จะใช้อเมทิสต์ แม้ผ่านมาถึงในปัจจุบันก็ยังคงสวมใส่กันอยู่และที่สำคัญกว่านั้นคือ อเมทิสต์ เป็นเครื่องประดับของพระมหากษัตริย์ เช่น ฟาโรห์ในอียิปต์ และโมเสสใช้ประดับที่หน้าอก
อีกทั้งยังเป็นพลอยที่นักบุญวาเลนไทน์สวมใส่ โดยนำมาทำแหวนรูปกามเทพ นอกจากนี้แล้ว อเมทิสต์ ยังถือว่าเป็นพลอยประจำเดือนเกิดของผู้ที่เกิดเดือนกุมภาพันธ์อีกด้วย

คลิกดูภาพ หินนำโชค อเมทิสต์ เพิ่มเติมต่อได้ที่ด้านล่างค่ะ
