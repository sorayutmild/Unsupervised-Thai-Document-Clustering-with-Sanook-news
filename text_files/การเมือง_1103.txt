"จตุพร" ตาแดง รับเสียใจ แต่ไม่ผิดคาด ศาลรัฐธรรมนูญ ชี้ขาด พ้น ส.ส. พร้อมเตรียมสมัครพรรคเพื่อไทยนายจตุพร พรหมพันธุ์ อดีต ส.ส.บัญชีรายชื่อ พรรคเพื่อไทย กล่าวด้วยสีหน้าเคร่งเครียด ภายหลังพ้นจากสมาชิกภาพ ส.ส. ว่า ผลคำวินิจฉัยไม่ได้เกินความคาดหมายส่วนตัวไม่ได้เตรียมตัวอะไรมาเป็นพิเศษ เพียงเตรียมใจมามากกว่า เพราะที่ผ่านมาได้ต่อสู้กับความไม่ถูกต้องมาโดยตลอด จึงน้อมรับคำวินิจฉัยของศาล และยืนยันว่าจะต่อสู่กับทุกเหตุการณ์ต่อไป ถึงแม้การพ้นสมาชิกภาพ ส.ส. จะส่งผลให้การคุ้มครองเอกสิทธิ์สิ้นสุดลงนั้น จะไม่สามารถคุ้มครองคดีความที่ค้างอยู่ก็ตาม
ทั้งนี้ตนเองจะไปสมัครเป็นสมาชิกพรรคเพื่อไทย แต่ยังไม่ได้กำหนดวันที่ชัดเจน อย่างไรก็ตาม นายจตุพร ยังกล่าวอีกว่าการได้ตำแหน่งรัฐมนตรีหรือไม่นั้น ขึ้นอยู่กับนายกรัฐมนตรี เนื่องจากที่ผ่านมาก็สามารถพิสูจน์ผลงานได้