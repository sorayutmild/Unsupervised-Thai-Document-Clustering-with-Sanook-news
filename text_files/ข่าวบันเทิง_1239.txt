กุ๊บกิ๊บ ปลื้มใจเป็นที่สุด น้องเป่าเปา โตเป็นพี่ใหญ่ใส่ชุดเด็กนักเรียน Year1 ไปโรงเรียนเป็นวันแรก ดีใจยิ่งกว่าคือลูกให้ถ่ายรูป
เป็นภาพที่น่ารักมากๆ น้องเป่าเปา ลูกสาวคนโตของ กุ๊บกิ๊บ สุมณทิพย์ กับ บี้ ธรรศภาคย์ โตเป็นสาวน้อยแล้วเป็นเด็กนักเรียน Year1 เรียกว่า แม่กุ๊บกิ๊บ เห็นแล้วเป็นปลื้มใจเป็นที่สุดที่ได้เห็นพัฒนาการเติบโตของลูกๆ ทีละสเต็ปที่วันนี้อยู่ในวัย 5 ขวบแล้ว
โดยคุณแม่ได้เขียนถ่ายทอดความรู้สึกไว้ว่า "First day of School  วันนี้เป่าเปาเจ้าก้อนของม่ามี๊ในวันนั้น เป็นพี่ year 1 ไปโรงเรียนวันแรก ใส่ชุดเด็กโตแล้วด้วยเดินเข้าไปห้องเรียนเองด้วย หลังจากที่พี่เปาไม่ได้ไปโรงเรียนมาเกือบ 1 ปี"
"แม่น้ำตาจะไหล ลูกดูโตขึ้นแล้ว ห่วงด้วย แล้วก็ใจหายด้วย อยากให้ป๊าอยู่ตรงนี้ด้วยจัง  #มีความสุขกับการเติบโตนะลูกนะ#แม่เป็นกำลังใจให้ @biexu1991 พี่เปาคิดถึงป่าป๊านะคะ" 
ก็ต้องบอกว่าภาพนี้ของ น้องเป่าเปา นั้นน่ารักจิ้มลิ้มมากๆ...แต่สุดท้ายที่มากกว่าการดีใจของ แม่กุ๊บกิ๊บ ที่ได้เห็นลูกใส่ชุดนักเรียนเด็ก Year1 คือการที่ น้องเป่าเปายอมให้ถ่ายรูป "ดีใจกว่าสิ่งอื่นใดลูกยอมให้ถ่ายรูปและลงรูป" สรุปในตอนนี้ท้ายแม่เฮฮาไปอีกค่ะ 
