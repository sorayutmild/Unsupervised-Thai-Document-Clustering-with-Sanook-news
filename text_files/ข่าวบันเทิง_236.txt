วันนี้แล้วที่ "โตโน่" จะออกมาปรากฎตัวต่อหน้าสื่อ เพื่อตอบคำถามกรณีแยกทางกับอดีตคู่หมั้น "แตงโม" ภัทรริดา หลังจากที่ฝ่ายหญิงออกมาพูดด้วยอาการน้ำตานอง เมื่อช่วงเย็นที่ผ่านมา 
แต่ก่อนจะถึงช่วงแถลงข่าว โตโน่ มีปฎิกิริยาบางอย่างผ่านโซเชียลมีเดีย ด้วยการอันฟอลโลว์ทุกคนบนอินสตาแกรมจนเป็นศูนย์ นอกจากนี้ยังมีคนสังเกตเห็น โตโน่ กดไลก์คำคมในอินสตาแกรมหนึ่งที่เขียนประโยคว่า  "ลองใช้หัวใจคิดดูนะว่าไอ้ผู้ชายหน้าโง่ที่มันโคตรจะรักผู้หญิงคนหนึ่งจนยอมทิ้งทุกอย่าง ตัดสินใจ "เดินออกมา"
นอกจากนี้ยังมีอินสตาแกรมปริศนาโพสต์ข้อความไลน์ที่ "โตโน่" คุยกับ "แตงโม" ในช่วงรักหวานเช่น
"คุณเป็นผู้หญิง คุณเป็นคู่ชีวิตของเรา เป็นหัวใจของเรา รู้เท่านี้ก็พอแล้ว"
"เอาเป็นว่าถ้าโมอยากให้เรารัก เราจะรักโมจนเราไม่ได้หายใจ แต่ถ้าโมไม่ได้รักเราแล้วหรือไม่ต้องการความรักจากเราแล้ว โมไปได้เลย" "แล้วจะรักไปจนตาย จนกว่าโมจะไม่รักแล้ว ดึกแล้วไปนอนได้แล้วที่รัก ไม่ต้องกลัวหรือกังวลอะไรทั้งนั้นนะ"
อย่างไรก็ตามคำตอบถึงเรื่องราวทั้งหมด คงจะมีแต่เพีง "โตโน่" เท่านั้นที่ตอบได้ เย็นนี้ติดตามการแถลงข่าวของ ลูกผู้ชายที่ชื่อ "โตโน่ ภาคิน" ได้ที่ Sanook! News  