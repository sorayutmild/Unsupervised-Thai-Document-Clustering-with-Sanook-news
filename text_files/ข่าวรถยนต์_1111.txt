     ช่างภาพมือดีสามารถบันทึกภาพรถกระบะ 'โตโยต้า ไฮลักส์' เจเนอเรชั่นใหม่ ขณะทดสอบระบบเบรกอัตโนมัติ ณ สนามทดสอบเฉพาะกิจในประเทศสหรัฐอเมริกา

     ย้อนกลับไปเมื่อปี 2014 ที่ผ่านมา โตโยต้าอเมริกาเหนือได้ประกาศเตรียมทยอยติดตั้งระบบเบรกอัตโนมัติ (AEB - Autonomous Emergency Braking) ลงในรถโตโยต้าที่จำหน่ายในอเมริกาเหนือทุกรุ่น เพื่อช่วยป้องกันความเสี่ยงอุบัติเหตุที่อาจเกิดขึ้นจากความประมาทเลินเล่อของผู้ขับขี่ โดยจากภาพหลุดดังกล่าวจะเห็นได้ว่า 'ไฮลักส์' ใหม่ คือรถรุ่นถัดไปที่ถูกติดตั้งระบบที่ว่านี้
     นอกจากนั้น ภาพชุดนี้ยังแสดงให้เห็นถึง 'ไฮลักส์' โฉมใหม่ล่าสุด ที่มีขนาดตัวถังใหญ่ขึ้นกว่าเดิม พื้นที่บรรทุกสัมภาระท้ายเพิ่มขึ้น รวมถึงพื้นที่ภายในที่กว้างขึ้นด้วย ขณะที่ดีไซน์ด้านหน้าถูกออกแบบให้เข้ากับเทรนด์ของโตโยต้ารุ่นใหม่ๆ ทั้งกระจังหน้าแบบ 2 ซี่ ที่ลากยาวต่อเนื่องเข้ากับไฟหน้า ขณะที่ชุดไฟหน้าเองก็ลากยาวออกไปด้านข้างมากยิ่งขึ้นด้วย
 

     โตโยต้า ไฮลักส์ เวอร์ชั่นจำหน่ายในสหรัฐฯ จะมาพร้อมเครื่องยนต์ความจุ 2.8 ลิตร และเครื่องยนต์แบบ V6 ให้เลือก
     ส่วนการเปิดตัวยังไม่มีกำหนดอย่างเป็นทางการ แต่คาดว่าจะอยู่ในช่วงฤดูใบไม้ร่วงปี 2015 นี้
 
 