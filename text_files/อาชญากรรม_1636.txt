มีรายงานข่าวว่า กำปั้น บาซู ถูกยิงได้รับบาดเจ็บสาหัส
มีรายงานข่าวว่า นายคริชณะ พาณิชย์พงส์ หรือ กำปั้น บาซู ดารานักร้องชื่อดัง ถูกยิงได้รับบาดเจ็บสาหัส โดยเจ้าหน้าที่ได้นำตัวส่ง รพ.พญาไท 1 แต่ยังไม่ทราบว่านายกำปั้น ถูกยิงเข้าที่ส่วนไหนของร่างกาย โดยจากการสอบถามไปยังศูนย์เอราวัณเจ้าหน้าที่ประจำศูนย์บอกว่า ล่าสุดยังไม่ได้รับรายงานจากเหตุการดังกล่าว ขณะที่เจ้าหน้าที่ รพ. พญาไท 1 บอกว่าเบื้องต้นมีผู้ที่ได้รับบาดเจ็บจากการถูกยิงมารักษาตัวอยู่หลายราย ซึ่งยังไม่สามารถระบุได้ว่านายกำปั้น ถูกยิงและเดินทางมารักษาตัวที่ รพ.พญาไท จริง โดยต้องติดต่อสอบถามไปที่ศูนย์อำนวยการของ รพ. อีกครั้งในช่วงเช้าของวันนี้

รายงานข่าวเพิ่มเติมขณะนี้อาการของ นายคริชณะ พาณิชย์พงส์ หรือ กำปั้น บาซู ปลอดภัยแล้ว โดยนายกำปั้นถูกยิงที่ไหล่ด้านขวา ไม่โดนจุดสำคัญ แพทย์เจ้าของไข้แจ้งว่าพักรักษาตัวเพื่อรอดูการติดเชื้ออีกประมาณ 5-7 วันก็สามารถกลับบ้านได้
เหตุกราณ์ครั้งนี้นายกำปั้นเล่าว่า ตนพักอาศัยอยู่คอนโดมิเนียมบริเวณราชปรารภ ซึ่งขณะที่มีการปะทะกัน เพื่อนของตนออกไปยืนดูอยู่ภายนอก แต่ภายหลังถูกลูกกระสุนปริศนายิงเข้าใส่ ตนจึงจะออกไปช่วย แต่โดนยิงเสียก่อน เพื่อนอีกคนที่อยู่ในห้องจึงวิ่งลงมาข้างล่าง เพื่อเรียกให้คนมาช่วยนำตนส่งโรงพยาบาล โดยในขณะนี้ร่างของเพื่อนที่เสียชีวิตแล้วก็ยังไม่สามารถนำออกมาจากคอนโดฯ ดังกล่าวได้

 
