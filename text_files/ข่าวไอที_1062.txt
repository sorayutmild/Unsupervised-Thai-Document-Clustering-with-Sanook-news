วงในบอกป๋า iPhone 5 ขายไทยตุลาคมนี้เจอตัวจริงกันแน่! iPhone 5 - อัพเดทข่าวล่าสุดกับ ป๋าเอก TechXcite เมื่อได้ข่าววงในอะไรมาป๋าก็ไม่เคยพลาดที่จะนำมาแชร์ต่อให้แฟนๆ TechXcite กันอยู่แล้ว ยิ่งเป็นเรื่องราวของ iPhone 5 ซูเปอร์สมาร์ตโฟนแห่งการรอคอยประจำปี 2012 แล้วยิ่งต้องมาบอกต่อกันให้ไวเลยนะพวกเธอ
iPhone 5 
 iPhone 5 
โดยป๋าได้รับข้อมูลแจ้งมาจากวงในของค่ายโทรศัพท์มือถือแห่งหนึ่งในบ้านเรา (ขออนุญาตสงวนชื่อละกัน) ที่มาบอกกับป๋าว่า Apple กำลังจะจัดงานเปิดตัว iPhone 5 กันในเร็ววันนี้แล้ว อย่างไรก็ตามคุณพี่ท่านนี้ไม่สามารถให้ข้อมูลของวันที่ที่แน่นอนได้เพราะติดสัญญาด้านความลับจาก Apple มาอีกทีหนึ่ง กระนั้นก็ดีคุณพี่ยังอุตส่าห์แง้มให้ป๋าและสาวก TechXcite ได้ชื่นใจกันว่าไม่ว่า Apple จะเปิดตัว iPhone 5 ในเดือนสิงหาคมหรือกันยายนตามที่เป็นข่าวลือมาโดยตลอดเดือนไหนก็ตาม แต่สุดท้ายแล้วค่ายมือถือดังๆในไทยก็จะนำ iPhone 5 เข้ามาวางจำหน่ายในประเทศไทยในราวช่วงเดือนตุลาคมนี้ค่อนข้างแน่ เรียกได้ว่าไม่ต้องรอนานเหมือนอย่าง iPhone รุ่นที่ผ่านๆมาแน่นอนครับเอาเป็นว่าใครที่กำลังจะซื้อ iPhone 4S ก็อดใจรอกันอีกซักนิดจะได้เล่นตัวท็อป iPhone 5 กันในอีกไม่กี่เดือนข้างหน้านี้แล้วจ้า 

ขอบคุณเนื้อหา และภาพประกอบบทความโดย: ป๋าเอก TechXcite
