ดูแล้วเราก็เหนื่อยใจแทนกับค่ายรถยนต์ honda เสียจริงๆ เพราะงานนี้ดูเหมือนรถยนต์นั่งกลุ่มคอมแพ็คจะเห็นแววตั้งแต่ยังไม่เริ่มลงสนาม หลังจากที่มีการแอบถ่ายไปเรื่อย จนถึงโฉมคันจริง ก่อนสับขาหลอกบอกปัดและเพิ่งมาเปิดเผยคันจริงให้เราได้ชมกัน
  งานนี้บอกได้คำเดียวว่า ค่อนข้าง...จะไม่ประทับใจ แต่ถึงเราจะพูดแบบนี้ก็อย่างเพิ่งรีบหนีหาย เพราะ Civic 2012 ที่กำลังจะปรับโฉม (ปรับแล้วจริงๆนะ) ในปีหน้านั้น คือรถที่เพิ่งเปิดผ้าคลุมออกตัวไปในงาน 2011 North American International Auto Show (NAIAS) 


เจ้าคอมแพ็คลำใหม่อนาคตของ honda ดูเหมือนว่า มันก็จะถูกปรับเพิ่มเติมหลายสิ่งหลายอย่างพอสมควร โดยเฉพาะความสปอร์ตที่ Civic ใหม่ จะเข้มข้นยิ่งขึ้นด้วยโครงสร้าง 2 และ 4 ประตู ที่ใช้พื้นฐานเดียวกัน โดยจุดเปลี่ยนแปลงหลัก คงไม่พ้นเส้นสายตัวถัง  เริ่มตั้งแต่ทางด้านหน้าที่ได้รับการจับปรับ กระจัง ไฟหน้า รวมถึงชุดกันชนหน้าใหม่ให้ไฉไลกว่าเดิม ในขณะที่ด้านข้างดูโฉบเฉี่ยวยิ่งขึ้นเล็กน้อย เช่นเดียวกับเส้นหลังคาที่ดู Rising Spirit มากยิ่งขึ้น
จุดสำคัญอีกแห่งที่มีการเปลี่ยนแปลง และมีการถกเถียงในวงกว้างคือบั้นท้ายที่ดูแล้วสปอร์ตมากยิ่งขึ้นกว่าเดิม พร้อมยกเลือกไฟท้ายแนวยาว หันใช้แนวตั้ง คล้ายๆ กับที่มีอยู่ใน Honda Accord ปัจจุบัน แต่โคมใน civic ใหม่นี้เป็นกึ่งรมดำ ที่ลงคัวด้วย ฝาท้ายดีไซน์โค้งมลลดการดึงลมที่ท้าย เช่นเดียวสปอร์ยเลอร์ใหม่ที่ดูเข้าที


ทั้งนี้ยังไม่มีการเปิดเผยเรื่องรายละเอียดทางด้านเทคนิคของตัวรถ แต่เชื่อว่าเครื่องยนต์ขนาด 1.8 และ 2.0 ลิตร คงจะยังเป็นทางเลือกสำหรับลูกค้า โดยโฉมใหม่ของ New! Honda Civic มีการเปิดเผยว่าจะลงตลาดในช่วงเดือนพฤศจิกายนปีนี้ ส่วนบ้านเราน่าจะเป็นในช่วงกลางปีหน้าโดยประมาณ ..เก็บเงินรอได้เลย
 
ภาพจาก Autoblog.com
Sanook! Auto Comment 
 
เราต้องยอมรับว่า honda ดูเหมือนจะไม่ได้ให้อะไรที่ทำให้เรารู้สึกแตกต่างมากนักใน honda civic โฉมใหม่ที่กำลังจะลงตลาดภายในปีหน้า แต่ดูเหมือนว่า Honda Civic 2012 นี้ น่าจะมีอะไรดีกว่าทึ่คิด โดยเฉพาะเรือนร่างที่ยังคงความปราดเปรียว และเราเชื่อว่าน่าจะมีอีกหลายเรื่อง ที่จะได้รู้มากกว่านี้ ในอีกไม่ช้า ซึ่งมีความเป็นไปได้สูงว่า รถรุ่นนี้อาจจะมีอะไรที่แฝงไว้ภายในที่น่าจะทำให้มันน่าสนใจยิ่งขึ้น