ผู้สื่อข่าวรายงานว่า (17 ส.ค.) เมื่อเวลา 19.00 น. เกิดเหตุเสียงดังคล้ายระเบิดกลางแยกราชประสงค์ ฝั่งพระพรหม มีผู้บาดเจ็บ และมีไฟลุกไหม้ เจ้าหน้าที่อยู่ระหว่างตรวจสอบ โดยแรงสั่นสะเทือนขึ้นไปถึงชั้น 22 ของตึกอัมรินทร์ 
ด้าน ทวิตเตอร์ เกาะติดข่าวสารกู้ภัย @K5_Rescue รายงานว่า EOD พล ม.2 รอ.กำลังไปที่เกิดเหตุ 
ขณะที่ เฟซบุ๊กแฟนเพจ กลุ่มคนอาสา กู้ชีพ กู้ภัย Thailand ได้เผยคลิปจากกล้องวงจรปิดจับภาพวินาทีแสงเพลิงจากเหตุระเบิด แยกราชประสงค์ ประชาชนแตกฮือวิ่งหนีอลหม่าน
ทวิตเตอร์สำนักข่าวไทย @TNAMCOT รายงานว่า พล.ต.อ.จักรทิพย์ ชัยจินดา รอง ผบ.ตร.นำเจ้าหน้าที่เข้าตรวจสอบเหตุระเบิดแยกราชประสงค์แล้ว พบเศษวัสดุพลาสติกสีดำใหญ่นิ้วครึ่ง เผยระเบิดราชประสงค์ เบื้องต้น มีคนนำมาวางรั้วพระพรหมไม่ได้เป็น จยย.บอมบ์ หาลูกที่เหลือหวั่นบึ้มซ้ำ 
20.30 น. ทวิตเตอร์อย่างเป็นทางการของ คสช. @armypr_news รายงานว่า คสช.ยืนยันไม่มีการประกาศให้สถานศึกษาและสถานที่ราชการใน กทม.ปิดทำการ 1 วัน ตามที่มีผู้ปล่อยข่าวทางโซเชียลเน็ตเวิร์ค
รายละเอียดจะรายงานให้ทราบต่อไป
ขอขอบคุณภาพจากทวิตเตอร์ @tamstationsและ @BOICE_ELF




วงจรปิดจับภาพวินาทีแสงเพลิงจากเหตุระเบิด แยกราชประสงค์ ประชาชนแตกฮือวิ่งหนีอลม่าน
Posted by กลุ่มคนอาสา กู้ชีพ กู้ภัย Thailand on 17 สิงหาคม 2015

