เริ่มต้นปีใหม่ 2020 แทนที่จะเจอเรื่องดีๆ แต่กลับเจอข่าวร้ายแต่ต้นปี โดยเฉพาะประเทศจีนที่ต้องมาเจอโรคระบาดไวรัสโคโรน่าต้อนรับช่วงตรุษจีนพอดี จนมีผู้ติดเชื้อนับหมื่นคน แถมเริ่มระบาดไปยังต่างประเทศทั่วโลก และมีแนวโน้มจะเพิ่มมากขึ้นอีก จากการที่คนจีนอยู่ไม่ติดบ้าน ชอบออกไปท่องเที่ยวตามที่ต่างๆ ก็เป็นเหตุทำให้เชื้อยิ่งแพร่กระจายมากขึ้น ด้วยเหตุนี้ทาง Kagami Works บริษัทพัฒนาเกมของจีน จึงปิ้งไอเดีย แจกเกมฟรีให้คนจีนเล่นกัน จะได้อยู่ติดบ้านมากขึ้น
แต่เกมที่ Kagami Works แจกนั้น ไม่ใช่เกมธรรมดา แต่เป็นเกม Mirror เกมสำหรับผู้ใหญ่แนว Puzzle แบบ Match-3 ซึ่งคนไทยมักเรียกแนวนี้ว่า เกมเรียงเพชร วิธีเล่นก็คือเรียงสีเดียวกันให้ได้ 3 อันขึ้นไป แต่เกมนี้ไม่ใช่เกมเรียงเพชรธรรมดา เพราะมีเนื้อเรื่องให้ติดตาม และภาพสาวๆเป็นรางวัล ตามคลิปตัวอย่าง

โดยเหตุผลที่ทาง Kagami Works แจกเกมนี้จำนวน 45,000 ชุด ก็คือต้องการให้คนจีนรักษาตัวอยู่ในบ้าน ดังนี้ “the year has just started and we’re all facing challenging situations. To avoid the nCov, it’s better to stay at home. So we decide to give away 45,000 copies of Mirror to keep you company. Please accept our gift and stay strong!”
น่าเสียดายที่เขาแจกคนจีนเท่านั้น เกมเมอร์ไทยถ้าอยากเล่น ใน Steam มีขายที่ https://store.steampowered.com/app/644560/Mirror/