เรียกว่าเป็นวันที่ทุกคนมีแต่รอยยิ้มและความยินดีให้กับวันมงคลของ เนย โชติกา และ อาร์ม จันทร์สิริ ที่เข้าพิธีหมั้นและหลั่งน้ำสังข์กันเมื่อเช้าวันนี้ (3 ก.ย.) บรรยากาศในงานชื่นมื่น เต็มไปด้วยความรักและความอบอุ่นจากบรรดาแขกเหรื่อคนสนิทของบ่าวสาว
โดยในงานนี้เพื่อนสนิทในแก๊งของเจ้าสาว นำโดย มิ้นท์ ณัฐวรา , ฝ้าย นิชานันท์ , เบนซ์ ปุณยาพร ,ไอซ์ อามีนา , ฐิสา วริฐิสา , มิเชล เบอร์แมน ก็เคลียร์คิวตื่นแต่เช้ามืดมาแต่งหน้าทำผมห่มสไบ แต่งชุดไทยธีมเดียวกันสีชมพูทอง มาเป็นเพื่อนเจ้าสาวให้กับเพื่อนรักด้วยความเต็มอกเต็มใจ บอกเลยว่าแต่ละนางสวยเลอค่ากินกันไม่ลงเลยทีเดียว
สำหรับงานฉลองมงคลสมรสของ เนย-อาร์ม ในวันที่ 10 กันยายน นี้ ที่โรงแรมแกรนด์ ไฮแอท เอราวัณ ต้องคอยดูว่าเพื่อนเจ้าสาวกลุ่มนี้จะแท็คทีมกันสวยขนาดไหน บอกเลยว่าไม่มีใครยอมใคร ยอมได้เฉพาะเจ้าสาวคนเดียวเท่านั้นจ้า
(ขอบคุณภาพจากอินสตาแกรม lindsay_magic , khem_makeup , thivaritthisa , poppie0625 , gym_makeup , mintvongvasana , grich_make_up ,wechiiz , sritavie , nnnnickkkk77 , wut19)