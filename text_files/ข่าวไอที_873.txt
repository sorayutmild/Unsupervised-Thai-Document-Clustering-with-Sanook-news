กลับมาพบกับรีวิว Gadget และ Smart Phone อีกครั้ง ในรอบนี้ขอนำเสนอ Galaxy A52 5G เป็นอีกรุ่นที่เขาเน้นว่ามันต้องขายดีที่สุดของตระกูล A Series แต่ว่าสิ่งที่เขาให้มากับรุ่นนี้ถือว่าจัดเต็มมากเลย มาดูกันว่าสุดท้ายรุ่นนี้โดดเด่นแค่ไหน รับชมกันได้เลย
แกะกล่องของ Samsung Galaxy A52 5G ประกอบด้วย


ตัวเครื่อง Samsung Galaxy A52 5G
สายชาร์จไฟ USB-C
ปลั๊กชาร์จไฟกำลัง 15W
เคสใส
เข็มจิ้มถาดใส่ซิมการ์ด
คู่มือ / ใบรับประกัน

รูปร่างดีไซน์ของ Samsung Galaxy A52 5G
ด้านหน้าของ Samsung Galaxy A52 5G มีหน้าจอแบบ Super AMOLED ความละเอียด 2400 x 1080 พิกเซล อาจจะไม่ได้แตกต่างจากรุ่นที่แล้วสักเท่าไหร่ แต่สิ่งที่แตกต่างคือ Refresh Rate ของหน้าจอที่สูงมากถึง 120Hz เลยครับ

ส่วนบนมีกล้องหน้าความละเอียด 32 ล้านพิกเซล พร้อมกับลำโพงตัวเครื่องที่อยู่ด้านบน และเป็นแบบ Stereo ด้วยครับ

ส่วนด้านล่างมีปุ่มกดสำหรับควบคุมตัวเครื่อง โดยสามารถปรับเปลี่ยนเป็นแบบการปัดสัมผัส วิธีเปลี่ยนเข้าที่ Setting (ตั้งค่า) >Display (หน้าจอ) > Navigation Bar (แถบการนำทาง) 


ขอบด้านข้างเป็นโครเมี่ยมที่ดูดี ฝั่งซ้ายไม่มีอะไรทั้งสิ้น เพราะจุดใส่ซิมย้ายไปแล้ว แต่อยู่ตรงไหนรอดูกันต่อไป

ฝั่งขวาจะมีปุ่มปรับระดับเสียง ถัดลงมาจะเป็น Side Key ที่สามารถทำงานงานหลากหลาย พร้อมกับสามารถเปลี่ยนฟีเจอร์ปรับเปลี่ยนเริ่มจากการเข้าไปที่ การตั้งค่า Side Key สามารถเข้าที่ ตั้งค่า(Setting) > คุณสมบัติขั้นสูง (Advance Setting) > ปุ่มข้าง หรือ Side Key สามารถเปลี่ยนฟีเจอร์ได้ตั้งแต่

ส่วนบนนอกจากไมโครโฟน แต่ว่าอีกฝั่งคือช่องใส่ซิมการ์ด Nano SIM และอีกช่องแบบ Hybrid Slot สลับได้ทั้ง Micro SD และ Nano SIM ได้ด้วย

ส่วนล่างมาพร้อมกับช่องเสียบหูฟัง, USB-C, ไมโครโฟน, ลำโพงตัวหลัก

พลิกมาด้านหลังถือว่าพลิกความคาดหมายเลยครับ เพราะว่ามีความพรีเมี่ยมสวยงามแบบ Matte มีให้เลือก 4 สีทั้ง ม่วง, ฟ้า, ขาว และ ดำ กล้องหลังดูใหญ่ขึ้นและนูนขึ้นสวยงามเลยครับ

ภาพรวมการออกแบบ

ในการออกแบบมือถือรุ่นนี้ถือว่าเบาและจับได้ง่ายมีความหนากำลังดี และมีกล้องนูนขึ้น ขนาดเครื่องไม่ได้แตกต่างจากเดิมมากนัก อย่างไรก็ตามสีสันของเครื่องมีให้เลือก 4 สีได้แก่ Awesome Black, Awesome Blue, Awesome White และ สีที่เราได้รับมามีชื่อว่า Awesome Violet

เปิดเครื่องทดลองใช้งาน Samsung Galaxy A52 5G
สเปกของ Samsung Galaxy A52 5G

สัดส่วน (ยาว x กว้าง x หนา) : 159.9 x 75.1 x 8.4 มม.          
น้ำหนัก: 189 กรัม          
การป้องกันน้ำและฝุ่น : IP67
หน้าจอ: Super AMOLED Plus ขนาด 6.5 นิ้ว   
ความละเอียดหน้าจอ 2400x1080 พิกเซล ความสว่าง 800 nits Refresh Rate 120Hz
ชิปเซ็ต Qualcomm Snapdragon 750G + Adreno 620  
การเชื่อมต่อ : 5G/4G LTE (Nano SIM 2 Slot) WiFi 802.11 B/G/N/AC Dual Band, Bluetooth 5.0, GPS, A-GPS          
ระบบปฏิบัติการ : Android 11 (One UI 3.1)   
ระบบความปลอดภัย          


ติดตั้งเซ็นเซอร์สแกนใบหน้าแบบ  2 มิติ   
ติดตั้งเซ็นเซอร์สแกนนิ้วใต้หน้าจอ  


กล้องหลัง 4 ตัว  

64 ล้านพิกเซล F/1.9 เป็นเลนส์หนัก
12 ล้านพิกเซลUltra Wide มุมมองกว้างสุด123 องศา   
5 ล้านพิกเซลเป็นDepth Sensor   
5 ล้านพิกเซลเป็นเลนส์Marco    
LED Flash




กล้องหน้า: 32 ล้านพิกเซล (f2.0)     
แบตเตอรี : 4,500 mAh + Fast Charge 25W   
แรม (RAM) :  6 / 8 GB          
ความจำภายใน : 128 / 256GB          
ความจำภายนอก :  MicroSD (รองรับ 1TB)          
ช่องเสียบ : USB-C, ช่องเสียบหูฟัง 3.5 มิลลิเมตร   
สี: Awesome Blue, Awesome Violet, Awesome White, Awesome Black 

ผลการทดสอบประสิทธิภาพ / การทดลองเล่นเกม

ผลการทดสอบประสิทธิภาพจาก AnTuTu = 315,765 คะแนน

ผลการทดสอบประสิทธิภาพจาก Geekbench 5 = 641 คะแนน (Single Core) | 1,846 คะแนน (Multi Core)


เมื่อเห็นประสิทธิภาพของ Samsung Galaxy A52 5G รุ่นใหม่ถือว่าทำได้ดีระดับหนึ่ง แต่ว่าเมื่อต้องมาเล่นเกม กับฟีเจอร์ใหม่อย่าง AI Game booster ที่ให้การตอบสนองที่ดีและมีการเคลียร์พื้นที่ความจำมาให้แบบครบเครื่องเลยครับ
การเชื่อมต่อไร้สาย

การเชื่อมต่อไร้สายมาพร้อมกับ 5G SA/NSA พร้อมกับ Bluetooth 5.0, Wi-Fi B/G/N/AC และรองรับการเชื่อมต่อ GPS, A-GPS เป็นต้น
การแสดงผล / ระบบเสียง


การแสดงผลหน้าจอของ Samsung Galaxy A52 5G จะมาพร้อมกับ Panel แบบ Super AMOLED และมีค่า Refresh Rate 120 Hz และมีฟีเจอร์ป้องกันแสงสีฟ้าที่สามารถเปิดได้ตลอดเวลา และมีการปรับเรื่องการถนอมสายตาและสีสันที่เหมาะสม


ส่วนระบบเสียงครั้งนี้มีลำโพงแบบ Stereo ทั้งบนและล่างมาพร้อมกับ Dolby ATMOS ทำงานได้ทั้งหูฟังไร้สาย, เสียบสาย และ ลำโพงตัวเครื่อง
ระบบปฏิบัติการ / ฟีเจอร์ของเครื่อง / ระบบความปลอดภัย

ระบบปฏิบัติการ Android 11 พร้อมกับ OneUI 3.1 ที่มาครบเครื่อง อารมณ์เหมือนกับคุณใช้งาน Samsung Galaxy S21 Series เลยแต่ว่าจะมีบางอย่างหายไปเท่านั้นเอง ที่สำคัญคือ Samsung เผยว่าอัปเดตได้นานถึง 4 ปีครับ

ฟีเจอร์ของ Samsung Galaxy A52 5G มาให้แบบครบเครื่อง และยังสามารถใช้งานกับ Samsung Ecosystem และมีบริการมากมายไม่ว่าจะเป็น การให้รับชม YouTube Premium ได้นาน 2 เดือน, สามารถเข้ากับ PC ในระบบปฏิบัติการ Windows ได้และยังมีเรื่องอื่นๆ เช่น

ต่อกับหน้าจอใหญ่ เช่นทีวี ออกเป็นภาพผ่านฟีเจอร์ Smart View
ต่อกับนาฬิการายงานผลสุขภาพ
ต่อกับหูฟังสามารถ Switch อุปกรณ์ไปหา Tablet ได้ผ่านฟีเจอร์ Auto Switch
Easy Share สามารถแบ่งปันทั้งภาพข้อมูลต่างๆ ผ่านทั้ง Quick Share ใช้ได้กับอุปกรณ์ของ Samsung, Google Nearby Share และ Music Share ให้เพื่อนฟังหูฟังได้จากการแชร์หูฟังไปยัง
ต่อกับ Tablet ในการให้ Keyboard สามารถพิมพ์ข้อความไร้สายได้
และยังสามารถอำนวยความสะดวกเรื่องอื่นๆ ครบเครื่อง
รวมถึง Smart Tag ค้นหาอุปกรณ์ หรือ กระเป๋าได้

 
ส่วนระบบความปลอดภัยมาพร้อมกับระบบสแกนลายนิ้วมือ ที่ไวกว่าเดิม ระบบสแกนใบหน้ามาให้และระบบความปลอดภัยแบบครบเครื่องไม่ว่าจะเป็น Samsung KNOX
เปิดกล้องลองถ่ายภาพ

รายละเอียดของกล้อง Samsung Galaxy A รุ่นใหม่ทั้ง A52 5G จะมีส่วนประกอบดังนี้

64 ล้านพิกเซล F/1.9 เป็นเลนส์หลัก พร้อม OIS, PDAF
12 ล้านพิกเซลUltra Wide มุมมองกว้างสุด123 องศา   
5 ล้านพิกเซลเป็นDepth Sensor   
5 ล้านพิกเซลเป็นเลนส์Marco    
กล้องหน้าความละเอียด 32 ล้านพิกเซล

ฟีเจอร์ของกล้อง Samsung Galaxy A52 5G

ในส่วนของฟีเจอร์ของกล้อง Samsung Galaxy A52 5G มีเมนูเหมือนกับ Galaxy A Series ตัวอื่นๆ ครบเครื่องเลยครับสามารถปรับแต่งการถ่ายภาพนิ่ง และ วิดีโอเช่นเดียวกัน และยังคงใช้งาน แถมมีลูกเล่นที่เป็นครั้งแรกคือ FUN Mode ที่มีการนำเลนส์พิเศษของ Snap Chat อีกด้วย

ยังมีฟีเจอร์มากมายไม่ว่าจะเป็นการถ่ายวิดีโอ 4K และ Capture ภาพในความละเอียด 8 ล้านพิกเซล และ Scene Optimizer ที่สามารถเรียนรู้ว่าภาพที่เราถ่ายเป็นแบบไหน เปลี่ยนได้ 3 รูปแบบใหม่ นอกจากนี้ยังมีระบบ OIS ,ให้ Tetra-binning สามารถจับรวมพิกเซลให้มีขนาดใหญ่ รับแสงได้ดี และ Night Mode ที่พัฒนาขึ้น
วิดีโอจะมีฟีเจอร์ Pro Video สามารถปรับในเรื่องความสว่างและรูปแบบวิดีโอได้ แต่ว่ายังไม่มีการปรับไมโครโฟนเหมือนกับรุ่นบน และยังมีโหมดตั้งแต่

My Filter ปรับแต่งสีภาพตามที่เราต้องการ
AR Emoji สามารถสร้าง Emoji ได้มากขึ้น
Fun Mode จะมีฟีเจอร์ที่เติมเต็มให้กล้องถ่ายภาพได้สนุกมีการนำลูกเล่นของ Snapchat มาใช้ด้วย

ยังมีฟีเจอร์มากมายไม่ว่าจะเป็นการถ่ายวิดีโอ 4K และ Capture ภาพในความละเอียด 8 ล้านพิกเซล และ Scene Optimizer ที่สามารถเรียนรู้ว่าภาพที่เราถ่ายเป็นแบบไหน เปลี่ยนได้ 3 รูปแบบใหม่ นอกจากนี้ยังมีระบบ OIS ,ให้ Tetra-binning สามารถจับรวมพิกเซลให้มีขนาดใหญ่ รับแสงได้ดี และ Night Mode ที่พัฒนาขึ้น
วิดีโอจะมีฟีเจอร์ Pro Video สามารถปรับในเรื่องความสว่างและรูปแบบวิดีโอได้ แต่ว่ายังไม่มีการปรับไมโครโฟนเหมือนกับรุ่นบน และยังมีโหมดตั้งแต่

My Filter ปรับแต่งสีภาพตามที่เราต้องการ
AR Emoji สามารถสร้าง Emoji ได้มากขึ้น
Fun Mode จะมีฟีเจอร์ที่เติมเต็มให้กล้องถ่ายภาพได้สนุกมีการนำลูกเล่นของ Snapchat มาใช้ด้วย

แต่รุ่นนี้โดดเด่นในเรื่องของการถ่ายวิดีโอแบบ FHD 60 FPS ได้ทั้งกล้องหน้าและกล้องหลังเลยครับ
ตัวอย่างภาพถ่าย Samsung Galaxy A52 5G
Ultra Wide
1x
2x
10x

ภาพกลางวัน / แสงปกติ
 
ภาพกลางคืน / แสงน้อย
 


ภาพรูปแบบอื่นๆ
การลองใช้กล้องหน้า Samsung Galaxy A52 5G


กล้องหน้าของ Samsung Galaxy A52 5G ยังคงมาพร้อมกับความละเอียด 32 ล้านพิกเซล รองรับการถ่ายวิดีโอทั้ง HD, FHD 30 FPS, FHD 60 FPS, UHD 30 FPS แต่ไม่มีระบบกันสั่นและมีฟีเจอร์ My Filter, ฟิลเตอร์ และยังมีการปรับความเนียนของใบหน้าด้วยครับ
แบตเตอรี่ / การชาร์จไฟกลับ

มาถึงเรื่องแบตเตอรี่ของ Samsung Galaxy A52 5G มีขนาด 4500 mAh ไม่ได้แตกต่างจากเดิม แต่หลายคนบอกว่ามี 5G ต้องกินกว่าแน่นอน คำตอบคือ ถ้าใช้งานทั้งวัน เราสามารถใช้งานได้นานสุด 14 ชั่วโมงและยังเหลือ ส่วน PC Mark ทำได้ 12:29 ชั่วโมงครับ ถือว่าอึดมากเลย

ส่วนระบบชาร์จไฟรองรับกำลัง 25W แต่ว่าไม่ได้ให้ที่ชาร์จมาให้หน้าตาที่ชาร์จกำลัง 25W จะเป็นแบบเดียวกับ Galaxy Note20 Ultra ที่เคยรีวิวไปก่อนหน้านี้
สรุปหลังจากทีม Sanook Hitech ทดลองใช้ Samsung Galaxy A52 5G

หลังจากอยู่กับมือถือ Samsung Galaxy A52 5G เป็นอีกรุ่นที่ผมพูดเลยว่า อย่าให้สเปกมาตัดสินกับความคุ้มค่าเพราะว่า การปรับปรุง One UI 3.1 เพิ่มลูกเล่นประเคนมาแบบเต็มขุมพลัง Snapdragon 750G ที่คุ้มค่าไม่เบา และมีความเป็นครั้งแรกของมือถือระดับหมื่นต้นอยู่เยอะ แถมสีสวยน้ำหนักเบา แบตเตอรี่อึด เลยครับ แต่สิ่งที่อยากให้ปรับปรุงก็ยังคงมี ดูจากข้อสังเกตด้านล่าง

ส่วนราคาของ Samsung Galaxy A52 5G นั้นอยู่ที่ 13,499 บาท ถือว่าไม่แพงเท่าไหร่ ถ้าคุณต้องการมือถือไว้ใจได้ อัปเกรดยาว กันน้ำได้ดี และสเปกถือว่าใช้ได้ รุ่นนี้น่าเลือกครับ
จุดเด่น

ดีไซน์ของสวยขึ้น สีสันดูดี
กันน้ำแล้วครับ
กล้องถือว่าดีมากและมี OIS จริงๆ แล้ว
แบตเตอรี่อึดและทนมาก
อัปเกรดได้นาน 4 ปี

ข้อสังเกต

สเปกของเครื่องด้อยกว่าคู่แข่ง
ไม่ให้หูฟังในกล่อง
ที่ชาร์จที่ให้มาแค่กำลัง 15W เท่านั้น
