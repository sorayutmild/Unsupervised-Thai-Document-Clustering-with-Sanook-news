     เมื่อคุณผู้อ่านจะซื้อรถสักคันหนึ่งนั้น สิ่งหนึ่งที่สำคัญไม่แพ้ตัวรถ ก็คือของแถมต่างๆที่เราควรได้รับจากเซลส์ เนื่องจากศูนย์บริการส่วนใหญ่มักมีวงเงินมาให้เพื่อเสนอของแถมให้กับลูกค้าอยู่แล้ว และอาจช่วยเราประหยัดเงินในกระเป๋าไปได้ร่วมหลักหมื่นเลยทีเดียว

     โดยคราวนี้เราได้รวบรวมใบจองรถ Honda Jazz 2014 ใหม่ล่าสุด ที่เชื่อว่าคุณผู้อ่านหลายท่านเตรียมควักกระเป๋าวางเงินจองกันแล้ว ลองมาดูกันว่าของแถมที่เราควรจะได้รับนั้นมีอะไรกันบ้าง
 
     เทคนิคการเลือกของแถม Honda Jazz 2014
     เนื่องจาก 'ฮอนด้า แจ๊ส 2014' เพิ่งเปิดตัวมาได้ไม่นาน ฉะนั้นของแถมที่ได้รับจากเซลส์อาจไม่มากมายเหมือนรถรุ่นอื่นในตลาด ซึ่งโดยปกติคนขายมักระบุของแถมในใบจองมาให้จำนวนหลายรายการ จนดูเหมือนว่ารวมๆกันแล้วมีมูลค่าสูง แต่หากลองดูดีๆก็อาจพบว่า ของแถมบางรายการมีมูลค่าน้อยมากและแทบไม่มีความจำเป็นต้องใช้ 
      ฉะนั้นจึงควรให้ควรสำคัญกับของที่มีราคาสูงกว่าและจำเป็นต้องใช้จริงๆ เช่น ฟิล์มติดรถยนต์ ให้เลือกยี่ห้อที่มีชื่อเสียงในตลาด มีคุณภาพเป็นที่ยอมรับ เนื่องจากฟิล์มคุณภาพดีนั้น อาจมีราคาสูงเป็น 3-4 เท่าของฟิล์มโนเนมตามท้องตลาดเลยทีเดียว หรือหากต้องการเป็นเบาะแบบหุ้มหนัง ก็ควรดูตัวอย่างงานที่ทำเสร็จแล้วเสียก่อน ไม่ว่าจะเป็นแบบงาน คุณภาพ และวัสดุที่ใช้ เนื่องจากเซลส์มักให้ร้านข้างนอกเป็นผู้ติดตั้งให้ลูกค้า จึงมีโอกาสถูกลดต้นทุนได้ง่าย
       ลองมาดูกันว่าของแถมที่เพื่อนๆได้รับนั้นมีอะไรกันบ้าง
