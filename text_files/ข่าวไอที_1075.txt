สิ่งหนึ่งที่อำนวยความสะดวกในการติดต่อสื่อสารและบอกข่าวสารที่ราคาไม่แพงนั่นคือข้อความ SMS ซึ่งหลายคนบอกว่าถ้ามันมีเยอะจนบางอันเป็น SMS Spam ที่เป็นขยะและมีความอันตราย จะลบออกไปมันก็เข้ามาอีก

วันนี้ทีม Sanook Hitech จะนำเสนอวิธีกำจัด SMS ขยะให้พ้นตา จะมีวิธีไหนบ้างเรามาดูกัน
โทร *137

เนื่องจากปัญหาเรื่องของ SMS กลายเป็นประเด็นใหญ่ทำให้ กสทช. ได้ออกเบอร์ให้คุณกดจากมือถือแล้วจะจัดการกับ SMS ได้ระดับหนึ่งนั่นคือ *137 แล้วโทรออก
ติดต่อแจ้งผู้ให้บริการ
วิธีที่ 2 จะเป็นการโทรบอก Call Center ร้องเรียนเรื่องข้อความขยะที่เข้ามา ก็ได้ แต่ถ้าใครพบว่าข้อความดังกล่าวตรงกับธนาคาร หรือ แหล่งข้อมูลที่คุณรู้จักสามารถโทรแจ้งหน่วยงานเหล่านั้นได้เลยครับ
ใช้โปรแกรมคัดแยก SMS ขยะ
วิธีนี้ถือว่าทำได้ดีที่สุดแล้ว เมื่อใช้ 2 วิธี ยังมีความเสี่ยงในการทำให้ข้อความขยะเข้ามา การใช้โปรแกรมรับ SMS ในมือถือที่มีตัดกรองก็จะเป็นคำตอบที่ดี แต่ว่าจะมีรายละเอียดดังนี้

สำหรับ Android แนะนำให้โหลด Google Message หากมีข้อความที่คุณไม่รู้จักเข้ามา คุณสามารถกดให้ข้อความเหล่านั้นเป็นข้อความขยะ โดยการกดค้างที่ข้อความ หลังจากนั้นกดปุ่มบนที่เป็นรูปเครื่องหมายห้าม เท่านี้ข้อความดังกล่าวจะแยกออกเป็น Spam และจะถูกลบออกไปเองในเวลา 30 วัน

ส่วน iOS นั้นให้คุณเข้าไปที่ตั้งค่า (Setting) > ข้อความ (Message) แล้วเลือกเปิดที่ข้อความที่ไม่รู้จัก แต่ไม่ได้หมดแต่เพียงเท่านั้น ถ้ามีข้อความจากแหล่งที่เราไม่รู้จัก ก็จะเข้ารวมกลุ่มข้อความเหล่านี้เข้าเป็นกลุ่มเดียวกันแล้วลบออกเป็นข้อความขยะได้เลย
นอกจาก SMS เหล่านี้ที่เข้ามาจะรบกวนแล้ว หากกดลิงก์ไปอาจจะถูกล้วงข้อมูลได้ ดังนั้นใครที่รับได้ต้องตรวจสอบให้ดีก่อนที่จะกดเข้าไปให้ดี การป้องกันตามวิธีที่นำเสนอไปนี้ก็ถือว่าเป็นวิธีเบื้องต้น แต่อีก 1 ที่ควรทำเลยคือ การไม่ให้เปิดเผยข้อมูลเบอร์ศัพท์กับบริการที่เราสมัคร โดยเฉพาะ บัตรเครดิต เป็นต้นครับ
สำหรับครั้งหน้าจะมีเรื่องราว Tips เกี่ยวกับการใช้มือถืออะไรมานำเสนออีก รอติดตาม