ถือฤกษ์งามยามดี..ช่วงเช้าวันที่ 21 พฤศจิกายน เวลา 09.09 น. ดาราสาว "เอมมี่ มรกต" เข้าพิธีมงคลสมรสกับแฟนหนุ่มไฮโซ "เจมส์ จิรายุทธ" ซึ่งจัดพิธีแห่ขันหมาก-หมั้นหมายตามประเพณีไทย พร้อมกับพิธีหลั่งน้ำอวยพรคู่บ่าวสาว ส่วนในช่วงสายจะจัดพิธีประเพณีของศาสนาคริสต์ และรับประทานอาหารกลางวัน ณ โรงแรมเพนนินซูล่า กรุงเทพฯ ริมแม่น้ำเจ้าพระยา ส่วนงานฉลองมงคลสมรสในช่วงค่ำวันนี้ คาดว่าจะจัดขึ้นแบบพิธีส่วนตัว มีเพียงแขกคนสนิทเท่านั้น
สำหรับงานมงคลครั้งนี้ บรรดาเพื่อนพ้องดาราและบุคคลในแวดวงสังคม ต่างมาร่วมแสดงความยินดีคับคั่ง ไม่ว่าจะเป็น ชมพู่ อารยา, ไอซ์ อภิษฎา, เอมี่ กลิ่นประทุม, แหวนแหวน ปวริศา, คิด เบญจรงค์กุล หรือ ท็อป ณัฐเศรษฐ์ เป็นต้น
ทีมข่าวบันเทิง Sanook! News ขอแสดงความยินดีกับทั้งคู่ด้วยนะคะ
ขอบคุณภาพประกอบจากอินสตาแกรม @hwanjeabjeab