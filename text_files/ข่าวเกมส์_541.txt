มาร์ก ซักเคอร์เบิร์ก เผยเหตุผลที่เขาซื้อกิจการกล้อง Oculus
มาร์ก ซักเคอร์เบิร์ก
เมื่อเดือนมีนาคม 2014 ที่ผ่านมา มาร์ก ซักเคอร์เบิร์ก สร้างความประหลาดใจให้กับวงการเกมและไอที ด้วยการทุ่มเงินถึง 2 พันล้านดอลล่าห์สหรัฐฯ หรือประมาณหกหมื่นล้านบาท ซื้อกิจการของ Oculus Rift จอภาพ Virtual Reality แบบสวมศีรษะ ที่ทางบริษัท  Oculus VR เป็นผู้เริ่มคิดค้นและพัฒนาขึ้น โดยขอทุนและความร่วมมือของผู้สนับสนุนผ่านเว็บไซต์ Kickstarter สำหรับทำเป็นจอภาพสามมิติสมจริงเพื่อการเล่นเกมและชมภาพยนตร์ โดยเมื่อครั้งนั้น มาร์ก ซักเคอร์เบิร์ก กล่าวว่าที่เขาทำลงไปเป็นการเตรียมตัวสำหรับอนาคต เพราะปัจจุบันนี้มันเป็นยุคของการเล่นสมาร์ทดิไวซ์ แต่ในอนาคตสมาร์ทดิไวซ์อย่างมือถือและแท็บเล็ทอาจไม่ได้รับความนิยมแล้วก็ได้
มาร์ก ซักเคอร์เบิร์ก
และในวันนี้ มาร์ก ซักเคอร์เบิร์ก ได้ให้สัมภาษณ์อย่างละเอียดถึงเหตุผลที่เขาตัดสินใจซื้อกิจการของกล้อง  Oculus VR ทางเว็บไซต์ Gamasutra มาร์กยังคงยืนยันเหตุผลในการซื้อกิจการกล้องนี้เหมือนเดิมคือ เขาทำไปเพื่อเดิมพันกับอนาคตข้างหน้าแบบ Long Term โดยเชื่อว่าในอนาคตข้างหน้า วงการคอมพิวเตอร์จะมีการเปลี่ยนแปลงอีก จากที่เขาสังเกตมานั้น ทุกๆ 10-15 ปีวงการคอมพิวเตอร์จะมีการเปลี่ยนแปลงครั้งใหญ่ เมื่อก่อนเราอาจจะเล่นเว็บไซต์ทั่วไป ต่อมาเรานิยมค้นหาเว็บผ่านเซิร์ชเอนจิ้น ยุคนี้เรานิยมเล่นเว็บผ่านสังคมออนไลน์ และการใช้สมาร์ทดิไวซ์
ดังนั้นยุคต่อไปจะมีระบบการเล่นด้วย Virtual reality และ augmented reality เพิ่มความสมจริงเข้ามาเกี่ยวข้องด้วย จากตอนนี้ที่เราคุยและแชตกันเพียงการส่งสัญญาณตัวอักษร ภาพ และเสียง อนาคตเราอาจจะได้เข้าสู่ระบบออนไลน์ด้วยตัวตนของเรา ผ่านโลกเสมือนจริง ด้วยอุปกรณ์ Virtual reality ก็เป็นได้ มาร์ก ซักเคอร์เบิร์ก จึงเตรียมการไว้ตั้งแต่ตอนนี้ และตั้งใจให้มันเป็นจริงในอนาคตให้ได้
มาร์ก ซักเคอร์เบิร์ก
อย่างไรก็ตามอนาคตที่  มาร์ก ซักเคอร์เบิร์ก มองการณ์ไกลไว้มันก็อาจไม่เป็นจริงก็ได้ เขาก็ยอมรับว่าตอนนี้สิ่งที่ต้องทำก็คือ การทำให้ Oculus Rift ทำตลาดให้ได้ตามเป้าเสียก่อน ซึ่งต้องขายให้มีคนซื้อไปใช้ได้มากกว่า 50-100 ล้านเครื่อง และก่อนหน้าที่วงการคอมพิวเตอร์จะเปลี่ยนไปในแนวทางที่เขามองไว้นั้น ฮาร์ดแวร์คอมพิวเตอร์ก็ต้องมีพลังพอที่จะสร้างโลกเสมือนจริงได้มากกว่านี้ก่อนด้วย เขาคิดว่าน่าจะใช้เวลาสักประมาณ 10 ปีสิ่งที่เขามองไว้อาจจะเริ่มเป็นรูปเป็นร่างขึ้นมา
ที่แน่ๆคือตอนนี้ Facebook คงจะยังไม่มีการเปลี่ยนแปลงใดในการนำ  virtual reality มาใช้ร่วมกัน ต้องรอผ่านไปหลายๆปีดูก่อน