
เป็นครอบครัวที่น่ารักมากสำหรับครอบครัวของนักแสดงสาว "พลอย ชิดจันทร์" ที่เจ้าตัวหันหลังให้กับวงการบันเทิงเพื่อไปทุ่มเทให้กับการเลี้ยงลูกทั้ง 4 คน โดยมีสามี "เคน ฮุง" ทั้งหล่อทั้งรวยคอยประคบประหงมไม่ห่างกาย เรียกว่าอบอุ่นจนหลายคนเห็นแล้วต่างอมยิ้มไปตามๆ กัน เมื่อเห็นพ่อแม่และลูกๆ ทั้ง 4 อยู่ด้วยกัน 
ล่าสุด ในอินสตาแกรมของคุณแม่พลอย ได้นำภาพของแก๊งลูกทั้ง 4 คนกับการถ่ายแบบเป็นหมู่คณะ นำโดยพี่ใหญ่ชิโน่  พี่รองชิลลี่  พี่กลางชิตาร์  และน้องเล็กชิลีน  ต้องบอกว่าทุกคนน่ารักน่าเอ็นดูมาก ไล่เรียงตามลำดับไหล่ ตามอายุ และที่สำคัญเด็กๆ บ้านนี้หน้าตาดีกันทุกคนนะจ๊ะ คุณแม่ดันลูกๆ เข้าวงการได้สบายเลย
 