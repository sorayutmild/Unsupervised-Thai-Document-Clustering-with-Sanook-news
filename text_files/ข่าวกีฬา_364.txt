ถึงกับอ้าปากค้างเลยทีเดียว เมื่อ "คริสเตียโน่ โรนัลโด้" ซุปตาร์ลูกหนังโลกของ "เรอัล มาดริด" แปลงกายเป็นคนจรจัด ทำทีเข้ามาคุยกับแฟนบอลรุ่นจิ๋ว ก่อนเฉลยตัวตนสร้างเซอร์ไพร์สกลางกรุงมาดริดสำนักข่าวต่างประเทศรายงานว่า "คริสเตียโน่ โรนัลโด้" ดาวยิงตัวเก่งของ "ราชันชุดขาว" เรอัล มาดริด สโมสรยักษ์ใหญ่แห่งศึกลาลีกา สเปน เจ้าของรางวัลฟีฟ่าบัลลงดอร์ 2014 ล่าสุด ปลอมตัวเองเป็นชายจรจัดข้างถนน เดินเข้าไปคุยกับเด็กชายคนหนึ่ง ก่อนที่จะเปิดเผยตัวตนที่แท้จริงในภายหลัง เล่นเอาเด็กน้อยถึงกับยืนอึ้งเลยทีเดียวโดยเหตุการณ์นี้เกิดขึ้นที่กรุงมาดริด ประเทศสเปน เมื่อ โรนัลโด้ ปลอมตัวเป็นชายจรจัด สวมชุดกันหนาวสีเทา ใส่วิกผม ติดหนวดปลอม พร้อมสะพายกระเป๋าเป้สีน้ำเงิน ชนิดที่ไม่มีใครจำได้ทำทีเขาไปทักทายกับเด็กน้อยผมทอง ก่อนสุดท้าย "เจ็ทโด้" จะถอดวิกผมและดึงหนวดปลอมออก และเข้าไปสวมกอดเด็กน้อยที่กำลังยืนงงอยู่ พร้อมทั้งแจกลายเซ็นบนลูกฟุตบอลที่ตนถือมา และมอบให้กับเด็กชายคนนั้นไปในตอนท้ายตอนแรกผู้คนบริเวณนั้นไม่มีใครสนใจเหตุการณ์นี้ แต่เมื่อเห็นว่าเป็น "โรนัลโด้" ก็ต่างพากันแปลกใจ และเข้ามาขอถ่ายรูปอย่างเป็นกันเองในภายหลัง
