สวัสดีเพื่อน ๆ ชาว Genshin Impact ที่น่ารักทุกคนและแน่นอนว่าตู้ Banner นั้นก็ได้ออกมาเป็นที่เรียบร้อยแล้ว ซึ่งเรื่องความแม่นยำความถูกต้องนั้น ตั้งแต่มีมาโอกาสถูกสูงถึง 99.99% และที่หลุดมานั้นจะเป็นอย่างไรกันบ้าง บอกได้เลยว่าต้องขยี้ตากันเลย เพราะแนวโน้มการตลาดเปลี่ยนแปลงไปในทางที่ดี ซึ่งถือว่าชัดเจนมากในส่วนของตู้อาวุธ แต่เดี๋ยวเราจะไปดูในส่วนของตู้ตัวละครกันก่อน

Arataki Itto
เรามาดูที่ Arataki Itto ที่ถือว่าเป็นยักษ์ Oni ที่ใครหลายคนรอกันมาเนิ่นนาน ซึ่งเขาเป็นตัวละคร DPS ธาตุหินที่มีพลังการโจมตีที่รวดเร็วและรุนแรงมาก ๆ โดยหลายคนคงพอจะเห็นรูปแบบการโจมตีของเขากันไปบ้างแล้ว บอกได้เลยว่าหวดหนักแน่ ๆ

Gorou 
ต่อมาที่ Gorou ก็เป็นตัวละครธาตุหินสาย Support ที่จะมาส่งเสริมรูปแบบการจัดทีมหินให้แข็งแกร่ง และทรงประสิทธิภาพยิ่งขึ้น ตัวละครตัวนี้นอกจากหน้าตาที่น่ารักแล้ว ยังมาพร้อมกับความสามารถที่ล้นเหลืออีกด้วย ซึ่งเรื่องสกิลคงไม่ต้องขยายความตรงนี้เพราะหลายคนที่ติดตาม Sanook Game คงทราบกันดี

Barbara
ตัวละครของ Barbara ที่ใครหลายคนหากเล่นมาตั้งแต่เกมเปิดนั้น คงมีกันไปแล้วและคงจะปลดกลุ่มดาวไปเยอะแล้วด้วย ซึ่งหลายคนที่กลุ่มดาวครบ คงภาวนาอย่าให้เธอออกมามากนัก ใครโชคร้ายอาจได้ปลดกลุ่มดาวทะลุ C7 กันไปเลยแต่ถ้าใคร ที่ยังไม่มี Barbara นี่เป็นโอกาสของเพื่อน ๆ ในการจับจองตัวของเธอแล้วล่ะ

Xiangling
มาดูที่ Xiangling ตัวละคร DPS ควบตำแหน่ง Sub DPS ที่บอกได้เลยว่ามีพลังการโจมตีที่รุนแรงมาก ๆ เป็นตัวละครที่ใครหลายคนมีกันมาตั้งแต่ช่วงต้นเกม และตัวเธอนั้นยังสามารถจัดให้ไปได้ กับหลากหลายทีม เป็นธาตุไฟที่ถือว่าการทำปฎิกิริยาธาตุก็ดีเลิศ ซึ่งตัวเธอนั้นเหมือนไม่ใช่แม่ครัวแต่น่าจะเป็นนักรบมากกว่า

ตู้อาวุธ Skyward Harp
ถือว่าเป็น Highlight ที่ใครหลายคนรอคอยกับธนูชุด Set Skyward ที่ถือว่าเป็น 1 ในอาวุธที่ดีที่สุดในชุด Skyward ทั้งหมดที่ความสามารถนั้นถือว่าดีมากหลัก ๆ เลยด้วยการเติบโตเป็น Cri-Rate ที่ทำให้การปั้นตัวละครนั้นสะดวก และยังมีสกิลเพิ่มความแรงของ Critical อีกด้วยในตัวและมีสกิลช่วยส่งเสริมในการทำ DMG อีก

Redhorn Stonethresher
บอกเลยว่า Status อาวุธดาบใหญ่นี่อยู่ในระดับสูง และยังมีการเพิ่มพลังป้องกันและมีสกิลที่มีการคำนวณ DMG จากพลังป้องกันอีก บอกเลยว่าดีมากทีเดียวกับการเป็นอาวุธประจำตัวของ Arataki Itto แต่ก็ไม่ได้จำกัดเฉพาะ Itto ได้ใช้แต่ว่าอัศวินฝึกหัดอย่าง Noel ถือก็ดีมากเช่นกัน กับตัวที่คำนวณค่าพลังการโจมตีจากการป้องกัน เรียกได้ว่าไม่มี Itto ก็เปิดเก็บไว้ใช้ได้

Mitternachts Waltz
มาถึงธนูประจำตัวของ Fischl นั้นก็ได้กลับมาแล้ว (แต่ตัว Fischl ไม่มาลงตู้นานมาก) ก็สามารถถือโอกาสในการจับจองกันได้เลย ที่มีความสามารถที่เข้ากับ Fischl ในแง่การใช้สกิลธาตุ และการสอดประสานกับการโจมตีปกติ ที่เข้ากับน้องได้ดี จะบอกว่า miHoYo กินยาผิดก็ไม่ใช่แต่อย่างที่แจ้งเพื่อน ๆ ไว้ก่อนหน้านี้ว่าการตลาดของ miHoYo ต้องเริ่มปรับตัวแล้ว เพราะคู่แข่งที่รออยู่ปีหน้าไม่ธรรมดา !!