ธนาคารกรุงไทยได้ประสานไปยังธนาคารแห่งประเทศไทย เพื่อขอเบิกธนบัตรที่ระลึกเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษาครบ 7 รอบ 5 ธันวาคม 2554 และได้รับการจัดสรรธนบัตรชนิดราคา 100 บาท จ่ายแลกพร้อมแผ่นบรรจุในราคาชุดละ 200 บาท จำนวน 200,000 ชุด ซึ่งธนาคารจะเปิดให้จ่ายแลกในวันที่ 27 ตุลาคม 2559 เป็นต้นไป หรือจนกว่าธนบัตรหมด เพื่อให้ลูกค้าและประชาชนน้อมรำลึกในพระมหากรุณาธิคุณอันหาที่สุดมิได้ คนละไม่เกิน 2 ชุด
โดยใน กรุงเทพ ฯ แลกได้ที่ 5 สาขา ได้แก่ สาขาสำนักนานาเหนือ สาขาสวนมะลิ สาขาปทุมวัน สาขาเยาวราช และสาขาถนนศรีอยุธยา
ส่วนต่างจังหวัด แลกได้ที่ 17 สาขา ได้แก่ สาขาบางปลาสร้อย จังหวัดชลบุรี สาขาระยอง สาขานครสวรรค์ สาขาสิงห์บุรี สาขาชัยนาท สาขาถนนสิงหวัฒน์ จังหวัดพิษณุโลก สาขาข่วงสิงห์ จังหวัดเชียงใหม่ สาขาถนนศรีจันทร์ จังหวัดขอนแก่น สาขาอุดรธานี สาขาอุบลราชธานี สาขาสกลนคร สาขาเลย สาขาหนองคาย สาขาบึงกาฬ สาขาเซกา จังหวัดบึงกาฬ สาขาราษฎร์ยินดี จังหวัดสงขลา และสาขาถนนศรีวิชัย จังหวัดสุราษฎร์ธานี