ทำเอาแฟนคลับคู่จิ้น โน่แพท ฟินหนักมาก เมื่อล่าสุด นางเอกสาว แพท ณปภา ได้โพสต์ภาพที่ตัวเองกำลังยิ้มกว้างและถือหมวกกันน็อคสีดำใบใหญ่ พร้อมกับติดแฮชแท็กถึงหนุ่มคู่จิ้น โตโน่ ภาคิน พร้อมข้อความ "ขอบคุณ สำหรับ หมวกใบนี้ นะคะ เฮีย @mootono29"
งานนี้ทำเอาแฟนคลับ ฟินกันกระจายอีกครั้ง หลังจากดูเหมือนจะหมดหวังไปแล้ว เพราะฝ่ายแพทเองที่ถึงจะประกาศว่าโสด แต่เมื่อช่วงวันวาเลนไทน์ที่ผ่านมา แพทเธอเป็นสาวโสดที่ฮอตมาก ได้รับช่อกุหลาบส่งถึงบ้านหลายช่อเลยทีเดียว
รวมถึงภาพในห้องนอนของแพทในวันวาเลนไทน์ ที่มีลูกโป่ง เป็นตัวอักษรภาษาอังกฤษ P B อยู่บนหัวเตียง ซึ่งคนก็ตีความหมายว่า น่าจะเป็นชื่อของแพท และ เด็กหนุ่มที่ชื่อ "บาส" ที่มีข่าวว่าเป็นแฟนตัวจริงของแพทในเวลานี้
ยังไงก็เชื่อว่าแพทโสดอย่างที่ประกาศนะจ๊ะ เพราะของขวัญชิ้นนี้จากโตโน่ ดูจะน่ารักและถูกใจทั้งแพทและแฟนคลับที่เชียร์โน่แพทมากเหลือเกิน
รู)ภาพจากอินสตาแกรม @ pat_napapa, mootono29