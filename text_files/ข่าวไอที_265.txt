Smart Phone เป็นอีกปัจจัยสำคัญต่อการดำรงชีวิตในปัจจุบันอยู่มากมายเพราะทุกวันนี้ Apps มักจะมีผลกับการใช้งานอยู่เสมอ แต่ว่ามือถือที่คุณถืออยู่ มันมีอายุของมันอยู่ แล้วเราจะรู้ได้อย่างไรว่ามือถือของคุณถึงเวลาเปลี่ยนแล้ว

วันนี้ทีม Sanook Hitech เรามีคำตอบครับ
แบตเตอรี่หมดเร็วเกินกว่าปกติ

มือถือที่จะใช้งานนานๆ จะมีปัญหาในเรื่องของแบตเตอรี่ หากคุณใช้งานได้สั้นกว่าความเป็นจริงเช่นการใช้งานปกติแต่กลับใช้งานได้แค่ 4 ชั่วโมง หรือ ชาร์จไฟแล้วปล่อยหลังจากนั้นแบตเตอรี่ลดลงอย่างรวดเร็ว นี่ก็เป็นอีกสาเหตุที่ทำให้แบตเตอรี่เสื่อมได้ครับ บางครั้งการเปลี่ยนแบตเตอรี่ก็อาจจะราคาสูงในบางรุ่น ต้องลุ้นกันต่อไป
การทำงานของเครื่องอืดและเริ่มค้างบ่อย

การทำงานของเครื่องที่ช้าลง แม้ว่าจะเคลียร์จัดการพื้นที่ไปบ้างแล้วส่วนหนึ่งก็อาจจะเกิดจากในเรื่องของระบบปฏิบัติการเมื่ออัปเดตเรื่อยก็อาจจะทำให้ความจำของเครื่องเริ่มไม่พอ ระบบปฏิบัติการต้องการพื้นที่ความจำมากขึ้น ก็ส่งผลให้เครื่องนั้นทำงานช้าลงนั่นเอง
หน้าจอแสดงผลไม่เหมือนเดิม

หน้าจอมือถือเป็นอีกสิ่งที่ที่เมื่อใช้ไปนานๆ ก็อาจจะทำให้การแสดงผลมันจะลดความคมชัดลง ถ้ามือถือของคุณแสดงผลไม่เหมือนเดิม เช่นเวลาเปลี่ยน Apps อื่นถ้ามีการแสดงผลของเดิมค้างอยู่แล้วค่อยๆ หาย เท่ากับมือถือจอ Burn ครับ
วัสดุของเครื่องเริ่มเหนียวติดมือ

ด้านหลังของเครื่องอาจจะเป็นอีกเลือกใช้วัสดุที่เห็นว่าจับแล้วอยู่มือ และเหมือนกับยาง วัดสุแบบนี้อาจจะส่งผลกับอายุของมือถือ เพราะว่ามักจะละลายและทำติดมือของเรา ซึ่งรวมถึงเคสเช่นเดียวกัน หากเครื่องเก่าก็มักจะมีปัญหานี้
Application ไม่สามารถดาวน์โหลดใช้งานได้แล้ว

สุดท้ายคือเรื่อง Application จะมาเกี่ยวกับเรื่องนี้ด้วย เพราะความปลอดภัยและข้อกำหนดของทางเจ้าของระบบปฏิบัติการ ที่จะต้องรองรับกับระบบปฏิบัติการ Android 8.1 ขึ้นไป หรือ iPhone จะต้องเป็น iOS 13 ขึ้นไป เท่านั้น ทำให้มือถือที่ใช้ระบบปฏิบัติการที่เก่ากว่านี้อาจจะต้องถึงเวลาเปลี่ยนเครื่องนั่นเอง
และอีกเรื่องคือ มือถือส่วนมากถูกออกแบบให้ใช้งานนานที่สุดถึง 4 ปีเท่านั้น ก็จะเป็นอีกส่วนหนึ่งที่ให้คุณต้องคิดเผื่อว่าอาจจะต้องถึงเวลากับการเปลี่ยนแล้วก็เป็นได้ หากถึงเวลาเปลี่ยนจริง แนะนำว่าควรจะเปลี่ยนดีกว่าที่จะต้องทนกับมือถือที่ไม่สามารถใช้งานอะไรได้อีกเลยจะดีที่สุด ครั้งหน้าทีม Sanook Hitech จะมีคำแนะนำในการใช้งาน Gadget แบบไหนที่น่าสนใจติดตามต่อได้ที่นี่ครับ