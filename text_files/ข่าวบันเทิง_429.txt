งานหมั้นชมพู่ น็อต เจ้าบ่าวแห่ขันหมากด้วยเบนซ์ 15 คัน หอบสินสอดทองหมั้นอลังการ 108 ล้าน 
(6 พ.ค.)  เป็นที่จับตากันมานาน สำหรับงานแต่งแห่งปีของนางเอกสาว "ชมพู่ อารยา" กับแฟนหนุ่มไฮโซ "น็อต วิศรุต" โดยเมื่อช่วงเวลา 07.30 น. ขบวนขันหมากเจ้าบ่าวเคลื่อนขบวนโดยรถเบนซ์ BENZ s300 จำนวน 15 คัน พร้อมด้วยเพื่อนสนิท มาถึงด้านหน้าโรงแรมเดอะ เพนนินซูล่า แบงค็อก ซึ่งมี 2 พิธีกรอารมณ์ดี เอกกี้ เอกชัย และ อ้น ศรีพรรณ กล่าวต้อนรับแขกผู้มีเกียรติ 
และเมื่อถึงฤกษ์ดีในเวลา 09.39 น. ได้เข้าสู่พิธีการ ซึ่งเถ้าแก่ฝ่ายหญิง คือ "ม้า อรนภา" และเถ้าแก่ฝ่ายชาย คือ "คุณเสรี ตันชูเกียรติ" คุณลุงของเจ้าบ่าว และในเวลา 09.39 น. โดยในช่วงนี้มีพิธีกรคือ "จูน สาวิตรี" และ "ภัทร จึงกานต์กุล" จากนั้นทั้งคู่ได้ทำการสวมแหวนหมั้น 8.8 กะรัต ซึ่งแหวนดังกล่าวทางเจ้าบ่าวได้เปิดเผยว่าเป็นเพชรน้ำสวยที่ใช้เวลากว่า 2 ปีในการเลือกสรร  
สำหรับสินสอดมีการเปิดเผยว่ามี แหวน 8.8 กะรัต /ต่างหู 14 กะรัต/ สร้อย /ข้อมือ รวมทั้ง 80 กะรัต (ราคาประมาณทั้งหมด 35 ล้านบาท) พร้อมโฉนดที่ดินคอนโด เรือนหอ 60 ล้าน ทอง และเงินสด ไม่ได้ระบุจำนวน รวมทั้งหมด 108 ล้านบาท
ทีมข่าวบันเทิง Sanook! News ขอแสดงความยินดีด้วยนะคะ
ขอขอบคุณภาพจากอินสตาแกรม anny_lovematerialgirl, alibangkok, apitsada, tae_bhurit, lexy_kayeedara, new_narissara2542, iammamp,ohnsri1000,num_krit, hwanjeabjeab 