 

 
ราศีมังกร 
มีลักษณะเด่น คือ มีความทะเยอทะยานสูงสุดเหนือราศีใดๆ
มีพลังจิตหรือความตั้งใจที่แน่วแน่ ชีวิตและพฤติกรรมต่างๆ ถูกควบคุมด้วยความทะเยอะทะยานนี้ เขารักงานเป็นอันดับแรกถ้าลองได้ตั้งใจแล้วไม่มีอะไรที่เขาทำไม่ได้ เขามุ่งมั่นสูงขึ้นเรื่อยๆ ทุ่มเทหัวใจและวิญญานให้กับสิ่งที่เขาทำ เขามองหา ความสมบูรณ์แบบเสมอ เอาจริงเอาจังกับชีวิตมากไป ไม่มีจินตนาการฝันเฟื่อง มีความรับผิดชอบสูงไว้วางใจได้
เพราะเขาสุขุมรอบคอบมาก เขาเป็นคนหัวเก่ายึดมั่นในวิธีการหรือ ขนบธรรมเนียมเก่าๆ และรักอดีตกาลตลอดชีวิตของเขา เขามักวิตกกังวลอยู่แต่เรื่องเสถียรภาพในบั้นปลาย ของชีวิตเขาเท่านั้น ดังนั้น เขาจึงไม่ค่อยมีชื่อเสียงในแง่ของความใจกว้างอย่างเหลือเกิน หรือใช้เงินมือเติบ
หนุ่มมังกร ดูเหมือนจะมีกำแพงที่มองไม่เห็นล้อมรอบตัวเขาเสมอ ดังนั้นยากนักที่จะแต่งงานตั้งแต่อายุน้อย หรือรีบร้อนแต่งงานอย่างใครๆแทบไม่น่าเชื่อ เขามีความสามารถพิเศษในการพูดตลก มีความซื่อสัตย์ จงรักภักดีอุทิศกายใจให้กับพ่อและแม่บังเกิดเกล้า
สาวมังกร คุณจะพบสาวมังกรได้ในตำแหน่งสูงๆ ทางสังคม และเข้ากับวงสังคมชั้นสูงได้ดี เธอต้องการเสถียรภาพและความปลอดภัยท่าทางเธอมีเสน่ห์ นิ่มนวล มีมารยาท สง่างาม และคล่องแคล่ว

ราศีกุมภ์ 
ลักษณะเด่น คือ เป็นนักพัฒนา นักปฏิวัติปฏิรูป
สัญลักษณ์คือ คนถือคนโทน้ำกำลังเทน้ำลงสู่พื้นดิน นั่นคือ เขาได้แจกจ่ายความชุ่มชื้นร่มเย็นสงบสุขให้แก่โลกหรือมนุษยชาติ มวลชนมีความสำคัญต่อเขามากเขายึดถือประโยชน์ส่วนรวมมากกว่าส่วนตัว มีความคิดแปลกใหม่ ล้ำหน้าคนอื่นเสมอเขาเป็นคนสุภาพมีเมตตา
แต่คุณยากที่จะอ่านนัยน์ตาเขาออกเพราะมันคลุมเครือเลือนลางเหมือนคนตกอยู่ในโลกของความฝัน เนื่องจากเขาเป็นคนดีจริงๆ จึงดูเหมือนมีเพื่อนมากมายแต่กลับมีเพื่อนสนิทคู่คิดที่ไว้วางใจน้อยมากทีเดียว เขารู้เสมอว่าจำเป็นต้องทำอะไรบ้าง แต่ชอบทิ้งงานนั้นไว้ให้คนอื่นทำ
หนุ่มกุมภ์ รักอิสระเสรีภาพเป็นที่สุด ดังนั้นเขาจะพยายามทุกวิถีทางที่จะปกป้องความเป็นโสดของเขาไว้นานที่สุด
สาวกุมภ์ คนที่น่ารักอย่างสาวกุมภ์ไม่เคยมีปัญหาในเรื่องการทำให้ใครๆ หันมาสนใจเธอบางครั้งออกจะเป็นผู้หญิงที่อุตริวิตถารนอกจารีตประเพณีอยู่สักหน่อยการแต่งตัวมักจะแหวกแนว ไม่ค่อยเหมือนคนอื่นๆ ทั่วไป

ราศีมีน
ชาวมีน มีบุคลิกที่ขัดแย้งกันในตัวเอง บางครั้งทำให้คนอื่นๆ รวมทั้งตัวเขาเองงงงวยได้เสมอ
เพราะสัญลักษณ์คือปลาคู่ซึ่งว่ายทวนน้ำกัน แต่ผูกติดไว้ด้วยกันดึงกันไปดึงกันมา เหมือนชักคะเย่อเขาจึงไม่ค่อยมีความมั่นใจในตนเอง และยากที่จะตัดสินใจ ลักษณะเด่น คือ มีความรู้สึกไว อารมณ์อ่อนไหวง่ายเต็มไปด้วยความรักเสน่หา ความอบอุ่น มีความเห็นอกเห็นใจเข้าใจมากกว่าราศีใดๆ มารวมกันเสียอีกเป็นมิตรที่มีค่าและซื่อสัตย์ไว้ใจได้ เป็นคนสุภาพ แต่ไม่ค่อยมองโลกในแง่ของความเป็นจริง เป็นนักฝันกลางวันตัวยง อารมณ์แปรเปลี่ยนง่ายๆขึ้นๆลงๆ บางครั้งจะรู้สึกสงสารตนเอง หมดอาลัยตายอยากอยู่บ่อยๆ ชาวมีนเป็นคนเงียบๆน่ารักและไว้ใจได้ ชื่นชอบดนตรีและศิลปต่างๆ ชาวมีนมักอึกอักไม่เต็มใจที่จะเผชิญหน้ากับความจริง และมักจะหาทางหนีให้พ้นจากปัญหาด้วยการดื่มาสุรายาเมา หรือใช้จินตนาการฝันเฟื่องอันเหลือเฟือของเขาในการฝันกลางวันอย่างหวานชื่น
หนุ่มมีน อ่อนโยนใจดีมีเมตตา มักจะมีเวลาฟังคุณพร่ำรำพันด้วยเรื่องต่างๆ หรือปัญหาต่างๆ ของคุณเสมอ เขาไม่ใช่คนอ่อนแอแต่ไม่รังเกียจหรอก ถ้าจะให้คนที่แข็งแกร่งกว่าเป็นผู้นำ เป็นคนสมถะและสงบเสงี่ยมพอใจในสิ่งที่ตนมีอยู่ ไม่เรียกร้องต้องการตราบใดที่เขายังมีสิทธิและอิสระที่จะฝัน
สาวมีน มีความเป็นผู้หญิงที่สุด น่ารัก อบอุ่น จงรักภักดีอุทิศกายถวายชีวิตแก่คนรัก เธอเต็มไปด้วยอารมณ์และความรู้สึกดูดดื่มที่สุด เท่าที่ผู้ชายจะสามารถหาได้จากสตรีเพศเธอปรับตัวได้ดี และยอมให้เขาเป็นนายเหนือเกล้าเหนือชีวิต

 
ราศีเมษ 
ลักษณะเด่น บุคลิกของเขากระฉับกระเฉง คล่องแคล่วพลังสูง ห้าวหาญ ชาวเมษมีสัญลักษณ์คือ แกะ 
แต่ชาวเมษ ไม่มีพฤติกรรมเหมือนแกะเลยสักนิดความจริงแล้วบุคลิกของเขากระฉับกระเฉง คล่องแคล่วพลังสูง ห้าวหาญ ใจป้ำกล้าได้กล้าเสียเสมอ เขามีอุดมคติและไม่กริ่งเกรงย่อท้อที่จะบุกบั่นให้ได้ตามที่คิดฝันชาวเมษรักการเสี่ยงโชคภัย เป็นคนกระตือรือร้นและสนุกสนานกับชีวิตเผชิญกับความท้าทายของชีวิตด้วยความแข็งแกร่ง หนักแน่น ชอบอะไรๆ ที่มันรวดเร็วปรู๊ดปร๊าดและมักจะผลีผลามไปทุกเรื่อง เขาชอบทำตัวเป็ฯวีรบุรุษสำผรับผู้อ่อนแอไม่เคยรั้งรอในการเปลี่ยนแปลงสิ่งที่เขาไม่พอใจ ไม่เคยนั่งเฉยๆ รอให้ราชรถมาเกย
เขาจะออกขวนขวายหาโอกาสทองและความดีงามของชีวิตอย่างไม่หยุดหย่อนเขารักอิสรภาพ หยิ่งและอวดดี เกลียดการตำหนิหรือโต้แย้งคัดค้านความคิดเห็นของเขาเขาไม่ค่อยฟังความคิดเห็นของคนอื่น โดยธรรมชาติ ชาวเมษเป็นคนหยิ่งทะนงมีความเชื่อมั่นในตนเอง และไม่พึ่งพาอาศัยใครท่าทางรูปร่างหน้าตาดูอ่อนวัยกว่าอายุและเป็นคนใจกว้างเอื้อเฟื้อมากเขาเกิดมาเป็นผู้นำ และผู้บุกเบิกริเริ่มในทุกด้านเข้ารู้ว่าจะควบคุมจัดการกับตัวเองและคนอื่นอย่างไร ชอบทำตัวให้เด่น เป็นที่ประทับใจแก่ผู้อื่น
ชาวเมษพยายามเหลือเกินที่จะได้เป็นผู้นำ เขายอมให้คนอื่นๆ คิดว่าเขาตายเสียดีกว่าจะแสดงความอ่อนแอให้ใครเห็น ทั้งๆ ที่เขาดูท่าทางเป็นมิตรและร่าเริงแต่.. เขาเป็นคนอารมณ์รุนแรง โมโหร้ายเหมือนกันนะเขามักจะโผงผางหมายจะปะทะกันให้แตกหัก แต่โชคดีที่เขาเป็นคนโกรธง่ายหายเร็วเขาลืมได้ง่ายๆ และไม่เก็บมาคิดอีก
หนุ่มเมษ หนุ่มเมษไม่เคยหวั่นเกรงหรือรั้งรอในการเปิดเผยความรู้สึกของเขาโดยเฉพาะความไม่พอใจ เขาจะตอบโต้ทันทีไม่ว่าอยู่ในสถานการณ์ใดก็ตามเขาเป็นคู่รักที่แสนจะเร่าร้อนด้วยไฟเสน่หาแต่ทว่า.. อาจจะกลายเป็นคนเย็นชาเหมือนภูเขาน้ำแข็งปั้นปึ่งโดยปราศจากเหตุผลไม่มีสัญญานเตือนภัยล่วงหน้าเลยสักนิดเขาอดไม่ได้ที่จะต้องเป็นคนแรก คนที่หนึ่งเสมอๆ ทุกๆ เรื่อง และทุกๆ แห่งเสียด้วย
สาวเมษ เธอไม่ใช่สาวที่ชอบอยู่กับเหย้าเฝ้ากับเรือนสาวเมษชอบออกมาทำงานให้คนรู้จักมากๆ เธอจะต่อสู้จนกระทั่งเอสามารถไต่เต้าไปถึงจุดสุดยอดเธอชอบร่วมวงหรือคบหาสมาคมกับหนุ่มๆ มากกว่าสาวๆ

ราศีพฤษก 
ชาวพฤษภ เป็นคนแข็งแกร่งเงียบขรึม และรู้จุดยืนของตน เป็นคนอดทนมาก
ลักษณะเด่น คือ ดื้อรั้นเป็นยอด ความตั้งใจแน่วแน่มาก นิสัยเหนียวแน่นหวงแหนทำอะไรละเอียดรอบคอบถี่ถ้วน ธรรมชาติของเขาไม่ยุ่งยากซับซ้อนการกระทำหรือคำพูดเรียบง่ายตรงไปตรงมาอย่างเปิดเผย ไม่มีการเสแสร้งและหวังให้คนอื่นสนองตอบเขาในทำนองเดียวกันนี้ด้วยเขามองโลกแต่ในแง่ความเป็นจริงไม่ฝันเฟื่อง ช่างเก็บหอมรอมริบเพราะต้องการเสถียรภาพในบั้นปลายชีวิต
โดยธรรมชาติเขารักสันติสุขและความเงียบสงบไม่ค่อยทำอะไรหุนหัน แต่อย่าแหยมไปแหย่เขานะ เพราะเขาสามารถกลายเป็นวัวบ้าที่ทำลายทุกสิ่งทุกอย่างที่ขวางหน้าได้อย่างที่คุณคิดไม่ถึงเชียวล่ะเป้าหมายแรกของชีวิตคือ มีบ้านเป็นของตนเองสักหลัง ซึ่งเขาสามารถมีความสุขร่วมกับสมาชิกในครอบครัวได้อย่างเต็มที่
ชาวพฤษภ ชมชอบ ศิลปทุกประเภทเป็นหุ้นส่วนที่ทำงานหนักและเชื่อถือไว้ใจได้ชาวพฤษภมักรักการกินดีอยุ่ดี ตามใจตนเอง ในเรื่องอาหารการกินอยู่เสมอเป็นคนรักที่ใจกว้างและซื่อสัตย์
หนุ่มพฤษภ เขาไม่คัดค้านรสนิยมหรูหราของคนรัก เขามีความสุขมากที่เห็นเธอแต่งกายสวยงามแระฟู่ฟ่าฟุ่มเฟือย แต่เขาไม่เคยยอมให้เธอแต่งตัวชะเวิกชะวากเป็นอันขาด
สาวพฤษภ เป็นสตรีที่หนุ่มๆ แสวงหาสืบเสาะมาเป็นภรรยาเพราะเธอมีเสน่ห์ปลายจวัก เอาอกเอาใจเก่ง เป็นแม่บ้าน อยู่กับเหย้าเฝ้ากับเรือนรับรองไม่ออกไปรำพัดที่ไหนแน่ เธอไม่ค่อยยอมรับของเทียมหรือเลียนแบบสำหรับเธอต้องการของจริง ไม่งั้นก็ไม่ต้องมีมันดีกว่า

 
ราศีเมถุน
ชาวเมถุนเป็นราศีที่มีความขัดแย้งกันอยู่ในตัวเองมีบุคลิกเด่นชัด 2 แบบเหมือนคนสองคนรวมอยู่ในคนเดียวกันอารมณ์เปลี่ยนแปลงง่าย ขึ้นกับบุคคลและสภาพแวดล้อมที่อยู่ใกล้ชิดบางครั้งบางขณะคิดฝันล้มๆ แล้ง
ถ้าชีวิตนี้ไม่มีการสนุกสนานรื่นเริงหรือพบปะสนทนากับผู้คนมันจะน่าเบื่อมากสำหรับชาวเมถุน คนที่ได้อยู่ใกล้ชิดจะไม่เคยรูุ้้สึกเซ็งเป็นอันขาดแม้มันไม่ใช่ความบันเทิงให้ความตลกขบขัน แต่มันก็น่าตื่นเต้นอย่างบอกใครเชียวล่ะ ชาวเมถุนมีชีวิตอยู่ในโลกของความฝัน ไม่ค่อยยอมรับหรือมองโลกในแง่ความเป็นจริงเขาชอบแสวงหาความรู้ ความคิดคล่องแคล่ว ว่องไว ไม่อยู่นิ่งเฉยชอบสืบสวนสอบสวนเรื่องราวต่างๆ ทำตัวเหมือนเชอร์ลอคโฮล์ม ก็ไม่ปานมักชอบแสวงหาประสบการณ์แปลกๆ และความรุ้สึกแหวกแนวโลดโผนเขาจะรุ้สึกเบื่อหงุดหงิดถ้าต้องอยุ่เฉยๆ ไม่มีอะไรให้ทำ แต่จะระรื่นมีชีวิตชีวาทันทีถ้าห้อมล้อมด้วยผู้คนเป็นคนที่มีพรสวรรค์ เก่งกาจในด้านศิลป
เพราะเป็นคนที่มีจินตนาการสูงนิสัยเป็นคนขี้เหงา และเบื่อง่ายเดี๋ยวเซ็ง..เดี๋ยวเซ็งอีกแล้วชาวเมถุนเป็นคนอารมณ์อ่อนไหวง่าย ไม่ค่อยศรัทธาไว้ใจหรือเชื่อมั่นในตัวเองเอาเสียเลยน่าสงสารที่เขาเป็นคนจับจด ทำอะไรไม่ค่อยพากเพียรจนประสพความสำเร็จคล่องไปทุกเรื่องแต่เอาดีไม่ได้สักอย่าง มักจะกระโจนจากงานหนึ่งไปยังอีกงานหนึ่งทั้งๆ ที่งานเก่าก็ยังไม่สำเร็จเสร็จสิ้น
หนุ่มเมถุน หนุ่มเมถุนชอบสนุกสนานในงานสังคมทุกชนิด เป็นดาราที่มีค่าในงานต่างๆ เพราะเขาดึงดูดใจผู้คนได้เก่งเป็นผู้ชายที่ปากอยูุ่่ไม่สุข ชอบซุบซิบนินทาเป็นที่หนึ่งเขาแต่งงานนับครั้งไม่ถ้วน มีสถิติการแต่งงานใหม่มากกว่าราศีใดๆ
สาวเมถุน รักกับสาวเมถุน เท่ากับคุณได้กำไร คือมีแฟนสองคนนั่นแหละ เพิ่งความบันเทิงเป็นสองเท่าแต่อารมณ์เจ้าหล่อนก็แปรปรวนได้ง่ายๆ อยู่ๆ ก็โมโหร้าย และซึมเศร้าขึ้นมาทันทีทันใดการมีชีวิตอยู่กับเธอจะไม่มีวันน่าเบื่อหรือแสนเซ็งแน่

ราศีกรกฎ 
ชาวกรกฎไม่ใช่ราศีอ่อนแอ แต่เป็นคนช่างฝัน แม้จะอยู่ในโลกที่แสนโหดร้าย
ลักษณะเด่น คืออารมณ์อ่อนไหวที่สุด ถูกเกลี้ยกล่อมได้ง่าย เขารู้ว่าเขาอ่อนแอดังนั้นเขามักสร้างเปลือกนอกที่แข็งแรงคุ้มก้นปกป้องตนเอง ด้วยการทำให้คนอื่นเห็นว่าเขาหยาบกระด้างก้าวร้าววางอำนาจ หรือเขาอาจหาใครสักคนที่แข็งแกร่งพอจะคุ้มครองป้องกันเขาได้ เขารู้สึกว่าตนเองถูกทำร้ายจิตใจได้ง่ายๆทั้งๆ ที่เกิดขึ้นจริงและคิดเอาเอง เขาไม่พร้อมจะเผชิญหน้ากับวิกฤตการณ์ หรือปัญหาต่างๆ ของชีวิต ไม่ชอบตัดสินใจอะไรทั้งนั้น รักบ้านพ่อแม่ครอบครัวเป็นที่สุดกล่าวกันว่า อารมณ์และความรุ้สึกของชาวกรกฎถูกควบคุมโดยดวงจันทร์
ชาวกรกฎเข้าทำนองบ้าสมบัติ ชอบเก็บสะสมของเก่า และของมีค่าลองเขาได้เกาะยึดเหนี่ยวกับอะไรแล้ว อย่าหวังเลยว่าจะยอมปล่อยง่ายๆถือคติว่า "ยอมเสียก้ามดีกว่ายอมปล่อย"(เพราะสัญลักษณ์ กรกฎคือปู) บางครั้งคุณจะพบกว่าชาวกรกฎอยู่ในโลกของความคิดฝันและจินตนาการโดยสิ้นเชิง เขาพร้อมที่จะช่วยเหลือผู้ที่ตกทุกข์ได้ยากหรือผู้ที่เผชิญเคราะห์กรรมอยู่เสมอ เขามีความสุขที่สุดในบ้านเล็กๆ ของเขาและมีชีวิตอยู่กับความหลังและความทรงจำเก่าๆ
หนุ่มกรกฎ หนุ่มกรกฎเป็นคนประหยัดเก็บออมทรัพย์สิน เพราะเขาต้องการเสถียรภาพ ในวันข้างหน้าแต่เขาจะไม่แสดง หรือโอ้อวดให้คนอื่นรุ้ว่าเขารวยหรือมั่งคั่งมากมายเพียงไรแต่เพื่อความรักและความเสน่หา เขาทำได้ทุกอย่างเพื่อเธอ อุทิศให้แล้วทั้งร่างกายและจิตใจ
สาวกรกฎ อารมณ์ของเธอขึ้นๆ ลงๆ ตามอิทธิพลของดวงจันทร์จนคนกล่าวว่า ชายในดวงจันทร์สำคัญต่อเธอมากกว่าชายในดวงใจหรือชายในชีวิตจริง เสียอีกเป็นแม่ที่รักและอุทิศกายถวายชีวิตเพื่อลูก

ราศีสิงห์ 
ชาวสิงห์เป็นลักษณะของสุภาพบุรุษผู้กล้าและใจกว้างในขณะเดียวกัน เขาเรียกร้องต้องการความเคารพศรัทธา นับถือหรือการยกย่องเช่นเดียวกันเขาแข็งแกร่งมีอำนาจในการดึงดุดใจคนได้อย่างน่าทึ่ง 
แต่บางครั้งเขาก็มีคุณสมบัติเหล่านี้มากเกินไปทำให้กลายเป็นคนหยิ่ง อวดดี และดื้อรั้นมีทิฐิ อะไรก็ตามเกี่ยวกับชาวสิงห์ ต้องยิ่งใหญ่ หรูหราและครึกโครมเสมอเขาเป็นคนใจกว้างเอื้อเฟื้อ ตรงไปตรงมาโกรธง่ายน้อยใจง่ายแต่หายเร็ว ที่แน่ๆ บ้ายอ มักแสวงหา ความเด่นดังและความมี หน้าตาชื่อเสียง โปรดปรานสิ่งต่างๆ ที่บ่งถึงรสนิยมอันสูงส่งความมั่งคั่ง หรูหราฟุ่มเฟือย
ชาวสิงห์เป็นสัญลักษณ์ของราชาเขาจึงเกิดมาเพื่อจะเป็นผู้นำและจอมบงการ ชอบอยู่ในสิ่งแวดล้อมที่หรูหราฟู่ฟ่าและหวานฉ่ำชาวสิงห์ชื่นชอบการเอาอกเอาใจ ยกยอสรรเสริญเขาจะมีความสุขมากที่สุด ถ้าอยู่ในวงสังคมของผู้ดีที่มีชื่อเสียงโด่งดังเขาคาดหวังให้คุณเป็นไปตามความต้องการของเขาว่าอย่างไรต้องว่าตามกัน อย่าขัดคอเด็ดขาดเขามักเศร้าโศกโกรธแค้นเอามากๆ แต่ก็ไม่นานนัก เขามักหยิ่งและอวดตัวค่อนข้างจะหลงตัวเองและห่วงวิตกกับความสวยงามในการปรากฎกายของตนเอามากๆชาวสิงห์จะไม่ยอมให้ถูกข่มง่ายๆ หรอกนะ
หนุ่มสิงห์ ชื่นชอบให้แฟนของเขาแต่งตัวเลิศ หรูหราประดับประดาด้วยทองหยองเพชรนิลจินดา แต่เขาขี้หึงอย่างร้ายกาจ ไม่ว่าจะทำอะไรที่ไหนเขาผิดหวังมากถ้าไม่มีผู้ชมให้ความสนใจ หรือมุงดูเขา
สาวสิงห์ คุณต้องรวย ไม่งั้นคุณเลี้ยงเธอไม่ไหวแน่ เพราะรสนิยมเธอสูงนะจ๊ะ เพราะเธอเป็นคนสวยรวยเสน่ห์เธอจึงมีหนุ่มๆ หมายปอง มากหน้าหลายตา

ราศีกันย์ 
ชาวราศีกันย์ไม่ชอบการพูดจาว่าร้าย หรือนินทาใครลับหลับ คนอย่างเธอจะไม่นินทาใคร และถ้าไม่จำเป็นก็จะไม่พูดถึงใครในแง่ร้าย และมีความทรงจำเป็นเลิศ
ชาวราศีกันย์เป็นคนแต่งตัวสมาร์ทไม่มากเกินไปไม่น้อยเกินไป ดูเรียบสวยสง่า เล็บมือเล็บเท้าต้องได้รับการตกแต่งและสะอาดอยู่เสมอชอบเสื้อผ้าสีขรึมๆ หรือสีพื้นๆ ชอบทุกอย่างที่สวมสบายไม่รัดจนรู้สึกอึดอัด แต่งตัวดี รสนิยมเรียบ ใช้เครื่องประดับที่เข้ากับเสื้อผ้าได้อย่างวิเศษ ชอบใช้เครื่องประดับของจริง
ชาวกันย์ไม่ชอบอะไรที่จอมปลอมน้ำหอมกลิ่นอ่อนสะอาด บางเบา สบู่กลิ่นเบาหวิว ครีมบำรุงผิวที่ไม่มีกลิ่นหรือมีแต่น้อย ทั้งใจและกายที่สะอาดหอมทำให้เธอรู้สึกมีค่า สบายใจ เมื่อใจสบายก็จะอารมณ์ดี จิตใจเป็นสิ่งที่สำคัญยิ่งสำหรับชาวราศีนี้ เป็นคนที่รักษาเวลามากกว่าชาวราศีอื่นๆ ทั้งหมด ไม่ชอบพูดคำหยาบ ทนคำสบถสาบาน ไม่ได้ อาจเลิกคบกับคนที่พูดคำหยาบคายโดยไม่บอกให้เขารู้ว่าโกรธเพราะอะไร
สาวกันย์ เป็นกุลสตรี เป็นหญิงแท้ๆ จะไม่ให้ท่าผู้ชายคนไหนเลย ไม่มีการชม้ายชายตาหรือส่งสัญญาณรักใดๆ มาให้คุณรู้ก่อน ไม่ยุ่งเกี่ยวกับกิจกรรมรักๆ ใคร่ๆ ถ้าเธอไม่แน่ใจว่าปลอดภัยหรือยุ่งแล้วให้ผลดีกับอนาคตของเธอ
หนุ่มกันย์ เป็นพวกเจ้าชู้เงียบ เปลี่ยนคู่ควงบ่อย เป็นหนุ่มขี้รำคาญ ชอบความเนี้ยบ เป็นคนที่เด่นออกมาจากกลุ่มคนโดยไม่ต้องไปยืนอยู่ตรงกลางกลุ่มคนเหล่านั้น ชอบที่จะยืนฟังอย่างสังเกตมากกว่าพูด ตอนที่ยืนฟังนิ่งๆ นั่นแหละ คือตอนที่เขากำลังคิดว่าจะพูดกับใครดี
 
 
ราศีตุลย์ 
ชาวตุลย์เป็นราศีที่ได้ชื่อว่าทรงเสน่ห์มากที่สุดในโลกเนื่องจากเขาสุภาพอ่อนโยน มีมารยาท อัธยาศัยดี
มีพรสวรรค์ในการเข้ากับผู้คน โกรธยากแล้วยังหายเร็วด้วยพร้อมเสมอที่จะลืมและให้อภัย ฉลาดปราดเปรื่อง ช่างวิเคราะห์และสนิทกับใครได้อย่างไม่ถือตัว เก่งกาจในการใช้เล่ห์เหลี่ยมชักจูงจิตใจให้คนอื่นคล้อยตามได้สำเร็จก่อนที่ใครๆ จะทันรู้ตัวว่าเขากำลังพยายามทำอะไรอยู่เป็นคนรักศิลป
ความสวยงาม ความเป็นผูุ้้ดีสละสลวยนุ่มนวลอ่อนโยนความโหดร้าย อุปสรรคของชีวิต ความผันผวนก่อกวนความสงบทุกรูปแบบ จะทำให้เขาทนไม่ได้ชาวตุลย์มักถูกทำให้สับสนและลังเลกวัดแกว่งได้ง่าย เขาไม่ได้ถูกสร้างมาเพื่องานหนักเขาไม่สามารถตัดสินใจอะไรได้เด็ดขาดในฉับพลันทันทีเขาพบว่ามันยากเหลือเกินที่จะมีชีวิตอยู่อย่างโดดเดี่ยวตามลำพัง
หนุ่มตุลย์ เขาทนต่อความสับสนวุ่นวายไม่ได้ มักจิตใจดีสุภาพมากเกินกว่าจะรู้จักกล่าวคำปฏิเสธ
สาวตุลย์ แฟนของเธอมักอยู่ในโอวาทของเธออย่างเข้มงวด มักแต่งกายงามและรสนิยมดีบางครั้งความสวยงามของเธอก็ถูกซ่อนเร้นไว้และปรากฎออกมาเด่นชัด ในลักษณะของ ความแข็งแกร่งอย่างชายชาตรี

ราศีพิจิก 
ชาวพิจิก เป็นคนทำอะไร "สุดขีด" ทุ่มหมดตัวหมดหัวใจเสมอในทุกๆ ทางไม่ค่อยใช้ทางสายกลางอย่างใครๆ เขาจึงรักรุนแรงและเกลียดรุนแรงมีพลังจิตหรือความตั้งใจแน่วแน่หนักแน่น 
บางครั้งมากเกินไป จนกลายเป็นคนเอาแต่ใจตัวเองมีความแข็งแกร่ง อุตสาหะด้วยพลังที่ไม่รู้จักจบสิ้น คนที่พยายามเข้าใจอารมณ์ของเขา มักงงงวยเพราะเขามีคุณสมบัติของความรุนแรงก้าวร้าวรวมเข้ากับความคิดอันละเอียดอ่อนสร้างสรรค์ไม่เคยทำอะไรตื้นๆ หรือผิวเผิน ความคิดมักลึกซึ้ง บวกกับสายตาอันคมกริบและมีอำนาจในการทะลุทะลวงสิ่งลึกลับที่ยังไม่มีใครได้ล่วงรู้จะทำให้เขาสนใจเป็นพิเศษ มีความสามารถในการเข้าใจแง่มุมของชีวิตได้ดีทำให้สามารถเข้าใจเห็นอกเห็นใจผู้อื่นได้อย่างลึกซึ้ง ความรักเป็นสิ่งสำคัญยิ่งในชีวิตของเขา
แต่เขาเอาจริงเอาจังกับมันมากจนไม่มีเวลาสำหรับการเกี้ยวพาราสีกันเล่นๆเป็นคนโรแมนติค มีความรักที่เร่าร้อนและรุนแรงสัญลักษณ์คือแมลงป่อง ที่มีฤทธิ์ต่อยถึงตายชาวพิจิกเป็นคนทำงานหนัก บ้างาน และมีความอุตสาหะมาก ประสบความสำเร็จได้เนื่องจากพลังจิตและความตั้งใจอันแน่วแน่ เป็นคนอาจหาญไม่เกรงขามผู้ใดและมีความมั่นใจในตนเองสูงชาวพิจิกมักเต็มอกเต็มใจช่วยเหลือคนที่อ่อนแอ
หรือปกป้องตัวเองไม่ได้เสมอเขาอาจเป็นคนที่แสนดีเช่นนักบุญหรือไม่ก็แสนเลวร้ายเช่นปีศาจเพราะเมื่อเขาดีก็ดีสุดใจ เวลาร้ายก็ร้ายแสนไม่มีใครเทียมเป็นคนเจ้าอารมณ์สามารถโกรธไม่พูดไม่จาได้นานเป็นวันๆ เดือนๆ เนื่องจากลักษณะรักและเกลียดอย่างรุนแรงเขาจึงมักเป็นเพื่อนตายที่น่าสนิทเสน่หาที่สุด หรือไม่ก็ศัตรูที่ร้ายกาจอย่างไม่มีใครเสมอเหมือน
หนุ่มพิจิก มีจิตนาการสูง มักทุ่มเทหัวใจ ร่างกายและวิญญานให้กับอาหารการกิน งาน ความรัก การดื่ม และแม้กระทั่งความตาย
สาวพิจิก มีความสวย มีเสน่ห์น่ารักจับใจ แต่สาวพิจิกมักจะเป็นฝ่ายเลือกคู่ของเธอมากกว่าจะเป็นฝ่ายถูกเลือก เขาต้องแข็งแกร่ง เธอเป็นคนขี้ระแวงสงสัย

ราศีธนู 
ชาวธนูมีลักษณะเด่นคือ เป็นคนมองโลกในแง่ดีมากมีความหวังอยู่เสมอและสนุกกับชีวิตเป็นที่สุด เขามีความสุขอย่างแท้จริง และรู้ว่าไม่มีประโยชน์จะต้องมาวิตกกังวลเพราะทุกสิ่งจะเป็นไปตามทางของมัน
ดังนั้น เขาไม่เคยรุ้สึกทุกข์ร้อง เศร้าหมอง มีอารมณ์ขัน เฉลียวฉลาด มีความรู้ความสามารถ แต่โกหกไม่เป็น พูดความจริงตรงเผงเกินไป โดยไม่นึกถึงผลที่จะตามมาชอบกีฬากลางแจ้ง เขารักการผจญภัย เป็นคนมีอารมณ์ขันฟุ่มเฟือยจนไม่รู้ว่าเมื่อไหร่เขาพูดจริงเมื่อไหร่เขาพูดเล่น อิสรภาพส่วนตัวเป็นสิ่งที่เขารักเหนือสิ่งอื่นใดเขารักง่าย แต่ไฟรักมอดเร็วไปหน่อยเท่านั้น
หนุ่มธนู เป็นคนมองโลกในแง่ดีที่สุด มีจิตนาการนึกฝัน โชคมักอยู่เคียงข้างเขาเสมอ เป็นคนอยากรู้อยากเห็นในการแสวงหาความรู้และสร้างเสริมปัญญา ขึ้นชื่อลือชาในด้านความเจ้าชู้หลายใจ
สาวธนู สาวธนูไม่ทุกคนหรอกนะจ๊ะที่จะงุ่มง่ามแต่ส่วนมากมักยากที่จะ รีแล็ซ หรือผ่อนคลายได้เต็มที่เธอไม่ชอบกติกาหรือกฎเกณฑ์ข้อบังคับต่างๆ เกลียดการที่ใครจะพยายามบงการหรือมีอิทธิพลเหนือชีวิตเธอ มันทำให้เธอบ้าเอาได้เหมือนกัน

 
ขอบคุณข้อมูลจาก apichoke.comขอบคุณภาพประกอบจาก Photos.com
 