เกิดเรื่องสุดแปลกขึ้นในวงการลูกหนังแดนน้ำหอม ในเกมลีกเอิง ฝรั่งเศส คู่ระหว่าง น็องต์ พบกับ ปารีส แซงต์-แชร์กแมง ที่สนามสต๊าด เดอ ลา โบชัวร์ เมื่อวันอาทิตย์ที่ 14 มกราคม ที่ผ่านมาโดยจังหวะที่เป็นที่สงสัยของแฟนลูกหนัง เกิดขึ้นในช่วงทดเจ็บของครึ่งหลัง เมื่อ ดีเอโก้ คาร์ลอส กองหลังบราซิลของเจ้าถิ่น ดันวิ่งไปชนผู้ตัดสินล้มลงแบบไม่ได้ตั้งใจแต่ โทนี่ ชาปรง ผู้ตัดสินรายดังกล่าวที่ล้มลง กลับพยายามแหย่ขาสกัดเพื่อเอาคืนนักเตะรายดังกล่าว พร้อมทั้งลุกขึ้นแจกใบเหลืองที่สองให้ดาวเตะแซมบ้า ทำให้เขาโดนใบแดง ต้องออกจากสนามไป ซึ่งจบเกม น็องต์ เป็นฝ่ายแพ้ให้กับ เปแอสเช 0-1 โดยทีมเยือนได้ประตูชัยตั้งแต่ช่วงต้นเกมจาก อังเคล ดิ มาเรีย ในนาทีที่ 12 เก็บสามแต้ม นำโด่งเป็นจ่าฝูงลีก เอิง ต่อไป

 