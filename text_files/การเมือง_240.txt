นอกจาก ช่อ-พรรณิการ์ วานิช สมาชิกสภาผู้แทนราษฎร (ส.ส.) พรรคอนาคตใหม่ ที่ เอ๋-ปารีณา ไกรคุปต์ ส.ส. จ.ราชบุรี พรรคพลังประชารัฐ จะมีข้อพิพาทด้วยแล้ว ล่าสุด นางสาวปารีณา ยังสร้างประเด็นใหม่ด้วยการโพสต์ข่าวเก่าเมื่อปี 2561 ในเฟซบุ๊กของตัวเอง แต่ข่าวนั้นเป็นข่าวเกี่ยวกับ นายวัน อยู่บำรุง ส.ส. กรุงเทพมหานคร พรรคเพื่อไทย ที่เคยโดนควบคุมตัวในห้องขังโรงพัก
ไม่ใช่แค่นั้น นางสาวปารีณา ยังเขียนคำบรรยายว่า "1. ใหญ่จัง 2. คุ้นเคยกับที่แคบๆ 3. พ่อแม่รังแกฉัน จึงเป็น..."

วัน อยู่บำรุง ไล่ไปตรวจดีเอ็นเอ
ด้านนายวัน อยู่บำรุง ก็มีความเคลื่อนไหวหลังจากถูกพาดพิง เพราะเมื่อช่วงก่อนเที่ยงวันนี้ (7 ส.ค.) นายวันโพสต์เฟซบุ๊ก ท้าทายให้ไปตรวจดีเอ็นเอ เพื่อหาความสัมพันธ์ของคนในครอบครัว แทนที่จะเสียเวลามาจิกกัดคนอื่น
อย่างไรก็ตาม นายวัน ไม่ได้ระบุว่า โพสต์นี้เกี่ยวข้องกับนางสาวปารีณาหรือไม่
"เอาเวลาที่จิกกัดคนอื่น ไปตรวจดีเอ็นเอ ........... ก่อนดีกว่านะ!!! #........" นายวัน โพสต์
