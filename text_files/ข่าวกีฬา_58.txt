ต้องบอกว่าเธอก้าวขึ้นมาเป็นขวัญใจของหนุ่มๆ และแฟนนักตบลูกยางสำหรับ "อ๋อม" อนงค์พร พรหมรัด นักวอลเลย์บอลสาวสังกัด ขอนแก่น สตาร์ วีซี สโมสรในศึก ไดกิ้น วอลเลย์บอล ไทยแลนด์ลีก 2021ซึ่งนักตบลูกยางสาววัย 29 ปี ถือว่าได้รับการจับตามองเป็นอย่างมาก ด้วยความน่ารักของเธอ ถึงขนาดที่สื่อต่างชาติอย่าง ไต้หวัน ยังนำภาพ และเรื่องราวของเธอไปนำเสนอมาแล้วว่ามีนักวอลเลย์บอลชาวไทยที่น่ารักถึงเพียงนี้นอกจากนี้ด้วยบุคลิกของเธอที่ยิ้มหวาน และมีความน่ารักในตัว ทำให้กลายเป็นเจ้าแม่แห่งการรีวิวสินค้าไปเรียบร้อย โดยมีผลิตภัณฑ์มากมายทีเดียวที่เข้าคิวให้เธอโปรโมทสินค้าในโลกออนไลน์
อย่างไรก็ตามผลงานในสนามของเธอในตำแหน่งบอลเร็ว ก็ต้องบอกว่าไม่ธรรมดาเหมือนกัน มีส่วนสำคัญที่ทำให้ ขอนแก่น สตาร์ วีซี ต้นสังกัดจบอันดับที่ 5 ในการแข่งขันเมื่อต้นปีที่ผ่านมา สำหรับ "น้องอ๋อม" เป็นคนจังหวัดพิษณุโลก โดยเริ่มเล่นวอลเลย์บอลอาชีพกับ อยุธยา เอ.ที.ซี.ซี. เมื่อปี 2009 ก่อนย้ายมาร่วมทีม บางกอกกล๊าส, ควินท์ แอร์ฟอร์ซ, นครราชสีมา เดอะมอลล์ วีซี และล่าสุดกับ ขอนแก่นสตาร์ วีซีขณะที่ในนามทีมชาติ เธอเคยถูกเรียกตัวติดทีมเยาวชนทีมชาติไทยอายุ 17 ปี, ทีมชาติไทยชุดมหาวิทยาลัยโลกหญิง, ทีมชาติไทยชุดมหาลัยชิงแชมป์เอเชีย และ ทีมชาติไทย รายการ VTV Cup ที่ เวียดนาม มาแล้วข้อมูลส่วนตัวชื่อ : อนงค์พร พรหมรัดชื่อเล่น : อ๋อมวันเกิด : 2 มีนาคม พ.ศ. 2535เป็นคนจังหวัด : พิษณุโลกตำแหน่ง : บอลเร็วส่วนสูง : 180 ซ.ม.การศึกษา : มหาวิทยาลัยรัตนบัณฑิต คณะบริหารการจัดการ
