ได้ครบเรียบร้อยสำหรับ 6 ชาติลุยรอบสุดท้ายวอลเลย์บอล เนชั่นส์ ลีก 2019 ปรากฏว่าทีมระดับหัวแถวของโลกพาเหรดมาครบครัน ส่วนสาวไทยจบอันดับ 12 จากทั้งหมด 16 ทีมหลังจากที่แข่งขันครบทั้ง 15 นัด ก็ได้ 6 ทีมแรกของตารางที่จะเข้ารอบสุดท้าย ประกอบไปด้วย1. จีน2. สหรัฐอเมริกา3. บราซิล4. อิตาลี5. ตุรกี6. โปแลนด์โดยรอบสุดท้าย กลุ่มเอ จะประกอบด้วย จีน, อิตาลี และตุรกี ส่วนกลุ่มบี ประกอบด้วย สหรัฐอเมริกา, บราซิล และโปแลนด์ แข่งขันระหว่างวันที่ 3-7 กรกฎาคม 2562 ที่เมืองหนานจิง ประเทศจีน ติดตามชมการถ่ายทอดสดได้ทางช่อง 3 Familyส่วนสาวไทย จบอันดับที่ 12 ของตาราง ด้วยผลงานชนะ 5 แพ้ 10 มี 16 คะแนน อยู่เหนือชาติดังอย่าง เซอร์เบีย, รัสเซีย, เกาหลีใต้ และ บัลแกเรีย ที่รั้งอันดับ 13-16 ตามลำดับทั้งนี้ทัพลูกยางสาวทีมชาติไทย จะเดินทางกลับถึงท่าอากาศยานสุวรรณภูมิ ในวันที่ 22 มิถุนายน 2562 ด้วยเที่ยวบิน SU270 เวลา 08.30 น. และจะมีโปรแกรมแข่งขันรายการต่อไปในวอลเลย์บอลหญิงโอลิมปิกเกมส์ 2020 รอบคัดเลือก รอบแรก ระหว่างวันที่ 2-4 สิงหาคม 2562 ที่เมืองวรอตสวัฟ ประเทศโปแลนด์ ร่วมกลุ่มกับ เซอร์เบีย, เปอร์โตริโก และโปแลนด์

 