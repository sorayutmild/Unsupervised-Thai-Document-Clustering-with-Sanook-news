"ธรรมนัส พรหมเผ่า" แถลงขอลาออกจากตำแหน่ง รมช.เกษตรและสหกรณ์ ระบุไม่สบายใจในการทำงาน ขอกลับไปทำงานที่ จ.พะเยา
วันนี้ (9 ก.ย.) เมื่อเวลา 15.30 น. ที่ผ่านมา มีรายงานจากอาคารสัปปายะสภาสถาน ที่ทำการรัฐสภา บริเวณแยกเกียกกาย ว่า ร.อ.ธรรมนัส พรหมเผ่า แถลงข่าวเปิดเผยถึงการตัดสินใจลาออกจากตำแหน่งรัฐมนตรีช่วยว่าการกระทรวงเกษตรและสหกรณ์ ท่ามกลางกระแสข่าวปัญหาความไม่ลงรอยภายในพรรคพลังประชารัฐ และขัดแย้งกับนายกรัฐมนตรี
ทั้งนี้ ร.อ.ธรรมนัส ให้เหตุผลว่า รู้สึกไม่สบายใจในการทำงาน จึงตัดสินใจขอกลับไปทำงานที่ จ.พะเยา บ้านเกิด รวมทั้งเป็นการตัดสินใจตั้งแต่เมื่อวันศุกร์ที่ผ่านมาแล้ว

ประวัติ ร.อ.ธรรมนัส พรหมเผ่า เป็นได้ทุกอย่าง ทั้งทหาร นักธุรกิจ นักการเมือง และ บัณฑิตมากความรู้

