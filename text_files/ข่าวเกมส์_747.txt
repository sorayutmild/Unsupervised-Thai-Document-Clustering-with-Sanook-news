ทำความรู้จัก สายเมจ ในเกม RoV (Arena of Valor)
RoV เกมอันดับหนึ่งของชาติไทยเรา  นั้นมีผู้เล่นหน้าใหม่เข้ามาเล่นในสังเวียนนี้ตลอดเวลา วันนี้เลยขออาสาอันดับตัวละครสายเมจ ยอดฮิตของเหล่าผู้เล่น แต่ก่อนที่จะไปพูดถึง ฮีโร่สายเมจ แต่ละตัวนั้น  ผู้เขียนขอพาไปแนะนำบทบาทที่สำคัญๆของตัวละครสายเมจภายในเกม RoV (Arena of Valor) กันก่อน โดยตำแหน่งหลักๆที่ผู้เล่น และนักแข่งมืออาชีพในประเทศไทยนิยมก็คือ Midlane หรือเลนกลางนั้นเอง โดยเลนกลางถือเป็นเลนสำคัญ เป็นจุดยุทธศาสตร์ของเกมเลยก็ว่าได้  เพราะหากฝั่งไหนเสียเลนกลางไปก่อน อาจจะทำให้แยกไม่ออกเลยว่าอันไหนป่าของทีมเรา อันไหนป่าของทีมฝั่งตรงข้าม เพราะศัตรูจะบุกรุกป่าของเราแทบจะตลอดเวลา
โดยหน้าที่หลักๆของฮีโร่สายเมจ หรือเลนกลาง ก็คือ การปกป้องเลนกลาง และคอยช่วยเติมไฟต์ในจังหวะที่ ตัวฟาร์มและตัวโรมมิ่งกำลังโจมตีทั้งมังกรเล็ก และมังกรใหญ่ หรือคอยเติมไฟต์ต่างๆ เพื่อสร้างความได้เปรียบให้แก่ทีมของตัวเอง เพราะตัวละครสายเมจ ถือว่าเป็นตัวละครที่โดดเด่นในเรื่องพลังเวทย์ที่รุนแรง และมีคูลดาวน์ของสกิลที่น้อยใช้ได้อย่างต่อเนื่อง  
 
3 ฮีโร่สายเมจที่ได้รับความนิยมในการเล่นทั่วไป และในการแข่งขันระดับอาชีพ มีดังนี้

อันดับที่1 The Flash
เด็กหนุ่มสุดไฮเปอร์ ผู้มีพลังพิเศษความเร็วแสง(Force speed) The Flash ผู้ที่สามารถจ่ายสกิลตอดเลือดศัตรูได้ดี  ถือเป็นนักล้วงชั้นเลิศ ด้วยความรวดเร็วในการเคลื่อนที่ที่ทำให้ The Flash สามารถเติมทีมไฟว์ของเพื่อนได้ดี  แต่ The Flash ก็มีจุดอ่อนตรงที่ความบอบบาง และพลังเวทย์ที่ไม่ได้จัดจ้านเท่าตัวละครสายเมจตัวอื่นๆ แต่ The Flash ก็เอาข้อดีเรื่องการเคลื่อนที่มาทดแทน นี้มันเมจโรมมิ่งชัดๆ
 

อันดับที่ 2 สาวสวย Liliana 
เป็นตัวละครที่มีความจัดจ้านในเรื่องของการจ่ายสกิลที่รุนแรง ที่สามารถทำให้ตัวละครบางๆ(แครี่ หรือ เมจด้วยกันเอง) ถ้าโดนเต็มๆสามารถกลับไปเกิดใหม่ที่บ่อน้ำพุได้เลย โดย Liliana สามารถแปลงร่างเป็นสุนัขจิ้งจอกได้ ทำให้เธอมีสกิลที่สามารถใช้ได้ถึง 6สกิล มีการเคลื่อนที่ ที่ฉับไว แต่ในความเทพของ Liliana นั้น ก็แลกมาด้วยการกดใช้สกิลที่ค่อนข้างซับซ้อนและคอมโบหลากหลาย
เพื่อที่ผู้เล่นจะสามารถรีดพลังอันแท้จริงของตัวละครตัวนี้ออกมาได้นั้นเอง
 
 
อันดับที่3 Tulen (ตูเลน)
บุรุษหนุ่มหน้าสวยกว่าผู้หญิง(สกิน) ฮีโร่ที่ทำให้เพื่อนร่วมอาชีพอย่าง นาตาย่า(Natalya)มีเคือง ทำไมตรูไม่สวยแบบนี้ ไปปั้นมาใหม่ ^_^ ตูเลนเป็นฮีโร่สายเมจที่มีสกิลติดตัวที่น่ากลัว  เพราะสามารถจะมีสายฟ้าหมุนรอบตัวห้าอันโดยที่สายฟ้าจะยิงใส่ศัตรู หรือครีบแบบอัตโนมัติหากอยู่ในระยะทำการของมัน เงื่อนไขในการใช้สกิลติดตัวก็คือ การที่ต้องคอยเก็บสแตกให้ครบห้าครั้ง  โดยในจังหวะไฟต์
ผู้เล่นส่วนมากจะเน้นเก็บสแตกจากการเข้าโจมตีฮีโร่ฝั่งศัตรู สกิลของตูเลนนั้นมีความโดดเด่นทั้งสามสกิลทำให้ผู้เล่นต้องบริหารจัดการ การกดใช้สกิลดีๆ และมานาในการใช้ด้วย
 
จุดเด่น-จุดด้อยของตัวละครฮีโร่สายเมจ
จุดเด่น
1.พลังเวทย์มีความรุนแรง ยิ่งถ้าโจมตีสกิลใส่ฮีโร่ยังไม่ได้ใส่เกราะกันเวทย์ จะเห็นชัดเจน
2.มีคูลดาวน์ในการใช้สกิลน้อย ทำให้สามารถใช้สกิลได้อย่างต่อเนื่อง
จุดด้อย
1.ความบอบบางของตัวละคร ที่หากโดนแตะตัวเป็นตาย
2.อัตราการใช้มานาสุดจะสิ้นเปลืองต้องบริหารการใช้สกิลดีๆ
 
สรุปจากใจผู้เขียน
ตัวละครสายเมจ มีความหลากหลายในรูปแบบการเล่น ไล่ตั้งแต่การใช้สกิลเพลย์ที่สุดจะเบสิค คือ การเคลื่อนที่ง่ายๆ เน้นแค่จ่ายสกิลอย่างต่อเนื่อง จนถึงขั้นแอดวานซ์ ที่ผู้เล่นจะต้องต่อคอมโบการใช้สกิลให้ดี เพราะหากไม่ร่ายมนต์อย่างต่อเนื่องและถูกจังหวะ อาจจะทำให้ประสิทธิภาพในตัวละครสายเมจ และทีมไฟว์นั้นลดลงไป
 