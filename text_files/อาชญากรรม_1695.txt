(2 ก.พ.) เมื่อเวลาประมาณ 13.00 น. บริเวณทางเชื่อมรถไฟฟ้าบีทีเอสสยาม กับ ห้างสรรพสินค้าสยามพารากอน จุดเกิดเหตุคนร้ายวางระเบิด 2 ลูก เมื่อช่วงค่ำวานนี้ (1 ก.พ.) เจ้าหน้าที่ตำรวจชุดสืบสวนและกองพิสูจน์หลักฐานได้ลงพื้นที่ดังกล่าว จุดแรกที่จุดบริการด่วนกรุงเทพมหานคร และจุดที่สองที่ป้ายไฟสยามพารากอน ห่างจากจุดแรก 10 เมตร
พลตำรวจโทประวุฒิ ถาวรศิริ ผู้ช่วยผู้บัญชาการตำรวจแห่งชาติ เปิดเผยว่า วัตตุระเบิดที่คนร้ายใช้ก่อเหตุเป็นระเบิดแสวงเครื่อง"ไบป์บอมบ์" แต่ส่วนประกอบใช้ดินระเบิดแรงดันต่ำ เพราะจงใจสร้างสถานการณ์ ไม่หวังผลความรุนแรง ส่วนสาเหตุยังไม่ตัดประเด็นใดทิ้ง ทั้งการสร้างสถานการณ์ หรือโยงทางการเมือง หลักฐานสำคัญคือ ภาพวงจรปิด ผู้ต้องสงสัย 2 คน ส่วนเหตุดังกล่าวมีผู้ได้รับบาดเจ็บเล็กน้อย 2 คน
ทั้งนี้ ระหว่างที่เจ้าหน้าที่กำลังปฏิบัติหน้าที่พบว่า นางลีน่า จังจรรจา ได้ปรากฏตัวอยู่บริเวณสถานีรถไฟฟ้าสยาม ก่อนจะตะโกนส่งเสียงดังไปทั่วบริเวณว่า "หยุดได้แล้ว" สร้างความประหลาดใจแก่ผู้ที่พบเห็น ขณะที่ผู้ใช้ทวิตเตอร์ @Pacharapapon เปิดเผยว่า นางลีน่า ได้เดินทางมาถึงก่อนที่เจ้าหน้าที่เดินทางมายังจุดเกิดเหตุ ก่อนจะตะโกนขอให้ผู้ที่ลงมือหยุดการกระทำนี้ เนื่องจากกระทบต่อการค้าขาย
นอกจากนี้ หลังจากที่ พลตำรวจโทประวุฒิ ให้สัมภาษณ์กับสื่อมวลชนแล้วเสร็จแล้ว นางลีน่า ยังได้เดินเข้าไปพูดคุยด้วยเล็กน้อย ก่อนจะแยกย้ายเดินทางกลับไป



Post by คุณชายต้อง แทคะยอง.
