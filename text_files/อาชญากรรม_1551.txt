เมื่อเวลาประมาณ 16.30 น. ศาลอาญา ได้อนุญาตปล่อยชั่วคราว นายอานันทวีป ชยางกูร ณ อยุธยา หรือ ชาย , นายวุฒิธร มิลินทจินดา หรือ วู้ดดี้ พิธีกรชื่อดัง และ นายเฉลิมพล ทิฆัมพรธีรวงศ์ หรือ แจ๊ค แฟนฉัน คดีที่บริษัท ไซคิดทีฟ อีเลเมนท์ จำกัด และ นายจิรัฎฐ์ เพชรนันทวงศ์ หรือ ไฮโซแชมป์ ยื่นฟ้องร่วมกับจำเลยอื่นรวม 6 คน ฐานร่วมกันหมิ่นประมาทด้วยการโฆษณา
โดยศาลได้พิพากษาจำคุก นายอานันท์ทวีป 3 ปี และสั่งจำคุก นายวุฒิธร หรือ วู้ดดี้ พิธีกรชื่อดัง และ นายเฉลิมพล หรือ แจ๊ค แฟนฉัน คนละ 1 ปี
ซึ่งภายหลังทนายความได้ยื่นคำร้องขอปล่อยชั่วคราวจำเลยทั้ง 3 คนเป็นเงินสด ศาลได้พิจารณาแล้วเห็นควรให้ปล่อยชั่วคราว นายอานันทวีป โดยตีราคาประกัน 300,000 บาท ส่วน นายวุฒิธร หรือ วู้ดดี้ พิธีกรชื่อดัง และ นายเฉลิมพล หรือ แจ๊ค แฟนฉัน ศาลตีราคาประกันคนละ 100,000 บาท ล่าสุดทั้ง 3 คน ถูกปล่อยตัวออกมาแล้ว
อ่านข่าวที่เกี่ยวข้อง: ศาลจำคุกวู้ดดี้-แจ๊ค 1 ปี ชายอานันทวีป 3 ปี คดีหมิ่น ไฮโซแชมป์