ทีมชาติไทยผงาดสอยแชมป์ฟุตบอลชิงแชมป์แห่งชาติอาเซียน หรือ เอเอฟเอฟ ซูซูกิ คัพ 2016 มาครองได้สำเร็จเป็นสมัยที่ 5 หลังจากรอบชิงชนะเลิศ เลกสอง ทีมช้างศึกจัดการไล่อัดอินโดนีเซีย ที่สนามราชมังคลากีฬาสถาน ไปได้แบบสะใจ 2-0 เมื่อวันที่ 17 ธันวาคมที่ผ่านมา
ทำให้สกอร์รวม 2 นัด ไทย ชนะ 3-2 คว้าแชมป์เอเอฟเอฟ ซูซูกิ คัพ 2016 ไปครอง พร้อมกับกลายเป็นทีมที่คว้าแชมป์ได้มากที่สุดในรายการนี้ไปทันที วันนี้ "บ.ส้มซิ่ง" มีคะแนนนักเตะไทย มาฝากกันเหมือนเช่นเคยครับคะแนนนักเตะไทยจากนักเตะ 11 คนแรกกวินทร์ ธรรมสัจจานันท์ - วันนี้ต้องบอกว่าเป็นเกมที่นายทวารมือ 1 ทีมชาติไทย แทบจะไม่ได้สร้างความระทมหัวใจและถุงมือเลย ตลอด 90 นาทีในสนาม เขาไม่ได้เซฟลูกยากๆอะไรเลย เพราะทีมชาติไทยดาหน้าบุกใส่อยู่ฝั่งเดียว - คะแนน 7/10อดิศร พรหมรักษ์ - การกลับมาเล่นในระบบที่ใช้ 3 ปราการหลัง ต้องบอกว่า "เจ้าเก่ง" เล่นได้สมบูรณ์แบบตลอดทั้งเกมจริงๆ ใครที่ได้ดูเกมต่างได้เห็นว่าอินโดฯเล่นบอลโยนตลอด และแน่นอนว่า อดิศร พรหมรักษ์ เก็บกินได้แทบจะทุกครั้งเลยทีเดียว - คะแนน 9/10ธนบูรณ์ เกษารัตน์ - การกลับออกสตาร์ทด้วยการเป็น 11 คนแรกอีกครั้ง แฟนบอลใจชื้นขึ้นมาทันที และ "เจ้าตั้ม" ก็ตอบแทนด้วยผลงานที่ยอดเยี่ยมเหมือนเคย จะเห็นได้ว่าจุดเด่นอย่างการตัดสินใจ และการเลือกสกัดเข้าบอลที่ชัวร์ และแม่นยำ ทำให้เกมเมื่อวานทีมเยือน ไม่มีโอกาสยิงจะจะในกรอบเขตโทษเลย - คะแนน 8/10ประทุม ชูทอง - กองหลังจอมทุ่มเทอย่างประทุม โชว์ผลงานได้ดีมากๆ เสียบทุกลูก ถึงทุกจังหวะ ไม่แปลกใจเลยที่ในสนามจะร้อง หืยยย หืยยย ทุกครั้งที่ประทุมวิ่งเข้าใส่แนวรุกของอินโดนีเซีย บอกเลยเข้าบอลโคตรมันส์!- คะแนน 8/10ทริสตอง สมชาย โด -  พอกลับมาเล่นในระบบนี้ "เจ้าโด" ที่รับบทวิงแบ็คขวา  ผลงานเข้าตาไม่น้อย แต่สิ่งที่เขายังขาดอยู่คือเรื่องของการเปิดบอลให้แม่นยำ และนอกไปจากนี้ บางครั้งการตัดสินใจในบางจังหวะยังดูช้าเกินไปสำหรับโอกาสที่เขามีในสนาม - คะแนน 7/10ธีราทร บุญมาทัน - เกมเมื่อวาน "เดอะอุ้ม" ผลงานกระฉูด และเป็นการเล่นเกมทางด้านฝั่งซ้ายได้แบบหมดจด โดยเฉพาะอย่างยิ่งในเกมรุกเขาประสานงานกับ เจ, ปีโป้ และ มุ้ย ได้อย่างเมามัน และเมื่อบวกกับความมั่นใจหลังไทยได้ประตูขึ้นนำ ก็ไม่มีอะไรมาหยุดเกมฝั่งซ้ายของเขาได้เลยจริงๆ - คะแนน 8/10สารัช อยู่เย็น - หลังจากฟอร์มดูดร็อปๆไปในเกมนัดแรกที่อินโดฯ เกมเมื่อวานดูเหมือน "สารัช" ในรูปแบบเดิมๆ กลับมาอีกครั้ง และแน่นอนว่าทีมชาติไทยของเราได้ประโยชน์จากเขามากๆ ทั้งเกมรับที่ต้องบอกว่ายอดเยี่ยม ส่วนเกมรุกเขายังเดินเกม ร่วมกับชัปปุยส์ ได้อย่างเข้าขารู้ใจ - คะแนน 8/10ชารีล ชัปปุยส์  - ได้ออกสตาร์ทเป็นตัวจริง และต้องบอกว่าพ่อเทพบุตรลูกหนังขวัญใจสาวไทย ผลงานเด็ดดวง คุมเกมแดนกลาง กับ สารัชได้อยู่หมัด และมีโอกาสที่เขาจะยึดตัวจริงได้ต่อจากนี้เลย - คะแนน 8/10ชนาธิป สรงกระสินธ์ - "เจ้าลิงน้อย" ผลงานเข้าตาเลยนะ น่าเสียดายที่เขาปล่อยโอกาส ที่ควรจะยิงเอง แต่เลือกจ่ายไปหลายครั้ง แต่เอาน่า อย่างน้อยความพริ้วไหว ความจี๊ดจ๊าดของเขาตลอดทัวร์นาเมนท์ ก็ส่งให้เจ้าเจ ก้าวขึ้นไปคว้ารางวัลนักเตะทรงคุณค่า(MVP) ประจำการแข่งขัน 2 สมัยซ้อนไปเป็นที่เรียบร้อย - คะแนน 8/10ธีรศิลป์ แดงดา -  ต้องบอกว่ากองหน้าหมายเลข 1 ของทีมชาติไทย คว้าแชมป์รายการนี้ได้เสียทีหลังจากที่อกหักมาหลายครั้ง มาวันนี้ ธีรศิลป์ แดงดา แม้จะพลาดจุดโทษในเกมเมื่อวาน แต่เขาก็จบด้วยการเป็นดาวซัลโวในปีนี้ ด้วยจำนวน 6 ประตู และให้เขาครองดาวซัลโวฟุตบอลรายการนี้ 3 สมัย มากที่สุดในประวัติศาสตร์ของฟุตบอลรายการนี้ - คะแนน 8/10สิโรจน์ ฉัตรทอง - "ปีโป้  ปีโป้ ปีโป้ ปีโป้ ปีโป้" เสียงที่แฟนๆตะโกนให้กับนักเตะจากเมืองสุรินทร์ ผู้หอบร่างกายไซต์เบิ้มไล่บี้ ไล่ชนแข้งอินโดจนกระเด็นกระดอน ผลงาน 2 ประตูแบบอร่อยเหาะ ของ"บักโป้" ทำให้กองเชียร์ชาวไทยมีความสุขส่งท้ายปีนี้ และที่สำคัญยิ่งไปกว่านี้ คือทีมชาติไทยได้มีนักเตะทีมชาติในตำแหน่งกองหน้าที่แจ้งเกิดอย่างเต็มภาคภูมิที่ชื่อ "สิโรจน์ ฉัตรทอง" - คะแนน 9/10ตัวสำรอง 3 คน ปกเกล้า อนันต์- คะแนน 6/10ศราวุฒิ มาสุข- คะแนน 6/10ประกิต ดีพร้อมคะแนน 6/10
<< ประมวลภาพสุดประทับใจ >>