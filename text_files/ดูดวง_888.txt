ชาวสนุก!ดูดวงเคยสังเกตไหมว่านิสัยส่วนตัวลึกๆ ของคุณนั้นเป็นอย่างไร บางทีคุณอาจจะยังไม่รู้จักตัวเองดีพอก็เป็นได้ ลองมาค้นหานิสัยส่วนตัวที่ซ่อนอยู่ในตัวคุณกันดีกว่ากับคำทำนาย "ทายนิสัยตามเดือนเกิด" ที่นำมาฝากกัน
 
ทายนิสัยตามเดือนเกิด
 
คนที่เกิดเดือนมกราคม
คนที่เกิดในเดือนนี้มักมีปัญหาหรือเรื่องให้หงุดหงิดรำคาญใจเสมอๆ เพราะเป็นคนฉลาดไหวพริบ มีความคิดริเริ่มชอบคิดทำอะไรใหม่ๆ อยู่ตลอด จึงทำให้คนอื่นมักมาขอความช่วยเหลืออยู่บ่อยครั้ง จนบางครั้งคุณเองก็เบื่อหน่ายที่จะต้องคอยมาคิดแทนคนอื่นๆ 
คนที่เกิดเดือนกุมภาพันธ์
คนที่เกิดในเดือนนี้มักเป็นคนโลเลไม่ค่อยกล้าตัดสินใจ มักจะสับสนกังวลใจเป็นประจำ ชอบใจอ่อนกับคำพูดอ่อนหวานจนทำให้หลงเชื่อคนง่ายเกินไป แต่มีข้อดีคือมีจินตนาการกว้างไกล สามารถใช้ความคิดสร้างสรรค์ของตนเองส่งเสริมให้ชีวิตเจริญก้าวหน้าได้
คนที่เกิดเดือนมีนาคม
คนที่เกิดในเดือนนี้เป็นคนสนุกสนาน เฮฮาอารมณ์ดี แต่มักจะเครียดและเก็บปัญหาบางอย่างไว้ในใจ มีความฉลาดรอบรู้ แต่ไม่ค่อยแสดงออกถึงความเก่งกล้าหรือความสามารถของตนเองอย่างเต็มที่ เพราะลึกๆ ขาดความมั่นใจในตนเองและที่สำคัญคือไม่ค่อยกล้าตัดสินใจอะไรให้เด็ดขาด
คนที่เกิดเดือนเมษายน
คนที่เกิดเดือนนี้มักเป็นคนใจร้อน อารมณ์ขี้หงุดหงิด ไม่ชอบอดทนอดกลั้น มักทำอะไรแบบสุดๆ ไม่มีความพอดี ส่งผลทำให้ตัดสินใจแบบผิดๆ เพราะความขาดสติ วิธีหยุดอารมณ์ร้อนแรงที่จะมักเกิดขึ้นกับตัวคุณก็คือ การทำสมาธิ ออกไปท่องเที่ยวหรือหาอะไรที่ทำแล้วมีความสุขก็จะช่วยได้
คนที่เดือนพฤษภาคม
คนที่เกิดในเดือนนี้มักเป็นคนที่จริงจังกับทุกเรื่องที่ผ่านเข้ามาในชีวิต ไม่ว่าจะเป็นเรื่องของการทำงานก็ทำอย่างเต็มที่พักผ่อนน้อย เรื่องความรักก็จะใส่ใจคนรักมากเป็นพิเศษจนบางครั้งก็ลืมดูแลตัวเอง ลึกๆ เป็นคนชอบคิดมากจนส่งผลทำให้ขาดสีสันในชีวิต ควรหาเวลาพักผ่อนสมองบ้างก็จะดี
คนที่เกิดเดือนมิถุนายน
คนที่เกิดในเดือนนี้ค่อนข้างเพ้อฝัน จิตนาการสูงและหลงใหลกับสิ่งรอบข้างได้ง่าย แต่จะเป็นคนรักในการให้บริการ ชอบพบปะผู้คนที่หลากหลาย ชอบดูแลเทคแคร์คนอื่นมีมนุษยสัมพันธ์ดีเลิศ เรียกได้ว่าถ้าคุณได้พูดคุยหรืออยู่ข้างๆ ใคร คนผู้นั้นก็จะหลงคุณเอาได้ง่ายๆ 
คนที่เกิดเดือนกรกฎาคม
คนที่เกิดในเดือนนี้เป็นคนค่อนข้างคิดซับซ้อน คิดเยอะ วกไปวนมา บางครั้งคิดแล้วไม่ลงมือทำแต่กลับปล่อยเลยตามเลย ชอบทำตามใจตนเองแม้ดูภายนอกจะเป็นคนอ่อนโยนเรียบง่ายแต่ภายในดื้อเงียบและไม่ยอมใครอยู่เหมือนกัน แต่ก็เป็นคนที่ไม่ค่อยกล้ามีเรื่องหรือไม่ชอบขัดแย้งกับคนอื่น
คนที่เกิดเดือนสิงหาคม
คนที่เกิดในเดือนนี้เป็นคนที่มีบุคลิกโดดเด่น มั่นใจในตนเองมีความเป็นผู้นำสูง ชอบการยอมรับและอยากให้คนอื่นเห็นคุณค่า มักจะทำตนเองให้เป็นที่รู้จัก ชอบนำมากกว่าชอบตาม ไม่ชอบให้ใครมาสั่ง จนบางครั้งดูจะเป็นคนที่เอาแต่ใจตัวเองมากไปเสียด้วยซ้ำ 
คนที่เกิดเดือนกันยายน
คนที่เกิดในเดือนนี้เป็นคนรักบ้าน รักครอบครัว รักสัตว์ รักความสะอาด แต่อาจจะจู้จี้จุกจิกกับคนรอบข้างมากไปหน่อย เพราะคนเดือนกันยายนเป็นคนละเอียดอ่อนใส่ใจกับทุกอย่างรอบตัวแม้แต่เรื่องเล็กๆ น้อยๆ ก็ไม่มียกเว้น  มีข้อเสียคือชอบเอาเรื่องของคนอื่นมาคิดจนทำให้ตัวเองไม่มีความสุข
คนที่เกิดเดือนตุลาคม
คนที่เกิดในเดือนนี้ส่วนใหญ่เป็นคนมีไหวพริบ มีสติปัญญาดี ฉลาดหลักแหลม แต่เมื่อมีปัญหาไม่ค่อยชอบการเผชิญหน้าจะกล้าๆ กลัวๆ ไม่กล้าตัดสินใจ และมักจะอมความทุกข์ไว้คนเดียว ทำให้บางครั้งกลายเป็นคนเก็บตัว ซึ่งแท้จริงแล้วคนที่เกิดเดือนตุลาคมเป็นคนที่มีของดีในตัวเยอะแต่ไม่กล้าแสดงออกมา
คนที่เกิดเดือนพฤศจิกายน
คนที่เกิดในเดือนนี้เป็นคนมีความเป็นตัวของตัวเองสูง ไม่ค่อยแคร์คนรอบข้าง มักครอบงำความคิดและการตัดสินใจของคนอื่น แต่ค่อนข้างอยากรู้อยากลองและมักหลงใหลหรือตื่นเต้นกับสิ่งเร้นลับหรือเรื่องราวแปลกๆ ได้ง่าย เป็นคนคิดนอกกรอบไม่ยืดติดกับกฏระเบียบ 
คนที่เกิดเดือนธันวาคม
คนที่เกิดในเดือนนี้เป็นคนไม่ชอบอยู่นิ่ง กระตือรือร้นอยู่ตลอดเวลา ขี้เบื่อไม่ชอบอะไรที่ซ้ำๆ เดิมๆ แต่ก็เป็นคนจิตใจดี อ่อนโยน เพียงแต่ไม่ค่อยแสดงออกให้ใครได้เห็น จนบางทีถูกมองว่าเป็นคนเฉยๆ นิ่งๆ ไม่ค่อยรักหรือผูกพันกับใครแบบจริงจังนัก 
 
>>>อ่านเรื่องราวทายนิสัยอื่นๆ ต่อที่นี่ คลิก!
 
ขอบคุณข้อมูลจาก FW Mailขอบคุณภาพประกอบจาก Photos.com