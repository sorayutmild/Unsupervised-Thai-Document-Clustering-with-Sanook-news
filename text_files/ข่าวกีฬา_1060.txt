การแข่งขัน K-1 เวิล์ด กรังปรีซ์ 2019 K FESTA.2 ที่สังเวียน ไซตามะ ซูเปอร์ อารีน่า, เมืองโตเกียว ประเทศญี่ปุ่น เมื่อวันอาทิตย์ที่ 10 มีนาคม ที่ผ่านมาคู่เอกของรายการ ทาเครุ เซกาว่า แชมป์ K-1 รุ่นซูเปอร์เฟเธอร์เวท ขึ้นสังเวียนพบกับ ยอดกฤษดา ยุทธชลบุรี ดีกรีแชมป์มวยไทย เวทีราชดำเนิน รุ่นเฟเธอร์เวทโดยการชกครั้งนี้เป็นที่น่าจับตามองเป็นอย่างมากของแฟนๆ กำปั้นแดนปลาดิบ เพราะฝ่ายจัดการแข่งขันยกให้เป็นศึกศักดิ์ศรีระหว่าง K-1 กับ มวยไทย เลยทีเดียวซึ่งเกมการชกจบลงด้วยการที่ ทาเครุ เซกาว่า แชมป์ K-1 เป็นฝ่ายเอาชนะน็อก นักมวยไทย ไปได้ในยกที่ 2 ด้วยเวลา 2 นาที 43 วินาที ทำสถิติชนะเป็นไฟต์ที่ 37 (ชนะน็อก 22 ครั้ง) และแพ้เพียงแค่ครั้งเดียว
