PUBG
PUBG ว่าด้วยเรื่องของอาวุธ ตอนที่ 5.1 : ปืนสไนเปอร์ไรเฟิลประเภทยิงทีละนัด
ช่วงปลายเกมของ PUBG ที่ผู้เล่นแต่ละคนถูกบังคับให้ออกมาสู้กันในพื้นที่โล่งด้านนอกที่เต็มไปด้วยทุ่งหญ้า ต้นไม้และเนินเขา จะมีอาวุธอะไรที่ดีไปกว่าปืนซุ่มยิงหรือ Sniper Rifle อีกแล้ว ยิ่งใน Patch หลังๆมานี้ก็มีปืนประเภทนี้เพิ่มเข้ามามากมาย แล้วเมื่อมีปืนเพิ่มขึ้นมามากขึ้น ก็ต้องเรียนรู้จุดเด่นของอาวุธแต่ละกระบอกมากขึ้นไปด้วย ในวันนี้จะขอแนะนำปืนในหมวดซุ่มยิงให้ได้ทราบกันครับ
PUBG
ปืน Sniper Rifle เป็นปืนที่เอาไว้ใช้ยิงในระยะกลางถึงไกล มีความแรงต่อนัดสูงมากและสามารถฆ่าศัตรูได้ในกระสุนนัดเดียวถ้ายิงเข้าที่หัวในบางกระบอก(แต่ถ้าติดหมวก LV.3 ก็มีโอกาสไม่ตายได้อยู่เหมือนกัน) ด้วยความแรงและยิงได้ไกลนี้เองจึงเป็นที่นิยมของผู้เล่นหลายๆคน แต่เนื่องจากปืน Sniper ฯถ้ายิงในระยะไกลอาจจะต้องมีการวัดระยะและความเร็วของกระสุนก่อนถึงเป้าหมายก่อนเพื่อประสิทธิภาพสูงสุดครับ
โดยปืนในหมวดนี้จะมีอยู่หลากกระบอก ซึ่งจะขอแนะนำปืนในแบบลูกเลื่อนหรือ Bolt Action ให้ได้รู้จักกันก่อน โดยปืน Sniper ประเภทนี้มีจุดเด่นในเรื่องของความแรงต่อนัดที่สูงมาก แต่ก็แลกมาด้วยการที่ยิงได้ช้ามากๆเพราะต้องยิงแล้วขึ้นลำใหม่ทุกนัด โดยมีดังต่อไปนี้
 
Karabiner 98 Kurz(KAR98)
PUBG
ชนิดของกระสุนที่ใช้ : 7.62mm
ความแรง : 72
ความเร็วของกระสุน : 760
แรงปะทะเป้าหมาย : 16,000
ระยะกระสุนตก : 100 - 600เมตร
จำนวนกระสุน :5 นัด
เวลาหน่วงในการยิงนัดต่อไป : 1.900วินาที
โหมดการยิง : ทีละนัด
ความเร็วในการบรรจุกระสุน : 4.000 วินาที(เต็มรูปแบบ), 1.690/0.750วินาที(ใส่ทีละนัด/นัดต่อไป)
ของแต่งที่รองรับ : Upper Rail, SR Muzzle, SR Magazine, Bullet Loop, Check Pad
ความน่าใช้ : 3/5
ปืนซุ่มยิงมาตรฐานของเกมนี้ มีความแรงและความเร็วของกระสุนที่เยอะพอสมควร(แม้จะน้อยกว่าปืนกระบอกอื่นในประเภทเดียวกันก็ตาม) ถ้ายิงเข้าหัวก็มีโอกาสสูงมากที่จะเก็บเป้าหมายได้เลย(ถ้าเป้าหมายไม่ได้ใส่หมวก LV.3 อยู่นะ) ซึ่ง KAR98 นี้หลังจากยิงออกไปแล้ว ศูนย์เล็งจะไม่ได้กลับมาอยู่ตรงจุดเดิม(เหินขึ้นซ้ายขวาเล็กน้อย) ซึ่งต้องขอแนะแนะนำว่าควรตั้งศูนย์เล็งใหม่ทุกครั้งหลังยิง และควรเผื่อระยะตกของกระสุนเอาไว้ด้วย(จะขอแนะนำวิธีการยิงในโอกาสต่อไป) โดยรวมแล้วเป็นปืนลูกเลื่อนที่หาได้ง่ายกว่าปืนกระบอกอื่นๆในประเภทเดียวกัน และกระสุนยังหาได้ง่ายกว่าด้วย และข้อเสียสำคัญก็คือรีโหลดค่อนข้างช้ากว่าปืนลูกเลื่อนกระบอกอื่นๆถ้าหากยังยิงไม่หมดรังเพลิง ซึ่งการมี Bullet Loop จะช่วยให้การบรรจุกระสุนได้เร็วขึ้นมาก หรือไม่อย่างนั้นต้องรอใส่กระสุนตอนกระสุนหมดจะเร็วกว่าครับ
 
M24
PUBG
ชนิดของกระสุนที่ใช้ : 7.62mm
ความแรง : 84
ความเร็วของกระสุน : 790
แรงปะทะเป้าหมาย : 20,000
ระยะกระสุนตก : 100 - 800เมตร
จำนวนกระสุน :5 นัด
เวลาหน่วงในการยิงนัดต่อไป : 1.800วินาที
โหมดการยิง : ทีละนัด
ความเร็วในการบรรจุกระสุน : 4.200 วินาที(เต็มรูปแบบ), 1.800วินาที(แบบยุทธวิธี)
ของแต่งที่รองรับ : Upper Rail, SR Muzzle, SR Magazine, Check Pad
ความน่าใช้ : 3.8/5
ปืนลูกเลื่อนที่หาได้เฉพาะในกล่อง Air Drop เท่านั้น ซึ่งเจ้า M24 นี้เสมือนเป็นเวอร์ชั่นอัพเกรดของ Kar98 อย่างไรอย่างงั้น ทั้งความแรง ระยะตกและความเร็วของกระสุนที่เหนือกว่า และยังหากระสุนมาใช้งานได้โดยง่ายเพราะใช้กระสุนประเภทเดียวกับ Kar98 และ AKM อีกด้วย ถ้าจะติดอย่างเดียวก็คือปืนหาได้เฉพาะใน Air Drop เท่านั้น ซึ่งถ้าได้มาแล้วก็ต้องกอดไว้ดีๆอย่าให้หลุดมือไป ซึ่งส่วนใหญ่ M24 มักจะมาพร้อมกับสโคป 8X ในกล่อง Air Drop แต่บางครั้งก็ไม่มีมาให้ ถ้าคิดจะเล่นก็ต้องหาต้องมีของแต่งติดตัวเอาไว้ด้วยนะครับ
 
AWM
PUBG
ชนิดของกระสุนที่ใช้ : .300 Magnum
ความแรง : 132
ความเร็วของกระสุน : 910
แรงปะทะเป้าหมาย : 40,000
ระยะกระสุนตก : 100 - 1,000เมตร
จำนวนกระสุน :5 นัด
เวลาหน่วงในการยิงนัดต่อไป : 1.850วินาที
โหมดการยิง : ทีละนัด
ความเร็วในการบรรจุกระสุน : 4.600 วินาที(เต็มรูปแบบ), 23800วินาที(แบบยุทธวิธี)
ของแต่งที่รองรับ : Upper Rail, SR Muzzle, SR Magazine, Check Pad
ความน่าใช้ : 4/5
สุดยอดปืนซุ่มยิงที่เหนือกว่าทุกกระบอกทั้งความแรง ระยะยิงและความเร็วของกระสุน แม้จะยิงเข้าตัวไม่ตายในดอกเดียวถ้าติดเกราะ แต่ถ้าเข้าหัว ไม่ว่าหมวกระดับไหนก็กันไม่อยู่ ดอกเดียวดับแน่นอน แต่ความแรงที่ยิ่งใหญ่ก็มาพร้อมกับความยากในการใช้เล็กน้อย เพราะถ้าใครชินกับการยิงเผื่อแบบที่ยิงด้วย Kar98 อาจจะต้องฝึกสักหน่อยเพราะกระสุนวิ่งเร็วและระยะตกไกลกว่าปืนกระบอกอื่นๆมาก แล้วกระสุนของ AWM ก็ไม่มีให้เก็บที่อื่นนอกจากใน Air Drop ที่มากับปืนเท่านั้น ใครจะใช้ AWM ก็ต้องมั่นใจในความแม่นของตัวเองพอตัว ไม่อย่างงั้นอาจจะกลายเป็นความเสียเปล่าไปเพราะยิงไม่โดนใครเลยครับ
สำหรับข้อมูลเชิงลึกยิบย่อยอื่นๆสามารถตรวจสอบได้ที่ : https://pubg.me/weapons/sniper-rifles
*ข้อมูลอ้างอิงตาม patch เวอร์ชั่น 2.6.23.3*
 
เรื่อง StolenHeart
 