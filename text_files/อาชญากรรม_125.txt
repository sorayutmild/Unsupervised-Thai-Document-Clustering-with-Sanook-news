จากกรณีที่เมื่อช่วงเช้าที่ผ่านมา(9 ส.ค.) เกิดอุบัติเหตุรถตกสะพานต่างระดับรัชวิภา เป็นเหตุทำให้มีผู้เสียชีวิต 2 ราย คือมายด์ มาธวี วัฒนกุล ลูกสาวคนเล็กของ โกวิท วัฒนกุล น้องสาวของ มิ้นท์ มิณฑิตา หรือ มิ้นท์ เอเอฟ3 และผู้เสียชีวิตอีกรายคือเพื่อนชายนั้น 
ความคืบหน้าล่าสุด พ.ต.ท.ณรงค์ชัย น้อยศรี รองผกก.จร.สน.ประชาชื่น กล่าวว่า แต่ก่อนบนสะพานต่างระดับรัชวิภา จะมีทั้งไฟกระพริบ พร้อมป้ายเตือน แต่อุบัติเหตุที่เกิดขึ้นบ่อยครั้ง ทำให้ไม่ได้มีการซ่อมแซม ขณะเดียวกันยอมรับว่า ตัวถนนบนสะพานมีปัญหา เพราะถูกออกแบบมาจากถนน 3 เลน แต่เมื่อเจอทางแยกที่ถูกบังคับให้เหลือทางเดียว อาจทำให้คนขับรถไม่รู้ทาง และลังเลจนเกิดอุบัติเหตุได้
"ขณะนี้ได้ทำหนังสือไปยังสำนักงานเขตจตุจักร และสำนักงานเขตบางซื่อเพื่อให้ช่วยปรับปรุงเรื่องไฟกระพริบ พร้อมทั้งป้ายเตือนแล้ว ส่วนสาเหตุที่แท้จริง ขณะนี้เจ้าหน้าที่กองพิสูจน์หลักฐาน อยู่ระหว่างการตรวจสภาพรถ และสอบปากคำพยาน ขณะที่ผู้เสียชีวิตส่งชันสูตรที่สถาบันนิติเวชตำรวจ"พ.ต.ท.ณรงค์ชัย กล่าว
รถตกสะพานรัชวิภา ลูกสาวโกวิท วัฒนกุลเสียชีวิต
มิ้นท์ เอเอฟ3 เขียนถึง มายด์ มาธวี น้องสาวเสียชีวิต
โกวิท ร่ำไห้เผยลางบอกเหตุก่อน น้องมายด์ เสียชีวิต