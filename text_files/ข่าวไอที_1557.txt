Apple ปล่อยอัปเดต iOS 11.2.5 พร้อมสร้างปัญหาแบตเตอรี่ไหลเป็นน้ำ ทำให้เป็นภาระสำหรับผู้ใช้เป็นอย่างมาก แต่ปัญหาดังกล่าวได้ถูกแก้เรียบร้อยแล้วใน iOS 11.2.6 ครับ
Gordon Kelly จาก Forbes รายงานการเก็บข้อมูลจากสื่อหลายแหล่งเช่น Apple Support Community หรือ Twitter อย่างเป็นทางการของบริษัท @AppleSupport, Kelly รายงานว่ามีเพียง 6 ทวีตเท่านั้นที่บ่นเกี่ยวกับแบตเตอรี่ของ iOS 11.2.6 ซึ่งถือว่าเป็นการรายงานที่น้อยที่สุดหลัง Apple ปล่อยอัปเดต iOS 11 มา
อย่างไรก็ตาม Apple ไม่ได้ระบุอย่างเป็นทางการในรายการอัปเดตว่า “ประสิทธิภาพแบตเตอรี่ไม่ได้ห่วยอีกต่อไปแล้ว” ซึ่งปัญหาแบตเตอรี่นี้พบกันได้ทุกรุ่นทุก iOS แต่ถือว่า Apple แก้ปัญหาได้ดีมากในจุดนี้
การอัปเดตนี้มีความเกี่ยวพันกับการมาของ iOS 11.3 เนื่องจากในเวอร์ชั่นนี้จะมีการแก้ปัญหาเครื่องดับเมื่อแบตเตอรี่ไม่สามารถจ่ายไฟได้เพียงพออีกด้วย
 
