แตงโม ภัทรธิดา โพสต์ตอบไม่ได้อยู่แก๊งน้ำแข็งใสแล้ว เปรียบเหมือนเพื่อนประถมแต่ยังหวังดีกันเสมอ
จาก งานแต่งชมพู่ น็อต มักจะมีคำถามตามมาจากแฟนคลับว่า เหตุใดเพื่อนสนิทคนนี้ของ "ชมพู่ อารยา" ถึงไม่ได้ไปร่วมงานวันหมั้น จนก่อเกิดกระแสดราม่าขึ้นที่นางเอกสาว "พลอย เฌอมาลย์" เมื่อมีคนถามว่าทำไมไปงานหมั้นของชมพู่ และ สาวพลอย ได้เข้ามาตอบคำถามนี้ว่า "เค้าไม่ได้ชวนครับ"  
จากนั้นได้มีการแสดงความคิดเห็นเป็นอย่างมากเกี่ยวกับเรื่องนี้ จนกระทั่ง พลอย ต้องโพสต์ชี้แจงโดยบอกว่า ตนเองได้รับการ์ดเชิญเป็นที่เรียบร้อยและจะไปร่วมแสดงความยินดีกับทั้งคู่ในวันที่ 10 พ.ค.และ พลอย ก็ได้ปรากฎตัวในงานวันนั้น 
ล่าสุด ประเด็นดังกล่าวมีการตั้งคำถามกับ แตงโม ว่าเมื่อก่อนเคยเห็น ชมพู่ ไอซ์ และ แตงโม มีความสนิทสนมกันและถูกเรียกว่า "แก๊งน้ำแข็งใส" แต่เหตุใดในงานวันหมั้นของชมพู่และน็อต สาวแตงโมถึงไม่ได้ไปร่วมแสดงความยินดีด้วย 
ด้าน แตงโม ได้โพสต์ตอบคำถามดังกล่าวซึ่งจับใจความว่า เธอไม่ได้อยู่ในแก๊งน้ำแข็งใสแล้ว โดยมีข้อความดังนี้ "ใช่ค่า เหมือนแก๊งค์ประถม มักจะไม่ใช่แก๊งมหาลัย แต่ยังรักและหวังดีต่อกันเหมือนเดิมอ่ะค่ะ" หลายคนที่ได้อ่านข้อความของแตงโม ต่างชื่นชมว่าเธอตอบคำถามได้ดีและชัดเจน
แม้งานวันหมั้น แตงโม ไม่ได้ไป แต่งานฉลองเมื่อวันที่ 10 พ.ค.ที่ผ่านมา เธอไปร่วมแสดงความยินดีกับเพื่อนด้วยชุดราตรีสีขาวสุดสวย ทำให้เห็นว่าเพื่อนกันแม้ไม่ได้เจอกันบ่อยแต่สัมพันธ์ยังแน่นในใจเหมือนเดิม
ต้องเอ่ยว่า แตงโม คนปัจจุบันนิ่งสยบความเคลื่อนไหวได้ดีมาก ปรบมือ...
