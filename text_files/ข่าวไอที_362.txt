รายงานจากสื่อต่างประเทศเผยว่า Nokia เตรียมเปิดตัวสมาร์ทโฟนสองรุ่นใหม่และฟีเจอร์โฟนอีกหนึ่งรุ่นในงาน MWC วันที่ 27 พฤษภาคมได้แก่ Nokia 3, 5 และอีกหนึ่งในตำนานที่ Nokia จะนำกลับมานั่นก็คือ Nokia 3310 รุ่นใหม่ครับ!

Nokia 5 จะเป็นสมาร์ทโฟนรุ่นราคาถูก อยู่ที่ประมาณ $200 หรือประมาณ 7,000 บาท หน้าจอขนาด 5.2 นิ้ว ความละเอียด HD, กล้องหลัง 12 ล้านพิกเซล แรม 2GB ส่วน Nokia 3 จะถูกลงไปอีกที่ $150 หรือประมาณ 5,300 บาท โดยจะจัดเป็นตัวล่างสุดครับ
มาถึงตัวละครสำคัญคือ ฟีเจอร์โฟน ซึ่งงานนี้มีเซอร์ไพรซ์มาก โดยสื่อต่างประเทศระบุว่า  ฟีเจอร์โฟนที่จะเปิดตัวมาใหม่นั้นจะเป็นรุ่นโมเดิร์นของ Nokia 3310 ซึ่งเป็นฟีเจอร์โฟนที่ได้รับความนิยมและสร้างยอดขายถล่มทลายมากในปี 2000 ที่ผ่านมา แต่รุ่นใหม่จะแตกต่างจากรุ่นเก่าอย่างไรต้องรอชมกันครับ