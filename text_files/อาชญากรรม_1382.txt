พ่อลูกชายหายตัว 3 ปี เข้าแจ้งข้อหาเพิ่ม "หมอสุพัฒน์”  ข้อหาฆ่าคนตาย-อำพรางศพ แฉเคยโดนข่มขู่ให้ระวังตัวจะอยู่ไม่ได้ และให้หยุดการเปิดโปงเรื่องนี้ บอกมีพวกมากไม่มีทางชนะคดีได้(24 ก.ย.) เมื่อวันที่ 23 ก.ย. ผู้สื่อข่าวรายงานความคืบหน้าคดีฆ่า 3 ศพหมกกลางไร่ที่เพชรบุรีว่า นายสว่าง นุ่มจุ้ย บิดาของนายสามารถ นุ่มจุ้ย ได้เดินทางมาที่ สภ.ท่าไม้รวก จ.เพชรบุรี พร้อมยื่นหนังสือต่อ ร.ต.อ.ชายชาญ กมุทชาติ พนักงานสอบสวน สภ.บ้านลาด ช่วยราชการ สภ.ท่าไม้รวก ขอแจ้งข้อกล่าวหาเพิ่มเติมต่อ พ.ต.อ.นพ.สุพัฒน์ เลาหะวัฒนะ และ น.ส.วิลสา จันทรบัญชร ภรรยา ในข้อหาฆ่านายสามารถ นุ่มจุ้ย บุตรชายตายโดยเจตนา และอำพรางศพ ด้วยหลักฐาน และเหตุผลที่สำคัญคือ  1.เมื่อวันที่ 15 ก.ย.2555 นายสุเทพ เลาหะวัฒนะ พี่ชายของพ.ต.อ.นพ.สุพัฒน์ ได้พา น.ส.วิมล นุ่มจุ้ย บุตรสาว ไปที่บ้านของ น.ส.วิลสา ในพื้นที่ จ.นนทบุรี และได้พบรถยนต์กระบะ ซึ่งเป็นรถของบุตรชายตนถูกจอดทิ้งไว้ในบ้านหลังดังกล่าว โดยรถที่พบนั้นหายไปพร้อมกับบุตรชาย และบุตรสะใภ้ของตนเมื่อ 3 ปีก่อน  2.หลังจากพบรถยนต์กระบะในบ้านของภรรยานายแพทย์ที่ จ.นนทบุรี ตนได้โทรศัพท์ไปหา พ.ต.อ.นายแพทย์สุพัฒน์ และไต่ถามเกี่ยวกับการหายตัวไปของบุตรชาย และบุตรสะใภ้ แต่กลับถูก พ.ต.อ.นพ.สุพัฒน์ ปฏิเสธ และข่มขู่ให้ระวังตัวจะอยู่ไม่ได้ และขอให้หยุดการเปิดโปงเรื่องนี้ และยังบอกอีกว่าเขามีพวกมาก ตนไม่มีทางชนะเขาได้หรอก  จนกระทั่งต่อมา เมื่อช่วงค่ำของวันที่ 21 ก.ย.2555 ซึ่งเป็นวันที่เจ้าหน้าที่ตำรวจทำการขุดค้นหาศพที่บริเวณไร่หลังบ้านของ พ.ต.อ.นพ.สุพัฒน์ และได้ขุดพบโครงกระดูกของนายสามารถ ที่ถูกฝังไว้ในไร่ ที่จากการตรวจสอบของเจ้าหน้าที่พบว่าที่กะโหลกศีรษะมีรูกระสุนที่กกหูซ้าย และพบเสื้อกางเกงที่ซากศพ และฟัน นายสว่าง ยังกล่าวด้วยว่าสำหรับ พ.ต.อ.นพ.สุพัฒน์  เป็นคนที่ชอบเที่ยวป่า เคยมาชวนตนไปด้วยซึ่งตนไปร่วมด้วยแค่ครั้งเดียว โดยจะเอาปืนไปล่าสัตว์ป่า แล้วเอามาแล่เนื้อ และจะชอบไปเที่ยวล่าสัตว์ป่าในพื้นที่ จ.ประจวบคีรีขันธ์ กับกลุ่มสจ.คนดังคนหนึ่ง ในพื้นที่กุยบุรี และปราณบุรี อยู่เป็นประจำ
ทั้งนี้รายงานข่าวแจ้งด้วยว่า ในวันเดีัยวกันนี้ได้มีญาติพี่น้องของผู้สูญหายและชาวบ้านในพื้นที่ได้ถือป้ายคัดค้านการให้ประกันตัว พ.ต.อ.นพ.สุพัฒน์  ที่บริเวณหน้า สภ.ท่าไม้รวก และคัดค้านผู้มีอิทธิพลในพื้นที่ พร้อมวอนให้ตำรวจดำเนินงานตามขั้นตอนกฎหมาย อย่าใช้อำนาจหน้าปกป้องคนผิด
หนุ่มใหญ่ชาวเพชรบุรีพบรถลูกชาย-ลูกสะใภ้ที่หายไปนานถึง 3 ปี
เจออีกศพ กระดูกฝังไร่ ตร.เพชรบุรี โยงฆ่า 2 ผัวเมีย
ญาติยันกระดูกที่พบในไร่เพชรบุรี เป็นคนที่หายไป
จับแล้ว หมอสุพัฒน์ ผู้ต้องหาฆ่าฝังไร่เพชรบุรี
สั่งไล่ออกพตอ.นพ. สุพัฒน์ -ตร.รอผลDNA จ่อแจ้งข้อหา