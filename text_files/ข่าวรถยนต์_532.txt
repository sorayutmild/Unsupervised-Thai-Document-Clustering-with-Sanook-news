     All-new Honda HR-V e:HEV 2022 ใหม่ เปิดตัวพร้อมวางจำหน่ายอย่างเป็นทางการแล้วในไทย พร้อมขุมพลังไฮบริด 1.5 ลิตร ที่มีแรงบิดสูงสุด 253 นิวตัน-เมตร มีให้เลือกทั้งหมด 3 รุ่นย่อย เคาะราคาจำหน่าย 979,000 - 1,179,000 บาท

     Honda HR-V 2022 ใหม่ มีให้เลือกทั้งหมด 3 รุ่นย่อย ได้แก่ E, EL และ RS โดยประเทศไทยถือเป็นประเทศแรกในโลกที่ได้ทำตลาดในรุ่น RS พร้อมทั้งติดตั้งเครื่องยนต์ฟูลไฮบริด e:HEV ที่ทำงานร่วมกันระหว่างเครื่องยนต์เบนซิน Atkinson-cycle ขนาด 1.5 ลิตร และมอเตอร์ไฟฟ้าจำนวน 2 ตัว ที่ให้กำลังสูงสุด 131 แรงม้า แรงบิดสูงสุด 253 นิวตัน-เมตร ส่งกำลังด้วยเกียร์อัตโนมัติ E-CVT ให้อัตราสิ้นเปลืองเฉลี่ย 25.6 กม./ลิตร
     Honda HR-V รุ่น E ถูกติดตั้งอุปกรณ์มาตรฐาน เช่น ไฟหน้าแบบ LED พร้อมไฟส่องสว่างเวลากลางวัน, ระบบเปิด-ปิดไฟหน้าอัตโนมัติ, ไฟท้าย LED Light Strip, กระจกมองข้างปรับพับอัตโนมัติ, ล้ออัลลอย 17 นิ้ว, เบาะนั่งหุ้มหนัง, กุญแจ Smart Key พร้อมปุ่มสตาร์ท, ระบบปรับอากาศอัตโนมัติ, หน้าจอเครื่องเสียง Advanced Touch ขนาด 8 นิ้ว รองรับ Apple CarPlay/Android Auto, กล้องมองภาพด้านหลังปรับมุมมอง 3 ระดับ, หน้าจอแสดงข้อมูลการขับขี่ 7 นิ้ว และระบบความปลอดภัย Honda SENSING
     ขณะที่รุ่น EL เพิ่มเติมด้วย ระบบปัดน้ำฝนอัตโนมัติ, ฝากระโปรงท้ายแบบแฮนด์ฟรี, กระจกมองหลังตัดแสงอัตโนมัติ, กระจกไฟฟ้าขึ้นลงอัตโนมัติคู่หน้า, ช่องแอร์หลัง และระบบแสดงภาพมุมอับสายตา Honda LaneWatch

     รุ่น RS ถูกตกแต่งภายนอกด้วยชุดแต่ง RS รอบคัน, หลังคากระจกพาโนรามา, ไฟท้ายสี Smoke, ไฟเลี้ยวด้านหน้าแบบ LED Sequential, ล้ออัลลอย 18 นิ้ว, เบาะนั่งผู้ขับขี่ปรับไฟฟ้า 8 ทิศทาง, ระบบชาร์จไฟไร้สาย Wireless Charger, ไฟอ่านหนังสือด้านหลังแบบสัมผัส และระบบเชื่อมต่อ Honda CONNECT

     All-new Honda HR-V ทุกรุ่นย่อยถูกติดตั้งระบบความปลอดภัย Honda SENSING ประกอบด้วย ระบบเตือนการชนพร้อมระบบช่วยเบรก (CMBS), ระบบช่วยควบคุมรถให้อยู่ในช่องทางเดินรถ (LKAS), ระบบเตือนและช่วยควบคุมเมื่อรถออกนอกช่องทางเดินรถ (RDM with LDW), ระบบปรับไฟสูงอัตโนมัติ (AHB), ระบบควบคุมความเร็วอัตโนมัติแบบแปรผัน พร้อมระบบปรับความเร็วตามรถยนต์คันหน้าที่ความเร็วต่ำ (ACC with LSF) และระบบเตือนเมื่อรถคันหน้าเคลื่อนที่ (LCDN)
     ขณะที่อุปกรณ์ความปลอดภัยมาตรฐานอื่นๆ ประกอบด้วย ระบบช่วยควบคุมการทรงตัวขณะเข้าโค้ง VSA, ระบบเพิ่มความคล่องตัวในการขับขี่ AHA, ระบบเบรก ABS/EBD, ระบบช่วยออกตัวบนทางลาดชัน HSA, ระบบควบคุมความเร็วขณะลงทางลาดชัน HDC, ระบบช่วยชะลอความเร็วที่พวงมาลัย, เบรกมือไฟฟ้า EPB พร้อม Auto Brake Hold, ระบบเตือนคาดเข็มขัดนิรภัยผู้โดยสารด้านหน้า พร้อมเตือนผู้โดยสารด้านหลัง (Front and Rear Passenger Seat Belt Reminder) และไฟเตือนเบาะนั่งด้านหลัง (Rear Seat Reminder) เป็นต้น
>> เทียบสเปก All-new Honda HR-V 2022 ใหม่ ทั้ง 3 รุ่นย่อย ราคา 979,000 - 1,179,000 บาท

     ตัวถังภายนอกมีให้เลือกทั้งหมด 5 สี ประกอบด้วย สีแดง Ignite Red Metallic (หลังคาดำ), สีขาว Platinum White Pearl, สีขาว Premium Sunlight White Pearl, สีเทา Meteoroid Gray Metallic และสีดำ Crystal Black Pearl
ราคาจำหน่าย All-new Honda HR-V e:HEV 2022 ใหม่

รุ่น E ราคา 979,000 บาท
รุ่น EL ราคา 1,079,000 บาท
รุ่น RS ราคา 1,179,000 บาท

 