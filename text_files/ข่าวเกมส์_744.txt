Wild season
เกมส์นิทานบ้านไร่ หรือที่เราคุ้นชื่อกันดีในนาม Harvest Moon เกมส์ปลูกผักยอดฮิตในยุคเครื่อง PS1 น้อยคนนักที่จะรู้จัก แต่พอมาในปัจจุบันนี้ เกมส์ Harvest Moon ได้รับความนิยมน้อยลงเรื่อยๆ จากปัจจัยหลักที่ผู้สร้างเกมส์มักทำลงเครื่องพกพาของนินเทนโดอย่าง DS และ 3DS ไม่ค่อยมาทำลงให้กับเครื่องคอนโซลหรือพกพาจากฝั่งอื่นบ้างเท่าไหร่ก็เลยทำให้กลุ่มคนเล่น Harvest Moon นั้นน้อยลง เพราะบางคนไม่มีเครื่องจะเล่นนั่นเอง ต้องอาศัยการเล่นใน Emulator เอา ซึ่งกว่าจะได้เล่นภาคใหม่ๆก็รอกันนาน หลายคนก็อาจจะคิดว่า ทำไมเค้าไม่ทำ Harvest Moon ลง PC หรือมือถือบ้างนะ
Wild season
ความคิดนั้นถูกทำให้เป็นจริงแล้วครับ เมื่อทาง Quickfire Games ทีมสร้างเกมจากฟิลิปปินส์เปิดตัวโปรเจคเกมใหม่ในเว็บ Kickstarter (ขนาดโดนพายุยังสร้างเกมได้อีก ขยันจริง) ชื่อเกม Wild Season เป็นเกมแนวเดียวกับ Harvest Moon เลย ซึ่งทีมสร้างก็ยอมรับครับว่าได้แรงบันดาลใจจาก Harvest Moon นั่นแหละ แต่เขาต้องการสร้างให้มีความแตกต่างกัน โดนเน้นไปที่ความอิสระในการดำเนินเกม ผู้เล่นจะเลือกทำฟาร์มแบบไหนก็ได้ตามใจ ไม่ต้องทำแบบเป็นขั้นเป็นตอน สามารถขยายฟาร์มได้ตามใจชอบ พัฒนาเมืองได้ตามใจ และยังดำเนินเนื้อเรื่องได้ตามใจด้วย ที่พิเศษสุดๆคือสามารถเลือกคู่แต่งงานได้ตามใจ จะหญิงก็ได้ ชายก็ดี เพศเดียวกันก็ไม่ว่า (เย้ยยย)ซึ่งดูแล้ว มันเป็นเหมือนเกมส์ Harvest Moon ผสมกับเกมส์ The Sims กันเลย





โดยรายละเอียดทั้งหมดบอกไว้ในเว็บ Kickstarter แล้วที่ http://www.kickstarter.com/projects/sbalani/wild-season-inspired-by-harvest-moon
Wild season
ฟีเจอร์หลักของเกมส์
- โลกของเกมเปิดให้คุณเลือกเดินสำรวจ ผจญภัย ทำอะไรได้อิสระ
- มีทั้งตัวละครชายและหญิงให้เลือกเล่น
- มีตัวละครชายและหญิงให้คุณเลือกจีบ แต่งงานกว่า 8 คน (จีบเพศเดียวกันได้)
- ระบบ Friend-Zone Engine แบบใหม่ ที่ไม่เคยมีในเกมส์แนว Harvest Moon ระบบนี้จะสมจริงตรงที่ ความสัมพันธ์กับตัวละครในเกมส์จะคล้ายกับโลกจริง คือหากคุณไปสนิทกับคนหนึ่ง ก็อาจทำให้เพื่อนๆตัวละครนั้นๆสนิทกับคุณด้วย ขณะเดียวกันศัตรูของตัวละครนั้นๆก็จะเกลียดคุณไปด้วยเหมือนกัน จึงไม่สามารถตีสนิทได้ทุกคนเหมือนอย่าง Harvest Moon ที่สำคัญหากไปเกาะแกะตัวละครนั้นๆมากเกินไป เขาก็อาจจะรำคาญ ความสัมพันธ์ลดลงด้วยก็ได้
- สร้างฟาร์มหน้าใหม่ของคุณ ให้กลายเป็นฟาร์มชื่อดังในท้องถิ่น
- ปลูกผัก เลี้ยงสัตว์ แล้วนำผลผลิตไปขายเป็นเงินมาพัฒนาฟาร์ม
- Multiple story-lines เนื้อเรื่องค่อนข้างหลากหลาย ขึ้นกับตัวเลือกของผู้เล่น ดราม่าเพียบ
- ตัวเลือกในการเดินเรื่องจะส่งผลต่อชีวิตในเกมด้วย อย่างเช่นการประชุมเลือกการพัฒนาเมือง มีการเมืองเข้ามาเกี่ยวข้อง
- มีงานเทศกาล และกิจกรรมให้เล่นในแต่ละช่วงของปี
- ค้นหาเรื่องราวลึกลับซ่อนเร้น ในเมืองที่คุณอาศัยอยู่ เพื่อเปิดเรื่องราวใหม่ของเกมให้ได้
- สามารถไปทำงานพาร์ทไทม์ให้ตัวละครอื่นๆ ได้ทั้งเงินได้ทั้งความสัมพันธ์เพิ่ม
- ตกเย็น ลองไปนั่งดื่มสังสรรค์กับตัวละครอื่นๆในบาร์ดู เพื่อเข้าสังคม และยังได้ข้อมูลอะไรเพิ่มด้วยนะ
- มีสัตว์เลี้ยงให้เลือกมากมาย: วัว แกะ แพะ ไก่ นกกระจอกเทศ เพนกวิน ลามะ ม้า สุนัข
- ตกปลาก็ได้
- ทำอาหาร ทำขนม แปรรูปวัตถุดิบจากฟาร์ม เพิ่มมูลค่า
Wild season
จะเห็นได้ว่ามีระบบที่แตกต่างจาก Harvest Moon ค่อนข้างมากเลย ตรงที่เนื้อเรื่องเกมนี้ค่อนข้างหลากหลายและดราม่า มีการเมืองเข้ามาเกี่ยวข้อง ความสัมพันธ์ตัวละครขึ้นๆลงๆได้ตลอด ทางผู้พัฒนาจึงเห็นว่า เกมส์นี้ไม่ค่อยเหมาะกับเด็กเท่าไหร่ เพราะดราม่าค่อนข้างเยอะ แนะนำให้ผู้ใหญ่เล่นจะเหมาะกว่า
เกม Wild Season จะทำลง PC, iOS, Android และอาจไปลง Windows phone ด้วย ถ้ามียอดทุนสร้างถึง โดนผู้สนใจสามารถบริจาคได้ในหน้าโปรเจค ที่เราได้แปะไว้ข้าวบนแล้ว
Wild season
Wild season
Wild season