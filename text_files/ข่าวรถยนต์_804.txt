      Honda HR-V 2015 ใหม่ เตรียมเปิดตัวอย่างเป็นทางการในวันที่ 17 พ.ย.นี้ ซึ่งระหว่างนี้มีผู้แสดงความเห็นเกี่ยวกับสเป็คและราคา HR-V 2015 จากสมาชิกคลับและเว็บบอร์ดกันอย่างหลากหลาย

      ซึ่งสมาชิกเว็บบอร์ด Hondahrvclub.com ท่านหนึ่ง ผู้ใช้ชื่อว่า _MO_ ได้โพสรายละเอียดเกี่ยวกับ Honda HR-V 2015 ใหม่ ที่กำลังจะเปิดตัวไว้ดังนี้
 
      รุ่นย่อยและเครื่องยนต์
      Honda HR-V ใหม่ ที่จะเข้ามาจำหน่ายในประเทศไทย คาดว่าจะมีจำหน่ายทั้งหมด 3 รุ่นย่อย ได้แก่ 1.8 S, 1.8 E และ 1.8 EL


      ทุกรุ่นติดตั้งเครื่องยนต์เบนซินขนาด 1.8 ลิตร i-VTEC ส่งกำลังด้วยเกียร์อัตโนมัติ รองรับเชื้อเพลิงได้ถึง E85 พร้อมระบบ Eco Coaching ช่วยในการขับขี่แบบประหยัด
 

      อุปกรณ์ภายนอก 
 

ไฟหน้าแบบ LED  (รุ่น 1.8 S เป็นแบบมัลติรีเฟลคเตอร์)
ไฟท้าย LED แบบ Tube 
Daytime Running Light 
ไฟตัดหมอกคู่หน้า
สปอยเลอร์หลังพร้อมไฟเบรค
เสาอากาศแบบครีบฉลาม
หลังคาแบบ Panoramic Sunroof ขนาดใหญ่
ไฟห้องโดยสายแบบ LED

 

 


 

 

 

 
      อุปกรณ์ภายใน
 

เบาะนั่งหุ้มหนัง (รุ่น S เป็นเบาะผ้ากึ่งหนังสังเคราะห์)
มาตรวัดเรืองแสงเปลี่ยนสีได้ 7 สี พร้อมจอ MID
มาตรวัดเรืองแสงสีฟ้าพร้อมจอ i-MID (ในรุ่น S, E)
ระบบ Cruise Control
เครื่องเสียงแบบ Advanced Touch หน้าจอสัมผัสขนาด 7 นิ้ว พร้อมช่องต่อ HDMI
เครื่องเสียงหน้าจอสัมผัสขนาด 5 นิ้ว (ในรุ่น S)
ระบบเชื่อมต่อ Bluetooth สูงสุด 6 เครื่อง
เบาะหลังพับได้ 3 รูปแบบ
ความจุห้องสัมภาระ 565 ลิตร

 

 

 

 
      ระบบความปลอดภัย
 

ถุงลมนิรภัยและม่านนิรภัยรวม 6 ตำแหน่ง (รุ่น S,E มีเฉพาะคู่หน้า)
ระบบเบรคมือไฟฟ้า
ระบบรักษาแรงดันเบรคอัตโนมัติ (Automatic Brake Hold)
กล้องส่องภาพด้านหลัง ปรับมุมมองได้ 3 ระดับ
สัญญาณกะระยะด้านหลัง 4 ตำแหน่ง
กุญแจอัจฉริยะทำงานพร้อมปุ่มสตาร์ท
ระบบควบคุมเสถียรภาพ VSA
ระบบช่วยออกตัวบนทางลาด HSA
ระบบสัญญาณไฟฉุกเฉิน ESS
ระบบเบรค ABS/EBD

 
 

      ด้านราคา Honda HR-V 2015 ยังไม่ออกมาเป็นที่แน่ชัด แต่คาดว่าจะเริ่มต้นระหว่าง 8 แสนบาท ไปจนถึงตัวท็อปสุดในระดับ 9 แสน แต่ไม่ถึงล้านบาท
      ส่วนสเป็คและราคาอย่างเป็นทางการนั้น เตรียมพบได้ในวันเปิดตัวที่ 17 พฤศจิกายนนี้ครับ
 
     ขอบคุณที่มา hondahrvclub.com และภาพจาก ResponseJP
 
