ใครกำลังรอบทความนี้อยู่บ้างสำหรับการรวบรวมเกมมือถือน่าเล่นประจำสัปดาห์ที่ทาง Sanook! Games ได้นำมาฝากแฟนๆ นักอ่านทุกๆ คนโดยที่อาทิตย์นี้มีเกมน่าสนใจเพียบไม่ว่าจะเป็นแบบ Global ในประเทศไทยเอง หรือ เกมญี่ปุ่นก็มีให้เลือกเล่นกันแต่ไม่รู้จะมีเกมไหนถูกใจเพื่อนๆ บ้าง กับ 5 เกมมือถือน่าเล่นประสัปดาห์ที่ผ่านมา งานในพื้นที่โทรศัพท์ใครเต็มรีบเคลียร์ด่วน
 
Dota Underlords

เกมมือถือน่าเล่นรอบนี้เกมแรกก็คงต้องพูดถึงสุดยอดเกมแนวใหม่ Auto Battle ที่ทาง Valve เปิดตัวแบบ Stand Alone ออกมาอย่าง Dota Underlords ที่ตอนนี้สามารถเข้ามาดาวน์โหลดได้แล้วบนแพลตฟอร์มโทรศัพท์มือถือทั้งในระบบ Android และ iOS โดยที่ก่อนหน้านี้เปิดให้เล่นเพียงบนพีซีเท่านั้น แต่ทาง Valve ก็คงต้องรีบตัดสินใจอะไรหลายๆ อย่างเพื่อปล่อยออกมาแข่งขันในตลาดกับเค้กก้อนใหม่อันนี้ ที่ตลาดกำลังดุเดือด

https://play.google.com/store/apps/details?id=com.valvesoftware.underlords
https://apps.apple.com/app/id1465996312

 
One Punch Man: The Strongest Man

พ่อหนุ่มต่อยหมัดเดียว One Punch Man การ์ตูนเรื่องดังที่มีแฟนๆ ชื่นชอบไปทั่วโลกล่าสุดถูกทาง Shueisha จับมาทำเป็นเกมโทรศัพท์มือถือแนว RPG ในชื่อสุดแกร่งว่า One Punch Man: The Strongest Man โดยตอนนี้เพื่อนๆ สามารถเข้าไปดาวน์โหลดกันได้แล้ว แต่บอกไว้ก่อนว่าระบบตัวเกมต่างๆ ก็จะออกแนว RPG ทั่วๆ ไปแต่เป็นตัวละครจากการ์ตูนให้สะสมกันแล้วจะมีฉากแทรกมาจากอนิเมะตลอดทั้งเกมไม่ว่าจะเป็นการปล่อยสกิล หรือ โหมดเนื้อเรื่อง

https://apps.qoo-app.com/en/7857/dl
https://apps.apple.com/cn/app/id1449688300

 
Audition Mobile

เป็นเกมเต้นยุคแรกของประเทศไทยเลยก็ว่าได้สำหรับ Audition ที่ตอนนี้ทาง Ini3 Games ได้นำลิขสิทธิ์แท้จากประเทศเกาหลีใต้มาในเวอร์ชั่นโทรศัพท์มือถือ Audition Mobile และข่าวดีไปยิ่งกว่านั้นถ้าใครยังไม่ทราบตอนนี้ตัวเกมเปิดให้บริการแล้วในประเทศไทยทั้งในระบบ Android และ iOS มาเต้นกันให้กระจายได้ทุกที่ทุกวันแล้ววันนี้

https://apps.apple.com/th/app/audition-mobile-th/id1458844960
https://play.google.com/store/apps/details?id=com.ini3.AuditionTH&hl=en

 
Sword & Libra Detectasy

ทุกอาทิตย์ต้องมีเกมที่เปิดให้บริการจากประเทศญี่ปุ่นแน่นอนและสำหรับของรอบนี้เป็นเกมแนว JRPG จากทีม Jupit ที่เปิดตัวให้บริการเกมน้องใหม่ป้ายแดง Sword & Libra Detectasy เป็นการผจญภัยสุดแฟนตาซีไขปริศนาต่างๆ เนื่องด้วยตัวเกมจะให้เราสวมบทบาทเป็นเจ้าที่หน่วยสืบสวน แน่นอนว่าเกมนี้จะมีการให้เรารวบรวมสมาชิกหน่วยสืบสวนเพื่อออกไปตามไล่ล่าสืบคดีต่างๆ ตามสไตล์เกมญี่ปุ่น

https://play.google.com/store/apps/details?id=jp.co.jupit.t2&hl=ja
https://apps.apple.com/jp/app/id1453355431

 
Guilty Crown

การ์ตูนปวดตับที่หลายคนดูแล้วต้องยกนิ้วให้อย่าง Guilty Crown หรือชื่อภาษาไทยว่า “ปฏิวัติหัตถ์ราชัน” เป็นการ์ตูนที่ออกมาหลายปีแล้วแต่ก็ยังคงเป็นที่พูดถึงมาจนปัจจุบันทำให้ทาง DeNA ตัดสินใจสร้างเกมนี้ขึ้นมาโดยนำเสนอในรูปแบบ Action RPG ผจญภัยตามเนื้อเรื่องเหมือนกับเวอร์ชั่นอนิเมะ ดังนั้นใครเป็นแฟนคลับบอกเลยว่าห้ามพลาดเพราะทั้งงานภาพ กราฟิก เอฟเฟคต่างๆ จัดมาเต็ม

https://apps.apple.com/tw/app/%E7%BD%AA%E6%83%A1%E7%8E%8B%E5%86%A0/id1439427651
https://play.google.com/store/apps/details?id=com.denachina.g23002012.android
