ตอนนี้กำลังเดือดเลยสำหรับเกมโทรศัพท์มือถือเกมใหม่จากค่าย NetEase เป็นเกมแนว Survival หรือแนวเอาชีวิตรอดที่มีรูปแบบการเล่นคล้ายกับเกม Dead by Daylight ที่โด่งดังเมื่อสมัยก่อน ตอนนี้ถูกทางค่ายยักษ์ใหญ่จากจีน จับมาทำเป็นเกมโทรศัพท์มือถือสุดมันส์ที่สามารถพกไปไหนมาไหนได้ตลอดเวลา โดยเกมนี้มีชื่อว่า Identity V วันนี้ทางผมจะพาท่านผู้อ่านทุกๆ ท่านไปทำความรู้จักกับตัวละครภายในเกม Identity V กันว่าตัวละครแต่ละตัวนั้นจะมีความสามารถอะไรบ้าง ซึ่งผมจะแบ่งออกเป็น "ตัวละครพื้นฐาน" กับ "ตัวละครที่ต้องซื้อ"

โดยเราจะพูดถึง ตัวละครพื้นฐานหรือตัวละครหลักกันก่อนซึ่งจะมี Survival 5 ตัวละคร ซึ่งทั้ง 5 ตัวนี้ผู้เล่นจะไม่ต้องเสียเงินในการปลดล็อคออกมาจะมีให้เล่นฟรีทุกคน โดยแต่ละตัวก็จะมีความสามารถที่แตกต่างกันออกไป ดังนั้นผมจะพาไปดูกันว่าแต่ละตัวมีจุดเด่นที่ตรงไหนและการเล่นพื้นฐานเป็นอย่างไร

ทำความรู้จักกับตัวละคร Survivor สายฟรี ทั้ง 5 ตัว
1. Doctor

ตัวละครสาวสายรักษาที่สำคัญอย่างมากในทีม โดยตัว Doctor เป็นที่นิยมของเหล่า Survival เพราะด้วยสกิลของเธอสามารถรักษาตัวเองได้ โดยไม่ต้องใช้เพื่อนร่วมทีมมารักษาให้ ทำให้ไม่ต้องเสียเวลาและ สามารถเป็นตัว Tank ดาเมจไว้สำหรับช่วยเพื่อนๆ ที่ถูกล็อคบนเก้าอี้ได้ มันจึงเป็นตัวละครที่ขาดไปไม่ได้เลยภายในทีม

 
2. Lawyer

หนุ่มแว่นฟันหนู Lawyer ถ้าจะให้ผมนิยามตัวนี้ก็คือ "สายปั่นไฟ" เป็นตัวที่สามารถเปิดแผนที่ดูสมาชิกภายในทีมได้ว่าอยู่ตำแหน่งไหนบ้างและมีความสามารถในการช่วยเพื่อนปั่นไฟ จะเพิ่มความเร็วในการชาร์จพลังงานเพิ่มอีก 10% ทำให้ Lawyer เปรียบเสมือนแม่ทัพที่คอยสั่งการแล้วบอกตำแหน่งต่างๆ ของเครื่องปั่นไฟและสมาชิกภายในทีม

 
3. Thief

จอมโจรผู้ว่องไว Thief เป็นตัวละครที่สามารถกระโดดข้ามกำแพงได้อย่างว่องไว มีความสามารถในการตัดเชือกได้รวดเร็ว และ สามารถเปิดกล่องไอเทมได้เร็วกว่าตัวละครอื่นถึง 2 เท่า อย่างว่าตัวละครนี้เป็นโจรมันก็ต้องแบบนั้นแหละ ซึ่่งตัวนี้ผู้เล่นเก่งๆ เขาไว้ใช้สำหรับ ป่วน Hunter ให้เดินไปเดินมา กระโดดข้ามไป ข้ามมาและยิงไฟฉายใส่ทำให้ติดสถานะ Stun เพราะอย่างที่บอกไปตัว Thief สามารถกระโดดกำแพงได้ดีแถมถ้าอัพสกิลมาด้วยนะบอกเลยว่า Hunter ปวดหัวแน่นอน

 
4. Gardener

สาวน้อยบ้านไร่ที่ป่วนประสาทเหล่า Hunter ได้อย่างดีถ้าทีมไหนมี Gardener สองตัวบอกเลยว่า Hunter เตรียมตัวหัวร้อนได้เพราะความสามารถของเธอสามารถ ทำลายเก้าอี้ที่ไว้ใช้สำหรับล็อคเหล่า Survival โดยในหนึ่งเกมสามารถทำลายเก้าอี้ได้ 11 ตัว ซึ่งแค่นั้นก็เกือบหมดแผนที่แล้ว

 
5. Lucky Guy

พ่อหนุ่มผู้โชคดี Lucky Guy ตัวละครนี้ไม่มีอะไรเลยนอกจาก วิ่งไปวิ่งมา ความสามารถพิเศษไม่มี เป็นตัวละครที่บอกว่าตัวเป็นตัวโชคดีแต่พออยู่ในเกมตัวละครนี้ก็ไม่มีความสามารถพิเศษใดๆ เป็นเพียงชายธรรมดาคนหนึ่งเท่านั้นที่ต้องหนี Hunter ปกติ

 
ดาวน์โหลดเกม Identity V

 