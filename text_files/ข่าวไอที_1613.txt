     หลังจากที่ได้นำเสนอข่าวเรื่องปากกา Samsung Galaxy Note 5 ใส่ผิดด้านแล้วดึงไม่ออก ซึ่งทำให้หลายคนนั้นกังวลว่าถ้าเกิดซื้อมาแล้วใส่ผิดด้านจะทำอย่างไร และเหตุใดมันถึงติด

     ซึ่งโชคดีมากว่าตอนนี้มีเว็บไซต์ 9to5google ได้เปิดฝาหลังของ Samsung Galaxy Note 5 มาให้รู้กันชัดเจนว่าทำไมถึงเกิดเหตุเช่นนั้นได้ มาดูกันเลย


     ต้องเข้าใจก่อนว่ากลไกการใส่ปากกาของ Samsung Galaxy Note 5 จะไม่เหมือนกับ Galaxy Note รุ่นอื่นตรงที่จะมีระบบล็อคปากกา 2 ระดับ โดยระดับที่ 1 จะทำหน้าที่ล็อคตัวปากกา เพราะตัวล็อคนี้เป็นแบบพลาสติก ซึ่งไม่น่าจะทำให้ปากกาเข้าไปติดได้ง่าย ซึ่งกลไกลตัวนี้จะทำงานคู่กับ ร่องส่วนหัวปากกา ซึ่งจะมีทั้งด้านซ้ายและขวา

     แต่ที่ติดจริงติดจังนั้นอยู่ที่กลไกลชั้นที่ 2 ที่อยู่ด้านในสุด ซึ่งวิธีสังเกตง่ายที่สุดโดยไม่ต้องแกะหลังเครื่องคือ ส่องไฟฉายเข้าไปในรูเก็บปากกาจะเจอช่องเสียบที่เป็นโลหะอยู่ ชั้นนี้แหล่ะที่ทำให้ปากกาติดได้ และยากมากที่จะดึงออกมา ต่อให้เหวี่ยงลงพื้นผมว่าไม่เหมาะแน่นอน

     แล้วถ้าปากกาติดไปแล้วจะทำให้เกิดความเสียหายอย่างไร แน่นอนว่า ปากกาเองไม่ได้รับความเสียหาย แต่มันจะทำให้ฟีเจอร์ Action Memo ที่ปิดจอแล้วเขียน ไม่ทำงาน, Air Command ก็จะไม่ทำงานไปด้วย
     และวิธีแก้ไขที่ดีที่สุด ถ้าปากกาติดจริง ๆ นั่นคือ ไปศูนย์บริการของ Samsung แล้วให้ช่างเอาออกมาให้ ถ้าจะป้องกันก่อนเกิดปัญหานี้ กรุณา ใส่ปากกาให้ถูกต้อง ตามคู่มือและคำแนะนำทั้งหลายที่มี อย่าเล่นอะไรแปลก ๆ เพราะการนำไปซ่อมครั้งนี้ ทางทีมงานยังไม่ทราบว่ามีค่าใช้จ่ายหรือไม่นะครับ
ที่มาและรูปจาก 9to5google