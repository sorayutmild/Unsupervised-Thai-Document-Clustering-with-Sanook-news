อีกไม่นานหลังจากนี้ iPhone รุ่นใหม่ที่มีการเปลี่ยนแปลงกำลังจะมา แต่หลายคนก็เริ่มปันใจไปหาค่ายอื่น บ้างแล้ว วันนี้ทีม Sanook! Hitech จะมารวม 10 เหตุผลที่ iPhone ใหม่ยังคงน่ารอติดตามดูมาฝากกัน 
>> วิเคราะห์ iPhone 11 ต้องมีอะไรเพิ่มถึงจะปังถึงจะโดน!
ดีไซน์จะเปลี่ยนแปลง 
 
เนื่องจาก iPhone ใหม่จะเริ่มใช้หน้าจอแบบ Y-Octa OLED จาก Samsung ก็มีแนวโน้นที่จะทำให้เครื่องบางลงและน่าจะสร้างความแปลกใหม่ได้ และด้านหลังจะมีการวางกล้อง 3 จุด ทำให้ดูแปลกใหม่  
กล้องที่ดีกว่าเดิม 
 
จากกระแสข่าวของ iPhone รุ่นใหม่ที่จะมาพร้อมกับกล้องหลังทั้งหมด 3 ตัว นอกจากกล้องเดิมที่จะเพิ่มความสามารถในการถ่ายภาพในที่แสงน้อยได้ดีกว่าเดิม กล้องตัวซูมยังเพิ่มพลังการซูมเป็น 3 เท่า และ 3D Advance Sensing ก็คาดว่าจะเป็นเลนส์ตัวที่ 3 แต่ถ้า เป็นเลนส์มุมกว้างที่เป็นจุดอ่อนของ iPhone ก็น่าจะดีไม่น้อย  
ดังนั้นใครคาดหวังกล้อง iPhone คงต้องจับตาดูกันต่อไป ส่วนรุ่นเล็กอย่าง XR รุ่นสานต่อก็จะมีกล้อง 2 ตัวให้แล้ว 
ส่วนกล้องหน้าจะเพิ่มความละเอียดเป็น 10 ล้านพิกเซล โดยครั้งนี้จะเพิ่มฟีเจอร์ในการถ่ายวิดีโอได้แบบ 120 FPS มาด้วย 
และแน่นอนรุ่นใหม่ต้องมาพร้อมกับกล้องที่สามารถถ่ายภาพกลางคืนได้ดีขึ้น หรือไม่มันอาจมาพร้อมกับโหมด Night Mode เหมือนค่ายอื่นๆ
iOS 13 ที่น่าใช้กว่าเดิม 
 
แน่นอนว่าการมาของ iPhone รุ่นใหม่จะมาพร้อมกับ iOS 13 ที่มีการเปลี่ยนแปลงอย่างมาในเรื่องของฟีเจอร์ต่างๆ (ไม่รวมกับ iPad OS) คาดว่าจะมีลูกเล่นใหม่กับ iPhone ในปี 2019 ที่หลายคนรอคอยแน่นอน เพียงแต่ว่าจะเป็นฟีเจอร์อะไร คงยังไม่มีใครบอกได้ 
iPhone กับ Apple Pencil จะเป็นของคู่กัน
 
กระแสข่าวหนึ่งที่เพิ่งเปิดเผยมาไม่นาน และมาพร้อมกับภาพที่เป็นหลักฐานได้อย่างดีว่า iPhone จะรองรับการทำงานของ Apple Pencil แต่ปากกาของ iPhone จะมีขนาดเล็กกว่า iPad และอาจจะใกล้เคียงกับ Galaxy Note  
แต่ข่าวนี้ก็ต้องลุ้นเพราะ มือถือที่มีปากกาและประสิทธิภาพสูงสุดคือ Samsung Galaxy Note Series โดยเฉพาะ Note 9 และ Note 10  
iPhone ใหม่จะรองรับ LTE และ WiFi ที่ดีกว่าเดิม 
 
ก่อนหน้านี้ iPhone มักจะถูกมือถือคู่แข่งพูดข้อเสียเกียวกับการเชื่อมต่อ และแม้ว่าในปีนี้ iPhone ยังไม่ได้ไปใช้ 5G ก็ตาม แต่ข่าวดีคือ ในเรื่องของ WiFi และการรับสัญญาณ จะทำได้ดีกว่าเดิมแน่นอน เช่นการรองรับ WiFi 6 รวมไปถึงในเรื่องของ 4X4 MIMO ที่มีข่าวออกมาว่า iPhone XR รุ่นต่อไปจะรองรับแน่นอน 
แน่นอนว่ามันจะมาพร้อมกับสเปกจะดีขึ้น 
 
มือถือใหม่กับสเปกดีขึ้นเป็นของคู่กันเสมอ แน่นอนว่าขุมพลัง Apple A13 ยังคงเป็นความลับอยู่ แต่ว่าเรื่องที่น่าจะเปิดเผยจากสื่อนอกคือ iPhone XS, XS Max ตัวต่อไปจะได้แบตเตอรี่เพิ่มขึ้นจากเดิม ส่วน iPhone XR ก็มากขึ้นหรืออาจจะเท่าเดิมก็เป็นไปได้ และยังปล่อยไฟให้กับอุปกรณ์อื่นเช่น AirPods ก็ได้ 
สีสันใหม่กับ iPhone XR รุ่นต่อไป

อันนี้จะเป็นเรื่องของ iPhone XR ตัวต่อไปที่จะมีสีให้เลือกเพิ่มขึ้นทั้ง สีเขียว และสี ลาเวนเดอร์ แต่สีที่จะหายไปก็อาจจะเป็นสีเหลืองและสีฟ้าที่โปรโมทในปีนี้  
จะอัปเกรดลำโพงของเครื่องใหม่ 
ในส่วนของ iPhone XS รุ่นต่อไปมีโอกาสที่จะเปลี่ยนลำโพงของตัวเครื่องให้ดีมากขึ้นกว่าเดิม และจะเพิ่มความสามารถเมื่อคุณไม่ได้เชื่อมต่อ iPhone กับหูฟัง Bluetooth ซึ่งตรงกับแหล่งข่าวเช่น Everything Apple Pro (เป็น YouTuber) ได้เปิดเผยก่อนหน้านี้ 
ความจำที่มากขึ้น 

ในปีก่อน iPhone มาด้วยความจำที่มีให้เลือกทั้ง 64GB / 256GB / 512GB คาดว่าในปีนี้ iPhone รุ่นเริ่มต้นที่ 128GB ไปเลย เพื่อตอบรับกับพื้นที่ ๆ มากขึ้น ในกลุ่มราคาก็อาจจะไม่ได้หนีจากเดิมเท่าไหร่ 
นี่เป็นเพียงแค่บางส่วนที่ทำไมควรรอดู iPhone ตัวใหม่ก่อนที่จะตัดสินใจซื้อมือถือใหม่ โดยเฉพาะสาวกทั้งหลาย แต่ว่านอกจากเรื่องของสิ่งใหม่ที่ควรรอคอยแล้ว และเรื่องที่ไม่ต้องรอของ iPhone ใหม่จะเป็นเรื่องไหน ในครั้งหน้าทีม Sanook! Hitech จะนำมาเสนอกันอีกครั้งครับ 