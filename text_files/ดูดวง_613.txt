เรื่องของความเชื่อโบราณเป็นสิ่งที่เราปฏิเสธหรือลบหลู่ไม่ได้เลยจริงๆ แม้ระยะเวลาจะผ่านไปแค่ไหน ความทันสมัยมากมายเข้ามาปกคลุมซึมแทรกเข้าไปในชีวิตความเป็นอยู่ของคนยุคใหม่ๆ
แต่ "ความเชื่อ" ก็ไม่จางหายไปจากคนไทยเรา ตัวอย่างเช่น 6 ความเชื่อเรื่องวันต่างๆ ต่อไปนี้ ที่ Sanook! Horoscope มานำเสนอ ก็เป็นเรื่องความเชื่อที่สืบทอดกันมาจากรุ่นสู่รุ่นเช่นกัน 
ความเชื่อโบราณ
คนสมัยโบราณมีความเชื่อเกี่ยวกับวันห้ามทำสิ่งต่างๆทั้ง 6 วัน ดังต่อไปนี้
ห้ามขึ้นบ้านใหม่ วันเสาร์ห้ามเผาผี วันศุกร์ห้ามโกนจุก วันอังคารห้ามแต่งงาน วันพุธห้ามตัด วันพุธห้ามถอน วันพฤหัสบดี
ห้ามเผาผีวันศุกร์ เพราะวันศุกร์เป็นวันแห่งโชคลาภ ความสุข ความรื่นเริง ดังมีคำกล่าวที่ว่า "เผาผีวันศุกร์" ให้ทุกข์แก่คนยัง (คนที่ยังมีชีวิตอยู่)
ห้ามโกนจุกวันอังคาร เพราะถือว่าเป็นวันแข็ง อาจจะเกิดอุบัติเหตุจนเลือดตกยางออกได้
ห้ามแต่งงานวันพุธ เพราะคนสมัยโบราณถือว่าวันพุธเป็นวันรวนเร หากมีการหมั้นหมาย หรือแต่งงานจะทำให้ชีวิตคู่เกิดความรวนเรไม่มั่นคง สุดท้ายก็อาจเลิกรากันไป
ห้ามตัดวันพุธ เช่น ตัดผม เพราะถือว่าวันพุธเป็นวันแตกหน่อเจริญเติบโต จึงห้ามตัดผมตัดต้นไม้ ด้วยเหตุนี้ร้านตัดผมจึงมักปิดในวันพุธนั่นเอง
ส่วน วันพฤหัสบดี นั้น เป็นวันที่อุดมสมบูรณ์ มีความมั่นคงมั่งคั่ง จึงห้ามถอนต้นไม้ ห้ามถอนเสาเรือน หรือทำการโยกย้ายสิ่งของใดๆ ที่สำคัญ
อีกทั้งยังถือว่าวันพฤหัสบดีเป็นวันครูด้วย อีกวันหนึ่งที่ห้ามทำการมงคลใดๆ ก็คือ วันที่เกิดจันทรคราสและสุริยคราส ในช่วงก่อนและหลังวันดังกล่าว 15 วัน ห้ามทำการมงคลใดๆเด็ดขาด!