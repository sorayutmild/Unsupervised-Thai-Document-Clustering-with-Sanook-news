ไขความลับจักรวาลผ่านไฝ คุยเคยสงสัยในความหมายของไฝที่เกิดบนร่างกายของคุณบ้างไหม? มาสำรวจกันว่า ไฝมีความสัมพันธ์อะไรกับโชคชะตาและบุคลิกภาพของคุณ ไฝแบบไหนที่เป็นไฝนำโชคและไฝอับโชค เรียนรู้ความหมายทีแตกต่างของไฝในชายกับหญิง และไฝที่ตำแหน่งไหนของร่างกายคุณหมายความว่าอย่างไร
 
 
 ไฝคืออะไร ใต้จุดมืดดำนั้นมีอะไรซ่อนอยู่
ไฝคืออะไร ? ตามนิยามของระบบดูแลสุขภาพแห่งชาติ ประเทศอังกฤษ ไฝคือจุดสีเล็ก ๆ  บนผิวหนังที่เกิดจากเซลล์ที่ชือ่ว่า melanocytes ซึ่งผลิตเม็ดสีในผิวหนังของคุณ ไฝเกิดได้ในตำแหน่งต่าง ๆ บนร่างกาย โดยมีสี พื้นผิว และรูปร่างที่แตกต่างกัน อาจจะนูนหรือแบน มีขนหรือไม่มีขนก็ได้ คนเราอาจมีไฝตั้งแต่เกิด หรือค่อย ๆ มีหลังเกิดก็ได้ ตามโหราศาสตร์จีน อินเดีย และบางครั้งรวมถึงมุสลิมด้วย มีความเชื่อว่า การเกิดไฝบางร่างกายเป็นเรื่องของดวงดาว และดวงดาวยังควบคุมรูปร่าง ขนาด ตำแหน่ง สี และสัณฐานอื่น ๆ ของไฝด้วย ดังนั้น ไฝจึงได้ถูกนำมาทำนายบุคลิกและดวงชะตาของบุคคลนั้น ความหมายของไฝอ้างอิงไปถึงชะตาที่รอให้เจ้าชะตานั้นเดินไปถึง และยังแสดงถึงบุคลิกลักษณะของผู้นั้นด้วย ไม่ว่าจะเป็นความซื่อสัตย์ เห็นอกเห็นใจ ขี้อาย หรือเห็นแก่ตัว โดยทั่วไป ไฝที่จะมีความหมายนั้น มักจะเป็นไฝที่มีมาแต่กำเนิด แต่ไฝที่เกิดหลังกำเนิดบางแบบก็มีความหมายเช่นเดียวกัน
 
การทำนายไฝตามตำแหน่งที่เกิดขึ้นบนร่างกาย
ไฝบนศีรษะ - รวมไปถึง หนังศีรษะ คอ และ หู
ไฝบนศีรษะมักอยู่บนหนังศีรษะ ซึ่งอาจถูกซ่อนอยู่ใต้ผมและจะเห็นได้แค่ต่อเมื่อคุณโกนศีรษะ แม้ว่ามันอาจถูกซ่อนแต่มันก็ยังมีความหมายของมันอยู่ ดังนี้
ไฝที่อยู่ด้านขวาของศีรษะ ผู้ที่มีไฝอยู่ด้านขวาของศีรษะ คำทำนายคือ เขาจะได้รับความสำเร็จทางด้านการเมือง เขาอาจมีชื่อเสียงโด่งดังจากความทะเยอทะยานทางด้านนี้ เขาจะมีความสุขกับสถานะทางสังคม ถ้าไฝออกสีเขียวหรือแดง เขาอาจได้เป็นถึงรัฐมนตรีหรือแม้แต่ประธานาธิบดี
ไฝที่อยู่ด้านซ้ายของศีรษะ ผู้ที่มีไฝอยู่ด้านซ้ายของศีรษะ คำทำนายคือ เขาจะยากจน หรือเป็นโสดร่วมด้วย เขาจะมีความสนใจทางด้านวรรณกรรมและจิตวิญญาณ และเขาจะใช้มันเพื่ออธิบายสภาพกลืนไม่เข้าคายไม่ออกที่เขาเป็น
ไฝที่อยู่ด้านหลังศีรษะ  ผู้ที่มีไฝอยู่ด้านหลังศีรษะ ถ้าเป็นผู้ชาย ก็จะกลัวเมียและปล่อยให้เมียควบคุมชีวิต แม้ว่าเขาจะมีเงินมากมาย แต่เขาจะไม่มีสถานะทางสังคมที่โด่งดังเพราะเมียของเขาจะไม่ให้เขาพัฒนาในจุดนั้น
ไฝที่อยู่ด้านหน้าคอ ผู้ที่มีไฝอยู่ด้านหน้าคอจะเป็นผู้มีทักษะทางศิลปะอย่างสูง โดยเฉพาะทางดนตรี อาจจะเป็นคนที่มีเสียงดี และมีชีวิตการแต่งงานที่ดี
ไฝที่อยู่ด้านหลังคอ ผู้ที่มีไฝอยู่ด้านหลังคอจะเป็นคนเจ้าอารมณ์และก้าวร้าว อาจรวมไปถึงการก่ออาชญากรรมได้ด้วย
 
 ไฝบนใบหน้า - รวมไปถึงหน้าผาก ขมับ แก้ม และคาง
ไฝบนใบหน้าในที่ต่าง ๆ ก็มีความหมายแตกต่างกันไป บนใบหน้าจะมีพื้นที่ที่เรียกแตกต่างกัน และเราจะจำแนกไฝตามตำแหน่งดังนี้
ไฝบนหน้าผาก
ไฝกลางหน้าผาก ผู้ที่มีไฝกลางหน้าผากเป็นคนที่มีความคิดสร้างสรรค์มากและเป็นคนทำงานหนัก เขาจะสามารถเป็นผู้นำในองค์กรได้และประสบความสำเร็จกับการประกอบกิจการ
ไฝด้านขวาของหน้าผาก ผู้ที่มีไฝด้านขวาของหน้าผากมักเป็นผู้ที่โชคดี จะสามารถสร้างความมั่งคั่งได้ภายในช่วงชีวิตของเขา และจะมีชื่อเสียงและสถานะทางสังคมที่ดี
ไฝด้านซ้ายของหน้าผาก ไฝทางด้านซ้ายของหน้าผากจะแสดงว่าผู้นั้นมีความเห็นแก่ตัวและไม่แคร์เวิลด์ ดังนั้น ผู้นั้นอาจมีชื่อเสียงที่ไม่ดีในสังคมและอาจจะมีชีวิตที่ไม่แฮปปี้นัก
 
ไฝบนแก้ม
ไฝบนแก้มด้านขวา ผู้ใดมีไฝบนแก้มด้านขวาจะเป็นคนใจกว้างและน่าเคารพ เขาจะเชิดชูพ่อแม่พี่น้องของตนและคอยช่วยเหลือเมื่อตกทุกข์ได้ยาก เขาอาจจะแผ่ความช่วยเหลือไปถึงญาติและเพื่อนบ้านรอบตัว
ไฝบนแก้มด้านซ้าย ผู้ใดมีไฝบนแก้มด้านซ้าย จะเป็นคนหยิ่งผยองกับญาติและเพื่อน ดังนั้น เขาจะมีปัญหาในการเข้าสังคม แต่อย่างไรก็ตาม ลูกหลานจะดูแลเขาในตอนชราเป็นอย่างดี
ไฝบนขมับ
ไฝบนขมับด้านขวา ไฝบนขมับด้านขวาบ่งบอกว่าผู้นั้นมีความสามารถที่โดดเด่น สามารถคว้าในสิ่งที่ต้องการได้ ดังนั้น เขาจะมีชื่อเสียงที่ดีมากและมีหลาย ๆ คนเคารพในสถานภาพของเขา
ไฝบนขมับด้านซ้าย ใครมีไฝบนขมับด้านซ้ายจะเป็นคนสุรุ่ยสุร่าย ไม่รู้จักใช้จ่าย และนั่นจะทำให้เขาวนเวียนกับความยากจน และชื่อเสียงเสื่อมเสีย
 
ไฝบนคาง
ไฝตรงกลางคาง ผู้ที่มีไฝตรงกลางคางเป็นผู้มีหลักการและคุณธรรม เขาจะได้รับการชื่นชมจากสังคม
ไฝด้านขวาของคาง ผู้ที่มีไฝด้านขวาของคางมักมีวาทศิลป์และมีออร่า เขาใช้วาจาชนะใจคนอื่นได้ง่าย เขาจึงมีโอกาสที่จะประสบความสำเร็จและมั่งคั่งในสังคมที่อยู่
ไฝด้านซ้ายของคาง  ผู้ที่มีไฝตำแหน่งนี้มักเป็นผู้ที่พูดขวานผ่าซากและดูจองหอง จึงทำให้หลาย ๆ คนไม่ชอบเขาจากภายนอก และผู้นี้อาจมีปัญหาเรื่องการใช้เงินสิ้นเปลืองเช่นกัน
 
ไฝที่ตา - รวมไปถึงลูกตา คิ้ว เปลือกตา และจมูก
ไฝในตา
ไฝในตาข้างขวา ผู้ที่มีไฝในตาข้างขวาเป็นผู้ที่จะมีฐานะร่ำรวย แม้ว่าเขาจะไม่ได้ทำงานหนัก เขาก็จะร่ำรวยจากโชคดี
ไฝในตาข้างซ้าย ผู้ที่มีไฝในตาข้างซ้ายจะเป็นคนหยิ่งมาก เจ้าชู้และมีกิ๊กอยู่มากมาย เขาอกหักใครบางคนในที่ที่เขาผ่าน และเขาจะมีลูกนอกสมรสจากการกระทำนี้
ไฝที่มุมตา ถ้าไฝอยู่ที่ตำแหน่งไปทางหู จะเป็นคนซื่อสัตย์ ใจกว้าง และรักสงบ แต่อาจจะเสียชีวิตทันที และในบางครั้งก็เสียชีวิตอย่างลึกลับ ถ้าไฝอยู่ตำแหน่งมาทางจมูก ผู้นั้นจะมีความทุกข์หนักจากการสูญเสียคนเป็นที่รัก แม้แต่ลูกของเขาเอง
 
ไฝที่คิ้ว
ไฝระหว่างคิ้ว ผู้ที่มีไฝระหว่างคิ้วจะมีความเป็นผู้นำสูง และเขาจะใช้ความเป็นผู้นำนี้สร้างความมั่งคั่ง และเขาจะมีชื่อเสียงเป็นที่รู้จักกว้างขวาง อย่างไรก็ตาม ความมั่งคั่งนั้นจะทำให้เขาล้อมรอบไปด้วยเพศตรงข้าม
ไฝที่คิ้วขวา ผู้ที่มีไฝที่คิ้วขวา ว่ากันว่าจะแต่งงานเร็ว คู่รักจะหน้าตาดีมีศีลธรรม และเขาจะประสบความสำเร็จในชีวิตด้วยการมีคู่รักคุณภาพเช่นนี้
ไฝที่คิ้วซ้าย ผู้ที่มีไฝที่คิ้วซ้ายจะจัดการทรัพยากรได้ไม่ดี เขาจะไม่สามารถใช้เงินได้อย่างเหมาะสม และมีปัญหากับผู้อื่นในเรื่องเงิน
 
ไฝที่เปลือกตา
ไฝที่เปลือกตาข้างขวา ผู้ที่มีไฝตำแหน่งนี้จะรวยมาก และจะภูมิใจในตัวเองมาก และยังชอบบูชาเทพเจ้าด้วย เขาอาจสร้างวัดและบริจาคเงินเป็นจำนวนมากในกิจกรรมทางศาสนาที่เขานับถือ
ไฝทีเปลือกตาข้างซ้าย ผู้ที่มีไฝที่เปลือกตาข้างซ้ายบ่งบอกว่าชีวิตจะขาดแคลนรายได้ เขาจะใช้ชีวิตอย่างขาดแคลนและอยู่ในสถานะทางสังคมที่ต่ำลงมา
ไฝที่ด้านในเปลือกตาด้านบน ไฝตำแหน่งนี้บ่งบอกว่าผู้นั้นจะมีโชคและความมั่งคั่ง
ไฝที่ด้านในเปลือกตาด้านล่าง  ในทางตรงกันข้าม ไฝตำแหน่งด้านในเปลือกตาด้านล่างบ่งบอกว่า ผู้นั้นจะต้องต่อสู้กับปัญหาภายในบ้าน และเขาจะไม่ใช่คนที่โชคดีนัก
 
ไฝที่หูและจมูก
ไฝที่จมูก
ไฝที่สันจมูก  ไฝที่สันจมูกบ่งบอกถึงสุขภาพที่ไม่ดี ภูมิต้านทานต่ำ ป่วยง่าย
ไฝที่ปลายจมูก ผู้ที่มีไฝปลายจมูกจะมีพลังใจสูงในขณะที่โมโหง่าย เขาจะได้รับการนับถืออย่างสูงแต่เขาก็จะใช้อารมณ์ร้อนของเขาในการแสดงความคิดเช่นกัน
ไฝที่ปีกจมูกด้านขวา นี่คือไฝนำโชคอีกตำแหน่งหนึ่ง ผู้ที่มีไฝนี้ถ้ารวยก็จะรวยแบบฟ้าผ่า แต่ในขณะเดียวกันก็ประสบปัญหาการจัดการเงินที่ได้มาแบบฟ้าผ่านี้เช่นกัน
ไฝที่ปีกจมูกด้านซ้าย ผู้ที่มีไฝที่ปีกจมูกด้านซ้ายมักจะไม่ค่อยมีโชค และมีแนวโน้มจะทำงานใต้ดิน
ไฝที่อยู่ระหว่างรูจมูก ผู้ที่มีไฝที่อยู่ระหว่างรูจมูกจะเป็นผู้ที่มีความขยันและคอยเช็คความกว้างหน้าของตนเอง รวมไปถึงการก้าวไปสู่ความร่ำรวยด้วย แต่เขามักมีอุปสรรคลึกลับทำให้เขาไม่ได้ไปถึงฝั่งฝันอย่างง่ายดาย
ไฝที่อยู่ใต้จมูก ผู้ที่มีไฝใต้จมูกมีพลังขับดันทางเพศสูง เขาจึงพยายามแต่งงานกับผู้ที่มีหน้าตารูปร่างดี เขาอาจจะมีลูกหลายคนแต่เขาก็สามารถดูแลทุกคนได้เป็นอย่างดี
 
ไฝที่หู
ไฝที่หู ผู้ที่มีไฝที่หูจะมีรายรับสูงและมีความมั่งคั่งเป็นอย่างมาก ผลก็คือเขาจะมีชีวิตที่สุรุ่ยสุร่าย ใช้จ่ายไปกับความเพลิดเพลินนี้ ถ้าไฝอยู่ตำแหน่งด้านล่างของหู ผู้นั้นต้องระวังการเดินทางทางน้ำหรืออยู่ใกล้แหล่งน้ำ ถ้าไฝอยู่ด้านหลังหู แปลว่าผู้นั้นจะให้ค่ากับการปฏิบัติตามจารีตประเพณี และจะแต่งงานกับคนที่มีสถานะทางสังคมสูงกว่า
 
ไฝที่ปาก รวมถึงลิ้น
ไฝที่ปาก
ไฝที่ริมฝีปากด้านบน ผู้ที่มีไฝที่ริมฝีปากด้านบนจะใจกว้างเป็นมหาสมุทร เขาจะทำดีกับทุกคนแม้แต่คนแปลกหน้า เพศตรงข้ามจะเอาเปรียบเขาตรงนี้
ไฝที่ริมฝีปากด้านล่าง ผู้ที่มีไฝที่ริมฝีปากด้านล่างจะรักการกิน ชอบกินอาหารอร่อย ๆ นอกจากนั้นเขายังชอบดูศิลปะการแสดงต่าง ๆ อีกด้วย
 
ไฝที่ลิ้น
ไฝที่ปลายลิ้น ผู้ที่มีไฝที่ปลายลิ้นจะมีวาทศิลป์ที่ทรงเสน่ห์มาก เขาจะโน้มน้าวใจคนเก่ง เขามีความฉลาดและมีความสามารถทางการทูต ลูก ๆ ของเขาก็จะมีอนาคตที่สดใส
ไฝที่กลางลิ้น ผู้ที่มีไฝที่กลางลิ้นจะเรียนไม่เก่งด้วยอุปสรรคบางอย่าง ดังนั้น เขาอาจจะพูดไม่คล่อง หรือไม่สามารถเรียบเรียงความคิดความรู้สึกได้ดี
 
 
ไฝที่อก หลัง และท้อง
ไฝที่อก
ไฝที่อกด้านขวา ผู้ที่มีไฝที่อกด้านขวาจะมีแนวโน้มมีลูกสาวมาก เขาจะสั่งให้คนอื่นเคารพเขาได้แม้ว่าเขาจะมีปัญหาด้านการเงินก็ตาม
ไฝที่อกด้านซ้าย ผู้ที่มีไฝที่อกด้านซ้ายจะเป็นคนฉลาด แต่เขาเป็นเพื่อนกับใครได้ยาก
ไฝที่กลางอก ผู้ที่มีไฝกลางอกจะมีปัญหาการเงินฝืดเคือง เขาจะมีหนี้ก้อนโตกับคนหลาย ๆ คน และหลาย ๆ สถาบันการเงิน อย่างไรก็ตาม เขาก็จะเป็นคนที่เชื่อในพระเจ้าอย่างเหนียวแน่น
 
 

ไฝที่หลัง
ไฝที่ใกล้กระดูกสันหลัง ผู้ที่มีไฝนี้จะแสดงความซื่อสัตย์และศีลธรรม เขาจึงมีชื่อเสียงที่ดีและนั่นทำให้เขาโด่งดังด้วย
ไฝที่หลังด้านซ้าย ผู้ที่มีไฝที่หลังด้านซ้าย เป็นผู้มีความกล้าหาญ แม้ว่าจะรับมือกับเรื่องที่อ่อนไหว
ไฝที่หลังด้านขวา ผู้ที่มีไฝที่หลังด้านขวาเป็นผู้ที่จะมีชื่อเสียง โดยเฉพาะในเรื่องการเจรจาทางการทูต
 
ไฝที่ท้อง
ไฝที่ท้องช่วงบน ผู้ที่มีไฝที่ท้องช่วงบนจะสนใจเรื่องการแต่งกายและรูปร่างหน้าตาของตัวเอง เขาจะถามคนอื่นอยู่ตลอดว่าเขาดูเป็นอย่างไร
ไฝที่ท้องช่วงล่าง ผู้ที่มีไฝที่ท้องช่วงล่างจะเป็นผู้ที่รับปากเรื่องต่าง ๆ ไว้มากมายแต่ทำจริงอยู่ไม่กี่เรื่อง แต่ถึงอย่างไรเขาก็จะยังมีชื่อเสียงที่ดีในสังคม
ไฝที่สะดือผู้ชาย ไฝที่สะดือหรือรอบสะดือบ่งบอกว่าชายคนนั้นจะมีความมั่งคั่ง เขาจะมีลูกชายที่ฉลาดเฉลียวที่จะโด่งดังในอนาคตด้วย
ไฝที่สะดือผู้หญิง ไฝที่รอบสะดือบ่งบอกว่าหญิงคนนั้นจะมีชีวิตแต่งงานที่เปี่ยมสุข มีความรักและเคารพจากสามี เธออาจมีลูกหลายคน ซึ่งพวกเขาก็จะเชื่อฟังเธอและสามีของเธอ
 
ไฝที่แขน ไหล่ รักแร้ ข้อศอก ข้อมือ มือ ฝ่ามือ และนิ้ว
ไฝที่ไหล่
ไฝที่ไหล่ขวา ไฝที่ไหล่ขวาหมายถึงบุคคลผู้นั้นมีความฉลาดและกล้าหาญ เขาจะทดทนทำงานอย่างยาวนานเพื่อให้มั่นใจว่างานที่ได้รับมอบหมายนั้นเสร็จสมบูรณ์ดีในเวลาที่กำหนด
ไฝที่ไหล่ซ้าย ไฝที่ไหล่ขวาหมายถึงบุคคลนั้นมีความขัดแย้งกับคนรอบข้าง เขาอาจจะมีเรื่องทะเลาะวิวาทอยู่เนือง ๆ
 
ไฝที่รักแร้
ไฝที่รักแร้ขวา ใครที่มีไฝที่รักแร้ขวา ผู้นั้นจะให้ค่ากับความมั่งคั่งและพยายามไขว่คว้าความมั่งคั่งนั้นด้วย
ไฝที่รักแร้ซ้าย ใครที่มีไฝที่รักแร้ซ้าย ผู้นั้นจะไล่ล่าเพศตรงข้ามอย่างหิวกระหาย เขาจะอกหักคนจำนวนมากจากความไม่จริงจังกับความสัมพันธ์
 
ไฝที่มือ
ไฝที่มือขวา ผู้ที่มีไฝที่มือขวา เป็นคนขยันมากและรับผิดชอบการงานที่ได้รับมอบหมาย ความขยันของเขาจะช่วยให้เขาได้รับสิ่งที่ต้องการอย่างง่ายดาย
ไฝที่มือซ้าย ผู้ที่มีไฝที่มือซ้ายมีความต้องการที่จะรวยและโด่งดัง เขาจะพยายามคว้าเป้าหมายแต่เขาจะคว้าได้เพียงส่วนหนึ่งและเป็นได้เพียงคนธรรมดา
ไฝที่ข้อศอก ผู้ที่มีไฝที่ข้อศอกทั้งขวาและซ้ายจะประสบความสำเร็จในทุก ๆ ด้านของชีวิต เขาจะมีความใจกว้างและช่วยเหลือคน และจะได้รับการช่วยเหลือตอบกลับเมื่อต้องการ
ไฝที่ข้อมือ ผู้ที่มีไฝที่ข้อมือทั้งซ้ายและขวา ชีวิตในวัยเด็กจะอยู่ในความยากจน แต่ต่อมาเขาจะทำชีวิตให้ดีขึ้นได้เอง เขาอาจจะกลายเป็นนักเขียนหรือศิลปินก็ได้
 
ไฝที่ฝ่ามือและนิ้วมือ
ไฝที่ฝ่ามือ ไฝที่ฝ่ามือสื่อถึงอุปสรรค ไม่ว่าจะเป็นฝ่ามือซ้ายหรือขวา ผู้ที่มีจะต้องพบเจออุปสรรคมากมายบนหนทางที่เขาต้องฝ่าเพื่อประสบความสำเร็จ แม้ว่าเขาจะมีทั้งความฉลาดและความขยันก็ตาม อุปสรรคก็อาจจะทำให้เขาไปได้ไม่ไกลนัก
ไฝที่นิ้วมือ ไฝที่นิ้วมือก็สื่อถึงอุปสรรคเช่นกัน ผู้ที่มีไฝตำแหน่งนี้ถึงจะมีความต้องการประสบความสำเร็จ แต่อุปสรรคขวากหนามก็ช่างมากมายเหลือเกิน
 
ไฝที่หน้าอก ก้น และอวัยวะเพศ
ไฝที่หน้าอก
ไฝที่หน้าอกด้านขวา ไฝที่หน้าอกด้านขวาบ่งบอกถึงความไม่มีระเบียบที่ขาดวิสัยทัศน์ ผู้ที่มีไฝนี้จะขาดทักษะการตัดสินใจที่ดี
ไฝที่หน้าอกด้านซ้าย ไฝที่หน้าอกด้านซ้ายบ่งบอกถึงความขยัน รับผิดชอบ และรอบคอบ ผู้ที่มีไฝนี้จะสามาถมีลูกหลายคนและดูแลครอบครัวได้เป็นอย่างดี
ไฝที่หัวนมผู้หญิง ไม่ว่าจะข้างซ้ายหรือข้างขวา เด็กสาวผู้นั้นจะมีชื่อเสียงโด่งดังและกลายเป็นผู้หญิงมีอิทธิพลกับคนอื่น
ไฝที่หัวนมผู้ชาย ไม่ว่าจะข้างซ้ายหรือข้างขวา เด็กชายผู้นั้นจะไม่ซื่อสัตย์ต่อภรรยาของตนเอง เขาจะมีความเพลิดเพลินกับการเปลี่ยนผู้หญิงไปเรื่อย ๆ และนั่นจะทำร้ายภรรยาและชีวิตการแต่งงานของเขา
 
ไฝที่ก้น
ไฝที่แก้มก้นขวา ไฝที่แก้มก้นขวาสื่อถึงการมีความคิดสร้างสรรค์และมีปัญญา ผู้ที่มีไฝนี้จะเลือกกิจกรรมที่มีคุณภาพสูงเพื่อปูทางอาชีพในอนาคต
ไฝที่แก้มก้นซ้าย ไฝที่แก้มก้นซ้ายสื่อถึงความยากจน ผู้ที่มีไฝนี้จะอับโชคทั้งด้านการเงิน สังคม และมิตรภาพ
 
ไฝที่อวัยวะเพศและขาหนีบ
ไฝที่อวัยวะเพศ ไม่ว่าจะหญิงหรือชาย ผู้ที่มีไฝตำแหน่งนี้จะมีความต้องการทางเพศสูง ไม่ว่าจะได้รับการตอบสนองเท่าไหร่ก็แทบไม่เคยพอ พวกเขาจึงต้องหาทางเติมเต็มความต้องการทางเพศนี้ด้วยความสัมพันธ์ที่ผิดกฎหมายหรือการขายตัว เพื่อทำให้ตัวเองพึงพอใจ
ไฝที่ขาหนีบข้างขวา ผู้ที่มีไฝตำแหน่งนี้จะมีความมั่งคั่ง แต่ก็อาจจะมีโรคประจำตัวไปด้วย ทำให้ไม่ได้เพลิดเพลินกับความมั่งคั่งที่มีเท่าไหร่นัก
ไฝที่ขาหนีบข้างซ้าย ผู้ที่มีไฝตำแหน่งนี้จะยากจนตลอดศก มิหนำซ้ำ บางคนอาจเป็นโรคลึกลับแก้ไม่หายซ้ำเติมเข้าไปอีก
 
 
ไฝที่ต้นขา ขา น่อง ข้อเท้า และหัวเข่า
ไผที่ต้นขา
ไฝที่ต้นขาข้างขวา ผู้ที่มีไฝที่ต้นขาข้างขวาจะเป็นคนที่ใจกล้าแกร่ง และเป็นคนที่มีดวงนารีอุปถัมภ์
ไฝที่ต้นขาข้างซ้าย  ผู้ที่มีไฝที่ต้นขาข้างซ้ายมีความถนัดทางศิลปะ อย่างไรก็ตาม เขาก็จะเป็นคนที่เกียจคร้านและอาจมีเพื่อนเพียงไม่กี่คนในชีวิต
 
ไฝที่ขา
ไฝที่น่องข้างขวา ใครที่มีไฝตำแหน่งนี้จะเป็นผู้ที่ประสบความสำเร็จในทุกทาง จะมีชื่อเสียงและโด่งดังในทางการเมืองได้ นอกจากนั้นยังเป็นที่รักของกลุ่มเพศตรงข้ามที่จะให้ทั้งความนับถือและการสนับสนุนในช่วงเวลาที่เขาฝ่าฟัน
ไฝที่น่องข้างซ้าย ใครที่มีไฝตำแหน่งนี้จะเป็นผู้ที่มีความเกี่ยวข้องกับกิจกรรมทางธุรกิจ เขาจะเดินทางไปหลาย ๆ ที่ด้วยจุดประสงค์ทางธุรกิจ และเขาจะได้เพื่อนมากมายจากการเดินทางนั้น
ไฝที่ข้อเท้าข้างขวา ใครที่มีไฝตำแหน่งนี้จะเป็นผู้ที่มองการณ์ไกล เป็นคนพูดมาก และกลัวเทพเจ้า
ไฝที่ข้อเท้าข้างซ้าย ใครที่มีไฝตำแหน่งนี้จะเป็นผู้ที่อุทิศตนแก่พระเจ้าตลอดชั่วชีวิต เขาจะเป็นคนไม่ค่อยพูดและอ่อนโยน แต่อาจจะมีปัญหาเรื่องคดีความในบางครั้ง
ไฝที่เข่าข้างขวา ใครที่มีไฝตำแหน่งนี้จะเป็นผู้ที่มีเพื่อนมากเพราะความซื่อสัตย์และเป็นมิตรของเขาเอง
ไฝที่เข่าข้างซ้าย ใครที่มีไฝตำแหน่งนี้จะเป็นผู้ที่ไม่เกรงกลัวแม้แต่สิ่งที่ดูอันตรายมาอยู่ตรงหน้า และเขาก็ยังใช้ชีวิตหรูหราอีกด้วย
 
 
ไฝที่เท้า ฝ่าเท้า หลังเท้า ส้นเท้า และนิ้วเท้า
ไฝที่เท้าข้างขวา ผู้ที่มีไฝที่เท้าข้างขวาจะมีคู่ชีวิตที่ดี มีชีวิตครอบครัวที่มีความสุข และเป็นคนใกล้ชิดศาสนา
ไฝที่เท้าข้างซ้าย ผู้ที่มีไฝที่เท้าข้างซ้ายจะมีปัญหากับคู่ครอง เขาจะทำให้ชีวิตครอบครัวลุ่ม ๆ ดอน ๆ ด้วยการทะเลาะกันวนไป ลูก ๆ ของเขาจะได้รับผลกระทบนี้ทั้งทางด้านจิตใจและสังคม
ไฝที่ฝ่าเท้า  ผู้ที่มีไฝที่ฝ่าเท้าไม่ว่าจะซ้ายหรือขวาจะมีความไม่เป็นมิตรและความมักมากในกาม สิ่งที่เขาสนใจที่สุดในชีวิตคือศิลปะและการเดินทาง
ไฝที่นิ้วเท้า ผู้ที่มีไฝที่นิ้วเท้าจะได้แต่งานกับคู่ชีวิตที่ดูดีมีฐานะ แต่จะไม่มีความสุขเพราะคู่ของเขาจะไม่ค่อยให้ความเคารพกับเขานัก
ไฝที่ส้นเท้า ผู้ที่มีไฝที่ส้นเท้าจะมีความกระตือรือร้นกับหน้าที่ที่ได้รับมอบหมาย อย่างไรก็ตาม เขาก็จะเป็นคนใจร้าย
ไฝที่หลังเท้า  ผู้ที่มีไฝที่หลังเท้าจะเป็นผู้ที่ชื่นชอบการเดินเขาเดินป่า แต่ด้วยความที่เขาเป็นคนที่ชอบหาเรื่อง เขาจึงจะมีเพื่อนอยู่เพียงหยิบมือ
 
การอ่านดวงชะตาจากไฝเป็นความเชื่อที่มาจากความคิดว่าดวงดาวมีอิทธิพลในการก่อตัวของไฝในคนใดคนหนึ่ง และศาสตร์นี้ก็เกี่ยวข้องกับการศึกษาแนวโน้มของพรหมลิขิตที่รอแต่ละคนอยู่ ชะตาของไฝในหญิงกับชายอาจแตกต่างกันไป ไฝนำโชคของหญิงและชาย ไฝนำโชคหรือไฝอับโชคของหญิงกับชาย ในบางตำรา ไฝบางที่จะส่งผลทั้งหญิงและชาย ในขณะที่บางที่จะส่งผลเพียงไม่หญิงก็ชายเท่านั้น