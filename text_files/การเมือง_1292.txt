
(24 ก.ย.) เมื่อเวลาประมาณ 10.30 น. ที่ผ่านมา ผู้สื่อข่าวรายงานว่า นางสาวจิตภัสร์ กฤดากร หรือ ตั๊น อดีตแกนนำกลุ่ม กปปส. ได้เปิดแถลงข่าวชี้แจงประเด็นที่กำลังถูกวิพากษ์วิจารณ์ในสังคม ณ ห้องไลบารี่ โรงแรมดุสิตธานี ท่ามกลางสื่อมวลชนจำนวนมาก
"ตั๊น จิตภัสร์" ออกมาพบสื่อมวลชนด้วยสีหน้ายิ้มแย้มและเรียบเฉย ก่อนจะเริ่มชี้แจ้งเกี่ยวกับประเด็นการสมัครคัดเลือกเป็นข้าราชการตำรวจ บรรจุในสังกัดกองบังคับการสายตรวจปฏิบัติการพิเศษ 191 กองบัญชาการตำรวจนครบาล ที่ตกเป็นประเด็นข่าวต่อเนื่องหลายวัน
ทั้งนี้ ตั๊น จิตภัสร์ ยืนยันว่า ได้ทำการสมัครตำแหน่งนี้และดำเนินการอย่างถูกต้อง แต่หลังจากเกิดข้อถกเถียงขึ้นในสังคม จึงขอตัดสินใจยุติการสมัครเอาไว้เพียงเท่านี้ เพราะไม่อยากให้เกิดความขัดแย้งในสังคม ถึงแม้ว่าจะเสียดายโอกาส คงจะไม่มีวาสนาพอที่จะได้สวมใส่เครื่องแบบข้าราชการตำรวจ
อดีตแกนนำ กปปส. ยังเปิดเผยว่า ก่อนหน้านี้เข้าทำการสอบสัมภาษณ์และตรวจร่างกายเป็นที่เรียบร้อยแล้ว แต่ยังไม่ทราบผลที่ออกมา พร้อมกับเข้าใจว่าภาพกิจกรรมทางการเมืองที่เคยเกิดขึ้น ส่งผลทำให้สังคมคิดแตกต่าง แต่ที่ผ่านมาไม่เคยมีเจตนาจะดูหมิ่นศักดิ์ศรีข้าราชการตำรวจแต่อย่างใด เหตุการเมืองที่ผ่านมา เชื่อว่าแต่ละฝ่ายก็ต้องทำหน้าที่ของตัวเอง
อย่างไรก็ตาม ตั๊น จิตภัสร์ กล่าวปิดท้ายว่า ถึงแม้จะขอยตุิการสมัครเอาไว้เพียงเท่านี้ แต่ก็จะยังเดินทำงานเกี่ยวกับภาคประชาชนต่อไป ส่วนเรื่องสายอาชีพเส้นทางทางการเมืองคงเป็นเรื่องอนาคต ตอนนี้ยังคงทำหน้าที่เป็นผู้ชายและคณะกรรมมูลนิธิมวลมหาประชาชนต่อไป
นอกจากนี้ ผู้สื่อข่าวยังรายงานว่า ระหว่างการแถลงข่าวครั้งนี้ ตั๊น กฤดากร มีท่าทางค่อยข้างผิดหวัง อีกทั้งยังแถลงด้วยน้ำเสียงสั่นเครือ หลังจากประกาศยุติการสมัครรับราชการตำรวจดังกล่าว
ขอบคุณข้อมูลและภาพจากทวิตเตอร์ คุณ @Chu_SpringNews @ArmUpdate ‏@Voice_TV





"ดังนั้นเพื่อไม่ให้กรณีของตั๊น ต้องเป็นชนวนเหตุที่ทำให้พ่อแม่พี่น้องในสังคม เกิดความไม่สบายใจ เป็นประเด็นที่ต้องมาถกเถี...
Posted by ตั๊น จิตภัสร์ กฤดากร on Wednesday, September 23, 2015

