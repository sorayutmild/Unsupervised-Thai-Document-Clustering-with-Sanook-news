เป็นดินเนอร์ฉลองครบรอบแต่งงาน 4 ปี มาร์กี้ ราศรี กับสามี ป๊อก ภัสสรกรณ์ ที่สุดซึ้งจริงๆ หลังจากที่ทั้งคู่เพิ่งผ่านช่วงเวลาสะเทือนใจ โดยก่อนหน้านี้พบว่าป๊อกมีก้อนเนื้องอกในสมอง และต้องเข้าผ่าตัดด่วน 
ซึ่ง ป๊อก-มาร์กี้ ต่างก็ได้เผยความในใจถึงกันและกัน โดยเฉพาะ ป๊อก ที่ได้เขียนพินัยกรรมไว้ให้มาร์กี้และลูกๆ ก่อนที่เข้าการผ่าตัด ด้วยลายมือของตัวเอง ซึ่งถึงกับบอกว่า เขียนไปร้องไห้ไป
ส่วน มาร์กี้ ที่ย้อนกลับไปพูดทั้งน้ำตา เพราะว่ามาร์กี้บอกว่าเคยเสียคนที่รักจากโรคนี้ไป 2 คนแล้ว แล้วก็ไม่อยากให้มันเกิดขึ้นกับตัวเองอีก ไม่อยากให้เป็นซ้ำๆ อีก ทุกวันนี้ก็ยังไม่โอเคที่ต้องมาเสียพ่อกับน้าไป ก็เลยไม่อยากเสียป๊อกไปอีกคน 
ช็อตนี้ยิ่งซึ้ง เพราะป๊อกเองก็รีบกอดมาร์กี้ แล้วบอกว่าไม่ต้องพูดอะไรแล้ว เข้าใจแล้ว ใครที่ได้ดูคลิปเต็มรับรองว่ามีร้องไห้ตาม และซึ้งใจไปด้วยกับความรักของคู่ ป๊อก-มาร์กี้ ที่อยู่เคียงข้างกันในทุกช่วงเวลาจริงๆ 

