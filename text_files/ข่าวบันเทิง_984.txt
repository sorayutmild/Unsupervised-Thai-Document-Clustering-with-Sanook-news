เป็นข่าวฮือฮาทั้งวัน หลังจากเมื่อช่วงเช้าวันนี้ หนุ่ม-ศรราม เทพพิทักษ์ ได้ออกมาชี้แจงผ่านอินสตาแกรมส่วนตัว ถึงเหตุการณ์ที่มีข่าวลือว่าได้เลิกรากับ นิกกี้-นิโคล เทริโอ โดยฝ่ายชายได้ออกมายอมรับว่า เลิกราจริง ตั้งแต่เดือนมีนาคม แต่ที่ไม่ออกมาเปิดเผยเพราะอยากใช้ชีวิตปกติ พร้อมยอมรับว่ามีคุยสาวอื่นบ้าง แต่ไม่ได้คบซ้อนกับ นิโคล แน่นอน
>>เลิกจริง "ศรราม" ชี้แจง ยุติสัมพันธ์ "นิโคล" รับมีคุยสาวใหม่ แต่ไม่เคยคบซ้อน 
IG nicole_officialaccountภาพแรกที่นิโคลโพสต์ หลังจากศรรามยอมรับว่าเลิกรา
ล่าสุดฝ่าย นิโคล ได้ออกมาเคลื่อนไหวแล้ว ทางอินสตาแกรม โดยสาวเจ้าได้โพสต์ภาพของตัวเอง ที่ยืนอยู่คนเดียว พร้อมแคปชั่นประกอบว่า "All women have instincts... And my instincts were right" หรือที่แปลได้ว่า "ผู้หญิงทุกคนล้วนมีสัญชาตญาณ และสัญชาตญาณของฉันก็ถูกต้อง"
IG nicole_officialaccountข้อความจากอินสตาแกรม นิโคล
แม้จะยังไม่มีการยืนยันว่าข้อความดังกล่าวเกี่ยวข้องกับที่ หนุ่ม ศรราม ออกมาชี้แจงเรื่องความสัมพันธ์ เมื่อช่วงเช้าหรือไม่ แต่ที่แน่ๆ บรรดาแฟนคลับของนิโคล ต่างเข้ามาคอมเมนต์ให้กำลังใจ และบอกให้สู้ๆ เพื่อที่จะผ่านเหตุการณ์ครั้งนี้ไปให้ได้ในเร็ววัน 
>>ส่อแววเลิก "ศรราม" อันฟอลโลว์อินสตาแกรม "นิโคล" แล้ว
>>"นิโคล" เข้ารพ. ได้กำลังใจจากคนในครอบครัว แต่ไร้เงา "ศรราม"
 
