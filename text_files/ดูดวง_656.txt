การเสริมดวงสามารถทำได้หลากหลายวิธีหนึ่งในนั้น คือ "การใส่แหวนเสริมดวง" ซึ่งการใส่แหวนนั้นเป็นวิธีที่ง่ายและสามารถทำได้ทั้งผู้หญิงและผู้ชาย 
ซึ่งนอกจากการใส่แหวนจะช่วยเสริมดวงแล้วยังเป็นแฟชั่นได้อีกด้วย โดยเฉพาะคนที่ชอบสวมแหวนเป็นเครื่องประดับก็มักจะชอบวิธีการนี้เป็นการเสริมดวง
หากใครที่อยากลองนำวิธีเสริมดวงแบบนี้ไปใช้ แต่ยังไม่รู้ว่าจะเริ่มสวมแหวนนิ้วไหนอย่างไร Sanook! Horoscope รวบรวมข้อมูลไว้ให้คุณแล้วดังต่อไปนี้ค่ะ

สวมแหวนเสริมดวง

สำหรับผู้ที่เกิดวันอาทิตย์
เป็นคนใจร้อน มีทักษะในการพูด ชอบช่วยเหลือผู้อื่น มีลักษณะของการเป็นผู้นำสูง ดังนั้นผู้ที่เกิดในวันนี้จึงควรสวมแหวนที่ทำมาจากทองคำ เงิน หรือหยก

ผู้ชาย ควรสวมแหวนมือขวา โดยนิ้วที่ควรสวมคือ นิ้วชี้ หรือนิ้วนาง จะช่วยส่งเสริมในเรื่องของอำนาจบารมี
ผู้หญิง ควรสวมแหวนที่มือซ้าย โดยสวมที่นิ้วกลาง หรือนิ้วนาง จะทำให้ประสบความสำเร็จเจริญก้าวหน้าในทุกๆ เรื่อง

สำหรับผู้ที่เกิดวันจันทร์
เป็นคนพูดเก่ง ช่างเจรจา ขี้น้อยใจ อีกทั้งยังเป็นคนที่โกรธง่าย แต่หายเร็วอีกด้วย ดังนั้นการสวมแหวนที่ถูกต้องเหมาะกับคนที่เกิดในวันนี้คือ การเลือกแหวนที่มีตัวเรือนไม่ใหญ่ หรือหนาจนเกินไป ควรเป็นแหวนที่มีลักษณะบาง หัวแหวนไม่ใหญ่มากนอกจากนี้วัสดุที่ใช้ทำตัวเรือนแหวนควรทำจากหินสี เงิน นาก โลหะ หรืออาจจะเป็นโลหะผสมชนิดต่างๆ ก็ได้ตามสะดวก แต่หากจะให้ดีผู้ที่เกิดวันจันทร์หากสวมแหวนที่ประดับด้วย เพชรสีเหลือง ไข่มุก บุษราคัม จะยิ่งเสริมดวงชะตายิ่งนัก

ผู้ชาย ให้เน้นสวมแหวนที่มือข้างขวา โดยสวมที่นิ้วชี้ นิ้วกลาง และนิ้วนาง เท่านั้น ถึงจะดีส่งเสริมดวงชะตาให้เจริญก้าวหน้า
ผู้หญิง หากต้องการให้หน้าที่การงานเจริญรุ่งเรือง มีคนนับหน้าถือตาและมีคนอุปถัมภ์ค้ำชู ควรสวมแหวนที่มือข้างซ้าย โดยสวมที่นิ้วก้อย นิ้วนาง นิ้วกลางเท่านั้น

สำหรับผู้ที่เกิดวันอังคาร
เป็นคนที่มีความมุ่งมั่นตั้งใจในการทำตามฝันของตนเองเป็นอย่างมาก อีกทั้งยังเป็นคนที่ทำอะไรคล่องแคล่วว่องไวอีกด้วย ดังนั้นการเลือกแหวนที่เหมาะกับคนวันนี้นั้นควรเป็นแหวนที่มีลักษณะหนา หัวแหวนค่อนข้างใหญ่ ตัวเรือนของแหวนนั้นทำจากวัสดุใดก็ได้ดีทั้งหมด แต่หากหัวแหวนเป็นอัญมณีที่ถูกโฉลกกับคนที่เกิดวันอังคาร เช่น ไข่มุกสีชมพู โรสควอตซ์ เป็นต้น จะยิ่งเสริมดวงให้ดียิ่งขึ้น

ผู้ชาย ควรสวมแหวนที่นิ้วกลางและนิ้วชี้ที่มือข้างขวา จะช่วยเสริมให้ประสบความสำเร็จในทุกๆ ด้าน
ผู้หญิง ควรสวมแหวนที่นิ้วนาง นิ้วชี้ หรือนิ้วกลาง ของมือข้างซ้าย จะช่วยให้แคล้วคลาดปลอดภัย


สวมแหวนเสริมดวง

สำหรับผู้ที่เกิดวันพุธ
เป็นคนมีความอดทนสูง ตั้งใจทำมาหากิน เป็นที่รักและได้รับการอุปถัมภ์จากผู้หลักผู้ใหญ่อยู่เสมอ สำหรับการสวมแหวนของคนที่เกิดในวันนี้ควรสวมแหวนที่มีขนาดพอดีนิ้ว ไม่เล็กหรือใหญ่จนเกินไป หัวแหวนควรประดับด้วยรัตนชาติ มรกต หรือหยกโดยการขึ้นรูปให้มีทรงเป็นรูปเหลี่ยมต่างๆ จะช่วยเสริมดวงชะตายิ่งนัก สำหรับตัวเรือนของแหวนควรทำจากวัสดุที่เป็นธรรมชาติ เช่น หยก ทอง หรือเงิน เป็นต้น

ผู้ชาย ควรสวมแหวนที่มือขวา โดยสามารถสวมได้ทุกนิ้ว ยกเว้น นิ้วก้อยเพียงนิ้วเดียวที่ไม่ควรสวมเพราะจะทำให้มีปัญหาเล็กๆ น้อยๆ ติดขัดตลอดเวลา ชีวิตจะไม่ราบรื่น
ผู้หญิง ควรสวมแหวนที่มือข้างซ้าย แต่ไม่ควรสวมที่นิ้วหัวแม่มือกับนิ้วก้อย นอกจากนี้แล้วสามารถสวมได้ทุกนิ้ว

สำหรับผู้ที่เกิดวันพฤหัสบดี
เป็นคนฉลาด ซื่อสัตย์ ตรงไปตรงมา มีความเป็นผู้นำชอบออกคำสั่งให้ผู้อื่นทำตาม ดังนั้นแหวนที่เหมาะกับผู้ที่เกิดในวันนี้ควรเป็นหวานที่ตัวเรือนแหวนทำจากวัสดุที่เป็นทอง ทองคำขาว หรือเงิน และมีลักษณะใหญ่กว่านิ้วมือเล็กน้อย สำหรับหัวแหวนควรประดับด้วยอัญมณีที่เป็นมงคลตามวันเกิด ได้แก่ โกเมนสีส้ม โอปอล หรือแซฟไฟร์สีส้ม เป็นต้น และควรเลือกชิ้นที่มีแสงส่องเป็นประกายจึงจะดี

ผู้ชาย ควรสวมแหวนที่มือขวา โดยนิ้วที่ห้ามสวมคือ นิ้วหัวแม่มือ และนิ้วก้อย นอกนั้นสามารถสวมได้ทั้งหมดจะส่งเสริมให้ชีวิตเจริญรุ่งเรื่องในทุกๆ ด้าน
ผู้หญิง ควรสวมแหวนมือซ้าย สามารถสวมได้ทุกนิ้ว จะส่งเสริมดวงชะตาให้เจริญก้าวหน้าในทุกด้าน


ใส่แหวนเสริมดวง

สำหรับผู้ที่เกิดวันศุกร์
เป็นคนอ่อนไหว ช่างฝัน จินตนาการสูง อ่อนหวาน มีเสน่ห์ต่อเพศตรงข้ามเป็นอย่างมาก อีกทั้งยังเป็นคนเจ้าสำอาง หลงใหลในศิลปะ ดังนั้นการสวมแหวนของผู้ที่เกิดวันศุกร์ นอกจากนี้แล้วควรเลือกแหวนที่มีการออกแบบในลักษณะเป็นคลื่นๆ ทำจากหิน ทองคำ หรือเงิน และมีหัวแหวนที่มีสีสันสดใสหรือประดับด้วยอัญมณีประจำวันเกิด ได้แก่ เพทายสีฟ้า เพชรสีฟ้าหรือสีน้ำเงิน ไพลิน เป็นต้น

ผู้ชาย ควรสวมแหวนที่มือขวา โดยสวมที่นิ้วกลางและนิ้วนาง จะช่วยส่งเสริมในเรื่องของอำนาจบารมี
ผู้หญิง ควรสวมแหวนที่มือซ้าย โดยการสวมแหวนนั้นสามารถสวมได้ทุกนิ้ว จะส่งเสริมให้ดวงชะตารุ่งเรือง หน้าที่การงานดี พบเจอแต่เรื่องดีๆ ทั้งสิ้น แต่ควรระวังไม่ควรสวมแหวนซ้อนกันมากจนเกินไปเพราะจะส่งผลให้ความรักมีปัญหาในเรื่องของมือที่สามหรือรักซ่อนได้

สำหรับผู้ที่เกิดวันเสาร์
เป็นคนที่ยึดมั่นในความคิดของตนเอง และเชื่อมั่นในความคิดของตนเองเป็นอย่างมาก อีกทั้งยังเป็นคนเงียบขรึม คิดมาก โมโหร้าย ดังนั้นจึงควรสวมแหวนที่ทำมาจากเงิน ทองคำ หรือหิน และมีขนาดใหญ่กว่านิ้วเล็กน้อย ในส่วนหัวของแหวนควรประดับด้วย หยกดำ โอนิกซ์ แซฟไฟร์สีม่วง หรือรัตนชาติแท้ที่มีสีเข้ม

ผู้ชาย ควรสวมแหวนที่มือข้างขวา โดยนิ้วที่ควรสวมแหวนคือ นิ้วนางและนิ้วก้อย ส่งเสริมเรื่องการงานให้เจริญก้าวหน้า
ผู้หญิง ควรสวมแหวนที่นิ้วนาง นิ้วกลาง และนิ้วชี้ ของมือข้างซ้าย จะส่งเสริมดวงชะตาให้รุ่งเรืองในทุกๆ ด้าน


ใส่แหวนเสริมดวง

::Tips::
เพิ่มเติมอีกนิดสำหรับชาวสนุก!ดูดวง ที่อยากเสริมดวงเฉพาะด้านโดยเลือกสิ่งที่คุณอยากจะเสริมแล้วสวมแหวนตามข้อมูลที่เรานำมาฝากกัน ดังต่อไปนี้....
- ถ้าอยากเสริมดวงการเงิน : ควรสวมแหวนทอง, แหวนเงิน, แหวนหยก และแหวนหัวพลอยสีที่ถูโฉลก
- ถ้าอยากเสริมดวงความรัก : ให้สวมแหวนรูปหัวใจ, รูปดาว, แหวนเพชร, เทอร์ควอยส์ก็ได้
- ส่วนแหวนลูกปัดและหินสีต่างๆ : จะช่วยเสริมดวงเสน่ห์
- ถ้าอยากให้มีความรักมั่นคง : ต้องสวมแหวนที่ตรงหัวใจ คือนิ้วนางข้างขวา
- ถ้าอยากให้โชคดีเรื่องความรัก : ต้องสวมแหวนที่นิ้วก้อยข้างซ้าย
- ถ้าอยากให้คนนั้นสนใจ : ต้องสวมแหวนที่นิ้วชี้ข้างขวา
- ถ้าอยากให้โชคดีมีความราบรื่นในเรื่องต่างๆ : ต้องสวมแหวนที่นิ้วนางข้างขวา
- ถ้าอยากให้ปลอดภัยจากสิ่งชั่วร้าย : ต้องสวมแหวนที่นิ้วกลางข้างขวา
- ถ้าอยากให้โชคดีในเรื่องการเงิน : ต้องสวมแหวนที่นิ้วกลางข้างขวา
- ถ้าอยากมีเสน่ห์ไม่เหมือนใคร : ต้องสวมแหวนที่นิ้วก้อยข้างขวา
- ถ้าอยากมีคนชอบมากๆ : ต้องสวมแหวนที่นิ้วหัวแม่มือข้างขวาหรือซ้ายก็ได้

>>>อ่านเรื่องเสริมดวงอื่นๆ ต่อที่นี่ คลิก!

ขอบคุณข้อมูลจาก FW Mailขอบคุณภาพประกอบจาก