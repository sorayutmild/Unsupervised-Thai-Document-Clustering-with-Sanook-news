     เว็บบอร์ด CivicX เผยภาพ Honda Civic Hatchback 5 ประตูเจเนอเรชั่นใหม่ล่าสุดที่ประเทศอังกฤษในบอดี้จำหน่ายจริง
     ภาพชุดดังกล่าวเผยให้เห็นส่วนท้ายแบบ Fastback ท้ายลาด ประตูท้ายแบบยกขึ้นทั้งบาน ออกแบบให้มีสปอยเลอร์บริเวณประตูท้าย พร้อมที่ปัดน้ำฝนด้านหลัง ไฟท้ายออกแบบด้วยเส้นสายใกล้เคียงกับเวอร์ชั่นซีดาน และกันชนที่ตกแต่งด้วยสีดำดูดุดันมากขึ้น
 

     Civic Hatchback ที่ปรากฏนั้น แหล่งข่าวระบุว่าอยู่ระหว่างการขนส่งไปยังสหรัฐอเมริกา ซึ่งคาดว่าจะใช้ไลน์เครื่องยนต์เดียวกับเวอร์ชั่นซีดาน ทั้งเบนซินเทอร์โบ 1.5 ลิตร กำลังสูงสุด 174 แรงม้า (HP) และอาจจะได้เครื่องยนต์เบนซิน 2.0 ลิตร i-VTEC ที่ให้กำลังสูงสุด 158 แรงม้า สำหรับเจาะตลาดผู้ต้องการราคาที่ย่อมเยาลงมา
 

     ทั้งนี้ เว็บไซต์ Paultan แห่งมาเลเซียเคยระบุว่า Civic Hatchback มีโอกาสทำตลาดในกลุ่มประเทศอาเซียนรวมถึงประเทศไทยเป็นครั้งแรกอีกด้วย ซึ่งถ้าเป็นไปตามนั้น เราก็คงได้สัมผัสเวอร์ชั่นแฮทช์แบ็คเร็วๆนี้เช่นกัน
 
     ที่มาภาพ CivicX ผ่าน CarScoops
 
 