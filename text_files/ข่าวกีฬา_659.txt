สื่อเมืองผู้ดี กำลังตีข่าวถึงความผิดพลาดของผู้ตัดสิน ในเกมที่ "ไก่เดือยทอง" ท็อตแน่มสเปอร์ส เอาชนะ ซันเดอร์แลนด์ 2-1 ในเกมพรีเมียร์ลีก เมื่อคืนวันเสาร์ที่ผ่านมา โดยจังหวะปัญหาดังกล่าว เกิดขึ้นในช่วงทดเวลาบาดเจ็บ ของครึ่งเวลาหลัง ในเกมที่ไวท์ฮาร์ทเลน เมื่อ "คอสเทล ปันติลิม่อน" นายทวาร ซันเดอร์แลนด์ ขึ้นมาเพื่อหวังช่วยทีมทำประตูตีเสมอ ในช่วงก่อนหมดเวลาการแข่งขัน ทว่าทีม "แมวดำ" กลับโดนทีมเจ้าถิ่นโต้กลับ จากจังกวะเตะมุม ก่อนที่ แยน แฟร์ทองเก้น กองหลังของสเปอร์ จะหลุดเข้าไปยิงประตูแบบง่ายๆ แต่ผู้กับกับเส้น ดันยกธงเป็นลูกล้ำหน้า ทั้งๆที่ แฟร์ทองเก้น ในจังหวะหลุดเดี่ยว ยังอยู่ในแดนของตัวเอง ทำให้ถูกถกเถียงว่าลูกดังกล่าวนี้ล้ำหน้าจริงหรือ (ดูคลิปประกอบ)อย่างไรก็ตาม "เมาริซิโอ ปอเชตติโน่ "กุนซือของสเปอร์ส ได้แต่กล่าวแบบเซ็งว่า "บางที ผู้ตัดช่วยผู้ตัดสิน อาจไม่ได้โฟกัสอยู่กับเกม ก็เป็นได้ ทำให้พวกเขาผิดพลาดแบบนี้"
ทั้งนี้จังหวะปัญหาการล้ำหน้าเช่นนี้ ถูกสื่อเมืองผู้ดี ตั้งคำถามถึงกฏการล้ำหน้า ว่าในเคสนี้ มันคือการผิดพลาดของผู้ตัดสิน หรือเป็นความแม่นกฏกันแน่? 


จังหวะล้ำหน้าของ แยน แฟร์ทองเก้น กำลังถูกพูดถึงมากที่สุด

คลิปไฮไลท์ พรีเมียร์ลีก สเปอร์ส 2-1 ซันเดอร์แลนด์ (คลิกที่รูปเพื่อชมคลิป)

