 

 
ปีชวด (หนู)
เพราะความว่องไวปราดเปรียวของเจ้าหนูจอมซน จึงทำให้ความรักของคนเกิดปีนี้อลเวงร้อนแรงชนิดไฟแรงสูงทั้งหญิงและชาย ชาวปีชวดขนานแท้รับรองเรื่องเซ็กส์ของเขาไม่เป็นสองรองใคร อาจถึงขั้น ใฝ่หาเลยทีเดียว คนเกิดปีชวดถ้าได้รักใครแล้วจะทุ่มเทแบบสุด ๆ แต่อย่าให้เขาเกลียดเชียวนะ พลังความเกลียดของหญิงชายชาวปีหนู รุนแรงยิ่งกว่าพายุทอร์นาโดเสียอีก และก็เพราะความรุนแรงยิ่งกว่าพายุหมุนนี่เอง เวลาที่เขาพลาดหวังจากความรัก เขาจะฟูมฟายซะใหญ่โต แต่ก็เป็นเพียงแป๊บเดียว เมื่อคลื่นลมสงบ เขาและเธอก็จะมีความรักใหม่หมุนเวียนเข้ามาในชีวิตอย่างต่อเนื่อง
ด้วยพื้นดวง ของปีเกิด พวกเขาเกิดมาพร้อมกับเสน่ห์เลยทีเดียว ใครพบเห็นก็หลงใหลปลาบปลื้ม หมุนเวียนเข้ามาแต่ก็มิได้จีรังยั่งยืน เพราะตัวเขาเองที่เป็นประเภท รักง่ายหน่ายเร็ว หนุ่มสาวปีชวดมักไม่จริงจังกับแก่นสารสาระของชีวิตสักเท่าใด ไม่ค่อยจะดิ้นรนหา ความมั่นคง เพราะชอบหมกมุ่นอยู่กับความรักและกามารมณ์นั้นเป็นยอดปรารถนาเหนือสิ่งอื่นใด
ปีฉลู (วัว)
วัวเป็นสัตว์ใหญ่เชื่องช้าแต่ทำอะไรได้หลายอย่าง ความรักของคนที่เกิดปีนี้จึงมักอบอุ่นละมุนละไม เขาและเธอที่เกิดปีวัว มักเป็นคนหนักแน่น ลองได้รักใครแล้วก็มักจะรักจริง ถึงจะเป็นคนออกนอกลู่นอกทางบ้างก็เป็นแค่น้ำจิ้ม ไม่เคยจริงจังหรือคิดนอกใจใด ๆ หรอกน่า คนเกิดปีฉลูถึงเจ้าชู้ก็เจ้าชู้แบบเงียบ ไม่กระโตกกระตาก ถ้าเขาคิดจะมีบ้านเล็กบ้านน้อย คงยากหรือนานทีใครจะรู้ได้ หนุ่มสาวปีวัว ไม่ชอบความโลดโผนในเรื่องความรัก ประเภทเจ้าชู้ไก่แจ้หาได้ยากมาก เพราะคนเกิดปีวัว ส่วนใหญ่จะรักบ้านรักครอบครัว ไม่น่าแปลกสำหรับสามีที่เกิดปีฉลู จะกลับบ้านตรงเวลาทุกวัน หรือไม่ก็ต้องโทรศัพท์บอกภรรยาทุกครั้งที่กลับผิดเวลา
แม้จะดูเรียบง่าย แต่ไม่ว่า ชายหรือหญิง ก็ไม่เป็นสองรองใครในเรื่องความรักหรอกนะ เป็นคนไฟแรงพอสมควรเชียวล่ะ อารมณ์ของเขาอาจจะหวั่นไหว ถ้ามีคนที่ต้องตาถูกใจมานั่งข้าง ทำให้หัวใจที่สุขุม นุ่มลึก สั่นสะท้านได้ง่ายเหมือนกัน เขาหรือเธอเป็นคนพูดน้อยแต่ต่อยหนัก เมื่อชอบใครจะไม่พูดออกมาตรง ประเภทมานั่งจีบ ออดอ้อน ค่อนข้างจะหาได้ยากสักหน่อย เขาจะแสดงออกด้วยการกระทำหรือส่งสายตา โปรยเสน่ห์บอกความนัยให้ เขารู้ เขาเรียกว่าเจ้าชู้ทางสายตาไงล่ะ
ปีขาล (เสือ)
แม้เป็นเสือที่มีเขี้ยวเล็บแพรวพราว แต่ชาวปีขาลกลับมีความอ่อนไหวในเรื่องความรัก จึงไม่น่าแปลกที่แวดวงคนเกิดปีนี้จะอบอวลไปด้วยความรักอย่างมากมาย แต่กว่าจะหารักแท้หรือที่จะเป็นคู่ชีวิตก็ยากเต็มที เพราะความเป็นเสือซึ่งก็บอกยี่ห้ออยู่แล้วว่า ทั้งเขาและเธอ รับรองคุณภาพ ของความเจ้าชู้ได้ทุกคน จะมากหรือน้อยก็ขึ้นอยู่กับ ความร้อนแรงของวันเกิด และเดือนเกิดอีกที คนเกิดปีขาลเป็นคนที่เริ่มต้นใหม่กับความรักได้เสมอ เข้าทำนองอกหักดีกว่ารักไม่เป็น ลูกเล่นในเรื่องความรักความใคร่แพรวพราว คารมคมคายน่าหลงใหล
คนเกิดปีนี้จึงทำให้คนรักได้ไม่ยากเย็น หนุ่มสาวปีขาลไม่ชอบหลอกตัวเอง เป็นคนใจแข็งปานเหล็ก เรียกว่าต่อให้รักขนาดไหน ถ้ามีสิ่งที่ไม่พอใจมากระทบความรู้สึก ประเภทที่รับไม่ได้ก็ตัดใจได้ทันทีเหมือนกัน ลักษณะเฉพาะตัวที่เด่นๆของเขา อีกอย่างหนึ่งก็คือ ความเป็นคนช่างสังเกต แม้ต่อหน้าเหมือนไม่ใส่ใจอะไรเลย แต่ถ้าเป็นคนที่ถูกใจใครจับจะตาคน ๆ นั้น ประเภทไม่ให้พลาดเลยทีเดียว คนปีเสือมักจะมีเรื่องประหลาดเกี่ยวกับความรักเกิดขึ้นกับเขาอยู่เสมอ ถ้าเขาหลงรักใครก็จะหัวปักหัวปำประเภทเอาช้างมาฉุดก็ไม่อยู่ แต่สำหรับความผิดหวังแล้วเป็นคนละเรื่อง เมื่ออกหักก็จะจากไป ไม่ให้ความทุกข์ตามไปด้วยเป็นอันขาด
ปีเถาะ (กระต่าย)
คนเกิดปีเถาะ เปรียบเสมือนกระต่ายน้อยใต้แสงจันทร์อ่อนไหว อ่อนโยน มีจินตนาการเพ้อฝัน และไม่ค่อยหนักแน่นมั่นคงในเรื่องความรัก หินผายังโดนกัดกร่อนแล้วหัวใจอ่อนจะไม่แปรปรวนได้อย่างไร ฉะนั้น ถ้าคิดจะรักคนเกิดปีเถาะ ก็ต้องเผื่อใจไว้เจ็บบ้าง อย่าหวังกับความยั่งยืนกับกระต่ายน้อย เขาหรือเธอต่างก็มีหัวใจเปราะบาง ถ้าใครมาทำดีด้วยก็หลงใหลปลื้มแบบสุด คิดเลยเถิดจนถึงขั้นอยากจะควงแขนให้หายเปลี่ยวใจ
ชายปีกระต่ายเวลารักชอบใคร มักจะคิดไปไกลถึงขั้นสัมพันธ์สวาท หากมีจังหวะและโอกาสมักจะพลาดเขายาก หนุ่มสาวปีกระต่ายขี้หึงแบบสุด ๆ ประเภทของ ๆ ข้าใครอย่าแตะ ปัญหาเรื่องความรัก ของคนเกิดปีนี้ จึงมาจากเรื่องนี้เป็นส่วนใหญ่ความน่ารักอีกอย่างหนึ่งของคนเกิดปีกระต่าย คือ มักมีเทคนิคสร้างสีสันในเรื่องความรักให้แปลกใหม่อยู่เสมอ คู่รักของคนเกิดปีนี้ ไม่มีคำว่าเบื่อหรือไร้อารมณ์อย่างเด็ดขาด พื้นดวงของเขาเป็นคนปรารถนาความรักอย่างสุดยอด คนเกิดปีกระต่าย จึงมีหัวใจที่เปี่ยมด้วยรักอยู่ตลอดเวลา แม้วัยจะล่วงเลย ผันผ่านไปนานขนาดไหนก็ตาม
ปีมะโรง (งูใหญ่)
หนุ่มสาวชาวงูใหญ่มักมีนิยายอมตะเกิดขึ้นในชีวิตอยู่เสมอ เพราะคนเกิดปีนี้จะให้ความสำคัญกับเรื่องความรัก ยกย่องบูชาเหนือสิ่งอื่นใด ในการที่จะหาหรือเลือกคนรักสักคน เขาและเธอที่เกิดปีมะโรงจะไม่ สนใจในฐานะหรือชาติตะะกูล มาประกอบในการตัดสินใจ ถ้าพอใจเสียอย่างยังไงก็ได้นะ พวกเขามีความโรแมนติกไม่เบาเชียวแหละ หนุ่มสาวชาวงูใหญ่มีอารมณ์รักอยู่ในขั้นที่ใช้ได้
แต่เป็นประเภทที่อ่อนหวาน นุ่มนวลซะมากกว่า คนเกิดปีนี้ถ้าเจ้าชู้ก็เป็นแบบ เจ้าชู้เงียบ แต่ไม่สำส่อน สามารถยับยั้งชั่งใจได้ดี สาวชาวงูใหญ่อาจจะเลือกผู้ชายที่ขี้เหร่ที่สุดมาเป็นแฟน ทั้ง ๆ ที่ มีคนมาจีบจนหัวบันไดไม่แห้ง เรียกว่ามีอะไรแปลก ๆ ให้เซอร์ไพรส์อยู่เสมอ เช่นเดียวกับหนุ่มชาวงูใหญ่ ที่อาจเลือกสาวที่ใคร ๆ ต้องเบือนหน้ามาเป็นแฟน ซึ่งก็เป็นเรื่องที่น่าแปลกและพฤติกรรมของเขา สามารถครองความรักได้นานเลยทีเดียว เวลาที่ชาวงูใหญ่รักใคร มักคอยห่วงหาอาทร คอยดูแลเอาใจใส่คนรักเหมือนไข่ในหิน ประเภทจงอางหวงไข่เลยแหละ
ปีมะเส็ง (งูเล็ก)
เพราะความปราดเปรียวและมีเสน่ห์ของชาวงูเล็ก คนเกิดปีนี้จึงมักมีแฟนมากมาย บางช่วงชีวิตต้องเจอกับเรื่องวุ่นวาย กับเรื่องความรักเสียจนน่าปวดหัว แต่บทจะปักหลักกับใคร ก็หยุดเลื้อยเอาเสียดื้อ ๆ ยังงั้นแหละ ชาวงูเล็ก มักมีความรักแบบร้อนแรง ประเภทเจ้าชู้ประตูดิน บางคนอาจมีคู่ควงแทบไม่ซ้ำหน้าเลยทีเดียว ความเป็นคนมีเสน่ห์ทั้งชายและหญิง ถึงไม่หล่อหรือสวย แต่สาวแก่แม่ม่ายตอมกันหึ่ง เพราะทั้งลีลาและคารมของคุณ มันช่างจับใจ อย่าบอกใครเชียว
แม้ชาวงูเล็กจะเข้าข่ายประเภทเจ้าชู้ แต่ถ้าได้ใครมาเป็นแฟนแล้ว บอกได้เลยว่า ขี้หึงที่สุด เรียกว่าข้าทำไม่เป็นไร แต่เมื่อเป็นของข้าแล้วห้าม ใครยุ่งเด็ดขาด หนุ่มสาวชาวปีมะเส็ง มักเอาแต่ใจตัวเองเป็นที่หนึ่ง ใจร้อนก็เป็นที่หนึ่ง ปัญหาเรื่องความรักส่วนใหญ่ก็มีสาเหตุจากตัวเองนั่นแหละ คนเกิดปีนี้มีรักมากก็จริง แต่มักอาภัพคู่ที่แท้จริง ถึงจะมีมากมาย ง่ายแต่ก็ไม่ยั่งยืน เรื่องนี้คนปีงูเล็กต้องทำใจ เพราะไม่มีอะไรที่สมบูรณ์ไปเสียทุกอย่างหรอก
 
ปีมะเมีย (ม้า)
ถึงจะเป็นม้าศึกแต่กับไม่คึกสักเท่าไหร่ความรักของคนเกิดปี มะเมียจึงไม่ หวือหวาโลดโผนเหมือนคนอื่นเขา ความรักเป็นแบบเรื่อย ๆ ซะมากว่า หญิงที่เกิดปีม้าเรียกได้ว่าเป็นสาวเสน่ห์แรง เรียกได้ว่ามีมาไม่ขาด ดังสายน้ำไหลเลยทีเดียว และแน่นอนเรื่องปวดหัวใจก็จะเป็นเรื่องอะไรล่ะ เพราะความรักที่มีแต่คนมาเสนอให้นี่เอง หนุ่มสาวชาวปีนี้มีความชอบที่ เหมือนกันอยู่อย่างก็คือ ชอบให้คนอื่นมาคอยเอาอกเอาใจ ดูแล ห่วงใย ถ้ารู้ใจเธอข้อนี้แล้วไม่ผิดหวังหรอกนะ ถ้าหากเกิดมีคนรัก เป็นชาวปีมะเมียแล้ว เกิดเป็นคนที่เอาใจใครไม่เป็น ห่างหายขาดความสม่ำเสมอแล้วล่ะก็เตรียมตัวเตรียมใจไว้ได้เลย เพราะสิ่งนี้แล้ว คนเกิดปีมะเมียต้องการมากเลยทีเดียว
หนุ่มสาวปีม้า มักเป็นคนหน้าตาดีจึงมัก ติดนิสัยหลงตัวเอง ประเภทชอบมองกระจก เป็นนกหงษ์หยกเลยทีเดียว ชอบคิดอยู่เสมอว่า ตัวเองช่างหล่อหรือสวยเสียนี่กระไร คนเกิดปีนี้คิดว่าตัวเองต้องเริด เป็นหนึ่งเท่านั้น ถ้าเป็นสองรองใครเห็นทีจะทำใจลำบาก เพราะฉะนั้น ถ้าคุณเป็น คนรักเดียวใจเดียว มั่นใจได้เลยว่าผูกมัดใจเขาได้แน่นอน แต่ถ้าไม่มาทั้งใจ ชาวปีม้าก็โบกมือลาไม่เหลือเยื่อใยทันที งานนี้ม้าสาวมักจะคึกกว่าม้าหนุ่ม เพราะพื้นดวงบ่งบอกว่าเธอใช้แฟนเปลืองเสียนี่กระไร ถ้าคิดจะรักสาวปีม้าก็ต้อง เผื่อใจเอาไว้บ้าง
ปีมะแม (แพะ)
ใครที่เคยเห็นแพะเป็นสัตว์ที่เชือง แต่เอามาเปรียบ กับคนที่เกิดปีแพะไม่ได้หรอกนะ เขาและเธอ ช่างเฮงเสียเหลือเกินในเรื่องความรัก มีความโดดเด่นมากกว่าเรื่องงาน และการเงินอย่างเหลือเชื่อ หนุ่มสาวที่เกิดปีนี้ พวกเขาต่างมีอารมณ์โรเเมนติก สุนทรีย์ในเรื่องความรักเป็นอย่างยิ่ง มีอารมณ์อย่างล้นเหลือ จึงไม่น่าแปลกใจ ที่พวกเขามีความคิดไปไกลเป็นพิเศษ เพราะเพียงเริ่มมีความรัก เขาก็ฝันไปถึงสวรรค์ชั้นเจ็ดเลยทีเดียว
ชาวแพะรักใครชอบใครก็มักหลงใหลใฝ่ฝันเลยทีเดียว ชอบพร่ำเพ้อละเมอหา ชนิดที่เรียกว่าคลั่งรักแบบสุดๆ คนเกิดปีนี้ได้พิสูจน์ได้ในสัจธรรมที่ว่าความรักทำให้คนตาบอดได้ชัดเจน การที่ทุ่มเทความรักให้คนอื่นมากมายเช่นนี้เวลาที่เขาผิดหวัง คนปีแพะจึงต้องทรมานเป็นนานแสนนานกว่าจะหาย ดูเหมือนหัวใจของ คนเกิดปีแพะ จะเป็นหัวใจสะออน เพราะแม้จะเจ็บปางตายจากความรัก แต่เขาก็ไม่เคยเข็ดอะไรหรอก พอรักใครก็จะทุ่มเทอีกจนอาจถูกหลอกซ้ำแล้วซ้ำเล่า คนที่เกิดปีนี้กว่าจะเจอคู่แท้ ก็ต้องใช้เวลานานพอควร จนหัวใจเริ่มชินนั่นแหละ และเมื่อเจอคู่แท้แล้ว มักเป็นคู่ที่อุปถัมภ์ค้ำจุนกันดีนักแล
ปีวอก (ลิง)
คนเกิดปีวอกกับความอลเวงในเรื่องความรักมักเป็นของคู่กัน เพราะเขาและเธอชาวปีวอกเป็นคนน่ารัก ช่างพูดช่างเจรจา จริตมารยาชนิด 600 เล่มเกวียน ทำให้เวียนหัวกับคนใกล้ชิดเอามากหนุ่มชาวปีวอกเจ้าชู้เงียบ ขี้อ้อน เอาใจ เวลาปิ๊งใครขึ้นมาอย่าคิดว่าเขาจะบุ่มบ่าม แต่ตรงข้ามเขาจะสงวนท่าที เก็บความรู้สึกเอาไว้ไม่ให้เสียฟอร์ม หนุ่มสาวชาวปีวอก เป็นผู้ร้ายปากแข็ง ถ้าจับไม่มั่นคั้นให้ตาย อย่าหวังจะได้ความลับหรือจับโกหกเขาได้หรอก ในเรื่องความรัก เขาและเธอมีชั้นเชิงแพรวพราว ทั้งรุกและรับ
เรียกว่าเดินตามแผนการเผด็จศึกพิชิตใจครบทุกกระบวนท่าเลยทีเดียว บางทีถึงแม้เขาจะแอบชอบใครเป็นทุนเดิม แต่สาวปีวอกกลับทำท่าหยิ่งไม่สนใจ ถ้ารู้ตัวว่าจะแห้วนั่นแหละ เธอถึงจะเดินเกมส์ใหม่เป็นฝ่ายรุก แทน คนเกิดปีวอกทั้งชายและหญิง เป็นแฟนใครก็ดูน่ารัก เพราะพวกเขาใจเย็น ใส่ใจในความรู้ศึกของคนอื่นอยู่เสมอ ไม่ชอบเอะอะโวยวาย มักพูดจากันด้วยเหตุผลมากกว่าจะระเบิดอารมณ์ข้าใส่กัน ชาวปีวอกเป็นคนช่างเลือก ถ้ายังไม่ตกลงปลงใจกับใคร ก็จะขอคบไปเรื่อย ๆ ก่อน แต่ไม่รับปากนะว่าจะไม่คบคนอื่นไปด้วย เขาจะเลือกคนที่ถูกใจเขามากที่สุด แต่ก็เพียงเข้ากันได้ ไปกันด้วยดี เข้าใจซึ่งกันและกันเท่านี้เองที่ถูกใจเขา ถ้าเขาได้เลือกแล้วรับรอง เขาจะเป็นลิงที่เชื่อง ๆ ตัวหนึ่งเท่านั้นเอง
ปีระกา (ไก่)
คำเปรียบเทียบของคนโบราณ สำหรับคนเจ้าชู้ประเภทหนึ่งไปเหมือนไก่แจ้ แสดงว่าธรรมชาติของไก่ต้องมีกุ๊กกิ๊กเป็นเรื่องธรรมดา หนุ่มสาวชาวราศีนี้จะมีบ้างก็จะเป็นไรไปนะ หนุ่มสาวปีไก่ไม่เคยห่างหายจากความรัก เวลารักใครแล้ว เขาจะให้เกียรติและความสำคัญกับคนรักมาก คอยดูแลเอาใจใส่แม้กระทั่ง ความรู้สึกเล็กน้อย ก็คอยเก็บตกอยู่เสมอ เขาและเธอมีลักษณะเด่น อย่างหนึ่งคือ ตื้อเก่ง ถ้าลองได้ปิ๊งใครแล้วรับรอง เช้าเย็นและทุกเทศกาล เขาไม่เคยลืมที่จะแวะเวียนหรือซื้อของขวัญติดไม้ติดมือให้กับคนที่เขารักไม่ว่างเว้น
หนุ่มสาวปีระกาเป็นคู่รักที่น่ารักมาก เขามักจะเติมสีสันให้กับชีวิตรักอยู่เสมอ ทั้งนอกบ้านและในบ้าน หรือแม้เรื่องบนเตียงนอน เรื่องนอกใจหรือแบ่งปัน ความรักให้คนอื่นแทบจะไม่มี ข้อผิดพลาดของคนเกิดปีไก่ในเรื่องความรักก็คือ การมองข้ามสิ่งเล็ก ๆ น้อย บางอย่างไป ถ้าได้แฟนที่ไม่เข้าใจกัน เรื่องก็อาจบานปลายกลายเป็นเรื่องราวใหญ่โตไปได้โดยไม่รู้ตัว คนเกิดปีไก่ชอบมองโลกในแง่ดี จนบางทีก็เกินไป จึงทำให้ผิดหวังในเรื่องความรักอยู่บ่อย บางทีเพื่อนมาแย่งแฟนก็แสนจะปวดใจทีเดียว
ปีจอ (หมา)
เรื่องราวของคนเกิดปีสุนัขรู้สึกจะซับซ้อนซ่อนเงื่อน พอสมควร แม้จะลึก ๆ แล้ว หนุ่มสาวปีจอจะมีความซื่อสัตย์ไม่กระล่อนหลอกลวงใครก็ตาม แต่ความลับที่อยู่ในส่วนลึกของหัวใจไม่มีใครล่วงรู้ได้หรอกนะ เขาและเธอถ้ารักก็บอกว่ารัก ชอบก็บอกว่าชอบ ประเภทให้มานั่งจีบพร่ำรำพันบอกรักเช้าเย็น คนปีจอเขาไม่ทำกันหรอก วิธีแสดงความรักของเขา ก็แค่ส่งสายตาบอกภาษาใจก็พอแล้ว ชาวปีจอนิยมความรักแบบเงียบไม่กระโตกกระตาก บางทีเป็นแฟนกันมาเกือบปี ในที่ทำงานก็ยังไม่มีใครรู้ว่า พ่อหนุ่มคนนี้เป็นแฟนกับใคร จนมีใครไปแอบเจอโน่นแหละความลับจึงแตกคนเกิดปีนี้
เป็นคนประเภทหงิม สนิมหลบใน เห็นท่าทางเงียบ ๆ อย่างนี้แล้ว อย่าคิดว่าเรื่องความรักความใคร่จะไม่ได้เรื่อง บทรักของเขาไม่เบาหรอกนะจะบอกให้คนเกิดปีจอก็มีปัญหาวุ่นวายกับเขาเหมือนกัน ประเภทเรื่องความรักความใคร่นี่แหละ เพราะความไม่แคร์โดยไม่กลัวเปลืองตัวของเขา บางครั้งแค่อยากลองสนุก แต่จะถอนตัวก็ลำบากเหมือนกันนะ เมื่อมีแฟนเป็นตัวเป็นตนนั่นแหละ ชาวปีจอจึงจะหยุดพฤติกรรมอย่างว่าได้หมด แล้วหันมารักเดียวใจเดียวได้ทันทีเหมือนกัน
ปีกุน (หมู)
คนปีหมูดูน่ารักแต่ทำคนอกหักมานับไม่ถ้วน แต่ก็พอเจอกับที่ตัวเองอกหักนั่นแหละ อารมณ์ของคนหนุ่มสาวชาวปีกุนก็ร้อนแรงเหมือนกันนะ ถ้าเป็นสาวก็ประเภทไฟแรงสูง  เขาและเธอเป็นคนมีเสน่ห์ใครเห็นก็อยากใกล้ชิดและก็อย่างที่บอกนั่นแหละ คนเกิดปีนี้เขามีไฟ ถ้าเข้าใกล้ก็จะวูบวาบได้ง่าย พวกเขาจริงจังในทุก ๆ เรื่อง ยกเว้นในเรื่องความรัก ถ้าใครจะรักชาวปีกุนก็ต้องทำใจซักหน่อย เพราะเขาและเธอออกจะรวนเรและหวั่นไหวเอาง่าย มีหัวใจที่เปลี่ยนแปลงเหมือน กังหันต้องลมเลยแหละ
ยิ่งไปกว่านั้น เขาและเธอยังเป็นคนที่ไม่ยอมหักห้ามใจ มีไฟรักอยู่เต็มเปี่ยม โรคประจำตัวของคนเกิดปีนี้คือการแพ้คนหล่อคนสวย แบบที่ว่าหน้าตาดีอย่าได้ย่างกรายเข้ามาใกล้เชียว ทำให้คนเกิดปีกุน จะหลงรักเอาง่าย ๆ เลยล่ะ ถ้ารู้จุดอ่อนของตัวเองแล้ว ต้องควบคุมอารมณ์ของตนเองให้ได้ความวุ่นวายในชีวิตก็จะลดลงมากทีเดียว คนเกิดปีกุนที่เป็นผู้หญิง จะดีกว่าผู้ชายเล็กน้อย ในเรื่องคู่ครองและความรัก คือถ้าเจอคู่แท้ก็แล้วไป สาวเจ้าก็จะได้ไม่เปลืองตัวและปล่อยใจให้กับใคร ๆ อีก แต่สำหรับหมูหนุ่ม จะไม่หยุดอยู่แค่นั้นหรอก จึงมักจะหาคนจริงจังได้ยากสักหน่อย ตำราบอกว่าผู้หญิงปีกุนส่วนมากมักจะมีคู่ที่อ่อนวัยกว่านะ
 
ขอบคุณข้อมูลจาก FW Mailขอบคุณภาพประกอบจาก Photos.com
++ ดูดวงความรักเรื่องอื่นๆ อีกมากมายคลิก!
 