หลังจากที่เห็น OPPO เปิดตัวมือถืออกมาหลากหลายรุ่นจนเรียกได้ว่าหน้าตามันก็เดิมๆ ไปหมด จนกระทั่ง OPPO เลือกเปิดตัว A71 (2018) ที่มีหน้าตาไม่ได้แตกต่างจากมือถือในปีที่แล้ว
ด้วยหน้าจอขนาด 5.2 นิ้วความละเอียด HD พร้อมกับด้านล่างมีปุ่มกด ทำให้หน้าจอมีอัตราส่วน 16:9 และรองรับ Dual SIM

ขุมพลังของเครื่องรุ่นนี้เลือกใช้ Qualcomm Snapdragon 450 พร้อมกับ RAM 2GB ความจำในตัว 16GB และสามารถเพิ่มความจำได้ด้วย MicroSD และได้ใช้ระบบปฏิบัติการ Color OS 3.2 พื้นฐานจาก Android 7.1
กล้องยังคงให้ความละเอียดเท่าเดิมคือ ด้านหลัง 13 ล้านพิกเซล ด้านหน้า 5 ล้านพิกเซล แต่มาพร้อมกับ A.I Beauty จับใบหน้าและปรับระดับความฟรุ้งฟริ้งอัตโนมัติ
สีสันของเครื่องมีให้เลือก 3 สีคือ ดำ ทอง และ ชมพู ในราคาจำหน่ายอยู่ประมาณ 179 ดอลล่าร์สหรัฐ หรือ 5,700 บาท