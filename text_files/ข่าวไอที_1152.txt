เปิดตัว Samsung Galaxy A7 สมาร์ทโฟนดีไซน์พรีเมียมที่บางเฉียบที่สุดของซัมซุง
เปิดตัวอย่างเป็นทางการแล้วสำหรับ Samsung Galaxy A7 รุ่นต่อยอดตระกูล Galaxy A ที่มาพร้อมความความบางเพียง 6.3 มิลลิเมตรซึ่งถือว่าเป็นสมาร์ทโฟนที่มีความบางที่สุดในตอนนี้จากทางค่าย Samsung 

หลังจากที่ทาง Samsung ได้ทำการเปิดตัว Galaxy A5 สมาร์ทโฟนดีไซน์พรีเมียมแบบ All-Metal Unibody ที่บางเฉียบที่สุดอย่างเป็นทางการไปเมื่อปลายปี พร้อมเคาะราคาเบาๆ ที่ 12,900 บาท (โดยบอกว่าเป็นรุ่นที่บางที่สุด Samsung เท่าที่เคยมีมานั้นคือ 6.7 มม.)
อัพเดทล่าสุดนั้นทางซัมซุงได้ทำการเปิดตัว Samsung Galaxy A7 สมาร์ทโฟนดีไซน์พรีเมียมที่บางเฉียบที่สุด เท่าที่ซัมซุงเคยมีมานั้นคือมีความบางกว่า Samsung  Galaxy A5 
ตัวเครื่องเป็นแบบ All-Metal Unibody อีกหนึ่งรุ่นอย่างเป็นทางการ Samsung Galaxy A7 นั้นมีบางเพียงแค่ 6.3 มิลลิเมตร ซึ่งบางกว่า Galaxy A5 กลายเป็นว่าตอนนี้นั้น Galaxy A7 ครองตำแหน่งสมาร์ทโฟนที่บางเฉียบที่สุดของ ซัมซุงแทน Galaxy A5 ไปเป็นที่เรียบร้อยแล้ว


คุณสมบัติเด่นเบื้องต้นของ Samsung Galaxy A7

เทคโนโลยีการผลิตตัวเครื่องแบบ All-Metal Unibody (กรอบตัวเครื่องถูกขึ้นรูปเป็นชิ้นเดียวกัน ด้วยวัสดุแบบโลหะทั้งชิ้น) พร้อมความบางเฉียบเพียง 6.3 มิลลิเมตร
จอแสดงผลแบบ Super AMOLED Capacitive Touchscreen 16,700,000 สี ความละเอียด 1280x720 Pixels (HD 720p : กว้าง 5.5 นิ้ว)
หน่วยประมวลผลภาพกราฟฟิคโดยเฉพาะ (GPU : Graphics Processing Unit) แบบ Mali-T628 MP6 (รุ่นหนึ่งซิม) หรือ Adreno 405 (รุ่
ประมวลผลการทำงานด้วยชิปเซ็ต Octa-Core 32-bit Exynos 5430+M7450 (รุ่นหนึ่งซิม) หรือชิปเซ็ต Octa-Core 64-bit Qualcomm MSM8939 Snapdragon 615 (รุ่นสองซิม)
หน่วยความจำภายในสำหรับเก็บบันทึกข้อมูลขนาด 16 GB และ RAM ขนาด 2 GB
รองรับการ์ดหน่วยความจำเสริมภายนอกแบบ microSD Card (TransFlash) ได้สูงสุดขนาด 64 GB
กล้องดิจิตอลตัวหลักที่ด้านหลังของตัวเครื่อง ความละเอียดระดับ 13 ล้าน Pixels พร้อมกล้องดิจิตอลขนาดเล็กที่ด้านหน้าของตัวเครื่อง ความละเอียดระดับ 5 ล้าน Pixels

โดย Samsung Galaxy A7 จะมีเฉดสีให้เลือกทั้งหมด 3 สีมาตรฐานให้เลือก (ขาว, น้ำเงินเข้ม และทอง) โดยจะมีราคาวางจำหน่ายอยู่ที่ $600 (ประมาณ 19,800 บาท) หากมีความเคลื่อนไหวอะไรเกี่ยวกับเรื่องการนำมาจำหน่ายในเมืองไทย ทางทีมงานรีบนำมาอัพเดทครับ!!
แฟนๆ Sanook! Hitech สามารถเข้าไปอ่าน [รีวิว] Samsung Galaxy A5 จัดเต็มอย่างเป็นทางการ ได้ที่นี่ 