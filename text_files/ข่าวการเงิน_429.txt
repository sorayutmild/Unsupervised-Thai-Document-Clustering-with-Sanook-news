ทุกวันนี้ ตลาดนัดหลังออฟฟิศต่างๆในเมือง กลายเป็นแหล่งช้อปปิ้งที่สร้างเม็ดเงินมหาศาลในแต่ละวัน นอกจากจะมีหนุ่มสาวออฟฟิศ ที่มีกำลังซื้อของแล้ว พ่อค้าแม่ค้า ก็ยังมีของขายหลากหลายอีกด้วย Sanook Money รวมแหล่งตลาดนัดหลังออฟฟิศที่น่าสนใจมาแบ่งปัน เพื่อเป็นไอเดียทำธุรกิจส่วนตัวแบบย่อมๆ 
1.ตลาดนัดหลังกระทรวงการคลังตั้งอยู่หลังกระทรวงในซอยอารีย์สัมพันธ์ สามเสนใน พญาไท ถือเป็นอีกแหล่งที่รวมของไว้ให้เหล่าข้าราชการทั้งกระทรวงการคลัง กรมสรรพากร กระทรวงทรัพยากรธรรมชาติและสิ่งแวดล้อม ให้ช้อปปิ้งกันจนกระเป๋าฉีกส่วนใหญ่จะมีของหลากหลายและราคาอยู่ในระดับกลาง เวลาขายวันจันทร์ - วันศุกร์ เวลาประมาณ 06.00-14.00 น.
2.ตลาดนัด เมืองไทยภัทร รัชดาภิเษกตลาดนัดแห่งนี้ ค่อนข้างคึกคัก เพราะอยู่ข้างๆตึกเมืองไทยภัทร ตึกเมืองไทยประกันชีวิต ฝั่งตรงข้ามก็เป็นตึกของธนาคารธนชาติ แถมด้วยใกล้รถไฟฟ้าใต้ดิน เป็นตลาดอีกแหล่งที่น่าสนใจ โดยเฉพาะช่วงเช้า เมนูเร่งด่วนจะขายดี ส่วนตอนกลางวัน ก็จะมีพนักงานลงมาทานข้าวกันมากมาย และจะช้อปปิ้งต่ออีก ส่วนใหญ่จะมีของหลากหลายและราคาอยู่ในระดับกลาง เวลาขายวันจันทร์ - วันศุกร์ วันเสาร์ คนจะน้อย ส่วนวันอาทิตย์จะเป็นวันหยุด
3.ตลาดนัด หน้าตึกซัน (ตึกทานตะวัน) วิภาวดี ซ.9ตลาดนัดนี้เป็นอีกแหล่งค้าขายที่ไม่ใหญ่มาก แต่น่าสนใจ เพราะรอบๆ จะเป็นตึก สำนักงานออฟฟิศต่างๆมากมาย แถมยังมีพนักงานจากหลากหลายออฟฟิศมากมายลงมาทานอาหาร มาช้อปปิ้ง เป็นอีกช่องทางทำเงิน ที่น่าสนใจอยู่ไม่น้อยส่วนใหญ่จะมีของหลากหลายและราคาอยู่ในระดับกลาง เวลาขายวันจันทร์ - วันศุกร์ เวลา 07.00 น. -15.00 น.
4.ตลาดนัดข้างตึก SCB สำนักงานใหญ่ เป็นตลาดนัดเล็กๆ ที่เน้นขายอาหาร เครื่องดื่ม เป็นแหล่งกิน แหล่งช้อป สำหรับพนักงาน SCB และ Unilever ส่วนใหญ่จะเป็นเมนูทานง่าย ราคาระดับกลาง เวลาขายวันจันทร์ - วันศุกร์ เวลา 06.00 น. -15.00 น.
5.ตลาดนัด อสมท.ส่วนใหญ่ตลาดนัดแห่งนี้ ลูกค้าส่วนใหญ่จะเป็นพนักงานออฟฟิศ ตลาดจะตั้งอยู่ 2 ข้างทางในซอย และจะมีพนักงานจากหลากหลายออฟฟิศ เช่น ธนาคารอาคารสงเคราะห์สำนักงานใหญ่ สถานีโทรทัศน์ช่อง 9 ตึกทรู ลูกค้าส่วนใหญ่ในตลาดแห่งนี้ จะเป็นกลุ่มที่มีกำลังซื้อ เปิดขายของวันจันทร์ ถึง วันศุกร์ เท่านั้น เริ่มขายกันเวลา 09.00 น. ถึง 14.00 น.