 ชายหื่นวัย 63 เข้ามาปลุกปล้ำยายวัย 83 ถึงใต้ถุนบ้านกลางวันแสกๆ หลานชายได้ยินเสียงออกมาเจอจังๆ
(5 ส.ค.63) เมื่อเวลา 11.00 น. พ.ต.ท.พงศ์พิพัฒน์ ญาติโพธิ์ สารวัตรสอบสวน สภ.ครบุรี ลงพื้นที่ตรวจสอบบ้านหลังเกิดเหตุกรณีชายสูงวัยข่มขืนกระทำชำเราคุณยายวัย 83 ปี  ซึ่งตั้งอยู่ที่หมู่ที่ 14 ต.โคกกระชาย อ.ครบุรี จ.นครราชสีมา โดยเหตุการณ์ดังกล่าวเกิดขึ้นเมื่อเวลาประมาณ 14.00 น. วันที่ 4 สิงหาคมที่ผ่านมา ก่อนที่บุตรสาวของผู้เสียหายจะเดินทางเข้าแจ้งความร้องทุกข์กับทางเจ้าหน้าที่ตำรวจเพื่อให้ดำเนินคดีกับผู้ก่อเหตุ
สำหรับผู้ก่อเหตุทราบชื่อภายหลังคือ นายสุรพล อายุ 63 ปี ซึ่งอยู่หมู่บ้านติดกับบ้านของคุณยายผู้เสียหาย ได้ถูกเจ้าหน้าที่ตำรวจติดตามควบคุมตัวเอาไว้ได้ แต่ยังคงปฏิเสธทุกข้อกล่าวหา 
จากการสอบสวนของเจ้าหน้าที่ตำรวจทราบว่า ในช่วงวันเกิดเหตุขณะที่ผู้เสียหายซึ่งเป็นคุณยายวัย 83 ปี ซึ่งป่วยเป็นโรคอัลไซเมอร์ ได้นอนอยู่ภายในบ้าน อยู่ๆ นายสุรพล ซึ่งมีอาการเมาสุรา ก็ได้บุกเข้าไปทำการล่วงละเมิดทางเพศ แต่คุณยายส่งเสียงร้องเนื่องจากตกใจ ทำให้หลานชายซึ่งนอนอยู่ภายในห้องตกใจตื่นและออกมาดู ก็มาพบว่านายสุรพล ได้แก้ผ้าและคร่อมอยู่บนตัวของคุณยาย
เมื่อนายสุรพล เห็นดังนั้น จึงรีบลุกใส่เสื้อผ้าและหนีออกจากบ้านไป ก่อนที่หลานชายของผู้เสียหายจะโทรศัพท์เล่าเรื่องราวที่เกิดขึ้นให้กับผู้เป็นแม่ซึ่งเป็นบุตรสาวของยายผู้เสียหายฟัง และเข้าแจ้งความกับเจ้าหน้าที่ตำรวจ ต่อมา ทางเจ้าหน้าที่ตำรวจจะติดตามไปควบคุมตัวมาได้ดังกล่าว
เบื้องต้นทางเจ้าหน้าที่ตำรวจได้นำคุณยายไปตรวจร่างกายกับทางโรงพยาบาลครบุรี และพบว่ามีร่องรอยการถูกล่วงละเมิดทางเพศ ผนวกกับคำให้การของพยาน จึงแจ้งข้อหา “ข่มขืนกระทำชำเรา” และ  “บุกรุกเคหะสถาน” ต่อไป
