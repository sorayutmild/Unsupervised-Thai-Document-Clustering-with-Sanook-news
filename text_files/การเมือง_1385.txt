สาวทอมบุกเดี่ยว เป่านกหวีดใส่นายกรัฐมนตรี โร่แจ้งความแล้ว หลังมีนายตำรวจรุดสอบถามประวัติ หวั่นได้รับอันตราย
ภายหลังจากที่ น.ส.พัทชนันท์ หลีล้วน ชาวสมุทรปราการ บุกเดี่ยวเป่านกหวีดใส่ และขอพูดคุยกับ น.ส.ยิ่งลักษณ์ ชินวัตร นายกรัฐมนตรี ขณะลงพื้นที่ตรวจราชการ จ.เพชรบูรณ์ โดยในวันนี้ น.ส.พัทชนันท์ เดินทางร้องทุกข์ต่อพนักงานสอบสวน สภ.เขาค้อ เพื่อลงบันทึกประจำวันไว้เป็นหลักฐาน เนื่องจากมีเจ้าหน้าที่ตำรวจหลายนาย เข้ามาสอบถามประวัติในเชิงลักษณะข่มขู่ จึงเกรงว่าจะมีอันตราย จึงได้ลงบันทึกประจำวันไว้
อย่างไรก็ตาม การเดินทางมาลงบันทึกประจำวันของ น.ส.พัทชนันท์ ในวันนี้มี นายเสถียร เม่นบางผึ้ง ประธาน กปปส.เพชรบูรณ์ เดินทางมาร่วมให้ปากคำด้วย