หลังจากที่หนุ่ม พีช พชร ออกมาให้สัมภาษณ์เรื่องเลิกรากับ แพทริเซีย กู๊ด ท่ามกลางกำลังใจและความเห็นใจจากคนที่ได้ฟังเรื่องราว ที่ต้องเลิกทั้งที่ยังรัก แม้จะเคยให้โอกาสแพทริเซียมาแล้วหลายครั้ง แต่สุดท้ายก็ถึงทางตัน รวมถึงภาพหลุดของแพริเซียที่ไปดินเนอร์กับไฮโซหนุ่ม โน้ต วิเศษ ที่พีชเองก็บอกว่าเพิ่งได้เห็นพร้อมกันกับทุกคน 
ซึ่งถึงแม้ว่าทาง โน้ต วิเศษ จะไม่ได้ออกมาโพสต์ข้อความหรือลงสตอรี่อย่างที่หลายคนจับตามองแต่อย่างใด หลังจากมีถูกจับผิดเรื่องอิโมติคอนรูปหมีที่เหมือนกับแพทริเซีย แต่ก็มีชาวเน็ตตาดีเห็นว่า โน้ตนั้นได้เคลื่อนไหวในโลกโซเชียลเช่นกัน
และล่าสุด (21 ส.ค.) โน้ตได้ออกมาโพสต์ข้อความชี้แจงแล้วถึงประเด็นดังกล่าว เพราะโน้ตเองก็ไม่สบายใจ และรู้สึกสงสารแพทิเซียที่ตกเป็นเหยื่อของข่าว บอกว่าตนเองกับแพทเพิ่งรู้จักกันไม่นาน และไม่ได้มีความสัมพันธ์อย่างที่ทุกคนเข้าใจ อยากให้รอฟังจากปากแพททริเซียเอง และประโยคเด็ด "นิสัยผมก็ชัดเจนครับ ถ้าไม่เคลียร์ผมก็ไม่ไปยุ่งแน่นอนครับ"
"วันนี้ผมต้องขออนุญาตใช้พื้นที่ตรงนี้เคลียร์ประเด็นที่ผมรู้สึกไม่สบายใจ มากๆ เพราะรู้สึกว่าน้องแพทกำลังตกเป็นเหยื่อของข่าวและคำพูดของคนครับ ผมกับน้องแพทเพิ่งจะรู้จักกันไม่นานและไม่ได้มีความสัมพันธ์อย่างที่ทุกคนเข้าใจ มันไปไกลมากจากความเป็นจริง ปัญหาของเขาผมไม่สามารถเข้าไปยุ่งได้นะครับ 
ตอนนี้อยากให้ทุกคนรอฟังคำพูดน้องแพทด้วยว่าเขาทำอะไร คิดอะไร ที่ผ่านมามีปัญหาอะไรในใจ ผมว่าน้องแพทเขาแมน และ ชัดเจนมากในการกระทำของเขาที่ผ่านมา เท่าที่รู้จักน้องยังไม่เคยเห็นน้องมีเจตนาพูดโกหกหรือรีบพูดอะไรด้วยอารมณ์ชั่ววูบให้กับประชาชนฟัง ผมเชื่อว่าสิ่งที่เขาจะพูด เขาใช้เวลากับมันมานานแล้ว ที่ผ่านมาเขายังนิ่ง และไม่ได้มีโอกาสพูดความในใจ ทั้งๆ ที่โดนตัดสินไปไกลเกินการกระทำของเขา ยังไงรอเขาและเป็นกำลังใจให้เขาด้วยครับ ฝากอีกเรื่อง นิสัยผมก็ชัดเจนครับ ถ้าไม่เคลียร์ผมก็ไม่ไปยุ่งแน่นอนครับ"
สำหรับเรื่องราวที่ดูเหมือนจะเป็นรักสามเศร้าในครั้งนี้ ที่เรื่องราวยังไม่จบ และปมสำคัญก็คงเป็นตัวของ แพทริเซีย ที่จะออกมาพูดว่าเกิดอะไรขึ้น และหนุ่มโน้ตจะใช่หนุ่มคนใหม่ที่มาแทนที่พีชหรือไม่นั้น ต้องติดตามกันต่อไปยาวๆ 


>>  "พีช พชร" รับเลิก "แพทริเซีย" สุดยื้อจะไปต่อ เขาบอกไม่ได้ตั้งใจให้เกิด
>> พูดเต็มๆ "พีช พชร" เลิก "แพทริเซีย" เปิดใจแบบเศร้าๆ เลิกทั้งที่ยังรัก
>> ย้อนเส้นทางรัก "พีช พชร" กับ "แพทริเซีย" 3 ปีเหลือเพียงความทรงจำ
>> "แม่แพทริเซีย" พูดแล้วรักล่มของ "พีช-แพท" กับ "โน้ต วิเศษ" รู้จักกันในงาน
>> อะไรยังไง! ภาพคู่ "แพทริเซีย" กับ "โน้ต วิเศษ" หลุดว่อนโซเชียล
>> รู้จัก โน้ต-วิเศษ รังษีสิงห์พิพัฒน์ ทายาทหลอดไฟหมื่นล้าน-นักปั้นแบรนด์เครื่องดื่มหุ่นสวย