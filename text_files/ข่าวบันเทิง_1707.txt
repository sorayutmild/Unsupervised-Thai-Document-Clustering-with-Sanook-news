ท่าทางประเด็นนี้..จะแซ่บนะเนี่ย เพราะอยู่ๆ คุณน้องพริตตี้ สาวสวยชื่อดังคนหนึ่ง ได้ออกมาโพสต์แฉพฤติกรรมของ "พระเอกหนุ่ม" ที่เคยได้รับการขนานนามกระฉ่อนทั้งวงการบันเทิงแล้วว่า "เจ้าชู้..ตัวพ่อ" งานนี้ดูเหมือนจะ...ซ้ำรอยเดิม ที่เพิ่มเติมคือคู่กรณีสาวคนใหม่
คุณน้องพริตตี้ นำเอาข้อความแชทที่อ้างว่าส่งมาจาก "พระเอกหนุ่ม" ทั้งติดตามมาจากเฟซบุ๊กและแชทผ่านแอปพลิเคชั่นชื่อดัง ภาษาพูดคุยก็ทักทายตามปกติ ลักษณะเหมือนอยากคุยหรือต้องการจีบ เริ่มต้นด้วยประโยคแรก..สุภาพบุรุษสุดๆ ทำเอาฝ่ายหญิงยินดีจะพูดคุยด้วย
แต่ไปๆ มาๆ ในท้ายที่สุดแล้ว ฝ่ายพระเอกหนุ่มกลับเขียนบอกมาว่า "สะเหล่อนะ ไม่ต้องติดต่อมาแล้วครับ" ทำเอา พริตตี้สาว ออกอาการงงๆ อยู่ดีๆ ก็มาด่า ทั้งที่ทักมาเอง ขอเบอร์เอง ติดต่อมาเอง.... คิดว่าเป็นดาราจะทำอะไรก็ได้หรือยังไง?
ทั้งนี้ คุณน้องพริตตี้คนสวย ยังบอกว่า พระเอกคนนี้ไม่ใช่ใครที่ไหน เคยเกิดกรณีลักษณะนี้ จนเป็นข่าวโด่งดังมาเมื่อไม่กี่ปีก่อน แต่ครั้งนี้ฝ่ายชายบอกปฏิเสธนะคะ งานนี้ น้องพริตตี้ เลยตาสว่าง...เจอะกับตัวเองถึงรู้ ข่าวที่ผ่านมาๆ ก็คงจะเป็นเรื่องจริง
อุ๊ตะ...แฉมาแซ่บๆ อีกหนึ่งคู่กรณีแบบนี้ ไม่รู้ "พระเอกหนุ่ม" จะรู้ตัวแล้วหรือยัง แหม...สมัยนี้จะทำอะไร คุยอะไร ก็ต้องระมัดระวัง หลักฐานมาบันทึกเอาไว้หมดนะคะ อย่าไว้วางใจเชียว...เราอยู่ในยุคของโซเชียลฯ