เกิดเรื่องอื้อฉาวในวงการฟุตบอลอังกฤษซะแล้ว แถมคราวนี้เกี่ยวเนื่องกับประเทศไทยเต็มๆเมื่อ "มิร์เรอร์" สื่อชั้นนำเมืองผู้ดี รายงานว่า "เจมส์ เพียร์สัน" กองหลังเลสเตอร์ ซิตี้ วัย 21 ปี ลูกชายแท้ๆของ ไนเจล เพียร์สัน กุนซือใหญ่ของสโมสร เป็นแกนนำเพื่อนร่วมทีมก่อเรื่องฉาว ด้วยคลิปหลุดมีเซ็กส์กับสาวไทย รวมไปถึงคำพูดเหยียดเพศอีกด้วยโดย เพียร์สัน พร้อมเพื่อนนักเตะดาวรุ่งอีก 2 คน คือ "ทอม ฮูเปอร์" กองหน้าวัย 21 ปี และ "อดัม สมิธ" ผู้รักษาประตูวัย 22 ปี พากันสร้างเรื่องฉาวให้ต้นสังกัด หลังจากมีคลิปหลุดออกมา ขณะที่ทั้งสามหน่อกำลังมีเพศสัมพันธ์กับสาวไทยในโรงแรมแห่งหนึ่ง ซึ่งในคลิปมีเสียงพูดภาษาไทยของฝ่ายหญิงดังออกมาอย่างชัดเจน

แข้งวัยละอ่อนทั้งสามเปลือยกาย แถมยังส่งเสียงดังโวยวายด้วยอารมณ์สนุกสนานตลอดคลิป โดยเนื้อหาที่พูดคุยนั้นเกี่ยวเนื่องกับการมีเพศสัมพันธ์ล้วนๆ รวมไปถึงการสั่งให้ผู้หญิงในคลิปทำเรื่อง "อย่างว่า" ด้วยคำพูดหยาบคายอีกด้วยอนึ่ง เลสเตอร์ ซิตี้ คือทีมที่มีเจ้าของเป็นคนไทย และกำลังเตรียมเดินทางมาทัวร์ปรีซีซั่นที่แดนสยาม หลังจากรอดตกชั้นจากพรีเมียร์ลีกเมื่อฤดูกาลที่แล้วซึ่งเมื่อคลิปลับนี้โดนเผยแพร่ออกไป อนาคตของนักเตะดาวรุ่งทั้งสามก็ถึงคราวสั่นคลอน เมื่อถูกสื่อวิพากษ์วิจารณ์อย่างหนัก รวมไปถึงกระแสเรียกร้องให้ออกจากสโมสรเลยทีเดียว

ไนเจล เพียร์สัน กุนซือใหญ่เลสเตอร์