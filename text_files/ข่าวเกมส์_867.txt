AMD Radeon R9 295X2
AMD Radeon R9 295X2
ปล่อยให้ฝั่งสีเขียวเขาเปิดตัวการ์ดจอ (กราฟฟิกการ์ด) รุ่นยักษ์ดำ กับยักษ์ Z ราคาเหยียบแสนกันไปแล้ว ทางค่ายสีแดง AMD ก็ไม่ยอมน้อยหน้าจัดงานแถลงข่าวเปิดตัวการ์ดจอรุ่นใหม่เช่นกันที่ ซันนี่เวล แคลิฟอร์เนีย ในชื่อรุ่นว่า AMD Radeon R9 295X2 การ์ดจอที่ทาง AMD เชื่อมั่นว่าแรงที่สุดในโลก (โลกเดียวนะไม่ใช่สามโลก) เป็นการ์ดจอแรงสุดในโลกรอบที่เท่าไหร่แล้วคงไม่มีใครเคยนับ แต่ที่แน่ๆมันเป็นการ์ดจอแรงสุดในโลกขณะนี้ ซึ่งผลิตออกมาเพื่อเกมเมอร์โดยเฉพาะ เพื่อที่จะได้ประสบการณ์การเล่นเกมที่สุดยอดมากกว่าที่เคยเป็น
AMD Radeon R9 295X2
AMD Radeon R9 295X2 เป็นการ์ดจอรุ่นแรงที่ใช้เทคโนโลยีการผลิตแบบ dual-processor ทำให้แม้ว่าเป็นการ์ดจอเพียงตัวเดียว แต่ก็มีพลังในการทำงานเหมือนกับใช้การ์ดจอรุ่น AMD Radeon R9 Series ต่อเข้าด้วยกันสองตัวนั่นเอง มีหน่วยความจำขนาด 8GB GDDR5 memory และ dual 512-bit memory bus  โดยสร้างขึ้นจากสถาปัตยกรรม Graphics Core Next (GCN) ที่ได้รับรางวัลและการยอมรับจากอุตสาหกรรมเกมอีกด้วย ซึ่งพลังของมันนั้น สามารถที่จะรันภาพกราฟฟิกที่มีความละเอียดภาพระดับ 4K ได้แบบสบายๆ และระบบเสียงก็อลังการด้วยเช่นกัน แถมยังไม่ต้องห่วงเรื่องความร้อนมากนัก เพราะ AMD Radeon R9 295X2 ใช้ระบบระบายความร้อนด้วยของเหลวแบบระบบปิด จึงทำให้อุณหภูมิของการ์ดจอไม่สูงมาก แถมยังเงียบเพราะพัดลมจะทำงานน้อยลงนั่นเอง และถึงแม้จะมีพลังเหมือนการ์ดจอสองตัว แต่ก็กินไฟน้อยกว่าการใช้การ์ดจอสองตัว ต่อ Crossfire หรือ SLI พอสมควรเลย
AMD Radeon R9 295X2 กำหนดปล่อยขายในตลาดในช่วงปลายเดือนเมษายน 2014 นี้ ราคาที่คาดไว้คือ $1499 ประมาณ 50,000 บาท ถือว่าราคาถูกกว่าการ์ดจอยักษ์ Z ของฝ่ายเขียวครึ่งหนึ่ง
AMD Radeon R9 295X2
AMD Radeon R9 295X2