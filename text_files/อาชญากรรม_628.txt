ผู้สื่อข่าวรายงานว่า เมื่อช่วงค่ำเมื่อคืนที่ผ่านมา (16 ส.ค.) ภายในบ้านแห่งหนึ่ง หมู่ 13 ต.บางปะกง อ.บางปะกง จ.ฉะเชิงเทรา เกิดเหตุการณ์ นายโบ๊ท อายุ 15 ปี ทำร้ายร่างกายแฟนสาว นักเรียนชั้น ม.2 อายุ 15 ปี โดยทั้งคู่เพิ่งคบกันได้เพียง 1 เดือน
ก่อนเกิดเหตุ ฝ่ายชายได้โทรศัพท์ไปหาฝ่ายหญิงที่บ้าน และขอมีเซ็กส์ด้วย แค่คาดว่าฝ่ายหญิงไม่ยินยอมจึงเกิดการทะเลาะวิวาท ก่อนที่ฝ่ายชายจะใช้อาวุธมีดปาดคอแฟนสาว และกระหน่ำแทงที่ศีรษะและตามร่างกายรวม 22 แผล ได้รับบาดเจ็บสาหัส
โดยชาวบ้านได้ยินเสียงร้องขอความช่วยเหลือของหญิงสาว จึงพังประตูบ้านเข้าไปช่วย ก่อนที่ญาติของฝ่ายชายจะนำตัวส่งรพ.บางปะกง ขณะที่นายโบ๊ทหลังก่อเหตุได้ขี่รถจยย.ฮอนด้า ซูมเมอร์ เอ็กซ์ สีดำ ทะเบียน จำหมวดอักษรไม่ได้ เลข9551 ฉะเชิงเทรา ของฝ่ายหญิงหลบหนีไป ขณะนี้เจ้าหน้าที่ตำรวจกำลังเร่งติดตามตัวมาดำเนินคดีตามกฎหมายต่อไป
ทั้งนี้ จากการตรวจสอบประวัติพบว่า นายโบ๊ทเคยก่อเหตุใช้ก้อนหินปารถที่กำลังสัญจรอยู่บนถนน จนเกือบจะเกิดอุบัติเหตุมาแล้วหลายครั้ง