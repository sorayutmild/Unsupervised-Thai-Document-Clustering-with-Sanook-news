ลูกสองแล้วแต่ยังหวานไม่เปลี่ยนจริงๆ คู่นี้ สำหรับคู่สามีภรรยาที่น่ารักๆ อย่าง ป๋อ ณัฐวุฒิ กับภรรยาสุดที่รัก เอ๋ พรทิพย์ ซึ่งโมเมนต์ล่าสุดที่เป็นวันเกิดของสามี ที่ปีนี้อายุครบ 46 ปี และภรรยาก็ได้จัดเซอร์ไพรส์ชุดใหญ่ให้ โดยการจัดปาร์ตี้วันเกิดให้ที่บ้าน และเชิญเพื่อนๆ ทั้งในและนอกวงการมากันเยอะมาก 
เรียกว่าสุดประทับใจเจ้าของวันเกิดมาก มีทั้งนักร้องที่มาเซอร์ไพรส์ อย่าง บอย พีซเมคเกอร์,ก้อง ห้วยไร่ และ สิงโต นำโชค ที่มาร้องเพลงเพราะๆ สร้างความสุขให้ทั้งเจ้าของวันเกิดและแขกที่มาร่วมงาน  
ซึ่งคุณสามีอย่าง ป๋อ ณัฐวุฒิ ก็ได้โพสต์ขอบคุณภรรยาคนสวยไว้ด้วยว่า "เป็นปาร์ตี้เซอร์ไพรส์วันเกิดที่สนุกที่สุด!! ตกใจกับเพื่อนๆที่รักกันที่สุด ว่าทำไมมากันเยอะขนาดนี้ ดารานักร้องก็มากันเพียบ ผมทำไม่ได้นะเนี่ยะ ผมเชิญแขกแบบนี้ไม่ได้แน่ๆ.......คนเเดียวที่ทำได้ คือ เธอคนนี้เลย!!!
#ขอบคุณสำหรับทุกสิ่งทุกอย่างที่น้องพยายามมอบให้พี่ น้องรู้ว่าพี่ไม่สนใจจัดงานวันเกิด พี่ไม่ต้องการของขวัญ .......แต่การที่ได้เจอผู้คนที่ผมได้ร่วมรบ ร่วมเดินทาง ร่วมมีประสบการณ์มากมาย ในหลากหลายช่วงอายุ ........เรื่องราวและบุคคลที่ผมเคารพ และรัก มารวมอยู่ในงานนี้หมดเลย ........ผมมีความสุขมากจริงๆ ....ขอบคุณนะครับ ....ภรรยาคนสวยของผม"
 
