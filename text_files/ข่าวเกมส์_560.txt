
Vergil พี่ชายฝาแฝดสุดเท่ของ Dante ที่โผล่มาครั้งสุดท้ายในภาค Devil May Cry 3 และไม่มีบทต่ออีก ซึ่ง Vergil ก็มีแฟนๆชื่นชอบกันอยู่ไม่น้อย ทาง Capcom จึงนำกลับมาอีกครั้งใน DmC Devil May Cry ที่เป็นภาครีบูทใหม่นี้ด้วย และล่าสุดก็ได้เพิ่ม DLC Vergil's Downfall เพิ่มโหมดเล่นเป็น Vergil ได้ เช่นเดียวกับตอนภาค Devil May Cry 3 ก็มีโหมดเล่นเป็น Vergil เหมือนกัน แต่ตอนนั้นต้องซื้อภาคพิเศษ Devil May Cry 3: Special Edition ถึงจะมีให้เล่น
 





DLC Vergil's Downfall จะแถมให้ฟรีๆ สำหรับผู้ที่สั่งจองเกมล่วงหน้าจากร้าน GameStop และ EBGames (ที่อเมริกาและแคนาดา) แต่ถ้าไม่ได้สั่งจองก็สามารถซื้อเพิ่มเอาทีหลังได้ ในราคา $8.99/720 Microsoft Points (ประมาณ 300 บาท) การเล่น Vergil นั้นจะมีสไตล์การต่อสู้ไม่เหมือนกับ Dante เพราะอาวุธของ Vergil จะมีเพียงดาบยาวคาตานะเท่านั้น ทำให้ท่าโจมตีส่วนใหญ่เป็นท่าโจมตีประชิด แต่ด้วยความเร็วที่สูง ทำให้ Vergil สามารถเข้าประชิดตัวศัตรูได้ง่ายจึงไม่มีปัญหาเวลาโจมตีจากระยะไกลมากนัก แว่บเดียวก็พุ่งเข้าถึงตัวศัตรูแล้ว สามารถดูลีลาการต่อสู้ของ Vergil แบบเต็มๆได้จาก Trailer ตัวอย่างด้านบน
 
แถมด้วยคลิป Trailer เบื้องหลังการสร้างโมชั่นแคปเจอร์และนักพากย์เสียง





 
DmC Devil May Cry เวอร์ชั่น PS3, Xbox360 กำหนดออก 15 มกราคม 2013

 
ข้อมูลอ้างอิงจาก

http://kotaku.com/5959940/devil-may-cry-dlc-will-let-you-play-dantes-twin-brother
