ราศีสิงห์  17ส.ค.-16ก.ย.
ดวงชะตาเดือนมกราคม เป็นเดือนแรกของปีที่คุณต้องเผชิญหน้ากับปัญหาต่างๆ หรือความยุ่งยากวุ่นวายอย่างที่สุด แต่คุณจะได้ประสบการณ์ที่หาซื้อไม่ได้ และนำไปใช้ประโยชน์ได้ดีในอนาคต โปรดระมัดระวังในเรื่องของการเดินทาง หรืออุบัติเหตุที่ไม่คาดฝัน สุขภาพที่ต้องรักษา หรือพักฟื้น ในเดือนนี้ควรเลี่ยงการทำอะไรที่เสี่ยงอันตรายค่ะ
ดวงชะตาเดือนกุมภาพันธ์ คุณจะตกอยู่ในสถานการณ์ที่ใช้คำว่ากลืนไม่เข้าคายไม่ออก  ถูกกลั่นแกล้ง หรือโดนรังแกจากคนรอบข้าง อย่าไว้ใจใครให้มากนัก ระวังการเจ็บป่วยสุขภาพไม่ค่อยดี หรือต้องเข้ารับการรักษาในโรงพยาบาลกะทันหันค่ะ
ดวงชะตาเดือนมีนาคม หากคุณคิดที่จะศึกษาต่อ หรือขยายกิจการทำการค้ามากกว่าหนึ่งอย่างในเดือนนี้คุณมีความสมหวังในสิ่งที่คิดจะทำ มีคนให้ความช่วยเหลือสนับสนุนเป็นอย่างดี มีการเดินทางแบบไม่ได้ตั้งตัว และมีเกณฑ์ได้รับของขวัญของกำนัลในเดือนนี้ด้วยค่ะ
ดวงชะตาเดือนเมษายน ในเดือนนี้สิ่งที่เด่นที่สุดคือ เรื่องของการเงินที่เคยติดขัด หรือต้องหมุนจนตัวเป็นเกลียวในเดือนนี้จะผ่านฉลุยมีความราบรื่นดีมากในเรื่องเงินทอง และคุณจะมีโชคลาภแบบไม่ได้คาดคิดมาก่อน อย่าลืมแบ่งไปทำบุญบ้างนะคะ
ดวงชะตาเดือนพฤษภาคม ในเดือนนี้ความคิดที่สร้างสรรค์จะทำให้คุณมีเกียรติ หรือได้รับการยกย่องสนับสนุน คนอ่อนวัยกว่า จะนำลาภ หรือนำความสำเร็จมาสู่คุณ ในเดือนนี้ลางสังหรณ์คุณช่างแรง และแม่นยำ จนคนรอบข้างแปลกใจ และแม้แต่ตัวคุณเองก็ยังงง ๆ  บุตรบริวารจะทำให้คนในบ้านสุขใจ หรือรู้สึกยินดี
ดวงชะตาเดือนมิถุนายน ในเดือนนี้สิ่งที่คุณรอคอยได้บรรลุแล้วค่ะ มีความสมหวังสำเร็จเกิดขึ้นเป็นอย่างมาก ไม่ว่าจะเป็นการงาน รายได้ จากการค้า หรือจากความสามารถพิเศษก็แล้วแต่ คุณจะได้พบกับการเริ่มต้นอะไรใหม่ ๆ ในชีวิต และที่เห็นว่าจะต้องชี้แจงคือ คุณจะได้พบกับคนดี และจะนำพาความสำเร็จมาให้คุณในอนาคตอันใกล้ด้วยค่ะ
ดวงชะตาเดือนกรกฎาคม ในเดือนนี้มีความสุขสมหวังดีมีมิ่งมงคลบางอย่างเกิดขึ้นกับชีวิต สิ่งที่ได้อธิษฐานจิตไว้กำลังจะเกิดขึ้นตามที่คุณได้ขอพรไว้ แต่ที่เด่นเห็นจะเป็นเรื่องของความรักที่มีความอบอุ่นเป็นที่สุด ค่ะ
ดวงชะตาเดือนสิงหาคม ในเดือนนี้คุณหันหลังให้กับความรัก ของคุณโดยสิ้นเชิง สำหรับคนที่มีความรัก หรือมีเหตุให้คุณต้องห่างจากบ้านเกิดเมืองนอน ชีพจรลงเท้าเดินทางตลอดทั้งด้านการงาน  และธุรกิจส่วนตัว  จะมีความก้าวหน้าบางอย่างที่คุณรอคอยคุณจะได้ข่าวดีเกี่ยวกับผู้สนับสนุนในเดือนนี้ค่ะ
ดวงชะตาเดือนกันยายน คุณจะได้มิตรใหม่เป็นคนขาวบางหน้าตาดูดีภูมิฐาน หรือมีความเป็นผู้ใหญ่ มีความสุขุมรอบคอบ เป็นคนจิตใจดีมาก มีความจริงใจต่อผู้อื่น มีโอกาสเป็นลูกครึ่ง หรือชาวต่างชาติ ได้รับการสนับสนุนที่ดีจากบุคคลลักษณะนี้ และได้รับความรักในฐานะมิตร หรือ ผู้ใหญ่เมตตาในเดือนนี้ค่ะ
ดวงชะตาเดือนตุลาคม คุณมีการเดินทางท่องเที่ยวอย่างมีความสุข สนุกสนานอย่างมากทั้งทางไกล และทางใกล้ และที่ ๆ คุณไปจะเป็นทางน้ำโดยมาก อาจจะเป็นทะเล หรือ น้ำตก ขอ ให้คุณระมัดระวัง การหกล้ม หรือลื่นไถล สุขภาพขอให้ระวังโรคภูมิแพ้ ไม่ว่าจะเป็นอากาศ หรืออาหาร  ในเดือนนี้ค่ะ
ดวงชะตาเดือนพฤศจิกายน คุณจะมีความสำเร็จ สมประสงค์ สมหวัง สอบผ่าน ชนะการแข่งขัน  ความสมบูรณ์พูนสุขทุกประการ ความรักที่ชื่นมื่น ได้พบมิตรสหายหน้าใหม่ มีการเดินทางไกลถึงต่างประเทศ ทำกิจการใด ๆ มีความสำเร็จทุกประการ มีข่าวมงคล น่ายินดีมากในเดือนนี้ค่ะ
ดวงชะตาเดือนธันวาคม ในเดือนนี้คุณจะได้รับความสำเร็จ ที่เกิดจากความพยายามของตัวคุณมาตลอดทั้งปี คุณจะได้รับการเริ่มต้นที่มั่นคงในชีวิต การงานของคุณไปได้สวยมาก ได้รับความไว้วางใจ และยอมรับจากทุกฝ่าย ถือเป็นเดือนสุดท้ายของปีที่มีความสุข การเดินทางไกลในต่างแดนก็ราบรื่น  ความรักก็ก่อตัวขึ้นอย่างมั่นคงที่สุด ขอสวัสดีปีใหม่ที่มีแต่ความสดใสในชีวิตค่ะ
 