เจ้าหน้าที่ตำรวจ สภ.เสม็ด อ.เมืองชลบุรี ได้ทำการจับกุม 3 พี่น้องนามสกุลเดียวกัน ร่วมกันข่มขืนกระทำชำเราเด็กหญิง 2 คน ภายในอู่ซ่อมรถ
เจ้าหน้าที่ตำรวจจับกุมตัว นายสุเมธ โยโล หรือ ปอนด์ อายุ 22 ปี นายธงไชย โยโล หรือ เมย์ อายุ 21 ปี และนายจิรายุส โยโล หรือ มอส อายุ 21 ปี 3 พี่น้อง ตามหมายจับของศาลจังหวัดชลบุรี ในข้อหาร่วมกันกระทำชำเราล่วงละเมิดทางเพศ ด.ญ.โอ๋ (นามสมมติ) อายุ 13 ปี ที่อู่ซ่อมรถอมรการช่าง บนถนนบายพาสห้วยกะปิ ใกล้กับโรงแรมซิกเซนต์
เบื้องต้นผู้ต้องหาทั้ง 3 คนให้การปฏิเสธ โดยอ้างว่า ก่อนเกิดเหตุตน 3 พี่น้องกับเพื่อนๆ อีก 10 คน ได้นั่งดื่มสุราอยู่บริเวณบ้านตัวเองซึ่งเป็นอู่ซ่อมรถ ซึ่งเป็นช่วงเดียวกันกับที่ ด.ญ.โอ๋ เดินผ่านมากับเพื่อนผู้หญิงอีก 3-4 คน เพื่อเข้ามาของานทำ ซึ่งเข้าใจว่าเป็นพวกขายบริการ พวกตนจึงได้บอกปฏิเสธไป หลังจากนั้นสักพักพวกตนบางคนดื่มจนเริ่มเมา จึงได้ปลีกตัวขึ้นบ้านไปนอนพัก แต่ ด.ญ.โอ๋ แอบตามขึ้นไปบนห้อง ซึ่งหลังจากนั้นก็ไม่ทราบว่าเกิดอะไรขึ้นบ้าง
อย่างไรก็ตามเจ้าหน้าที่ตำรวจยังไม่ปักใจเชื่อในคำให้การ จึงได้นำตัวส่งสอบสวนอย่างละเอียด และจะดำเนินคดีตามกฎหมายต่อไป