สระว่ายน้ำใน The Sims 4 มาแล้วจ้า อัพเดทฟรี!
The Sims 4
มาแล้วอัพเดทรายเดือนของเกม The Sims 4 ที่หลายๆคนน่าจะรอคอยอยู่ กับแพทช์นำสระว่ายน้ำกลับมาอีกครั้ง ซึ่งแต่เดิมนั้น EA ได้ตัดเอาสระว่ายน้ำออกไปจากเกม โดยแถ เอ๊ย! ให้เหตุผลว่า เพราะมันขัดกับระบบการสร้างบ้านแบบใหม่ ที่อำนวยความสะดวกกว่าเดิม จึงต้องตัดการสร้างสระว่ายน้ำทียุ่งยากออกไป แต่จริงๆแล้วใครก็ดูออกว่า EA พัฒนาตัวเกมตรงส่วนนี้ไม่ทันกำหนดวันออกของเกมชัดๆ ก็เลยตัดไปก่อน จากนั้นก็มาเพิ่มให้ทีหลังนี่ไงครับ





วิธีอัพเดทแพทช์ของ The Sims 4 ก็ไม่มีอะไรเลย เพียงแค่คุณเปิดเกมแล้ว Log in ด้วยไอดีของ Origin เท่านี้ก็สามารถอัพเดทตัวเกมได้แล้ว ยกเว้นแต่ว่าคุณไม่ได้ซื้อเกมลิขสิทธิ์ อันนั้นก็หาทางแก้กันเอาเอง เมื่ออัพเดทแล้ว ในเกมก็จะมีตัวเลือกใหม่เพิ่มมาให้คุณสามารถสร้างสระว่ายน้ำได้
แต่ระวัง! สระว่ายน้ำมันมาพร้อมอันตรายเหมือนกัน ชาวซิมส์ของคุณสามารถจมน้ำตายได้ หากไม่มีทักษะทางกีฬาที่ดีพอ หรือไม่ก็ต้องมีเพื่อนบ้านหรือซิมส์คนอื่นช่วยเหลือ ตอนที่กำลังจมน้ำ ไม่งั้นก็จะเป็นผี ดังภาพ
The Sims 4
ยังมีระบบใหม่อื่นๆที่มพร้อมสระว่ายน้ำอีกด้วย อย่างการชวนเพื่อนบ้านมาร่วมเล่นน้ำ การฉี่ในสระหากไปห้องน้ำไม่ทัน และอื่นๆ อย่างการนั่งริมสระ ดังภาพ
The Sims 4
การสร้างสระว่ายน้ำในภาคนี้ ไม่จำเป็นต้องสร้างบริเวณนอกบ้านเท่านั้น ผู้เล่นสามารถสร้างในร่ม ภายในบ้านได้หมด ทั้งชั้นหนึ่ง ชั่้นสอง และระหว่างที่เล่นน้ำอยู่ ชาวซิมส์สามารถมีกิจกรรมต่างๆบริเวณสระได้ อย่างการกินอาหาร อ่านหนังสือและอื่นๆ