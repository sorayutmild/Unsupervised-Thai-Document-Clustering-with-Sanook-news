แจ๊ค แฟนฉัน ฉายแววหล่อแล้ว ล่าสุดน้ำหนักลง ผอมแล้วชีวิตเปลี่ยนทันที   
แจ๊ค แฟนฉัน ตั้งใจอย่างเต็มร้อยเพื่อที่จะลดน้ำหนักให้ได้ตามภารกิจ Sixty Days Challenge ที่ วู้ดดี้ มิลินทจินดา ในฐานะบอสใหญ่ที่อยากให้ลูกน้องตัวเองดูดี และแล้วเมื่อต้นเดือนตุลาคมที่ผ่านมา แจ๊ค สามารถพิชิตภารกิจลดน้ำหนักจาก 125 กิโลกรัม ลงมาอยู่ที่ 99.8 กิโลกรัม เรียกว่าสอบผ่านการท้าทาย
หลายคนปลื้มปริ่มกับความตั้งใจของ แจ๊ค และเจ้าตัวถือเป็นตัวอย่างที่ดีให้กับคนที่อยากจะลดน้ำหนักได้เป็นอย่างดี เพียงแค่มีความมุ่งมั่นทุกอย่างทำได้จริงๆ  
ล่าสุด ในอินสตาแกรมของ แจ๊ค ได้โพสต์ภาพตัวเองกำลังออกกำลังกาย ด้วยใบหน้าที่เรียวฉายแววความหล่อออร่าเริ่มประกายออกมาแล้ว ส่วนหนึ่ง แจ๊ค ได้กำลังใจจากคนรอบตัวและที่สำคัญกำลังใจจากแฟนสาว คุณครูสอนร้องเพลง นั่นเอง 
เป็นกำลังใจให้ แจ๊ค นะจ๊ะ (ภาพจาก IG: khunkununya, jackfanchan)

 