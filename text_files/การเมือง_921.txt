นายสัตวแพทย์ ธีทัชฐ์ อดีตผู้สมัคร ส.ส.พลังประชารัฐ เจ้าของวลี “เสรีอุ้มผม” ยอมก้มกราบเท้า พล.ต.อ.เสรีพิศุทธ์ เพื่อขอให้ถอนฟ้อง
(31 ม.ค.) ที่รัฐสภาเกียกกาย นายสัตวแพทย์ ธีทัชฐ์ เกียรติลดารมย์ อดีตผู้สมัครสมาชิกสภาผู้แทนราษฎร พรรคพลังประชารัฐ แถลงข่าวขอโทษพร้อมก้มกราบเท้า พล.ต.อ.เสรีพิศุทธ์ เตมียเวส หัวหน้าพรรคเสรีรวมไทย เพื่อขอให้ถอนฟ้องคดีหมิ่นประมาท กรณีที่เคยให้สัมภาษณ์กับสื่อมวลชน กล่าวหาว่า พล.ต.อ.เสรีพิศุทธ์ ทุจริตการจัดซื้อจัดจ้างรถจักรยานยนต์ไทเกอร์ของสำนักงานตำรวจแห่งชาติ และบุกรุกพื้นที่ป่า และบุกสภา เมื่อวันที่ 13 ก.ย. 2562 พร้อมตะโกนสียงดังว่า "เสรีอุ้มผม"

 
ก่อนจะมีการก้มกราบเท้าเกิดขึ้น นายสัตวแพทย์ ธีทัชฐ์ ได้นำกระเช้าผลไม้มามอบให้และกล่าวขอโทษแล้ว แต่ พล.ต.อ.เสรีพิศุทธ์ ไม่ยอม เพราะเสียหายจากการให้สัมภาษณ์ดังกล่าว จึงมีการถามกลับว่าที่มาขอโทษเพราะถูกฟ้องใช่หรือไม่ ซึ่งหาก นายสัตวแพทย์ ธีทัชฐ์ กล้ากราบเท้า ก็จะยอมถอนฟ้อง จึงเกิดภาพดังกล่าวขึ้น
ทั้งนี้ นายสัตวแพทย์ ธีทัชฐ์ ได้ประกาศลาออกจากสมาชิกพรรคพลังประชารัฐแล้ว เพราะไม่สามารถร่วมอุดมการกับคนบางคนในพรรคพลังประชารัฐได้ แต่ยืนยันว่าไม่ใช่ ร้อยเอก ธรรมนัส พรหมเผ่า รัฐมนตรีช่วยว่าการกระทรวงเกษตรและสหกรณ์
>> เสรีอุ้มผม! หมอธีฯ ป่วนสภา แถลงจวก "เสรีพิศุทธ์" เป็น "วีรบุรุษนาเก๊" สุดท้ายโดน ตร. อุ้มออก (คลิป)
