ช่วงเดือนพฤศจิกายนนี้ก็เป็นอีกช่วงเวลาหนึ่งที่มือถือรุ่นใหม่จะเริ่มเข้าตลาดมากขึ้น ทำให้มือถือหลายรุ่นที่ออกมาก่อนหน้านี้ ที่มีฟีเจอร์และลูกเล่นที่น่าสนใจปรับราคาลดลงอย่างรวดเร็ว มาดูกันว่ามีรุ่นไหนบ้าง
Samsung Galaxy Note 8
 
เริ่มจากเรือธงของ Samsung ก่อนแม้ว่าจะไม่ได้มีการปรับราคาหน้าร้านที่ชัดเจน แต่ก็มีการเริ่มรับเครื่องเก่าแลกเครื่องใหม่ พร้อมกับมอบส่วนลดเพิ่มอีก 2,000 บาท ก็ทำให้รุ่นนี้ดูน่าสนใจมากขึ้นอย่างชัดเจน โดยคุณสามารถซื้อเครื่องได้ในราคา ไม่ถึง 3 หมื่น บาทแล้ว
แต่ฟีเจอร์ของเครื่องก็มีดีหลายเรื่องทั้งหน้าจอใหญ่ 6.3 นิ้วความละเอียด 2960x1440 ละเอียดใช้ได้ กล้องหลังคู่ที่ถ่ายภาพทั้งหน้าชัดหลังละลาย หรือ จะเป็นการซูมภาพ นี่ยังไม่นับปากกา S Pen ที่ทำอะไรได้หลากหลายอีกด้วย
iPhone SE

น้องเล็กของ iPhone ที่มีเหตุการณ์ เริ่มปล่อยของจากผู้ให้บริการแล้ว โดยราคาต่ำสุด ตอนนี้สามารถซื้อเครื่องได้ในราคา 2,990 บาท เท่านั้น เรียกได้ว่า ถูกเป็นพิเศษเลยก็ว่าได้
และคุณงามความดีของ iPhone SE ที่มองว่าเด่น ๆ คือขนาดของเครื่องเท่ากับ iPhone 5s แต่คุณสมบัติของเครื่องทั้ง กล้องหลังที่คุณภาพดีขึ้น, ถ่าย Live Photo, หน่วยประมวลผลเดียวกับ iPhone 6s แต่ราคาเครื่องถูกกว่า ก็ทำให้เครื่องน่าสนใจขึ้นนั่นเอง
Sony Xperia XZ1

รุ่นใหม่ล่าสุดของ Sony ที่ออกโปรโมชั่นช้อปช่วยชาติ ทำให้ราคานั้นปรับลดลงเพิ่มอีก 2,000 บาท แม้ว่าระยะเวลาจำกัด แต่ทีมงาน Sanook! Hitech มองแล้วว่า เป็นโอกาสอันดีที่จะซื้อมือถือรุ่นล่าสุดในราคาไม่แพง
คุณสมบัติของรุ่นนี้ที่น่าสนใจคือ การเปลี่ยนแปลงด้านหลังใหม่ทั้งหมด และตัวเครื่องเพรียวบางจับได้ง่ายขึ้น และมีเทคโนโลยีถ่ายภาพแบบ 3D Creator นำออกมาใช้งานได้จริง
OPPO R9s Pro

แม้รุ่นใหม่จะมาแล้ว แต่ OPPO R9s Pro ก็มีความน่าสนใจอยู่นอกจากราคาปรับลดลงมาอีก 3,000 เหลือเพียง 3,990 บาท และยังสามารถซื้อกับผู้ให้บริการในราคาไม่ถึงหมื่นได้อีกด้วย
แล้วมันมีดีอะไรสำหรับรุ่นนี้ ต้องพูดถึงกล้องหน้าและหลังมีความละเอียด 16 ล้านพิกเซล และกล้องหน้าพูดเลยว่า สวยอลังการมาก และสเปคเครื่องถือว่ายังใหม่และทำงานได้ดี โดยเฉพาะรุ่น Pro จะได้หน้าจอ 6 นิ้วพร้อมกับความจำในตัว 64GB และ RAM 6GB ทำให้มันดูดีขึ้นอย่างมาก
Vivo V5s

ปิดท้ายด้วย vivo V5s ซึ่งถือว่าเป็นมือถือรุ่นที่เพิ่งตกรุ่นไม่นาน แต่ก็มีดีตั้งแต่เปิดตัวทั้งหน้าจอขนาดกำลังดี กล้องหน้ามี Flash Softlight ความละเอียดสูงและหน้าจอใหญ่คมชัด ส่วนราคานั้นลดลงมาจนตอนนี้สามารถจับได้ในราคาไม่ถึง 10,000 บาท และติดสัญญาสามารถซื้อได้ในราคาไม่เกิน 6,000 บาทด้วยซ้ำ
 