เห็นบ้านแล้วถึงกับเก็บอารมณ์ความโมโหไม่อยู่เลยทีเดียว เมื่อนักแสดงสาว นุ๊ก-สุทธิดา เกษมสันต์ ณ อยุธยา สุดกลั้น โพสต์ข้อความประกาศตามหาคนเช่าบ้านที่หนีไป โดยปล่อยให้สภาพบ้านพัง เละแทบจะทุกมุม อีกทั้งยังค้างค่าไฟสูงถึงห้าหมื่นกว่าบาทด้วย
โดย นุ๊ก สุทธิดา ยังได้เผยไว้ว่า "ประกาศตามหาคนเช่าบ้านแล้วหนี อยากจะโพสต์รูป passport คนเช่าจัง สภาพบ้านพัง เปิดหน้าต่างไว้ จนนกแฮรี่ พอตเตอร์มาอยู่ ทิ้งค่าไฟไว้ 50,000 กว่าบาทแล้วหนีไป ไม่ต้องบอกว่ามาจากประเทศอะไร #ประเทศที่คุณก็รู้ว่าใคร ถามหน่อยใช้ไฟอะไรห้าหมื่นกว่า เป็นพวก call center หรือคะ สายชาร์จเต็มบ้านเลย สูบบุหรี่ จุดยากันยุงในบ้าน ดีบ้านไม่ไฟไหม้ ไม้ทั้งหลัง ไม้แบบนี้หาไม่ได้แล้วนะ #ทำกะตรูได้ อย่าให้เจอ"

ซึ่งหลังจากนั้น นุ๊ก สุทธิดา ก็ได้เผยให้เห็นถึงสภาพทั้งภายในและภายนอก ทั้งก่อนและหลังให้เช่า โดยให้เปรียบเทียบกันอย่างชัดๆ
งานนี้แฟนคลับต่างเข้ามาคอมเมนต์เห็นอดเห็นใจเธออย่างยกใหญ่ พร้อมบอกอีกว่า โกรธแทนจริงๆ ที่ต้องมาเจออะไรแบบนี้
