
อามูโร่ เรย์ ตัวจริงได้ขับหุ่นของจริงแล้ว! 
อามูโร่ เรย์
Toru Furuya นักพากย์การ์ตูนชื่อดัง เจ้าของเสียง Amuro Ray นักบินกันดั้มเวอร์ชันต้นฉบับ ได้ฤกษ์ "ขับหุ่นยนต์" กับเขาบ้างแล้ว
หุ่นยนต์ตัวที่เขาขึ้นขับใช้ชื่อว่า Kuruta เป็นหุ่นความสูง 13 ฟุต  ที่สร้างโดย Suidobashi Heavy Industry และนำมาโชว์ในงาน Microsoft Windows  Spring Festival 2014 ที่กรุงโตเกียว ประเทศญี่ปุ่น  โดยงานนี้มีวัตถุประสงค์เพื่อโปรโมท Windows 8.1 แก่ผู้ใช้ในญี่ปุ่น  ตัวหุ่นมีโลโก้ Windows แปะอยู่ตามตัว สามารถควบคุมได้จากทั้งห้องนักบิน  และควบคุมระยะไกลด้วยสมาร์ทโฟน
คุณ Furuya ยังได้ลองขยับแขนของหุ่นตัวนี้ และพากย์เสียงของ Amuro Ray  บางประโยคเพื่อเอาใจแฟนๆ ที่มาชมงานสาธิตหุ่นด้วย (ชมคลิปท้ายข่าว)
ที่มา - And Ki, CNET
 





หมายเหตุ: คุณ Furuya  ยังได้พากย์เสียงเป็นพระเอกหรือตัวละครชายของการ์ตูนดังๆ ในยุค 80-90  อีกหลายเรื่อง เช่น หยำฉา (Dragonball), เซย่า (เซนต์เซย่า),  หน้ากากทักซิโด้ (Sailor Moon), ซูเปอร์แมน (Dr. Slump) เป็นต้น
