ขึ้นชื่อว่าได้เป็นคุณแม่แล้ว หลายคนก็คงจะนึกถึงผู้หญิงที่ทุ่มเทให้กับการเลี้ยงดูลูกแบบไม่ห่วงสวย จนแทบจะไม่มีเวลาหันกลับมาดูแลร่างกายตัวเองเหมือนเมื่อก่อน แต่พอมาถึงยุคสมัยนี้ คงต้องขอปฏิเสธหัวชนฝากันซะหน่อย เพราะไม่ว่าจะมองไปทางไหน ก็จะเห็นคุณแม่สุดแซ่บ หุ่นเซี๊ยะ จนไม่คิดว่าจะเป็นผู้หญิงที่เคยตั้งท้องมา9เดือน
ยกตัวอย่างได้ง่ายๆเลยจากคนในวงการบันเทิงบ้านเรา บางคนไม่ใช่ตั้งท้องลูกแค่คนเดียว แต่มีเจ้าตัวน้อยถึง2-3คน ส่วนบางคนลูกได้โตเป็นหนุ่ม สาว กันหมดแล้ว แต่คุณแม่ก็ยังคงรักษาหุ่นสุดเป๊ะได้ตลอด เหมือนอย่างกับช่วงเข้าวงการแรกๆ วันนี้ทีมงาน Sanook! News เลยรวบรวมคุณแม่ยังสาว และสวย มาให้ได้ชมกัน 