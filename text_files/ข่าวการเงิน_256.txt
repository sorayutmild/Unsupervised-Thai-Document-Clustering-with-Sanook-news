คนละครึ่งเฟส 4 คนเก่า 27.98 ล้านคน ที่เคยร่วมคนละครึ่งเฟส 3 ต้องยืนยันตัวตนในแอปฯ เป๋าตัง และใช้สิทธิครั้งแรกก่อนเที่ยงคืนของวันที่ 28 ก.พ. 65 ไม่เช่นนั้นจะถูกตัดสิทธิ
นายอาคม เติมพิทยาไพสิฐ รัฐมนตรีว่าการกระทรวงการคลัง ระบุถึงโครงการคนละครึ่งเฟส 4 ด้วยการสนับสนุนค่าอาหาร-เครื่องดื่ม สินค้าทั่วไป รวมถึงบริการขนส่งสาธารณะ โดยรัฐบาลจะช่วยจ่าย 50% หรือไม่เกินวันละ 150 บาท และไม่เกิน 1,200 บาทต่อคน กรอบดำเนินการตั้งแต่เดือน ก.พ.- 30 เม.ย. 65 โดยกำหนดโควตาโครงการไม่เกิน 29 ล้านคน
สำหรับผู้ที่เคยได้รับสิทธิคนละครึ่งเฟส 3 (กลุ่มเดิม) จำนวน 27.98 ล้านคน จะต้องยืนยันสิทธิเพื่อเข้าร่วมโครงการคนละครึ่งเฟส 4 ผ่านแอปพลิเคชั่นเป๋าตัง ตั้งแต่วันที่ 1 ก.พ. 65 เป็นต้นไป โดยจะต้องใช้สิทธิคนละครึ่งเฟส 4 ภายในวันที่ 28 ก.พ. 65 ก่อนเวลา 22.59 น. หากพ้นกำหนดจะถูกตัดสิทธิ โดยสิทธิที่เหลืออาจจะนำมาพิจารณาเปิดให้ลงทะเบียนอีกครั้ง
ทั้งนี้ หากยืนยันสิทธิและใช้สิทธิโครงการคนละครึ่งเฟส 4 ครั้งแรกในระยะที่กำหนดสามารถใช้สิทธิดังกล่าวได้ตั้งแต่วันที่ 1 ก.พ.-30 เม.ย. 65  

คนละครึ่งเฟส 4 ครม. เคาะแจกคนละ 1,200 บาท ใช้สิทธิถึง 30 เม.ย. นี้
คนละครึ่งเฟส 4 VS ช้อปดีมีคืน 2565 เหมาะกับใครบ้าง
