หมอโอ๊ค ยืนยันแล้วว่าปีหน้าควงแฟนสาวผิวเข้ม "โอปอล์ ปาณิสรา พิมพ์ปรุ" เข้าพิธีวิวาห์แน่นอน!! สำหรับคุณหมอหนุ่มรูปหล่อ "โอ๊ค สมิทธิ์ อารยะสกุล" เพราะล่าสุดในงานบวงสรวงซีรี่ย์วัยรุ่นเรื่องใหม่ของค่าย จีเอ็มเอ็ม ทีวี "Forward ท้าเวลาพลิกอนาคต" หมอโอ๊คก็ได้ออกมาให้สัมภาษณ์กับสื่อมวลชนว่า ตอนนี้ได้กำหนดฤกษ์แต่งงานเรียบร้อย ส่วนวัน-เวลาที่แน่นอนจะเป็นเมื่อไหร่นั้นเจ้าตัวบอกจะนัดแถลงข่าวให้ทราบพร้อมกันเลยทีเดียว
ล่าสุดมีข่าวออกมาว่าเราได้เข้าไปสู่ขอโอปอล์กับอยู่ใหญ่อย่างเป็นทางการแล้ว ?"ใช่ครับ แต่ว่าเป็นในลักษณะของการพูดคุยกันมากกว่าเพราะคู่เราก็สบายๆ อยู่แล้ว ซึ่งทางผู้ใหญ่เองท่านก็ยินดี เพราะตั้งแต่เราคบกันเราก็อยู่ในสายตาตลอดไม่ได้มีปัญหาอะไรเลยครับ"
อย่างเรื่องฤกษ์แต่งงานตอนนี้เป็นยังไงบ้างกำหนดไว้รึยัง ?"ได้มาเรียบร้อยแล้วครับอยู่ในช่วงปีหน้า ส่วนเรื่องวันเวลาถ้าแน่นอนเมื่อไหร่ผมกับโอปอล์ก็จะแจ้งให้ทุกคนทราบอีกครั้ง แต่รับรองครับว่าไม่ปกปิดแล้วแอบไปแต่งแน่นอน (หัวเราะ)"
เพราะอะไรเราถึงมั่นใจเลือกผู้หญิงคนนี้มาเป็นคนในครอบครัว ?"เพราะทุกอย่างที่เป็นเค้าแหละครับ ยิ่งคบกันผมก็ยิ่งรู้สึกว่าเราสองคนมีความคล้ายกันในหลายๆ อย่าง และถึงแม้ภาพลักษณ์ภายนอกเราอาจจะไม่เหมือนกันแต่ว่าจริงๆ แล้วเราทั้งคู่เป็นคนรักครอบครัว รักการทำงาน มีมุมมองต่อโลกนี้ ต่อเพื่อนฝูงคล้ายกัน เราก็เลยแทบไม่ต้องปรับตัวอะไรเลย"
คิดไว้รึยังว่าจะจัดธีมงานประมาณไหน ?"เราอยากได้อะไรที่ค่อนข้างสะดวกสบาย เรียบง่าย คนที่ไปร่วมงานจะได้สนุกกันเต็มที่ครับ"
พี่โอปอล์เค้าได้รีเควสอะไรเป็นพิเศษไหมสำหรับงานแต่งที่ใกล้จะถึงนี้ ?"ก็คงเรื่องความสวยความงามมั้งครับ (หัวเราะ) เพราะเค้าเองก็เข้าคอร์สตลอด"
นอกจากนั้นแล้วหมอโอ๊คก็ยังถือโอกาสโชว์ความหวานด้วยการพูดถึงภาพถ่ายเซ็กซี่ที่แฟนสาว "โอปอล์" เปลือยอกประกบซุป'ตาร์ "อั้ม พัชราภา ไชยเชื้อ" ขึ้นปกนิตยสารว่าเป็น วานิลลา กับ ช็อคโกแลต อีกด้วย!!
"สำหรับแฟชั่นที่ถ่ายกับพี่อั้มส่วนตัวผมมองว่าสวยดีนะ แบบว่าโลกนี้มันต้องมีทั้งวานิลลาและช็อคโกแลต(หัวเราะ) ส่วนเรื่องที่หลายคนวิจารณ์ว่าวาบหวิวเกินไปอันนี้ ผมว่ามันเป็นมุมภาพมากกว่าและอีกอย่างด้วยความที่มันเป็นปกนิตยสารผมคิดว่ามันน่าจะต้องโดดเด่นนิดนึง อันนี้เข้าใจได้ครับ"
>>>อ่านเส้นทางชีวิตของ หมอโอ๊ค ก่อนจะแต่งงานโอปอล์ 