หลายคนไม่ชอบทานผัก เพราะมีรสชาติขม ทานยาก แต่สำหรับ “กะหล่ำปลี” จะทานดิบเป็นกับแกล้มกับอาหารรสจัดๆ อย่างส้มตำ ลาบ น้ำตกแล้ว พอนำไปต้มเป็นแกงจืด ก็อร่อยแบบหวานๆ จนแทบจะหยุดไม่ได้เลยทีเดียว
ผักที่หาทานง่าย ราคาย่อมเยาแบบกะหล่ำปลีนี้ มีประโยชน์อะไรบ้าง มาดูกันค่ะ
 

ช่วยลดน้ำหนัก และคอเลสเตอรอลในร่างกาย
บำรุงกระดูก และฟัน เพราะกะหล่ำปลีมีแคลเซียม และฟอสฟอรัส
เสริมสร้างภูมิคุ้มกันของร่างกาย ป้องกันหวัด
ช่วยบรรเทาอาการของโรคกระเพาะอาหารอักเสบ รักษาแผลในกระเพาะอาหาร
ยับยั้งการเจริญเติบโตของเซลล์มะเร็งลำไส้
ต่อต้านมะเร็งในตับ และมะเร็งต่อมลูกหมาก
แก้อาการจุกเสียดแน่นท้อง
บรรเทาอาการท้องผูก
ชะลอการเกิดผมหงอก เพราะกะหล่ำปลีช่วยบำรุงรากผม กระตุ้นการทำงานของผมเพื่อเสริมสร้างโปรตีนเคราติน ทำให้ผมเงางามมีน้ำหนัก สุขภาพดี
ช่วยขับปัสสาวะ สำหรับคนที่มีปัญหาเรื่องปัสสาวะกะปริบกะปรอย

 
อันตรายจากกะหล่ำปลี
แม้ว่ากะหล่ำปลีจะมีประโยชน์มากมาย แต่กะหล่ำปลีมีกอยโตรเจน ที่เข้าไปยับยั้งการดูดซึมไอโอดีน  ซึ่งทำให้ต่อมไทรอยด์ผลิตฮอร์โมนได้น้องลงไปกว่าเดิม จึงไม่เหมาะสำหรับคนที่เป็นโรคไฮโปไทรอยด์ และกะหล่ำปลียังอาจมีสารตกค้างจากยาฆ่าแมลงพอสมควร จึงควรแกะออกมาแช่น้ำ และล้างเป็นใบๆ ก่อนรับประทาน