คำพูดติดปาก มักสะท้อนทัศนคติบุคคลได้อย่างดี อย่าปฎิเสธเลยว่าเงินไม่ใช่สิ่งสำคัญในชีวิต มนุษย์ถูกโลกเหวี่ยงไปมาก็เพราะหาเงินกันทั้งนั้น จะดีกว่าไหม หากเปิดใจและเปลี่ยนทัศนคติเรื่องของเงินๆทองๆ เพราะจำนวนเงินที่ได้มาจะมากน้อย สุดท้ายก็เหนื่อยเหมือนกัน TerraBKK รวบรวม 8 ข้ออ้างที่คนอยากรวย แต่ปากบอกเงินไม่สำคัญ ลองสำรวจตนเองกันดูว่า คุณก็กำลังกล่าวอ้าวข้อใดอยู่หรือเปล่า ? รายละเอียดดังนี้
1. “ฉันทำงานหนักเพื่อเงิน” 
TerraAds คนส่วนใหญ่คิดว่าพวกเขาจะต้อง “ทำงานหนัก” เพื่อให้ได้เงิน และมักมี คำพูดติดปาก เหล่านี้เสมอ ขอบเขตความคิดนี้ทำให้คุณมุ่งการทำงานแบบ ใช้แรงกายแลกเงิน มากกว่า การใช้ไอเดียสร้างความคิดสร้างสรรค์แลกเงิน คุณไม่จำเป็นต้องทำงานอย่างหนักเพื่อเงิน แต่คุณควรให้ความสำคัญในการพัฒนาตนเองเพื่อให้เงินทำงานหารายได้ให้คุณ เงินมักมาตามแรงดึงดูดตามคุณค่าของสิ่งนั้น วิธีแก้ไข : อย่ามัวแต่หารายได้จากแรงกาย แต่ควรเน้นรายได้ที่มาจากทรัพย์สินหรือเงินของคุณ
2. “งานประจำอย่างเดียวก็หมดเวลาแล้ว” 
มีหลายคนคิดว่า เงินจากแหล่งเดียวก็เพียงพอแล้ว ซึ่งเป็นความคิดที่ผิดพลาดในการทำงานมากๆ เปลี่ยนความคิดตอนนี้ จงเชื่อว่าช่องทางรายได้หรือที่มาของรายได้หลากหลายย่อมดีกว่าช่องทางเดียว อย่ากลัวเหนื่อยในการคิดหาช่องทางรายได้ ลำพังแรงกายเราคงไม่พอ ต้องรู้จักหาวิธีให้เงินทำงานแทนคุณ คุณควรให้ความสำคัญสิ่งเหล่านี้ด้วย ดังนั้น เลิก คำพูดติดปาก ประโยคนี้ไปได้แล้ว วิธีแก้ไข : อย่าปิดกั้นรายได้ประจำช่องทางเดียว ควรสร้างช่องทางรายได้ที่เป็นไปได้จากทุกทิศทุกทาง
3. “จ่ายไม่ไหวหรอก”
หากต้องตัดสินใจซื้อทรัพย์สินที่ดูมีราคาสูงเกินเอื้อมจนคุณรู้สึกกลัว เมื่อวิเคราะห์แล้วว่าไม่ใช่ทรัพย์สินไร้สาระ แต่เป็นทรัพย์สินมีประโยชน์ก่อมูลค่าเพิ่มหรือรายได้ เช่น ซื้ออสังหาฯ ความจริงแล้วราคาอสังหาฯที่คุณกลัว คือข้อจำกัดที่คุณต้องเอาชนะให้ได้ หากคุณหยุดทุกอย่างอยู่แค่ตัวเงินราคา คุณก็จะไม่กล้าไปไหน และก็ตายจากโลกไปด้วยการอยู่แบบนั้น วิธีแก้ไข : อย่ากลัวการตัดสินใจซื้อทรัพย์สินลงทุน เมื่อพิจาณาจนมั่นใจแล้ว ให้ถือว่านั้นคือบททดสอบหน้าใหม่ที่เราต้องทำให้ได้
4. “เงินเก็บ ก็เอาไว้ซื้อของ ไว้เที่ยวสิ” 
โดยปกติแล้วหากสังเกตคนรอบตัว มักพบว่าการออมเงินของเขาเหล่านั้นจะเกิดเพื่อเป้าหมายความสุขชั่วคราวต่างๆ เช่น เก็บตังค์จะไปเที่ยวช่วงหยุดยาวสงกรานต์ , เก็บตังค์ไปซื้อเครื่องสำอางค์ชุดใหม่ เป็นต้น แต่เมื่อมีเหตุการณ์ไม่คาดฝันเกิดขึ้น กลับกลายเป็นว่าไม่เคยมีเงินสำรองส่วนใดรองรับไว้เลย เป็นความเข้าใจทางการเงินและการใช้ชีวิตที่ประมาทอย่างมาก วิธีแก้ไขวิธี : สร้างนิสัยการออมให้เคยชิน และแบ่งประเภทเงินออมตามเป้าหมายด้วย
5. “เงินเป็นรากเหง้าของกิเลส” 
หลายคนมี คำพูดติดปาก ประโยคนี้เพื่อทำให้ตนเองดูเป็นคนดี และมีความเชื่อว่า คนรวยเป็นคนไม่ดี เป็นคนเอาเปรียบและโลภมาก เป็นปมในจิตใต้สำนึกว่าเราไม่ควรเป็นคนรวย ซึ่งเป็นเรื่องไม่ถูกต้อง อย่าตีตราว่าเงินเป็นสิ่งไม่ดี เงินสามารถสร้างครอบครัวของคุณหรือคนที่คุณรักสุขสบายได้ ดังนั้น จงแยกเงินออกจากพฤติกรรมของผู้เป็นเจ้าของมัน เลือกปฎิบัติตามสิ่งที่คุณคิดว่ามันดีแล้วทำเงินได้ด้วยจะดีกว่าไหม? วิธีแก้ไข : ทำความเข้าใจเงินเสียใหม่ เงินสร้างความสุขสบายได้ แต่อย่าติดกับดักเงิน
6. “คู่สมรสเป็นใหญ่เรื่องเงิน” 
ทุกอย่างเป็นเหตุเป็นผลกันเสมอ หากคุณเป็นคนอยากรวย แต่ก็ชอบมี คำพูดติดปาก ประโยคนี้ สะท้อนได้ชัดเจนว่า คุณยังไม่สามารถแสดงวิสัยทัศน์ให้คู่ชีวิตของคุณเชื่อใจได้ แปลว่า สิ่งที่คุณควรกระทำต่อไปคือการพัฒนาตนเอง นั้นคือ การสร้างเหตุ หลังจากนั้นผลก็จะตามมาเองอย่างที่คุณต้องการ วิธีแก้ไขวิธี : กลับมามองตนเองถึงเหตุผลที่ว่าทำไมคู่ชีวิตจึงเป็นใหญ่เรื่องการเงินในครอบครัวคุณ
7. “เงินไม่ใช่ความสุขของฉันหรอก”
ลองสำรวจตนเองดูง่ายๆ สำหรับใครที่มี คำพูดติดปาก ข้อนี้ว่า เวลาที่คุณได้รับเงิน คุณยิ้มและรู้สึกดีอยู่หรือไม่ ? จริงอยู่ว่าการมีเงินอย่างมากมายอาจไม่ใช่ความสุขสูงสุด แต่เงินสามารถทำให้ครอบครัวและคนที่คุณรักมีชีวิตการเป็นอยู่ที่ดีขึ้น และนั้นก็จะทำให้คุณมีความสุขเป็นสองต่อสามต่ออย่างแน่นอน วิธีแก้ไข : อย่ามองแค่จำนวนเงินเป็นเป้าหมาย แต่จงขยายมันด้วยความสุขของคนที่คุณรัก
8. “เงินไม่สำคัญกับฉันขนาดนั้น” 
คนมักจะพูดว่า “มันก็แค่เงิน” และ “ฉันไม่ได้ทำเพื่อเงิน” ถ้ามันเป็นนั้นจริง ทำไมคุณต้องทำงานและไม่ปฎิเสธเวลาที่คุณได้รับเงินเป็นค่าตอบแทน ฉะนั้น อย่ากล่าวอ้างข้อนี้เพื่อปฎิเสธเงินเมื่อมีโอกาสรับมัน ท้ายที่สุดแล้ว มนุษย์เกิดมายากนักที่จะหลีกเลี่ยงการใช้ชีวิตโดยปราศจากเงิน วิธีแก้ไข : อย่าดูถูกเงิน และอย่าให้เงินดูถูกตัวคุณเอง–เทอร์ร่า บีเคเค
อ่านเนื้อหาต้นฉบับได้ที่ : TerraBKK.com