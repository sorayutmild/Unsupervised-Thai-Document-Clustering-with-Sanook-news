แบบทดสอบทายใจทายนิสัยเล็บที่แม่นมากๆ ซึ่งแบบทดสอบนี้เป็นแบบทดสอบบุคลิกภาพของญี่ปุ่น ที่สามารถบอกถึงนิสัยใจคอ นิสัยส่วนตัวที่ซ่อนอยู่ ได้อย่างแม่นยำ

บอกความเป็นคุณจากลักษณะเล็บ

โดยดูจากลักษณะของเล็บมือของคุณว่ามีลักษณะใดดังภาพประกอบ....ชาวสนุก!ดูดวงอย่ารอช้าเอามือของคุณขึ้นมาแล้วเทียบดูสิคะว่าเล็บของคุณเป็นตามรูปแบบใด จากนั้นก็ไปดูคำทำนายกันเลย...

บอกความเป็นคุณจากลักษณะเล็บ
แนวตรงยาว : คุณเป็นคนโรแมนติก อ่อนโยน 
คุณเป็นคนที่ใช้สมองซีกขวา ประเภทมีความคิดสร้างสรรค์สูง มีความพิถีพิถัน เป็นคนที่คล้อยตามบรรยากาศและสถานที่ จึงต้องระวังเพราะอาจถูกหลอกได้ง่าย ถ้าคุณต้องร่วมงานกับคนที่ใช้สมองซีกซ้าย อาจจะไม่เข้าใจกันจนถึงขัดแย้งกันได้

บอกความเป็นคุณจากลักษณะเล็บ

ด้านข้างกว้าง : คุณเป็นเจ้าทฤษฎีและหลักการ 
คุณเป็นคนที่สมองด้านซ้ายได้รับการพัฒนา เป็นคนพูดเก่ง โน้มน้าวใจคนเก่ง ตรงไปตรงมาและชัดเจน แต่คุณเป็นคนที่ควบคุมอารมณ์ตัวเองได้ยาก ใจร้อน ไม่ค่อยอดทนอดกลั้น ดังนั้นจึงต้องฝึกตนเองให้มีความยับยั้งชั่งใจ เวลาคุณสื่อสารกับใครพยายามใช้หัวใจให้มาก

บอกความเป็นคุณจากลักษณะเล็บ
ทรงกลมหรือรูปไข่ : คุณเป็นคนง่ายๆ สบายๆ 
คุณเป็นคนประเภทที่มีความสุขไปทุกเรื่อง มองโลกในแง่ดี เข้ากับคนง่ายมาก และเมื่อใดก็ตามที่คนรอบตัวเกิดข้อขัดแย้ง คุณจะเป็นคนแรกๆ ที่เข้ามาไกล่เกลี่ยเป็นตัวกลาง บุคลิกน่ารักสดใส แต่ก็ต้องระวังเนื่องจากทัศนคติที่ดี ง่ายๆ และหละหลวมเกินไป อาจทำให้คุณเสียเครดิตได้ ถ้าเปรียบเทียบกับแบบเล็บอื่นๆ คุณค่อนข้างดีกว่าทุกประเภท

บอกความเป็นคุณจากลักษณะเล็บ
สี่เหลี่ยม: คุณเป็นคนจริงจัง ดื้อและหัวรั้น 
โดยส่วนใหญ่ผู้ชายจะมีเล็บแบบนี้ คุณเป็นคนที่มีความขยันหมั่นเพียร จริงจัง กล้าหาญ เป็นคนหัวแข็ง ปากแข็ง ซึ่งความแข็งของคุณอาจทำให้เกิดข้อผิดพลาดได้ ถ้าหากคุณมีความยืดหยุ่นมากขึ้น ธุรกิจการงานของคุณจะราบรื่นขึ้นมาก

บอกความเป็นคุณจากลักษณะเล็บ
สามเหลี่ยมหรือสามเหลี่ยมคว่ำ : คุณเป็นอัจฉริยะ 
คุณเป็นคนช่างสังเกต มักจะมีความคิดใหม่ๆ สามารถเห็นรายละเอียดในสิ่งที่คนอื่นไม่เห็น พวกเล็บสามเหลี่ยมมักเป็นคนเซนซิทีฟ (sensitive) ไวต่อความรู้สึก ซึ่งการเป็นคนเซนซิทีฟเมื่ออยู่ในสังคมอาจทำให้คนรอบข้างอึดอัดได้

บอกความเป็นคุณจากลักษณะเล็บ
รูปร่างอัลมอนด์: คุณเป็นคนซื่อสัตย์ 
คุณเป็นคนมีจินตนาการ มีความจริงใจกับคนอื่น คุณเป็นคนที่สุภาพ แต่มีความอดทนต่ำ ถ้ามีสิ่งใดที่คุณรับไม่ได้ คุณจะระเบิดอารมณ์ออกมา เมื่อคุณรู้สึกว่าอารมณ์เริ่มพลุ่งพล่าน ต้องพยามเดินเลี่ยงออกมาให้ใจเย็นขึ้น

บอกความเป็นคุณจากลักษณะเล็บ

รูปดาบ : คุณเป็นคนมีอุดมการณ์ และมีความทะเยอทะยาน 
คุณเป็นคนประเภทที่ มุ่งมั่นตั้งใจทำงานอย่างหนัก ถึงแม้ว่าคุณจะไม่ชอบสิ่งที่ทำ แต่ถ้ามันทำให้คุณก้าวไปสู่สิ่งที่คุณฝันไว้คุณก็จะทำมันต่อไปเพื่อบรรลุเป้าหมาย แต่คุณมักจะขาดคนให้ความร่วมมือ คุณจะรู้สึกกระวนกระวาย อึดอัดใจเมื่อต้องร่วมงานกับคนที่ไม่จริงจัง ไม่ทันใจคุณ แต่คุณต้องพยายามทำงานร่วมกับคนอื่นให้ได้

>>>ตัดเล็บอย่างไรให้มีโชค คลิกอ่าน!
ขอบคุณข้อมูลและภาพประกอบจาก http://www.deedeejang.com/