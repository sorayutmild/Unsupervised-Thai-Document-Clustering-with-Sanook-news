Batter Doctor (Battery Saver) สุดยอดแอพช่วยรักษาแบตเตอร์รี่บนอุปกรณ์พกพาของคุณ
สังคมสมัยนี้ของเรานั้น ผมคิดว่าโดยส่วนใหญ่แล้ว ทุกคนก็น่าจะมี สมาร์ทโฟน อย่างน้อยก็คนละเครื่องล่ะครับ แต่ผมก็เชื่อว่าเรายังมีปัญหากหาการใช้สมาร์ทโฟนอยู่บ้าง ที่แลดูเป็นปัญหาใหญ่เลยก็คือ แบตหมดเร็ว ปัญหาเหล่านี้ครับจะหมดไปแล้ว วันนี้ผมมีแอพบริหารทรัพยากรแบตฯ ที่ดีมากๆเลยล่ะครับ ไปดูกันเลย
ข้อมูลแอพพลิเชั่นด้านข้อมูลแบตเตอร์รี่สมาร์ทโฟน BatteryDoctor

ชื่อแอพ BatteryDoctor
ขนาด 20 MB
ราคา ฟรี
รองรับ iOS เเละ Android
ฟีเจอร์การใช้งานของแอพพลิเคชั่นด้านข้อมูลแบตเตอร์รี่สมาร์ทโฟน BatteryDoctor
Status ส่วนแสดงสถานะ
ในส่วนหน้านี้จะแสดงข้อมูลของแบตเตอร์รี่ภาพรวมครับ ว่าเหลือเท่าใด ใช้งานได้เป็นเวลาเท่าไหร่ รวมถึงจัดเก็บข้อมูลการชาร์จว่าถูกต้องหรือไม่ โดยหน้านี้จะมีส่วนที่น่าสนใจสองส่วนคือ Optimize และ Remaining ครับ โดยเมนู Optimize  (ภาพซ้าย) จะแสดงว่าอะไร กินพลังงานเราไป แล้วเราจะปิดมันได้อย่างไร ได้เวลาใช้งานเพิ่มเท่าใด ซึ่งจุดนี้ถืิว่าเป็นคุณสมบัติที่ดีมากๆเลยครับผม ส่วน Remaining (ภาพขวา) จะแสดงให้เราว่า ถ้าเราใช้งานประเภทต่างๆเราจะใช้ได้นานเท่าใด เช่น เล่น WiFi ได้ 6 ชั่วโมง 23 นาที ฟังเพลง 25 ชั่วโมง 35 นาที แสตนด์บาย 460 ชั่วโมง เป็นต้นครับ
 
Charge ตัวช่วยคุมการชาร์จ
ส่วน Charge จะทำหน้าที่เก็บข้อมูลต่างการชาร์จ ซึ่งระหว่าเราชาร์จแบต เมื่อเราเปิดแอพนี้ขึ้นมา มันจะช่วยคุมเวลาการชาร์จไว้ เพื่อยืดอายุแบตให้ใช้ได้นาน และเป็นไปตามวิธีการชาร์จที่ถูกต้อง ไม่เสียบจนเกินไปจนแบตเสื่อม โดยการชาร์จแต่ละครั้งก็จะมีการเก็บคะแนนด้วย โดยจะมีผลการชาร์จ 3 แบบ คือ
1.ชาร์จแบบเต็มประจุ (Full Charge) ควรจะชาร์จแบบนี้ให้ได้เดือนละครั้ง เพื่อยืดอายุแบตให้ใช้งานได้ดี
2. ชาร์จปกติบางส่วน (Partial Charge) คือการชาร์จที่เมื่อเต็มแล้ว สักพักก็ปลดสายชาร์จออกเลย ซึ่งก็สามารถใช้งานตามปกติได้
3.ชาร์จเกิน (Over Charge) ซึ่งเป็นโหมดที่จะไม่ควรจะมี คือไม่ควรจะชาร์จเกิน 12 ชั่วโมง เพราะถ้าเกินอาจสร้างความเสียหายกับแบตเตอร์รี่ได้ 
 
และเมื่อเราสังเกตจะเห็นวงกลมเป็นเชือก ให้เราลองดึงลงมาจะเป็นนาฬิกาครับ ซึ่งเราสามารถชาร์จไปด้วย ทำเป็น Dock นาฬิกาได้ด้วยเวลานอน และยังสามารถคุมเวลาชาร์จโดยเมื่อชาร์จจนเหมาะสมแล้ว แอพก็จะเตือนให้เราถอดชาร์จเจอร์ออกนั่นเองครับ
 
Junk และ Accelerate ทำความสะอาดหมดจด
ส่วนๆนี้จะเป็นการทำความสะอาดไฟล์ขยะของเครื่องเราให้หมดไป โดย Junk จะล้างไฟล์ที่เราไม่ได้ใช้และอยู่ไปก็หนักเปล่าๆ ส่วน Accelerate จะช่วยกวดแอพที่เราไม่ได้ใช้ใน Ram ออกไปเพื่อให้เครื่องเราเสถียรและเร็วขึ้น
 

Tips มวลมหาเกร็ดเล็กเกร็ดน้อยในการดูแลรักษาแบต
ส่วนนี้นับว่าเป็นประโยชน์อย่างมากไม่แพ้ส่วนอื่นๆเลย นั่นก็คือทิปครับ โดยแอพจะมีคำแนะนำต่างๆที่จะช่วยให้เราสามารถใช้งานอุปกรณ์ของเราได้อย่าง ยาวนานขึ้น ประหยัดพลังงาน รวมถึงการชาร์จอย่างไรให้ถูกวิธี
 
System ส่วนแสดงข้อมูลระบบ
ส่วนสุดท้ายนี้ก็จะรวบรวมข้อมูลลักษณะของอุปกรณ์เรา เช่น มันคืออะไร ขนาด น้ำหนัก รูปร่าง เวอร์ชั่นOS ขนาดแบตเตอร์รี่ การใช้งาน CPU และฮาร์ดดิสก์ ฯลฯ ก็จะถูกรวมข้อมูลไว้ที่นี่ที่เดียวเลยครับ

ข้อดีข้อเสียของแอพพลิเคชั่นด้านการดูแลรักษาแบตเตอร์รี่ BatteryDoctor
ข้อดี
- สามารถคุมเวลาการชาร์จที่ถูกต้องได้ ทำให้แบตฯของเรามีอายุยืดยาวขึ้น
- สามารถกำจัดไฟล์ขยะต่างๆที่เราไม่ต้องการด้วย ปุ่มเดียว
- มีระบบการตั้งเตือนข้อมูลด้านแบตเตอร์รี่เสมอ มีข้อมูลที่จะสามารถแจ้งให้เราทราบได้ตลอดเวลา
- มีส่วนสรุปเวลาว่า การใช้งานได้ทีเปลืองพลังงาน และสามารถใช้การใช้งานได้บ้างในเวลานานเท่าไหร่
ข้อเสีย
- ใน iOS ต้องเปิดแอพไว้ระหว่างชาร์จเสมอ มิฉะนั้นการบันทึกผลจะไม่สำเร็จ เพราะ iOS เป็นระบบปิด จะปิดแอพอัตโนมัติ ไม่เหมือนระบบเปิดอย่าง Android
 


ขอบคุณเนื้อหา และภาพประกอบ
