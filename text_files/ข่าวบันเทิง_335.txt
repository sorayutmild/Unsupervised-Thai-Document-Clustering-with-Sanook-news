
จากกรณี #กราบรถกู ที่กำลังโด่งดังในโลกออนไลน์ตอนนี้ ย้อนไปเมื่อปีที่แล้วก็เคยมีคนบันเทิงเคยมีอุบัติเหตุบนท้องถนนเช่นกัน นั่นก็คือ ดีเจภูมิ ภูมิใจ ตั้งสง่า ที่เคยโพสต์ข้อความผ่านอินสตาแกรม เมื่อ 18 มีนาคม 2558 ว่า รถ Lamborghini Gallardo สีแดงคันงามของตนเอง ถูกชนจนเป็นรอย แต่ด้วยความมีมารยาทของคู่กรณี ทำให้ตอนไม่รู้สึกโกรธเลย และเคลียร์กันได้ด้วยดี
ข้อความระบุว่า...
"น้องแลมโบโดนชนซะละ... แต่คู่กรณีพูดจาสุภาพ มารยาทดี อ่อนน้อม จนทำให้เราไม่รู้สึกโกรธเลย... มหัศจรรย์นะ 2 สิ่งนี้... วันนี้เรียนรู้ว่า มารยาทที่ดี ช่วยทำให้อารมที่ร้อน กลายเป็นเย็นได้อย่างรวดเร็ว... แล้วเมื่ออารมณ์เย็นลงแล้ว สติ จะเกิด... ความเกลียดความโกรธจะหายไป ทันที... วันนี้เลยรู้สึกดี ที่รถโดนชน... เพราะได้เข้าใจเรื่อง 2 เรื่องนี้... อุบัติเหตุเกิดขึ้นได้ แก้ไขได้ ไม่มีใครเจ็บ ของนอกกายก็ซ่อมแซมได้... วันนี้ ขอบคุณ ประสบการณ์ มารยาท สติ และ บทเรียน"
อุบัติเหตุบนท้องถนนเป็นเรื่องที่เกิดขึ้นได้กับทุกคน ไม่ว่าจะขับขี่รถประเภทใด ยี่ห้อใด ราคาแพงแค่ไหนก็ตาม แต่ที่สำคัญคือต้องใจเย็น ค่อยพูดค่อยจากัน เพื่อไม่ให้ต้องกระทบกระทั่งกันจนบานปลายแบบที่กำลังเป็นข่าวอยู่ตอนนี้