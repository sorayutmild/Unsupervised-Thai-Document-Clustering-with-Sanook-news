Worst game sonsole
จริงๆแล้วตามชื่อคลิปนี้ของต้นฉบับ เขาใช้คำว่า Worst ที่แปลว่าสุดห่วยกันเลยที่เดียว แต่ในความคิดของคนเล่นเกมแล้ว ผมว่ามันก็ไม่ได้ห่วยอะไรมากมาย มันก็มีข้อดีของมัน แต่ข้อเสียค่อนข้างเยอะ ทำให้เครื่องอื่นๆดูดีกว่ามันก็เท่านั้นเอง ก็เลยใช้คำว่า 10 เครื่องเกมที่ล้มเหลวที่สุดจะดีกว่า เพราะทำออกมาแล้วขายไม่ออก สุดท้ายก็เจ๊ง ไม่ว่าจะสาเหตุเรื่องเครื่องหรือการตลาดก็ตาม





 
อันดับ 10 Apple Pinpin (1996)
เครื่องเกมคอนโซลจาก Apple ที่ดังสุดๆกับผลงาน iPhone, iPad ตอนนี้ แต่ในอดีตเคยทำผลงานล้มเหลวมาแล้วกับเครื่องเกมชิ้นนี้ โดยกะว่าจะทำเป็นเครื่องเกมกึ่ง PC ที่ทั้งเล่นเกมและเล่นเน็ตได้ แต่โมเด็มห่วย แถมเครื่องไม่แรงจึงไม่ได้รับความนิยม แถมราคายังตั้ง $600 เกมก็มีน้อย แพงเวอร์ไปนะแอปเปิ้ล แบรนด์คนรวยก็เงี้ย
 
อันดับ 9 LaserActive (1993)
เครื่องเล่นแผ่น Laser Disc ที่เป็นทั้งเครื่องเล่นวีดีโอ และเล่นเกมได้เช่นกัน ตอนแรกแผ่นเลเซอร์ดิสก์ก็ฮือฮาอยู่หรอก แต่แผ่นมันใหญ่ยังกับถาด แถมยังแพง สุดท้ายปี 1994 ก็เลิกผลิต เพราะเริ่มมีการคิดค้นแผ่น DVD มาแทน อายุสั้นจริงๆ
 
อันดับ 8 Action Max (1987)
เครื่องเกมที่สร้างออกมาโดยใช้จอยปืนเล่นเป็นหลัก ด้วยความคิดทีว่าเด็กน่าจะชอบเล่นมากกวาจอยกดธรรมดา แต่กลับมีเกมทำออกมาแค่ 5 เกม แถมยังต้องมีเครื่องเล่น VHS ด้วยจึงจะเล่นได้ ยุ่งยากเกินไปเลยดับวูบ
 
อับดับ 7 Philips CD-i (1991)
เครื่องเกมแบบแผ่น CD-i ที่ทาง Philips สร้างออกมาด้วยความหวังที่ว่าจะทำตลาดเกมแผ่น CD-i ก่อน แต่แผ่น CD-i ของทาง Philips มันใหญ่กว่าแผ่น CD ทั่วไป กราฟฟิกเครื่องก็ไม่แรง เกมก็น้อยและไม่สนุก คนก็เลยไม่ซื้อ
 
อันดับ 6 3DO (1993)
เครื่องเกมจาก Panasonic ที่ทำออกมาเป็นแผ่น CD ขนาดมาตรฐานรุ่นแรก และมีกราฟฟิกที่สวยงามตระการตาสุดๆในยุคนั้น ทว่าเครื่องค่อนข้างแพงถึง $700 ซึ่งถือว่าแพงสุดๆเครื่องหนึ่ง ก็เลยทำให้ขายยาก แถมตัวเกมก็มีแต่เกมที่เป็นโมชั่นภาพยนตร์ซะส่วนมาก
 
อันดับ 5 SEGA 32X (1994)
อุปกรณ์เสริมที่หวังจะยืดอายุให้กับเครื่อง Megadrive (Genesis) โดยเพิ่มพลังจาก 16bit ให้กลายเป็น 32bit แต่สุดท้ายแล้วก็ดับ เพราะเครื่องมันเก่าไป ไม่มีใครทำเกมป้อนให้แล้ว
 
อันดับ 4 Atari Jaguar (1993)
เครื่องเกมยุค 32-64 bit จาก Atari ที่โม้ว่าเป็นเจ้าแรกที่ทำเครื่องออกมา ด้วยดีไซน์จอยสุดประหลาด ที่มีถึง 15 ปุ่มทำให้เล่นยาก แถมเกมก็น้อยเช่นเคย สุดท้ายก็ขายไปได้แค่ 125,000 เครื่อง
 
อันดับ 3 Gizmondo (2005)
เป็นเครื่องเกมหนึ่งที่ทำออกมาหลังจากเครื่อง PS2 ไม่นาน โดยหวังจะตีตลาดคนเล่นเกมกลุ่มใหญ่ ด้วยฟีเจอร์จอยที่มีจอเล็กๆเป็นอุปกรณ์เสริม แต่สุดท้าย Tiger Telematics ผู้ผลิตล้มละลายก็เลยไม่ทำต่อ
 
อันดับ 2 Game.com (1997)
ใครว่า DS เป็นเกมเครื่องแรกทีมีจอสัมผัส จริงๆแล้วเครื่องนี้ต่างหากที่มีจอสัมผัสเป็นเครื่องแรก แต่จอมันห่วยไปหน่อยยังกับจอเกมกด แม้จะเล่นเน็ตได้ แต่ต้องต่อสายกับโมเด็มเอาเอง แถมตอนเล่นเว็บดูภาพไม่ได้ เพราะมันโชว์แต่ตัวหนังสือ

อันดับ 1 Virtual Boy (1995)
ผลงานที่น่าอับอายในสุดของนินเทนโด มันคือเครื่องเกมที่สร้างภาพ 3D ได้ แต่มันยังไม่ใช่ 3D เหมือนยุคนี้ ภาพที่ได้เลยออกแนวมึนๆ ดูแล้วปวดหัว ปวดคอ ปวดตา พาลจะเป็นลม เครื่องนี้เป็นเครื่องเกมที่นินเทนโดใช้ไอเดียสร้างขึ้น โดยหวังจะแข่งกับ PS1 แม้ไอเดียจะดี แต่คุณภาพที่ออกมามันไม่ผ่าน
 
แม้ว่า 10 เครื่องนี้ล้มเหลวในตลาดเกมส์ แต่ในด้านของคนสะสมของเก่าแล้ว เครื่องพวกนี้ถือว่าเป็นแรร์ไอเท่ม ที่มีราคาซื้อขายในปัจจุบันสูงทีเดียวล่ะ ก็ของมันผลิตมาน้อยก็เลยหายากไงล่ะ