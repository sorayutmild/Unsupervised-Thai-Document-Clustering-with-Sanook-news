ซวยจัด! วัยรุ่นมะกันถูกตำรวจวิสามัญ เพราะถือจอย Wii
Wii Remote
หากได้ติดตามข่าวสารต่างประเทศเกี่ยวกับอเมริกาบ่อยๆคงจะทราบกันว่า ที่อเมริกามีการคุมเข้มกฎหมายเกี่ยวกับการพกอาวุธปืนมากขึ้น อันเนื่องมาจากมีการใช้อาวุธปืนก่อการร้าย หรือไม่ก็ก่อเหตุสังหารหมู่ขึ้นหลายครั้ง ซึ่งมีบางคดีเชื่อมโยงเกี่ยวกับเกมส์ด้วยอีกต่างหาก และเพราะมีการคุมเข้มกฎหมายเรื่องอาวุธปืนมากขึ้นนี้ ก็เลยทำให้มีวัยรุ่นคนหนึ่งกลายเป็นเหยื่อของความเข้าใจผิดไป เพราะตำรวจคิดว่าจอยเกม Wii Remote ที่เขาถืออยู่เป็นอาวุธปืน
 





เหตุไม่คาดฝันนี้เกิดขึ้นที่รัฐจอร์เจีย ประเทศสหรัฐอเมริกา วัยรุ่นผู้โชคร้ายรายนี้ชื่อว่า Christopher Roupe อายุ 17 ปี เขาออกมาเปิดประตูบ้านให้กับตำรวจ ที่มาจับกุมตัวพ่อของเขาจากข้อหาคดีอะไรบางอย่าง โดยที่ในมือของเขาได้ถือจอยเกม Wii Remote เอาไว้ด้วย ทำให้ตำรวจเกิดการเข้าใจผิดคิดว่าเป็นอาวุธปืน ที่จะมาใช้ต่อสู้ขัดขืนการจับกุมตัวพ่อของเขา ก็เลยทำให้ตำรวจใช้ปืนของจริงวิสามัญยิง Christopher Roupe จนถึงแก่ความตาย โดยทางตำรวจผู้ลงมือยิงอ้างว่า เขาเห็น Christopher ถือสิ่งที่เหมือนอาวุธปืนและเล็งมาทางเขา จึงตัดสินใจชักอาวุธปืนยิงสวนไป ซึ่งทางด้านทนายและผู้เห็นเหตุการณ์ต่างก็ยืนยันว่า ของที่ Christopher ถืออยู่นั้นไม่ใช่อาวุธปืน แต่เป็นจอยเกม Wii Remote เท่านั้น เพื่อนบ้านเล่าว่าในช่วงเกิดเหตุ Christopher ได้ยินเสียงเคาะประตู จึงถามไปว่าใครก่อนจะเดินไปเปิดประตู โดยที่ถือ Wii Remote ไปด้วย และเมื่อเปิดประตูก็โดนตำรวจยิงปืนที่หน้าอกทันที แม้ว่าจะช่วยพา Christopher ส่งโรงพยาบาล แต่เขาก็สิ้นใจตายเสียก่อน
แม้ว่าไทยจะไม่ใช่อเมริกา แต่ก็ระวังอย่าถือ Wii Remote หรือของที่คล้ายอาวุธปืนออกนอกบ้านนะครับ ช่วงนี้สถานการณ์บ้านเมืองยิ่งไม่ค่อยดีอยู่
Wii Remote