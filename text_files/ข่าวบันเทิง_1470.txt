แป๋ว พัทรวี บุญประเสริฐ พิธีกรและโปรดิวเซอร์สาวจากรายการข่าวบันเทิงชื่อดังจากสำนักข่าวไทย ไนน์ เอ็นเตอร์เทน ที่เพิ่งเจอพิษคลิปสยิวหลุดว่อนเน็ต ได้ออกมายอมรับกับสังคมแล้วว่า บุคคลในคลิปนั้นคือตัวเอง หลังมีคลิปวิดีโอความยาวประมาณ 40 วินาที ชื่อ 2Girl.wmv ถูกทำมาเผยแพร่ในยูทูป
แป๋ว พัทรวี เปิดเผยว่า คลิปดังกล่าวถูกถ่ายไว้แบบไม่ได้ตั้งใจ เมื่อประมาณ 2 เดือนก่อน โดยมีเพื่อนสนิทเป็นคนใช้กล้องจากโทรศัพท์มือถือถ่ายเอาไว้ ขณะที่กำลังจะไปว่ายน้ำกัน ในคลิปจะเห็นว่าเมื่อตนรู้ตัวว่าโดนถ่ายจึงได้ยื้อแย่งกล่องกันและก็สั่งให้เพื่อนลบคลิปออกด้วย แต่คิดว่าเพื่อนคงลืมลบ จนกระทั่งน้องชายของเพื่อน น่าจะยืมโทรศัพท์ไปเล่น ก่อนจะพบคลิปนี้จึงได้นำเอาโพสต์ลงในเว็บไซต์ยูทูปดังกล่าว
อย่างไรก็ตาม หลังจากเกิดเหตุทางด้านน้องชายและครอบครัวของเพื่อนสนิทคนดังกล่าวก็ได้มาขอโทษ และลบคลิปวิดีโอดังกล่าวออกไปให้แล้วด้วย แต่ตัวเองก็เครียดว่าจะกระทบกับหน้าที่การงาน เพราะมีบางส่วนถูกบันทึกไฟล์ก็อปปี้เผยแพร่กันไปเป็นวงกว้าง ทำให้ขณะนี้ตนจึงได้เข้าปรึกษากับเจ้าหน้าที่ตำรวจ เพื่อป้องกันการส่งต่อและก็อปปี้วิดีโอดังกล่าวแล้ว ส่วนเรื่องการดำเนินคดีคงไม่เอาความ เพราะไม่อยากทำลายอนาคตน้องชายเพื่อนสนิทคนนี้
นอกจากนี้ พิธีกรข่าวบันเทิง ยังบอกอีกว่า ที่ผ่านมาเคยอ่านแต่ข่าวคลิปหลุดของดาราคนอื่นๆ ไม่คิดว่าจะต้องมาเจอกับตัวเอง ก็คิดว่ากระแสคงจะผ่านเลยไปและหายไปเอง ตนไม่หวังจะอยากดังเพราะกรณีแบบนี้ ต่อไปนี้ก็ยังจะคงทำงานไปตามปกติและเพิ่มความระมัดระวังมากยิ่งขึ้น อีกทั้งวิงวอนให้สังคม อย่าเผยแพร่คลิปนี้กันต่อเลย มันไม่ได้สวยงามอะไรและตัวเองก็อับอายมาก