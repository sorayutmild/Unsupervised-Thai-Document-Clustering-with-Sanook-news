วันนี้ทาง Capcom มีข้อมูลอัพเดตใหม่ของเกมส์ Monster Hunter 4 มาบอกกับเหล่านักล่าให้ทราบกันไว้ มีอะไรเพิ่มมาใหม่บ้างดูกันเลย
Monster Hunter 4
ระบบ Virus Monster
อาการสถานผิดปรกติแบบใหม่ใน Monster Hunter 4 จากเจ้ามอนสเตอร์ตัวโหดที่ชื่อว่า Tigrex แม้ว่าจะเป็นมอนสเตอร์หน้าเก่า แต่มันก็ดูดุร้ายและมีพิษสงมากขึ้นจากระบบ Virus นี้เอง ซึ่งตัวอย่างไวรัสชนิดหนึ่งก็มาจากเจ้า Tigrex ตัวนี้เรียกว่า Mad Dragon Virus หรือไวรัสมังกรคลั่ง ที่เป็นอาการประจำตัวของเจ้า Tigrex เวลามันโกรธ จะวิ่งใส่อย่างบ้าคลั่งนั่นเอง และภาคนี้นักล่าสามารถติดอาการเดียวกันมาจากมันได้ หากโดนมันโจมตี หรือใช้เวลาสู้กับมันนานเกิน
Monster Hunter 4
หากโดนโจมตี หรืออยู่กับมันนานๆ เกจไวรัสจะยิ่งเพิ่ม
ให้สังเกตที่ใต้ชื่อของนักล่า จะมีเกจบอกระดับการติดเชื้อไวรัสของนักล่าคนนั้นๆ หากโดนมันโจมตีใส่หรือใช้เวลาสู้กันมันนานๆ เกจก็จะเพิ่มขึ้น และหากเกจเต็ม เท่ากับว่าเราติดไวรัส Mad Dragon Virus นั้นเต็มตัวแล้ว จะทำให้มีอาการฟื้นฟูพลังชีวิตอัตโมมัติหลังจากโดนโจมตีไม่ได้ (เกจพลังชีวิตสีแดงจะหายไป) ซึ่งอาจทำให้ตายเอาได้ง่ายกว่าเดิม หากไม่รีบใช้ยาเพิ่มพลังแทน
Monster Hunter 4
หากไวรัสเต็ม จะติดเชื้อ ทำให้เกจฟื้นฟูพลังชีวิตสีแดงหายไป
วิธีเอาชนะอาการ Mad Dragon Virus นั้นมีทางเดียว คือจะต้องโจมตี Tigrex ให้ดิ้นหรือกระตุกด้วยความเจ็บปวด แล้วอาการติดเชื้อ Mad Dragon Virus จะหายไป ไม่ว่าตอนนั้นเกจระดับไวรัสจะเต็มหรือยังไม่เต็มก็ตาม สังเกตได้จากตัวนักล่าจะมีแสงสีม่วงๆส่องออกมารอบตัว นั่นหมายถึงสามารถต้านทานไวรัสในช่วงนั้นๆได้แล้ว และส่งผลดีทำให้โอกาสโจมตีติด Critical เพิ่มขึ้นชั่วขณะหนึ่ง
Monster Hunter 4
เอาชนะไวรัส ด้วยการโจมตี Tigrex บ่อยๆจนมันกระตุก ทำให้นักล่าโจมตีคริติคอลมากขึ้นด้วย
 
 
กองคาราวานนักล่า การเดินทางครั้งใหม่ !
Monster Hunter 4
Story เรื่องราวของนักล่านั้น ภาคก่อนๆจะกล่าวถึงหมู่บ้านใดหมู่บ้านหนึ่ง ที่กำลังลำบากถูกพวกมอนสเตอร์ต่างๆรุกราน จนกระทั่งนักล่า(ผู้เล่น) เดินทางมายังหมู่บ้านนั้นๆ และช่วยทำเควสต์ปราบและล่ามอนสเตอร์เหล่านั้นให้ แต่ในภาค Monster Hunter 4 นั้น สถานที่ดำเนินเรื่องจะไม่ใช่หมู่บ้านใดหมู่บ้านหนึ่ง แต่เป็นกองคาราวานนักเดินทางแทน และนักล่าตัวเอกของภาคนี้ก็คือหนึ่งในผู้ร่วมเดินทางไปกับกองคาราวานนั่นเอง แน่นอนว่าพวกเรานักล่าก็ยังคงต้องรับเควสต์ช่วยเหลือกองคาราวาน กำจัดเหล่ามอนสเตอร์อีกเช่นเคย
สมาชิกของกองคาราวาน
- หัวหน้ากองคาราวาน ผู้ชื่นชอบการผจญภัยและล่าสมบัติ
- สาวแว่นผู้ช่วยหัวหน้ากองคาราวาน เธอมีหน้าที่เป็น Quest Counter แจกเควสต์ให้กับผู้เล่น
- เจ้าของร้านตีเหล็ก เป็นชาวเผ่ามังกร (สังเกตจากหูที่ยาวกว่ามนุษย์และมีนิ้วเท้า 3 นิ้ว) ชื่นชอบการผจญภัยจึงได้ติดตามกองคาราวานมา และมีหน้าที่สร้างอาวุธให้เหล่านักล่า
- สาวน้อยร้านอาวุธ ลูกสาวของเผ่าคนแคระจากหมู่บ้านนากุริ แม้จะยังเด็กแต่ฝีมือใช้ค้อนตีอาวุธนั้นไม่ธรรมดา
- พ่อค้าเผ่ามังกร พ่อค้าเร่ที่มีอายุยืนยาว เดินทางสะสมของโบราณมาทั่วโลก จนกระทั่งมาหยุดที่คาราวานและเมืองบัลบาเล่ อยากซื้อของแปลกๆ เชิญที่ลุงแกได้
- เชพเหมียวกะทะเหล็ก แมวทำอาหารยอดฝีมือจากจีนแผ่นดินใหญ่ มาเปิดร้านอาหารในคาราวานและเมืองบัลบาเล่
 
 
เมืองบัลบาเล่ จุดรวมนักเดินทาง
Monster Hunter 4
ในเมื่อคอนเซปต์ของการล่าภาคนี้ เป็นการเดินทางแบบคาราวาน ดังนั้นก็เลยต้องมีเมืองที่เป็นจุดศูนย์รวมของเหล่ากองคาราวานทั้งหลาย นั่นก็คือเมืองบัลบาเล่แห่งนี้ ที่ทำหน้าที่เป็นเมืองศูนย์รวมเวลาต้องการเล่นผ่านระบบ Online กับนักล่าคนอื่นๆ ที่เมืองบัลบาเล่นี้จะมีลักษณะเหมือนเป็นแคมป์ขนาดใหญ่ ซึ่งจะอยู่กันในกระโจม รถม้า ไม่ใช่เป็นบ้านหรืออาคาร และธีมการตกแต่งของเมืองก็จะออกไปแนวๆ จีน ธิเบต และมองโกล ที่มีการดำรงชีวิตในแบบกองคาราวานนั่นเอง ในเมืองบัลบาเล่ จะมี Hall Online, NPC ขายของ ทำอาวุธ และอื่นๆ ที่จำเป็นครบครัน ไม่ต่างจากภาคก่อนๆ และสาวน้อยตีฆ้อง เรียกเพื่อนๆในกิลด์การ์ดของเรามาทำเควสต์ ก็ยังคงมีอยู่
 
 
หมู่บ้านนากุริ ผู้เชี่ยวชาญการตีเหล็ก
Monster Hunter 4
เป็นหมู่บ้านของชนเผ่ามังกรดิน หรือตัวตุ่น ในถ้ำใต้ดิน ชนเผ่านี้จะตัวเล็ก ชำนาญการขุดดินและการใช้ค้อนสูงมาก จึงทำให้สร้างอาวุธและตีเหล็กเก่งด้วย เหล่านักล่าจะมาหาแร่ดีๆ และอาวุธขั้นสูงได้จากหมู่บ้านแห่งนี้ เพราะหมู่บ้านนี้อยู่ใต้ดินที่มีหินลาวาไหลผ่าน ทำให้มีแร่ดีๆอยู่มาก ประกอบช่างตีเ้หล็กฝีมือเทพ ที่ใช้ไฟจากหินลาวามาหลอมแร่อีกด้วย
 

โกอา มาการะ มังกรราหูดำ
มอนสเตอร์ตัวใหม่ ที่จะเป็นมอนสเตอร์ตัวหลักของ Monster Hunter 4 มีสีตัวที่ดำสนิทดุจราหูอมจันทร์ จึงได้ชื่อว่ามังกรราหูดำ ที่มีพิษสงร้ายกาจ แม้ว่าจะหน้าตาคล้ายเอเลี่ยนไปหน่อยก็เหอะ แต่มันก็ยังเป็นมังกรอยู่ ด้วยปีกขนาดใหญ่ของมันทำให้มันสามารถบินสู้กับเหล่านักล่าได้มากกว่าตัวอื่นๆ แถมยังมีท่าพ่นคลื่นพลังสีดำ และท่าสะบัดเกล็ดพิษ หากโดนเข้าก็จะติดอาการผิดปกติ ที่ทำให้พลังการต่อสู้ลดลง
Monster Hunter 4
ท่าสะบัดเกล็ด ที่ทำให้นักล่าติด Debuff
Monster Hunter 4
พ่นคลื่นพลังสีดำ
Monster Hunter 4
มันสามารถบินโจมตีเราได้ด้วย
 
 
ข้อมูลอ้างอิงจาก

http://www.capcom.co.jp/monsterhunter/4/
