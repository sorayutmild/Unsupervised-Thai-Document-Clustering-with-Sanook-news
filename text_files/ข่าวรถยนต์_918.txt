หากพูดถึงรถยนต์ที่หลายคนซื้อหามาใช้เป็นเพื่อข้างกายแล้ว เราเชื่อว่ามีรถยนต์หลายรุ่นที่คงถูกตาต้องใจคนทั่วโลกมากมาย โดยเฉพาะในบ้านเราก็มีมากมายหลากหลายยี่ห้อทั้งรถที่เป็นรถตลาดหรือคนรู้จักอยู่แล้วหรือมันจะเป็นยานยนต์ทรงสมรรถนะที่น่าสนใจ โดยเฉพาะเมื่อรถนั้นมาพร้อมออพชั่นดีๆที่ไม่น่าพลาดจับจองเป็นเจ้าของ 
รถยนต์ดีๆนั้นมีอยู่จริงพร้อมราคาที่ไม่โอเว่อร์จนเกินไปนัก แต่ถ้าวันนี้ยังตัดสินใจในการซื้อคู่หูคันใหม่ไม่ได้ อย่างเพิ่งเหนื่อยใจ เพราะ ต่อไปนี้เป็น 10 ยานยนต์จากทวีปยุโรปที่ได้รับความนิยมสูงสุดในรอบปีจะมีคันไหนบ้าง ไปดูกันเลย
 
 อันดับที่ 1 Volkswagen golf 
 
ขายดีที่สุดในตลาดยุโรปคงต้องยกให้รถรุ่นนี้กับ ซิตี้คาร์เจ้าตำนาน Volkswagen golf  ที่ชนะใสๆไปด้วยยอดขายกว่า 37,847 คัน ห่างจากคู่แข่งกว่า 7000 คัน จึงไม่ต้องสงสัยเลยว่ารถรุ่นนี้ต้องเป็นรถรุ่นที่คุ้มค่าที่สุดในตลาด แต่น่าเสียดายที่บ้านเราไม่มีจำหน่าย
Volkswagen golf  
 อันดับที่ 2   Volkswagen Polo 
 
ตามมาอันดับ 2 นั้นไม่ใช่ใครแต่เป็นพี่น้องของ  Volkswagen golf  กับเจ้า Volkswagen polo  ด้วยยอดจำหน่าย 30,144 ในเดือนกรกฏาคมที่ผ่านมา แม้จะเจอ Ford fiesta  มาเบียดๆไปบ้าง แต่สามารถชนะไปได้
Volkswagen polo
 อันดับที่ 3 Ford Fiesta 
 
คันนี้มีขายในบ้านเราและเราแนะนำว่าห้ามพลาด !! สำหรับ ซิตี้คาร์จากอเมริกา ที่ล่าสุดคว้าอันดับในตลาดยุโรปไปครองด้วยยอดจำหน่าย 25,569 คัน ในเดือนกรกฏาคม โดยเฉพาะรุ่น super Mini นั้นเป็นที่นิยมมาก
Ford fiesta
อันดับที่ 4 2012 Ford Focus 
 
รถรุ่นนี้รอวันนับถอยหลังที่เราอาจจะได้สัมผัสในช่วงปีหน้า แต่เราก็รับรองว่ามันต้องน่าสนใจสุดๆ เพราะเป็นรถคอมแพ็คคาร์คันแรกที่ติดในอันดับ  top 5 ของตลาดด้วยยอดจำหน่าย 23,089 คัน ถือว่าเป็นตัวเลขที่คงจะทำให้หลายคนเฝ้ารอคอยได้อย่างดี
Ford Focus
 อันดับที่ 5 Renault Clio 
 
ค่ายพันธมิตร Nissan  ตามเข้ามาที่อันดับ 5 กับ Renault Clio ที่รั้งตำแหน่งนี้ด้วยการประสบความสำเร็จในยอดขายกว่า 21,986คัน ถือว่าเป็นหนึ่งในรถที่น่าสนใจไม่น้อย แต่เมืองไทยคงไม่มีโอกาส
Renault Clio
 อันดับที่ 6 Opel Astra 
รถยนต์รุ่นนี้อาจจะไม่คุ้นนักกับบ้านเราถ้าคุณไม่มีอายุอานามมากจริงๆ กับรถยนต์ Opel  ที่อยู่ใต้ปีกเครือ  GM  ทว่า Astra  นั้น ก็เป็นรถยนต์รุ่นหนึ่งที่ดี โดยเฉพาะอย่างยิ่งยอดจำหน่าย 21,864 คัน ก็ชี้ชัดว่ามันไล่บี้คู่แข่งพอสมควรเลยทีเดียว
Opel astra
 อันดับที่ 7 Vauxhall Corsa
พรีเมี่ยมแบรนด์ของ  Opel มาพร้อมกับซิตี้คาร์ที่เติมออพชั่นมาให้เพียบ ทำให้สามารถรั้งอันดับ 7 ได้ด้วยยอดจำหน่าย 21,669 คัน แต่ก็น่าแปลกว่าทำไมคนเลือกแบรนด์นี้มากกว่าทั้งๆที่ ก็วางขายเคียงคู่กับ Opel
vauxhall corsa
อันดับที่ 8 Volkswagen Passat 2012 
 
ยังจำเจ้าหนูเจไดกับพลังจิตสุดเพี้ยนในโฆษณา  Volkswagen ได้ไหม ..และนั่นก็เป็นที่ทำให้กล่าวขายจนรถยนต์ของ Volkswagen  คันที่ 3 เข้ามาติดอันดับที่ 8 ด้วยยอดจำหน่าย 21,589 คัน ถือว่าไม่น้อยทีเดียว
volkswagen passat
 อันดับที่ 9 Renault Megane
 
เจ้ารถคันนี้คงผ่านตาไปบ้างในเกมชุด  Need For Speed  แต่อาจจะไม่เป็นที่คุ้นตามากมายนักในประเทศไทย โดยเฉพาะอย่างยิ่ง เมื่อรถยนต์เจ้านี้มาพร้อมกับความสปอร์ตที่ลงตัวอย่างมากและยอดขายที่อาจจะไม่มากมายนัก ด้วยจำนวนเพียง 19,024 คัน ทำให้มันเกือบตกตารางท็อปเทนไป
renault megane
 อันดับที่ 10 Peugeot evergreen 207 
 
ปิดท้ายกันด้วยรถยนต์ซิตี้คาร์อีกครั้งอีกครั้งกับ Peugeot 207 5 ประตู ที่บ้านเราก็นำเข้ามาขายแม้จะไม่ค่อยเห็นนักบนถนนแต่ในยุโรปมันขายไปได้กว่า 18,938 คัน ถือว่าเป็นหนึ่งในรถ 10 อันดับ ยอดฮิตแม้จะรั้งท้ายก็ตาม
peugeot 207
ทั้งหมดนี้คือ 10 อันดับยานยนต์ยอดนิยมจากตลาดยุโรปถึงแม้รถหลายรุ่นจะไม่เป้็นที่ฮอตฮิตในบ้านเราหรือในไทยแทบไม่รู้จัก แต่รถเหล่านี้ก็คือรถที่คุณสามารถวางใจได้ ถึงออพชั่นจะต่างกันก็ตาม
 
 