ทุกวันนี้เหตุการณ์บนถนนไม่ค่อยน่าไว้ว่างจัง อย่างเช่นรถถอยชนกันเมื่อวันศุกร์ที่ผ่านมา ทำให้หลายคนรู้สึกว่าต้องหามาให้ความสำคัญกับกล้องติดหน้ารถ ซึ่งอาจจะมีราคาสูงอยู่บ้างในบ้างรุ่น แต่วันนี้ Sanook! Hitech จะมาแนะนำ Apps บนมือถือสำหรับใช้บันทึกเหตุการณ์น่ารถโดยไม่ต้องเพิ่มเงินสักบาท มาดูกันว่าจะมีอะไรบ้าง
AutoBoy Dash Cam - Blackbox


เป็น Application แจกฟรีบน Android ซึ่งสามารถเชื่อมต่อกับมือถือให้กลายเป็นกล้องติดหน้ารถได้อย่างง่ายดาย พร้อมกับมีฟีเจอร์ที่น่าสนใจเช่น ถ้าจับได้ว่าเครื่องถูกตั้งกับฐานตั้งในรถ ระบบจะเปิดกล้องอัตโนมัติ จับภาพเมื่อมีเหตุการณ์ฉุกเฉินเช่นเกิดอุบัติเหตุได้ รองรับภาษาได้หลากหลาย เป็นอีก Apps ที่แนะนำว่าโหลดติดมือถือก็ดีไม่น้อยครับ
Auto Guard Dash Cam


อีก Apps ที่สำหรับ Android ที่มีความฉลาดพอสมควร เพราะแค่เวอร์ชั่นฟรีก็มีลูกเล่นปรับขนาดวีดีโอ ระบบเปิดปิดการทำงานเองเมื่อเสียบกับฐานตั้งในรถ รองรับการแสดงผลภาพแบบ 3 มิติ รวมถึงทำภาพ Snapshot เมื่อจำเป็นและสามารถนำคลิปการขับรถ Upload ขึ้น YouTube ได้ มันก็เจ๋งแล้ว แต่ถ้ารุ่นเสียเงินคุณสามารถย่อจอทำอย่างอื่น เช่นเปิดระบบนำทางในรถได้อีกด้วย
Carcorder


มาที่ฝั่งของ iOS กันบ้าง คงต้องพูดถึง Apps นี้กันก่อนเพราะว่าติดอันดับการค้นหาบน Apps Store โดยรุ่นเสียเงินทำความสามารถได้มากเช่น การบันทึกได้ต่อเนื่องและความละเอียด 1080P พร้อมแจ้งเตือนจำกัดความเร็ว บันทึกเหตุการณ์ฉุกเฉินเมื่อเกิดอุบัติเหตุ พร้อมกับโทรออกเองเมื่อเกิดอุบัติเหตุได้
SaveDrives - Car Dashboard


ปิดท้ายด้วย Apps บันทึกภาพบน iOS อีกตัวหนึ่งที่แนะนำเพราะว่านอกจากฟรีแล้วยังสามารถบอกข้อมูลทั้งการเดินทางของเราบอกเป็นแผนที่ใน GPS ระบุตำแหน่งและการดินทางของเรา บันทึกภาพวีดีโอได้ และเมื่อเกิดอุบัติเหตุจะตัดวีดีโอให้ 10-30 วินาที และเป็น File ที่สามารถส่งให้ประกันหรือคุณตำรวจได้ และมีระบบโทรออกเอกเมื่อเกิดเหตุการณ์จำเป็น และยังใช้งานง่ายอีกด้วย

 เรียกได้ว่า Apps เหล่านี้มีประโยชน์ในการเดินทาง ลองปรับใช้งานดูได้ อีกสิ่งที่ฝากไว้คือ การใช้มือถือเป็นกล้องติดหน้ารถอาจจะประหยัดค่าใช้จ่ายได้ 
แต่ถ้าคุณต้องใช้งานมือถือเครื่องนั้นต่อด้วย อย่าลืมพกอุปกรณ์เสริมไม่ว่าจะเป็นการดูดความจำออกจากตัวเครื่อง และ Powerbank สำหรับชาร์จไฟเครื่องด้วยก็จะดีมากครับ และไม่แนะนำถ้าจะใช้แบบถาวรเพราะมือถือของคุณอาจจะกลับบ้านเก่า เนื่องจากเกิดความร้อนสูงจากการเปิดกล้องนาน
 