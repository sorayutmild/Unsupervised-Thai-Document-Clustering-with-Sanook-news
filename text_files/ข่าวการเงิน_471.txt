 เว็บขายของออนไลน์ฟรี แม้จะมีคำกล่าวว่า ของฟรีไม่มีในโลก ซึ่งในบางครั้งมันก็เป็นเช่นนั้นจริงๆ แต่ก็ไม่เสมอไปหรอกนะครับ บางครั้งเราก็สามารถควานหาของฟรีได้ หากรู้จักเลือกและรู้จักใช้สิ่งที่อยู่รอบข้างให้เป็นประโยชน์
1. เริ่มต้นด้วยเว็บยอดฮิตอย่าง Facebook
ในโลกนี้คงไม่มีใครไม่รู้จักหรอกจริงไหม? แค่สร้างเพจขึ้นมา ก็ลงขายสินค้าได้ทันที ด้วยผู้ใช้งานที่มีหลากหลายและจำนวนมาก ซึ่งไม่ใช่เฉพาะคนไทยเท่านั้น สินค้าของคุณจะมีลูกค้ามากหน้าหลายตาเข้ามาอย่างแน่นอน!
2. เว็บ lnwshop (เทพช็อป)
ให้บริการร้านค้าออนไลน์ฟรี ไม่มีค่าบริการรายปีแรกเข้า ไม่มีการจำกัดพื้นที่เว็บ ไม่จำกัดจำนวนสินค้า ครบทุกความสามารถสำหรับการซื้อ-ขายสินค้าออนไลน์ ใครที่กำลังมองหาช่องทาง เตรียมรูป เตรียมสินค้าให้พร้อม เพราะการใช้งานเว็บนี้เค้าทำรูปแบบออกมาให้ใช้งานง่ายมากๆ แบบนี้รอไม่ได้แล้ว!
3. Weloveshopping
อีกหนึ่งเว็บช็อปปิงที่มีสินค้าให้เลือกหลากหลายประเภท เหมาะสำหรับพ่อค้าแม่ขายออนไลน์สุดๆ เพราะเปิดให้บริการลงขายของกันแบบฟรีๆ ไม่มีค่าบริการรายเดือนหรือค่าบริการอื่นเพิ่มเติม สามารถลงสินค้าได้ไม่อั้น ยิ่งลงสินค้ามาก ยิ่งเพิ่มโอกาสทางการขาย เพิ่มยอดขายง่ายๆ ลุยสิ รออะไร!
4. ไม่ว่าสินค้าใหม่หรือมือสอง Kaidee ลงขายได้หมด
ถือว่าเป็นเว็บไซต์ที่คนไทยนิยมเข้าไปดูจำนวนมาก คนอยากขายก็สะดวกสบาย แค่ล็อกอิน ลงรูปและรายละเอียดราคา แล้วกดปุ่มขาย ก็สามารถเข้าถึงผู้ซื้อได้ทันที! แบบไม่มีค่าบริการ
5. ShopUp มีบริการเว็บไซต์แพลนเริ่มต้นให้ท่านสามารถใช้งานได้ฟรี
โดยไม่มีการจำกัดสินค้าหรือพื้นที่การใช้งาน โดยท่านสามารถใช้งานบริการดังกล่าวได้อย่างต่อเนื่อง เพื่อเปิดโอกาสให้ผู้ที่ต้องการเริ่มต้นสามารถมีเว็บไซต์เป็นของตัวเองได้ หรืออยากมีร้านค้าออนไลน์สามารถเริ่มต้นธุรกิจได้ง่ายมากขึ้น และยังมีรูปแบบธีมเว็บไซต์แบบสำเร็จรูปให้ได้เลือกใช้มากกว่า 2,000 รูปแบบ
6. เว็บ tarad.com
เป็นเว็บขายของออนไลน์ที่จะช่วยให้คุณสามารถสร้างร้านค้าออนไลน์ในแบบของคุณเอง ลงขายสินค้าได้ฟรี ให้คุณขายของได้ตลอด 24 ชั่วโมง พร้อมทีมงานคุณภาพที่มีประสบการณ์ด้านการตลาด ที่สามารถทำให้คุณพบกับลูกค้าได้มากหน้าหลายตา
7. ไม่มีใครไม่รู้จักพันทิป
เว็บยอดฮิตที่ให้คุณเสพข่าว เล่าประการณ์กันได้ไม่อั้น และสำหรับแม่ค้าพ่อค้าออนไลน์ คงไม่พลาด pantipmarket.com ที่ให้คุณลงขายสินค้ากันแบบฟรีๆ ที่สำคัญลูกค้าของคุณจะมีมากมาย หลากหลายพอๆ กับสมาชิกพันทิปเลยล่ะ!