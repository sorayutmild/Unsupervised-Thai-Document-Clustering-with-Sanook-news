[รีวิว] iPhone 4S ความแรงที่เพิ่มขึ้นเป็นเท่าตัว พร้อมกล้องที่เป็นมากกว่ากล้องบนมือถือ
iPhone 4S - ย้อนไปเมื่อเดือนตุลาคม ที่ทาง Apple นำโดย Tim Cook ได้ออกมาเปิดตัว ไอโฟนรุ่นใหม่ จนถึงวันนี้ หลายๆ คนในที่นี้ อาจจะได้ครอบครองเป็นเจ้าของ iPhone 4S จากศูนย์ในประเทศไทยกันไปพอสมควรแล้ว แต่ก็ยังมี บางส่วน ที่ยังไม่แน่ใจ ว่า iPhone 4S นั้น จะดีกว่า iPhone 4 มากแค่ไหน จะคุ้มค่าที่จะเปลี่ยน หรือซื้อมาใช้งานหรือไม่ บวกกับในช่วงนี้ สมาร์ทโฟน จากแบรนด์อื่นๆ ก็ถูกส่งมาแข่งขันกันอยู่ตลอดเวลา จึงทำให้การตัดสินใจที่จะซื้อหา สมาร์ทโฟนมาใช้สักเครื่อง ในปัจจุบัน ทำได้ยากขึ้นกว่าเดิม ในวันนี้ ทีมงานจึงได้ นำเอา iPhone 4S ที่ถือว่าเป็น สมาร์ทโฟน ที่กำลังมาแรง มารีวิวให้ทุกท่าน ได้รับชมกัน เพื่อเป็นอีกหนึ่งหนทาง ที่จะช่วยประกอบการตัดสินใจสำหรับท่านที่กำลังจะเลือกซื้อหา สมาร์ทโฟนสักเครื่อง ในช่วงนี้ครับ
ตัวเครื่อง และ ดีไซน์
 

สำหรับ iPhone 4S นั้นยังคงมีให้เลือก 2 สีเหมือนเดิม นั่นก็คือสีดำ และสีขาว ขนาดหน้าจอของ iPhone 4S นั้นอยู่ที่ 3.5 นิ้ว ซึ่งรูปด้านบนนั้นเป็นการเปรียบเทียบกับ สมาร์ทโฟนอีกรุ่น ที่มีขนาดหน้าจอ 4.6 นิ้ว จะเห็นได้ว่า แตกต่างกันพอสมควร ด้านหน้าของตัวเครื่อง ในส่วนบน จะประกอบด้วย กล้องหน้า, เซนเซอร์, และ ลำโพงสำหรับสนทนา ถัดลงมาด้านล่าง ก็จะเป็น ปุ่มโฮม ด้านข้างฝั่งซ้ายจะประกอบด้วย Ring/Silent Switch และปุ่มเพิ่มลดเสียง ซึ่งในขณะเดียวกัน บน iPhone 4S (iOS 5) สามารถใช้ปุ่ม เพิ่มลดเสียง ในการถ่ายรูปได้ด้วย ส่วนฝั่งขวา ก็จะเป็น ช่องสำหรับใส่ Micro Sim นั่นเองครับ ทางด้านบน จะมีปุ่ม Power และ ช่องสำหรับ เชื่อมต่อชุดหูฟัง ขนาด 3.5 มิลลิเมตร ทางด้านล่าง จะเป็น ไมโครโฟน, ช่องสำหรับสาย Connector แบบ 30 pinและ Build-in Speaker สำหรับดูหนังฟังเพลง เล่นเกม (เรียงจากซ้ายไปขวา) ด้านหลัง ของตัวเครื่องจะมี กล้อง ความละเอียดระดับ 8 ล้านพิกเซล ที่ว่ากันว่า ชัดมาก ซึ่งในส่วนท้ายของบทความ จะมีภาพและวีดีโอ ที่ถ่ายจากกล้อง iPhone 4S มาให้ได้ชมกันด้วย ชมด้านหลังของตัวเครื่องกันแบบเต็มๆ อีกสักครั้ง ความหนา ของตัวเครื่อง ค่อนข้างที่จะใกล้เคียงกับ iPad โดย iPhone 4S นั้น หนากว่าเล็กน้อย ถ่ายรูปหมู่กันสักนิด
สิ่งที่เปลี่ยนแปลงใน iPhone 4Sเร็วขึ้น แรงขึ้น ด้วย ชิพ Apple A5 Dual-core ความเร็ว 1 GHz

สิ่งที่เปลี่ยนแปลงอย่างเห็นได้ชัด สำหรับ iPhone 4S เมื่อเทียบกับ iPhone 4 นั่นก็คือ CPU ที่ถูกพัฒนาให้แรงขึ้นอีกเท่าตัว โดย Apple A5 นั้น จะเป็น CPU แบบ Dual-Core ที่มีความเร็วอยู่ที่ 1GHz ซึ่งเมื่อเทียบกับรุ่นเก่าแล้ว จะทำให้ iPhone 4S มีซีพียู ที่แรงกว่าเดิมถึง 1 เท่า พร้อมกับชิพกราฟฟิคที่แรงขึ้นกว่ารุ่นเก่า ถึง 7 เท่า อีกทั้งยังประหยัดพลังงานมากกว่าอีกด้วย
ถ่ายภาพ ด้วยกล้องความละเอียด 8 ล้านพิกเซล และ วีดีโอ คุณภาพ ระดับ Full HD


สำหรับกล้อง ของ iPhone 4S นั้นถือว่าทาง Apple เน้นเป็นพิเศษไม่ว่าจะเป็น เลนส์ และเซ็นเซอร์ ที่มีคุณภาพ ทำให้ภาพที่ได้ มีความสมจริง และสีสันสดใส และสืบเนื่องมาจาก CPU A5 Chips ช่วยให้การถ่ายภาพนั้น ทำได้เร็วกว่าเดิมมาก นอกจากนี้ กล้องบน iPhone 4S นั้นสามารถถ่ายวีดีโอแบบ Full HD พร้อมทั้ง ตัดต่อด้วย iMovies (ซื้อจาก Appstore) ขึ้น Youtube ได้อย่างสะดวกสบาย
World Phone รุ่นแรก ของโลก ที่รองรับทั้ง GSM และ CDMA ในเครื่องเดียว

iPhone 4S ถือเป็น สมาร์ทโฟน รุ่นแรกที่รองรับทั้งระบบ GSM และ CDMA ในเครื่องเดียว ซึ่งทาง Apple ได้ใส่ เสาสัญญาณเข้าไปในตัวเครื่อง ถึง 2 เสา จึงช่วยให้หมดปัญหาเวลาเดินทางไปต่างประเทศ รวมถึงได้มีการแก้ไขปัญหา ในเรื่องของการรับสัญญาณ ที่เคยมีปัญหาในรุ่นก่อนๆ อีกด้วย
การรับส่งข้อมูล (HSDPA) เพิ่มขึ้นเท่าตัว (14.4 Mbps)

iPhone 4S มาพร้อมกับความสามารถในการรองรับความเร็วในการส่งข้อมูลไร้สาย แบบ 3G ได้เร็วกว่าเดิม โดยจะสามารถรับได้สูงสุดถึง 14.4 Mbps เลยทีเดียว ในขณะที่รุ่นก่อนหน้าทำได้เพียง 7.2 Mbps เท่านั้น
มาพร้อมกับ iOS 5 เวอร์ชั่นใหม่ล่าสุด
 

iOS เวอร์ชั่นล่าสุด ที่ถูกพัฒนาให้มีความเร็วมากขึ้นกว่าเวอร์ชั่นก่อนๆ อีกทั้งยังมีแอพพลิเคชั่นใหม่ๆ และ ฟังก์ชั่นใหม่ๆ มาให้ เลือกใช้อย่างมากมาย ไม่ว่าจะเป็น Notification Center ที่จะคอยแจ้งความเคลื่อนไหวต่างๆ iMessage ที่จะช่วยให้การส่งข้อความไปยังผู้อื่นได้ง่ายขึ้น NewsStand เสมือนมีชั้นวางหนังสืออยู่บนสมาร์ทโฟนของคุณ รวมถึงมีการพัฒนา Interface ที่เป็นรายละเอียดเล็กๆ น้อยๆ อีกด้วย
สะดวกสบายไปกับ iCloud


เชื่อมต่องานเอกสาร ภาพถ่าย เพลง และอื่นๆ จาก PC หรือ Mac ไปยัง iPhone, iPad ได้อย่างง่ายดาย ด้วย iCloud โดย iCloud นั้นเปรียบเสมือน คลังข้อมูลแบบออนไลน์ ที่อัพเดทตลอดเวลา คุณสามารถถ่ายภาพจาก iPhone 4S แต่ดูภาพถ่ายจาก PC หรือ Mac รวมถึง iDevice อื่นๆ ได้แบบ Real-time ผ่าน บริการ iCloud จาก Apple
Siri ผู้ช่วยส่วนตัว ที่จะตามคุณไปในทุกๆ ที่

Siri เป็น แอพพลิเคชั่นสั่งงานด้วยเสียง ที่ถือว่าเป็นอีกหนึ่งไฮไลท์ของ iPhone 4S โดยคุณสามารถสั่งให้ Siri โทรเข้าออก ส่ง SMS หรือ Email ถาม สภาพภูมิอากาศ แจ้งเตือน หรือคอยปลุกตอนเช้า รวมไปถึงการเป็นเพื่อนคุยเวลาเหงาได้อีกด้วย
 ข้อมูลเพิ่มเติม : http://www.thaimobilecenter.com/home/mobile_article_detail.asp?nid=151Facebook : ร่วมเป็นแฟนเพจเรา บน Facebook..ได้ที่นี่เลย!! 

ข้อมูลเพิ่มเติม : http://www.thaimobilecenter.com/home/mobile_article_detail.asp?nid=151Facebook : ร่วมเป็นแฟนเพจเรา บน Facebook..ได้ที่นี่เลย!! 

