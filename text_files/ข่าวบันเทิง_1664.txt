(21 ก.ย.) จากกรณีกระแสข่าวว่า โกโก้ นิรุณ อดีตผู้จัดการส่วนตัวของพระเอกหนุ่มชื่อดัง มาริโอ้ เมาเร่อ ได้เสียชีวิตอย่างกะทันหัน หลังจากมีอาการหายใจไม่ออก และครอบครัวได้นำตัวส่ง รพ. แต่ไม่สามารถยื้อชีวิตไว้ได้
ล่าสุด เฟซบุ๊ก Patty Pipatpong เพื่อนสนิทของ โกโก้ นิรุณ ได้โพสต์ข้อความระบุว่า "เมื่อสักครู่ได้รับโทรศัพท์จากรุ่นน้องบอกว่าแกเสียแล้ว นึกว่ามันอำเล่นเลยพยายามติดต่อที่บ้านแกก็ติดต่อไม่ได้ เลยเช็คกับทาง รพ เขาบอกว่าจริง แต่เปิดเผยข้อมูลอะไรมากไม่ได้
แกไปแล้วจริงๆ เหรอวะพี่โก้ คุยกันล่าสุดเมื่อวันก่อนแกก็ยังดีๆ อยู่เลย กะว่าค่ำนี้จะโทรหานัดเจอกันไม่คิดว่าจะได้ไปเจอกับแกในรูปแบบนี้ หลับให้สบายนะพี่โก้ เราเพื่อนกันตลอดไป...รักเพื่อนเสมอ"
ขณะที่ คุณป้าของโกโก้ นิรุณ แจ้งว่า โกโก้ นิรุณ เสียชีวิตอาจเป็นเพราะไขมันอุดหัวใจ เหตุจากเจ้าตัวเป็นคนชอบรับประทานของมัน โดยเมื่อช่วงเที่ยงที่ผ่านมา เจ้าตัวบ่นว่าเหนื่อย ก่อนที่จะเสียชีวิตในเวลาต่อมา
ทีมข่าว Sanook! News ขอแสดงความเสียใจมา ณ ที่นี้ 
ขอขอบคุณภาพและข้อมูลจาก เฟซบุ๊กPatty Pipatpong และ Niroon Limsomwong