เมื่อวันที่ 16 ตุลาคม ผู้สื่อข่าวรายงานว่า ที่ห้องประชุมอมรวิวัฒน์ อาคารเอนกประสงค์ กองบัญชาการตำรวจภูธรภาค 1 หลังจาก พล.ต.อ.พงศพัศ พงษ์เจริญ รอง ผบ.ตร. พล.ต.ท.ปัญญา มาเม่น ผช.ผบ.ตร. พล.ต.ท.ชัยวัฒน์ เกตุวรชัย ผบช.ภ.1 พล.ต.ต.สุคุณ พรหมมายน ผบก.ภ.จว.อ่างทอง พร้อมเจ้าหน้าที่
จับกุมนายสำพันธ์ อายุ 46 ปี และนายสราวุธ อายุ 35 ปี ผู้ต้องหาร่วมกันฆ่า นายคาซูโอะ อายุ 84 ปี นักธุรกิจชาวญี่ปุ่น เสียชีวิตที่บ้าน หมู่ 9 ต.ยี่ล้น อ.วิเศษชัยชาญ จ.อ่างทอง และ น.ส.ภรณี อายุ 48 ปี ภรรยาของผู้เสียชีวิต ซึ่งตกเป็นผู้ต้องหาจ้างวานฆ่า พร้อมนำของกลางทรัพย์สินเป็นนาฬิกายี่ห้อดีราคาแพง แว่นตากรอบสีดำ เงินสด 3,220 บาท และตู้เซฟของผู้เสียชีวิต มาแถลง
ซึ่งหลังจากแถลงข่าว ได้มีการนำเจ้าหน้าที่มาเปิดตู้เซฟของนายคาซูโอะ เมื่อเปิดออกถึงตะลึง พบทรัพย์สินจำนวนมาก แบ่งเป็นเงินสด 800,000 บาท และเงินเยนญี่ปุ่น 8 ล้านเยน คิดเป็นเงินไทย 2.4 ล้านบาท
พร้อมหนังสือเดินทางของนายคาซูโอะ และทรัพย์สินมีค่าจำนวนหนึ่ง รวมมูลค่าเงินทั้งหมด 3.2 ล้านบาท จึงเก็บไว้เป็นหลักฐานเพื่อส่งมอบให้ครอบครัวผู้เสียชีวิตต่อไป
