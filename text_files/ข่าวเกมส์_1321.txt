ในปี 2020 นี้ วงการเกมคอนโซลกำลังเกิดการเปลี่ยนแปลงครั้งใหญ่ นั่นก็คือการเปลี่ยนยุคเครื่องเกม จาก PlayStation 4 ไปยัง PlayStation 5 และ Xbox one ไปยัง Xbox Series X อย่างไรก็ตาม เครื่องเกมรุ่นเก่าก็ยังคงมีเกมออกมาทิ้งทวนให้เล่นกันอยู่จำนวนมาก รวมถึงเกมของเครื่องใหม่ก็ยังสรุปวันวางจำหน่ายไม่ได้ด้วย ทาง Sanook Game จะมาแนะนำเกมออกใหม่ของเครื่องคอนโซลส่งท้ายยุค ในปี 2020 ว่ามีอะไรห้ามพลาดบ้าง รวมถึงเกมที่มีกำหนดวางจำหน่ายแล้วในแต่ละเดือน
รายชื่อเกมคอนโซลออกใหม่ ในแต่ละเดือน

เกม คอนโซล ออกใหม่ ประจำเดือน มกราคม 2020
เกม คอนโซล ออกใหม่ ประจำเดือน กุมภาพันธ์ 2020
เกม คอนโซล ออกใหม่ ประจำเดือน มีนาคม 2020
เกม คอนโซล ออกใหม่ ประจำเดือน เมษายน 2020
เกม คอนโซล ออกใหม่ ประจำเดือน พฤษภาคม 2020
เกม คอนโซล ออกใหม่ ประจำเดือน มิถุนายน 2020
เกม คอนโซล ออกใหม่ ประจำเดือน กรกฏาคม 2020
เกม คอนโซล ออกใหม่ ประจำเดือน สิงหาคม 2020
เกม คอนโซล ออกใหม่ ประจำเดือน กันยายน 2020
เกมคอนโซล ออกใหม่ ประจำปี 2020 ที่ยังไม่กำหนดวันวางจำหน่าย

 
รายชื่อเกมคอนโซลที่คุณไม่ควรพลาด
 1  Dragon Ball Z Kakarot

วันวางจำหน่าย - 17/1/2020แพลตฟอร์ม - Xbox One, PlayStation 4แนวเกม - Action RPGผู้จัดจำหน่าย - Bandai Namco Gamesถึงดรากอนบอลจะมีสร้างเป็นเกมออกมาให้เล่นกันทุกๆปี แต่เกม Dragon Ball Z Kakarot จะเป็นเกมดรากอนบอล ที่เรียกว่ายิ่งใหญ่ที่สุดเท่าที่เคยทำมาเลยก็ว่าได้ เพราะเกมนี้จะเป็นการเล่าถึงตำนานการต่อสู้ของ โกคู หรือ Kakarot ตั้งแต่วัยเด็ก ไปจนถึงภาคจอมมารบู โดยมีการเก็บรายละเอียดทุกอย่างจากเรื่องดรากอนบอลอย่างครบถ้วน ออกมาเป็นเกมแนว Action RPG ในโลกกว้างใหญ่แบบโอเพ่นเวิลด์ ไม่ว่าจะเป็นเนื้อเรื่องหลัก หรือระบบย่อย อย่างการสะสมดรากอนบอล แข่งกิน ที่ผู้เล่นสามารถเลือกได้อิสระ ว่าถ้าเกิดเราดำเนินเรื่องต่างไปจากการ์ตูนจะเป็นอย่างไรก็สนุกไปอีกแบบ แถมเกมนี้ยังมีภาษาไทยให้เล่นด้วยนะอ่านข่าวเกม Dragon Ball Z Kakarot เพิ่มเติมที่นี่
 2  Granblue Fantasy: Versus

วันวางจำหน่าย - 6/2/2020แพลตฟอร์ม - PlayStation 4แนวเกม - Fightingผู้จัดจำหน่าย - Cygamesจากเกมแนวกาชาในมือถือที่บางคนอาจจะเกลือ จนโด่งดังมากขึ้นได้มีการนำไปทำเป็นการ์ตูนอนิเมชั่น รวมถึงเกมภาคใหม่อีกหลายๆแบบ หนึ่งในนั้นคือ Granblue Fantasy: Versus ที่นำมาทำเป็นแนว VS Fighting แบบ 2D ภาพการ์ตูนที่สวยงาม รับประกันผลงานโดย Arc System ที่เคยสร้างสุดยอดเกมต่อสู้อย่าง Guilty Gear และ Dragon Ball Fighter Z มาแล้ว จึงมั่นใจได้ว่าภาพการ์ตูนของ Granblue Fantasy: Versus ต้องสวยงามและมีการเคลื่อนไหวที่ดีเช่นกัน ส่วนแนวการเล่นก็จะเป็นการต่อสู้ของเหล่าฮีโร่จากเกม Granblue Fantasy นำมาสู้กันแบบตัวต่อตัว โดยใช้สไตล์การต่อสู้ที่ฮีโร่นั้นๆถนัด ก็มีทั้งดาบ คาถา และอื่นๆ แบบแฟนตาซีอ่านข่าวเกม Granblue Fantasy เพิ่มเติมที่นี่
 3  Ori and the Will of the Wisps

วันวางจำหน่าย - 11/2/2020แพลตฟอร์ม - Xbox Oneแนวเกม - 2D Action Platformerผู้จัดจำหน่าย - Microsoft Game Studiosไม่ใช่แค่เกม แต่มันคือศิลปะ Ori and the Will of the Wisps เป็นเกมแอคชั่นแบบ 2D ภาคต่อของเกม Ori and the Blind Forest ที่มีจุดเด่นอยู่ที่ภาพกราฟิกแบบภาพระบายสีน้ำที่งดงาม ซึ่งภาคแรกว่าสวยแล้ว แต่ภาคต่อนี่ยิ่งเพิ่มทั้งกราฟิก เทคเจอร์ แสงเงา และฉากหลัง ให้ดูสวยงามยิ่งใหญ่ขึ้นไปอีก ยิ่งบวกกับเนื้อเรื่องอันน่าติดตาม ยิ่งทำให้ไม่ควรพลาดที่จะเล่นเกมนี้ แต่แนะนำว่าถ้ายังไม่ได้เล่นภาคแรกให้ลองหามาเล่นก่อนจะดีกว่า เพราะจะได้สนุกกับเนื้อเรื่องตอนต่อและการผจญภัยในดินแดนแห่งใหม่มากขึ้นอ่านข่าวเกม Ori and the Will of the Wisps เพิ่มเติมที่นี่
 4  One Punch Man: A Hero Nobody Knows

วันวางจำหน่าย - 28/2/2020แพลตฟอร์ม - Xbox One, PlayStation 4แนวเกม - Action Fightingผู้จัดจำหน่าย - Bandai Namco Gamesเกมต่อสู้จากการ์ตูนฮีโร่เรื่องดัง ที่มาแปลกเพราะปกติแล้วผู้เล่นจะต้องเล่นเป็นพระเอก แต่เกมนี้เขาไม่ให้เราเล่นเป็นไซตามะ เพราะพี่แกเก่งเกินไป 555+ ต่อยบอสหมัดเดียวตาย ราวกับโกงใช้ Action Replay ดังนั้นแม้ชื่อเกมจะเป็นเกม One Punch Man แต่ในเกมจะเน้นให้เราเล่นเป็นฮีโร่ตัวอื่นๆแทน ไม่ว่าจะเป็น Genos, Hellish Blizzard, Speed-o’-Sound Sonic และ Mumen Rider โดยโหมดเนื้อเรื่องคือให้เราสู้ถ่วงเวลาจนกว่าพี่โล้นจะมาช่วยนั่นเอง นอกจากโหมดเนื้อเรื่องก็มีโหมดอื่นๆอย่างโหมดสร้างฮีโร่ขึ้นมาเอง แล้วไต่ Rank ขึ้นไปเป็นฮีโร่ระดับสูง ส่วนโหมดต่อสู้ก็จะมีแบบจัดทีม 3vs3 ให้เลือกเล่นด้วยเช่นกันอ่านข่าวเกม One Punch Man เพิ่มเติมที่นี่
 5  Final Fantasy 7 Remake

วันวางจำหน่าย - 10/4/2020แพลตฟอร์ม - PlayStation 4แนวเกม - RPGผู้จัดจำหน่าย - Square Enixฝันที่เป็นจริงสำหรับแฟนๆไฟนอลแฟนตาซี โดยไฟนอลฯภาคนี้เป็นภาคที่แฟนๆนับว่าดีที่สุดภาคหนึ่ง ไม่ว่าจะระบบการเล่น เนื้อเรื่อง และตัวละคร จนอยากให้มีการรีเมคมานานแล้ว และทาง Square Enix ก็จัดให้ แต่ทว่าการรีเมคเกมยาวๆเกมหนึ่งให้ภาพสวยนั้นไม่ใช่เรื่องง่าย เพราะต้องปรับสเกลเกมใหม่หมด ก็เลยทำออกมาให้เล่นกันหนึ่งตอนก่อน โดยเอาเฉพาะเนื้อเรื่องช่วงในเมืองมิดการ์เท่านั้น แต่ก็แลกมากับเนื้อหาของเกมที่ยาวและเจาะลึกมากขึ้นกว่าเวอร์ชั่นเดิม เหล่าตัวละครประกอบต่างก็มีบทมากขึ้นด้วย เช่นเดียวกับระบบต่อสู้ทำออกมาได้น่าเล่นขึ้นกว่าเดิมอ่านข่าวเกม final fantasy 7 remake เพิ่มเติมที่นี่
 6  Nioh 2

วันวางจำหน่าย - 13/3/2020แพลตฟอร์ม - PlayStation 4แนวเกม - Action RPGผู้จัดจำหน่าย - Koei Tecmoถ้า Dark Souls เป็นเกมแนว Dark Fantasy สไตล์ตะวันตก Nioh ก็เป็นเกม Dark Fantasy สไตล์ตะวันออก เพราะแม้แนวการเล่นจะแบบเดียวกันแต่ให้อารมณ์ที่ต่างกันสิ้นเชิง ในภาคสองนี้จะมีการเปลี่ยนรูปแบบการเล่นไปเยอะพอสมควร จากเดิมที่ให้เล่นเป็นตัวละครบังคับตามเนื้อเรื่อง กลายเป็นให้ผู้เล่นเลือกสร้างตัวละครได้ตามชอบ ซึ่งตัวละครที่สร้างนั้นจะมีบทเป็นครึ่งปีศาจ ที่สามารถใช้พลังปีศาจในตัวได้ เมื่อสามารถสะสม Soul Cores จากการฆ่าปีศาจได้มากพอ นอกจากนี้ยังมีระบบอัญเชิญเพื่อนมาช่วยสู้ หรือจะเล่นออนไลน์แบบ Co-op 3 คนก็ท่าทางจะสนุกอ่านข่าวเกม Nioh 2 เพิ่มเติมที่นี่
 7  Animal Crossing: New Horizons

วันวางจำหน่าย - 20/3/2020แพลตฟอร์ม - Switchแนวเกม - Simulationผู้จัดจำหน่าย - Nintendoกลับมาอีกครั้งสำหรับเกมจำลองสังคมชีวิตสุดน่ารัก ที่เล่นกันได้ชิลๆทุกเพศทุกวัย โดยผู้เล่นจะได้สนุกไปกับการใช้ชีวิตในโลกอันแสนสงบ ปลูกผัก ตกปลา หาเงิน เพื่อนำมาซื้อของหรือสิ่งก่อสร้าง ประดับบ้านหรือเมืองของเรา ที่จะทำให้ผู้เล่นเพลินจนลืมเวลา ซึ่งในภาคใหม่นี้ก็จะมีการเพิ่มฟีเจอร์ใหม่ๆเข้าไป อย่างเช่น การเคลื่อนที่ต้นไม้ได้ การคราฟไอเทมโดยรวมเอาของต่าง ๆ เข้าด้วยกัน และระบบการค้ำถ่อข้ามลำธาร ปั้นตุ๊กตาหิมะ ทำเส้นทาง เป็นต้น และยังมีระบบเก่า ๆ อย่างครบถ้วน ใครที่หัวร้อนกับเกมอื่นๆ ลองมาเล่นแบบชิลๆกันได้ในเกมนี้ รับรองไม่มีเครียดอ่านข่าวเกม Animal Crossing เพิ่มเติมที่นี่
 8  Persona 5 The Royal

วันวางจำหน่าย - 31/3/2020แพลตฟอร์ม - PlayStation 4แนวเกม - RPGผู้จัดจำหน่าย - Atlusภาคปรับปรุงใหม่ของเกม Persona 5 ที่มีการเพิ่มเนื้อหาของเกมให้มากขึ้นกว่าเดิม เช่นเดียวกับที่เคยทำมาแล้วตอนภาค Persona 4 Golden โดยในเวอร์ชั่น Persona 5 The Royal นี้มีการเพิ่มตัวละครใหม่ให้เล่นได้คือ Phantom Thief จอมโจร ที่ชื่อว่า Kasumi Yoshizawa รวมถึงมีการเพิ่มฉาก Palace ใหม่ ปรับปรุงดนตรีประกอบให้ดีขึ้น และเพิ่มเนื้อเรื่องใหม่เข้าไปด้วย สำหรับใครที่เล่นเกมนี้ด้วยเครื่อง PS4 Pro ก็จะมีระบบปรับคุณภาพของกราฟิกให้ดีขึ้นเช่นกัน แนะนำสำหรับใครที่ยังไม่ได้เล่น Persona 5 ตัวแรกต้องลองเล่นกันดู หรือใครจะเล่นซ้ำอีกก็ไม่ว่าอะไรอ่านข่าวเกม Persona 5 เพิ่มเติมที่นี่
 9  Resident Evil 3

วันวางจำหน่าย - 3/4/2020แพลตฟอร์ม - PlayStation 4, Xbox oneแนวเกม - Horror Survival Action Adventureผู้จัดจำหน่าย - Capcomเวอร์ชั่นรีเมคของเกมผจญภัยสยองขวัญแนวเอาตัวรอดจากซอมบี้ ที่ฮิตถล่มทลายกลายเป็นตำนานมาตั้งแต่สมัย PS1 และทาง Capcom ตัดสินใจนำกลับมาทำใหม่อีกครั้ง หลังจากที่ลองทำรีเมคภาค Resident Evil 2 แล้วขายดีจัด ก็เลยบอกจะทำ Resident Evil 3 แบบรีเมคต่อ โดยยังคงใช้ RE Engine ในการพัฒนาเหมือนเช่นเคย ซึงก็จะได้ภาพกราฟิกและบรรยากาศสุดแสนระทึกเช่นเคย ใครที่เคยเล่นเวอร์ชั่นเก่ามาก็ยังคงสยองได้อยู่ เพราะทาง Capcom ยืนยันจะเปลี่ยนโครงสร้างพล็อตเรื่องและปริศนา ส่วนดีไซน์ชุดใครไม่ถูกใจ มีแบบเก่าให้นะ แต่ต้องสั่งจองเกมเอาล่วงหน้าอ่านข่าวเกม Resident Evil 3 เพิ่มเติมที่นี่
 10  Cyberpunk 2077

วันวางจำหน่าย - 17/9/2020แพลตฟอร์ม - PlayStation 4, Xbox oneแนวเกม - Action RPG Open Worldผู้จัดจำหน่าย - CD Projekt REDผลงานเกมใหม่จากค่าย CD Projekt Red ผู้สร้างเกม The Witcher โดยทำเป็นเกมแนว Action RPG แบบ Open World เหมือนกัน แต่ว่าเปลี่ยนธีมจากโลกแฟนตาซี ไปเป็นยุคอนาคตแบบ Sci-fi แทน เรื่องราวของเกมจะกล่าวถึงอเมริกาในยุคปี 2077 ที่ประเทศเกิดความแตกแยก สังคมเสื่อมโทรมลง ซึ่งผู้เล่นจะได้รับบทเป็น  “V” มือปืนรับจ้างครึ่งคนครึ่งจักรกลที่ต้องทำงานเสี่ยงอันตรายในโลกอันโหดร้ายนี้ แต่จุดต่างของเกมนี้ก็คือตัวละครเอกเราสามารถสร้างและกำหนดหน้าตาและเพศได้เองด้วยอ่านข่าวเกม Cyberpunk 2077 เพิ่มเติมที่นี่
 11  Trials of Mana

วันวางจำหน่าย - 24/4/2020แพลตฟอร์ม - PlayStation 4, Switchแนวเกม - Action RPGผู้จัดจำหน่าย - Square Enixซีรี่ส์เกม RPG จาก Square Enix อีกเกมที่โด่งดังอย่างมากในยุคเครื่อง Super Famicom และได้นำมาทำใหม่แบบ Remake ให้สวยงามน่าเล่นขึ้นอีกในปัจจุบัน โดนเปลี่ยนจากกราฟิกแบบ 2D เป็น 3D และปรับรายละเอียดตัวละครให้ดูดีขึ้น เพราะจุดเด่นของเกมนี้อยู่ที่ตัวละครที่มีให้เลือกเล่นมากขึ้น 6 ตัว โดยผู้เล่นสามารถเลือกตัวดำเนินเรื่องหลัก 1 ตัวแรก และอีก 2 ตัวจะเป็นพรรคพวกในปาร์ตี้ไปจนจบเกม ซึ่งแต่ละตัวละครก็จะมี Job Class ให้เลือกเปลี่ยนมากจนเล่นได้หลากหลายรอบเชียว สุดท้ายจุดที่ปรับให้ดีขึ้นอีกก็คือระบบต่อสู้ ที่มีแอคชั่นต่างๆหลากหลายขึ้น อย่างการกระโดด การกลิ้งหลบ และอื่นๆอ่านข่าวเกม Trial of Mana เพิ่มเติมที่นี่
 12  Dying Light 2

วันวางจำหน่าย - Q2 2020แพลตฟอร์ม - PlayStation 4, Xbox oneแนวเกม - FPSผู้จัดจำหน่าย - Techlandภาคต่อของเกม FPS แนวเอาตัวรอดจากซอมบี้ แบบโอเพ่นเวิลด์ ที่ตัวเกมจะมีระบบที่เป็นเอกลักษณ์ตามชื่อคือ เมื่อแสงสว่างสิ้นสุดลงในตอนกลางคืน เหล่าซอมบี้จะกลายพันธุ์และโหดร้ายมากขึ้น ในแบบที่รับมือลำบากมาก ด้วยเหตุนี้ในเกมตอนกลางคืนจึงแนะนำให้เน้นหนีเอาตัวรอดแทนจะดีกว่า ส่วนภาคที่สองนี้จะเป็นเนื้อเรื่องเหตุการณ์หลังจากภาคแรกประมาณ 15 ปี โดยผู้เล่นจะรับบทเป็น Aiden Caldwell ชายหนุ่มผู้ติดเชื้อไวรัส ที่ต้องต่อสู้และเอาชีวิตรอดจากเมืองที่เต็มไปด้วยกลุ่มโจร ผู้รอดชีวิตจากฝ่ายต่างๆ และฝูงซอมบี้จอมกระหายเลือดอ่านข่าวเกม Dying Light เพิ่มเติมที่นี่
 13  The Last of Us Part 2

วันวางจำหน่าย - 29/5/2020แพลตฟอร์ม - PlayStation 4แนวเกม - Survival Action Adventureผู้จัดจำหน่าย - Sony Interactive Entertainmentภาคต่อของเกมผจญภัยสุดดราม่า ในโลกที่มีการแพร่ระบาดของเชื้อราชนิดหนึ่งเรียกว่า Cordyceps ซึ่งคร่าชีวิตผู้คนบนโลกไปเกือบหมด ทาง Ellie และ Joel ได้ฝ่าฟันเหตุการณ์สุดอันตรายจากภาคแรกเอาชีวิตรอดมาได้ จนหลังจากนั้น 5 ปี Ellie ได้ใช้ชีวิตอยู่คนเดียวในโลกอันแสนโหดร้ายในวัย 19 ปี ก็เกิดเหตุการณ์ดราม่าครั้งใหม่ขึ้น Ellie ต้องพยายามเอาชีวิตรอดจากอันตรายรอบด้าน ไม่ว่าจะมนุษย์ด้วยกันและพวกสิ่งมีชีวิตที่ติดเชื้อ ในแบบที่ปรับปรุง AI ให้ฉลาดเล่นยากกว่าเดิม แล้ว Joel จะมาช่วย Ellie ได้ทันหรือไม่อ่านข่าวเกม The Last of Us 2 เพิ่มเติมที่นี่
 14  Ghost of Tsushima

วันวางจำหน่าย - 26/6/2020แพลตฟอร์ม - PlayStation 4แนวเกม - Action Adventureผู้จัดจำหน่าย - Sony Interactive Entertainmentผลงานเกมใหม่จากสตูดิโอ Sucker Punch ที่ห่างหายหน้าไปจากวงการถึง 5 ปี นับตั้งแต่ทำเกม Infamous Second Son ออกมาเมื่อปี 2014 คราวนี้มาในเกมย้อนยุคที่จะพาคุณไปพบประวัติศาสตร์อีกหน้าหนึ่งของญี่ปุ่น ในยุคที่ถูกกองทัพมองโกลบุกโจมตีในปี 1270 ที่เรารู้จักกันในเรื่องตำนานลมเทพเจ้าคามิคาเซะ ที่ช่วยพัดกองเรือมองโกลล่มไป แต่กว่าจะถึงช่วงนั้นญี่ปุ่นต้องต่อสู้สละชีวิตจำนวนมาก ในการบุกโจมตีของมองโกลระลอกแรก โดยเฉพาะที่เกาะ Tsushima ที่มีซามูไรนาม Jin Sakai ขอยืนหยัดสู้กับมองโกลต่อไปแม้จะเหลือเป็นคนสุดท้ายก็ตามอ่านข่าวเกม Ghost of Tsushima เพิ่มเติมที่นี่
 15  Rainbow Six Quarantine

วันวางจำหน่าย - ภายในปี 2020แพลตฟอร์ม - PlayStation 4, Xbox oneแนวเกม - FPSผู้จัดจำหน่าย - Ubisoftซีรี่ส์เกมยิงแบบเน้นปฏิบัติการเป็นทีม สร้างจากนิยายสงครามสุดฮิตของ Tom Clancys เจ้าเก่า โดยภาคนี้เป็นภาคใหม่ลำดับที่ 6 ของซีรี่ส์ แม้จะเป็นภาคใหม่แต่ระบบการเล่นยังคงไม่ต่างกับภาค Tom Clancy's Rainbow Six Siege มากนัก โดยผู้เล่นจะไม่ได้เล่นเป็นตัวละครใดตัวละครหนึ่ง แต่จะต้องเล่นเป็นทีม ทีมละ 4 คน แต่ละคนก็จะมีหน้าที่และความสามารถที่แตกต่างกัน ผู้เล่นจะสลับเปลี่ยนหรือสั่งการตัวละครในเกมให้มีประสิทธิภาพมากที่สุด เพื่อให้ภารกิจลุล่วงไปได้ โดยทีมหน่วยพิเศษในเกมก็จะมีหลายประเทศให้เล่น ทั้ง SAS ของอังกฤษ , FBI SWAT ของอเมริกา หรือ GSG 9 ของเยอรมนี และอื่นๆมากมายอ่านข่าวเกม Rainbow Six Quarantine เพิ่มเติมที่นี่
 16  Elden Ring

วันวางจำหน่าย - ภายในปี 2020แพลตฟอร์ม - PlayStation 4, Xbox oneแนวเกม - Action RPGผู้จัดจำหน่าย - FromSoftwareผลงานเกมซีรี่ส์ล่าสุดจาก From Software ผู้พัฒนาเกม Dark Souls ภายใต้การกำกับของ Hidetaka Miyazaki ร่วมกับการแต่งบทของนักเขียนนิยายชื่อดัง George R. R. Martin (ผู้แต่ง Game of Thrones) สร้างเป็นเกมแนว Action RPG แบบโอเพ่นเวิลด์สไตล์ดาร์คแฟนตาซีเช่นเคย รับประกันความสนุกและความยากแบบโหดหินอีกแน่นอน แต่จุดต่างของเกมนี้ก็คือโลกของเกมที่จะกว้างใหญ่ขึ้นกว่า Dark Souls ทำให้ผู้เล่นต้องเดินทางไกลขึ้น และมีพาหนะช่วยอย่างม้าหรืออื่นๆ และมีเมืองและเหล่าตัวละคร NPC เยอะขึ้นด้วยเช่นกันอ่านข่าวเกม Elden Ring เพิ่มเติมที่นี่
 17  Watch Dogs Legion

วันวางจำหน่าย - เลื่อนแบบไม่มีกำหนด (อาจจะภายในปี 2020)แพลตฟอร์ม - PlayStation 4, Xbox oneแนวเกม - Action Adventureผู้จัดจำหน่าย - Ubisoftเกมสวมบทบาทเป็นแฮกเกอร์ภาคล่าสุด ที่โยกย้ายไปทำภารกิจใหม่กันที่กรุงลอนดอนประเทศอังกฤษ แถมภาคนี้เหล่าแฮกเกอร์เขาไม่ได้มาคนเดียว แต่มาเป็นกองทัพตามชื่อภาค ซึ่งตัวเกมจะให้ผู้เล่นสวมบทเป็นแฮกเกอร์คนไหนก็ได้จากหลายคนทั่วเมือง มีทั้งที่เป็นสายลับ MI6 หรือ นักซิ่งรถแข่ง หรือแม้แต่หญิงชราแก่ๆ แต่หากตัวละครที่เราเล่นตายไป ก็จะตายไปเลย ต้องเปลี่ยนตัวไปเล่นเป็นตัวละครอื่นแทน จึงทำให้ผู้เล่นเลือกตัวละครในแบบที่อยากเล่นได้ และยังสามารถปรับแต่งชุดและหน้ากากของตัวละครที่เราเล่นได้ เดิมทีเกมกำหนดจะออก มีนาคม 2020 แต่ล่าสุดประกาศเลื่อนไม่มีกำหนดอ่านข่าวเกม Watch Dogs Legion เพิ่มเติมที่นี่
 18  Bayonetta 3

วันวางจำหน่าย - ภายในปี 2020แพลตฟอร์ม - Switchแนวเกม - Actionผู้จัดจำหน่าย - Nintendo/Platinum Gamesป้าแว่นภาคใหม่จาก Platinum Games ทำลงให้กับเครื่อง Nintendo Switch โดยเปิดตัวไปเป็นชาติตั้งแต่เมื่องาน The Game Awards 2017 จากนั้นข่าวก็แทบไม่มีจนเรียกว่าหายเข้ากลีบเมฆไปเลยก็ว่าได้ ก็ยังไม่ชัวร์เหมือนกันว่าป้าแว่นแกจะมาวาดลวดลายได้ทันกำหนดในปี 2020 ตามที่กล่าวไว้ไหม แต่ถ้าทันก็นับเป็นเกมยักษ์ที่ชาว Switch ห้ามพลาดด้วยประการทั้งปวง แถมระบบเกมก็ยังไม่ชัวร์ว่าเอาไงแน่ บางสื่อก็ว่ามีการเปลี่ยนระบบเกมผสมหลายแนวทั้งแอคชั่นโอเพ่นเวิลด์ ต่อมาก็บอกเป็นแค่แอคชั่นเหมือนเดิม อย่างไรก็ดีน่าจะมีลูกเล่นใหม่แน่นอน สำหรับเนื้อเรื่องภาคนี้ป้าแว่นต้องสู้กับศัตรูปริศนาหน้าใหม่ที่เก่งจนป้าแว่นสู้ไม่ได้ รอดูตอนเกมออกว่าป้าแว่นจะแก้มือยังไง อ่านข่าวเกม bayonetta 3 เพิ่มเติมที่นี่
 19  Metroid Prime 4

วันวางจำหน่าย - ภายในปี 2020แพลตฟอร์ม - Switchแนวเกม - Action Adventureผู้จัดจำหน่าย - Nintendo/Platinum Gamesอีกเกมเด็ดจาก Nintendo ที่ยังไม่แน่ใจเหมือนกันว่าจะคลอดออกมาให้เล่นได้ทันในปี 2020 ตามกำหนดไหม Metroid Prime 4 เปิดตัวไปตั้งแต่ในงาน E3 2017 ให้ทาง Bandai Namco พัฒนาให้ในตอนแรก แต่การพัฒนาเกมไม่คืบหน้ามาก จนมีข่าวว่าทีมพัฒนาทำการรื้อเกมสร้างใหม่หมดเมื่อช่วงเดือนมกราคม 2019 โดยย้ายทีมสร้างไปให้ Retro Studios ทำเหมือนเดิมแทน สำหรับเนื้อเรื่องเกมภาคนี้จะเป็นภาคต่อจากการผจญภัยของ Samus Aran จากภาค Metroid Prime 3: Corruption ของเครื่อง Wii บวกกับการย้ายให้ทีม Retro Studios กลับมาทำเกม คาดว่าระบบการเล่นอาจไม่ต่างกันมากนักอ่านข่าวเกม Metroid Prime 4 เพิ่มเติมที่นี่
 20  Senua’s Saga: Hellblade II

วันวางจำหน่าย - ภายในปี 2020แพลตฟอร์ม - Xbox Series Xแนวเกม - Action Adventureผู้จัดจำหน่าย - Ninja Theory/Microsoft Game Studioเกมภาคใหม่ที่มาพร้อมขุมพลังใหม่ โดยทางทีม Ninja Theory ได้ย้ายไปทำเกม Exclusive ให้กับฝั่ง Xbox ก็ได้ประกาศสร้างเกม Senua’s Saga: Hellblade II ภาคต่อของเกม Hellblade Senuas Sacrifice โดยมีกำหนดออกมาให้เล่นพร้อมกับเครื่องรุ่นใหม่อย่าง Xbox Series X ที่มีพลังแรงสุดๆ ขนาดเล่นเกม 4K ได้ถึง 120 เฟรมต่อวินาที แถมยังเล่นเกม 8K ได้ด้วย ขนาดแค่ Trailer ยังว่าสวยแล้ว เกมออกมาจะสวยขนาดไหน ส่วนเหตุการณ์ภาคนี้ยังคงเกี่ยวกับตำนานของเทพนอร์สเช่นเคย แต่ยังไม่เปิดเผยรายละเอียดเนื้อเรื่องอ่านข่าวเกม Senua’s Saga: Hellblade II เพิ่มเติมที่นี่