5 พ่อพิมพ์ของชาติ พร้อมศิษย์เก่า 2 คน ถูกยายแจ้งข้อหากระทำชำเราหลานสาว วัย 14 ปี ทั้งหมดเข้าให้การกับตำรวจแล้ว ขอให้การภาคเสธ
ผู้สื่อข่าวรายงานว่า (8 พ.ค.) นางเอ (นามสมมุติ) อายุ 57 ปี ได้เข้าแจ้งความที่ สภ.ผึ่งแดด จ.มุกดาหาร ว่าหลานสาว เด็กหญิงบี (นามสมมุติ) นักเรียนชั้น ม.2 อายุ 14 ปี ได้ถูก 1. ครูเอกคณิตศาสตร์ 2.ครูเอกคอมพิวเตอร์ 3.ครูผู้ช่วยเอกวิทยาศาสตร์ 4.ครูผู้ช่วย 5.นายเอก 6.นายชนะ อายุ 21 ปี 7.นายพี อายุ 21 ปี ทั้งหมด 7 คน เป็นครู 5 คน สอนที่โรงเรียนแห่งหนึ่ง และลูกศิษย์ที่เรียนจบแล้ว 2 คน ได้ข่มขืนกระทำชำเรา 
เหตุการณ์ดังกล่าวเริ่มขึ้นเมื่อประมาณเดือน มี.ค. 2562 ด.ญ.บี ถูกครูเอกคณิตศาสตร์ ผู้ถูกกล่าวหาคนที่ 1 ลวงไปข่มขืนในห้องพักครู ต่อมา ด.ญ.บี ถูกผู้ถูกกล่าวหาทั้ง 7 คน กระชำเราแบบสลับคู่มาเรื่อยๆ โดยครั้งที่ 3 และครั้งที่ 6 มี น.ส.พี (นามสมมุติ) นักเรียนชั้น ม.4 ซึ่งเป็นเพื่อน ร่วมถูกกระทำชำเราด้วย
ต่อมา นางเอ ซึ่งเป็นยายของ ด.ญ.บี ทราบเรื่องที่เกิดขึ้น จึงได้มาแจ้งความร้องทุกข์ต่อพนักงานสอบสวน สภ.ผึ่งแดด ซึ่งพนักงานสอบสวนอยู่ระหว่างรวบรวมพยานหลักฐาน
จากการสอบถาม พ.ต.อ.นำชัย ศรีเวียง ผกก.สภ.ผึ่งแดด เล่าว่า ทางเจ้าหน้าที่ตำรวจได้รับคดีแล้ว ก็จะทำตามขั้นตอนทุกอย่าง และจะให้ความเป็นธรรมทั้ง 2 ฝ่าย  และเมื่อวานได้เรียกผู้ถูกกล่าวหามาสอบสวนแล้ว ได้ตั้งข้อกล่าวหา ร่วมกันกระทำชำเราเด็กหญิง อายุไม่เกิน 15 ปี ในลักษณะโทรมหญิง ทั้งหมด 7 คน ให้การภาคเสธ ส่วนผู้ถูกกล่าวหาได้ประกันตัวออกไปแล้ว ส่วนคดีก็จะทำตามขั้นตอนหรือคดีต่อไป
ผู้สื่อข่าวได้ลงพื้นที่ไปยังโรงเรียนที่เกิดเรื่อง พบเพียงนักเรียนที่มาทำกิจกรรมประมาณ 4-5 คน เพราะอยู่ในช่วงปิดเทอม โดยจากการสอบถามเบื้องต้นทุกคนไม่ให้ข้อมูล และตอบตรงกันว่าไม่รู้เรื่อง
จากการเดินสำรวจบริเวณโรงเรียนพบสถานที่ คือห้องเรียนคณิตศาสตร์ และบ้านพักครูชายในส่วนของบ้านพักครูชายนั้น เป็นบ้านสองชั้นมีจำนวน 5 ห้อง ชั้นล่างมี 1 ห้อง ชั้น 2 มี 4 ห้อง บ้านที่เกิดเหตุนั้นตอนนี้ไม่มีใครอาศัยอยู่เพราะเป็นช่วงปิดเทอม
ต่อมาผู้สื่อข่าวได้เดินทางไปพบยายของเด็ก ซึ่งขนาดนั้นเจ้าหน้าที่จากบ้านเด็กและครอบครัวจังหวัดมุกดาหาร ได้ลงพื้นที่สอบถามและให้การช่วยเหลือครอบครัวของเด็ก
ด้าน นางมยุรี อึ้งตระกูล หัวหน้าบ้านพักเด็กและครอบครัวจังหวัดมุกดาหาร กล่าวว่า ในส่วนของบ้านพักเด็กและครอบครัวจังหวัดมุกดาหาร จะดำเนินการในส่วนกระบวนการเยียวยา และฟื้นฟูสภาพจิตใจของเด็ก และลงมาดูสภาพครอบครัวว่าทางครอบครัวต้องการให้เราช่วยเหลือเรื่ออะไร
ตอนนี้คงจะให้เรื่องของคำปรึกษา และเยียวยาเด็กตามกระบวนการของบ้าน การช่วยเหลือประสานงานในการฟื้นฟูจิตใจของเด็กก่อน ถ้าทางเด็กประสงค์จะเข้าพักที่บ้านเด็กและครอบครัวก็ยินดี ให้เด็กเข้าไปพักที่บ้านเด็กและครอบครัว

ชาวเน็ตเดือด! ครูโพสต์ให้กำลังใจแก๊งครู 5 ศิษย์เก่า 2 รุมโทรมเด็ก 14 นานนับปี
