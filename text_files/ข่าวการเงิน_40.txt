ตรวจสอบสถานะเยียวยาเกษตรกร ได้ที่ Farmer.doae.go.th รู้เลยว่าจะได้รับเงินเยียวยาเกษตรกร 15,000 บาท พร้อมสิ่งที่ต้องมีและแนวทางแก้ไขหากข้อมูลไม่อัปเดต
เพจเฟซบุ๊ก ประชาสัมพันธ์ กรมส่งเสริมการเกษตร โพสต์ข้อความเกี่ยวกับความพร้อมในการรับเงิน เยียวยาเกษตรกร 5,000 บาท เป็นเวลา 3 เดือน (พ.ค.-ก.ค. 63) โดยระบุรายละเอียดดังนี้
อย่างแรกที่เกษตรกรทุกท่านควรต้องทำคือ


เข้าไปที่เว็บ http://farmer.doae.go.th


กรอกเลขบัตรประชาชน


  ถ้าผลการค้นหาแสดงเป็น "ปรับปรุงล่าสุด ปี 2562 หรือ 2563"

ไม่มีความจำเป็นต้องไปที่ สำนักงานเกษตรอำเภอ หรือเข้าแอป farmbook เพื่อปรับปรุงข้อมูลใดๆ แล้ว เพราะข้อมูลได้ปรับปรุง "ล่าสุดแล้ว" ให้ทุกคน ตรวจสอบ "บัญชีธนาคาร ธ.ก.ส." ว่า บัญชี ธ.ก.ส. ที่ถืออยู่ ชื่อ-สกุล ตรงกับชื่อหัวหน้าครัวเรือนหรือไม่ ถ้าไม่ตรง ต้องเปิดบัญชีที่ตรงกัน "เท่านั้น" ส่วนใครที่ไม่มีบัญชี ธ.ก.ส. สามารถเข้าไปแจ้งเลขที่บัญชีธนาคารใดก็ได้ที่ถืออยู่ที่เว็บไซต์ www.เยียวยาเกษตรกร.com ซึ่งจะเปิดเว็บไซต์ให้แจ้งภายในวันนี้ (7 พ.ค. 63) เวลา 20.00 น.

  ถ้าผลการค้นหาแสดงเป็น "ปรับปรุงล่าสุด ปี2561 หรือ น้อยกว่านี้"

ให้รีบไปติดต่อที่สำนักงานเกษตรอำเภอที่ท่านขึ้นทะเบียนไว้เท่านั้น เพื่อปรับปรุงข้อมูลให้เป็นปัจจุบัน "ไม่สามารถปรับปรุง" ผ่านแอป farmbook ได้ เพราะแอปฯ ดึงได้แค่กิจกรรมปี 2562 เท่านั้น

เฉพาะนั้น สิ่งที่ทุกคนควรเตรียมตอนนี้คือ

ตรวจสอบข้อมูลว่าเป็นปัจจุบันหรือยังที่เว็บ http://farmer.doae.go.th
ตรวจสอบว่าบัญชี ธ.ก.ส. ตรงกันหรือไม่

สมุดทะเบียนเกษตรกร ยังไม่จำเป็นต้องใช้ แต่ถ้าใครอยากมีติดมือไว้ รอหมดโควิด-19 ค่อยไปขอรับที่สำนักงานเกษตรอำเภอที่ขึ้นทะเบียน หรือจะขอ "เลขทะเบียน" ทาง inbox ก็ได้ (แต่อาจจะได้ช้าหน่อย เพราะแอดมินเพจ มี 3 ท่าน หรือทางไลน์ แอดมิน 1 ท่าน)
  สำหรับคนที่จะขอเลขทะเบียนเกษตรกรตามช่องทาง inbox รบกวนแจ้งข้อมูลดังนี้

เลขบัตรประชาชน ชื่อ-สกุล ของหัวหน้าครัวเรือน แล้วแอดมินจะส่งเลขทะเบียนเกษตรกร 12 หลักให้

สุดท้าย หากตอบช้าไปบ้าง ขอความกรุณาอย่าโกรธ หรือโมโหแอดมินกันเลย แอดมินตาดำกันหมดแล้ว
สุดท้ายอีก ขอความกรุณา ลูกเพจ ไม่ต้องเมนท์ "เลขบัตรประชาชน" บนหน้าเพจ แอดตามลบให้ไม่ทัน

อ่านเรื่อง เงินเยียวยาเกษตรกร ต่อที่นี่


เอาให้ชัด! เงินเยียวยาเกษตรกร 15,000 บาท ใครได้-ไม่ได้


ตรวจสอบสถานะเกษตรกร รอรับ 15,000 บาท แบบง่ายๆ ได้ที่นี่


ลงทะเบียนเกษตรกร ผ่านแอปฯ Farmbook เข้าถึงมาตรการเยียวยาของรัฐ รอรับเงิน 15,000 บาท


ครอบครัวเกษตรกร รับเงินเยียวยา 5,000 บาท จาก "เราไม่ทิ้งกัน-เยียวยาเกษตรกร"

