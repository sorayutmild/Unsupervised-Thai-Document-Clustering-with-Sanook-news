เกมส์ Age of Empires II HD
เชื่อว่าคอเกมส์ PC ยังมีไม่น้อยที่หยิบเอาเกมส์วางแผนสุดคลาสสิคเก่าๆ อย่าง Age of Empires II มาเล่น เพราะเกมนี้เป็นเกมวางแผนแบบโบราณที่สุดมากที่สุดในยุคปี 90s เลยก็ว่าได้ น่าเสียดายที่ทาง Ensemble Studios ปิดบริษัทไปเมื่อปี 2009 ทำให้ไม่มีเกมส์ Age of Empires ภาคใหม่ๆออกมาอีกแล้ว ทิ้งผลงานเกมส์แนววางแผนเกมส์สุดท้ายไว้คือ Halo Wars บนเครื่อง Xbox360 แต่ก็ไม่มีเกมส์วางแผนไหนๆฮิตเท่ากับ Age of Empires II อีกแล้ว
เกมส์ Age of Empires II HD
สำหรับคนที่ชอบเกมส์ Age of Empires ก็คงต้องทนเล่นกับกราฟิกเก่าๆสมัยปี 90s ทางไมโครซอฟท์จึงได้จัดทำ Age of Empires II HD ออกมาขายใหม่อีกครั้ง ในแบบกราฟิกที่สวยงามคมชัดมากยิ่งขึ้น พร้อมกับฟีเจอร์ใหม่ๆด้วย โดยทีมงานที่เป็นผู้ปรับปรุง Age of Empires II HD เป็นหน้าที่ของ Hidden Path Entertainment เพราะ Ensemble Studios ปิดบริษัทไปแล้ว โดยในส่วนที่ปรับปรุงขึ้น ก็จะเป็นความละเอียดภาพที่คมชัดเป็น 1080p ปรับเปลี่ยน Texture ของน้ำ ไฟ และพื้นผิวฉาก ให้ดูสวยงามกว่าเดิม





Age of Empires II HD กำหนดออกมาให้เล่นกันวันที่ 9 เมษายน 2013 นี้ ใน Steam เท่านั้น โดยมัดรวมเอา Age of Empires II Age of Kings เวอร์ชั่นแรก และเวอร์ชั่น Conquerors ที่เป็น Expansions ไว้ด้วยกัน รวมแล้วทั้งหมด 18 ฉาก พร้อมทั้งมีฟีเจอร์ใหม่ๆเพิ่มด้วยอย่างระบบการเล่นออนไลน์, achievements, leaderboards, matchmaking, และ cloud support แถมด้วยระบบใหม่ Steam Workshop ที่ผู้เล่นสามารถแชร์คอนเท้นต์ที่สร้างเองให้เพื่อนๆได้
 
ข้อมูลอ้างอิงจาก

http://www.allgamesbeta.com/2013/03/age-of-empires-ii-hd-announced.html

 