แพทช์ 1.18 Caves & Cliffs Part 2 ของเกม Minecraft นั้นเรียกได้ว่าเป็นการอัปเดตที่ใหญ่และมีการเปลี่ยนแปลงสภาพแวดล้อมต่าง ๆ ของเกมไปบ้าง ซึ่งปรากฏว่าเหล่าแร่ต่าง ๆ บางส่วนนั้นได้มีการย้ายพื้นที่ไปอยู่ที่อื่น และสำหรับผู้เล่นที่ต้องการมองหาเพื่อเก็บเกี่ยวพวกมันนั้น เราได้รวบรวมมาให้แล้วว่าแร่ต่าง ๆ เหล่านั้นย้ายไปไหนบ้าง
แร่อันดับ 8 : Coal Ore

แร่พื้นฐานที่จำเป็นในตัวเกม ผู้เล่นสามารถหาได้ทุกที่โดยเฉพาะในถ้ำ ด้วยความสามารถในการสร้างในระดับ 320 ถึง 0 หากต้องการมองหานั้นจะต้องอยู่เหนือชั้น Deepslate (ระดับ 95 และ 136 ซึ่งน่าจะอยู่เหนือระดับพื้นดินโดยเฉลี่ย) หรือพูดง่าย ๆ ก็คือ จุดที่ดีที่สุดในการหา Coal Ore คือ ภูเขา
แร่อันดับ 7 : Copper Ore

Copper Ore เป็นแร่ใหม่ที่เพิ่มเข้ามาในเกมตอน 1.17 ช่วงในการสร้าง Copper Ore นั้นคือระดับ 112 จนถึง -16 ซึ่งจะสามารถหาได้ง่าย ๆ ในถ้ำ Dripstone เลเยอร์ที่ดีที่สุดในการหาคือระดับ 48 แปลว่าไม่จำเป็นต้องขุดลงไปลึกก็หาได้ค่อนข้างง่ายแล้ว
แร่อันดับ 6 : Iron Ore

อีกหนึ่งแร่ระดับที่ผู้เล่นมักจะใช้กันในช่วงกลางเกม เนื่องจากเป็นวัตถุดิบสำคัญในการสร้างชุดที่ทำจากเหล็กและจะทำให้คนเล่นปลอดภัยมากขึ้น สามารถสร้างได้ในระดับ 320 ถึง -64 จุดที่จะหาได้ง่าย ๆ มักจะอยู่ตามภูเขา อยู่แถ วๆ ชั้นที่ 232 และ 15 หากแถว ๆ ที่ผู้เล่นอยู่มีภูเขาสูง คนเล่นก็อาจจะโชคดีเจอมันได้ง่ายเช่นกัน
แร่อันดับ 5 : Lapis Lazuli Ore

วัตถุดิบจำเป็นในการย้อม เจ้าแร่ตัวนี้หาได้ยากอย่างเหลือเชื่อ มักจะอยู่ในถ้ำปกติและถ้ำ Deepslate และมักจะถูกสร้างในเลเยอร์ที่ 64 ช่วงล่างของ Bedrock แต่ก็ยังหายากอยู่ดี อาจต้องลองมองหาในจุดสูง ๆ ที่ระดับยอดเลเยอร์ Deepslate ที่ -1
แร่อันดับ 4 : Redstone Ore

สายนักประดิษฐ์ แร่ตัวนี้เป็นสิ่งที่ขาดไม่ได้ และเป็นแร่อันดับพบได้บ่อยมากที่สุดในโลกของ Minecraft  มันสร้างตั้งแต่เลเยอร์ที่ 16 และทำไปเรื่อย ๆ จนกระทั่งถึง Bedrock วิธีการหาที่ง่ายที่สุดก็คือการลงไปหาในชั้นลึก ๆ Redstone Ore พบได้ในชั้นที่ต่ำกว่า -32 ดังนั้นขุดให้ลึกลงไปราว ๆ -59 แต่ Bedrock มักจะเริ่มอยู่แถว -60 ซึ่งแปลว่าการขุดในชั้นระดับนั้นอาจจะเริ่มหายากขึ้น
แร่อันดับ 3 : Gold Ore

แร่อันดับหายากและคนเล่นหลาย ๆ คนใคร ๆ ก็อยากได้เพื่อเอามาใช้ทำอาวุธและชุดเกราะ Gold Ore มันถูกสร้างในเลเยอร์ 32 จนถึง -64 และมักจะเจอในช่วงแถว ๆ -16 อย่างไรก็ตาม ใน Badlands biome แร่ทองนี้จะเริ่มตั้งแต่ระดับ 256 และลงไปถึงระดับ 32 ดังนั้น สามารถหาได้ในบริเวณ Badlands biome
แร่อันดับ 2 : Emerald Ore

ของจำเป็นที่ต้องใช้เวลาแลกเปลี่ยนกับชาวบ้าน ดังนั้นวิธีการที่หาง่ายที่สุดก็คือเอาไปแลกเปลี่ยนกันเนี่ยแหละ แต่ถ้าอยากได้ แร่ตัวนี้หาได้เฉพาะใน Mountain biomes เท่านั้น มันถูกสร้างในเลเยอร์ 320 (แทบจะจุดสูงสุดของโลก) จนถึง -16 ส่วนจุดที่หาได้ดีที่สุดก็คือช่วงเลเยอร์ 236
แร่อันดับ 1 : Diamond Ore

แร่หายากที่หลาย ๆ คนต้องการ Diamond Ore เป็นแร่ที่สามารถหาได้ทั่วไป มันถูกสร้างในเลเยอร์ที่ 16 ไปจนถึง Bedrock ชั้นที่ดีที่สุดในการหาก็คือ -59 หากผู้เล่นโชคดี ลองไปหาในถ้ำดู แล้วก็จะพบเจอพวกมันอยู่ตามผนังถ้ำได้เช่นกัน
Minecraft วางจำหน่ายแล้ววันนี้บน PC, PlayStation 4, Xbox One, Nintendo Switch, Android, iOS, Apple TV, Raspberry Pi, Wii U และ PlayStation Vita