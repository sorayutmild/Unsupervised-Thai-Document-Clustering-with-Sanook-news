เมื่อพูดถึงสาวน้อยมากความสามารถที่ทรงอิทธิพลทั้งเรื่องร้อง-เต้น รวมถึงแฟชั่น และความงาม ระดับโลกแล้วล่ะก็ คงต้องนึกถึง "ลิซ่า Blackpink" หรือลลิษา มโนบาล หนึ่งในสมาชิกเกิร์ลกรุ๊ปแห่งค่ายเพลงชื่อดัง วายจี เอ็นเตอร์เทนเมนต์ (YG Entertainment) ทุกครั้งที่วงแบล็กพิงก์ ปล่อยเพลงไหนออกมาก็มีแต่ "ดัง" กับ "เปรี้ยง" ติดหูเหล่าแฟนคลับรวมถึงใครๆ หลายคนกันอย่างมาก และไม่ว่าจะมีคอนเสิร์ตที่ไหนยอดจองบัตรจะหมดภายในพริบตาเลยทีเดียว
ด้วยความน่ารัก น่าเอ็นดูของลิซ่า Blackpink ทำให้ใครหลายคนต่างตกหลุมรักเธอได้ จึงไม่แปลกใจนักเมื่อสาวลิซ่าต้องเจอดราม่าในโลกโซเชียลอย่างหนัก เช่น คาเฟ่ฉาวที่แซวลิซ่าจนเกินงาม รวมถึงกลุ่มแอนตี้แฟนชาวเกาหลี เป็นต้น เหล่าแฟนคลับพร้อมใจกันออกมาปกป้อง พร้อมให้กำลังใจสาวลิซ่ากันอย่างแข็งขัน
>> ร้านอาหารที่ลิซ่า BLACKPINK ใช้บริการ-ถ่ายรูปลงไอจีส่วนตัว ต้องเสียภาษีอะไรบ้าง?
>> “BLACKPINK” เกิร์ลกรุ๊ปนำโชค “ราคาหุ้น” YG Entertainment ดีดทุกครั้งที่มีข่าว!
นอกจาก ลิซ่า ลลิษา มโนบาล เป็นสาวที่ทรงอิทธิพลในแวดวงการบันเทิงแล้ว ในแง่ของการตลาดเองเธอก็เป็นที่จับตามองของแบรนด์ดังอีกมากมาย ด้วยยอดผู้ติดตามในอินสตาแกรมของเธอที่มีมากถึง 28.6 ล้านคน จึงไม่แปลกใจนักที่ใครๆ ก็อยากจะคว้าเธอมาร่วมงานเป็นพรีเซ็นเตอร์ หรืออยากที่จะให้เธอถ่ายรูปกับสินค้าแบรนด์นั้นๆ ลงอินสตาแกรมส่วนตัวด้วย
เรื่อง ค่าตัวลิซ่า Blackpink อาจจะเป็นเรื่องยากที่จะนำมาเปิดเผย เพราะเป็นเรื่องเกี่ยวกับสัญญาค่าจ้างระหว่างค่ายเพลงที่ดูแลลิซ่า กับกลุ่มเอกชน เจ้าของแบรนด์ดังเท่านั้น ซึ่งก็จะมีการเปลี่ยนแปลงตามความนิยมที่เพิ่มมากขึ้น ดังนั้น ค่าตัวอาจจะไม่นิ่งเสมอไป
แต่ที่แน่ๆ Sanook Money พอจะรู้นั่นก็คือ ลิซ่าได้ค่าตัวเท่าไหร่จากการโพสต์รูปสินค้าลงในอินสตาแกรมส่วนตัว? ไปดูกันเลย!
ข้อมูลจากเว็บไซต์ Influencer MarketingHub ซึ่งเป็นเว็บไซต์ที่คอยคำนวณ เพื่อประเมินค่าตัวของเหล่า Influencer ในอินสตาแกรม รวมถึงวัดได้ว่าหากเหล่าเซเลบริตี้โพสต์แบรนด์สินค้าลงในอินสตาแกรมส่วนตัวของเขาจะได้รับผลตอบรับมาก-น้อยขนาดไหน
จากการคำนวณอินสตาแกรมของลิซ่า Blackpink เบื้องต้นพบว่า มียอดผู้ติดตามเกือบ 29 ล้านคน ยอด Engagement Rate อยู่ที่ 9.92% ส่วนรายได้จากการโพสต์ 1 โพสต์อยู่ที่ $56,887 - $94,811 คิดเป็นเงินไทยราว 1,730,216-2,883,674 บาท

สำหรับกลุ่มผู้ติดตามให้ความสนใจในอินสตาแกรมของลิซ่า Blackpink ส่วนใหญ่แบ่งออกได้ดังนี้


ความงาม-แฟนชั่น 59.92%
นักธุรกิจ-คนทำงาน 39.85%
How to-สไตล์ 37.64%

(* 1 บาท = 0.033 ดอลลาร์สหรัฐ)
ถ้าลองนำ Url จากโพสต์ของลิซ่ามาคำนวณในระบบของเว็บไซต์ดังกล่าวเราจะเห็นว่าสินค้าที่ลิซ่า Blackpink ถือ-ถ่ายรูปลงอินสตาแกรมนั้นมีมูลค่าราว 57,262 ดอลลาร์สหรัฐ หรือราว 1,741,622 บาท คิดง่ายๆ เลยคือ เจ้าของแบรนด์สินค้าจ้างเธอด้วยเงิน 7 หลักนั่นเอง
สรุปคร่าวๆ จากข้อมูลที่หามาได้ในเบื้องต้น ทำให้เราพอจะประเมินได้ว่าค่าตัวลิซ่า Blackpink มีมูลค่าสูงถึงหลักล้านเลยทีเดียว เพราะเธอไม่ใช่แค่เธอเป็นคนไทยที่โด่งดังในวงเกิร์ลกรุ๊ปเกาหลี แต่เธอโด่งดังในระดับโลกต่างหาก