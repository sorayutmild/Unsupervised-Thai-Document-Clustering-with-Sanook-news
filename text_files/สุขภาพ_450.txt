จั่วหัวมาเช่นนี้ อย่าเพิ่งรีบไปหาบอระเพ็ดมาอม เพราะของดีทุกอย่าง ย่อมมีข้อยกเว้น
บอระเพ็ดมีรสขมเย็น ใช้แก้ไข้ทุกชนิด แก้ร้อนใน แก้พิษฝีดาษ ช่วยเจริญอาหาร บำรุงไฟธาตุ รักษาโรคกระเพาะ บำรุงร่างกาย ลดน้ำตาลในเลือด และเป็นยาอายุวัฒนะ
นอกจากนี้ ยังมีฤทธิ์ต้านอนุมูลอิสระและฤทธิ์ต้าน AChE ซึ่งเป็นสาเหตุของโรคสมองเสื่อม ดังนั้น บอระเพ็ดจึงช่วยป้องกันความชราของเซลล์ต่างๆ ในร่างกายได้
สรรพคุณที่น่าทึ่งอีกประการคือ การควบคุมเบาหวาน เช่นเดียวกับของ "ขม" หลายๆ ชนิดที่สามารถลดน้ำตาลในเลือดได้ เนื่องจากบอระเพ็ดจะไปดูแลตับให้ทำหน้าที่ตามปกติ
ทั้งจากการทดลองในหนู พบว่าช่วยกระตุ้นการหลั่งของอินซูลิน
อย่างไรก็ตาม โรงพยาบาลเจ้าพระยาอภัยภูเบศร ฝากเตือนมาว่า ในบรรดาสมุนไพรที่มีรสขมจัด อย่าง บอระเพ็ด ชิงช้าชาลี ย่านาง หากรับประทานในปริมาณมาก ติดต่อกันเป็นเวลานาน อาจทำให้เกิดความผิดปกติของตับได้
ที่สำคัญ หากใช้แล้วเกิดอาการมือเท้าเย็น แขนขาหมดเรี่ยวแรง ตาเหลือง ให้หยุดรับประทานทันที รวมทั้งผู้ป่วยที่มีการทำงานของตับและไตผิดปกติ หญิงตั้งครรภ์ และหญิงให้นมบุตร ไม่ควรใช้ภาพประกอบจาก istockphoto
 