แถลงข่าวการจับกุม พล.ต.ท.พงศ์พัฒน์ จาก 11 สถานที่พบตู้เซฟฝังดินห้องเก็บทรัพย์สินมูลค่ามหาศาล 
(25 พ.ย.) พล.ต.อ.สมยศ พุ่มพันธ์ุม่วง ผบ.ตร. แถลงข่าวการจับกุม พล.ต.ท.พงศ์พัฒน์ ฉายาพันธุ์ พร้อมพวก โดยเปิดเผยว่าคดีนี้เป็นคดีสำคัญและละเอียดอ่อน บางครั้งไม่อาจเปิดเผยหรือรายละเอียดในเชิงลึกได้ หากคำถามใดที่สื่อต้องการทราบในกรณีถ้าเป็นเรื่องที่ไม่สามารถเปิดเผยได้ขอไม่นำมาเปิดเผย อันไหนบอกได้จะบอก
หลังจากที่ได้ดำเนินการสืบสวนตามคำร้องเรียน และออกคำสั่งให้ผู้กระทำมาช่วยราชการตามที่รับทราบกันแล้ว เริ่มกันในวันที่ 22 พ.ย. ได้มีการขออนุมัติหมายจับจากศาลทั้งสิ้น 10 คน คือ พล.ต.ท.พงศ์พัฒน์ ฉายาพันธุุ์
ซึ่งผู้ต้องหาทั้ง 1-8 ได้รับมอบตัวมาเมื่อวันที่ 22 พ.ย. จากการควบคุมตัวตามประกาศกฎอัยการศึก ได้มีการแจ้งข้อกล่าวหาและจับกุมในเวลาต่อมา
ส่วนผู้ต้องหาลำดับที่ 9-10 ได้มีการจับกุมตัวได้ในวันต่อมา โดยในวันที่ 23 ได้มีการขออนุมัติหมายจับเพิ่มอีก 2 คน คือ นายชอบ ชินนะประภา และนางปิยพรรณ ชินนะประภา ในข้อหาผิด พรบ.การฟอกเงิน ต่อมาในวันที่ 24 พ.ย. ได้จับกุม นายเริงศักดิ์ ศักดิ์ณรงค์เดช ที่อ.เมือง จ.เชียงราย ได้ควบคุมและแจ้งข้อหาเป็นที่เรียบร้อย  สุรปภาพการตรวจค้นและของกลางที่ตรวจยึดจากเครือข่าย ทั้งหมด 15 สถานที่
สถานที่ที่มีความเกี่ยวข้องกับ พล.ต.ท.พงศ์พัฒน์ ฉายาพันธุ์ มีทั้งหมด 11 จุด สามารถยึดตู้เชฟที่มีการฝังดินได้และมีการปิดบังอำพรางในบ้านย่านปากเกร็ด ที่ยังก่อสร้างไม่เสร็จ พฤติกรรมพรางเพื่อไม่ให้เป็นจุดน่าสนใจ เจ้าหน้าที่ต้องใช้เครื่องมือพิเศษบางอย่างในการเข้าค้น ซึ่งทรัพย์สินด้านในมีมูลค่ามากมายมหาศาล
นอกจากนี้ยังพบตู้นิรภัยที่มีประตูเหล็กกั้นถูกเก็บไว้อย่างดี เพื่อไม่ให้มีใครเข้าไปวุ่นวายในทรัพย์สิน และพบวัตถุโบราณจำนวนมากซึ่งจะต้องเชิญกรมศิลป์มาตรวจสอบ เป็นของแผ่นดินหรือไม่ และงาช้างที่มีมูลค่ามหาศาล ซึ่งทั้งหมดเจ้าหน้าที่ได้ทำการยึดและบันทึกไว้เป็นหลักฐาน รวมถึงเงินสด ธนบัตรทั้งไทยและต่างประเทศ สแตมป์ทองคำหายากที่มีมูลค่าสูงมาก  
ส่วนที่บ้านพักของ พล.ต.ต.โกวิท วงศ์รุ่งโรจน์ ที่เปรียบเสมือนเป็นขุนพลคู่ใจ ได้พบพระเครื่องจำนานมากและมีมูลค่ามหาศาล ยึดได้ที่เซฟเฮ้าส์ย่านมหาดเล็กหลวง  
ทั้งนี้ พล.ต.อ.สมยศ กล่าวว่า เป็นคดีที่มีความสำคัญ มีความละเอียดอ่อนไม่สามารถที่จะเปิดเผยรายละเอียดในเชิงลึกได้ทั้งหมด
ขอบคุณภาพจาก Thaipbs