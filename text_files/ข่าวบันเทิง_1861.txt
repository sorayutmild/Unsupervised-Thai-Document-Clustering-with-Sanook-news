หลังจากมีประเด็นร้อนที่สาว แตงโม ภัทรธิดา โพสต์อินสตาแกรมด้วยความเสียใจว่า ถูกเพื่อนสนิทปล่อยข่าวลือว่าตัวเองเคยขายตัว งานนี้หวยเลยไปออกที่ ไอซ์ ณพัชรินทร์ ไพบูลย์รัตนกิจ ว่าเป็นคนปล่อยข่าวเรื่องนี้หรือไม่? หรือเพื่อสร้างกระแสให้กับแตงโม? ซึ่งสาวไอซ์ก็ได้ปฏิเสธว่าไม่ใช่ตนและยังไม่รู้ว่าใครเป็นคนทำ แต่เป็นห่วงและจะอยู่ข้างๆเพื่อนเสมอ...
"ต้องบอกเลยว่าเรื่องนี้เพิ่งรู้ และได้ถามโมแล้ว ถามว่าเค้าโอเคมั้ย เค้าตอบมาว่าโอเค เราก็ไม่อยากจะไปถามต่อ เพราะว่าเรื่องพวกนี้ให้เค้าเป็นคนตอบเองดีกว่า โมมีคำพูดที่อยากจะพูดกับทุกคนอยู่แล้ว เพราะว่าเรารู้อยู่แก่ใจว่าเราทำอะไร ไอซ์ว่าโมรู้ค่ะ รู้ว่ากำลังทำอะไรอยู่ ซึ่งเรื่องพวกนี้เราไม่ต้องคุยกัน เรื่องบางเรื่องไม่ต้องมานั่งถามกัน แค่แบบวันหนึ่งเค้าไม่โอเค เค้าจะเข้ามาหาเราเอง"
กลัวเค้าจะเข้าใจผิดไหม? "ไม่กลัวค่ะ"
กระทบความสัมพันธ์ของเรากับแตงโมไหม?"เรื่องนี้ไม่กระทบอะไรเลยค่ะ เอาจริงๆ เรากับโมก็เจอกันตลอด ถ้าดูตามไอจีก็จะเห็นว่าพาณิลลามาเจอ แต่ถ้ามีเรื่องอย่างนี้ก็บอกตรงๆ ว่าเป็นห่วงเค้า และเราเชื่อว่าเค้าแก้ไขอะไรตรงนี้ได้เองและได้ดี"
รู้ไหมว่าคนปล่อยข่าวเป็นใคร? "บอกตรงๆ นะว่า ไม่กล้าคิดและคิดไม่ออก เพื่อนผู้หญิงเค้ามีหลายคน และเราก็นึกไม่ออกถ้ารู้ว่าเพื่อนคนไหนไม่ดี พาเราไปในทางที่ไม่ดี ก็ไม่ควรจะคบ ถ้าเพื่อนคนไหนพาเราไปในทางที่ดี ดูแลกัน เตือนกัน ก็ควรคบต่อ"

อ่านข่าวที่เกี่ยวข้อง : แตงโม ภัทรธิดา เจ็บใจจึก! เพื่อนสนิทป่าวประกาศว่า "ขายตัว"