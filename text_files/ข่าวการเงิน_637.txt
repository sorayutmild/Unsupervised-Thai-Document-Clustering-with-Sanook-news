ทำเอาขาเที่ยวแทบช็อกหลังจากที่โลกโซเชี่ยลกระพือข่าวว่า ปาลิโอ เขาใหญ่ สถานที่ท่องเที่ยวชื่อดังในจังหวัดนครราชสีมาปิดกิจการหลังทนพิษโควิด-19 ไม่ไหว

ปาลิโอ เขาใหญ่ ปิดกิจการ สุดยื้อพิษโควิด-19 แต่ยังมีลุ้นคัมแบ็กภายใต้โฉมใหม่

ท่ามกลางกระแสข่าวที่ออกมานั้นก็ยังไม่มีข้อมูลใดยืนยันอย่างเป็นทางการจากผู้บริหารปาลิโอ เขาใหญ่ ถึงการประกอบธุรกิจดังกล่าว รู้มั้ย? แรกเริ่มเดิมที ปาลิโอ เขาใหญ่ ใครเป็นคนก่อตั้ง และปัจจุบันใครเป็นเจ้าของกิจการ Sanook Money มีข้อมูลดีๆ มาฝากกัน
ข้อมูลจาก Bangkokinsight รายงานถึงโครงการปาลิโอ เขาใหญ่ เกิดขึ้นจากการรวมตัวของนายทุน 5 คน ได้แก่

นายวินัย ธาดาสีห์ นักธุรกิจอสังหาริมทรัพย์ และเจ้าของพรีโม พอสโต
นายธีรพจน์ จรูญศรี ประธานกลุ่มจุลดิศ
นายวิชัย วราศิริกุล อดีตเอกอัครราชทูตไทย
นายอำนาจ คีตพรรณนา สถาปนิก และนักจัดสวนมือทองของประเทศ
นายพิศณุ นิลกลัด กูรูกอล์ฟ ชื่อดังของเมืองไทย

โดยปาลิโอ เขาใหญ่ เปิดตัวครั้งแรกเมื่อปลายปี 2552 ที่ ต.หมูสี อ.ปากช่อง จ.นครราชสีมา ถูกออกแบบเป็นกลุ่มอาคารถนนคนเดินสไตส์อิตาเลียน ด้วยสถาปัตยกรรมแบบยุโรปโบราณ เสมือนจำลองเมืองยุโรปขนาดย่อมมาไว้ที่เขาใหญ่ โทนสีส้ม เหลือง สดใส ภายในโครงการมีร้านค้ากว่า 120 ร้าน ใช้งบลงทุน 150 ล้านบาท
จากนั้นในปี 2554 กลุ่มทุนเดิมขายกิจการให้ บริษัท บลิส พร็อพเพอร์ตี้ จำกัด ที่มีตระกูลมาลีนนท์เป็นผู้ถือหุ้นใหญ่ โดยขายโรงแรมจุลดิส เขาใหญ่ และโครงการปาลิโอ รวมมูลค่า 344 ล้านบาท และก็ได้เปลี่ยนชื่อโรงแรมจุลดิส เป็น บาลิออส (Balios)