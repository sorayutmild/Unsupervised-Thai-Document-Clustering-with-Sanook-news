นอกจากจะรสชาติหวานซ่อนเปรี้ยว สดชื่น ชุ่มฉ่ำ แถมยังมีราคาสบายกระเป๋าจนแทบจะซื้อทานได้ทุกวันแล้ว สับปะรดยังมีประโยชน์ที่ใครหลายคนอาจยังไม่เคยทราบอีกด้วย อ่านจบแล้วจะอยากหาทานบ่อยๆ เลยล่ะ
 
10 ประโยชน์ที่คุณอาจไม่รู้ของ “สับปะรด”

สับปะรด มีประโยชน์แทบทุกส่วน ทั้งใบสับปะรดที่สามารถนำมาทำเป็นผ้าใยสับปะรด กระดาษ และเชือก เปลือกสับปะรดก็นำมาทำเป็นอาหารของวัว และหมักเป็นปุ๋ย ส่วนแกนสับปะรดยังช่วยขับปัสสาวะ แก้นิ่วได้อีกด้วย
สับปะรดช่วยย่อยอาหาร โดยเฉพาะอาหารจำพวกโปรตีน ดังนั้นใครที่ทานบุฟเฟต์ปิ้งย่าง อย่าลืมทานสับปะรดช่วยย่อยตามหลังไปด้วยนะ
ใครจะหมักเนื้อ หมู ไก่ ทำสเต็ก ลองหมักกับสับปะรดดูสิ รับรองว่าได้เนื้อนุ่มๆ โดยไม่ต้องทุบเนื้อเลยแหละ
บำรุงผิวพรรณให้เปล่งปลั่งสดใส
อุดมไปด้วยวิตามินซี ต่อต้านหวัด เสริมสร้างระบบภูมิคุ้มกันในร่างกาย
มีสารต้านอนุมูลอิสระ ช่วยลดความเสี่ยงในการเป็นมะเร็ง
ลดอาการท้องผูก
ลดเสมหะในลำคอ
ช่วยให้สุขภาพช่องปาก ฟัน และเหงือกแข็งแรง
ลดความดันโลหิตสูง

 
ถึงแม้ว่าหลายคนจะเลือกทานสับปะรดเพื่อลดน้ำหนัก แต่การทานสับปะรดมากๆ อาจทำให้เกิดอาการคันลิ้น แสบลิ้นขึ้นมาได้ ดังนั้นควรทานแต่พอดี หลังทานมื้ออาหารราว 2-3 ชิ้นใหญ่ หรือไม่เกิน 1 ลูกต่อวัน เท่านี้ก็เพียงพอต่อความต้องการของร่างกายแล้วล่ะค่ะ