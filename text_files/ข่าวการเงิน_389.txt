วันนี้ทีมงาน"สนุก!มันนี่"นำคำสอน ธรรมะสอนใจจาก พระอาจารย์มหาวุฒิชัย วชิรเมธี หรือ ว.วชิรเมธี ถึงคำคมสอนใจให้กับมนุษย์เงินเดือน หรือ คนทำงานออฟฟิศ ที่พบเจอไม่ว่าปัญหาใด ทุกข์ใจมากเพียงใด โดนเพื่อนร่วมงานแย่งซีนทำอย่างไร, ทำงานแทบตาย เงินไม่พอใช้ ทำอย่างไรดี รับรองว่าหากได้ลองฟังคำคมแล้ว จะทำให้ใจสงบ สุขกายสบายใจแน่นอน

1. โดนเพื่อนร่วมงานแย่งซีนทำอย่างไร?
เขาแย่งจากเราได้เพียงแค่ซีนและภาพลักษณ์เท่านั้น 
แต่เขาไม่สามารถแย่งความรู้และความสามารถไปจากเราได้
 
2.  งานเยอะมากทำอย่างไรดี? 
(1) รู้ว่างานเยอะต้องรีบทำ 
(2) อย่าดองงานข้ามปีข้ามชาติ 
(3) เรียงลำดับความสำคัญของงาน สำคัญก่อนให้รีบทำ สำคัญน้อยค่อยทยอยทำ
 
3. ทำงานดี มีแต่คนริษยา จะรับมืออย่างไร? โบราณว่า ไม้ใหญ่ย่อมเจอขวานคม
คนเด่นต้องมีคนด่า คนมีปัญญาจึงมีคนลองดี คนทำงานดีจึงมีคนริษยาปรากฏการณ์เช่นว่านี้เป็นของธรรมดา ทำงานดีจนมีคนริษยา ยังดีกว่าทำงานไม่ดี จึงเป็นได้อย่างดีแค่คนที่คอยริษยา
 
4. ทำงานแทบตาย เงินไม่พอใช้ ทำอย่างไรดี?
(1) หางานใหม่
(2) ลดความต้องการให้น้อยลง อยู่กับความจริงให้มาก
(3) บริโภคปัจจัยสี่โดยมุ่งประโยชน์ อย่ามุ่งประดับ
(4) ทำบัญชีรายรับรายจ่าย รับมากกว่าจ่ายจึงนับว่ายอดจ่ายมากกว่ารับนับว่าแย่
 
5. ถูกนายด่า อารมณ์เสีย?
คนที่ด่าคนอื่นสะท้อนว่าระบบข้างใจกำลังพัง
คนอารมณ์เสียเพราะถูกด่า
แสดงว่าระบบของตัวเองก็พังตามไปด้วย
 
6. ลูกค้าจู้จี้ทำอย่างไรดี?
มีลูกค้าจู้จี้ยังดีกว่าวันทั้งวันไม่มีใครแวะเวียน
ผ่านมาเยี่ยมเยียนถึงในร้าน
ลูกค้าจู้จี้ได้ แต่คุณต้องทำให้เขาประทับใจเอาไว้เสมอ
 
7. ใครชอบ ใครชัง ช่างเถิด
ใครเชิด ใครชู ช่างเขา
ใครด่า ใครบ่น ทนเอา
ใจเรา ร่มเย็น เป็นพอ
 
8. “ผู้บริหาร” ที่ประสบความสำเร็จ มักจะถือคติ… ทำ 1 แต่ได้ 100 ทำน้อยแต่ได้มาก
 
9. เมื่อเครียดมากๆ ด้วยเรื่องใดก็ตาม ถ้าเรามองตนเองเทียบกับคนที่สูงกว่า เราจะรู้สึกแย่มากที่สู้เขาไม่ได้ แต่ถ้ามองเทียบกับคนที่ต่ำกว่า เราจะรู้สึกลำพองอหังการ ขณะเดียวกันถ้าเรามองตัวเองเทียบกับคนทั่วไป ก็จะพบว่ายังมีคนอีกมากมายที่เขาก็พบกับปัญหา มีความทุกข์มากมายในชีวิตเหมือนกันกับเรา และนั่นจะทำให้เราค้นพบความจริงว่า เรายังคงมีเพื่อนทุกข์อีกมากมายในโลกใบนี้
 
10. ทะเลาะกับแฟนจนไม่มีสมาธิทำงาน?
งานส่วนงาน แฟนส่วนแฟน
รู้จักแบ่งเวลาให้งาน รู้จักแบ่งเวลาให้แฟน
อย่าเสียงานเพราะแฟน อย่าเสียแฟนเพราะงาน

ขอบคุณข้อมูลจาก http://www.myhappyoffice.com/