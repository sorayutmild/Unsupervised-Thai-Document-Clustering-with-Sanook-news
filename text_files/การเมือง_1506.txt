เมื่อเวลาประมาณ 06.00 น. วันที่ 7 มิถุนายน นายพานทองแท้ ชินวัตร บุตรชายพ.ต.ท.ทักษิณ ชินวัตร อดีตนายกรัฐมนตรี ได้โพสต์ข้อความผ่านทางเฟซบุ๊ก Oak Panthongtae Shinawatra พร้อมรูปภาพข่าวคอลัมน์ กล่าวถึงผลวิจัยเชิงสำรวจของเอแบคโพล เรื่อง ร่างพ.ร.บ.ปรองดองแห่งชาติ พร้อมระบุข้อความว่า "ในที่สุดท่านอภิสิทธิ์ฯก็ได้แสดงจุดยืน เรื่องที่ผมได้เรียกร้องให้ออกมาขอโทษต่อพี่น้องประชาชน แล้วนะครับ ท่านได้กรุณาตอบไว้ในเวปไซต์ของพรรคประชาธิปัตย์ดังนี้ครับ
"ผมไม่เคยไปเรียกร้องว่า คุณทักษิณ หรือใครต่อใคร ต้องออกมาทำอย่างนั้นอย่างนี้ ผมก็แปลกใจนะครับ เพราะว่าถ้าเป็นเรื่องการทำอย่างอาทิตย์ที่แล้วนั้นต้องขอโทษ ถ้าหนักหนาสาหัสกว่านั้น ก็ต้องขอนิรโทษอย่างนั้นใช่ไม๊" ผมเข้าใจจุดยืนของท่านชัดเจนแล้วครับ แปลไทยเป็นไทยง่ายๆก็คือ "ท่านแปลกใจว่าทำไมเรื่องแค่นี้ผมต้องเรียกร้องให้ท่านขอโทษต่อพี่น้องประชาชน" เหตุผลของผมก็มีง่ายๆครับ คือเผอิญผมได้เห็นงานวิจัยเชิงสำรวจของเอแบคโพลต่อความต้องการให้ออกมาแสดงความรับผิดชอบในเรื่องที่ ส.ส.ของท่านฯได้สร้างชื่อเสีย(ง)ให้กับรัฐสภาไทย ดังนี้ครับ ตารางที่ 7ลำดับที่ ความคิดเห็น ร้อยละ1. ขอโทษ 52.42. ลาออก 40.23. ไม่ต้องทำอะไร 7.4รวมทั้งสิ้น 100.0
โพลนี้ชี้ชัดครับว่า คนที่อยากให้ลูกน้องของท่าน ออกมา "ขอโทษ" และ "ลาออก" จาก ส.ส.นั้น มีมากถึง 92.6% และท่านได้แสดงจุดยืนในสิ่งที่เสียงส่วนน้อยต้องการคือ"ไม่ต้องทำอะไร"ซึ่งมีแค่เพียง 7.4% เท่านั้น
สิ่งที่ท่านชอบกล่าวอ้างติดปากอยู่เสมอว่า"พวกมากลากไป"นั้นคงใช้ไม่ได้กับกรณีนี้นะครับ เปลี่ยนจุดยืนแล้วออกมาทำตามหลักประชาธิปไตยที่ยึดเสียงข้างมากอย่างเคร่งครัด โดยวันนี้ออกมากล่าวคำขอโทษต่อประชาชนและสัญญาว่าจะไม่ให้เกิดเหตุการณ์อย่างนี้อีก ผมคิดว่ายังไม่สายนะครับ"