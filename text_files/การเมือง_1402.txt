ป.ป.ช. เปิดเผยบัญชีทรัพย์สินและหนี้สินของ ส.ส. 491 ราย นายกรัฐมนตรี มีทรัพย์สิน 603 ล้านบาท มากกว่าหนี้สิน ขณะ ร.ต.อ.เฉลิม มีทรัพย์สิน 170 ล้าน ไม่มีหนี้ ด้าน "อภิสิทธิ์" มี 54 ล้านบาท ส่วน "สุเทพ" มีหนี้ 323 ล้านบาท
ที่สำนักงานคณะกรรมการป้องกันและปราบปรามการทุจริตแห่งชาติ หรือ ป.ป.ช. ได้จัดให้มีการเปิดเผยบัญชีแสดงรายการทรัพย์สินและหนี้สิน พร้อมเอกสารประกอบ ของสมาชิกสภาผู้แทนราษฎร กรณีพ้นตำแหน่งเมื่อวันที่ 8 และ 9 ธันวาคม 2556 จำนวน 491 ราย โดยมีบุคคลที่น่าสนใจ ดังนี้
น.ส.ยิ่งลักษณ์ ชินวัตร รักษาการนายกรัฐมนตรี และรัฐมนตรีว่าการกระทรวงกลาโหม มีทรัพย์สินมากกว่าหนี้สิน คือ มีทรัพย์สิน 603 ล้านบาท มีหนี้สิน 28 ล้านบาท และมีทรัพย์สินเพิ่มก่อนเข้ารับตำแหน่งกว่า 50 ล้านบาท ขณะที่ ร.ต.อ.เฉลิม อยู่บำรุง รัฐมนตรีว่าการกระทรวงแรงงาน มีทรัพย์สินมากกว่าหนิ้สิน คือทรัพย์สิน 170 ล้านบาท ไม่มีหนี้สิน ด้าน นายอภิสิทธิ์ เวชชาชีวะ หัวหน้าพรรคประชาธิปัตย์ มีทรัพย์สินมากกว่าหนี้สิน คือมีทรัพย์สิน 54 ล้านบาท และไม่มีหนี้สิน นายสุเทพ เทือกสุบรรณ อดีต ส.ส.สุราษฎร์ธานี พรรคประชาธิปัตย์ มีหนี้สินมากกว่าทรัพย์ คือมีทรัพย์สิน 210 ล้านบาท และมีหนี้สิน 323 ล้านบาท