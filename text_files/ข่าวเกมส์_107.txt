เกมส์ FIFA Online 3
กรุงเทพฯ มิถุนายน 2556 - Garena Online Thailand (ประเทศไทย) ร่วมกับบริษัท Electronic Arts Inc. เตรียมส่งเกมฟุตบอลในตำนานอย่าง EA SPORTSTM FIFA Online 3 เอาใจคอเกมและแฟนฟุตบอลชาวไทยเร็วๆนี้ หลังจากประสบความสำเร็จอย่างงดงามในงานเปิดตัวที่ประเทศเกาหลี เมื่อเดือนธันวาคมที่ผ่านมา จนเกิดเป็นกระแสฟุตบอล ฟีเวอร์ไปทั่วทั้งประเทศ
EA SPORTS FIFA Online 3 ได้รับการยอมรับว่าเป็นเกมฟุตบอลออนไลน์ที่เสมือนจริงที่สุดในขณะนี้ เพราะนอกจากภาพกราฟฟิคที่ถูกพัฒนาให้สวยงามสมจริงอย่างเห็นได้ชัด นักเตะในภาคนี้ยังได้ใช้รายชื่อจริงทั้งหมด เนื่องจากมีการเซ็นสัญญาอย่างถูกต้องจากนักเตะกว่า 15,000 คน จากทีมสโมสรชั้นนำ 30 ลีกทั่วโลก และทีมชาติจาก 40 ประเทศ นอกเหนือจากนั้นยังมีระบบการเล่นในเกมที่เป็นเทคโนโลยีระดับสูงใหม่ล่าสุด คือการแข่งแบบ 5 ต่อ 5 ที่ผู้เล่นสามารถออนไลน์แข่งขันพร้อมกันได้สูงสุดถึงทีมละ 5 คน เป็นการเพิ่มความสนุกเร้าใจให้กับเกมมากขึ้น และนับเป็นเกมที่เหล่าเกมเมอร์ทั้งหลายรอคอยมานาน
สกลกรย์ สระกวี ผู้บริหารบริษัท Garena Online (ประเทศไทย) กล่าว"สำหรับเกม EA SPORTS FIFA เป็นเกมฟุตบอลระดับโลกที่ได้รับความนิยมอย่างแพร่หลาย เราได้ร่วมมือกับบริษัท  Electronic Arts สานต่อความมันส์กับเกม EA SPORTS FIFA Online 3 ซึ่งเป็นภาคล่าสุด โดยในภาคนี้ได้มีการพัฒนาให้กลายเป็นสุดยอดเกมฟุตบอลระดับโลก  ไม่ว่าจะเป็นความสวยงามของกราฟฟิคในเกม หรือการเคลื่อนไหวที่เสมือนจริง ทำให้เกมนี้ จะเป็นเกมที่หลายๆตั้งตาคอยอย่างแน่นอน"
คลิปเกมเพลย์ FIFA Online 3 (เวอร์ชั่นเกาหลี)





"บริษัท Electronic Arts มีความยินดีอย่างยิ่งที่ได้ร่วมงานกับบริษัท Garena Online (ประเทศไทย) ผู้นำด้านการให้บริการเกมออนไลน์แบบ E-Sport ระดับแถวหน้าของประเทศไทย จากความร่วมมือทั้งหมดนี้ เรามีความตั้งใจที่จะมอบเกมฟุตบอลออนไลน์ระดับโลกให้กับผู้เล่นทุกคน โดยหวังเป็นอย่างยิ่งว่าผู้เล่นทุกท่านจะได้รับประสบการณ์ที่ดีที่สุด และการเปิดเกม EA SPORTS FIFA Online 3 นี้จะได้สร้างกระแสคนรักเกมฟุตบอลและเพิ่มความคึกคักให้กับธุรกิจเกมออนไลน์ในเอเชียตะวันออกเฉียงใต้ได้อย่างแน่นอน" Savannah Hahn, ผู้จัดการทั่วไปบริษัท Electronic Arts กล่าว
โดย Garena Online (ประเทศไทย) จัดให้แฟนพันธ์แท้เกม EA SPORTS FIFA Online 3 ได้สัมผัสประสบการณ์การเล่นเกมก่อนใครในวันที่ 15 มิถุนายน  ร้านนีโอลูชั่น สาขาเกษตร ตั้งแต่เวลา 10.00 - 18.00 น. วันที่ 22 มิถุนายน  ร้าน ชู้ตเตอร์สาขาคลอง 6 เวลา 14.00-18.00 น. วันที่ 29 มิถุนายน  ร้านนีโอลูชั่น สาขาลาซาน เวลา 14.00-18.00 น. และวันที่ 6 กรกฎาคม ที่ร้านชู้ตเตอร์ สาขาจันทรเกษม เวลา 10.00 - 18.00 น. ซึ่งนอกจากจะได้ทดลองเล่นเกมก่อนใครแล้วยังได้ลุ้นรับเงินรางวัลและไอเทมในเกมอีกมากมาย  ติดตามรายละเอียดเพิ่มเติมเกี่ยวกับเกม  EA SPORTS FIFA Online 3 ได้ที่ http://www.easportsfifaol3.in.th
เกมส์ FIFA Online 3
เกมส์ FIFA Online 3
รายละเอียดเกม
เปิดประสบการณ์ที่คุณไม่เคยได้สัมผัสมาก่อนกับ EA SPORTSTM FIFA Online 3.
จากเกมยอดนิยมที่ครองใจผู้เล่นมานานอย่าง EA SPORTS FIFA  สู่   EA SPORTSTM FIFA Online 3 ที่มาพร้อมกับลูกเล่นใหม่ๆ ที่ถูกพัฒนาขึ้น โดยให้คุณสามารถวางแผนการเล่น จัดทีม และสร้างเอกลักษณ์ให้กับทีมของคุณภายใต้คอนเซ็ปต์  "My Dream My Team" ด้วยการจัดทีมที่ผสมผสานตัวละครในเกมที่อ้างอิงจากนักฟุตบอลที่มีอยู่จริง  ทำให้คุณสามารถสร้างทีมที่มีนักเตะระดับโลกที่ชื่นชอบเป็นผู้เล่น 11 ตัวจริง  เพื่อความเป็นเอกลักษณ์และกลยุทธ์เฉพาะตัว
ด้วยระบบของเกมที่ถูกออกแบบมาให้รองรับกับการเล่นแบบออนไลน์โดยเฉพาะ ไม่ว่าจะเป็นระบบจับคู่การแข่งขัน และระบบการเล่นแบบหลายคน ที่สามารถเล่นพร้อมกันได้ถึง 10 คน ในการแข่งขันหนึ่งรอบ รวมไปถึงระบบการสร้างกลุ่มผู้เล่นเพื่อทำให้เกิดคอมมูนิตี้ที่แข่งแกร่ง อีกด้วย
EA SPORTSTM FIFA Online 3 ยังมาพร้อมกับการท้าทายให้ผู้เล่นสร้างและพัฒนาทีมขึ้นมาจากระดับเริ่มต้น ผู้เล่นสามารถสั่งสมประสบการณ์การจัดการทีม รับคะแนนความสามารถ ซื้อขายนักเตะ สร้างและพัฒนานักเตะ จนไปสู่ความเป็นสุดยอดทีม พร้อมกับสุดยอดประสบการณ์เกมฟุตบอลดิจิตอลแบบที่ไม่เคยมีมาก่อน ถึงแม้ว่าเกมจะเปิดให้เล่นฟรี แต่ผู้เล่นสามารถเพิ่มศักยภาพของทีมได้จากการซื้อไอเทมพิเศษ เช่น การ์ดผู้เล่นของนักเตะจริง
ผู้เล่นจะได้สัมผัสกับกราฟิกภายในเกมและรูปแบบการเล่น ที่ถูกพัฒนาขึ้นกว่าภาคก่อนๆ  รวมไปถึงรายชื่อนักฟุตบอลในฤดูกาลล่าสุดของแต่ละทีมร่วม 15,000 คนจาก 30 ลีกทั่วโลก และ 40 ทีมชาติ
เกมส์ FIFA Online 3
เกมส์ FIFA Online 3
New Features

การควบคุมที่พัฒนาขึ้น

ด้วยการพัฒนาที่มีประสิทธิภาพของเทคโนยีใหม่ล่าสุด ทำให้ระบบต่างๆ มีประสิทธิภาพมากขึ้น ระบบอัจฉริยะที่ควบคุมนักเตะ, การควบคุมอย่างอิสระ, ภาพการเคลื่อนไหวที่ดีขึ้น  ผู้เล่นสามารถควบคุมนักเตะให้เคลื่อนไหว ส่งบอล ยิงประตู เข้าปะทะ เลี้ยงบอลได้สมจริง

ประสบการณ์การเล่นเสมือนจริง 

EA SPORTSTM FIFA Online 3 ให้ผู้เล่นได้สัมผัสกับตัวละครที่มีลักษณะเหมือนกับนักฟุตบอลจริงๆ ไม่ว่าจะเป็น ชื่อนักเตะ รูปร่างหน้าตา และท่าทางการเคลื่อนไหว ของนักฟุตบอลกว่า 15,000 จาก 30 ลีกการแข่งขัน และอีก 40 ทีมชาติ ที่ได้รับอนุญาตให้ใช้อย่างถูกลิขสิทธิ์