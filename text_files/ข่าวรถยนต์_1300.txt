     Honda เผยโฉมมอเตอร์ไซค์ Honda Riding Assist สามารถทรงตัวเองได้โดยไม่ต้องใช้ขาตั้งขณะจอดอยู่นิ่งๆ ช่วยป้องกันไม่ได้รถล้มเมื่อหยุดรถ ที่งาน CES 2017 ประเทศสหรัฐอเมริกา

     Honda Riding Assist นำเอาเทคโนโลยีการทรงตัวจาก Uni-Cub มาใช้ ซึ่งมีลักษณะคล้ายกับเก้าอี้ติดล้อที่สามารถเคลื่อนที่ด้วยระบบไฟฟ้า ติดตั้งเข้ากับมอเตอร์ไซค์ดังกล่าว โดยไม่จำเป็นต้องใช้เทคโนโลยี Gyroscope ช่วยให้เหล่าไบค์เกอร์สามารถหยุดรถตามสี่แยกไฟแดงได้โดยไม่เสียการทรงตัว แม้ว่าเบาะนั่งจะมีความสูงจนทำให้ผู้ขับขี่บางคนไม่ถนัดในการวางขาลงกับพื้นก็ตาม
     นอกจากนั้น มอเตอร์ไซค์คันนี้ยังมีฟีเจอร์ที่ช่วยให้เคลื่อนที่ตามเจ้าของรถได้อัตโนมัติโดยไม่ต้องมีผู้ควบคุมแต่อย่างใด

     ในงานดังกล่าวยังมีการเปิดตัวรถต้นแบบพลังงานไฟฟ้า NeuV ซึ่งเป็นรถยนต์ขับเคลื่อนอัตโนมัติ ซึ่งสามารถสนทนาตอบโต้กับเจ้าของรถได้ รวมถึงรับรู้ความรู้สึกของผู้ขับขี่ในขณะนั้นได้ด้วย
     เทคโนโลยีที่พบใน Honda Riding Assist คาดว่าจะถูกนำมาใช้งานจริงในเร็ววันนี้
 