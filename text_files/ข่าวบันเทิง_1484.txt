เป็นมา..ไปมายังไงก็ไม่รู้ อยู่ๆ มีกระแสข่าวว่า สาวประเภทสองคนดัง "เอมมี่ รัชฎา" ที่เคยตกเป็นข่าวอื้อฉาวกับหนุ่มสาวหลายคู่ในวงการบันเทิง ก่อนจะเงียบหายไป ล่าสุดก็เพิ่งจะได้ยินข่าวดี ประกาศหมั้นหมายกับหวานใจสาวหล่อ แถมเตรียมจดทะเบียนสมรสกันด้วย
ตามรายงานระบุว่า สาวเอมมี่ กำลังเข้าพิธีหมั้นหมายกับสาวทอม ชื่อว่า "เอย" หลังจากที่คบหาดูใจกันประมาณ 2 ปี ความรักก่อกำเนิด จนตั้งใจทำตามประเพณีให้ถูกต้อง อีกทั้งยังวางแผนจดทะเบียนสมรสด้วย เนื่องจากต่างฝ่ายยังคงใช้คำนำหน้าว่า "นาย" กับ "นางสาว" อยู่
ทั้งนี้ สาวเอมมี่ เตรียมเปิดเรือนหอมูลค่ากว่า 50 ล้านบาท ย่านพัฒนาการ ให้สื่อมวลชนได้ไปยลโฉม ส่วนฤกษ์งามยามดีวันหมั้นจะประกาศให้ทราบต่อไป ทางทีมข่าวบันเทิง Sanook! News ต้องขอแสดงความยินดีด้วยนะจ๊ะ