ดูดวงปี 2557 ราศีตุลย์ (17ต.ค.-15พ.ย.)

มกราคม ในเดือนนี้คุณจะรู้สึกว่าคุณกำลังสับสน หรือหลงทางในบางสิ่งบางอย่างที่คุณกระทำอยู่ ไม่ว่าคุณจะทำอะไรขอให้คุณจงมีสติไตร่ตรองให้รอบคอบก่อนนะคะ ในเรื่องของการงานคุณต้องอดทนมากในเดือนนี้ ระวังต้องแก้ปัญหาให้ผู้อื่น หรือมีคนนำพาเรื่องยุ่ง ๆมาให้คุณช่วยแก้ สายตา และอาการปวดศีรษะจะทำให้คุณต้องพักผ่อนค่ะ
กุมภาพันธ์ ขอให้คุณระวังความคิด และคำพูดซึ่งอาจจะนำมาซึ่งความขัดแย้ง เรื่องเล็กจะกลายเป็นเรื่องใหญ่ขอให้หลีกเลี่ยงไว้ให้ดีค่ะ ในเดือนนี้คุณจะมีการเดินทางในการงานเกิดขึ้น ทั้งใกล้ และไกล มีความสำเร็จดีค่ะ
มีนาคม คุณจะมีโชคดีอย่างมากในด้านการเงินจาก โชคลาภ หรือได้พบนายทุน หรือผู้สนับสนุนด้านการเงินที่ดีทำให้คุณมีกำลังใจที่จะคิด จะทำดำเนินการ ในการจัดแผนในการทำธุรกิจต่าง ๆ ได้ลงตัวมากขึ้น และมีความสำเร็จที่ดีรออยู่ข้างหน้า หากคุณพยายามอย่างไม่ลดละคุณจะถึงเส้นชัยอย่างแน่นอนค่ะ
เมษายน ให้ระวังความผิดหวังกับคนใกล้ตัว คุณจะเสียความรู้สึกอย่างมากกับเพื่อน หรือคนรู้ใจ ในบางรายอาจจะใช้คำว่า สูญเสียสิ่งที่เป็นที่รักก็ได้ค่ะ หรือเลิกคบหากับเพื่อนเนื่องด้วยเกิดการขัดใจกันอย่างไม่มีวันหวนมาคบกันอีกในเดือนนี้ค่ะ
พฤษภาคม ความก้าวหน้าในหน้าที่การงานได้เริ่มขึ้นแล้วค่ะ คุณจะได้รับข่าวความก้าวหน้าของคุณ เกิดจากความสามารถในการทำงานที่ฉลาด และรอบคอบของคุณเอง บัดนี้ถึงเวลาที่คุณจะได้รับผลลัพธ์ที่คุณได้ทำไว้แล้วค่ะ ไม่ว่าคุณจะได้รับเงินเดือนขึ้น หรือได้รับการเลื่อนตำแหน่ง หรือได้รับการประกาศเกียรติคุณในการทำงานด้วยความขยันของคุณในเดือนนี้ค่ะ
มิถุนายน เป็นเดือนที่คุณต้องทำงานหนักมาก อยู่นิ่งเฉยไม่ได้เลย ใครทำอะไรก็ไม่ถูกใจไปหมด คุณเลยต้องดำเนินการเองทั้งหมด ทำให้คุณเหน็ดเหนื่อยเป็นอย่างมาก แต่จะมีผู้ใหญ่เห็นความอุตสาหะของคุณนะคะ จะมีความก้าวหน้าดีมากในเดือนนี้ค่ะ
กรกฎาคม คุณจะรู้สึกสับสนในอารมณ์ของตนเองอย่างมาก เป็นเดือนที่ต้องใช้ความคิดมากเป็นพิเศษ ถ้าคุณทำงานด้านที่ต้องใช้ความคิดสร้างสรรค์ เดือนนี้สมองคุณจะทำงานหนักมาก ต้องระมัดระวังสุขภาพเกี่ยวกับสายตา และความเครียด เป็นเดือนที่จะมีความไม่แน่นอนบางอย่าง มีการเปลี่ยนแปลงในตนเองตลอดเวลา ไปทำบุญทำทานนะคะ จะได้สงบใจได้บ้างค่ะ
สิงหาคม คุณจะได้เดินทางไกลในต่างถิ่น ต่างแดน ได้มีโอกาสที่จะได้สัมผัสกับสังคมที่แตกต่างจากที่คุณเคยอยู่ และมีลู่ทางที่ดีรอให้คุณ ได้เก็บเกี่ยวประสบการณ์ คุณจะโชคดีด้านผู้อุปถัมภ์อย่างมากในเดือนนี้ค่ะ
กันยายน ในเดือนนี้คุณจะมีความก้าวหน้าในหน้าที่การงานเด่นชัด จะมีข่าวดีในการเลื่อนขั้น เลื่อนตำแหน่ง ได้เงินเดือนขึ้น มีความสำเร็จดี หากคิดจะศึกษาต่อในเดือนนี้มีเกณฑ์ดีมากค่ะ
ตุลาคม ในเดือนนี้ถือว่าเป็นเดือนที่มีความอุดมสมบูรณ์ในชีวิตค่อนข้างมาก คุณจะได้พบคนดีที่คุณรอคอย มิตรที่ถูกใจ คุณจะมีเกณฑ์ได้ข่าวดีที่เป็นมงคลจากญาติมิตร หากเดือนนี้คุณไม่คิดจะเดินทางไปไหนเลย คุณจะได้พบคนที่ไม่ได้พบนานมากเดินทางมาหาคุณค่ะ
พฤศจิกายน ขอให้คุณทำแต่สิ่งที่ดีไว้นะคะ อย่าทำการสิ่งใดนอกลู่นอกทางโดยเด็ดขาด ไม่ว่าจะเป็นการงาน หรือความรัก สิ่งดี ๆ ที่คุณสะสมมาจะมาสนองตอบคุณในเร็ว ๆนี้แล้วค่ะ ไปทำบุญตักบาตร กรวดน้ำให้เจ้ากรรมนายเวรนะคะ สิ่งดี ๆจะได้เข้ามาได้ง่าย และเร็วขึ้นโดยไม่มีสิ่งใดมาขัดค่ะ
ธันวาคม ความก้าวหน้าในชีวิต จะเป็นของขวัญแห่งความเหน็ดเหนื่อยของคุณตลอดปีนี้ค่ะ คุณจะได้รับการยอมรับอย่างแท้จริงจากผู้ร่วมงานทุกท่าน หรือแม้กระทั่งผู้บังคับบัญชา มีชื่อเสียงในสังคม มีสง่าราศีเด่นมาก รวมถึงด้านทรัพย์สมบัติ เงินทอง และความรักก็จะมีข่าวดีในเดือนนี้ด้วยค่ะ สวัสดีปีใหม่นะคะ


>>> ดูดวงปี 2557 ราศีอื่นๆ คลิก !!!