สวัสดีเพื่อนๆชาว RoV ที่น่ารักทุกคนแน่นอนว่าเกม RoV นั้นจะต้องมีการปรับปรุงเปลี่ยนแปลงอยู่เสมอ เพื่อไม่ให้ซ้ำซากจำเจ และเป็นแนวทางใหม่ๆให้กับผู้เล่นทุกๆคน ไม่นานมานี้ทาง RoV ได้มีแนวทางที่จะปรับ Item ชุดเก่ามาปัดฝุ่นเรื่องความสามารถให้หลากหลายมากยิ่งขึ้น ก็ต้องไปดูกันว่า Hero ตัวไหนจะเหมาะสมกับ Item ชิ้นใดอันนี้ก็ขึ้นอยู่กับเพื่อนๆแล้ว เดี๋ยวผมจะมาสรุปให้ดูว่ามี Item อะไรที่ถูกปรับไปบ้าง
Mantle of Ra


มาเริ่มกันที่เกราะไฟหรือ Mantle of Ra ไอเทมยอดนิยมของเหล่า Fighter
โดยรวมแล้วมีการปรับในเรื่องของเกราะและก็ความเสียหาย แก่ศัตรูรอบตัว
[แบบเก่า] เพิ่มเกราะ 200 หน่วย และสร้างความเสียหายรอบตัว 2% ของ HP สูงสุดของศัตรูและสร้างความเสียหายต่อมอเตอร์ป่าจะโดนแรงขึ้น 50%
[แบบใหม่] จะเพิ่มเกราะ 225 หน่วย/พลังชีวิต 1,000 / ฟื้นฟูพลังชีวิต 60 ต่อวินาที
โดยสกิลติดตัวจะถูกปรับในเรื่องของความเสียหายรอบตัว
ที่เปลี่ยนเป็นความเสียหาย 100 หน่วย (+4 ต่อ Level) และจะสร้างความเสียหายต่อมอนสเตอร์ป่าแรงขึ้น 100%
ตรงจุดนี้ต้องบอกเลยว่าเปลี่ยนจาก DMG % เป็น DMG ตายตัวแทน
แม้ว่าต้นเกมจะแรงแต่ท้ายเกมก็ค่อนข้างเหนื่อยเอาเรื่อง ตรงนี้ก็ต้องพิจารณากันอีกที หรือช่วงท้ายเกมอาจจะต้องขายของเพื่อเปลี่ยนเป็นไอเท็มชิ้นอื่น

The Aegis


มาดูในส่วนของ The Aegis ไอเทมคู่ใจของสาย Tank ที่ใช้ Mana กันบ้าง
กลายเป็นว่าไอเทมเกราะที่จำเป็นสำหรับเอาไว้ต่อต้านเหล่า Carry มันถูกปรับให้บางขึ้น
โดยรายละเอียดของ [แบบเก่า] นั้นจะเพิ่ม 360 เกราะและ 400 Mana สูงสุด/ลด Cooldown 20%
[แบบเก่า] หากศัตรูโจมตีจะลดความเร็วการโจมตี 30% และวิ่งช้าลง 15%
ตรงนี้ Carry บางตัวที่ค่อนข้างกลัวหน่อยว่า ไม่สามารถทำ DMG ระยะไกลแล้วหนีพ้นออกมาได้ง่ายๆ
[แบบใหม่] ถูกปรับโดยทำการลดเกราะจาก 360 เหลืออยู่เพียง 300
และเปลี่ยนเป็น "เป้าหมายที่อยู่รอบตัวเรา" จะถูกลดความเร็วการโจมตี 30%
[แบบใหม่] ตัดการ Slow การวิ่งของศัตรู 15% ออกไป
[แบบใหม่] ไม่สามารถออกทับซ้อนกับ Item Shield of The Lost ได้อีกต่อไปค่อนข้างน่าเสียดายพอสมควร ไอเทมตัวนี้ก็เหมือนกับลดประสิทธิภาพของ Tank โดยตรง

Amulet of Longevity


ต่อมา Amulet of Longevity: Item ชิ้นนี้ก็ถือว่าเป็น Item ทางเลือกที่เหมาะกับบางสถานการณ์
[แบบใหม่] ซึ่งถูกตัดในเรื่องของการบวกเกราะ 100 หน่วยไปเปลี่ยนเป็นเสริมการลด Cooldown 10% อันนี้ก็ถือว่าดีพอสมควร
ส่วนสกิลติดตัว Longevity เมื่อไม่ได้ต่อสู้จะฟื้นฟูพลังชีวิต 4 เปอร์เซ็นต์ต่อวินาทีก็ยังคงเหมือนเดิมเรียกได้ว่าเป็น item ที่ช่วยเพิ่มการฟื้นฟูพลังชีวิตได้สูงที่สุดในเกมอยู่

Odin's Will


Odin's Will ก็ยังเป็น Item ที่ไม่ค่อยน่าสนใจ แม้ว่ามันจะมีประโยชน์ในบางสถานการณ์และ Hero บางตัว
คราวนี้ก็จะถูกปรับความสามารถใหม่จาก [แบบเก่า] (+เกราะ 200)
[แบบใหม่] เปลี่ยนใหม่เป็น (+เกราะ 225) และยังคงเพิ่ม HP 1,200 และ (+5%ของความเร็วการเคลื่อน)
สกิลติดตัวยังคงเดิมคือ Loyalty เมื่อโดนโจมตีจะเพิ่มความเร็วการเคลื่อนที่และโจมตีแรงขึ้น 2% ซ้อนทับได้สูงสุด 5 ครั้ง

Shield of The Lost


มาดูที่ Shield of The Lost กันบ้างที่ [แบบเก่า] ก็คือลดความเร็วการโจมตีของศัตรูที่อยู่รอบลง 30%
[แบบใหม่] เปลี่ยนใหม่เป็น "เมื่อเป้าหมายโจมตี" จะถูกลดความเร็วการโจมตีลง 30% และความเร็วในการวิ่งศัตรู 15%
นี่แทบจะยกความสามารถของ The Aegis แบบเก่ามาทั้งดุ้นเลย
แต่มันมีจุดต่างตรงที่ว่าคนที่ออกไอเทม Shield of The Lost จะได้ประโยชน์มากกว่า
เพราะว่ามีเลือดขึ้นมา 1,200 หน่วยจาก Item ซึ่งตรงจุดนี้ต่างกับ The Aegis ที่ไม่ได้ให้แต่เพียงเกราะกับ Mana
ถือว่าเป็น Item ทางเลือกใหม่สำหรับสาย Tank ที่ความสามารถที่หายไปของ The Aegis นั้นกลับมาอยู่ใน Shield of The Lost เรียกว่าเป็น Item Tank ที่ดีกว่าเดิม

Leviathan


Item Leviathan เรียกว่าเป็น Item ป่าทางเลือกที่ไม่ค่อยมีใครออกใน Patch ปัจจุบัน
โดย [แบบเก่า] +เกราะ 300 สร้างความเสียหาย 2% ของ HP ทุกๆ 1 วินาที และครีปป่าโดน DMG แรงขึ้น 50%
[แบบใหม่] (+250 พลังชีวิต/+ เกราะ 250) และสร้างความเสียหาย 2% ของ HP สูงสุดและครีปป่าโดน DMG แรงขึ้น 100%
และมีการเสริมสกิลติดตัวใหม่เพิ่มขึ้นก็คือ การเพิ่มพลังโจมตี 80 หน่วยและลด Cooldown 15% อันนี้นี่แทบจะแถม Item: Spear of Longinus มาให้เลยฟรี 1 ชิ้น
ตรงนี้ก็ถือว่าดีสำหรับเวอร์ชั่นใหม่ และเหตุผลหลักที่ทำการลดความสามารถของเกราะไฟ
หรือ Mantle of Ra เพราะโดยส่วนใหญ่แล้ว หลายๆคนจะออกทับซ้อนกัน เพราะออร่าไฟนั้นสามารถทำงานร่วมกันได้ แต่ถ้าไม่ปรับ Mantle of Ra ก็จะทำให้ดูโกงจนเกินไปนี่ก็คือเหตุผลหนึ่ง

ก็หวังว่าจะเป็นประโยชน์กับเพื่อนๆนะครับ เตรียมตัวกันไว้ก่อนเลยสำหรับชาว Sanook Game รู้ก่อนโหดก่อนแน่ครับผมขอตัวลาไปก่อนสวัสดีครับ