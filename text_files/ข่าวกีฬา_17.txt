"เจ้าแหลม" ศรีสะเกษ นครหลวงโปรโมชั่น แชมป์โลกชาวไทย ได้โพสต์ข้อความผ่านทางเฟสบุ๊กสื่อออนไลน์ชื่อดังหลัง ตกเป็นข่าวเลิกรากับอดีตคู่หมั้นอย่าง "น้องเก๋" พัชรีวรรณ กัณหา เมื่อวานที่ผ่านมา   โดยทันทีที่อดีตคนรัก ประกาศเลิกแบบฟ้าผ่า แถมในช่วงเย็นของวันที่ 10 พ.ค. ที่ผ่านมา "น้องเก๋" ยังได้เปิดตัวหนุ่มหน้าตี๋ที่คาดกันว่า น่าจะกำลังคบหาดูใจกันอยู่ ซึ่งในเรื่องนี้ ยอดกำปั้นวัย 31 ปี แม้จะไม่ได้ออกมาชี้แจงในกรณีดังกล่าว แต่ในเฟสบุ๊คของ "ศรีสะเกษ ส.รุ่งวิสัย" ได้โพสต์ข้อความประโยคเพียงสั้นๆ แต่ก็ทำเอาหลายคนสะเทือนใจ "ผมรู้สึกเป็นคนโง่มาตลอด ผมบอกแล้วว่าผมไม่เคยทิ้งใคร" แม้สุดท้ายข้อความดังกล่าวนี้จะถูกลบไป แต่ก็ยังมีคนมือไวแคปไว้ทัน และหลายคนก็ได้เห็นข้อความนี้ไปบ้างแล้วนอกจากนี้ก็ยังมีแฟนกีฬาจำนวนมาก เข้าไปให้กำลังใจเจ้าแหลมในเฟสบุ๊ค โดยส่วนมากจะส่งกำลังใจ และขอให้ศรีสะเกษมีสมาธิในการฝึกซ้อม เพื่อทำชื่อเสียงให้กับตนเองและประเทศชาติต่อไป


 
