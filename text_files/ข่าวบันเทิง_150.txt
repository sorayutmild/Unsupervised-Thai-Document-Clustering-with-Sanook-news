 
มีข่าวพบรักครั้งใหม่กับพระเอก “หนุ่ม ศรราม เทพพิทักษ์” ทำเอาหลายคนตกอกตกใจ ล่าสุดนักร้องสาวคุณแม่ลูกหนึ่ง “นิโคล เทริโอ” เปิดคอนโดหรูใจกลางทองหล่อ ไอคอน 3 ให้กับ 3 พิธีกร  บ๊วย-เชษฐวุติ,เอมี่ กลินประทุม และ บอล เชิญยิ้ม จากรายการ “THE GUEST (เดอะ เกสท์) ตีสนิทคนดัง” ทาง ช่อง 8 ได้เยี่ยมชม พร้อมกับเปิดใจถึงรักครั้งใหม่ โดยนิโคลเผยว่า...
“กับคนที่เป็นข่าวก็คุยๆ กัน จริงเป็นเพื่อนกันมาแล้ว 20 ปีแล้ว รู้จักกันตั้งแต่ตอนเข้าวงการและก็เจอกันตามงาน ก็สนิทกัน แปลกมาก กี้เคยร่วมงานกับเพื่อนเขามาทุกคน อย่าง เต๋า สมชาย ก็เลยละครกันที่ช่อง 8 มอส ปฎิภาณ ก็เคยร่วมงาน แต่กับเขาไม่เคยร่วมงานเลย"
"จนเขามากำกับฯ เอ็มวีให้ เพลงล่าสุดของกี้ กี้เองก็ชอบคนเก่ง หลังจากจบเอ็มวีก็ห่างหายกันไป จนเขาบอกว่าเขาเปลี่ยนโทรศัพท์ใหม่แล้วแชทเก่าๆ เด้งขึ้นมารวมถึงแชทของกี้ด้วย เขาก็เลยทักมา"
"ตอนที่คุยกันทางแชทก็สักพักหนึ่งแล้ว กี้ว่าเขาเป็นผู้ใหญ่ดี เราก็เป็นผู้ใหญ่ มุมที่รู้สึกว่าเขาพิเศษ คือ เขาเป็นคนดูแลดี และเขาเป็นคนที่รักคุณพ่อคุณแม่ ดูแลทุกคน กี้ชอบคนแบบนี้ ซึ่งเราก็เป็นแบบนี้เหมือนกัน แต่อาจจะไม่ชัดเท่าเขา"
"นิสัยที่ใกล้เคียงกันก็มีนะ เป็นคนสนุกๆ เหมือนกัน เอาเป็นว่า สรุปตอนนี้เป็นคนที่สนิทมากที่สุด ไม่ปิดอะไรโตๆ กันแล้ว มันก็ดีมีคนคอยเป็นห่วงเป็นใย ก็ดีอยู่แล้ว"
"เขาก็เจอทิกเกอร์บ้าง ซึ่งเขาก็เข้ากันได้ดี ถามว่าโอกาสพัฒนาแค่ไหน อันนี้ไม่ทราบคะ ลองไปถามเขาดีกว่าเนอะ” นิโคลกล่าวทิ้งท้าย
ติดตามรายการ“THE GUEST (เดอะ เกสท์) ตีสนิทคนดัง”  ได้ทาง “ช่อง 8” เข้มทุกเรื่องรวม สุดทุกอารมณ์ ทุกวันเสาร์ เวลา 14.00 น. (ออนแอร์ เสาร์ที่ 24 มิถุนายนนี้)