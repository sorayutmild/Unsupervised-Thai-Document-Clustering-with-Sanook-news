Candy Crush Soda Saga ลงมือถือแล้ว โหลดเล่นกันได้เลย
Candy Crush Soda Saga
Candy Crush Soda Saga เกมเรียงทำลายลูกอมแนว Match-3 ยอดฮิตจาก Facebook ซึ่งเป็นเวอร์ชั่นใหม่ต่อจากภาคแรก ออกมาให้เล่นกันทางเว็บไซต์ Facebook ไปเมื่อช่วงปลายเดือนตุลาคมที่ผ่านมา มีแฟนมาลองเล่นต่อกันจากภาคแรกเป็นจำนวนมาก และตอนนี้ ทาง KING ก็ได้เพิ่มความสะดวกในการเล่นเกมนี้ ด้วยการออกเวอร์ชั่นมือถือให้เล่นกันได้ทุกที่ มีให้โหลดทั้งระบบ iOS และ Android
iOS >> https://itunes.apple.com/us/app/id850417475?mt=8
Android >> https://play.google.com/store/apps/details?id=com.king.candycrushsodasaga
Candy Crush Soda Saga
ระบบการเล่นของ Candy Crush Soda Saga จะต่างไปจากภาคเดิมเล็กน้อย คือหลักๆก็จะให้ผู้เล่นเรียงลูกอมที่เป็นแบบเดียวกัน 3 เม็ดขึ้นไปเพื่อทำลายและเก็บคะแนนอยู่ แต่มีฟีเจอร์การเล่นเพิ่มขึ้นมา อย่างการทำลายลูกอมที่เป็นสีเขียวกับขวดโซดา เพื่อปลดระดับน้ำโซดาให้ทะลักขวด ภายในจำนวนครั้งที่กำหนด หรือจะเป็นการทำลายลูกอมเพื่อทำลายน้ำแข็งเพื่อปลดตัวเยลลี่รูปหมี (จอลลี่แบร์) ให้ได้ครบจำนวนที่ต้องการ และยังมีการทำลายลูกอมเพื่อปล่อยจอลลี่แบร์ที่ติดอยู่กับน้ำผึ้งด้วย
Candy Crush Soda Saga
ฉากมีให้เล่นทั้งหมดกว่า 140 ฉาก แต่ละฉากก็มีเงื่อนไขและความยากต่างกันไป แต่เรามีเทคนิคการเล่นให้ง่ายขึ้นมาบอก โดยแต่ละฉากจะมีกำหนดครั้งในการเลื่อนตำแหน่งลูกอมอยู่ หากยิ่งเราใช้จำนวนครั้งน้อย โอกาสที่เราได้คะแนนสูงก็มากขึ้น พยายามเรียงลูกอมให้ได้ 4 เม็ดติดกันเพื่อปลดลูกอม Swedish Fish มันจะไปช่วยทำลายตำแหน่งที่เป็นเงื่อนไขของฉากให้อัตโนมัติ ไม่ว่าจะอยู่ตำแหน่งไหนก็ตาม หรือจะเรียงลูกกวาดให้ได้ 7 เม็ด เพื่อให้ได้ลูกกวาดสีรุ้งก็ดี
จากที่ได้ลองเล่นกันหลายคนต่างก็ว่าภาคนี้สนุกกว่าภาคแรกทีเดียว แล้วคุณล่ะลองเล่นกันหรือยัง?