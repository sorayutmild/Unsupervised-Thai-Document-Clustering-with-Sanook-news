ในวันเสาร์ที่ 30 เม.ย. 2565 ประมาณช่วงเย็น จะมีปรากฏการณ์สุริยุปราคา 2565 หรือที่เรียกว่า ราหูอมอาทิตย์ หมอช้าง ทศพร ศรีตุลา นักพยากรณ์ชื่อดัง ได้โพสต์ผ่านเพจเฟซบุ๊ก หมอช้าง ทศพร ศรีตุลา เตือน 2 ราศี ให้ระวังปัญหาสุขภาพ อุบัติเหตุ และการมีปากเสียงกับคนรอบตัว ได้แก่

ราศีเมษ (ผู้ที่เกิดระหว่างวันที่ 14 เม.ย. - 14 พ.ค.)
ราศีตุล (ผู้ที่เกิดระหว่างวันที่ 18 ต.ค. - 16 พ.ย.)

พร้อมระบุข้อความว่า "ช่วงนี้ดวงดาวแรง และยังมีปรากฏการณ์สุริยุปราคา โดยเฉพาะราศีเมษ และราศีตุล ให้ระมัดระวังปัญหาเรื่องสุขภาพ อุบัติเหตุ และความขัดแย้งการมีปากเสียงกับคนรอบตัว แนะนำให้สวดคาถาสุริยะบัพพา-จันทบัพพา เป็นเวลา 7 วันก่อนออกจากบ้านครับ"
ตั้งนะโม 3 จบ และสวดคาถา
พระคาถาสุริยะบัพพา

กุสเสโตมะมะ กุสเสโตโต ลาลามะมะ โตลาโม โทลาโมมะมะ โทลาโมมะมะ โทลาโมตัง เหกุติมะมะ เหกุติฯ

พระคาถาจันทบัพพา

ยัตถะตังมะมะ ตังถะยะ ตะวะตัง มะมะตัง วะติตัง เสกามะมะ กาเสตัง กาติยังมะมะ ยะติกาฯ


 
 