กระทรวงการคลัง เตรียมเปิดลงทะเบียนคนละครึ่งเฟส 3 เพิ่มอีก 16 ล้านสิทธิ ส่วนผู้ที่เข้าร่วมในเฟส 1 และเฟส 2 จะได้รับสิทธิอัตโนมัติ ไม่ต้องลงทะเบียนซ้ำ แต่อาจจะต้องมีการยืนยันสิทธิอีกครั้ง
เมื่อวันที่ 5 พ.ค. 64 ที่ประชุม ครม. อนุมัติมาตรการกระตุ้นเศรษฐกิจหลังเกิดสถานการณ์การแพร่ระบาดของไวรัสโควิด-19 บรรเทาภาระค่าใช้จ่ายของประชาชนในระยะเร่งด่วน ในแต่ละโครงการเพื่อช่วยเหลือ เยียวยาประชาชนที่ได้รับผลกระทบ โครงการคนละครึ่งมีเพื่อกระตุ้นการจับจ่ายใช้สอยภายในประเทศ บรรเทาภาระค่าใช้จ่ายให้ประชาชน และช่วยเพิ่มสภาพคล่องให้ร้านค้ารายย่อย เป็นการสนับสนุนเศรษฐกิจฐานรากและฟื้นฟูเศรษฐกิจของประเทศในองค์รวม
ผู้ที่ได้สิทธิ "คนละครึ่งเฟส 3" มี 2 กลุ่มคือ

ผู้ที่เข้าร่วมโครงการ คนละครึ่งในเฟส 1 และเฟส 2เป็นการร่วมจ่ายระหว่างรัฐกับประชาชน โดยให้เงินสนับสนุนคนละ 3,000 บาท จำนวน 31 ล้านคน ซึ่งล่าสุด น.ส.กุลยา ตันติเตมิท ผู้อำนวยการสำนักงานเศรษฐกิจการคลัง (สศค.) โฆษกกระทรวงการคลัง ระบุ มีจำนวนผู้ที่เข้าร่วม โครงการคนละครึ่ง เฟส 1 และเฟส 2 จำนวน 15 ล้านคน จะได้รับสิทธิอัตโนมัติ ไม่ต้องลงทะเบียนซ้ำ
เปิดรับลงทะเบียนคนละครึ่ง เฟส 3 เพิ่มอีก 16 ล้านคนกระทรวงการคลังจะเตรียมเปิดให้ผู้ที่ไม่เคยรับสิทธิสามารถลงทะเบียนคนละครึ่งเฟส 3 อีก 16 ล้านสิทธิ ส่วนรายละเอียดนั้นจะมีความชัดเจนในเร็วๆ นี้ ก่อนที่จะเสนอเข้าสู่ที่ประชุม ครม. พิจารณาในสัปดาห์หน้า

สิทธิที่จะได้ในโครงการ คนละครึ่งเฟส 3
มาตรการคนละครึ่ง เฟส 3 รัฐบาลจะจ่ายเงินเยียวยา คนละ 3,000 บาท ผู้มีสิทธิสามารถนำเงินเยียวยาที่ได้รับไปใช้จ่าย และรัฐจะสมทบวันละไม่เกิน 150 บาทต่อวัน โดยใช้สิทธิผ่านแอปฯ เป๋าตัง
คุณสมบัติผู้มีสิทธิเข้าร่วมโครงการ

มีบัตรประจำตัวประชาชนเป็นบุคคลสัญชาติไทย
อายุตั้งแต่ 18 ปีบริบูรณ์ขึ้นไป ณ วันที่ลงทะเบียน
ไม่เป็นผู้ได้รับสิทธิโครงการบัตรสวัสดิการแห่งรัฐ (ผู้ได้รับสิทธิบัตรสวัสดิการแห่งรัฐ สามารถตรวจสอบมาตรการสนับสนุนเพิ่มเติมจากภาครัฐฯ ได้ที่ www.cgd.go.th)

ระยะเวลาของโครงการคนละครึ่งเฟส 3
กรอบดำเนินการ มาตรการคนละครึ่ง เฟส 3 เป็นเวลา 6 เดือน ตั้งแต่กรกฎาคม-ธันวาคม 2564 
นอกจากโครงการคนละครึ่งแล้วนั้น รัฐบาลมีมาตรการช่วยเหลือประชาชนอีกหลายโครงการดังนี้

โครงการเราชนะ เพิ่มวงเงินให้กับผู้มีสิทธิ 32.9 ล้านคน อีกสัปดาห์ละ 1,000 บาท เป็นเวลา 2 สัปดาห์ ใช้จ่ายได้ถึงวันที่ 30 มิ.ย. 64
โครงการ ม33เรารักกัน เพิ่มวงเงินช่วยเหลือผู้ประกันตนมาตรา 33 จำนวน 9.27 ล้านคน อีกสัปดาห์ละ 1,000 บาท รวม 2 สัปดาห์ ใช้จ่ายได้ถึงวันที่ 30 มิ.ย. 64
โครงการ บัตรสวัสดิการแห่งรัฐ จำนวน 13.6 ล้านคน รวมถึงผู้ที่ต้องการความช่วยเหลือเป็นพิเศษ จำนวน 2.5 ล้านคน โดยรัฐบาลจะโอนเงินเข้าไปเดือนละ 200 บาท เป็นเวลา 6 เดือน (เดือน ก.ค.-ธ.ค. 64)
โครงการ ยิ่งใช้ยิ่งได้ รัฐบาลจะสนับสนุน E-Voucher ให้กับประชาชนที่้ซื้อสินค้า อาหาร-เครื่องดื่ม รวมถึงค่าบริการกับผู้ประกอบการที่จดทะเบียนภาษีมูลค่าเพิ่ม โดยกำหนดให้ไม่เกิน 5,000 บาทต่อวัน สูงสุดไม่เกิน 7,000 บาทต่อคน โดยจะให้ประชาชนที่ใช้จ่ายดังกล่าวจะได้รับการสนับสนุน E-Voucher จากรัฐในช่วงเดือน ก.ค.-ก.ย. 64 ไปใช้จ่ายในเดือน ส.ค.-ธ.ค. 64

อ่านข่าวคนละครึ่งเฟส 3 เพิ่มเติม


ครม. เคาะอัดฉีดเงิน "คนละครึ่งเฟส 3-เราชนะ-ม33เรารักกัน-บัตรคนจน" ใครได้เท่าไหร่เช็กเลย


มาแล้ว! ครม. ไฟเขียว คนละครึ่งเฟส 3 รับคนละ 3,000 บาท คิกออฟเดือน ก.ค. นี้


