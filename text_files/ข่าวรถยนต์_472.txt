     Mitsubishi Pajero Sport Elite Edition 2019 ใหม่ รุ่นพิเศษตกแต่งด้วยหลังคาสีดำ เคาะราคาจำหน่ายเริ่มต้น 1,459,000 บาท ถูกจัดแสดงที่งาน Motor Expo 2018 ระหว่างวันที่ 29 พฤศจิกายน - 10 ธันวาคม 2561 นี้

     Pajero Sport Elite Edition 2019 มาพร้อมชุดแต่งเสร็จสรรพจากโรงงาน ประกอบด้วย สัญลักษณ์ Pajero Sport บนฝากระโปรงหน้า, กระจังหน้าสีดำ, ชุดแต่งใต้กันชนหน้า-หลังสีดำ, ราวหลังคาสีดำ, สปอยเลอร์หลัง, ปลายท่อไอเสียสเตนเลส และล้ออัลลอยสีดำขนาด 18 นิ้ว ขณะที่ตัวถังสีขาว White Pearl มาพร้อมหลังคาสีดำ Jet Black Mica
     ภายในห้องโดยสารมาพร้อมเบาะนั่งหุ้มหนังสีน้ำตาลแบบ Horizontal Stripe, วัสดุสะท้อนความร้อนจากแสงแดดในกรณีจอดรถกลางแจ้ง, แผงข้างประตูและกล่องเก็บของคอนโซลกลางตกแต่งด้วยหนังสีน้ำตาล, กันรอยขอบประตูสเตนเลสพร้อมไฟ LED และพรมรองพื้นห้องโดยสาร ซึ่งจะมีในรุ่น Elite Edition เท่านั้น

     ด้านระบบความปลอดภัยมาตรฐานถูกติดตั้งถุงลมนิรภัย 7 ตำแหน่ง, ระบบเตือนการชนด้านหน้าตรง FCM, ระบบตัดกำลังเครื่องยนต์ชั่วคราวเมื่อเหยียบคันเร่งอย่างรุนแรง UMS, ระบบเตือนมุมอับสายตา BSW, กล้องมองภาพรอบคัน Multi Around Monitor, สัญญาณกะระยะ เป็นต้น
     เครื่องยนต์ของ Pajero Sport Elite Edition 2019 ไม่มีการเปลี่ยนแปลง โดยเป็นเครื่องยนต์ดีเซลเทอร์โบ 2.4 ลิตร ให้กำลังสูงสุด 181 แรงม้า ที่ 3,500 รอบต่อนาที แรงบิดสูงสุด 430 นิวตัน-เมตร ที่ 2,500 รอบต่อนาที ส่งกำลังด้วยเกียร์อัตโนมัติ 8 สปีด พร้อมระบบขับเคลื่อนสี่ล้อ Super Select 4WD II ให้เลือก

     ราคาจำหน่าย Mitsubishi Pajero Sport Elite Edition 2019 ใหม่ ประกอบด้วย

รุ่น 2WD ราคา 1,459,000 บาท 
รุ่น 4WD ราคา 1,574,000 บาท 

     *ตัวถังสีขาว White Pearl/หลังคาดำ Jet Black Mica เพิ่มอีก 20,000 บาท*
 