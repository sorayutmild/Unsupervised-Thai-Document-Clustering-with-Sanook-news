สลด อดีตสามีบุกแทงครูสาว ลูก 2 ตายคาห้องเรียน คนร้ายบาดเจ็บขาหัก หลังกระโดดหนีจากชั้น 2 ถูกจับและส่งรักษา
วันนี้ (23 มิ.ย.) เมื่อเวลาประมาณ 12.55 น. ได้เกิดเหตุคนร้ายใช้มีดแทง น.ส.อังคณา อายุ 29 ปี ครูโรงเรียนมัธยมแห่งหนึ่ง ในเขตเทศบาลตำบลกังแอน อ.ปราสาท จ.สุรินทร์ ถูกแทงเสียชีวิตภายในห้องเรียน และมีผู้ได้รับบาดเจ็บ ซึ่งเป็นคนร้ายทราบชื่อเล่นว่า โบ้ เจ้าหน้ารีบนำตัวส่งรักษา รพ.ปราสาท อย่างเร่งด่วน
ด้าน ยามของโรงเรียน ไม่เปิดเผยชื่อ กล่าวว่า เห็นว่าคนร้ายเป็นสามีของครู หลังมาจอดรถทางเข้าที่ป้อมยามหน้าโรงเรียน และถามตนว่า ครูคนนี้อยู่ไหม จากนั้นตนจึงพาขึ้นไปหา โดยมีครูนั่งกินข้าวอยู่หน้าห้อง 2 คน ครูคนที่ตายอยู่ในห้อง คนร้ายเปิดประตูเข้าไป
จากนั้นไม่นาน ครูที่อยู่ใกล้ได้ตะโกนเรียกตนให้ไปตรวจสอบ ระหว่างนั้นคร้ายเห็นตนกำลังจะเข้าไป คนร้ายจึงกระโดดลงมาจากชั้น 2 จนขาหัก และไม่สามารถหลบหนีได้ และพบคนตายเสียชีวิตแล้ว จึงได้แจ้งตำรวจ ซึ่งคนร้ายใช้มีดที่พกมาในกระเป๋า แทงกกหูข้างซ้าย มีแผลลึกและยาวประมาณ 10 เซนติเมตร
ผู้สื่อข่าวรายงานเพิ่มเติมว่า ตอนนี้ ผอ.โรงเรียน เรียกครูประชุมด่วนพร้อมสั่งปิดโรงเรียน ขณะที่เด็กๆ ทยอยเดินทางกลับบ้านหมดแล้ว
ส่วน นายโบ้ ทราบข้อมลจากแหล่งข่าวว่า เคยโพสต์ข่มขู่ฆ่าครูสาวมาแล้วเมื่อ 3 วันที่แล้ว หลังจากผู้ตายจับได้ว่ามีคนอื่น จนเกิดการทะเลาะกันบ่อย และคนร้ายน่าจะตามมาขอคืนดีแต่ไม่สำเร็จ จึงก่อเหตุสลดดังกล่าว โดยทั้งสองคนมีลูกด้วยกัน 2 คน
เบื้องต้น ทราบว่าคนร้ายตามมาง้อขอคืนดี แต่ถูกปฏิเสธ จนเกิดเหตุสลดดังกล่าวขึ้นในโรงเรียนที่มีเด็กนักเรียนกำลังเรียนอยู่จำนวนมาก
ทั้งนี้ เจ้าหน้าที่ตำรวจกำลังรวบรวมหลักฐาน พร้อมสืบสวนสอบสวนหาสาเหตุของการก่อเหตุในครั้งนี้ที่แท้จริง เพื่อดำเนินคดีตามกฏหมายต่อไป