สถิติเผย นักพัฒนายังคงสร้างเกมลง PC มากกว่า PS4 และ Xbox one
เกมส์
ข้อมูลนี้เป็นผลสำรวจจากเหล่าพัฒนาเกมที่มาเข้าร่วมงาน GDC 2014  จากทาง State of the Industry Survey  ซึ่งเป็นการโหมโรงให้ทราบถึงทิศทางข้อมูลก่อนที่จะเข้าสู่งาน GDC 2015  ซึ่งจะจัดขึ้นในวันที่ 2 – 6 มีนาคม 2015
เนื้อหานี้ผมได้หยิบข้อมูลในหลายส่วนมานำเสนอ  แต่ที่ดูน่าสนใจและสวนกระแสกับคำพูดเมื่อไม่กี่ปีก่อนที่บอกว่า PC  กำลังจะตายดูเหมือนจะไม่เป็นความจริงเพราะจากการสำรวจเหล่านักพัฒนาเกม PC  และ Mobile แล้ว ทั้งสองแพลตฟอร์มนี้ยังถือว่าเป็นผู้นำ  อีกด้านหนึ่งจากผลสำรวจจำนวน 26 เปอร์เซ็นต์ได้บอกว่าพวกเขากำลังสร้างเกมบน  PlayStation 4 ตัวเลขนี้เพิ่มขึ้นจากปีที่แล้วจากของเดิมคือ 14  เปอร์เซ็นต์ ,อีกจำนวน 22 เปอร์เซ็นต์ได้บอกว่าพวกเขากำลังพัฒนาเกมบน Xbox  One ตัวเลขนี้เพิ่มขึ้นจากปีที่แล้วของเดิมคือ 12 เปอร์เซ็นต์
ทีนี้มาดูชาว PC และ Mobile ที่บอกว่ามันยังคังป๊อบปูล่าเนื่องจาก 56 เปอร์เซ็นต์ของ ผลสำรวจได้บอกว่าเกมที่พวกเขาทำอยู่ตอนนี้จะปล่อยลง PC และอีก 50  เปอร์เซ็นต์บอกว่าจะปล่อยลงสมาร์ทโฟนหรือแท็ปเล็ต  หากนำไปเทียบกับตัวเลขปีก่อนหน้านี้จะอยู่ที่ 53 และ 52  เปอร์เซ็นต์ตามลำดับ จะเห็นได้ว่าฝั่ง Mobile มีตัวเลขลดลงเล็กน้อยครับ
เพิ่มเติมจากผลสำรวจ 29  เปอร์เซ็นต์ของนักพัฒนาคาดหวังว่าจะได้เห็นเกมของพวกเขาปล่อยลงบน  PlayStation 4 และอีก 24  เปอร์เซ็นต์ของผู้ตอบแบบสอบถามคาดหวังว่าจะเห็นเกมของพวกเขาลงบนเครื่อง  Xbox One ,เปรียบกับปีที่แล้วตัวเลขอยู่ที่ 20 และ 17 เปอร์เซ็นต์ตามลำดับ  …ถึงแม้ตัวเลขจะยังดูไม่มากแต่มองในแง่ดีแล้วถือว่าเพิ่มขึ้นล่ะนะ  ส่วนทางด้าน PC  นักพัฒนาได้คาดหวังว่าจะได้เห็นเกมต่อไปของพวกเขาโลดแล่นบนแพลตฟอร์มนี้อยู่ ที่จำนวน 53 เปอร์เซ็นต์ ในขณะที่สมาร์ทโฟนหรือแท็ปเล็ตตกเหลืออยู่ 48  เปอร์เซ็นต์(สัญญาณว่าเกมมือถือกำลังค่อยๆหมดความนิยม?)
มาดูข้อมูลกราฟด้านล่างซึ่งเป็นผลสำรวจเหล่านักพัฒนาเกมเกือบ 2,000 คน  ได้ชี้ให้เห็นว่ารายได้หลักของพวกเขานำสุดแน่นอนว่ายังคงเป็นการขายเกมให้ กับเหล่าเกมเมอร์ แต่ที่น่าสนใจคืออันดับถัดมา Microtransactions  หรือก็คือระบบขายของภายในเกมด้วยเงินจริง  ซึ่งนักพัฒนาเกมทั้งหลายเริ่มปรับเปลี่ยนกลยุทธ์ไปในทิศทางนี้  เพราะหากเกมติดตลาดแล้วผมคิดว่ายังไงเสียคงหนีไม่พ้นคำว่าเสือนอนกิน
เกมส์
ต่อมาเป็นแบบสำรวจว่าระหว่าง 2014 กับ 2013 ปีไหนทำกำไรได้มากกว่า  ผลสำรวจส่วนใหญ่ตอบว่าปี 2014 หากเทียบกับ 2013 แล้วถือว่างห่างกันราว 30  เปอร์เซ็นต์เลยทีเดียว  นับว่าปีที่แล้วถือเป็นปีทองของเหล่านักพัฒนาเกมเลยก็ว่าได้
เกมส์
อีกหนึ่งสิ่งน่าสนใจจากผลสำรวจคือ มากกว่า 1 ใน 10  ของนักพัฒนาบอกว่าพวกเขากำลังทำเกมประเภท eSport. โดย 12  เปอร์เซ็นต์ของผลสำรวจเหล่านักพัฒนาบอกว่าได้ตัดสินใจพัฒนาเกมแนว eSport  เน้นการแข่งขัน การใช้สกิลความสามารถและเป็นเกม multiplayer ซึ่งจำนวน 79  เปอร์เซ็นต์ได้ให้ความเห็นว่าเกมประเภท eSport  เป็นเกมที่สร้างรายได้ระยะยาวให้กับธุรกิจ  แถมสิ่งเหล่านี้มันสามารถเข้ามากลายเป็นส่วนหนึ่งในชีวิตของเหล่าเกมเมอร์ ได้  …ข้อมูลเหล่านี้ได้ชี้เป็นนัยๆว่าในอนาคตเราจะได้เห็นเกมที่เน้นการแข่งขัน กันเป็นทีมมากขึ้น  เกมไหนที่เกิดก่อนก็คงต้องเร่งผลักดันตัวเองถีบให้สูงขึ้น  เราอาจได้เห็นงานประจำปีที่ใหญ่ขึ้น เงินรางวัลสูงขึ้น คนให้การยอมรับแวดลง  eSport มากขึ้น คอยดูกันครับ
 
Source:

http://www.gamasutra.com/view/news/234229/GDC_State_of_the_Industry_Developers_double_down_on_PS4_Xbox_One.php
