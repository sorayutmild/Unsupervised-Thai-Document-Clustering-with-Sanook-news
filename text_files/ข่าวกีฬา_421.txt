 
เครดิตคลิป thairath
หลังจากคว้าชัยชนะเหนือเวียดนามได้อย่างสวยงาม 3-0 ในการแข่งขันฟุตบอลโลก รอบคัดเลือก โซนเอเชีย เมื่อวันอังคารที่ผ่านมา และเดินทางกลับถึงไทยเมื่อช่วงสายของเมื่อวันที่ 14 ต.ค.ซึ่งหลังจากทัพนักเตะทีมชาติไทยและทีมงาน เดินทางกลับมาจากกรุงฮานอย ท่ามกลางการต้อนรับอันอบอุ่นของแฟนบอลและกองทัพนักข่าวที่ท่าอากาศยานดอนเมือง ทางทีมงาน ไทยรัฐทีวี ได้มีโอกาสสัมภาษณ์สั้นๆถึงความสำเร็จครั้งนี้ด้วยบรรยากาศเป็นกันเองโดยขุนพลทีมชาติไทยให้สัมภาษณ์กันแบบสบายๆ แถมมีปล่อยมุกให้เฮฮากันตลอด เช่น "เกริกฤทธิ์ ทวีกาญจน์" พูดถึงประตูแรกสุดสวยว่า ตัดสินใจยิงเองเพราะ "ทริสตอง โด" แบ็กขวาขึ้นมาเติมไม่ทัน
"กัปตันอุ้ม-ธีราทร บุญมาทัน" บอกว่าประตูที่สามของทีมนั้น ตนยิงเข้าเพราะฟลุ๊ก รวมไปถึง "ปกเกล้า อนันต์" บอกว่าตั้งใจส่งให้ "ธีรศิลป์ แดงดา" แต่บอลดันไปถึง เจ้าอุ้ม อย่างส้มหล่น ฯลฯซึ่งในคลิปนี้ แฟนบอลจะได้เห็นอีกมุมนึงนอกสนามของขุนพลช้างศึก และยังได้เห็นนักฟุตบอลบางคนที่ไม่ค่อยได้ให้สัมภาษณ์ออกสื่อ มีโอกาสจับไมค์ขอบคุณแฟนบอลด้วย เช่น "กรวิทย์ นามวิเศษ", "สรรวัชญ์ เดชมิตร", "ธนบูรณ์ เกษารัตน์" เป็นต้น