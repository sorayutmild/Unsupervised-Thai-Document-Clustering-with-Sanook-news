พลอย เผยไม่ได้ติดต่อ ปีเตอร์ 5 เดือนแล้ว ใจกว้างจะเอาแฟนใหม่มาอยู่ด้วยไม่ว่า อยากให้ช่วยดูแลลูก
เป็นประเด็นฮอตขึ้นมาอีกครั้งสำหรับความรักที่ระหองระแหงของ พลอย พรพรรณ และ ปีเตอร์ คอร์ปไดเรนดัล ก่อนหน้านี้คนแฉภาพความสนิทสนมระหว่าง ปีเตอร์ กับ แอนนี่ ( ไบค์เกอร์สาวสุดเซ็กซี่ แอนนี่ ปริศนา ) ออกมาเป็นระยะ และที่พีคสุดเมื่อครั้ง พลอย เข้าโรงพยาบาล ในโลกออนไลน์ได้มีการนำภาพออกแฉ ปีเตอร์ ออกทริปอยู่กับ แอนนี่  มีการตั้งคำถามว่า ปีเตอร์ ในฐานะสามีไม่ได้มาดูแลภรรยาเลยเหรอ 
ล่าสุด พลอย พรพรรณ ได้แถลงข่าวเปิดตัวหนังสือ การแก้ปัญหาชีวิต จากเรื่องราวของตัวเอง เอ่ยปากว่าไม่ได้แฉสามีตัวเองแต่อย่างใด พร้อมกับอัพเดทอาการป่วยของตัวเองว่า ป่วยติดเชื้อในกระแสเลือด แอดมิด 2 รอบ ให้น้ำเกลือ เหตุพักผ่อนน้อย ทำงานหนัก เลี้ยงลูก รับกระทบเรื่องงาน
เปิดตัวหนังสือ ใช้เวลาเขียนนานไหม?"ใช้เวลาเขียนเกือบเดือนค่ะ จะเกี่ยวกับชีวิตพี่ที่ผ่านมาเป็นอย่างไรบ้าง และวิธีแก้ปัญหาในชีวิต ปัญหาเล็กๆ น้อยๆ ก็ไม่เอามาเขียน แต่พอดีมีปัญหาใหญ่ที่เราจัดการผ่านมาได้ พี่รู้สึกว่าเป็นประโยชน์ต่อใครหลายคนที่ได้เจอปัญหาเหมือนกัน แต่ไม่เกี่ยวกับสามีนะ จะเขียนเกี่ยวกับความรักดีๆ ที่ให้กัน ไม่ได้เขียนตอนทะเลาะกันเพื่อมาแฉคงไม่ เดี๋ยวเขาฟ้องเอา"
มีคนมาให้กำลังใจเยอะมาก?"ตื้นตันมากค่ะ น้ำตาคลอ มันเป็นสิ่งที่ทำให้เราอยู่ตรงนี้ได้นาน"
เหมือนตอนนี้เราเป็นเสาหลักของบ้าน?"ใช่ค่ะ เป็นเสากลางบ้านเลยค่ะ"
อะไรคือกำลังใจที่ทำให้เราสู้มาถึงตอนนี้?"ลูกค่ะ ถ้าตัวคนเดียวอาจจะไม่แข็งแกร่งขนาดนี้ก็ได้"
ล่าสุดเพิ่งเข้าโรงพยาบาลมา เป็นอย่างไรบ้าง?"ตอนแรกติดเชื้อในกระแสเลือดก่อน พอออกมาแพนเตอร์ป่วยมีเชื้อไวรัสของเด็ก เวลาป้อนข้าวลูกก็ทานช้อนเดียวกับเขา และด้วยความที่ยังไม่แข็งแรง เราก็เลยติดเชื้อไวรัสลูกต่อ ทำให้ต้องแอดมิดต่อจากลูกเลย เพราะดูแลลูกทั้งวันทั้งคืน เวลาพักผ่อนไม่เพียงพอ"
เห็นว่าเราเป็นมาสองรอบติดแล้ว?"ค่ะ เข้าไปอีกรอบพยาบาลดีใจมากเลย เหมือนได้กลับไปในครอบครัวอีกครั้ง (หัวเราะ) คุณหมอบอกว่าครั้งแรกเป็นเยอะหน่อย ไข้ขึ้นสูงมากต้องแอดมิด ครั้งที่สองหมอเลยบอกว่าต้องพักผ่อนให้เพียงพอ เดี๋ยวจะไม่มีแรงทำงานต่อไป คือเราต้องคิดเรื่องงานตลอดเวลา ถ้าโปรเจคนี้จบ เราจะทำโปรเจคอะไรต่อเพื่อหาเงินมาเลี้ยงลูก มันต้องคิดตลอดเวลาอยู่แล้ว ทำให้นอนไม่หลับค่ะ"
พอเราเป็นซิงเกิ้ลมัม เลยทำให้เวลาดูแลตัวเองลดลง?"อย่าเรียกว่าซิงเกิ้ลมัม เรียกว่าคุณแม่ผู้ทุ่มเทดีกว่า ยังไม่ได้ไปหย่า มันหนัก แต่พอเชื่อว่าคนหนักกว่าพลอยก็มี"
หลายคนบอกว่าที่เราเข้าโรงพยาบาลถี่เพราะตรอมใจ?"ไม่ๆ ไม่เกี่ยวเลยค่ะ เกี่ยวกับเรื่องที่ดูแลตัวเองไม่ดีพอมากกว่า หลังจากนี้ต้องพักผ่อนให้มากขึ้น จัดเวลาหาผู้ช่วย ไปออกกำลังกาย ดูแลตัวเองมากขึ้น"
พอเราอยู่ในจุดที่ป่วย คิดถึงอยากให้เขามาดูแลบ้างไหม?"มีเหมือนกัน ห้องติดๆ กันจะมีพ่อแม่ลูกเนอะ ช่วยกันเลี้ยงลูก บางทีมาคิดว่าทำไมฉันต้องเป็นคนเดียวที่มานั่งเลี้ยงลูก ดูแลทั้งวันทั้งคืน จริงๆ เป็นหน้าที่ของแม่อยู่แล้ว แต่อยากมีคนที่พอจะมาช่วยดูแลให้เราได้ด้วย ผ่อนหนักให้เป็นเบา พลอยจะได้ไม่ต้องมาป่วยตาม"
กระทบกับงานไหม?"กระทบแน่นอนค่ะ"
เราป่วย ปีเตอร์ทราบไหม?"ทราบค่ะ เขาน่าจะต้องทราบอยู่ เพราะคนที่รู้จักก็บอกพี่เตอร์อยู่ว่าลูกป่วยจะกลับไปหาไหม เขาไม่ได้ติดต่อมาเลยค่ะ"
พอเราป่วย ก็มีคนเห็นปีเตอร์ไปออกทริปกับแอนนี่?"เห็นรูปว่าไปด้วยกันค่ะ คือทราบหมด เพราะเวลาพลอยจะไปไหน พลอยก็กลัวโดนสัมภาษณ์ บางทีก็งงเพราะไม่รู้เรื่องอะไรเลย เลยต้องอ่านข่าว ติดตามให้เยอะหน่อยว่าเกิดอะไรขึ้น จะได้ตอบได้"
แต่สองคนนั้นโดนโจมตีหนักเลย?"พลอยคาดว่าคุณแอนนี่คงไม่ตั้งใจหรอกนะคะว่าจะทำอย่างนั้น พลอยเชื่อว่าคงไม่มีใครใจร้ายใจดำ ใจหมู ใจหมาขนาดนั้นนะ ถ้าเขาตั้งใจก็ไม่รู้นะ แต่พลอยว่าคงไม่ใช่คนแบบนั้นค่ะ เอาจริงๆ มันผ่านมานานมากแล้ว ที่เขาจะมีผู้หญิงหรืออะไร มันปลงไปแล้วนะคะ เอาจริงๆ อาจจะไม่ใช่ผู้หญิงคนเดียวก็ได้ อาจจะไม่ใช่แอนนี่ก็ได้ พลอยจะมานั่งคิดมากว่าเขาไปกับผู้หญิงคนนู้นคนนี้ตลอด มันไม่เป็นประโยชน์กับชีวิตหรอก"
ถือว่าจิตใจเราเข้มแข็งมาก?"จิตใจเข้มแข็งมาก แต่ร่างกายค่อนข้างจะไม่ไหว น้ำหนักจาก 52 เหลือ 44 แล้วค่ะ ผอมมาก"
ในไอจีพี่เตอร์โดนถล่มเละเหมือนกัน?"เห็นเหมือนกันค่ะ พลอยว่าเขาคงกำลังตั้งหลักอยู่ คือจริงๆ พูดทุกรอบเลยที่ให้สัมภาษณ์ เลิกไปต่อว่าเขาได้แล้ว บางทีคนที่โดนผลักๆ จนล้ม มันไม่มีทางลุกขึ้นมาได้ เพราะฉะนั้นเปิดทางให้เขาเถอะค่ะ"
เราไม่ได้คุยกับเขามานานเท่าไหร่แล้ว?"ตอนนั้นพูม่า 5 เดือนแล้ว ก็ประมาณ 5 เดือนค่ะ ไม่ได้ติดต่อกันเลย"
เห็นบอกจะมีเข้ามาเคลียร์เรื่องหย่า?"ใช่ มีคนมาเล่าให้ฟังเหมือนกัน ตอนนี้เลยต้องใส่ชุดเกราะนิดนึง คือตื่นเต้น กลัวตั้งรับไม่ได้ เพราะทุกวันนี้พลอยใช้ชีวิตที่ค่อนข้างเข้มแข็งมาสักพักหนึ่งแล้ว พลอยไม้รู้ว่าจะมาไม้ไหน บางทีไม่อยากเจอตัวต่อตัวด้วยซ้ำ ต้องมีผู้ใหญ่เข้ามาช่วยคุยให้ดีกว่า เพราะไม่รู้จะทำหน้ายังไง"
เขาจะฟ้องหย่าเลยใช่ไหม?"คำว่าฟ้องน่าจะมาจากฝ่ายพลอยมากกว่า ไม่น่าจะมาทางเขา อาจจะมาคุยเรื่องลูก แต่ถ้าเขาอยากหย่าเขาคงหย่าไปแล้วค่ะ คือเขาเคยพูดให้พลอยฟังเหมือนกันว่าเขาจะแต่งงานครั้งเดียว เพราะฉะนั้นผู้หญิงคนอื่นก็...."
ส่วนตัวเราโอกาสหย่า กับการกลับมาเป็นครอบครัวเหมือนเดิม อันไหนสูงกว่ากัน?"ความเป็นครอบครัว พลอยให้ในความเป็นพ่อของลูกดีกว่า แต่สามีภรรยาไม่เป็นไรอยู่บ้านเดียวกันได้ พลอยไม่ซีเรียส หรือเขาอยากจะมีคนใหม่พามาอยู่บ้านเดียวกัน พลอยไม่ซีเรียสเหมือนกัน คือตอนนี้งานหลักๆ พลอยต้องดูแลลูก ทำงานให้ดีที่สุด เขาอยากจะทำอะไรโอเค ถ้าเป็นพ่อของลูกแล้วช่วยพลอยดูแลลูกได้"
ที่บอกเตรียมผู้ใหญ่ไว้คุย คือฝั่งนั้นจะเข้ามาเคลียร์ใช่ไหม?"ต้องเข้ามาเคลียร์เพราะตอนนี้ปัญหาเหมือนเป็นชนักติดหลังเขาอยู่ เขาทำอะไรก็ไม่ได้ เหมือนทุกคนอยากให้เขามาเคลียร์ให้เรียบร้อยก่อน เพราะมันจะทำให้ภาพลักษณ์เขาไม่ดีค่ะ ทุกอย่างอยากให้ทำเพื่อลูกเถอะค่ะ สงสารเด็กที่เค้าไม่ได้มีประเด็นกับเรา อยากให้เขามีประสบการณ์ที่ดี มีความรู้สึกที่ดี อย่ามีปัญหาพ่อแม่เลิกกัน
เพราะพี่เตอร์ก็เคยผ่านตรงนี้มาตอนเด็กๆ เหมือนกัน เขาอยากเป็นพ่อที่ดี อยากให้พื้นที่ให้เขาได้หายใจบ้าง ให้พื้นที่คุณแอนนี่ได้หายใจบ้าง เขาจะผิดอะไรยังไง เอาจริงๆ เป็นเรื่องของคนสามคนนั้น ไม่เกี่ยวกับพลอย แต่พลอยอยากให้เลือกเพื่อนที่ดี พลอยเชื่อว่าอะไรที่มาจากหัวเขาตอนนี้มาจากคนรอบข้าง ทำให้เขาคิดไม่ได้สักที เลือกคบเพื่อนให้ดีนะคะ"
ถ้าต้องหย่าจริงๆ เราพร้อมไหม?"ไม่เป็นไรเลยค่ะ ตอนนี้พลอยใช้ชีวิตคนเดียวมา 5 เดือนแล้ว สบายมากค่ะ"