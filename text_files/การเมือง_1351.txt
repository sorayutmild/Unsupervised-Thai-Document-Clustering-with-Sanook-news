จากกรณี นายสิระ เจนจาคะ ส.ส.กรุงเทพมหานคร พรรคพลังประชารัฐ ลงพื้นที่ อ.กะรน จ.ภูเก็ต ก่อนมีปากเสียงกับเจ้าหน้าที่ตำรวจ ล่าสุดวันนี้(20 สิงหาคม 2562) พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวถึงกรณีดังกล่าวว่า ตนเองไม่จำเป็นต้องคุยกับนายสิระ เพราะเป็นเรื่องของพรรค ไม่เกี่ยวกับตน ซึ่ง พล.อ.ประวิตร วงษ์สุวรรณ ประธานยุทธศาสตร์พรรคพลังประชารัฐ ก็บอกว่าจะเรียกมาพูดคุยแล้ว
ขณะเดียวกัน นายกรัฐมนตรียังบอกอีกว่า ต้องเห็นใจเจ้าหน้าที่ตำรวจ เพราะมีงานที่ต้องรับผิดชอบเยอะ ทั้งยังไม่มีกติกาว่าหาก ส.ส. ลงพื้นที่ จะต้องมีคนไปอารักขาดูแล หากกลัวอันตรายให้ทำหนังสือขอไปที่ตำรวจ ทางนายสิระอาจจะไม่เข้าใจกฎข้อนี้
ส่วนการจะให้ตำรวจไปจับคนนั้นคนนี้ตามใจ เป็นเรื่องที่ทำไม่ได้ ทุกอย่างมีกระบวนการขั้นตอน ต้องมีการร้องทุกข์กล่าวโทษถึงจะจับกุมได้ นายกฯ ยังยืนยันว่าไม่ได้แก้ตัวแทนใคร ก่อนจะกล่าวทิ้งท้ายว่า “ก็ขอให้ลดบ้าง อย่างนี้อย่าทำเลย ผมไม่เห็นชอบด้วย