เกมส์ GTA V
ไร้สาระมาหหลายบทความแล้ว วันนี้ผมก็พาเพื่อนๆ มารับกระแสเกม GTA V ที่กำลังจะวางแผงพรุ่งนี้กันแล้วนะครับ ด้วยสิ่งผิดกฏหมายต่างๆ ใน GTA ที่เทียบกับความเป็นจริงแล้วจะถูกลงโทษอย่างไรบ้าง (เทียบตามกฏหมายของ U.S.A. และ รัฐแคลิฟลอเนีย เป็นหลักครับ)
ขโมยรถ
เกมส์ GTA V
จำคุกไม่เกิน 3 ปี     ปรับไม่เกิน $10,000ที่มา : http://www.shouselaw.com/grandtheft-auto.html
พื้นฐานที่เหล่าสาวก GTA ทุกคนต้องทำแน่นอนก็คือการขโมยรถนี่แหละครับ ไม่ว่าจะงัดรถที่จอดอยู่ หรือไปกระชากเจ้าของลงจากรถแล้วแย่งขับไปดื้อๆก็ตาม โดยความผิดด้านนี้นั้นมีบทลงโทษแตกต่างกันไปตามความรุนแรงครับ
มีอาวุธสงครามในครอบครอง
เกมส์ GTA V
จำคุกไม่เกิน 10 ปี     ปรับไม่เกิน $10,000ที่มา : http://en.wikipedia.org/wiki/Title_II_weapons#cite_note-punish-3http://www.law.cornell.edu/uscode/text/26/5871
ไม่นับรวมปืนพกนะครับ แต่เป็นพวกอาวุธสงครามอย่างเช่นปืนกลเบา, ปืนกลหนัก, ระเบิด ไปจนถึงปืนยิงจรวด Rocket Launcher หรือพวกอาวุธที่จัดอยู่ในหมวด "Title II Weapon" กับ "NFA Firearm"
หลบหนีการจับกุม
เกมส์ GTA V
จำคุกไม่เกิน 1 ปี     ปรับไม่เกิน $1,000ที่มา : http://www.shouselaw.com/resisting-arrest.html

ไม่ว่าเราจะมีความผิดจริงหรือไม่ หากหลบหนีการจับกุมจากเจ้าหน้าที่ตำรวจในอเมริกา ก็จะโดนไล่ล่าแบบในเกมนั่นแหละครับ ความผิดนี้ครอบคลุมไปถึงการขัดขวางเจ้าหน้าที่ตำรวจ หรือหน่วยงานที่ต้องปฏิบัติหน้าที่อย่างเร่งด่วนเช่นเจ้าหน้าที่ดับเพลิงด้วย แต่ก็ว่ากันตามเหตุและผลไปครับ ไม่ใช่ว่าทุกคนจะโดนจับเข้าซังเต 1 ปีกันหมด
ขับรถฝ่าไฟแดง
เกมส์ GTA V
ปรับไม่เกิน $250 (U.S.)   $480 (เฉพาะที่ California)ที่มา : http://blog.gasbuddy.com/posts/California-s-red-light-camera-fines-are-worst-in-the-U-S/1715-482313-784.aspx
ความผิดนี้โชคดีที่ไม่โดนจำคุก เพราะด้วยความรีบเร่งอาจจะมีหลุดกันได้ (คนไทยนี่ประจำ) แต่หากเราฝ่าไฟแดงทั้งที่ดื่มแอลกอฮอล์ หรือไปชนใครเข้า อันนี้ก็อีกเรื่องเลยล่ะครับ ซึ่งที่แคลิฟลอเนียร์จะมีค่าปรับสูงกว่ารัฐอื่นๆ ในอเมริกาครับ
ขับรถผิดกฏหมาย
เกมส์ GTA V
จำคุกไม่เกิน 90 วัน     ปรับไม่เกิน $1,000ที่มา : http://www.dmv.ca.gov/pubs/vctop/d11/vc23103.htm
อันนี้ผมไม่รู้จะเรียกว่ายังไงดีแฮะ เพราะมันครอบคลุมตั้งแต่การขับรถย้อนศร, ขับแบบผาดโผน, ขับปาดไปมา ผมขอเรียกรวมว่ามันคือการขับแบบผิดกฏหมายก็แล้วกัน แต่ก็เหมือนข้อที่แล้วครับ โทษจำคุกและค่าปรับนี้อยู่ในกรณีัที่เราไม่ได้ดื่มแอลกอฮอล์ หรือไปชนคนอื่นครับ
แข่งรถบนถนนสาธารณะ
เกมส์ GTA V
จำคุกไม่เกิน 90 วัน     ถูกยึดรถหรือทำลายรถทิ้งที่มา : http://www.btpautoparts.com/californialaws.htmlhttp://www.nbcnews.com/id/19339955/ns/us_news-crime_and_courts/t/street-racers-souped-up-cars-crushed/#.UjaIitJT7To
ถือว่าเป็นกฏหมายที่โหดมาก สำหรับการจัดการเหล่านักซิ่งทั้งหลายในอเมริกา โดยเฉพาะที่รัฐแคลิฟลอเนีย ไม่ว่าจะรถเล็ก รถใหญ่ หรือรถแพงแค่ไหน หา่กนำไปซิ่งแข่งกันแล้วโดนจับได้ล่ะก็ ติดคุกร์ชัวร์ๆ แถมโดนยึดรถไม่ก็ทำลายรถทิ้งอีกด้วย ขึ้นอยู่กับความรุนแรงของความผิด แต่หากมีความประพฤติดีก็ยังพอมีโอกาสที่จะได้รถคืนอยู่บ้างนะเออ (เว้นแต่จะโดนบี้เป็นก้อนสี่เหลี่ยมไปแล้ว อันนั้นหมดสิทธิ์แน่นอน)
ขับรถชนคน
เกมส์ GTA V
จำคุกไม่เกิน 6 ปี     ปรับไม่เกิน $1,000ที่มา : http://www.wklaw.com/vehicular-manslaughter-overview/http://www.wklaw.com/Vehicular-Manslaughter-FAQ/http://www.wklaw.com/gross-vehicular-manslaughter.htmlhttp://www.shouselaw.com/negligent-vehicle-manslaughter.htmlhttp://en.wikipedia.org/wiki/List_of_punishments_for_murder_in_the_United_States#cite_note-10
การขับรถชนคนทั่วไปแล้วจะมีโทษพื้นฐานคือจำคุกไม่เกิน 1 ปี แต่โทษจะเพิ่มมากขึ้นหากมีผู้เสียหายหลายคน หรือชนแล้วหนี บวกไปอีกเต็มๆ 5 ปี แต่ถ้ายังไม่พอ หากกระทำโดยเจตนาด้วย บวกไปอีก 4 - 6 ปี และทวีคูณไปอีก หากมีผู้เสียชีวิตและศาลตัดสินให้เป็นคดีฆ่าคนตายโดยไม่เจตนา บวกค่าปรับไปอีก $10,000 อิ่มคุกอิ่มค่าปรับกันเลยทีนี้
ปล้นพร้อมมีอาวุธสงครามในครอบครอง
เกมส์ GTA V
จำคุกไม่เกิน 31 ปี     ปรับไม่เกิน $10,000ที่มา : http://www.wklaw.com/areas-robbery-sentencing-punishment.htmlhttp://www.shouselaw.com/robbery.html
การปล้นโดยทั่วไปเช่นในที่พักอาศัย, หน้าตู้ ATM, หรือปล้นขณะที่อีกฝ่ายขับรถอยู่ ถือเป็นความผิดในขั้น First Deegree มีโทษจำคุกอยู่ที่ 3 - 9 ปี หากมีเคสการปล้นที่นอกเหนือจากนี้ จะอยู่ในความผิดขั้น Second Degree มีโทษจำคุกอยู่ที่ 3 - 5 ปี โดยเริ่มนับตั้งแต่การยกปืนใส่หน้าคนทั่วไปหรือพนักงานขายของเลย หากมีการใช้กำลัง หรือทำร้ายร่างกายด้วย บทลงโทษก็จะถูกเพิ่มไปอีก และยิ่งมีอาวุธสงครามพร้อมปล้นด้วยบวกไปเต็มๆ อีก 25 ปี ตามความร้ายแรงของเคสครับ
ฆ่าคนตายโดยเจตนา
เกมส์ GTA V
จำคุกตลอดชีวิต     ปรับไม่เกิน $10,000ที่มา : http://www.wklaw.com/murder-sentencing-punishment#link1http://www.leginfo.ca.gov/cgi-bin/displaycode?section=pen&group=00001-01000&file=187-199http://en.wikipedia.org/wiki/List_of_punishments_for_murder_in_the_United_States#cite_note-10
จากหัวข้ออื่นๆ ที่ผ่านมา อาจจะมีผู้เสียชีวิตบ้าง แต่ไม่นับอยู่ในเคสของการฆ่าคนตายโดยเจตนา เพราะเคสของการฆ่าคนตายโดยเจตนานั้นมีบทลงโทษแยกต่างหากครับ ในที่นี้ไม่ใช่แค่การชักปืนยิงเฉยๆ แต่รวมไปถึงลอบวางเพลิง, ข่มขืน, ปล้น, ทำร้ายร่างกาย ฯลฯ ที่มีผู้เสียชีวต โดยผู้กระทำมีเจตนาชัดเจนและมีการวางแผนไว้ล่วงหน้า ถือเป็นการฆ่าคนตายโดยเจตนาทั้งสิ้น และหากทำงานเป็นแก๊งหรือฆ่าพนักงานขับรถโดยสารมีเหตุให้มีผู้เสียหายเพิ่มมากขึ้นไปอีกบทลงโทษอาจถึงขั้นประหารชีวิตเลยก็เป็นได้
 
