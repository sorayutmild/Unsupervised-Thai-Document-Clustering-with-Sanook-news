เป็นข่าวใหญ่ของแวดวงอเมริกันฟุตบอลและนางงามโลกอยู่ในตอนนี้ สำหรับคู่รักต่างวงการ ทิม ทีโบว์ ควอเตอร์แบ็กคนดังของนิวยอร์ก เม็ตส์ กับ เดมี่-เลห์ เนล-ปีเตอร์ส เจ้าของตำแหน่งมิสยูนิเวิร์ส 2017เมื่อล่าสุดวันที่ 10 มกราคมที่ผ่านมา ทีโบว์วัย 31 ปี ได้ประกาศหมั้นและขอแต่งงาน ด้วยการคุกเข่าพร้อมแหวน 7.25 กะรัต กับ อดีตนางงามจักรวาลวัย 23 ปีชาวแอฟริกาใต้ ที่เพิ่งจะหมดวาระไปเมื่อปลายปีที่ผ่านมา ก่อนหน้านี้ถ้ายังจำกันได้ ทีโบว์เองเคยคบหาดูใจกับ โอลิเวีย คัลโป้ ซึ่งเป็นมิสสหรัฐอเมริกา ก่อนที่เธอจะก้าวไปถึงตำแหน่งชนะเลิศมิสยูนิเวิร์ส เมื่อปี 2012 ซึ่งตอนนั้นก็เป็นข่าวใหญ่สนั่นวงการมาแล้วตอนคบกันว่าดังกระหึ่ม แต่ตอนเลิกกันกลับดังยิ่งกว่า เนื่องจากตอนนั้นเหตุผลที่คัลโป้ออกมาบอกผ่านสื่อว่าที่ต้องสะบั้นรักทีโบว์ เพราะฝ่ายหนุ่มไม่ยอมมีเซ็กซ์กับเธอเสียที!สำหรับสาเหตุที่ทำให้ทีโบว์ทำในสิ่งที่ขัดใจชายหนุ่มหลายๆคน นั่นก็เพราะว่าเขาเป็นคนที่เคร่งศาสนามาก คล้ายๆกรณีของ กาก้า อดีตนักฟุตบอลรูปหล่อทีมชาติบราซิลที่เก็บความบริสุทธิ์ไว้จนกว่าจะเข้าพิธีแต่งงานนั่นเอง
ทั้งนี้ ทีโบว์และปีเตอร์ส เริ่มคบหาดูใจกันมาตั้งแต่เดือนกรกฎาคมปีที่แล้ว ส่วนกำหนดงานแต่งนั้นทั้งคู่ยังไม่ระบุว่าจะเป็นเมื่อใด

 เดมี่-เลห์ เนล-ปีเตอร์ส และ ทิม ทีโบว์ (รูปซ้าย) กับ โอลิเวีย คัลโป้ (รูปขวา)
