เพจเฟซบุ๊ก หนุ่มสาวโรงงาน ได้โพสต์ข้อความระบุว่า บริษัทค่ายรถชื่อดังจ่ายโบนัส 8.05 เดือน ปี 2562 ให้กับพนักงานพร้อมกับบวกเงินพิเศษ 22,000 บาท อีกทั้งยังมีการปรับเงินเดือน 5% บวกเพิ่มอีก 275 บาท พร้อมจ่ายค่าสาธารณูปโภค 2,800 บาท ด้วยสร้างความฮือฮาให้กับหนุ่ม-สาวโรงงานไม่น้อย
"Bonus AAT ปี 25628.05 เดือน + เงินบวกพิเศษ 22,000 บาทปรับเงินเดือน 5% + 275 บาทค่าสาธารณูปโภค 2,800 บาท แบ่งจ่าย ธันวาคม 4 เดือน + 22,000 บาท มีนาคม 4.05 เดือน"

สำหรับ บริษัท ออโต้อัลลายแอนซ์ (ประเทศไทย) จำกัด เป็นบริษัทที่ดำเนินธุรกิจผลิตเครื่องยนต์สำหรับยานยนต์ ทั้งชิ้นส่วน และอะไหล่ต่างๆ ซึ่งมีชื่อเสียงด้านการให้ผลตอบแทนแก่พนักงานในแวดวงอุตสาหกรรมรถยนต์ หากตรวจสอบข้อมูลจากกรมพัฒนาธุรกิจการค้า กระทรวงพาณิชย์ พบว่า ผลประกอบการย้อนหลังที่ผ่านมามีกำไรต่อเนื่อง ดังนี้

ปี 2559 รายได้ 198,635 ล้านบาท กำไร 3,380 ล้านบาท
ปี 2560 รายได้ 189,014 ล้านบาท กำไร 2,094 ล้านบาท
ปี 2561 รายได้ 177,745 ล้านบาท กำไร 1,196 ล้านบาท

