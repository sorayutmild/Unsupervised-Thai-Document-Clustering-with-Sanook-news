     BMW 220i Gran Coupé Sport 2022 ใหม่ เพิ่มรุ่นย่อยในตระกูล 2 Series หั่นราคาลงจากเดิมเริ่มต้นเหลือเพียง 1,999,000 บาท (ราคารวมแพ็คเกจ BSI Standard บำรุงรักษา 3 ปี หรือ 60,000 กม. รับประกัน 3 ปี ไม่จำกัดระยะทาง)

     BMW 220i Gran Coupé Sport รุ่นประกอบในประเทศใหม่ มีราคาจำหน่ายลดลงจากรุ่น 220i Gran Coupé M Sport ในปัจจุบันอยู่ที่ 170,000 บาท (ราคารุ่น M Sport อยู่ที่ 2,169,000 บาท) ส่งผลให้กลายเป็น 1 ใน 2 รุ่นของ BMW ที่มีราคาจำหน่ายต่ำกว่า 2 ล้านบาทนอกเหนือไปจาก X1 sDrive18i Iconic
     BMW 220i Gran Coupé Sport เป็นรถคูเป้ 4 ประตูขนาดเล็กที่มาพร้อมกระจกประตูแบบไร้กรอบทั้ง 4 บาน ติดตั้งอุปกรณ์มาตรฐานภายนอก ได้แก่ ไฟหน้าแบบ LED, ชุดตกแต่งภายนอก Sport Line, ระบบปลดล็อกประตู Comfort Access System, กรอบหน้าต่างประตูสีดำเงา BMW Individual high-gloss Shadow Line, ช่วงล่างแบบ M Sport และล้ออัลลอย Double-spoke ขนาด 17 นิ้ว

     ภายในห้องโดยสารติดตั้งชุดมาตรวัด BMW Live Cockpit Plus ขนาด 5.1 นิ้ว, ระบบเชื่อมต่อ BMW Connected Package Plus พร้อมหน้าจอสัมผัสขนาด 8.8 นิ้ว, เบาะนั่งคู่หน้าแบบ Sport ปรับไฟฟ้าพร้อมระบบจดจำตำแหน่งฝั่งคนขับ, พวงมาลัยหุ้มหนังแบบ Sport, วัสดุตกแต่ง Illuminated Brooklyn, ระบบปรับอากาศอัตโนมัติ, กระจกมองหลังตัดแสงอัตโนมัติ อีกทั้งยังมีระบบช่วยนำรถเข้าที่จอดอัตโนมัติ Parking Assistant เช่นเดียวกับรุ่น M Sport
     ขุมพลังของ BMW 220i Gran Coupé Sport ติดตั้งเครื่องยนต์เบนซิน 4 สูบ BMW TwinPower Turbo ความจุ 2.0 ลิตร ให้กำลังสูงสุด 192 แรงม้า แรงบิดสูงสุด 280 นิวตัน-เมตร ส่งกำลังด้วยเกียร์อัตโนมัติ 7 จังหวะ Steptronic พร้อมคลัตช์คู่ สามารถเร่งความเร็วจาก 0-100 กม./ชม. ได้ในเวลา 7.1 วินาที ความเร็วสูงสุดอยู่ที่ 238 กม./ชม.

     ตัวถังของ 220i Gran Coupé Sport มีให้เลือกทั้งหมด 3 สี ประกอบด้วย สีขาว Alpine White, สีดำ Black Sapphire และสีเทา Mineral Grey โดยทุกสีมาพร้อมห้องโดยสารสีแดง Magma Red/Grey Highlight
     ราคาจำหน่าย BMW 220i Gran Coupé Sport 2022 ใหม่ อยู่ที่ 1,999,000 บาท (ราคารวมแพ็คเกจ BSI Standard บำรุงรักษา 3 ปี หรือ 60,000 กม. และรับประกัน 3 ปี ไม่จำกัดระยะทาง)
 