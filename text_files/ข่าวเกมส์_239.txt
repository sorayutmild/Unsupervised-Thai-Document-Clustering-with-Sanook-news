ฮา! ผู้บ้านใจกล้าโดนเมียห้ามซื้อ Overwatch เลยเมลไปขอฟรีจาก Blizzard
Overwatch
คนเรานี่แปลกดีกล้าเมลไปขอของฟรีจากคนที่ไม่รู้จัก แต่กลับไม่กล้าขอกับคนกันเองอย่างมนุษย์เมียที่บ้าน เหตุการณ์แปลกๆนี้เกิดขึ้นกับเกมเมอร์พ่อบ้านใจกล้านามว่า Reader Kyle ผู้ที่ได้เข้าร่วมทดสอบเล่นเกม Overwatch ช่วง Open Beta แล้วอยากเล่นต่อในช่วงเปิดเกมตัวเต็มอย่างมาก แต่ติดปัญหาตรงที่ว่ามนุษย์เมียที่บ้านไม่ให้เงินซื้อ เขาจึงเมลไปบอกปัญหาของเขากับทาง Blizzard และอยากจะขอเกม Overwatch ฟรี โดยแลกกับของบางอย่างที่ไม่ใช่เงิน
Overwatch
Reader Kyle เล่ากับทาง Blizzard ว่า เขาได้พยายามทำหลายวิถีทางแล้วเพื่อขอเงินเมียเขาไปซื้อเกม Overwatch อย่างเช่นเต้นรำบนโต๊ะ แต่ก็โดนเมียด่าให้ลงมา เขาเล่าต่อไปว่าตลอด 5 ปีที่ผ่านมานี้ เขาไม่เคยขอเงินเมียซื้ออะไรได้เลย ไม่ว่าจะเป็น Pez dispenser รูปดาร์ธเวเดอร์, เครื่องทำวาฟเฟิลรูป DeLorean หรือผ้าห่มลาย The Walking Dead เมียของเขาปฏิเสธเรียบ แถมแยกเขี้ยวขู่ฟ่อๆอีกต่างหาก (เมียหรือเสือ)
เมื่อหมดสิ้นหนทางที่จะขอเงินเมียซื้อเกมได้ เขาจึงขอกับทาง Blizzard ให้ช่วยส่งเกม Overwatch ฟรีให้กับเขาสักชุด โดยแลกของของบางอย่างที่ไม่ใช่เงิน โดยเขาได้เสนอของแลกเปลี่ยนเป็นภาพอาร์ทเวิร์ครูปหนึ่งที่เขาทำเองไปให้ทาง Blizzard พิจารณา
Overwatch
แน่นอนว่าทาง Blizzard ไม่มีนโยบายรับข้อเสนอแบบนี้ จึงได้ตอบเมลปฏิเสธกลับไปพร้อมกับมุกเล็กๆ โดยบอกว่าทางคุณติดปัญหาไม่สามารถลงเกมได้ เพราะติดตัว Wife.exe เขาจึงแนะนำให้ลองติดตั้งเกมโดยการหลีกเลี่ยง Wife.exe ดู ด้วยการลองหาหรือสะสมเงินทางอื่นโดยไม่ต้องขอเมีย หรือไม่ก็ลองแก้ไขที่ Wife.exe โดยตรง ด้วยการหยอดคำหวานๆ หรือหาของขวัญงามๆดอกไม้ชักช่อให้กับ Wife.exe ดู เพื่อเธอจะอารมณ์ดีและอนุญาตให้ซื้อเกมได้
Overwatch
อย่างไรก็ตามข้อเสนอเพี้ยนๆเพื่อขอแลกเกมก็เคยทำสำเร็จมาแล้ว อย่างตอนที่เอาฝาเบียร์ไปแลกเกม Fallout 4 เมื่อปีที่แล้ว
 
Source:

http://kotaku.com/eloquent-plea-for-free-overwatch-rejected-by-blizzard-i-1780630463
