รับหน้าที่พิธีกรรายการ The Star  มานานหลายปี แต่ปีนี้ ดีเจเอกกี้ "เอกชัย เอื้อสังคมเศรษฐ" คงเหลืออด โพสต์ความในใจลงอินสตาแกรม ข้อความระบุว่า..
" ถ้าผมเป็นผู้แข่งขันการประกวดร้องเพลง ผมจะภูมิใจมากๆ ถ้าผมได้พิสูจน์ความสามารถของตัวเองว่าผมจะไปได้ไกลแค่ไหน ผมจะบอกครอบครัว พ่อ แม่ ขอให้ผมได้พิสูจน์ตัวเองโดยพ่อ แม่ ไม่ต้องโหวตให้ผมแม้แต่บาทเดียว ขอเป็นพลังจากประชาชนจริงๆ เพราะนั่นเป็นทางเดียวที่ผมจะได้พิสูจน์ความสามารถจริงๆ ไม่ใช่พ่อแม่ ครอบครัวทุ่มโหวต อย่าให้ความรักความบริสุทธิ์ที่มีต่อลูกทำร้ายลูกทางอ้อมนะครับ #เอาความสามารถมาแข่งกัน ให้ประชาชนเป็นผู้ตัดสินเถอะครับ "
งานนี้ทำเอาคนที่อ่านข้อความนี้ตีความไปต่างๆ นานา หลังจากนั้นไม่นาน ดีเจชื่อดังต้องโพสต์เกี่ยวกับเรื่องนี้อีกครั้งว่า "อยากให้เข้าใจนะ เข้าใจเจตนา ไม่ดราม่ากัน ใครทำไรรู้หน้าที่อยู่ครับ"
