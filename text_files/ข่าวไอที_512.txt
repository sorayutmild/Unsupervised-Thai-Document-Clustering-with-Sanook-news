ถึงเวลาช็อปสมาร์ทโฟน… 62 รุ่นใหม่ในงาน Mobile Expo 23 พ.ค. นี้
Thailand Mobile Expo 2013 Hi-End - หลายคนคงลังเลไม่น้อยที่จะเลือกซื้อสมาร์ทโฟนเครื่องใหม่ในช่วงนี้ จากข่าวคราวรุ่นใหม่ๆ เปิดตัว-วางจำหน่ายจนนับไม่ถ้วน ตั้งแต่รุ่นเล็กไม่กี่พันบาทยันรุ่นระดับพรีเมี่ยมหลัก 2 หมื่นต้นๆ แน่นอนว่าส่วนใหญ่เป็นสมาร์ทโฟน Android เป็นหลักครับ แต่ก็มีโอเอสอื่นๆ ให้เลือกใช้กันเช่น Windows Phone, iOS หรือจะเป็น BlackBerry 10 ที่เพิ่งวางจำหน่ายสดๆ ร้อนๆ ส่วนจะเลือกรุ่นไหนอย่างไรดี ? อีกไม่นานเกินรอ

Thailand Mobile Expo 2013 Hi-End
เตรียมพบกับ “Thailand Mobile Expo 2013 Hi-End“ มหกรรมสมาร์ทโฟน – แท็ปเล็ตครั้งยิ่งใหญ่รับกลางปี ที่เดียวที่ให้ทดลองเครื่องจริงก่อนตัดสินใจซื้อ พร้อมโปรโมชั่นพิเศษมากมายจากแบรนด์ชั้นนำต่างๆ มาดูกันครับว่ามีรุ่นอะไรน่าสนใจในงานบ้าง รับรองว่าตาลายแน่นอน
** หมายเหตุ ราคาที่เห็นเป็นราคากลางเท่านั้น ส่วนโปรโมชั่นพิเศษและราคาส่วนลดนั้นรอติดตามได้เร็วๆนี้ครับ
อย่าลืมนะครับ!! งาน Thailand Mobile Expo 2013 Hi-End จัดตั้งแต่วันที่ 23-26 พฤษภาคม 2556 ณ ศูนย์ประชุมแห่งชาติสิริกิติ์ การเดินทางสะดวกสบาย สามารถดูสถานที่จอดรถและเส้นทางการเดินทางมางาน –> คลิกที่นี่
Samsung Champ Plus Duos
th_GT-C3312PWRTHL_001_Front_white
ซัมซุงไม่ได้มีแค่สมาร์ทโฟนตระกูล Galaxy Series เพียงอย่างเดียว แต่ยังมีฟีเจอร์โฟนจอทัชสกรีนใหเลือกใช้สำหรับคนงบน้อยด้วยกับรุ่น Champ Plus Duos หรืออีกชื่อหนึ่งคือ REX2 Sim รองรับการใช้งาน 2 ซิมการ์ดแบบ Dual-Standby อัพเดท Social Network บน Facebook, Twitter และ ChatOn ติดกล้อง 2 ล้านพิกเซล หน้าจอ 2.8 นิ้ว สามารถลงแอพพลิเคชั่นเสริมจากบน Samsung Apps ได้เพิ่มเติม ราคาไม่แพงครับอยู่ที่ 2,190 บาท
Samsung Galaxy Young

ห่างหายจากสมาร์ทโฟนระดับล่างไปพักใหญ่ งานนี้อาจมีรุ่นใหม่เปิดตัวอย่าง Galaxy Young สเปคอยู่ในระดับปานกลางทั้งหน้าจอ 3.27 นิ้ว ชิปประมวลผล 1 GHz เพียงพอกับการใช้งานทั่วไปได้ดี ระบบปฏิบัติการ Android 4.1.2 พร้อม TouchWiz UX สไตล์เดิม กล้อง 3.2 ล้านพิกเซล บันทึกวิดีโอความละเอียด VGA  รองรับการเชื่อมต่อ 3G Wi-Fi GPS ลงแอพพลิเคชั่นเสริมจากบน Google Play Store สำหรับราคาคาดว่าจะเปิดตัวประมาณ 4-5 พันบาท ถือว่าสมเหตุสมผลทีเดียว
Samsung Galaxy Fame

ขยับอัพงบขึ้นมาอีกนิดจะได้ Galaxy Fame สเปคสูงขึ้นมาอีกนิด ด้วยจุดขายหน้าจอ 3.5 นิ้ว (ความละเอียด 320 x 480 พิกเซล), ชิปประมวลผล 1 GHz กล้อง 5 ล้านพิกเซล พร้อมออโต้โฟกัส บันทึกวิดีโอความละเอียด VGA รองรับการเชื่อมต่อ 3G, Wi-Fi, GPS, ลงแอพพลิเคชั่นเสริมจาก Google Play Store ครบเครื่องแบบสมาร์ทโฟน Android ทั่วไป ด้านราคาคาดว่าจะไม่เกิน 6,000 บาทครับ
Samsung Galaxy S III Mini

จักรวาลขนาดมินิ แม้จะย่อส่วนจาก Galaxy S III แต่สเปคการใช้งานภายในเรียกว่าดีเกินขนาด ทั้งหน้าจอ Super-AMOLED ขนาด 4.3 นิ้ว, ชิปประมวลผล Dual-Core 1GHz รองรับคอนเทนท์ระดับ HD720p กล้อง 5 ล้านพิคเซล บันทึกวิดิโอ HD สบายๆ รองรับการเชื่อมต่อครบถ้วน ลงแอพพลิเคชั่นผ่าน Play Store และใช้งาน NFC ได้ด้วย ! เครื่องเล็กพกพาสะดวก ตอบโจทย์ฟีเจอร์สุดสมาร์ทขนาดนี้ สนนราคาเพียง 10,900 บาท แถม Flip Cover ของแท้ให้ด้วยนะจ๊ะ
Samsung Galaxy Grand Duos

มาถึงสมาร์ทโฟนสุดฮิตกระแสแรงตั้งแต่ต้นปี 2013 สำหรับ Galaxy Grand Duos โดดเด่นด้วยหน้าจอขนาดใหญ่ถึง 5.0 นิ้ว เข้าเว็บ ดูหนัง เล่นเกมได้เต็มตายิ่งกว่าเดิม ชิปประมวลผล Dual-Core 1.2 GHz รองรับคอนเทนท์ต่างๆ ระดับ HD เต็มรูปแบบ กล้องความละเอียด 8 ล้านพิกเซล ใช้งาน 3G, Wi-Fi, GPS เช่นเดียวกับสมาร์ทโฟนแอนดรอยด์ทั่วไป แถมรองรับการใช้งานแบบ 2 ซิมการ์ด (Always-On) อีกด้วย ทั้งหมดนี้ด้วยราคาเพียง 11,900 บาท ไม่ต้องสงสัยว่าทำไมถึงได้ขายดิบขายดีขนาดนี้จ้า
Samsung ATIV S

หากคุณเบื่อสมาร์ทโฟนแอนดรอยด์ Samsung มีวินโดว์โฟน 8 ให้คุณจับจองเป็นเ