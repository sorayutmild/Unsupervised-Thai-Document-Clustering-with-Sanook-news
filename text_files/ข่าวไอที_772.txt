โปเกมอนใน Pokemon Go ที่มีนับร้อยกว่าตัวแต่ก็มีจำนวนไม่มากนักว่าที่มีพลังโจมตีสุดแข็งแกร่งอีกทั้งโปเกมอนบางตัวก็มาในรูปร่างน่ารักไม่เป็นพิษเป็นภัยหรือดูทรงแล้วไม่น่าจะโหดจนผู้เล่นหลาย ๆ คนไม่ยอมจับเพียงเพราะว่าหน้าตามันดูไม่เก่งแต่ทราบหรือไม่ว่าภายใต้รูปร่างแบบนั้นแต่เมื่อมันพัฒนาร่างแล้วกลับแข็งแกร่งจากหน้ามือเป็นหลังมือเลยทีเดียว

โดยโปเกมอนที่มีลักษณะดังกล่าวนั้นจากข้อมูลของ IGN ได้บอกว่ามีจำนวน 5 ตัวด้วยกันดังต่อไปนี้ครับ
 Poliwag

เป็นโปเกมอนธาตุน้ำที่ดูน่ารักน่าชังและอ่อนแอมากในร่างแรกกับตัวลูกอ๊อดสีน้ำเงินแต่หารู้ไม่ว่าเมื่อมันพัฒนาร่างสุดท้าย (ร่างที่สาม) ที่มีชื่อว่า Poliwrath แล้วมันจะกลายเป็นโปเกมอนที่แข็งแกร่งมากที่สุดตัวหนึ่งซึ่งมีท่าต่อสู้ระยะประชิดที่รุนแรงมากทีเดียวเชียวแถมยังติดอันดับโปเกมอนน้ำสายต่อสู้ที่มีพลังโจมตีมากที่สุดอีกด้วย
 Eevee

Eevee หรืออีกชื่อที่ติดปากว่าอีวุยก็เป็นหนึ่งในโปเกมอนที่ว่าเหมือนกันเพราะว่าการพัฒนาร่างของอีวุยสามารถทำได้ 3 แบบ 3 ธาตุได้แก่ น้ำ , ไฟฟ้า , ไฟ ซึ่งแต่ละร่างที่พัฒนาแล้วมีความแข็งแกร่งพลังโจมตีสูงพอตัวโดยสังเกตได้จากตาม Gym เชื่อได้เลยว่าจะต้องมีเจ้า Jolteon , Flareon และ Vaporeon เฝ้าเอาไว้อย่างน้อย 1 ตัวแน่นอน
 Exeggcute

แม้ว่าในร่างแรกเจ้าไข่ตัวนี้จะมีพลังโจมตีไม่สูงมากเอาไปสู้ใครไม่ได้แต่ถ้าหากรวบรวม Candy ให้ครบตามกำหนดแล้วพัฒนาร่างล่ะก็ผู้เล่นก็จะได้เจ้า Exeggcuter โปเกมอนพืช-พลังจิตตัวเป้งมาใช้กับพลังโจมตีสุดแรงและความอึดที่สูงมากพบเห็นได้ตาม Gym ทั่วไปเหมือนกันฉะนั้นใครอยากได้โปเกมอนตัวนี้ก็ไล่จับได้เลยตามสวนสาธารณะหรือพื้นที่ที่มีหญ้าเป็นหลัก
 Magikarp

ปลาหน้าตาซื่อบื้อแบบนี้อย่าได้ดูถูกมันเชียวเพราะร่างพัฒนาของมันนั้นจะเป็นโปเกมอนน้ำจอมพลังอย่าง “เกียราดอส” ที่มีจุดเด่นที่พลังโจมตีและพลังป้องกันสูงพร้อมกับเป็นโปเกมอนน้ำ-บินได้ทำให้รับมือกับมันได้ยากพอสมควรแถมมันยังเก่งทั้งในเกมและในการ์ตูนอีกด้วย
 Dratini

ตัวสุดท้ายที่จะพูดถึงก็คือ Dratini หรือมินิริวนั่นเองซึ่งใครที่เป็นแฟนการ์ตูนก็จะรู้กันดีว่าเจ้ามังกรน้อยตัวนี้เมื่อมันเติบใหญ่พัฒนาร่างสุดท้ายมันจะกลายเป็น Dragonite หรือไคริวโปเกมอนสายพันธ์มังกรทรงพลังที่ใคร ๆ ต่างอยากจะจับจองฉะนั้นถ้าเห็นมันเมื่อไหร่ก็รีบจับมันไว้เลยโดยหาได้ตามจุดแลนด์มาร์คหรือฟักไข่แบบ 10 กิโลครับ

ดังนั้นจึงขอแนะนำว่าถ้าหากผู้เล่นคนไหนเจอโปเกมอนทั้ง 5 ตัวนี้ก็ขอให้จับไว้ก่อนเลยไม่ต้องรีรอครับผม
สนับสนุนเนื้อหา:
