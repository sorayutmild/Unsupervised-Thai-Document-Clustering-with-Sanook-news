รัฐบาลไฟเขียว เว้นภาษีเงินได้คืนจากการซื้อรถคันแรก เพื่อลดค่าใช้จ่ายให้ประชาชน
ล่าสุดคณะรัฐมนตรีได้มีมติเห็นชอบตามข้อเสนอของกระทรวงการคลังเกี่ยวกับมาตรการภาษีสำหรับการซื้อรถยนต์คันแรก
ซึ่งรัฐบาลมีนโยบายเร่งด่วนเพื่อลดภาระค่าใช้จ่ายสำหรับสิ่งจำเป็นในชีวิตของประชาชน
ด้วยการให้ประชาชนมีโอกาสเป็นเจ้าของรถยนต์คันแรก
 
 
โดยจะได้รับการยกเว้น ไม่ต้องรวมคำนวณเพื่อเสียภาษีเงินได้บุคคลธรรมดาเป็นจำนวนเท่ากับภาษีสรรพสามิตของรถยนต์ที่ซื้อแต่ไม่เกินคันละ 100,000 บาท
และเฉพาะรถยนต์คันแรก ที่ซื้อระหว่าง วันที่ 16 กันยายน 2554 ถึงวันที่ 31 ธันวาคม 2555 เท่านั้น
"มาตรการภาษีสำหรับการซื้อรถยนต์คันแรก" เป็นส่วนหนึ่งของมาตรการรถยนต์คันแรกของรัฐบาล เพื่อลดภาระค่าใช้จ่ายสำหรับสิ่งจำเป็นในชีวิตของประชาชน
นายสาธิต รังคสิริ อธิบดีกรมสรรพากร กล่าวว่า จำนวนเงินที่ผู้ซื้อรถยนต์คันแรกได้รับจากรัฐเท่ากับภาษีสรรพสามิตของรถยนต์นั้น ซึ่งเป็นไปตามนโยบายเร่งด่วนของรัฐบาล เงินได้จำนวนดังกล่าวจึงควรได้รับการยกเว้นไม่ต้องนำมารวมคำนวณเพื่อเสียภาษีเงินได้บุคคลธรรมดา
นายกิตติรัตน์ ณ ระนอง รองนายกรัฐมนตรี และรมว.คลัง กล่าวยืนยันว่าจะไม่มีการขยายมาตรการรถคันแรก
จะให้สิทธิ์คนจองรถที่ลงทะเบียนภายใน 31 ธันวาคม 2555 แม้ว่าการส่งมอบรถจะล่าช้าออกไป โดยห้ามเปลี่ยนใบจองสิทธิ์
จึงไม่ต้องกังวลว่าจะมีการใช้ช่องว่างการถือใบจอง ไปเก็งกำไร เพราะผู้ถือใบจองและใช้สิทธิขอคืนเงินจากการซื้อรถคันแรกจะต้องเป็นคนเดียวกับผู้ซื้อรถเท่านั้น
 
 
อ่านต่อ >> รุ่นรถยนต์ กับโครงการรถคันแรก