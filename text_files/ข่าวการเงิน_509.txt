เทียบเงินเดือน เลขานุการนายกองค์การบริหารส่วนจังหวัดสมุทรปราการ หลังพบรายชื่อ "เพลง ชนม์ทิดา อัศวเหม" ปรากฎในทำเนียบผู้บริหาร
จากกรณีที่ชาวเน็ตแห่แชร์ทำเนียบผู้บริหารขององค์การบริหารส่วนจังหวัดสมุทรปราการ และพบรายชื่อของ เพลง ชนม์ทิดา อัศวเหม ในชุดข้าราชการสีกากี พร้อมระบุตำแหน่ง "เลขานุการนายกองค์การบริหารส่วนจังหวัดสมุทรปราการ" ซึ่งเป็น 1 ใน 4 ของเลขาฯ คุณแม่ตู่ นันทิดา แก้วบัวสาย นายก อบจ. สมุทรปราการ จนสร้างความสนใจให้กับโลกโซเชี่ยลเป็นอย่างมาก


แชร์ภาพบอร์ดบริหาร อบจ.สมุทรปราการ "เพลง ชนม์ทิดา" นั่งตำแหน่งเลขาฯ นายกแม่ตู่
"ตู่ นันทิดา แก้วบัวสาย" นายก อบจ. สมุทรปราการ โสด-รวย 103 ล้านบาท

การรับตำแหน่งในส่วนของข้าราชการใดๆ ก็ตาม สิ่งที่จะต้องตามมาคือหน้าที่และความรับผิดชอบต่างๆ ที่จะต้องคอยประสานทั้งในส่วนของราชการส่วนกลาง และส่วนภูมิภาค รวมถึงจะต้องมีความเข้าใจในนโยบายของรัฐบาล และแนวทางปฏิบัติงานตามกฎหมายที่เกี่ยวข้องกับการกระจายอำนาจต่างๆ เพื่อให้บริการและตอบสนองความต้องการของประชาชนในเขตพื้นที่รับผิดชอบ ถือเป็นเรื่องที่ท้าทายอยู่มิใช่น้อย แต่ด้วยบทบาทภารกิจที่หนักอึ้งเช่นนี้ย่อมมีผลตอบแทนเป็นเงินเดือนด้วยเช่นกัน อยากรู้หรือเปล่าว่าตำแหน่งเลขานุการยกองค์การบริหารส่วนจังหวัดได้รับเงินเดือนเท่าไหร่ Sanook Money มีคำตอบมาฝากกัน
จากการตรวจสอบข้อมูล จากระเบียบกระทรวงมหาดไทย ว่าด้วยเงินเดือนและค่าตอบแทนนายกองค์การบริหารส่วนจังหวัด รองนายกองค์การบริหารส่วนจังหวัด ประธานสภาองค์การบริหารส่วนจังหวัด รองประธานสภาองค์การบริหารส่วนจังหวัด สมาชิกสภาองค์การบริหารส่วนจังหวัด เลขานุการนายกองค์การบริหารส่วนจังหวัด ที่ปรึกษานายกองค์การบริหารส่วนจังหวัด และกรรมการสภาองค์การบริหารส่วนจังหวัด พ.ศ. 2560 พบว่าเงินเดือนแต่ละตำแหน่งมีดังนี้

นายกองค์การบริหารส่วนจังหวัด ได้รับเงินเดือนรวม 75,530 บาท
รองนายกองค์การบริหารส่วนจังหวัด ได้รับเงินเดือนรวม 45,540 บาท
เลขานุการนายกองค์การบริหารส่วนจังหวัด ได้รับเงินเดือนรวม 19,440 บาท
ที่ปรึกษานายกองค์การบริหารส่วนจังหวัด ได้รับเงินเดือนรวม 13,880 บาท
ประธานสภาองค์การบริหารส่วนจังหวัด ได้รับเงินเดือนรวม 30,540 บาท
รองประธานสภาองค์การบริหารส่วนจังหวัด ได้รับเงินเดือนรวม 24,990 บาท
สมาชิกสภาองค์การบริหารส่วนจังหวัด ได้รับเงินเดือนรวม 19,440 บาท

สรุป ตำแหน่งเลขานุการนายกองค์การบริหารส่วนจังหวัด ได้รับเงินเดือนรวม 19,440 บาท