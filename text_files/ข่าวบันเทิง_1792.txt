
"หมื่นสุนทรเทวา" หรือ คุณพี่หมื่นของ แม่หญิงเกศสุรางศ์ ในละครเรตติ้งดี "บุพเพสันนิวาส" ที่รับบทโดย "โป๊ป ธนวรรธน์" พระเอกเจ้าเสน่ห์และสุดหล่อแห่งอโยธยาตามท้องเรื่อง
ต้องบอกว่า ท่านหมื่นโป๊ป ตอนนี้ฮอตสุดๆ หลายๆ คนที่ติดตามดูละครมักจะกรี๊ดกร๊าดไปกับฉาก คุณพี่หมื่นแอบงอนและแอบมองแม่หญิงเกศสุรางศ์ สาวๆ แทบอยากจะไปสิงร่างของแม่หญิงกันเลยทีเดียว 
เพราะละครมีกระแสแรงมาก ตัวละครทุกตัวในเรื่องต่างมีความสำคัญหมดและมีตัวตนอยู่จริงตามประวัติศาสตร์ไทย หมื่นสุนทรเทวา ภายหลังจะได้รับการแต่งตั้งเป็น "ขุนศรีวิสารวาจา" เป็น 1 ใน 3 คณะราชทูตที่สมเด็จพระนารายณ์โปรดเกล้าฯ ให้เดินทางไปประเทศฝรั่งเศส ในคณะราชทูตปรากฏรายนามคือ ออกพระวิสุทธสุนธร หรือ พระยาโกษาธิบดี (ปาน) เป็นราชทูต, ออกหลวงกัลยาราชไมตรี เป็นอุปทูต และ ออกขุนศรีวิสารวาจา เป็นตรีทูต  นั่นเป็นไปตามประวัติศาสตร์ไทย 
แต่ในชีวิตจริงของ "โป๊ป" ผู้รับบท "หมื่นสุนทรเทวา"  เส้นทางการเป็นนักแสดงของเขาเริ่มจากจุดที่ไม่อยากเข้าวงการบันเทิงเลย เจ้าตัวได้เคยบอกไว้ว่า มีโมเดลลิ่งมาชวนไปถ่ายโฆษณาเยอะมาก ก่อนที่จะเรียนจบก็มีคนมามาชวนเข้าวงการแต่ด้วยความไม่ชอบเลยปฏิเสธไป จนต่อมาเรียนจบแล้วและได้ทำงานแล้ว โมเดลลิ่งเจอบนรถเมล์ก็มาชวนและเดินตามไปจนถึงที่ทำงานกันเลยทีเดียว
โป๊ป จบการศึกษาระดับปริญญาตรี สาขานิเทศศิลป์ คณะสถาปัตยกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง หลังจบการศึกษามาในช่วงแรก เขาทำงานประจำในตำแหน่งคอมพิวเตอร์กราฟิก เป็นหนุ่มออฟฟิศได้ 5 เดือนเท่านั้น 
สุดท้าย "บุพเพสันนิวาส" ก็พาให้ผู้ชายคนนี้ได้แจ้งเกิดในวงการบันเทิงทำให้ #ออเจ้า ทั้งหลายได้รักและคลั่งไคล้ในตัวเขา ปัจจุบันเขายังเป็นหนุ่มโสดที่สาวๆ อยากเข้าคิวทำความรู้จักเป็นจำนวนมาก ก็ต้องติดตามต่อไปว่า โป๊ป จะเปิดตัวแฟนสาวคนรู้ใจตอนไหน 
ด้านครอบครัว โป๊ป มีพี่สาว 1 คน และเจ้าตัวเพิ่งจะนำภาพครอบครัวแสนหรรษามาให้แฟนคลับได้เห็น คุณแม่สวยและพี่สาวน่ารักขนาดไหน ดูได้จากภาพถ่ายเลย นอกจากนี้ยังมีภาพ โป๊ป ตอนสมัยเป็นเด็กมาให้ดูด้วย บอกเลยเอาไปร้อยคะแนนเต็ม เพราะโครงหน้าเบ้าดีมาตั้งแต่เด็กจริงๆ ig_popezaapโป๊ป-ธนวรรธน์ วรรธนะภูติ และ คุณแม่
>>>ตามรอย 10 โลเคชั่นสวยจากละครบุพเพสันนิวาส
>>>บุพเพสันนิวาส ย้อนหลัง และ เรื่องย่อ ละครช่อง 3
>>>เอกสารฝรั่งบันทึก “ขนบ” สาวกรุงศรีฯ ที่ “การะเกด” ต้องเรียนรู้
 