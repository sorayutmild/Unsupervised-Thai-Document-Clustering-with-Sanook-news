ความคืบหน้าล่าสุด เก่ง เมธัส สวนศรี ได้ออกมาเปิดใจถึงเหตุการณ์ดังกล่าวแล้วว่า เป็นเพียงการเข้าใจผิดเท่านั้น พร้อมกับบอกอีกว่าเรื่องที่โดนอุ้มนั้นเป็นเพียงการไปเคลียร์กันเรื่องคดีทะเลาะวิวาทที่หน้าผับในพัทยา และได้มีการพูดคุยตกลงกันเข้าใจแล้ว  เจ้่าตัวบอกว่าไม่ได้แจ้งความเพราะเป็นเรื่องเข้าใจผิดกันเฉย ๆ 
 
ศูนย์วิทยุนนทรีย์ สภ.เมืองนนทบุรี รับแจ้งจาก นายสมศักดิ์ เกตุสาคร ผจก.ฝ่ายธุรการ ห้างเดอร์มอลล์ งามวงศ์วาน ทำหน้าที่รับผิดชอบการรักษาความปลอดภัย ห้างเดอะมอลล์ งามวงศ์วาน ว่าพบชายต้องสงสัย แสดงตัวเป็นตำรวจจะมาขอนำรถยนต์ ยี่ห้อปอร์เช่ ออกจากลานจอดรถของทางห้าง ทางเจ้าหน้าที่ รปภ. จึงขอดูบัตร แต่กลุ่มชายฉกรรจ์ ไม่สามารถหาหลักฐานมาแสดงได้ จึงแจ้งไปยัง ร.ต.ท.ธงชัย สมาน รอง สว.สส.กก.ภ.จว.นนทบุรี พร้อมชุดสืบสวน และกำลังตำรวจ สภ.เมืองนนทบุรี รุดตรวจสอบ เมื่อมาถึงพบ กลุ่ม รปภ.ห้าง ยืนอยู่ในลานจอดรถ ชั้น G ใกล้กันพบ รถเก๋งปอร์เช่ สปอร์ต สีขาว ทะเบียนป้ายแดง ก-5555 กทม. จอดอยู่จึงตรงเข้าสอบสวนหาที่มาที่ไปของรถคันดังกล่าว
นายสมศักดิ์ ให้การว่า รถปอร์เช่ คันนี้ เป็นรถของ เก่ง เมธัส สวนศรี อายุ 29 ปี อดีตดารานายแบบชื่อดัง โดยก่อนเกิดเหตุ พนักงาน รปภ. สังเกตุเห็นรถวิทยุตำรวจทางหลวง มีผู้แต่งกายเหมือนตำรวจขับรถเข้ามาจอดที่ชั้น G แห่งนี้ จากนั้นกระจายกำลังออกไปทั่ว ซึ่งทาง รปภ. เข้าใจว่า ตำรวจมาปฏิบัติงานบางอย่าง จึงไม่ได้เข้าไปสอบถาม จนกระทั่งสักพักใหญ่เห็นคนกลุ่มนั้น เดินกอดคอ เก่ง เมธัส ไปขึ้นรถขับออกไปจากห้างอย่างรวดเร็ว และต่อมามีผู้แต่งตัวเป็นตำรวจทางหลวงอีกชุด กลับมาขอนำรถปอร์เช่ ของเก่งออกไป แต่ทางห้างไม่ยินยอม เบื้องต้นคาดว่าตามขู่รีดพนันฟุตบอล