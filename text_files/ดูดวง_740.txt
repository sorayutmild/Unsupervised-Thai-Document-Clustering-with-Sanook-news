คู่แท้ เนื้อคู่ของคุณเป็นคนที่เกิดมาเจอกันตั้งแต่ชาติปางก่อนรึเปล่า? 
ถ้าอยากรู้ไม่ต้องไปคิดมากให้เครียด มาทำแบบทดสอบระลึกชาติจาก Sanook! Horoscope แล้วคุณก็จะพบกับคำทำนายแม่นๆ ที่จะบอกคุณได้ว่า ชาติที่แล้วคุณและคนรักเป็นคู่แท้ที่เคยพบเจอกันมาก่อนรึเปล่า....
เตรียมกระดาษกับปากกาให้พร้อมแล้วไปทำแบบทดสอบกันเลย (แต่ห้ามแอบดูเฉลยกันนะจ๊ะ)

แบบทดสอบค้นหาเนื้อคู่ จากการระลึกชาติ

1. แฟนคุณซื้อของขวัญให้คุณสักหนึ่งชิ้น ของชิ้นนั้นคือ....
a. อย่าพูดถึงได้ไหมเพราะเปิดมาแล้วผิดหวังมาก
b. ใช้ได้เลยนะเนี่ยแฟนเรา คิดได้ไง
c. ประทับใจที่สุด ไม่รู้ว่าเขารู้ได้ไงว่าคุณอยากได้ใจจะขาด
2.คุณฝันถึงแฟนบ่อยแค่ไหน
a. แปลกไหม แทบจะไม่เคยเลย
b. มีบ้าง แต่ว่าไม่บ่อยนัก
c. เสมอเลย ไม่ฝันถึงเธอจะฝันถึงใคร

3.คุณกับแฟนมีอะไรเหมือนกันบ้างเท่าที่มองด้วยตาเปล่าเห็น
a. ไม่มีอะไรที่เหมือนกันเลยสักนิดเดียว เท่าที่มองด้วยตาเปล่าเห็น
b. เหมือนมากจนคนเข้าใจผิดคิดว่าเป็นพี่น้องกันไปแล้ว
c. ที่เหมือนคือไลฟ์สไตล์เดียวกัน แนวคิดและมุมมองในการใช้ชีวิตคล้ายกัน

4. คุณกับเขาทะเลาะกันใหญ่โต ความหวาดกลัวที่เข้าครอบงำคือ
a. กลัวอะไรๆ ไม่เหมือนเดิม....อีกต่อไป
b. ซวยชะมัด วันนี้คงเป็นวันแย่ๆ ของคุณทั้งคู่แน่ๆ เอาน่า พรุ่งนี้ก็เช้าแล้ว
c. ไม่มีกะจิตกะใจจะทำอะไรได้อีกแล้ว

5.คุณเคยรู้บ้างไหมเขาคิดอะไรอยู่ในหัว
a.ไม่เคยรู้เลย
b. แน่นอน คุณอ่านใจแฟนคุณออกเสมอ
c.น่าแปลกใจที่คุณมักจะพูดอะไรที่เหมือนหรือตรงกันเสมอ

6. คุณเชื่อเรื่องชาติภพไหม คุณเคยคิดหรือเปล่าว่าคุณกับแฟนของคุณอาจจะเคยคู่กันมาตั้งแต่ปางก่อน
a.ไร้สาระ
b. ฟังดูโรแมนติกดี แต่ไม่มีอะไรมาพิสูจน์ได้นี่นา
c. เชื่อสิ คุณเชื่อเรื่องพรหมลิขิตมาตลอด แน่นอนคุณกับเขาที่มาเจอกันได้เพราะคนนี้คือคู่ที่มีคนกำหนดมาให้แล้ว

7. คุณแอบคิดบ้างหรือเปล่าว่าคุณกับคนรักจะเป็นส่วนหนึ่งของกันและกันไปตลอดชีวิต
a. ความแน่นอนคือความไม่แน่นอน ไม่มีคู่แท้สำหรับใครหรอก
b. แอบคิดเหมือนกัน แต่ไม่จำเป็นต้องเป็นคู่ชีวิตก็ได้ อาจจะเป็นรูปแบบความสัมพันธ์อื่นที่จะมีกันและกันไปตลอด
c. ไม่มีอะไรมากั้นขวางหนทางของเราได้แล้ว 

...เสร็จแล้ว ตรวจคะแนนได้ตรงนี้เลยจ้า...
แบบทดสอบค้นหาเนื้อคู่ จากการระลึกชาติ
 
ตอบ a มากที่สุด คุณกับเขาไม่ได้คู่กันในชาติปางก่อน 
หมายความว่าคลาดแคล้วกันมาเลยไม่ค่อยมีอะไรผูกกันไว้ เพียงแต่อยู่บนเวทีพรหมลิขิตเดียวกันมาก่อน ทำให้ได้กลับมาพบเจอกันอีก ชาตินี้คุณจึงต้องขยันสร้างให้มีอะไรมาโยงกันไว้บ้าง เป็นความรักที่ไม่ใช่ความบังเอิญสักเท่าไหร่ นอกเหนือจากความรู้สึก มักจะมีเหตุผลเข้ามาตัดสินเสมอ
สิ่งที่ดีที่สุดคือควรประคับประคอง ไตร่ตรองและทะนุถนอมความรักครั้งนี้ให้ดีที่สุด สุดท้ายแล้วโชคชะตาอาจไม่ใช่คำตอบเดียว มันเป็นแค่ส่วนหนึ่งในล้านส่วนที่จะประกอบการตัดสินหัวใจ ที่เหลืออีก999,999ส่วนคือตัวคุณ ล้วน ๆ มากกว่าความรักคือเหตุผลและสมองที่คุณใช้ตัดสิน
 
ตอบ b มากที่สุด คุณเกิดมาเจอกันทุกชาติ 
แต่อาจเป็นรูปแบบความสัมพันธ์อื่นๆ ที่มิใช่คนรักกัน ที่ผ่านมาในชาติก่อนๆ อาจเป็นเพียงพบเพื่อผ่านกันเฉยๆ ก็ได้ และเมื่อโชคชะตาขีดให้แชร์หัวใจกันในชาตินี้แล้ว ก็อาจทำให้คุณกับคนรัก ได้มีกรรมร่วมกัน ส่งผลถึงอนาคตข้างหน้า เป็นลูกโซ่แห่งชีวิตต่อไปเรื่อยๆ และได้มาเรียนรู้ซึ่งกันและกันในชาตินี้
สิ่งแวดล้อมรายรอบคุณกับคนรัก หล่อหลอมให้คุณทั้งคู่มีรสนิยมคล้ายกัน มุมมองต่อชีวิตเหมือนกัน นั่นจะไม่เพียงทำให้คุณทั้งคู่อยู่ด้วยกันได้เท่านั้น แต่ที่สำคัญต่างคนต่างจะขาดกันไม่ได้ด้วยซ้ำ แม้จะไม่ใช่ความสัมพันธ์แบบคนรักก็ตาม คุณทั้งคู่ก็จะเป็นคู่คิดกันไปได้ตลอดชีวิต อะไรๆ ก็เกิดขึ้นได้ไม่ใช่เหรอ
 
ตอบ c มากที่สุด คู่แท้ของคุณคือคนๆ นี้ 
กรรมทั้งหลายที่กระทำร่วมกันมาในชาติที่แล้ว ต่อให้ชาตินี้เกลียดกันก็หนีไม่พ้น มีคนกำหนดคนๆ นี้มาเป็นคู่ของคุณ แต่ชีวิตคุณต้องกำหนดและเรียนรู้เอาเอง ชีวิตมีอะไรรออยู่เบื้องหน้าให้คุณออกเดินค้นหาตั้งมากมาย ก่อนที่จะใช้ชีวิตคู่
คุณควรใช้อิสระกับชีวิตเดี่ยวๆ ของคุณให้คุ้มค่าเสียก่อน แล้วใช้ประสบการณ์ของแต่ละคนที่ได้รับมา นำมาใช้คู่กันในยามที่ถึงเวลาทุกอย่างมีจังหวะและท่วงทำนองของมัน คุณแค่เดินไปตามเส้นที่เขาขีดไว้อย่างอิสระ ก่อนที่จะไปบรรจบกับจุดตัดจุดนั้นแล้วพักหัวใจไว้ตรงนั้นไปตลอด
 