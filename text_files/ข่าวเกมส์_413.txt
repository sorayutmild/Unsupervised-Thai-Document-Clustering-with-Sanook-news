รวมมิตรเกมยิง FPS ตัวใหม่ที่น่าสนใจ
เกมส์ยิง
ถ้าคุณเป็นแฟนเกมยิงแนว FPS (First-Person Shooter) ล่ะก็ ในงาน E3 2014 ที่ผ่านมาของปีนี้คงถูกใจคุณไม่น้อย เพราะมีค่ายเกมนำตัวอย่างเกมยิง FPS ตัวใหม่ๆออกมาเปิดตัวให้เห็นกันเยอะมาก นอกเหนือจากเกมยิงขาประจำอย่าง Call of Duty และ Battlefield แล้วก็ยังมีเกมยิงตัวอื่นๆพัฒนาอยู่เพียบ ซึ่งที่อเมริกานั้น เกมยิงแนว FPS ถือเป็นเกมแนวหลักที่ยังคงได้รับความนิยมมากสุดอยู่แล้ว จึงไม่แปลกที่จะเห็นเกมยิงใหม่ๆเปิดตัวทำออกมามากมาย แต่ในบรรดาเกมยิงทั้งหมดนั้นเราหยิบมา 7 เกมที่น่าสนใจมาให้ดูกัน
 
1. Call of Duty: Advanced Warfare
ในภาคที่แล้ว Call of Duty: Ghost ถือว่าค่อนข้างสอบตกทั้งเรื่องความสนุก และความละเอียดของเนื้องาน โดยนอกจากสนุกน้อยกว่าภาคเก่าๆแล้ว ฉากของเกมก็ยังมีการมักง่ายเอาของเก่ามาดัดแปลงใหม่จนโดนชาวเน็ตสวดด่ายับเยิน แต่กระนั้นยอดขายของ CoD ในอเมริกาก็ยังคงสูงอยู๋ และทางทีม Sledgehammer Games ทีมใหม่ที่ปกติทำงานอยู่เบื้องหลัง กำลังได้ออกหน้างานแรกในภาคนี้ พวกขเาตั้งใจจะโละรูปแบบการเล่นเดิมๆของ CoD ภาคเก่าๆๆออกไป และใส่ไอเดียใหม่ๆเข้าไปเต็มที่ จนกลายเป็น Call of Duty: Advanced Warfare เกมยิงแห่งอนาคตที่จะมียุทโธปกรณ์ใหม่ๆให้ใช้กันเพียบ เป็นอาวุธในจินตนาการของโลกยุคอนาคต ซึ่งจะต่างจากอาวุธของโลกปัจจุบัน อย่างพวก EMP, ระเบิดติดตาม, หุ่น Drone ต่างๆ คล้ายๆกับ Crysis แต่ไม่ไฮเทคเท่า Titanfall





 
2. Rainbow Six Siege
เกมยิงจากฝั่ง Ubisoft ที่ลงทุนโละโปรเจคตัวเก่าแล้วทำตัวใหม่แบบไม่เสียดาย เพื่อให้ตัวเกมออกมาดีกว่า ทำให้กราฟิกของเกมดูดีขึ้นสมเป็นเกมเครื่องยุคใหม่ ส่วนระบบการเล่นของเกมนี้จะมีความสนุกต่างกับเกมยิงอื่นตรงที่จะเน้นการรบแบบเป็นทีม ซึ่งต้องมีการวางแผนช่วยกันในทีมอย่างดี ต่างกับเกมอื่นๆ





 
3. Halo: The Master Chief Collection
เกมยิงแนว Sci-Fi สุดไฮเทคจากเครื่อง Xbox360 ที่นำมาทำใหม่แบบคมชัดมากขึ้น ลงเครื่อง Xbox One ใครที่เคยเล่นแล้วอาจผ่านได้ แต่ถ้าใครไม่เคยเล่น นี่เป็นหนึ่งในเกม FPS ที่คุณต้องลอง





 
4. Far Cry 4
ปี 2014 ทั้งที ก็เลยมีเกมที่ลงท้ายด้วย 4 เยอะ ไม่ว่าจะ PS4, Far Cry 4 และอืนๆ เกมยิงแนว Open World ที่ยังคงได้รับความสนใจทุกๆภาค ทั้งเนื้อหา ความสนุก และความกว้างของฉาก ยิ่งภาคนี้เปลี่ยนจากฉากทะเลมาเป็นประเทศที่ราบสูงแถบภูเขาหิมะ ทำให้ได้บรรยากาศใหม่ๆไม่เหมือนเดิม โดยมีช้าง เครื่องร่อน และเฮลิคอปเตอร์จิ๋ว เป็นพาหนะใหม่ที่น่าสนใจ แถมยังใช้ช้างช่วยสู้ได้ด้วย





 
5. Destiny
เกมยิงผลงานใหม่จากทีม Bungie อดีตทีมงานที่สร้างชื่อจากเกม Halo ที่เรานำเสนอไปด้านบน ซึ่งจะกล่าวว่า Halo ดังเพราะ Bungie ก็คงไม่ผิด เพราะ Halo ภาคที่พวกเขาทำนั่นแหละที่ได้รับความนิยม หลังๆมา Halo ก็เริ่มหมดความนิยมลงเรื่อยๆ และ Destiny ก็กลายเป็นเกมยิงที่คนสนใจแทน เป็นเกมยิงออนไลน์แนว Sci-fi ที่มีฉากกว้างขวาง ซึ่งเป็นเกมที่ลงทุนมากที่สุดในโลกถึง 500 ล้าน USD





 
6. Evolve
ถ้าคุณชอบเกมยิงแนวเดียวกับ Left 4 Dead นี่คือเกมยิงที่คุณต้องลองดู เพราะใช้ระบบแบบ Muktiplayer Co-op เหมือนกัน คือผู้เล่นจะร่วมมือช่วยกัน 4-5 คนในการต่อสู้เอาชีวิตรอดจากเอเลี่ยนและสัตว์ประหลาดต่างดาวขนาดยักษ์ เป็นเกมยิงแนวตื่นเต้นเร้าใจ อาศัยทีมเวิร์คเหมือนกัน





 
7. No Man's Sky
เกมยิง FPS แนวอินดี้ที่สร้างจากทีม Hello Game ที่เคยทำ Joe Danger ลง PS3 มาก่อน เกมนี้เป็นเกมยิง FPS แนวอิสระที่ไม่เหมือนใครดี โดยฉากของเกมทำออกมาในแนวเหมือนการ์ตูนสีสดใส ผู้เล่นสามารถเดินผจญภัยสำรวจในดาวต่างๆได้อิสระ และสามารถขับยานอวกาศไปยังดาวอื่นๆได้ตามต้องการ ฉากต่อสู้ก็จะมีทั้งบนบกและฉากการรบด้วยยานอวกาศ





 
สำหรับเกมยิง FPS ใหม่อื่นๆก็น่าสนใจไม่น้อย ไม่ว่าจะเป็น Battlefield Hardline และ Tom Clancy's The Division แต่ก็เป็นเกมยิง FPS ที่ยังคงระบบเดิมไม่ต่างจากทั่วไปมากนัก ก็เลยทำให้ไม่ติดอันดับของเรา