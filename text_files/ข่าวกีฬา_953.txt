"ราชันชุดขาว" เรอัล มาดริด ยักษ์หลับลา ลีกา สเปน หวังทวงความยิ่งใหญ่กลับคืนมาอีกครั้ง หลังจากที่ผลงานในฤดูกาลนี้ย่ำแย่ ล่าสุด ฟลอเรนติโน่ เปเรซ ประธานสโมสรวัย 70 ปี ตกเป็นข่าว พร้อมที่จะสร้าง 3 ประสานแนวรุกชุดใหม่ที่รับรองต้องโหดกว่าเก่าตามรายงานข่าวระบุว่า เปเรซ มีเป้าหมายอยู่ในใจแล้ว ประกอบไปด้วย เนย์มาร์ ซุปตาร์ของปารีส แซงต์-แชร์กแมง ตามด้วย เอเด็น ฮาซาร์ แนวรุกตัวเก่งของเชลซี และ โรเบิร์ต เลวานดอฟสกี้ ดาวซัลโวจากบาเยิร์น มิวนิคและแน่นอนว่าทั้ง คริสเตียโน่ โรนัลโด้ กัปตันทีมชาติโปรตุเกส กับ คาริม เบนเซม่า กองหน้าทีมชาติฝรั่งเศส และ แกเร็ธ เบล ปีกความเร็วสูงทีมชาติเวลส์ สามประสานของทีมยุคปัจจุบัน อาจถึงเวลาที่ต้องแยกทางจากกัน หลังฟอร์มตกอย่างน่าใจหายในฤดูกาลนี้
