ฟุตบอลหญิง ชิงแชมป์โลก 2015รอบแบ่งกลุ่ม กลุ่ม บี นัดที่ 2 ไอวอรี่ โคสต์  2-3  ทีมชาติไทย
วันพฤหัสบดีที่ 11 มิถุนายน 2558สนาม : เลนส์ดาวน์ สเตเดี้ยม ประเทศ แคนาดา ผู้ตัดสิน : มากาเร็ธ ดอมก้า (สหรัฐฯ)

ศึกลูกหนังหญิงชิงแชมป์โลก 2015 ทีมสาวไทย ลงสนามพบกับสาวจากแดน "ช้างดำ" ไอวอรี่ โคสต์ ทีมจากทวีปแอฟริกา โดยเกมนัดแรกทีมไทยของเรา แพ้ นอร์เวย์ มา 0-4 ส่วน ไอวอรี่ โคสต์ แพ้ เยอรมัน มา 0-10 เริ่มเกมมา 4 นาที ทีมสาวไทยเสียประตูอย่างรวดเร็ว เมื่อ ไอวอรี่ โคสต์ เปิดลูกเตะมุมมาที่หน้าประตู วราภรณ์ บุญสิงห์ นายทวารทีมไทย ปัดบอลไม่ดี บอลมาเข้าหัว โลฮูส์ โขกชงไปที่หน้าประตู ก่อนที่บอลจะกระฉอกมาเข้าทาง อันเก เอ็นกูซาน ซัดเปรี้ยงเดียว ไม่เหลือซาก โคสต์ นำก่อน 1-0 หลังเสียประตูทีมสาวไทย เริ่มตั้งเกมของตัวเองได้ และพยายามบุกเข้าใส่ และแล้วก็มาประสบความสำเร็จในนาทีที่ 27 เมื่อ อนุชศรา หมายเจริญ ได้บอลหลุดไปถึงเส้นหลัง ก่อนตวัดบอลมาให้ อรทัย ศรีมะณี วิ่งเข้ามาแปแบบเน้นๆ ด้วยเท้าขวา ส่งบอลตุงตาข่าย ให้แฟนได้เฮ พร้อมกับส่งให้ทีมชาติไทย ตีเสมอเป็น 1-1 ทันที
โดยประตูของทีมชาติไทยลูกนี้ กลายเป็นประตูแรกในประวัติศาสตร์ของประเทศไทย ในศึกฟุตบอลโลกรอบสุุดท้ายอีกด้วยจากนั้นเกมของสาวไทยเริ่มดีขึ้นเรื่อยๆ และแล้วในช่วงทดเวลาบาดเจ็บของครึ่งเวลาแรก กองเชียร์แดนสยามได้เฮกันลั่น เมื่อ ทีมชาติไทยพลิกขึ้นนำ 2-1จากจังหวะการเล่นที่สวยงาม โดยเริ่มจาก กาญจนา สังข์เงิน แทงบอลทะลุช่องให้ รัตติกาล ทองสมบัติ ตัวสำรองที่เพิ่งถูกส่งลงมาแทน นิสา ร่มเย็น ที่มีอาการบาดเจ็บ ก่อนที่ รัตติกาล จะเปิดบอลให้ อรทัย ศรีมะณี กระโดดโขกตัดหน้า โดมินิค เธียมาเล่ นายทวารของไอวอรี่ โคสต์ บอลเช็ดคานกระเด้งพื้นข้ามเส้นประตูเข้าไปอย่างเด็ดขาด พร้อมกับจบครึ่งแรกไปด้วยสกอร์นี้ ครึ่งหลังสาวช้างดำเดินเกมรุกหนักเพื่อหวังประตูตีเสมอ
นาที 75 ทีมไทยมาได้ประตูหนีห่างเป็น 3-1 เมื่อ ฐณัฐฐา ชาวงศ์ ตัวสำรอง ลงมาโขกเน้นๆ ส่งบอลเข้าซุกก้นตาข่ายแบบสุดสวย
นาทีที่ 88 ไอวอรี่ โคสต์ มาได้ประตูตีตื้นขึ้นมาเป็น 2-3 จากจังหวะที่ โชเซ่ นาฮี กองหน้าตัวสำรองของทีมลากบอลเข้าไปยิงดื้อๆ
จบเกม 90 นาที ทีมสาวไทย เอาชนะ ไอวอรี่ โคสต์ 3-2 เก็บ 3 แต้มแรกในประวัติศาสตร์ได้อย่างยิ่งใหญ่ จากชัยชนะนี้ ทีมสาวไทย ยังมีโอกาสผ่านเข้ารอบ 16 ทีม ด้วยการเป็นทีมอันดับ 3 ทีมดีที่สุดของกลุ่ม บี
เนื่องจากในการแข่งขันครั้งนี้มี 24 ทีมเข้าร่วมการแข่งขัน แบ่งออกเป็น 6 กลุ่ม กลุ่มละ 4 ทีม โดยแชมป์และรองแชมป์กลุ่ม พร้อมอันดับ 3 ที่ดีที่สุดอีก 4 ทีม จะเข้ารอบ 16 ทีมสุดท้ายต่อไปรายชื่อ 11 คนแรกของทีมชาติไทยวราภรณ์ บุญสิงห์ (ผู้รักษาประตู) : สุนิสา สร้างไธสง, ดวงนภา ศรีตะลา, ณัฐกานต์ ชินวงศ์, วารุณี เพ็ชรวิเศษ : อนุชศรา หมายเจริญ, ศิลาวรรณ อินต๊ะมี , พิกุล เขื่อนเพ็ชร, กาญจนา สังข์เงิน, อรทัย ศรีมณี : นิสา ร่มเย็น