เอมานูเอล ออร์เตก้า แข้งของทีม ซาน มาร์ติน ของประเทศอาร์เจนติน่า ได้เสียชีวิตลง จากเหตุการณ์ที่เจ้าตัวโดนกระแทกจนไถลหัวไปชนกับกำแพงข้างสนาม ซึ่งก่อด้วยปูนคอนกรีตเกิดเหตุเศร้าในวงการฟุตบอลเมื่อ เอมานูเอล ออร์เตก้า แข้งของทีม ซาน มาร์ติน ในลีกระดับ 4 ของประเทศอาร์เจนติน่า ได้เสียชีวิตที่โรงพยาบาล หลังไม่สามารถทนพิษบาดแผลจากเหตุการณ์ที่ไถลหัวไปชนกับกำแพงข้างสนามได้เหตุการณ์เกิดขึ้นในจังหวะที่แข้งวัย 21 ปีเข้าแย่งบอลกับคู่แข่งในนัดที่เจอกับทีม ฆูเบนตุด อูนิดา เมื่อช่วงต้นเดือนที่ผ่านมา ก่อนที่เจ้าตัวจะโดนกระแทกจนเสียการทรงตัวแล้วล้มไถลหัวชนกับกำแพงของสนาม ซึ่งอยู่ห่างเพียงไม่ถึง 2 เมตรโดย ออร์เตก้า ถูกนำตัวส่งโรงพยาบาลทันทีหลังจากเกิดเหตุ และแพทย์วินิจฉัยว่ามีอาการร้าวที่กะโหลกศรีษะพร้อมกับมีเลือดคั่งอยู่เป็นจำนวนมาก ก่อนจะรักษาตัวอยู่ราว 2 สัปดาห์ เจ้าตัวก็ได้เสียชีวิตลง
ทางทีมงาน Sanook Sport ขอแสดงความเสียใจไว้ ณ ที่นี้ด้วยครับ
