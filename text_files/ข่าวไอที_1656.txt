:: ช็อค! โลกเน็ตตะลึงพบศพเด็กดับอนาถผ่าน Google Street View:: 


ใครสั่งใครสอนเนี่ยอยากเจอตัวจริงๆสำหรับน้อง Azura เด็กสาววัย 9  เก้าขวบจากแดนผู้ดีเมืองอังกฤษที่อยากจะแกล้งแหย่เพื่อนข้างบ้านของเธอ  เลยจัดการลงไปนอนแผ่สองสลึงแกล้งตายบนถนนเสียอย่างนั้น  เรื่องนี้ก็คงจะเป็นเรื่องเล่นสนุกของเด็กทั่วไปถ้าไม่บังเอิญมีรถตู้ของ Google Street View ที่ทำหน้าที่บันทึกภาพตรอกซอกซอยผ่านมาถ่ายเอาร่างไร้วิญญาณ (หลอกๆ)  ของคุณน้องพอดี
งานนี้เล่นเอาชาวบ้านในแถบนั้นที่เปิดมาเจอภาพน่าสลดใจใน Google โทรหาตำรวจกันจ้าละหวั่นว่ามีเด็กที่ไหนไม่รู้มานอนเสียชีวิตอยู่ริมถนนแถวบ้านอิชั้น ที่น่าแปลกอีกอย่างก็คือคนของ Google ที่ถ่ายภาพนี้เอาไว้ได้ทำไมไม่ลงไปดูน้องเขาหรือจะแจ้งตำรวจอะไรก็ว่ากันไป   ก็คงต้องขอเตือนคุณพ่อคุณแม่ทั้งหลายก็พึงระวังไว้ให้จงดีไม่อย่างนั้นลูก หลานตัวดีของคุณอาจได้กลายเป็นคนดังบนอินเตอร์เน็ตรายต่อไปก็ได้  (รู้แม่จะตีก้นลายเลยเอาสิ...)
ที่มา: newslite.tv