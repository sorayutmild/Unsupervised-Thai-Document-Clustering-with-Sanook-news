ความมั่งคั่งร่ำรวย โชคลาภ ล้วนแล้วแต่เป็นสิ่งที่ผู้คนต่างเสาะแสวงหากันตลอดทั้งชีวิตแต่คุณจะคาดคิดหรือไม่ว่า "ลายเซ็น" ของคุณนั้นสามารถบ่งบอกได้ ว่าคุณจะร่ำรวยหรือยากจน...แล้วคุณเชื่อเรื่องนี้บ้างหรือเปล่า แม้ว่าลายเซ็นจะไม่ได้ทำให้คุณร่ำรวยขึ้นในทันที แต่ลายเซ็นก็ช่วยให้อนาคตทางการเงินของ คุณดีขึ้นแน่นอนค่ะ คุณๆ ชาวสนุก!ดูดวงอยากรู้ว่าลายเซ็นแบบไหนเสริมให้ร่ำรวยได้ดูต่อได้ที่นี่เลย...

ลายเซ็นเสริมดวงร่ำรวยเงินทอง

สำหรับหลักเกณฑ์ของการเขียนลายเซ็นเสริมความร่ำรวย การเขียนลายเซ็นที่ช่วยเสริมในเรื่องความมั่งคั่ง ร่ำรวย และโชคลาภนั้นการเซ็นลายเซ็นต้องเซ็นให้พลิ้วไหว ขอแนะนำว่าคุณต้อง เลี่ยงการเซ็นด้วยรูปทรงอักษร หรือรูปทรงของลายเซ็นที่แข็งเป็นเหลี่ยม หรือเป็นมุมแหลมเกินไป เพราะจะทำให้ทำให้มีอุปสรรคมาก ห้ามเขียนลายเซ็นแบบตวัดพันกันหรือซ้อนทับกันมากๆ จะส่งผลทำให้ชีวิตไม่ราบรื่น
สำหรับอักษรนำหน้าชื่อ-นามสกุลนั้น ขอแนะนำว่าให้มีแอ่งหรือมีอ่างเก็บเงิน การเขียนตัวอักษรที่ต้องเขียนปิดก็ปิด อย่าให้มีรูรั่ว จะทำให้มั่งคั่งร่ำรวย ควร เซ็นนามสกุลด้วย เพื่อความสำเร็จอย่างงดงาม ระยะห่างระหว่างชื่อและนามสกุลควรห่างพองาม เพื่อเรียกความโชคดีและเสริมดวงด้านสังคม
ห้ามเซ็นชื่อและนามสกุลติดกัน ทำให้เหน็ดเหนื่อยกับการทำงาน ตัวท้ายนามสกุลควรตวัดขึ้น หรือลากยาว เพื่อส่งเสริมความเจริญรุ่งเรือง และห้ามตวัดเส้นมาตัดมาพัน ตัวอักษรตัวนั้นหรือตัวอื่นๆ จะทำให้พลาดโอกาสดีๆ จะมีเรื่องทุกข์ร้อนวุ่นวายไม่สิ้นสุด
การเว้นวรรคช่องไฟในการเซ็น ส่วนจังหวะในการเซ็นนั้นถ้าไม่นุ่มนวลละมุนละไม ก็ให้เซ็นอย่างเฉียบพลันเปี่ยมไปด้วยพลัง แบบหนึ่งแบบใดก็ได้ ห้ามเซ็นแบบเบาๆ น้ำหนักเส้นไม่สม่ำเสมอ หรือเซ็นแบบเร็วและรุนแรงเกินไป เป็นลักษณะที่ไม่ส่งเสริมใดๆ ให้เซ็นเอียงขวาเล็กน้อย เสริมดวงดีกว่าเอียงขวามากๆ หรือโย้หน้ามากเกินไป ลายเซ็นชื่อ ที่ตั้งตรง แนวบรรทัดก็ตรงด้วย จะส่งเสริมความมั่นคง ห้ามเซ็นชื่อลาดต่ำลง ส่งผลให้ดวงชะตาตกต่ำไปด้วย
การใช้ขนาดตัวอักษรในการเซ็น ถ้าเซ็นอักษรตัวแรกหนาใหญ่ ตัวอื่นๆ ถัดมาในชื่อควรเป็นตัวกลางๆ เพื่อเสริมบารมี แต่ถ้าตัวอื่นๆ เล็ก ทำให้ขาดอำนาจบารมี การขีดเส้นใต้ชื่อต้องดู ให้คมสวยและไม่สั้นเกินไป ส่วนการใส่จุดนั้นต้องดูสวยงาม และมีจังหวะ จุดในชื่อถ้ามีมากไปส่งผลให้มีเรื่องกดดันมาก การเซ็นตัวอักษรหน้าชื่อ และนาม สกุลให้ชัด ไม่เป็นเส้นด้ายหรือสัญลักษณ์จะส่งเสริมความสำเร็จรุ่งเรืองทางด้านการเงินสมดังใจหวัง

>>>เสริมมงคลชีวิตด้วยลายเซ็น คลิก!

ขอบคุณข้อมูลจาก FW Mailขอบคุณภาพประกอบจาก Photos.com