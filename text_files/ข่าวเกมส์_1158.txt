วันนี้ผู้เขียนจะมานำเสนอเทคนิค ข้อแนะนำของเกม RoV : Arena of Valor ซึ่งสาเหตุที่ทำให้ผู้เขียนนั้นคิดจะเขียนบทความนี้ขึ้นมานั้นมาจาก การพบเจอเพื่อนพ้องน้องพี่ ที่เล่น  RoV ทั้งหลาย บางคนก็เพิ่งเคยเล่น บางคนก็เล่นมาสักพักแล้วแต่ยังไม่รู้รายละเอียดหลายๆอย่างภายในเกม ที่สามารถช่วยให้ผู้เล่นนั้นเล่นได้ง่าย หรือดีขึ้น
โดยวันนี้ผู้เขียนจะขอแนะนำ 10 เทคนิคดีๆของเกม RoV ที่ผู้เล่นควรรู้
 
1. ล็อคอินเกมทุกวัน เพื่อรับไอเทมที่ตัวเกมแจกฟรีต่างๆ

 
2. เล่นเกมอย่างน้อยวันละ 4 เกม เพื่อรับรางวัลประจำวัน (ได้เหรียญในเกมที่ 1 2 และ4 ทั้งหมด 370 เหรียญ)รวมทั้งเล่นเกมให้ครบ 12เกม และ30 เกมตามลำดับ
 
 
3. ทำเควส Daily mission เพื่อรับของรางวัลต่างๆ รวมถึงเพื่อสะสมชิ้นส่วนฮีโร่ในแต่ละวัน เพื่อนำไปแลกเปลี่ยนเป็นฮีโร่ที่ตัวเกมกำหนด โดยที่ผู้เล่นสามารถนำชิ้นส่วนฮีโร่ที่ไม่ต้องการมาแลกเปลี่ยนเป็นชิ้นส่วนฮีโร่ธรรมดาได้ แต่จะเป็นนำ5ชิ้นมาเปลี่ยนเป็น2ชิ้น (ตรงหน้ากิจกรรม)




 
4. ใช้ไอเทม X2 ทั้งไอเทม เหรียญคูณสอง XPคูณสอง ให้เป็นประโยชน์  หาดูดีๆในกระเป๋าผู้เล่นน่าจะมีแน่นอน ถ้าหากไม่เคยกดใช้มาก่อน
 
5. การตั้งค่าโหมดโจมตี ที่สามารถเลือก เพิ่มปุ่มโจมตีครีบ และ ปุ่มโจมตีป้อมเพิ่มเข้ามา เพราะโดยปกติตัวเกมจะกำหนดเป็นปุ่มโจมตีออโต้ปุ่มเดียว ซึ่งสร้างปัญหาให้ผู้เล่นหน้าใหม่หลายๆคน โดนป้อมยิงตาย เพราะหากเราทำการโจมตีศัตรูในป้อมของฝั่งตรงข้าม จะทำให้ป้อมนั้นยิงเราแทนครีบที่เข้าไป เพราะฉะนั้นการรู้จัก หรือการตั้งค่าตรงนี้จะช่วยให้ผู้เล่นสามารถเลือกยิงป้อม หรือ ยิงครีปได้

 

 
6. การเล็งเป้าหมาย ผู้เล่นสามารถกำหนดหรือตั้งค่าการโจมตีใส่ศัตรู ภายในเกม RoV จะมีให้เลือก 3ชนิด คือ
6.1. โจมตีศัตรูที่มีพลังชีวิตน้อยที่สุด
6.2. โจมตีศัตรูที่มีเกราะป้องกันต่ำสุด
6.3. โจมตีศัตรูที่ใกล้ที่สุด

โดยผู้เล่นต้องเลือกใช้ให้ถูกกับตัวละคร และเจตนา เช่น หากผู้เล่นเล่นเป็นแอสสาซิน ที่มีเป้าหมายคือการล้วงแครี่ฝั่งตรงข้าม ก็อาจจะเลือกเป็น โจมตีศัตรูที่มีเกราะป้องกันต่ำสุด หรือหากเป็นสายแทงค์ ก็อาจจะเน้น โจมตีศัตรูที่ใกล้ที่สุด แทน
 
7. กำหนดหรือตั้งค่า ร้านค้า และ แผนที่ ให้เหมาะสม หรือตามความถนัดของผู้เล่น เพราะบางครั้งในระหว่างเกมการที่ผู้เล่นสามารถสลับสับเปลี่ยนการซื้อไอเทม หรือการกดปิด-เปิดแผนที่ ได้ไว ก็สามารถช่วยให้ผู้เล่นเหล่านั้นเป็นต่อ



 
8. โหมดฝึก>ทดสอบฮีโร่ หากผู้เล่นต้องการซื้อตัวละครฮีโร่สักหนึ่งตัว โหมดทดสอบถือว่าเป็นตัวช่วยในการตัดสินใจชั้นดี เพราะผู้เล่นสามารถทดลอง ทดสอบฮีโร่ได้เกือบทุกตัว โดยเฉพาะการทดลองสกิลต่างๆ ว่ามันเข้ามือผู้เล่นมากน้อยเพียงใด



 
9. โหมดการเล่นหลากหลาย RoV ไม่ได้มีเฉพาะแค่โหมด MOBA แบบ 5V5 เท่านั้น ยังมีโหมดพิเศษๆทั้งแบบทั่วไปอย่าง 3V3,1V1,Football fever ร่วมไปถึงโหมดพิเศษในวันหยุดสุดสัปดาห์อย่าง โหมดโซ่แส้กุญแจมือ 555 Hook War. ที่สร้างความสนุกสนานแตกต่างกันไปในแต่ละโหมด




 
10. การเซตไอเทม และ รูน โดยปกติแล้วส่วนของไอเทมนั้น ตัวเกมจะมีเซตไว้ให้อยู่แล้ว แต่ส่วนมากจะใช้งานได้ไม่ดี ผู้เขียนจึงขอแนะนำสำหรับผู้เล่นหน้าใหม่ว่า ให้ลองเล่นตามเกมไปก่อน แต่หากพบว่ามันไม่ดีก็ควรเริ่มเสาะหาเซตไอเทมจากในเนต หรือไม่ก็ดูจากการแข่งขันที่เหล่าบรรดานักแข่งทั้งหลายใช้ ส่วนรูนขอแนะนำว่าให้เก็บเพชรแดงไว้สำหรับเปิดช่องรูนไว้ใช้สัก 6-7ช่อง (เพื่ออนาคตที่เรามีตัวละครให้เล่นเยอะ เซตรูนเป็นสายๆไว้) ช่องรูน 1ช่อง ใช้เพชรแดง 400 เม็ด ส่วนการติดตั้งรูน รูนภายในเกมจะมี3ระดับ โดยราคาก็แตกต่างกันอย่างสิ้นเชิงรูนเลเวล1 10เหรียญ รูนเลเวล2 200เหรียญ และรูนเลเวล3 2000เหรียญ(แม่จ้าว ผู้เขียนเก็บเหรียญทั้งปียังได้ไม่ครบทุกรูน) ช่วงเริ่มต้นอาจจะยังไม่ซื้อรูนเลเวล 3 ก็สามารถใช้รูนเลวล2 ประคองไปก่อนได้ แต่แนะนำให้ทยอยซื้อ (ตัวเกมมีแจกรูนเลเวล3แบบสุ่มเรื่อยๆ แต่ก็ไม่เต็มเม็ดเต็มหน่วยเท่าไร)


สำหรับบทความนี้ผู้เขียนขอลาไปตรงนี้นะครับ หวังว่าบทความที่นำเสนอจะสร้างประโยชน์ให้แก่ผู้อ่านไม่มากก็น้อย วันนี้สวัสดีครับ
 