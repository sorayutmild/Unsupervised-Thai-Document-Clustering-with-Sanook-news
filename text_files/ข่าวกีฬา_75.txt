สำหรับท่านที่ได้ติดตามการถ่ายทอดสดฟุตซอลชิงแชมป์เอเชียคู่ ไทย ชนะ เวียดนาม 3-1 ช่วงหัวค่ำวานนี้ หากสังเกตดีๆเกมนี้มีผู้ชมในสนามหนาตากว่าปกติ ทั้งๆที่ไม่มีการแข่งขันของทีมเจ้าภาพ อุซเบกิสถาน แต่อย่างใดโดยตลอดทั้งเกมมีกองเชียร์ตะโกน "ไทยแลนด์" สำเนียงแปร่งๆกันเป็นระยะ สร้างความแปลกใจต่อผู้ชมทางบ้านไม่น้อย ทั้งที่อุณหภูมิที่นั่นหนาวเย็นประมาณ 10 องศา แต่แฟนฟุตซอลเจ้าถิ่นก็เข้ามาชมกันจำนวนมาก

เรื่องราวเปิดเผยขึ้น เนื่องมาจากสาเหตุคือ ก่อนหน้านี้ทั้งสองเกมของทีมชาติไทย มีคุณแม่-ลูกชายชาวอุซเบฯคู่หนึ่งเข้ามาชมและเชียร์ทัพช้างศึก ทำให้บรรดาสต๊าฟฟ์โค้ชและนักเตะของเรารู้สึกประทับใจ จึงได้มอบเสื้อพร้อมลายเซ็นให้กับเด็กชายคนดังกล่าวไปต่อมา สื่ออุซเบกิสถานนำข่าวนี้ไปเผยแพร่ทั่วประเทศ ทำให้ชาวอุซเบฯเกิดความประทับใจ จนเข้ามาเชียร์ทีมชาติไทยในเกมนี้กันอย่างหนาตา จนทีมเวียดนามเองก็รู้สึกประหลาดใจกับเหตุการณ์นี้

ซึ่งเมื่อคืนนี้หากใครสังเกต ทีมถ่ายทอดสดได้จับภาพไปที่เด็กชายคนหนึ่ง ใส่เสื้อที่มีโลโก้ทีมช้างศึกพร้อมลายเซ็นเต็มเสื้อคนนั้นนั่นเองโดยตลอดทั้งเกม กองเชียร์ชาวอุซเบฯตะโกนเชียร์ทีมชาติไทยตลอด อย่างในรูปด้านบนก็เป็นภาพหนูน้อยคนดังกล่าวนั่งหน้าจ๋อย ในนาทีที่ ช้างศึกโต๊ะเล็ก ถูกเวียดนามตีเสมอ 1-1 ก่อนจะยิงคืน 2 ประตูรวดในช่วงนาทีสุดท้าย เอาชนะไปได้ 3-1 นั่นเอง
ทั้งนี้ ในกลุ่มซี ไทยชนะ 3 นัดรวด คว้าตำแหน่งแชมป์กลุ่ม ผ่านเข้าไปพบ ออสเตรเลีย รองแชมป์กลุ่มดีในรอบ 8 ทีมสุดท้าย ในวันพรุ่งนี้ (17 ก.พ.) เวลา 18.00 น. ช่อง 7 และ Bugaboo TV ถ่ายทอดสด ส่วน เวียดนาม เป็นรองแชมป์กลุ่มซี พบแชมป์กลุ่มดี ญี่ปุ่น โดยผู้ชนะในรอบนี้จะผ่านเข้ารอบตัดเชือก พร้อมคว้าสิทธิ์ไปเล่นฟุตซอลชิงแชมป์โลก 2016 ที่โคลอมเบีย ต่อไปขอขอบคุณที่มา เพจ คอมเม้นท์ - comment แฟนกีฬาต่างชาติ และ ช่อง 7