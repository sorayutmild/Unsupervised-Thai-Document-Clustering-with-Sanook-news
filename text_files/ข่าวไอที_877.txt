
iPhone 5 จะเปิดตัวโดย Apple ในวันที่ 21 กันยายนก่อนเริ่มขายจริง 7 ตุลาคมนี้?

iPhone 5
 
ถามกันแล้วถามกันเล่าแต่ก็ไม่เคยเบื่อเลยแม้แต่น้อยสำหรับสาวก Apple ทั้งหลายที่กระหายใคร่รู้คำตอบของ 3 คำถามใหญ่ที่ว่าเมื่อไหร่กันหนอที่ iPhone 5 จะเปิดตัวอย่างเป็นทางการ, เมื่อไหร่กันหนอที่ iPhone 5 จะเริ่มเปิดให้สั่งจองล่วงหน้า และเมื่อไหร่กันหนอที่ iPhone 5 จะเริ่มวางขายอย่างเป็นทางการกันแน่
 
ล่าสุด TechXcite ไปเจอทรรศนะความคิดเห็นที่น่าสนใจเกี่ยวกับ iPhone 5 จากเว็บไซต์ CultofMac ที่ได้นำเสนอความเป็นไปได้เกี่ยวกับตารางหมายกำหนดการเกี่ยวกับ iPhone 5 ทั้งหมดซึ่งน่าจะช่วยตอบคำถามข้างบนได้อย่างชะงัดดีนักแลมานำเสนอเพื่อนๆกัน โดยตารางเวลาของ iPhone 5 นั้นพอจะสรุปคร่าวๆได้ตามรายละเอียดด้านล่างนี้เลยครับ
 
14 กันยายน 2554 - Apple เริ่มส่งหมายเชิญให้สื่อมวลชนเข้าร่วมงานอีเวนต์ช่วงฤดูใบไม้ร่วงประจำปีของบริษัท
 

iPhone 5
 
สาเหตุก็คือ Apple มักจะเลือกส่งหมายกำหนดการให้กับสื่อมวลชนช่วงกลางเดือนกันยายนเพื่อเข้าร่วมอีเวนต์พิเศษที่ระยะหลังมานี้เป็นงานเปิดตัว iPod รุ่นใหม่มาโดยตลอด ขณะเดียวกัน Apple เองก็มักจะจัดงานเปิดตัวลักษณะนี้ในวันพุธมาแทบจะตลอดซึ่งก็จะตรงเข้ากับวันที่ 14 กันยายนนี้พอดี
 
21 กันยายน 2554 - วันเปิดตัว iPhone 5 อย่างเป็นทางการครั้งแรกในโลกที่นครซานฟรานซิสโก
 

iPhone 5
 
หลังจากส่งหมายเชิญแล้ว Apple มักจะเว้นระยะเวลาเข้าสู่งานเปิดตัวผลิตภัณฑ์จริงประมาณหนึ่งสัปดาห์ โดยงานเปิดตัว iPhone 5 นั้นก็น่าที่จะยังคงจัดขึ้นในศูนย์ประชุม Yerba Buena Center for the Arts เช่นเดิม
 
28 กันยายน 2554 - Apple เริ่มเปิดให้ลูกค้าสั่งจอง iPhone 5 ผ่านหน้าร้านออนไลน์
 

iPhone 5
 
แม้จะมีความเป็นไปได้ที่ Apple จะเปิดให้ลูกค้าจอง iPhone 5 กันได้ตั้งแต่วันที่เปิดตัวอย่างเป็นทางการทันที ทว่าในอดีตเมื่อครั้งที่ Apple เปิดตัว iPhone 4 อย่างเป็นทางการในวันที่ 7 มิถุนายน 2553 เมื่อปีที่ผ่านมาก็เริ่มเปิดให้ลูกค้าสั่งจอง iPhone 4 กันในอีก 8 วันต่อมามาแล้วเช่นเดียวกัน
 
7 ตุลาคม 2554 - iPhone 5 เริ่มออกวางจำหน่ายตามร้านค้าและตัวแทนจำหน่ายต่างๆในวงกว้าง
 

iPhone 5
 
ส่วนนี้อิงมาจากข่าวลือล่าสุดที่มีรายละเอียดหลุดออกมาจากตัวแทนจำหน่ายทั้งโอเปอเรเตอร์อย่าง Sprint และห้าง Best Buy ที่ต่างก็พูดเป็นเสียงเดียวกันว่า iPhone 5 จะเริ่มวางขายในวงกว้างช่วงสัปดาห์แรกของเดือนตุลาคมนั่นเอง
 
แล้วเดี๋ยวเรามาคอยติดตามชมกันครับว่าตารางเวลาของ iPhone 5 จากเว็บไซต์ CultofMac ที่ว่ามาข้างบนนี้จะกลายเป็นความจริงมากน้อยซักเพียงใดกันแน่!
บทความโดย: ekk TechXcite
ที่มา: cultofmac
งานแถลงข่าวเปิดตัว iPhone 4s อย่างเป็นทางการ คลิก