     Honda Civic Type R 2018 ใหม่ มีภาพหลุดเวอร์ชั่นจำหน่ายจริงออกมาก่อนถึงกำหนดเปิดตัวอย่างเป็นทางการที่งานเจนีวามอเตอร์โชว์ 2017 ในวันที่ 7 มีนาคมที่จะถึงนี้
     ภาพหลุด Honda Civic Type R แสดงให้เห็นถึงดีไซน์ใกล้เคียงกับภาพรถต้นแบบที่ปรากฏออกมาก่อนหน้านี้ หากแต่มีความแตกต่างในรายละเอียดเพียงเล็กน้อยเท่านั้น โดยพัฒนาขึ้นบนโครงสร้างเดียวกับรุ่น Civic Hatchback ที่กำลังจะเปิดตัวในบ้านเราเร็วๆนี้

     ขณะที่ดีไซน์ของเวอร์ชั่นไทพ์อาร์ เสริมความดุดันชนิดที่ว่าหลุดมาจากหนังไซไฟเลยทีเดียว ไม่ว่าจะเป็นช่องดักลมขนาดใหญ่บริเวณกันชนหน้า สปอยเลอร์ลิปตกแต่งด้วยสีแดง ช่องดักลมบนฝากระโปรงหน้า กระจังหน้าตกแต่งด้วยสีดำพร้อมสัญลักษณ์ 'Type R' และโลโก้ฮอนด้าสีแดง ขณะที่ด้านท้ายติดตั้งสปอยเลอร์ขนาดใหญ่ ปลายท่อไอเสียแบบ 3 ท่อวางกลางตัวถัง และกันชนท้ายพร้อมดิฟฟิวเซอร์ในตัว
     ด้านขุมพลังแน่ชัดแล้วว่าจะถูกติดตั้งเครื่องยนต์เบนซิน 4 สูบ ขนาด 2.0 ลิตร VTEC พร้อมระบบเทอร์โบชาร์จจากรุ่นที่แล้ว แต่อาจเค้นแรงม้าเพิ่มขึ้นจากเดิมที่มีอยู่ 305 ตัว ซึ่งรายละเอียดจะถูกเปิดเผยอีกครั้งในงานเปิดตัวที่จะถึงนี้

Honda Civic Type R เวอร์ชั่นต้นแบบ
 
     Honda Civic Type R 2018 ใหม่ จะยังคงถูกผลิตขึ้นที่โรงงานในเมือง Swindon ประเทศอังกฤษ และมีแผนวางจำหน่ายนอกยุโรปอีกด้วย
 