สำรวจเครื่องหิ้ว "ไอโฟน 5" และ "ซัมซุง เอส 3" มาบุญครอง ราคาเท่าไร ?
ข่าวเด่นวันนี้ - หลังจากแอปเปิลวางขายสมาร์ทโฟนสุดฮอต "ไอโฟน 5" ใน 9 ประเทศทั่วโลก เมื่อวันที่ 21 ก.ย. 2555 ที่ผ่านมา โดยมีสิงคโปร์และฮ่องกง ประเทศเพื่อนบ้านเราอยู่ในกลุ่มแรกที่วางขายด้วย คล้อยหลังไม่กี่วัน ผู้ค้าย่านมาบุญครองขนเครื่องหิ้วมาวางขายกันพรึ่บ มีทั้งสีขาว และสีดำ ทุกขนาด ตั้งแต่ 16 GB ยัน 64 GB ให้คอไฮเทคเงินถุงเงินถังเลือกซื้อมาใช้ก่อนใครเพื่อน

จากการลงไปสำรวจราคาไอโฟน 5 เครื่องหิ้วที่มาบุญครองของผู้สื่อข่าว "ประชาชาติธุรกิจ" ณ วันที่ 24 ก.ย. พบว่า ราคาไอโฟน 5 สีขาว ความจุ 16 GB ราคา 36,000 บาท สีดำ ราคา 37,500 บาท ขนาด 32 GB ราคา 43,000 บาท และ 64 GB ราคา 45,000 บาท และเครื่องหิ้วที่ขายดีอีกรุ่น เพราะถูกกว่าเครื่องศูนย์หลายพันบาท คือ ซัมซุง เอส 3 ราคา 16,000 บาท
ขอบคุณที่มาและภาพประกอบ: matichon.co.th