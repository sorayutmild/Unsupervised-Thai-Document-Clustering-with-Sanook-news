รวมวิธีใช้สิทธิเราเที่ยวด้วยกันเฟส 4 จอง-เช็คอินที่พักโรงแรม ใช้สิทธิคูปองและท่องเที่ยวผ่านแอปฯ เป๋าตัง ครบจบในที่เดียว
หลังจากที่รัฐบาลเปิดให้ผู้ที่สนใจเข้าร่วมโครงการเราเที่ยวด้วยกันเฟส 4 ผ่านเว็บไซต์ www.เราเที่ยวด้วยกัน.com เมื่อวันที่ 27 มิ.ย. 65 ตั้งแต่เวลา 06.00 น. ที่ผ่านมา โดยรัฐบาลสนับสนุนค่าโรงแรม 40% ของราคาที่พักต่อห้องต่อคืน ไม่เกิน 3,000 บาท ต่อห้องต่อคืน จำกัดสิทธิคนละไม่เกิน 10 ห้อง หรือ 10 คืน จำนวน 2 ล้านสิทธิ พร้อมสนับสนุนคูปองอาหาร-ท่องเที่ยวมูลค่า 600 บาทต่อห้องต่อคืน ให้กับประชาชน เมื่อ check-in โรงแรมสำเร็จ อีกทั้งสนับสนุนค่าตั๋วเครื่องบิน 40% เฉพาะ 2 สิทธิผู้โดยสาร ต่อ 1 ห้องโรงแรมที่จอง หรือไม่เกิน 2,000 บาทต่อผู้โดยสาร จำนวน 600,000 สิทธิ โดยกรอบระยะเวลาโครงการดังกล่าวจะสิ้นสุดในวันที่ 31 พ.ค. 65 ซึ่งก็มีจำนวนผู้ที่สนใจทยอยลงทะเบียนกันต่อเนื่อง
ก่อนหน้านี้ Sanook Money ได้นำเสนอถึงวิธีการลงทะเบียนเราเที่ยวด้วยกันเฟส 4 เพื่อรับส่วนลดที่พัก 40% รวมถึงเงื่อนไขของผู้ที่มีสิทธิในโครงการฯ ไปแล้ว ครั้งนี้เราจะขอนำเสนอถึงภาพรวมการจองโรงแรม รวมถึงวิธีการใช้สิทธิที่พัก สิทธิคูปองและสถานที่ท่องเที่ยว ผ่านแอปฯ เป๋าตัง โดยมีรายละเอียดดังนี้

วิธีลงทะเบียนเราเที่ยวด้วยกันเฟส 4 รับส่วนลดที่พัก 40% คนเก่า-คนใหม่ สมัครที่ไหนเช็กเลย
เช็กเงื่อนไขเราเที่ยวด้วยกันเฟส 4 ก่อนลงทะเบียน www.เราเที่ยวด้วยกัน.com ชิงสิทธิใหม่ทุกคน

ช่องทางจองโรงแรม ใช้สิทธิเราเที่ยวด้วยกันเฟส 4 (จองตรงกับโรงแรมทีพัก)


No Need to register : ประชาชนที่เคยลงทะเบียนโครงการเราเที่ยวด้วยกันเฟส 1, 2 และ 3 แล้ว ให้กดรับหลักเกณฑ์และเงื่อนไข บนแอปฯ เป๋าตัง เพื่อรับสิทธิในเฟส 4 จำนวน 10 สิทธิ ส่วนประชาชนที่ไม่เคยลงทะเบียนเราเที่ยวด้วยกันต้องลงทะเบียนใหม่
ประชาชน Booking : จองโรงแรมล่วงหน้าอย่างน้อย 7 วัน โดยติดต่อทางโรงแรมโดยตรง *ไม่เกิน 10 ห้องต่อคนต่อคืน
โรงแรม Booking : โรงแรมตรวจสอบเงื่อนไข และตรวจสอบห้องว่างผ่านทางแอปฯ ถุงเงิน *ไม่สามารถจองโรงแรมที่อยู่จังหวัดเดียวกับทะเบียนบ้านได้
Payment : รับการแจ้งเตือน และชำระค่าที่พัก 60% ของค่าที่พัก ผ่านช่องทาง G Wallet บนแอปฯ เป๋าตัง
Payment successful : รับการแจ้งเตือน การจองสำเร็จแสดงคูปองเช็คอินที่พักบนแอปฯ เป๋าตัง
Check in : เช็คอิน ณ โรงแรม เมื่อถึงวันเข้าพัก สแกน QR เช็คอินบนแอปฯ เป๋าตัง, สแกนหน้าบนแอปฯ ถุงเงิน ได้รับ e-voucher 600 บาทต่อคืน ณ 17:00 น. ของวัน *ไม่สามารถเช็คอินโรงแรม หรือใช้จ่ายคูปองอาหาร/ท่องเที่ยวกับร้านที่อยู่จังหวัดเดียวกับทะเบียนบ้านได้
Check out : เช็คเอ้าท์ โรงแรม ประชาชนสามารถใช้จ่ายคูปอง-อาหารได้ถึง 23:59 น. ของวันเช็คเอ้าท์

การใช้สิทธิโครงการเราเที่ยวด้วยกันเฟส 4 ผ่านแอปฯ เป๋าตัง มีดังนี้

1. เข้าแอปฯ เป๋าตัง เลือก Banner เราเที่ยวด้วยกันกดปุ่มใช้สิทธิ2. กดยอมรับเงื่อนไข และรับสิทธิ *กดยอมรับทั้งลูกค้าใหม่และลูกค้าปัจจุบันที่เข้าร่วมโครงการเราเที่ยวด้วยกัน3. แสดงรายการสิทธิ * จำนวนสิทธิต่อคนจะถูกรีเซตใหม่ทั้งลูกค้าใหม่และลูกค้าปัจจุบันไม่เกิน 10 สิทธิต่อคน*ส่วนรูปสุดท้ายเป็นกรณีลูกค้าใหม่ที่ยังไม่ได้ลงทะเบียนเข้าร่วมโครงการเราเที่ยวด้วยกัน
ในกรณีผู้ที่ได้รับสิทธิจากการลงทะเบียนเราเที่ยวด้วยกันเฟส 4 แล้ว สามารถติดต่อโรงแรมเพื่อใช้สิทธิเราเที่ยวด้วยกันในการจองที่พัก เมื่อจองสำเร็จแล้วให้ทำตามขั้นตอนดังนี้
การของที่พักสำเร็จ และชำระเงินค่าโรงแรม (หักส่วนลด 40%)


ลูกค้าได้รับ Notification เมื่อทำการจองกับโรงแรมกดใช้สิทธิเพื่อดูรายละเอียดการของและชำระเงิน *เมื่อระบบส่ง Notification แล้ว หากไม่มีการชำระเงินภายในวันที่ทำการของ (23.59 น.) ระบบจะยกเลิกการจองอัตโนมัติ
กดปุ่มตรวจสอบรายการชำระเงิน
ตรวจสอบความถูกต้องกดถัดไป
กดยืนยันการชำระเงิน
ระบุ PIN เป๋าตัง 6 หลัก
บันทึกสลิป อัตโนมัติกลับสู่หน้า HOME ด้วยปุ่ม กลับหน้าหลัก

กรณีชำระเงินค่าแพ็คเกจท่องเที่ยวแล้วจำนวนเงินใน G Wallet ไม่เพียงพอ และต้องการเติมเงินอัตโนมัติ (Auto Top Up)


กดปุ่มตรวจสอบรายการชำระเงิน
ตรวจสอบความถูกต้องกดถัดไป
ยืนยันการชำระเงิน

กรณีไม่ผูกบัญชีกรุงไทย เมื่อกดยืนยันชำระเงินจะแสดง Pop Up เพื่อเชิญชวนให้ผูกบัญชีกรุงไทยบนเป๋าตัง
กรณีผูกบัญชีกรุงไทย แต่เงินในบัญชีไม่พอ เมื่อกดยืนยันชำระเงิน จะแสดง Pop Up เพื่อให้กลับไปทำการเติมเงินในหน้าหลัก G Wallet


เติมเงินผ่านบัญชีธนาคารกรุงไทย *กรณีมีการผูกบัญชีธนาคารกรุงไทยบนแอปฯ เป๋าตัง และจำนวนเงินในบัญชีต้องเพียงพอ ลูกค้าจะสามารถทำรายการ Auto Top Up ได้
ใส่รหัส PIN 6 หลัก
บันทึกสลิปทำรายการสำเร็จ

กรณีโดนยกเลิกที่พัก หรือจองที่พักไม่สำเร็จ ลูกค้าจะได้รับสิทธิคืน โดยลูกค้าจะได้รับ Notification แจ้งเตือนกรณีที่โรงแรมยกเลิกการจองที่พัก และในกรณีที่ลูกค้าไม่ชำระเงินค่าที่พักภายในระยะเวลาที่กำหนด

วิธีการเช็คอินโรงแรม (รับคูปองอาหาร/ท่องเที่ยว)


เลือก Banner เราเที่ยวด้วยกันกดปุ่มใช้สิทธิ
เลือกเช็คอิน *เพื่อรับคูปองอาหาร/เที่ยว (*1.ลูกค้าต้องลงทะเบียนบนเว็บไซต์ 2. ชำระเงินค่าโรงแรมมาแล้ว)
แสดง QR Code แก่โรงแรมเพื่อทำการเช็คอิน
สแกนใบหน้า กับโรงแรมเพื่อทำการเช็คอินผ่านแอปฯ ถุงเงิน
ระบบส่งคูปองอาหารให้ลูกค้า 

1 สิทธิ = 600 บาท ตามจำนวนคืนที่เข้าพัก
คูปองได้รับประมาณ 17.00 น. ในแต่ละวัน
คูปองหมดอายุ 23.59 ของวันที่เช็คเอ้าท์



การใช้คูปองอาหาร-ท่องเที่ยว


เลือก Banner เราเที่ยวด้วยกันกดปุ่มใช้สิทธิ
กดปุ่มใช้คูปองอาหาร/ท่องเที่ยว
กดปุ่มสแกน QR เพื่อใช้คูปอง ณ ร้านค้าถุงเงินที่เข้าร่วมโครงการ
สแกน QR ณ ร้านค้าถุงเงินที่เข้าร่วมโครงการ
ตรวจสอบยอดชำระเงินและกดถัดไป
สามารถชำระเงินได้ด้วย G Wallet เท่านั้น
ตรวจสอบความถูกต้อง และยืนยันการชำระเงิน
ระบุ PIN เป๋าตัง 6 หลัก
บันทึกสลิปอัตโนมัติกลับสู่หน้า HOME ด้วยปุ่ม กลับหน้าหลัก

หากต้องการตรวจสอบรายการใช้คูปองอาหาร-ท่องเที่ยวเราเที่ยวด้วยกันเฟส 4 มีดังนี้


เลือกเมนู รายการย้อนหลัง
เลือกใช้จ่ายสิทธิเราเที่ยวด้วยกัน
แสดงรายจ่ายสินค้า/บริการ *รายการย้อนหลังตรวจสอบได้สูงสุด 3 เดือน
