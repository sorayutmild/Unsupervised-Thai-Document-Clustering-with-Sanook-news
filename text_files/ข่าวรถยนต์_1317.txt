      Toyota Revo TRD Sport Off-road Concept รถตันแบบรุ่นพิเศษ ถูกเผยโฉมอย่างเป็นทางการที่งาน Bangkok International Auto Salon 2015 เมื่อวันที่ 24 มิถุนายนที่ผ่านมา

      โตโยต้า รีโว่ ทีอาร์ดีสปอร์ตออฟโรด ที่ถูกนำมาจัดแสดงในงานดังกล่าวเป็นรถยนต์ต้นแบบที่เน้นสมรรถนะการขับขี่แบบออฟโรดเป็นหลัก ด้วยชุดแต่ง TRD รอบคันและช่วงล่าง TRD Off Road
      ภายนอกติดตั้งชุดแต่งจาก TRD ทั้งหมด ได้แก่ กระจังหน้าสีดำ, แผ่นปิดใต้เครื่อง, ชุดแต่งกันชนหน้า, สปอร์ตบาร์, คิ้วล้อ และสปอยเลอร์ด้านหลัง ติดตั้งล้ออัลลอยขนาด 18 นิ้ว พร้อมยาง High Terrain ขนาด 265/60 R18
 

      ช่วงล่างติดตั้งชุดช่วงล่าง TRD Off Road, ลาลิปเปอร์เบรก TRD และเหล็กกันโคลงหลัง TRD พร้อมท่อไอเสีย TRD Prototype รวมไปถึงฝาน้ำมันเครื่องและฝาถังน้ำมันจาก TRD
      ห้องโดยสารภายในติดตั้งชุดแต่งจาก TRD เช่นกัน ไม่ว่าจะเป็นหัวเกียร์, ไฟส่องพื้นโดยสาร, ไฟส่องพื้นประตูทางเข้า และพรมพร้อมขอบไฟ LED


      อย่างไรก็ดี อุปกรณ์ที่มีจำหน่ายจริงมีเพียงล้ออัลลอย TRD ขนาด 18 นิ้ว, น็อตล้อ, ฝาน้ำมันเครื่อง และฝาถังน้ำมันเท่านั้น
 
 