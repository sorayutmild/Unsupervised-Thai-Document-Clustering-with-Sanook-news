ทำเอาตลกร่างอวบ "โก๊ะตี๋ อารามบอย" ออกอาการนอยด์ไม่น้อยเลยนะคะ เมื่อเจอชาวเน็ตรุมจวกยับว่า ร้านโก๊ะข้าวมันไก่ขายแพงไม่สมราคา ร้อนถึงเจ้าตัวต้องออกมาชี้แจงว่าราคาที่ตั้งไว้นั้นสมเหตุสมผล และวอนให้ผู้บริโภคเข้าใจว่านอกจากวัตถุดิบแล้วก็ยังมีหลายปัจจัยเสริม ที่ทำให้ราคาต้นทุนเพิ่มขึ้น
"ถ้าสมมติร้านตั้งอยู่ในห้าง ก็แพงตามราคาที่เช่าสถานที่ ค่าเช่าที่ 140,000 บาทต่อเดือน ทำไมคุณกินข้าวมันไก่ร้านคนอื่นถึงกินได้ละ? บางทีเราก็น้อยใจนะ ของอย่างอื่นที่คุณใช้จ่าย คุณคิดว่ามันคุ้มค่ากันเหรอ? หนูคิดว่าคนส่วนใหญ่เข้าใจได้ คนที่มีศักยภาพพอที่จะกิน แน่นอน..ถ้าคุณอยากกินอะไรที่ดีมีคุณภาพ ก็ต้องสมเหตุสมผลที่จะจ่าย"
แม้จะไม่ปรับลดราคาเอาใจลูกค้า แต่โก๊ะตี๋ก็ยืนยันว่าข้าวมันไก่ของตนเลือกแต่วัตถุดิบคุณภาพเท่านั้น ผู้บริโภคมั่นใจได้ - ไนน์เอ็นเตอร์เทน