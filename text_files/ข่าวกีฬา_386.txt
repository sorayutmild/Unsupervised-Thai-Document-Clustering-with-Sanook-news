โก อินเตอร์! สำหรับคลิปของนักวอลเลย์บอลหญิงสโมสร "บางกอกกล๊าส วีซี" ที่วอร์มอัพก่อนแข่ง ด้วยการเดาะลูกยางกันอย่างสนุกสนาน จนเว็บไซต์วอลเลย์บอลต่างประเทศอย่าง www.worldofvolley.com ได้นำคลิปไปเผยแพร่ให้ชาวโลกได้ประจักษ์เรียบร้อยแล้วทีมลูกยางสาว "บางกอกกล๊าส วีซี" จ่าฝูงวอลเลย์บอลไทยแลนด์ลีก 2015 กำลังเป็นที่พูดถึงในแวดวงวอลเลย์บอลโลก หลังจากเมื่อวันที่ 8 กุมภาพันธ์ ที่ผ่านมา เว็บไซต์ต่างประเทศชื่อดังอย่าง www.worldofvolley.com ได้นำคลิปที่ สาวๆ "บีจี" โชว์สกิลเดาะลูกวอลเลย์ โดยใช้ทักษะตะกร้อ ก่อนเตะอัดใส่กันอย่างสนุกสนานไปแชร์โดยคลิปดังกล่าวนั้น ถูกอัพขึ้นเว็บไซต์ยูทูป โดยคุณ "BoSo Kobdam" ตั้งแต่วันที่ 1 กุมภาพันธ์ ที่ผ่านมา เป็นการบันทึกภาพระหว่างที่ทีมกำลังวอร์มอัพก่อนเกมที่พบกับ นครราชสีมา วีซี ซึ่งนักตบสาวบีจีได้ตั้งวงกัน ก่อนนำลูกวอลเลย์บอล มาเดาะเหมือนเล่นตะกร้อวง นำโดย กัปตันทีมขวัญใจชาวไทยอย่าง ปลื้มจิตร์ ถินขาว จนกระทั่ง worldofvolley จะนำไปเผยแพร่ต่อนั่นเอง
