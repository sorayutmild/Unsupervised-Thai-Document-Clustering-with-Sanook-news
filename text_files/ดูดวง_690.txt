ในปี 2560 คนที่เกิดในเดือน กรกฏาคม ตุลาคม และ พฤศจิกายน เตรียมร้องไชโยดังๆ ได้เลย เพราะคุณจะได้โชคลาภที่ภาษาชาวบ้านเรียกกันว่า “ลาภลอย” อาจจะเป็นเรื่องของโบนัสที่ก่อนนี้ดูไม่มีวี่แวว แต่ดันได้ขึ้นมาเสียอย่างนั้น หรือหยิบล๊อตเตอร์รี่มาแบบไม่คิดอะไรก็ดันถูกรางวัล

แถมคุณอาจมีโชคดีบ่อยๆ จากการเสี่ยงโชคต่างๆ อีกด้วย ทั้งนี้ อย่าลืมมีสติต้องเสี่ยงโชคกันพอประมาณและไม่เกินตัว อย่าให้ถึงขั้นมีบ้านขายบ้านมีรถขายรถ ทั้งนี้โชคลาภอาจจะไม่ได้อยู่เพียงแค่เมืองไทยเท่านั้น การเดินทางไปต่างประเทศก็จะทำให้คุณมีลุ้นอยู่บ้าง เช่น คาสิโน พึงระลึกไว้ด้วยว่าการที่คุณจะได้โชคมากหรือน้อยก็ขึ้นกับการสะสมความดีมาก่อนหน้านี้หรือเป็นผู้ให้มาบ้างแล้วเช่นกัน
โดยโชคลาภไม่ได้มีเพียงในรูปแบบของเงินทองเท่านั้นนะ อาจจะมาในรูปแบบของฟรีต่างๆ อาทิ ตั๋วเครื่องบินฟรี แพ็คเกจทัวร์ฟรี ทองคำ หรือการได้ของรางวัลจากการชิงโชคก็เป็นได้ สิ่งที่บอกมาทั้งหมดทั้งมวลต้องประกอบกับสติและความหมั่นเพียรในการให้และความเป็นคนดี แบบนี้โชคดีมีเฮ อยู่ไม่ไกลอย่างแน่นอน