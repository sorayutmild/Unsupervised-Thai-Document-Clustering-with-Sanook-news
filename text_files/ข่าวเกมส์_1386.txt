ตอนนี้เกมเมอร์ไทยกำลังตื่นเต้นกับการมาของสุดยอดเกมออนไลน์ระดับตำนาน Cabal Online ที่กลับมาอีกครั้งในแพลตฟอร์มโทรศัพท์มือถือ Cabal Mobile โดยบริษัท Electronics Extreme หรือ EXE ได้ร่วมมือกับ ESTGames ผู้พัฒนาในการนำเกมดังกล่าวมาเปิดให้บริการในประเทศไทย ก่อนหน้านี้ก็มีการเปิดตัวอย่างเป็นทางการพร้อมเผยรายละเอียดของสเปคโทรศัพท์มือถือที่ต้องการไปบ้างแล้วบางส่วน
รวมไปถึงภาพตัวอย่างภายในเกมที่มีการแปลเป็นภาษาไทยเกือบทั้งหมด แล้วประกอบกับ Cabal Mobile จะมาเปิดให้บริการในประเทศไทยในช่วงปลายไตรมาสที่ 3 (Q3) ของปี 2020 นี้หรือก็ช่วงปลายเดือนกันยายนนั่นเอง แต่ก็ยังไม่มีการระบุวันที่แน่ชัดอาจจะมีการเลื่อนก็เป็นได้ยังไงเดียวรอติดตามข่าวสารกันอีกที

แต่ตอนนี้เกมเมอร์ชาวไทยสามารถเข้าไปลงทะเบียนล่วงหน้าผ่านทางเว็บไซต์อย่างเป็นทางการของ Cabal Mobile ได้แล้วเพื่อรับของรางวัลเป็นไอเทมต่างๆ มากกมายรวมูลค่ากว่า 5,000 บาทฟรีๆ และยังมีกิจกรรมอื่นๆ อีกมากมายสามารถเข้าไปดูรายละเอียดเพิ่มเติมและลงทะเบียนได้ที่ https://m-activities.exe.in.th/cabal-m/ หลังจากที่เปิดให้ลงทะเบียนได้ไม่กี่วันตอนนี้มียอด Users มาลงทะเบียนไปแล้วมากกว่า 110,000 คน บอกเลยว่างานนี้เซิร์ฟเวอร์แตกแน่นอน

เพราะถ้าเราพูดถึงเกมอย่าง Cabal Online ที่เป็นพื้นฐานในการออกแบบเกม Cabal Mobile ก็ต้องยอมรับว่าครั้งหนึ่งเคยเป็นเกมระดับท็อปที่เกมเมอร์ชาวไทยของเราให้ความสนใจและเป็นที่ชื่นชอบอย่างแพร่หลายโดยเฉพาะในยุคเริ่มต้นของเกมออนไลน์ จุดขายที่ทำให้แฟนจดจำเกมไอพีนี้ได้ก็คือเรื่องกราฟิกที่อลังการในสมัยนั้น ชุดต่างๆ แสงสีจัดเต็ม และที่สำคัญคือการต่อ Combo สกิลที่มีการกดตามจังหวะเพิ่มความสนุกในการต่อสู้มากขึ้น ยังไม่รวมกับพวก Content อื่นๆ ไม่ว่าจะเป็น PVP หรือ Guild Wars ก็ตาม

Cabal M เป็นเกมมือถือแนว Action MMORPG ที่ครบเครื่องทั้งเรื่องภาพ และระบบการเล่น ที่ถูกถ่ายทอดประสบการณ์เสมือนจริงจากเวอร์ชั่น PC ดั้งเดิมสู่บนหน้าจอมือถือที่จะมีเอกลักษณ์และลักษณะเด่นของไอพีฉบับคลาสสิกแน่นอน มาพร้อมกับระบบ Combo ที่เป็นจุดเด่นหลักของเกม มี Skill ให้เลือกใช้มากมายรวมไปถึงการ Build ตามสไตล์ของตนเองไม่เหมือนใครได้อย่างอิสระ และทางด้านระบบต่างๆ ของตัวเกมถูกปรับเปลี่ยนให้เพิ่มความสะดวกมากยิ่งขึ้น เช่นระบบ Auto Battle ที่ช่วยอำนวยความสะดวกให้ผู้เล่นได้สัมผัสความมันส์ได้อย่างต่อเนื่องเหมาะสมกับแพลตฟอร์มโทรศัพท์มือถือ