ภาพจากทวิตเตอร์ @news1005fm
(14 ก.พ.) ผู้สื่อข่าวรายงานว่า ในวันนี้ตำรวจได้สนธิกำลังเคลื่อนกำลังจาก สน.ทุ่งสองห้อง เเละถนนเเจ้งวัฒนะ ด้านปากเกร็ด โดยมาสนธิกำลังจุดเเรกรวมตัวที่ด้านหน้า บริษัท ทีโอที จุดที่สอง ห้างบิ๊กซีเเจ้งวัฒนะ จากนั้นเคลื่อนกำลังมาหยุดที่ด้านหน้า โรงพยาบาลมงกุฎวัฒนะ โดยตำรวจยืนเป็นแนว บริเวณหน้ารพ.มงกุฎวัฒนะ แล้วค่อยๆขยับประชิดผู้ชุมนุมที่กำลังนั่งสวดมนต์ และต่อมาก็ได้มีการผลักดันกันเกิดขึ้น
ทั้งนี้มีประชาชนบางส่วนอ้างว่าเป็นชาวบ้านย่านหลักสี่ขอมาให้กำลังใจตำรวจ ใส่เสื้อเเดงอยู่หลังเเนวตำรวจ ส่วนผู้ชุมนุม กปปส. บางส่วนมาชุมนุมหลังบังเกอร์หน้าโรงพยาบาลเผชิญหน้ากัน โดยที่บางคนตะโกนด่าตำรวจ จนตำรวจต้องสั่งเเยกประชาชนสองฝ่ายออกจากกัน เพราะเกรงว่าจะปะทะกัน
เมื่อเวลาประมาณ 11.20 น. ตำรวจเริ่มถ่อยร่นไปยังซอยเเจ้งวัฒนะ 14 ทำให้มวลชนกปปส. โห่ร้องเป่านกหวีดไล่ เเละตำรวจมีการเสริมกำลังเพิ่มเข้ามาโดยนำรถตู้มาปิดถนนไม่ให้ กปปส.เข้ามาเสริมกำลัง ทั้งนี้ นายอรุณ ภาวิไล หรือซูโม่ตุ๋ย อดีตนักแสดงชื่อดัง ได้มาถ่ายภาพหลังเเนวตำรวจเเละชาวบ้านเสื้อเเดง ทำให้ผู้ชุมนุมกปปส.ไม่พอใจเเละโห่ร้องขับไล่ และได้เข้าไปถ่ายภาพผู้ชุมนุม กปปส. สุดท้ายการ์ดกปปส.ได้มานำตัวนายอรุณออกนอกพื้นที่