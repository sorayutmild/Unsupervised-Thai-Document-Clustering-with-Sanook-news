ไปชมฟอร์มการเล่นของ ชนาธิป สรงกระสินธ์ ดาวเตะทีมชาติไทย ในเกมที่ลงสนามให้ ฮอกไกโด คอนซาโดเล่ ซัปโปโร่ ต้นสังกัดในศึกเจลีก ญี่ปุ่น เมื่อวันอาทิตย์ที่ 22 กรกฎาคม ที่ผ่านมาโดยเกมนี้ เจย์ โบธรอยด์ ดาวยิงตัวเก่งของทีมดังจากฮอกไกโด พลาดจุดโทษในช่วงครึ่งแรก ทำให้เปิดสนาม อัตสึเบตสึ ได้แค่เสมอกับ จูบิโล่ อิวาตะ 0-0 แบ่งกันไปทีมละหนึ่งแต้มเท่านั้นแต่สิ่งที่สะดุดตาสุดๆ ในเกมนัดนี้ก็เห็นจะเป็นฟอร์มการเล่นของ "เจ" ชนาธิป สรงกระสินธ์ ที่โชว์ฟอร์มลากเลื้อยได้อย่างสุดยอด แถมมีจังหวะจ่ายสวยๆ ให้เพื่อนหลายครั้ง ถึงขนาดที่หลังเกม ดาวเตะวัย 24 ปี ออกปากว่าเป็นเกมที่สนุกมากๆ
