      คงปฏิเสธไม่ได้ว่า สมาร์ทโฟนรุ่นที่ได้รับความนิยมมากที่สุดเป็นลำดับต้นๆ ในปัจจุบัน นั่นก็คือ iPhone นั่นเอง และถึงแม้ว่า แอปเปิล จะมีการเปิดตัว iPhone รุ่นใหม่ทุกปี จนมาถึงรุ่นล่าสุดอย่าง iPhone 6S กับ iPhone SE แต่สุดท้ายแล้ว รุ่นที่เปิดตัวมานานกว่า 3 ปีอย่าง iPhone 5S ก็ยังได้รับความนิยมอยู่ในตอนนี้
      ส่วนหนึ่งเป็นเพราะราคาที่ถูกลง จับต้องได้ง่ายขึ้นนั่นเอง ซึ่งท่านที่สงสัยว่า ปกติแล้ว iPhone จะมีอายุการใช้งานเฉลี่ยกี่ปีกันแน่ ล่าสุด แอปเปิล มาไขข้อข้องใจเป็นที่เรียบร้อยแล้ว

      โดยแอปเปิล ได้เผยข้อมูลเกี่ยวกับ อายุการใช้งานของผลิตภัณฑ์ต่างๆ ไว้บนเว็บไซต์ในส่วนของ Environment ซึ่งระบุว่า อุปกรณ์ ที่ทำงานบนระบบปฏิบัติการ OS X และ tvOS จะมีอายุการใช้งานเฉลี่ยอยู่ที่ 4 ปี ในขณะที่อุปกรณ์ที่ทำงานบนระบบปฏิบัติการ iOS กับ WatchOS จะมีอายุการใช้งานเฉลี่ยอยู่ที่ 3 ปี
      ซึ่งข้อมูลนี้ เป็นอายุการใช้งานเฉลี่ยแบบมาตรฐาน แต่จะใช้งานได้นานขึ้น หรือน้อยกว่านี้ ก็ขึ้นอยู่กับการใช้งานของผู้ใช้เป็นหลักด้วยเช่นกัน ถ้าหากมีการใช้งานอย่างหนักหน่วง ก็จะทำให้อายุการใช้งานของตัวเครื่องลดลงตามไปด้วย
      ปกติ อุปกรณ์อิเล็กทรอนิกส์ต่างๆ มักจะมีอายุการใช้งานที่จำกัดอยู่แล้ว ฉะนั้น การถนอมสมาร์ทโฟนให้ใช้งานได้อย่างยาวนานที่สุด ถือว่า เป็นสิ่งที่ดี เพราะช่วยทำให้ประหยัดเงินในการซื่อเครื่องใหม่ไปได้มากเลยทีเดียว

 ที่มา : theladbible.com
แปลและเรียบเรียง : techmoblog.com

