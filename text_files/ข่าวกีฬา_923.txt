"อาร์ม" ศุภวุฒิ เถื่อนกลาง ยอดนักฟุตซอลไทยแห่งยุค ทำเอาเพื่อนซี้อย่าง "ช้าง" กฤษดา วงษ์แก้ว ถึงกับตื้นตันสุดๆ หลังจากฝ่ายหลังได้รับบาดเจ็บ จนพลาดร่วมทีมไปแข่งฟุตซอลชิงแชมป์เอเชียที่อุซเบกิสถาน โดย ศุภวุฒิ ได้ไลน์คุยกับ กฤษดา ว่า "เหลืออีกแมทช์เดียวกูจะเล่นเพื่อมึง" ทำให้ฝ่ายหลังซาบซึ้ง จนถึงกับแคปหน้าจอแชร์ลงอินสตาแกรมส่วนตัวเลยทีเดียวสถานการณ์ของทีมชาติไทยผ่านเข้าสู่รอบ 8 ทีมสุดท้ายเรียบร้อย โดยจะพบกับ ออสเตรเลีย ในวันพรุ่งนี้ ซึ่งทัวร์นาเม้นต์นี้จะเอา 5 ทีมที่ผลงานดีที่สุดไปแข่งฟุตซอลชิงแชมป์โลก ที่โคลอมเบีย ช่วงเดือนกันยายนนี้ต่อไป ซึ่งถ้าหากทีมชาติไทยผ่านออสเตรเลียไปได้ ก็จะทะลุเข้ารอบรองชนะเลิศ พร้อมคว้าตั๋วไปโคลอมเบียทันทีนั่นเองทั้งนี้ กฤษดา วงษ์แก้ว เป็นหนึ่งในกำลังหลักของฟุตซอลทีมชาติไทยมาโดยตลอด และได้รับความไว้วางใจให้เป็นกัปตันทีมด้วย แต่ว่าได้รับบาดเจ็บอย่างหนัก ทำให้พลาดติดทีมลุยอุซเบกิสถานกับเพื่อนๆนั่นเอง
