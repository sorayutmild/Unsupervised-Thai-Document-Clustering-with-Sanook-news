รู้จักกับ 5 ขุนพลสาวงามสะคราญโฉมแห่งสามก๊ก ในเกม Kingdom Craft
Kingdom Craft
จากนิยายและพงศาวดารสามก๊กนั้นมีตัวละครหญิงอยู่จำนวนไม่น้อย ที่มีบทบาทสำคัญในเรื่อง โดยมีทั้งที่วางกลอุบายช่วยเหลือบ้านเมือง เป็นตัวละครสำคัญที่ส่งกำลังใจให้เหล่าขุนพล หรือที่ออกมารบด้วยตัวเองก็มี เราจึงมักเห็นตัวละครหญิงในเกมสามก๊กรูปแบบต่างๆมากมาย โดยเฉพาะเกมสามก๊กของคอนโซลที่นำเอาตัวละครหญิงของสามก๊กมาใช้เยอะมาก ไม่ว่าจะเมียจะลูกจะหลานก็เอามาหมด แต่ถึงอย่างนั้นเกมเมอร์ก็ชื่นชอบตัวละครหญิงที่นำมาเป็นขุนพลในเกมกันอย่างมาก เพราะเป็นเหมือนสีสันให้กับเกมที่มีแต่ขุนพลชายร่างกำยำเต็มเกมไปหมด ซึ่งเกม Kingdom Craft สุดยอดเกมสามก๊กแนวกลยุทธ์ก็มีขุนพลหญิงเป็นสีสันให้ใช้กันมากมาย
 
สำหรับขุนพลหญิงของเกม Kingdom Craft ในช่วง Patch แรกๆนั้นจะมีให้ท่านเจ้าเมืองได้เรียกใช้งานกันอยู่ 5 คนด้วยกัน
 
Kingdom Craft
เตียวเสี้ยน
สุดยอดสาวงามแห่งสามก๊ก ที่ในประวัติศาสตร์เธอไม่มีตัวตนอยู่จริง ทว่ากลับเป็นตัวละครหญิงที่ดังสุดในเรื่องซะอย่างนั้น ไม่ว่าจะเกมไหนเตียวเสี้ยนมักได้รับการออกแบบให้มีความสวยเหนือตัวละครหญิงตัวอื่นๆเสมอๆ ทั้งๆที่ในประวัติศาสตร์จริงเธอเป็นเพียงนางสนมรับใช้ที่ไม่ปรากฏชื่อเลยด้วยซ้ำ ก็ไม่เข้าใจเหมือนกันว่าทำไมนางถึงดังสุด อาจจะเพราะแรงอวยจากคนออกแบบตัวละครก็เป็นไปได้ เพราะเธอนั้นช่างเป็นคนดีที่ยอมเสียสละตัวเองเพื่อบ้านเมือง โดยทางเสนาอ้องอุ้น ได้คิดอุบายจะใช้สาวงามล่อลวงเพื่อสร้างความแตกแยกระหว่างลิโป้และตั๋งโต๊ะ ทางเตียวเสี้ยนก็ได้เสนอตัวรับงานนี้อย่างเต็มใจ จนในที่สุดเธอก็สามารถลวงลิโป้ให้หักหลังตั๋งโต๊ะได้เป็นผลสำเร็จ
แต่ในเกม Kingdom Craft เธอไม่ได้มารับบทเป็นสร้างกลอุบายแบบในเรื่อง ออกไปแนวแม่พระแทน เตียวเสี้ยนในเกมจะมีสกิลช่วยเพิ่มความเร็วในการฟื้นพลังให้กับทหาร อีกทั้งเธอยังรับบทเป็นเลขาฯ คอยแนะนำวิธีเล่นต่างๆให้กับท่านเจ้าเมืองด้วย
 
Kingdom Craft
ซุนฮูหยิน
หรือนามเดิมคือ ซุนซ่างเซียง เป็นธิดาเพียงคนเดียวของซุนเกี๋ยน และเป็นน้องสาวต่างมารดาของซุนกวน เป็นขุนพลหญิงที่มักปรากฏในเกมสามก๊กบ่อยๆ เนื่องจากเธอมีนิสัยชอบการต่อสู้และฝึกวิชาการต่อสู้แต่เด็ก ก็เลยมีอิมเมจตัวละครว่าน่าจะเป็นขุนพลต่อสู้ในเกมได้ ทั้งๆที่ในเรื่องสามก๊กนั้นเธอก็ไม่ได้มีส่วนอะไรในการรบ นอกจากเป็นเครื่องมือทางการเมือง ช่วงหลังจากที่ชนะศึกผาแดง เล่าปี่และขงเบ้งได้ยึดเมืองเกงจิ๋วไป ทำให้ทางจิวยี่ออกอุบายให้ทางซุนกวนเสนอให้เล่าปี่แต่งงานกับ ซุนซ่างเซียง เพื่อลวงเล่าปี่มาเป็นตัวประกัน เรียกร้องทวงเมืองเกงจิ๋วคืนมา แต่ขงเบ้งรู้ทันและแก้ทางได้ ทำให้เล่าปี่ได้ซุนฮูหยินมาเป็นภรรยา แถมยังกลับมาเกงจิ๋วได้อย่างปลอดภัยด้วย ทว่าช่วงต่อมานั้นนางถูกหลอกว่ามารดาป่วยหนักให้กลับเมือง โดยให้พาตัวอาเต๊าไปด้วย แต่จูล่งกับเตียวหุยช่วยพาตัวอาเต๊ากลับมาได้สำเร็จ เมื่อกลับเมืองไปแล้วพบว่าถูกหลอกก็ทำให้นางเสียใจมาก และถูกกักตัวไว้ไม่ให้กลับไปเกงจิ๋วอีก
ความสามารถของซุนฮูหยินจะช่วยให้สามารถเดินทัพได้เร็วยิ่งขึ้น และตัวเธอก็มีความสามารถในการรบสูงอีกด้วย
 
Kingdom Craft
จกหยงฮูหยิน
อีกหนึ่งขุนพลหญิงที่มักมีในเกมสามก๊กบ่อยๆ เนื่องจากเธอเป็นตัวละครหญิงเพียงไม่กี่คนในเรื่องที่มีความสามารถในการต่อสู้จริงๆ จกหยงฮูหยิน ปรากฏตัวครั้งแรกในช่วงเนื้อเรื่องที่ขงเบ้งยกทัพมายังม่านใต้ ที่มีเบ้งเฮ็กเป็นผู้ปกครอง เนื่องจากมีการยุยงจากวุยก๊กให้ก่อกบฏขึ้น ทำให้ทางขงเบ้งต้องยกทัพมาปราบ ซึ่งขงเบ้งได้ใช้วิธีการจับเบ้งเฮ็กมาแล้วปล่อยตัวกลับไปถึง 7 ครั้ง โดยมีอยู่ครั้งหนึ่งที่นางจกหยงฮูหยิน ภรรยาของเบ้งเฮ็กอาสาออกไปรบด้วย และเธอทำผลงานได้อย่างดีเยียมไม่แพ้ผู้ชาย สามารถจับ เตียวหงี และ ม้าตง ที่เป็นขุนพลของขงเบ้งได้ ทว่าต่อมาเธอก็พลาดท่าให้กับอุบายของขงเบ้งและถูกจับตัวได้ ขงเบ้งก็ได้ใช้เธอเป็นเชลยเพื่อแลกเปลี่ยนตัวกับ เตียวหงี และ ม้าตง
ในเกม Kingdom Craft จกหยงฮูหยินเน้นความสามารถในการรบเป็นหลัก และมีสกิลช่วยเพิ่มความเร็วในการฝึกทหารด้วย
 
Kingdom Craft
เสียวเกี้ยว
ภรรยาของจิวยี่ เป็นตัวละครหญิงของสามก๊กที่มีตัวตนจริงๆในประวัติศาสตร์ และได้รับการยกย่องมาเป็นสาวงามจริงๆไม่ใช่แค่ในนิยายเท่านั้นด้วย เธอเป็นลูกสาวเกียวก๊กโลและเป็นน้องสาวของไต้เกี้ยว ซึ่งเธอและพี่สาวได้รับยกย่องให้เป็นสองสาวงามที่สุดในกั๋งตั๋ง ทั้งสองคนก็ได้แต่งงานกับสองยอดขุนพลแห่งกั๋งตั๋งอีกด้วย โดยไต้เกี้ยวพี่สาวได้แต่งงานกับซุนเซ็ก(พี่ชายซุนกวน) และเสียวเกี้ยวได้แต่งงานกับจิวยี่ สุดยอดขุนพลและกุนซือของง่อกั๊ก ที่มีส่วนสำคัญในการรบชนะศึกผาแดง โดยในนิยายกล่าวว่าสาเหตุที่จิวยี่ตัดสินใจเข้าร่วมทำศึกผาแดง ก็เนื่องจากขงเบ้งลวงว่า โจโฉสนใจอยากได้สองสาวงามไปครอบครอง ทำให้จิวยี่โกรธมากเลยประกาศศึกกับโจโฉ
เนื่องจากเสียวเกี้ยวไม่ใช่ตัวละครที่เป็นขุนพลด้านการรบ เธอจึงมีความสามารถในการเพิ่มความเร็วในการหาทรัพยากรแทน
 
Kingdom Craft
ซัวเอี๋ยม
กวีและนักดนตรีที่มีตัวตนจริงในประวัติศาสตร์ปลายสมัยราชวงศ์ฮั่น ซึ่งแม้ตัวเธอจะไม่ได้มีบทบาทกับสงครามสามก๊ก แต่ก็มีบุคคลจริงที่มีคุณค่าทางประวัติศาสตร์ จากผลงานบทกวีและกลอนต่างๆที่เธอแต่งไว้ เธอเป็นลูกสาวของซัวหยง ที่เป็นขุนนางสมัยพระเจ้าเลนเต้ พ่อของเธอได้ออกจากตำแหน่งไปในยุคของสิบขันที แต่กลับมารับตำแหน่งอีกครั้งสมัยตั๋งโต๊ะ ต่อมาเมื่อตั๋งโต๊ะถูกสังหาร พ่อของเธอก็ถูกจับไปทรมาณจนตายเนื่องจากแสดงความเสียใจต่อการตายของตั๋งโต๊ะ และซัวเอี๋ยมก็ได้ถูกเผ่าเร่ร่อนนอกด่านจับตัวไป ซึ่งต่อมาโจโฉได้ไถ่ตัวซัวเอี่ยมกลับมาเพราะเธอเป็นทายาทเพียงคนเดียวของตระกูลซัวที่ยังเหลืออยู่จากนั้นเธอก็ใช้เวลาที่เหลือในชีวิตของเธอในการแต่งกลอนและบทเพลงต่างๆ
สกิลของ ซัวเอี๋ยม เป็นการเพิ่มความเร็วในการรวบรวมทรัพยากรเช่นกัน เนื่องจากเธอไม่ใช่ตัวละครที่มีความสามารถในการรบ
 
ติดตามข่าวสารและข้อมูลใหม่ๆของเกม Kingdom Craft ได้ที่
https://www.facebook.com/Kingdom-Craft-Thailand-286963508500321/
 