น่าจะเป็นประเด็นแซ่บๆ ที่ต้องติดตามกันตลอดทั้งวันนี้ สำหรับกรณีสาดใส่คำในโซเชียลเน็ตเวิร์ก ระหว่าง ดาราสาว กับ นักข่าวบันเทิง หลังจากที่ แตงโม ภัทรธิดา เปิดฉากทะลวงไส้ โพสต์แฉกระหน่ำอินสตาแกรมเกี่ยวกับพฤติกรรมนักข่าวบันเทิงชื่อดังคนหนึ่ง ที่แสดงความไม่สุภาพเกี่ยวกับพิธีหมั้นกับ โตโน่ ภาคิน ก่อน ท่าทางว่าเรื่องนี้อาจจะกลายเป็นมหากาพย์
ล่าสุด นักข่าวบันเทิงชื่อดังที่กำลังถูกครหาอย่างหนัก เต๋า ทีวีพูล ก็มีความเคลื่อนไหวในโลกออนไลนเช่นเดียวกัน มีการตามไปโพสต์ชี้แจงถึงอินสตาแกรม สาวแตงโม จนเกิดการโต้แย้งขึ้นอีกครั้งกลางดึกที่ผ่านมา ท่ามกลางสายตาแฟนคลับที่เฝ้าติดตามอย่างใกล้ชิด
เต๋า ทีวีพูล ได้ชี้แจงในอินสตาแกรม สาวแตงโม ว่า "นางให้คนมาขอร้องให้เอารูปออกคะ นางบอกว่ามีผลต่องานนาง" ก่อนที่ สาวแตงโม จะเข้ามาตอบโต้ว่า "คนที่ชื่อ พี่ติ๋ม ที่เค้าจ่ายเงินเดือนพี่ เค้าเรียกว่าขอร้องหรือสั่งคะพี่เต๋า โปรดเล่าตามความจริง อย่าบิดเบือนเรื่องนายค่ะ มันบาป ไม่มีเค้า พี่ก็แย่นะคะ โดนฟ้องมาไม่รู้กี่คดีแล้ว เพื่อนก็เลิกคบตั้งเยอะ หยุดเถอะคาาะ สื่อดีๆ เค้าไม่เสี้ยมให้คนตีกันหรอก แน่จริงอย่าใช้ข่าวพวกหนูหากินสิคะ ต่างคนต่างอยู่ ทำไมมั้ย คนจริงขอคนอย่างพี่จริงพอมั้ยคะ?"
นอกจากนี้ เต๋า ทีวีพูล ยังได้โพสต์ข้อความลงในอินสตาแกรมส่วนตัวอีกว่า
"น่าอายมากแตงโม มาเม้นแบบ ตัวเองดูดี ถูก ไม่ระรานใคร ขอต่างคนต่างอยู่ แล้วคุณไปเม้นในไอจีเขาก่อนนะ เออแปลกคน เลยโดนชาวไอจีด่าไปซ่ะเยอะ 5555555 อายอ่ะ ตามจริง วางตัว สวยๆ เลอค่า ไม่ตอบโต้ แบบนี้ จะดูดีมาก ๆ นี่ลดตัวทำแต่ล่ะอย่าง เพลียแทนเขานะ รวมถึงตอนนี้ ไอจี กับ แฟนเพจ แอนตี้ เปิดตัวแล้วนะ และพึ่งเปิดตัวแท็ก เอาไว้ด่า แตงโมโดยเฉพาะเลย น่าอาย ให้คนธรรมดา อย่างเรา ๆ เนี่ย มาสอน มาด่า ปกติดารา ดังตัวแม่ ๆ เขาไม่ลดตัวทำอะไรแบบนี้ เขาวางตัวสูงกว่านี้เยอะ ๆ นี่อะไร กร่าง ๆ ทำตัวถ่อย ๆ ไปทั่ว ควรจะนึกบ้างนะ ว่า มีแต่เสียกับตัวคุณเองทั้งนั้น ถ้าไม่ด่าก่อน ด้วยวาจาแรง หยาบของคุณ คุณจะดู สูงกว่านี้มากนะ ปกติ คุณไม่จำเป็นต้องมาสนใจกับแค่ นักข่าวคนนึงด้วยซ้ำ นี่อะไร เล่นด้วยตลอด ถามจริง คุณมีปัญหาทางจิตป่ะ เห็นคนบอกเยอะ น่าจะไปตรวจบ้างนะ เป็นดารา ที่แย่ ๆ เน่ามาก ๆ แต่ก่อนว่า ปุ๊กลุ๊ค ไว้ เราว่าตอนนี้ เขามีคนรักมากมายนะ นิสัยดี กว่าเทอมาก ๆ เทียบกันไม่ได้เลย เวรกรรมตามทัน เคยทำให้คนเกลียด เขายังไง ตัวเองก็รับแบบนั้นไป"