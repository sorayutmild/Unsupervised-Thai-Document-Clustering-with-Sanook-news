กลายเป็นกระแสในโลกโซเชียล สำหรับ เควิน แทร็ปป์ ผู้รักษาประตูของทีมชาติเยอรมนี ในศึกฟุตบอลโลก 2018 ที่ประเทศรัสเซีย โดยสาเหตุที่แฟนๆ กล่าวถึงก็เพราะด้วยใบหน้าอันหล่อเหลายิ่งกว่านายแบบนั่นเองอย่างไรก็ตาม นายด่านวัย 27 ปี อาจทำให้สาวๆ หลายรายต้องอกหัก เพราะปัจจุบันเจ้าตัวมีแฟนเป็นตัวเป็นตนเรียบร้อย แถมมีดีกรีเป็นถึงนางแบบชุดชั้นใน วิคตอเรีย ซีเครต เสียด้วยโดยชื่อของเธอก็คือ อิซาเบล กูลาร์ต นางแบบสาวสุดเซ็กซี่ ซึ่งคู่นี้เคยตกเป็นข่าวดังทั่วโลกเมื่อฝ่ายหญิงออกมาเผยแบบไม่อายฟ้าดินกับ เดอะ ซัน สื่อของเกาะอังกฤษ ว่า "มีเซ็กซ์กันบ่อย 4 หรือ 5 ครั้งต่อสัปดาห์ แถมหากวันไหน ทีมชนะ ทั้งคู่ก็จะจัดหนักโดยไม่ต้องนอนกันเลยทีเดียว"เรื่องดังกล่าวทำให้ ปารีส แซงต์-แชร์กแมง ต้นสังกัดของ ผู้รักษาประตูอินทรีเหล็ก ถึงกับไม่พอใจเป็นอย่างมากในช่วงนั้น เนื่องจากเจ้าตัวเดินทางมาฝึกซ้อมด้วยสภาพร่างกายที่อิดโรยเป็นประจำ ทำให้ มือกาววัย 27 ปี ต้องนั่งเป็นเพียงแค่ตัวเลือกอันดับสอง ต่อจาก อัลฟองส์ อาเรโอล่า นายทวารดาวรุ่งที่ก้าวขึ้นมายึดมือหนึ่งของทีม แต่สำหรับศึกฟุตบอลโลก 2018 ในครั้งนี้ เชื่อเหลือเกินว่า โยอาคิม เลิฟ บุนเดสเทรนเนอร์ของทีมชาติเยอรมนี คงจะไม่ยอมให้ทั้งคู่เจอกันเป็นแน่ ไม่งั้นอาจส่งผลต่อฟอร์มการเล่นของนายด่านรายนี้ก็เป็นได้
