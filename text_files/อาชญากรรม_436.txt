(แฟ้มภาพ)
ผู้สื่อข่าวรายงานว่า (9 พ.ย. ) พล.อ.ไพบูลย์ คุ้มฉายา รัฐมนตรีว่าการกระทรวงยุติธรรม แถลงข่าว ยืนยัน นายสุริยัน สุจริตพลวงศ์ หรือ หมอหยอง หมอดูชื่อดัง ( ย้อนเวลา รู้จักหมอหยอง หมอดูชื่อดังในอดีต ) ผู้ต้องหาคดีหมิ่นเบื้องสูง ตามประมวลกฎหมายอาญา มาตรา 112 ซึ่งถูกคุมตัวอยู่ในเรือนจำชั่วคราว แขวงถนนนครไชยศรี ภายในมณฑลทหารบกที่ 11 เสียชีวิตแล้ว จากติดเชื้อในกระแสเลือด ตั้งแต่เมื่อวันที่ 7 พ.ย.58 ที่ผ่านมา เวลา 22.00 น. ที่ รพ.ราชทัณฑ์ ล่าสุด แจ้งญาติรับศพแล้ว
ก่อนหน้านี้ เมื่อวันที่ 31 ต.ค. หมอหยอง ที่มีอาการป่วยด้วยโรคความดันโลหิตสูง กลับจาก รพ.ราชทัณฑ์ ไปคุมขังที่เรือนจำชั่วคราว แขวงถนนนครไชยศรี หรือ มทบ.11 แล้ว หลังมีอาการดีขึ้นภายหลังจากการพบแพทย์ และทำการตรวจอาการ
โดยจากการสอบปากคำ นายสุริยัน ได้ให้การรับสารภาพว่า ไม่ได้เป็นร่างทรงของเจ้าแม่พันปี หลวงปู่ หรือองค์พระพิฆเนศแต่อย่างใด โดยอุปโลกน์อ้างว่ามีร่างทรงเพราะมีเจตนาหลอกลวงหารายได้จากความเคารพศรัทธาของประชาชน

