ส่อง 50 รุ่นสุดร้อน ในงาน MobileExpo 2-5 ตุลาคมนี้ (ตอนที่ 1)
ตอนนี้หากคุณกำลังหาซื้อสมาร์ทโฟน - แท็บเล็ตเครื่องใหม่ ให้คุณหยุด และนับวันรอได้เลย เพราะอีกไม่กี่วันข้างหน้านี้จะมีงานมหกรรมโทรศัพท์มือถือที่ใหญ่ที่สุดในประเทศ Thailand Mobile Expo 2014 ในวันที่ 2-5 ตุลาคม ณ ศูนย์การประชุมแห่งชาติสิริกิติ์ที่เดิม ซึ่งในงานนี้จะมีการรวมพลสมาร์ทโฟน-แท็บเล็ต-แก็ดเจ็ต จากแบรนด์ชั้นนำทั่วฟ้าเมืองไทย พร้อมโซนพิเศษ Wearable Devices สัมผัสเทคโนโลยีสุดล้ำนำสมัยก่อนใครที่สามารถสวมใส่ได้ ซึ่ง Wearable devices เป็นเทรนด์ที่กำลังมาแรงที่สุด ณ ขณะนี้

ต้นเดือนหน้านี้แล้วที่งาน Thailand Mobile Expo 2014 จะมีสารพัดสมาร์ทโฟน - แท็บเล็ต- แก็ดเจ็ต รุ่นฮิต รวมถึงอุปกรณ์เสริมต่างๆ จากแบรนด์ชั้นนำมากกว่า 50 แบรนด์ ! ให้คุณสามารถสัมผัส เปรียบเทียบ ทดลองใช้งานก่อนตัดสินใจซื้อ พร้อมโปรโมชั่นลดแลกแจกแถม และกิจกรรมให้ร่วมสนุกมากมาย นอกจากนี้เรายังได้ข่าวว่าสมาร์ทโฟนรุ่นเรือธง (Flagship) ที่หลายคนรอคอยจะวางจำหน่ายในงานด้วย ตรงนี้รอติดตามข่าวให้ดีๆ วันนี้เรามี 50 สมาร์ทโฟน - แท็บเล็ตสุดคุ้มมาแนะนำกันครับ มีทุกระดับราคาให้เลือก จะว่าไปตอนนี้มีหลายรุ่นราคาประหยัด เร็วแรง จอใหญ่ 2 ซิม เล่นเกมกราฟฟิคสูง ฯลฯ ให้เลือกมากขึ้น บางครั้งไม่จำเป็นต้องจ่ายแพงเพื่อสมาร์ทโฟน-แท็บเล็ตเสมอไป ทั้งนี้อยู่ที่ความชอบส่วนบุคคลครับ ถึงบอกเลยว่าต้องมาสัมผัส (พร้อมสอยกลับบ้าน :p) ของจริงด้วยตัวคุณเอง :D
* ราคาที่เห็นเป็นราคากลางเพื่อการตัดสินใจ ส่วนราคาโปรโมชั่นภายในงานนั้นสามารถติดตามได้เร็วๆนี้ที่ www.thailandmobileexpo.com
พบสมาร์ทโฟนรุ่นใหม่เหล่านี้ได้ที่งาน Thailand Mobile Expo 2014 ได้ในวันที่ 2-5 ตุลาคม ณ ศูนย์การประชุมแห่งชาติสิริกิติ์
Samsung
Galaxy Young 2

สมาร์ท โฟน Android ราคาประหยัดสุดๆ จาก Samsung ไม่เน้นความแรง เน้นใช้สอยอย่างเดียว สำหรับ Galaxy Young 2 มาพร้อมกับหน้าจอขนาด 3.5 นิ้ว ตัวเครื่องเล็กกะทัดรัด น้ำหนักแค่ขีดเดียว ! รองรับ 2 ซิมการ์ด 3G ครบเครื่อง รันบนระบบปฏิบัติการ Android 4.4.2 (Kitkat) ลงแอปพลิเคชั่นเสริม แชท โซเชี่ยล ฯลฯ ไม่ต่างจากบนรุ่นราคาแพงกว่า ติดกล้องความละเอียด 3MP กับราคาประมาณ 2 พันกลางๆ ก็ได้สมาร์ทโฟน Android พร้อมบริการเสริมต่างๆ จาก Samsung มาใช้งานแล้ว
Galaxy Ace 4

อดีต สมาร์ทโฟนซีรี่ส์ดัง ล่าสุดออกมาเป็นรุ่นที่ 4 กับ Galaxy Ace 4 ยังคงดีไซน์คลาสสิคเรียบง่าย โทนสีพื้น และฝาหลังจับถือสะดวกเหมือนเดิม ด้านสเปคของรุ่นนี้มาพร้อมกับหน้าจอขนาด 4.0 นิ้ว ชิพประมวลผล Dual-Core รันระบบปฏิบัติการ Android 4.4.2 ลงแอปพลิเคชั่น ใช้บริการเสริมต่างๆ จาก Samsung อย่าง Galaxy Gift ฯลฯ ติดกล้องหลักความละเอียด 5MP มีกล้องหน้า VGA เอาไว้ Selfie ขำๆ ด้วย รุ่นนี้เป็นเจ้าของได้ในราคาประมาณ 3 พันกลางๆ รองรับซิมเดียวครับ
Galaxy Core 2 Duos

กำลัง มาแรงหลังกระแสตอบรับค่อนข้างดี สำหรับ Galaxy Core 2 Duos รุ่นระดับกลางราคาเอื้อมถึง ปรับโฉมดีไซน์ใหม่ หรูหราคล้าย Galaxy Note 3 ทั้งขอบบอดี้ และฝาหลังลวดลายคล้ายหนัง (Faux-Leather) ด้านสเปคภายในมาพร้อมกับหน้าจอ 4.5 นิ้ว ชิพประมวลผล Quad-Core แรงเร็วใชเล่นเกม กราฟฟิค ดูหนังความละเอียดระดับ FHD สบายๆ รองรับ 2 ซิมการ์ด รันบนระบบปฏิบัติการ Android 4.4.2 เช่นเดียวกับ Galaxy Series ที่รุ่นใหม่อื่่นๆ กล้องความละเอียด 8MP ถ่ายชัด แบต 2000 mAh กับราคาประมาณ 6 พันบาท ... คุ้มดีเหมือนกัน
Galaxy Grand Prime

รุ่น นี้โมเดลใหม่ล่าสุดจาก Samsung ครับ เริ่มวางจำหน่ายงาน Mobile Expo เป็นที่แรกๆ ของโลกเลยทีเดียว Galaxy Gramd Prime คือรุ่นระดับกลาง มาพร้อมกับจุดขายด้านหน้าจอ HD ขนาด 5.0 นิ้ว, ชิพประมวลผล Snapdragon 410 (64-Bit) รุ่นแรกของแบรนด์ สามารถใช้งาน 4G LTE การออกแบบบอดี้คล้าย Galaxy Core 2 Duos แต่ขอบจะเรียบกว่า และใช้ฝาหลังผิวด้านเรียบทั้งหมด ติดกล้อง 8MP แถมกล้องหน้า 5MP จัดหนักไปข้างนึงเลย แบตเตอรี่ 2600 mAh ใช้งานได้ตลอดวัน ทั้งหมดนี้ขายไม่ถึงหมื่นบาทเท่านั้นเอง !
Galaxy Mega 2 LTE

ภาค ต่อของตระกูลมือถือจอยักษ์ Galaxy Mega ล่าสุดเริ่มวางจำหน่ายแล้วกับ Galaxy Mega 2 LTE รอบนี้มีให้เลือกเพียงหน้าจอไซส์เดียวคือ 6.0 นิ้ว ความละเอียด HD รองรับ 4G LTE อัพเกรดสเปคใช้ชิพประมวลผล Quad-Core 1.5GHz รันบน Android 4.4.2 อินเตอร์เฟส - ฟีเจอร์คล้าย Galaxy S5 เช่น โหมด Ultra Power Saving กล้อง 8MP เล่นเกมกราฟฟิคสูง ดูหนังบนหน้าจอขนาดใหญ่ ดีไซน์หรูฝาหนังลายหนัง สวยงามกำลังดี สามารถเป็นเจ้าของได้ในราคา 14,500 บาท ลองเล่นตัวจริงก่อนตัดสินใจซื้อได้ในงานจ้า
Galaxy Alpha

หรูหรา อลังการกับสมาร์ทโฟนพรีเมี่ยม Galaxy Alpha บอดี้บางเฉียบเพียง 6.7 มิลลิเมตร ทนทานด้วยขอบเฟรมโลหะทั้งหมด ให้ความรู้สึกแข็งแรง ขณะที่น้ำหนักเครื่องเบาเพียง 115 กรัมเท่านั้น สเปคภายในจัดว่าแจ่มครับ หน้าจอ Super-AMOLED ขนาด 4.7 นิ้ว แสดงผลคมชัดสีสันจัดจ้าน รองรับการสแกนลายนิ้วมือ (สำหรับปลดล็อค / ฟีเจอร์ด้านความปลอดภัย) ชิพประมวลผล Exynos 5430 (Octa) รองรับ 4G LTE เมมโมรี่ภายใน 32GB กล้องความละเอียดสูง 12MP ทั้งนี้แบตเตอรี่ของ Galaxy Alpha อาจจะน้อยไปสักหน่อย (1800 mAh) หากคุณใช้งานหนักๆ ต้องหาแบตสำรองเพิ่ม สำหรับราคาสามารถเป็นเจ้าของได้ที่ 20,900 บาท ... ราคาค่อนข้างสูงแต่หน้าตา วัสดุกินขาดจริงๆ
Galaxy Note 4

งาน นี้มีลุ้นว่าเรือธงล่าสุดของ Samsung อย่าง Galaxy Note 4 จะปรากฏตัวในงาน Mobile Expo พร้อมให้คุณจับจองสอยกลับบ้านได้เลย รุ่นนี้ไม่ต้องบรรยายสรรพคุณมากครับ มาพร้อมกับหน้าจอ Quad HD ขนาดใหญ่ 5.7 นิ้ว ใช้เทคโนโลยีการแสดงผลแบบเดียวกับ Galaxy Tab S 8.4 ทำให้เรื่องสีสัน การแสดงผลต่างๆ ใกล้เคียงกัน เหมาะกับใช้งานดูหนัง เล่นเกม ดูรูปภาพจะพบว่ามันสุดยอดจริงๆ ด้านฟีเจอร์ก S-Pen ถูกปรับปรุงให้ดีขึ้น ปากการองรับแรงกดถึง 2048 ระดับ นอกจากนี้กล้อง 16MP เป็นครั้งแรกที่ Samsung นำเลนส์ระบบ OIS มาใช้อีกด้วย การออกแบบมาแนวเดียวกับ Galaxy Alpha คือใช้ขอบบอดี้โลหะ ฝาหลังลายหนังเหมือนเดิม ราคายังไม่มีข้อมูลออกมา แต่คาดว่าจะเท่ากับ Galaxy Note 3 ครับ
Galaxy Tab S 8.4

นอก จากสมาร์ทโฟนจอยักษ์ Samsung ยังมีแท็บเล็ตขนาด Compact สเปคแรงให้คุณเลือกใช้งานอีกด้วย ‘Galaxy Tab S 8.4' ใช้หน้าจอ Super-AMOLED ขนาด 8.4 นิ้ว ความละเอียด 2560×1600 พิคเซล ทำให้การแสดงผลทำได้สวยสด ดีกว่าแท็บเล็ตหลายรุ่นที่ผ่านมา เร็วแรงด้วยชิพประมวลผล Octa-Core รันบนระบบปฏิบัติการ Android 4.4.2 เช่นเดียวกับสมาร์ทโฟน แต่อินเตอร์เฟสจะต่างกันบางส่วน บอดี้บางเพียง 6.6 มิลลิเมตร น้ำหนักเบาหวิว 298 กรัม พกพาคล้ายสมุดเล่มนึงเลยล่ะ นอกจากนี้ยังรองรับ 4G LTE ติดกล้อง 8MP และสามารถโทรออกได้ตามปกติ กับราคาขายเพียง 16,900 บาท ผมว่าถูกกว่าซื้อสมาร์ทโฟนอีกบางที : )
Gear S

เหมือน เครื่องเคียงคู่กับ Galaxy Device เลยทีเดียวกับ Gear S นาฬิกา SmartWatach ความสามารถรอบด้าน สามารถใส่ซิมการ์ดเพื่อใช้งาน 3G-โทรออกจากตัว Gear S ได้เลย รวมถึงกับรับข้อความ ตอบอีเมล โซเชี่ยลต่างๆ ที่รองรับ บนหน้าจอโค้งขนาด 2.0 นิ้ว ลงแอปลิเคชั่นเสริมจาก Samsung Apps มีฟีเจอร์เสริมด้านสุขภาพมากมาย ดีกว่า Gear 2 แน่นอนครับ อย่างไรก็ดี ตอนนี้ยังไม่มีรายละเอียดการใช้งานของ Gear S มากนัก หากคุณสนใจลองติดตามช่วงใกล้งาน หรือลองมาเล่นตัวจริงได้ที่โซน Wearable ในงาน #mobileexpo ที่เดียว
Nokia (Microsoft)
Nokia Lumia 530 Dual SIM

งาน นี้ Microsoft จัดเต็มกับวินโดว์โฟนระดับล่าง (Low-End) ด้วยการเปิดตัว Lumia 530 Dual SIM น้องเล็กสุดในตระกูล Lumia ราคาเบาๆ เพียง 3,590 บาท หน้าจอขนาด 4.0 นิ้ว ตัวเครื่องขนาดเล็ก สามารถพกพาใส่กระเป๋าเสื้อ กระเป๋าถือง่ายดาย ฟีเจอร์ภายในมีครบเครื่องเหมือนรุ่นใหญ่ ใช้งานบริการเสริมจาก Nokia, Microsoft เช่น Here Maps, Cortana (ระบบสั่งการด้วยเสียง), MS Office, OneDrive ฯลฯ ชิพประมวลผล Quad-Core รองรับคอนเทนท์ HD เต็มรูปแบบ ลงแอปพลิเคชั่นเสริมจาก Windows Store ติดกล้อง 5MP (ไม่มี AF) และรองรับการใช้งาน 2 ซิมการ์ด กับราคา 3 พันกว่าบาท อยากลองใช้งาน Windows Phone 2 ซิมราคาเบาๆ ต้องจัดไป
ขอบคุณที่มา: www.thailandmobileexpo.com