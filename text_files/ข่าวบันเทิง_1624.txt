ทำเอาบรรดานักสืบโซเชียลฯ แทบไม่ได้หลับได้นอนกันเลยงานนี้ สำหรับข่าวลือ นักร้องลูกทุ่งสาวชื่อดังซุ่มคลอดลูกแบบเงียบๆ จนเป็นเหตุให้ชื่อของ กระต่าย พรรณนิภา เจ้าของเพลงฮิต สองลังยังบ่ลืม, กลับมาเด้อ, เมาบ่ลืม, สันดานเก่า ฯลฯ ถูกจับตามอง ท่ามกลางความสงสัยของแฟนคลับและแฟนเพลงที่พยายามสืบค้นคำตอบ
กระทั่งล่าสุดบนเฟซบุ๊ก ไพบูลย์ แสงเดือน ซึ่งเป็นโปรดิวเซอร์จ้วดจ้าด Studio และผู้จัดการส่วนตัวของ กระต่าย พรรณนิภา ก็ได้มีการโพสต์ข้อความที่หลายคนคาดว่าน่าจะเกี่ยวข้องกับกระแสข่าวลือดังกล่าว ซึ่งมีเนื้อหาใจความว่า
"อดใจรออีก 2 อาทิตย์นะทุกคน 13 สิงหาคมนี้ อยากรู้ อยากถาม อยากเห็น เตรียมตัวเลยจ้า ไลฟ์สดให้เบิ่งให้ฟังคักๆ ซุมด่ากะอย่าฟ้าวด่าเบิด ฮอดมื่อมาสิบ่มีแนวเว้านำเขาเด้ จ่งไว้ก่อนเนาะ"
โดยงานนี้ก็มีแฟนๆ และชาวเน็ตเข้ามาเขียนคอมเมนต์และเปลี่ยนความเห็นเกี่ยวกับดราม่าครั้งนี้กันอย่างล้นหลาม อีกทั้งโพสต์ดังกล่าวก็ยังมีผู้ที่เข้ามากดแชร์มากกว่า 2,000 ครั้งเลยด้วย
เรียกได้ว่าเป็นอีกหนึ่งประเด็นร้อนของวงการลูกทุ่งที่ขาเม้าท์ต้องปูเสื่อรอกันยาวๆ ซะแล้ว
ไพบูลย์ แสงเดือน 
ไพบูลย์ แสงเดือน 
ไพบูลย์ แสงเดือน 
