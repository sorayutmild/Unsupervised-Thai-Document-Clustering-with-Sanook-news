เปิดตัวออกมาอย่างเป็นทางการแล้วสำหรับ เจ้าเก่งซีดานรุ่นใหม่จากค่ายรถยนต์โบว์ไทน์ที่ตั้งใจกลับมาผงาดอีกครั้งในกลุ่มตลารถคอมแพ็ค หลังจากที่เคยฝากลีลาไว้กับเก๋ง Optra เมื่อหลายปีที่ผ่านมา 
แม้ในช่วงนี้กลุ่มรถยนตืตลาดคอมแพ็คดูจะซบเซาลงไปจากกระแสรถเล็กมาแรง ที่เป็นตัวชูโรงหลักใหม่ของรัฐบาลที่หวังปั้นประเทศไทยเป็นผู้ผลิตรถยนต์รายใหญ่ระดับโลก ทำให้ตลาดที่เคยใหญ่ในกลุ่มรถคอมแพ็คอาจจะไม่เป็นอย่างที่คิดก็ได้

ราคาที่เปิดตัวออกมาเริ่มต้นที่ 729,000 บาท ในรุ่นถูกสุดที่มาพร้อมเครื่องยนต์ขนาด 1.6 ลิตรนั้น ทำให้หลายคนตั้งข้อสังเกตว่า ราคานี้ค่อนข้างจะแพงไปสักหน่อยหรือไม่ สำหรับ chevrolet Cruze ที่น่าจะดัมพ์ราคาลงกว่านี้ ซึ่ง วันนี้หากคุณสนใจรถรุ่นนี้อยู่ ลองมาดูสิว่า ราคาที่ทางค่ายโบว์ไทน์ตั้งมานั้น คุ้มค่าน่าคบหาหรือไม่ เพราะไม่เพียงแค่การออกแบบเท่านั้นที่เตะตา ทว่ายังมีรายละเอียดอีกมากมายที่คุณควรรู้ก่อนตัดสินใจ
ตัวถังดีไซน์ที่สวยงาม ดูผิวเผินมันก็คล้ายๆกับรถคอมแพ็คคาร์ทั่วไป ที่อาจจะแลดูใหญ่กว่าอีกเล็กน้อยจากเส้นสายการออกแบบกระจังหน้าขนาดใหญ่ 2 ส่วนพร้อมตราสัญลักษณ์โบว์ไทน์ ที่แสดงถึงที่รับเข้ากับกรอบไฟหน้าแบบดุดัน  มิติตัวถังขนาดกว้าง 1790 มม. ยาว 4,600 มม. และสูง 1,475 ม.ม. พร้อมฐานล้อ 2,685 ม.ม เป็นสัดส่วนที่ใกล้เคียงกับรถยนต์ที่จำหน่ายในกลุ่ม แต่ว่าเมื่อนำมันมาเทียบกับ 4 รถคอมแพ็คยอดนิยมเราก็จะพบว่า Cruze มีมิติที่ใหญ่ยาวกว่ารุ่นอื่นๆ

ความยาวที่สุดในหมู่คอมแพ็คซีดาน แม้จะเป็นรองบ้างในเรื่องมิติความกว้างและฐานล้อที่อาจส่งโดยตรงต่อสมรรนถะการขับขี่ แต่ด้วยฐานล้อที่สั้นกว่าคู่แข่งและมิติที่ยาวกว่า ทำให้รถรุ่นนี้มีสมรรถนะการขับขี่ที่น่าจะอยู่ในระดับดีเยี่ยม
เมื่อคุณได้รู้ว่า ช่วงล่างนั้นเซทมาพร้อมระบบแม็คเฟอร์สั้นสตรัท พร้อมเหล็กกันโคลงทางด้านหน้า ในขณะที่ด้านหลังนั้นใช้ระบบคานทอร์ชั่นบีม แบบ Twizt Beam ซึ่งบางคนไม่เข้าใจคิดว่าเป็นเทคโนโลยีเก่านัน้ ทว่าประสิทธิภาพของระบบนี้นั้นทำให้รถมีความเกาะถนนอย่างมาก โดยเฉพาะอย่างยิ่ง เมื่อมันอยู่ในรถตระกูลขับเคลื่อนล้อหน้า ที่เป็นแพลทฟอร์มของ Cruze ที่ไม่ค่อยต้องใส่ใจกับบั้นท้ายนัก แต่จะว่าไปสำหรับสิงห์นักซิ่งทั้งหลาย ถ้าคุณเลือก Cruze มาขับ ก็ควรระวังว่ามันจะท้ายปัดได้ง่ายสักนิดแล้วกัน

ด้านพละกำลังมีให้เลือก 3 ขนาด คือ 1.6,1.8 และ 2.0 ดีเซล แต่ดูเหมือนว่าทางค่ายเชฟวี่บ้านเราจะดันขายที่รุ่น 1.8 ลิตร ซึ่งเป็นรุ่นท๊อปของในเมืองนอกเสียมากกว่า ทำให้ความโดดเด่นของ Cruze ที่ถูกจัดวางให้เป็น underpower car หรือรถบล็อกเล็กกล้ามโต ในรุ่นเครื่องยนต์ 1.4 ลิตรเทอร์โบ 138 แรงม้านั้น หายเข้ากลีบเมฆไป
ในเครื่องยนต์ 1.8 ลิตรที่เป็นตัวชูโรงของรุ่นในบ้านเรานั้น อย่างทราบกันดีอยู่แล้วกับพละกำลัง 140 แรงม้าจากโรงงานพร้อมแรงบิด 175 นิวเตันเมตร มาพร้อมอัตราประหยัด อ้างอิงจาก วิกิพีเดียที่ 7 ลิตร / 100 กิโลเมตร หรือ 15 กิโลเมตร ต่อลิตรนั้น จัดได้ว่าเป็นเครื่องยนต์ที่ทรงสมรรถนะอย่างมาก

ลูกสูบ 80 มม. ที่มาพร้อมห้องสูบแบบ Under Sqaure เค้นแรงบิดในรอบต่ำนั้น มาพร้อมระบบ DCVCP (Double Continuous Variable Cam Phasing technology ) หรือระบบปรับเปลี่ยนองศาวาล์วได้ ซึ่งช่วยควบคุมการทำงานของชุดวาล์วทั้งไอดี-ไอเสีย ให้มีประสิทธิภาพการทำงานที่โดดเด่นมากกว่าเดิม โดยเฉพาะสมรรถนะและการรักษาสิ่งแวดล้อม ซึ่งเครื่องยนต์รุ่นดังกล่าวผ่านมาตรฐานไอเสียระดับ ยูโร 4 ที่เป็นมาตรฐานไอเสียระดับสูง
ความปลอดภัยก็เป็นอีกเรื่องหนึ่งที่สำคัญไม่แพ้กัน และถ้าคุณกำลังมองหารถที่โดดเด่นความปลอดภัย Cruze ก็มั่นใจได้ตลอดทุกเส้นทางกับระบบ ดิสก์เบรก 4 ล้อในทุกรุ่น ทำงานพร้อมระบบป้องกันล้อล็อค ABS กระจายแรงเบรค EBD ที่ช่วยให้การทรงตัวของรถนั้นมีประสิทธิภาพสูงขึ้น ระบบป้องกันล้อฟรี หรือ Traction Control ยกเสริมทัพเข้ามา ช่วยในยามขับรถบนเส้นทางที่ชุ่มฉ่ำ พร้อม ESP ช่วยเพิ่มความสเถียนในการทรงตัว เฉพาะในกลุ่มเครื่องยนต์ 1.8 และดีเซล 2.0ลิตร
หากเมื่อไรที่ทุกอย่างเกิดผิดพลาดขึ้นมาด้วยจิตวิญญาณของ Body Frame Intregal ที่มีส่วนผสมของเหล็กกล้ากว่า 65% ถือว่าแข็งแกร่งที่สุดในตลาด ก็จะช่วยในป้องกันคุณจากภยันตราย เช่นเดียวกับถุงลมนิรภัย ด้านหน้าและด้านข้างที่เตรียมไว้รอรับยามเกิดอุบัติเหตุ

นอกจากสิ่งต่างที่เราได้กล่าวถึงไปในเบื้องต้น ที่อาจฟังเหมือนการทบทวนเปิดตัวรถใหม่นั้น ทว่า chevrolet Cruze ยังมาพร้อมเทคโนโลยีที่แฝงไว้ในรถอีกมากมาย เริ่มจาก GMLAN ที่เพิ่มคุณลักษณะการทำงานของระบบไฟฟ้า ให้มีความแม่นยำมากขึ้น
ระบบ PEPS หรือ Passive Entry Passive Start นั้นช่วยให้คุณขึ้นลงรถได้ง่าย โดยที่ไม่ต้องใช้กุญแจ พร้อมกับสตาร์ทเครื่องได้ เพียงพกกุญแจเซนเซอร์ที่ติดตั้งโดยรอบตัวรถ จะทำหน้าที่รับสัญญาณและตอบสนองต่อผู้ใช้

นอกจากนี้ยังมีระบบ follow Me Home เปิดไฟหน้าค้างไว้ช่วงระยะเวลาหนึ่ง Graphic Information Center ช่วยแสดงข้อมูลต่างๆภายในรถยนต์ครูซ  ที่สามารถปรับตั้งการทำงานต่างๆได้ตามความต้องการ
ทั้งหมดนี้เป็นเพียงข้อดีหนึ่งในหลายๆส่วนที่ทางค่าย Chevrolet จับมันออกมาอวดให้เราได้รู้กันว่า ลึกๆ ของรถยนต์รุ่นนี้ก็มีดีมากกว่าที่เราคิด ส่วนเรื่องความถูก/แพง ที่เหลือ คุณตัดสินใจเอาเอง 
 
 
Sanook! Auto Comment 
 
Chevrolet Cruze นั้นค่อนข้างจะเปิดตัวด้วยราคาที่แพงไปนิด อันนี้เรากล่าวกันแบบตามความเป็นจริง แต่เราต้องไม่ลืมว่านี่เป็นรถยนต์จากค่ายรถยนต์อเมริกา ที่มีดีมากกว่ารถยนต์ญี่ปุ่น ซึ่งราคาที่สูงกว่า อาจเป็นเพราะต้องการจำกัดกลุ่มลูกค้ามากขึ้น แต่เมื่อคุณได้ขับก็จะรู้ถึงความแตกต่างว่า รถรุ่นนี้มีดีกว่าคู่แข่งที่ตรงไหน
Chevrolet cruze เมื่อราคามันแรงไปนิด... 
 