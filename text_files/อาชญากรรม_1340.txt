สภ.พระสมุทรเจดีย์  เผยภาพจากกล้องวงจรปิด วินาทีไอ้หื่นหัวเกรียนพา ดญ. วัย 8 ขวบ ซ้อนท้ายรถจักรยาน หลังลวงไปข่มขืนสุดซาดิสต์
จากกรณีที่ สภ.พระสมุทรเจดีย์ รับแจ้งเหตุ ไอ้หื่นหัวเกรียนลวงเด็กหญิงวัย 8 ขวบ ไปข่มขืนสุดซาดิสต์โดยพาขึ้นซ้อนท้ายรถจักรยาน จากนั้นก็เอาเหยื่อไปปล่อยหน้าวัดจนแม่เอะใจลูกหายไปนานจึงออกตามตัวจนเจอในสภาพสะบักสะบอมนั้น
ล่าสุด ผู้สื่อข่าวรายงานว่า เมื่อเวลา 14.00 น. (2 ต.ค.) ร.ต.อ.หัตถพร ทองคำ รอง สว.สส.สภ.พระสมุทรเจดีย์  จ.สมุทรปราการ เผยว่า ขณะนี้ได้จัดกำลังเจ้าหน้าตำรวจออกเป็น 2 ชุด โดยชุดแรกติดตามดูกล้องวงจรปิดตามสถานที่ต่างๆ เพื่อนตรวจดูผู้ต้องสงสัยในวันที่ก่อเหตุ เพื่อจะพบเบาะแสของคนร้าย ตามเส้นทางที่คนร้ายอาจจะขับขี่รถจักรยานผ่าน ตามที่เด็กผู้เสียหายและพยานที่ให้การณ์ไว้ในเบื้องต้น ส่วนอีกชุด ได้ตรวจหาที่เกิดเหตุที่คนร้ายไปก่อเหตุ ตามคำบอกเล่าของเด็กผู้เสียหาย
 "ทางเจ้าหน้าที่ตำรวจได้นำตัวพยานบุคคลเป็นวินมอเตอร์ไซต์รับจ้าง มาทำสอบเพิ่มเติม ลักษณะของคนร้ายที่ก่อเหตุ วันที่เกิดเหตุนั้น เห็นคนร้ายลักษณะ สูงประมาณ 150 เซนติเมตร ไว้ผมสั้น ใส่เสื้อคุมสีดำ ขับขี่รถจักรยานลักษณะกลางเก่ากลางใหม่ มีเด็กผู้เสียหายซ่อนท้ายรถมาด้วยในลักษณะมีเลือดไหลมาที่ขาของเด็ก โดยพยานนึกว่าเป็นญาติจะนำเด็กไปส่งโรงพยาบาลจึงไม่ได้สงสัย จนมาพบข่าวว่ามีการก่อเหตุ จึงเข้าให้ปากคำต่อฝ่ายสืบสวน ส่วนอาการของเด็กผู้เสียหาย แพทย์ได้เย็บบาดแผลที่อวัยวะเพศของเด็กแล้วและยังดูอาการของเด็กต่อไป" ร.ต.อ.หัตถพร กล่าว

 