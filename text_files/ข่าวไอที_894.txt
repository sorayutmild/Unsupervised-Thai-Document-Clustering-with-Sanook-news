[รีวิว] Samsung Galaxy S4 สมาร์ทโฟนรุ่นเรือธง จาก Samsung พร้อมสเปค สุดแรง และฟีเจอร์ใหม่ๆ เพียบ

สำหรับ Samsung Galaxy S4 นั้นถือเป็นสมาร์ทโฟนระดับเรือธง ตัวล่าสุดของทางฝั่ง Samsung ที่มาพร้อมกับสเปค ที่เรียกได้ว่าแรง แถมยังมีฟีเจอร์ใหม่ๆ มากมายที่ทางซัมซุงตั้งใจที่จะนำเสนอ ซึ่งในวันนี้ทีมงานได้นำรีวิว Samsung Galaxy S4 ที่จะเผยให้เห็นตัวเครื่อง และฟีเจอร์ต่างๆมาให้ได้ชมกัน ลองมาดูกันครับว่า สมาร์ทโฟนรุ่นเรือธง อย่าง Samsung Galaxy S4 นั้น จะมีฟีเจอร์อะไรเด็ดๆบ้าง และจะน่าใช้มากแค่ไหน
ข้อมูลสเปคเบื้องต้นของ Samsung Galaxy S4

- หน้าจอแบบ Full HD Super AMOLED ขนาด 5 นิ้ว (4.99") 16 ล้านสี ใช้ กระจกหน้าจอแบบ Gorilla Glass 3 - หน่วยประมวลผล Quad-Core 1.6 GHz Cortex-A15 และ Quad-Core 1.2 GHz Cortex-A7 (สำหรับในรุ่นที่ใช้ชิป Exynos) หรือ Quad-Core 1.9 GHz Krait (สำหรับในรุ่นที่ใช้ชิป Qualcomm Snapdragon 600) - หน่วยประมวลผลกราฟฟิค Adreno 320 (สำหรับรุ่นที่ใช้ชิป Qualcomm Snapdragon 600) หรือ PowerVR SGX 544MP3 (สำหรับรุ่นที่ใช้ชิป Exynos) - แรม 2 GB  - ใช้ระบบปฏิบัติการ Android 4.2.2  - แบตเตอร์รี่ ขนาด 2,600 mAh - กล้องดิจิตอลด้านหลังความละเอียดสูงถึง 13 ล้านพิกเซล พร้อมแฟลชแบบ LED ในตัว - กล้องดิจิตอลด้านหน้า ความละเอียด 2 ล้านพิกเซล - รองรับการเชื่อมต่อที่ครบครัน ทั้ง Wi-Fi, NFC, LTE, Bluetooth, GPSและ IR - ตัวเครื่องมีความบางเพียง
อุปกรณ์ที่อยู่ภายในกล่องของ Samsung Galaxy S4

สิ่งที่พิเศษสำหรับ Samsung Galaxy S4 นั้นก็คือ ภายในกล่อง จะมีการแถมหูฟังแบบใหม่ ที่มีการปรับปรุง ให้มีคุณภาพเสียงที่ ดียิ่งขึ้นกว่าเดิม ส่วนอุปกรณ์อื่นๆก็จะมีเหมือนเดิม ไม่ว่าจะเป็น สายชาร์จแบบ microUSB รวมถึงอะแดปเตอร์ สำหรับชาร์จไฟ
ดีไซน์ และการออกแบบ ของ Samsung Galaxy S4

ด้านบนของตัวเครื่อง จะประกอบไปด้วยเซ็นเซอร์ต่างๆ ไม่ว่าจะเป็น ambient light และ proximity sensors รวมถึงกล้องหน้าความละเอียดระดับ 2 ล้านพิกเซล สำหรับการใช้งาน Video Call รวมถึงรองรับการใช้งาน Dual-Camera รวมไปถึง ลำโพงสำหรับสนทนา ก็อยู่ในด้านบนนี้ด้วยเช่นเดียวกัน

ด้านล่างของตัวเครื่อง ก็จะประกอบไปด้วย ปุ่ม Menu และ Home รวมถึงปุ่ม Back (เรียงจากซ้ายไปขวา) โดยแต่ละปุ่มก็จะมีคีย์ลัดต่างๆเช่น กด Home 2 ครั้งเพื่อใช้งาน S Voice หรือใช่ปุ่มเมนู เพื่อใช้งาน Google Now เป็นต้น

ส่วนด้านข้างนั้นจะประกอบไปด้วย ปุ่ม สำหรับ เพิ่มลดเสียง ซึ่งคุณยังคงสามารถใช้ปุ่มดังกล่าว ในการกดชัตเตอร์ ขณะใช้ แอพพลิเคชั่น ถ่ายรูปอยู่ได้อีกด้วย และเนื่องจากสามารถใช้ปุ่มเพิ่มลดเสียงแทนได้ จึงทำให้ในรุ่นนี้ จะไม่มีปุ่มลัด สำหรับเรียกใช้งานกล้อง เหมือนสมาร์ทโฟนในบางรุ่นนั่นเอง

ด้านข้างฝั่งขวานั้น ก็จะมีเพียง ปุ่ม Sleep / Wake หรือปุ่มเปิดปิดเครื่องเท่านั้น

ด้านข้างส่วนบน เรียงจากซ้ายไปขวา ก็จะประกอบด้วย ช่องสำหรับเชื่อมต่อชุดหูฟังขนาด 3.5 มิลลิเมตร ถัดมาก็จะเป็น ไมโครโฟนตัวที่ 2 และ ขวาสุดจะเป็น IR Blaster สำหรับใช้งานเป็นรีโมททีวี

ด้านข้างส่วนล่าง จะประกอบไปด้วยพอร์ตสำหรับชาร์จ และ เชื่อมต่อ PC ที่รองรับทั้ง MHL 2.0, enabling 3D 1080p output และ TV Connection ส่วนช่องเล็กๆนั้นก็จะเป็น ไมโครโฟนหลักที่ใช้สำหรับการสนทนา

เมื่อพลิกเครื่องมาด้านหลัง ส่วนบนนั้นก็จะพบกับ กล้องดิจิตอล ความละเอียดสูงระดับ 13 ล้านพิกเซล พร้อมไฟแฟลช แบบ LED ในตัว อีกทั้งยังคงสามารถถ่ายวีดีโอความละเอียดสูงระดับ FULL HD ได้อีกด้วย

ด้านหลังส่วนล่าง ตรงมุมๆ ก็จะพบกับ ลำโพงภายนอก (Speaker) แบบ Loudspeaker ที่ให้เสียงที่ดังชัดเจน

และเมื่อถอดฝาหลังออก ก็จะพบกับแบตเตอรรี่ ขนาด 2,600 mAh รวมถึงช่องสำหรับใส่ microSD Card และ ช่องสำหรับใส่ซิมการ์ด แบบ microSIM โดยแบตเตอร์รี่บน Samsung Galaxy S4 นั้นสามารถถอดเปลี่ยนได้
สนับสนุนเนื้อหา: techmoblogFacebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

