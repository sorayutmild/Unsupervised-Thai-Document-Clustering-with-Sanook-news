สุเชาว์ นุชนุ่ม กัปตันทีม"ปราสาทสายฟ้า" บุรีรัมย์ ยูไนเต็ด โพสข้อความผ่านอินสตาแกรม หลังเกมที่ทีมบุกชนะกว่างโจว อาร์แอนด์เอฟ 2-1 ในศึกฟุตบอลเอเอฟซี แชมเปี้ยนส์ลีก 2015 รอบแบ่งกลุ่ม เมื่อวันอังคารที่ผ่านมา "เจ้ากบ" ระบุว่า  ในช่วงแถลงข่าวก่อนเกม เขาโดนผู้สื่อข่าวจีนหัวเราะเยาะ ขณะที่ยิงคำถามใส่สุเชาว์ว่า "ทีมบุรีรัมย์ฯ มีโอกาสคว้า 3 แต้มในเกมนี้ หรือไม่? โดยดาวเตะจากตัวแทนหนึ่งเดียวของไทย ตอบว่า "มี" ทำให้ผู้สื่อข่าวจีนถึงกับหัวเราะออกมาหลังจากได้คำตอบดังกล่าว ทั้งนี้ บุรีรัมย์ ยูไนเต็ด โชว์ฟอร์มได้อย่างสุดยอด ด้วยการบุกไปเอาชนะ กว่างโจวฯ ถึงถิ่น 2-1 พร้อมกับขึ้นนำจ่าฝูงในกลุ่ม เอฟ ด้วยการมี 6 คะแนนเต็ม เกมนัดต่อไป บุรีรัมย์ฯ ต้องออกไปเยือน กัมบะ โอซาก้า ที่ประเทศญี่ปุ่นในวันพุธที่ 18 มีนาคมนี้
ซึ่งหากมีแต้มกลับออกมา โอกาสที่ทีมตัวแทนหนึ่งเดียวจากประเทศไทย จะผ่านเข้าสู่ รอบ 16 ทีมสุดท้ายมีสูงลิ่วเลยทีเดียว

ข้อความที่ สุเชาว์ นุชนุ่ม โพสผ่านอินสตาแกรม
 

ภาพขณะที่ สุเชาว์ แถลงถึงความพร้อมก่อนเกม ก่อนโดนนักข่าวจีนหัวเราะเยาะ!
 

คลิป บุรีรัมย์ ยูไนเต็ด ชนะ กว่างโจว อาร์แอนด์เอฟ 2-1  