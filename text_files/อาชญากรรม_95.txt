(27 ธันวาคม 2561) จากกรณีนายดำรงชัย วัย 39 ปี ชาวอำเภอแม่เมาะ จังหวัดลำปาง เกิดอาการหึงโหด ได้ใช้อาวุธปืนขนาด 9 มม. กราดยิง นางสาวบุณยาพร อายุ 20 ปี เหตุเกิดใกล้ผับชื่อดังแห่งหนึ่ง ในเขต ต.ชมพู อ. เมือง จ.ลำปาง โดยที่เกิดเหตุยังพบกับ การ์ด รปภ. ของผับดังกล่าว คือ นายวีระพงษ์ หรือ เจมส์  อายุ 39 ปี ถูกยิงเสียชีวิต บริเวณจุดเกิดเหตุ ก่อนฆ่าตัวตายรวม 3 ศพ และมีผู้บาดเจ็บ 3 คน ตามที่เสนอข่าวไปแล้วนั้น
>> โศกนาฏกรรมรัก หนุ่มชักปืนยิงแฟนสาว-รปภ. แล้วจ่อขมับตัวเอง 3 ศพหน้าผับลำปาง
>> วงจรปิดจับภาพนาทีช็อก กราดยิงหน้าผับ ก่อนจ่อหัวตัวเองตายตาย 3 ศพ
>> "ผู้รอดชีวิต" เปิดใจนาทีกราดยิง 3 ศพหน้าผับดัง เพิ่งรู้เพื่อนการ์ดถูกยิงตาย
ล่าสุด มีการเปิดเผยคลิปวิดีโอจากโทรศัพท์มือถือของการ์ดคนหนึ่งที่อยู่ในเหตุการณ์ บันทึกภาพตั้งแต่เดินออกจากผับผ่านถนนหมู่บ้านเวียงบัว ก่อนที่จะมาพบเห็นชายหญิงทั้งสองคนกำลังทะเลาะวิวาทกัน บริเวณถนนฝั่งตรงข้าม หน้าร้านสะดวกซื้อ การ์ด รปภ. ได้ตะโกนถามว่า "คุณยกปืนใส่ผมทำไม" ก่อนที่นายดำรงชัยจะยกมือห้ามไม่ให้กลุ่มการ์ดเดินเข้ามา แล้วพูดว่าให้หยุด หลังจากนั้นเพียงเสี้ยวนาที นายดำรงชัยก็ได้ชักปืนออกมาปลดเซฟแล้วยิงไปยังกลุ่มการ์ดหลายนัด จนกระทั่งเกิดเหตุการณ์ชุลมุน การ์ดบางส่วนวิ่งหนีตาย หลังจากนั้นยังมีเสียงตะโกนจากหลายคนบอกว่า เจมส์ถูกยิง จากนั้นก็มีเสียงกรีดร้องโหยหวน หลังจากพบว่ามีผู้บาดเจ็บและเสียชีวิต
