ตับ เป็นอวัยวะที่ช่วยทำลายสารพิษ หรือของเสียออกจากเลือด สร้างภูมิคุ้มกันเพื่อต่อต้านเชื้อโรค สร้างสารที่ช่วยให้เลือดแข็งตัว และสร้างน้ำดีเพื่อย่อยอาหาร และดูดซึมวิตามินที่ละลายในน้ำมัน เมื่อตับมีหน้าที่ทำงานหลายอย่างขนาดนี้ หากตับพัง หรือทำงานผิดปกติเมื่อไร ร่างกายย่อมรวนอย่างรวดเร็วแน่นอน หากเป็นโรคตับ จะมีสัญญาณเตือนภัยอะไรบ้าง มาเช็คกันค่ะ
1. อ่อนเพลีย เหนื่อยง่าย 2. เบื่ออาหาร ทานอะไรไม่ค่อยลง3. คลื่นไส้บ่อยๆ อย่างไรสาเหตุ4. น้ำหนักลด ทั้งๆ ที่ไม่ได้อยู่ในระหว่างลดน้ำหนัก5. เท้าบวม ท้องบวม6. เลือดออกง่าย เนื่องจากตับไม่สามารถทำให้เลือดแข็งตัวได้ง่าย7. เกิดอาการคล้ายเป็นโรคนิ่วในถึงน้ำดี (อ่านเกี่ยวกับ โรคนิ่วในถุงน้ำดี ที่นี่) 8. ตัวเหลือง ตาเหลือง เนื่องจากตับไม่สามารถขับน้ำดีออกมาได้9. อาเจียนเป็นเลือด เนื่องจากความดันในตับสูง ส่งผลให้หลอดเลือดดำในหลอดอาหารมีความดันสูง และหากสูงมากจนหลอดเลือดดำแตก ก็อาจทำให้อาเจียนออกมาเป็นเลือดได้10. อาจเป็นริดสีดวงทวาร (อ่านเกี่ยวกับ โรคริดสีดวงทวาร ที่นี่) 
นอกจากโรคตับแข็งจะเกิดขึ้นเมื่อเราดื่มแอลกอฮอล์มากเกินไปแล้วนะคะ ยังอาจมีสาเหตุจากโรคไวรัสตับอักเสบบีอีกด้วย (อ่านเกี่ยวกับ โรคไวรัสตับอักเสบ ที่นี่)
 
วิธีป้องกันโรคตับแข็ง
1. งด หรือลดดื่มแอลกอฮอล์ ซึ่งเป็นสาเหตุหนึ่งที่สำคัญมากของโรคตับ
2.ฉีดวัคซีนป้องกันโรคไวรัสตับอักเสบ ซึ่งเป็นสาเหตุสำคัญของโรคตับในภายหลังได้เช่นกัน
3. ควบคุมอาหาร และออกกำลังกายสม่ำเสมอ เพื่อป้องกันโรคอ้วน โรคเบาหวาน ซึ่งอาจส่งผลต่อตับได้
4. ระวังอย่าให้เป็นโรคนิ่วในถุงน้ำดี เพราะอาจส่งผลให้เกิดโรคตับได้ในภายหลัง
5. ไม่ทานยา หรือรับสารพิษชนิดใดชนิดหนึ่งเป็นระยะเวลานาน เพราะอาจเกิดการค้างสะสมที่ตับได้
 
หากมีสัญญาณเตือนภัยเหล่านี้ โดยเฉพาะอาการเบื่ออาหาร น้ำหนักลด และเท้าบวม ท้องบวม ควรรีบพบแพทย์โดยด่วนเลยนะคะ เพราะตับเป็นอวัยวะสำคัญที่ไม่สามารถตัดออกไปข้างหนึ่งได้อย่างไต หรือปีกมดลูก และตับทำหน้าที่สำคัญหลายอย่างในร่างกาย หากทำงานผิดปกติเมื่อไร ทรุดหนักฮวบฮาบเลยเชียวค่ะ