ยังคงเป็นอดีตพระเอกที่หลายคนคิดถึง สำหรับหนุ่ม ปอ-ทฤษฎี สหวงษ์ ที่แม้จะจากครอบครัวและแฟนๆ ที่รักไปเกือบ 5 ปี แต่ชื่อของเขายังคงอยู่ผ่านตัวแทนทั้ง ภรรยา โบว์ แวนดา และลูกสาวสุดที่รัก "น้องมะลิ" ที่ตอนนี้โลดแล่นในวงการตามรอยคุณพ่อเแบบลูกไม้หล่นไม่ไกลต้น
ล่าสุดสาวโ บว์ และน้องมะลิ ได้มีโอกาสมาพูดคุยในรายการ "พ่อบ้านงานเข้า" ทางช่อง WORKPOINT ซึ่งได้พูดคุยถึงสามีผู้ล่วงลับ โบว์ เล่าว่าน้องมะลิคิดถึงพ่อบ่อยมาก และมักจะเดินไปคุยที่หน้ารูปของพ่อและบอกว่า "รู้ไหมว่าคิดถึง" และพูดคุยชวนพ่อไปเที่ยว ซึ่งลูกสาวนั้นเข้าใจทุกอย่างและพร้อมก้าวเดินต่อไปอย่างสตรองสุดๆ
นอกจากนี้พิธีกรได้ถามถึงสิ่งที่ปอทิ้งไว้ให้ลูก เช่น พินัยกรรม โบว์ได้เล่าถึงเรื่องนี้ว่า "ไม่มีของน้องมะลิ มีแต่เขียนไว้ให้โบว์ตอนที่ยังไม่มีลูก เป็นพินัยกรรมที่เขียนวันที่งอนกัน ต่างคนต่างนอน  แล้วปอไปเขียนข้อความไว้ 2 หน้ากระดาษว่า ข้าพเจ้า นายทฤษฎี สหวงษ์ หากข้าพเจ้าถึงแก่กรรม ข้าพเจ้าขอยกทรัพย์สินในส่วน 1 2 3 4 5 มีอะไรบ้างให้กับ นางสาว แวนดา ก็มีน้าโป๊ะ ซึ่งเป็นหมาของเขา และรถมินิคันสีเขียวเก่าๆ อีกหนึ่งคันที่เขารักมากๆ
ปอ และ น้าโป๊ะ
หากนางสาวแวนดาทอดทิ้งน้าโป๊ะ ข้าพเจ้าขอยึดทรัพย์คืนสินทั้งหมด ตั้งแต่ข้อ 1 ถึง ข้อ 5 เพื่อนำไปขายและนำไปบริจาคให้ทุกมูลนิธิ โดยนางสาวแวนดาจะไม่ได้สักสลึงเดียว แต่ก็ยังมีติ่งว่า ข้าพเจ้าขอมอบ 1 ล้านให้กับ เด็กชาย ออโต้ ซึ่งเป็นลูกขอโบว์อีกคน แล้วปอก็เอามาแปะที่กระจก พอเราตื่นมาเห็นมันก็ขำ  ซึ่งสิ่งที่ปอฝากไว้โบว์ได้ทำเรียบร้อยแล้ว เพราะน้าโป๊ะเพิ่งเสียชีวิตไปไม่นานมานี้ ส่วนรถยังดูแลเอาไปซ่อมอย่างดี"
งานนี้ทำเอาทั้งพิธีกรและแฟนๆ ต่างพากันเอ็นดูในความน่ารักความฮาของพระเอกในดวงใจ นับเป็นอีกโมเมนต์ขำๆ ที่ไม่มีใครรู้มาก่อน
