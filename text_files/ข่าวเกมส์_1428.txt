กระแสหยุดไม่อยู่จะเอาอะไรมารั้งไว้ก็คงไม่อยู่สำหรับเกมสายล่ามอนอย่าง Monster Hunter World เกมจากค่ายผู้พัฒนา Capcom ที่ตอนนี้เป็นที่กล่าวถึงของเกมเมอร์อย่างมาก ด้วยตัวเกมเป็นซีรี่ส์ชื่อดังอยู่แล้ว ทำให้ตัวเกมมีฐานแฟนมากพอสมควรซึ่งก่อนหน้านี้ได้เปิดตัวในเวอร์ชั่น PS4 ไปและเมื่อต้นเดือนนี้ที่ผ่านตัวเกมก็บอกวางจำหน่ายในรูปแบบเกม PC เป็นที่เรียบร้อยแล้ว ซึ่งยอดขายคงไม่ต้องพูดถึง บอกได้คำเดียวว่า "รวย" และวันนี้ผมก็จะพาเพื่อนๆ ไปชมรีวิวเกม Monster Hunter World ว่ามันเจ๋งตรงไหนทำไมคนถึงเล่นกันเยอะนัก

ทำความรู้จักตัวเกมก่อน
Monster Hunter World เกมแนว Action Hack and slash จากผู้พัฒนา Capcom เป็นเกมซีรี่ส์ที่โด่งดังอยู่เคียงคู่กับวงการเกมมาอย่างยาวนาน และภาคที่โด่งดังที่สุดคงหนีไม่พ้นบนเครื่อง PSP และหลังจากนั้นก็มีเกมซีรี่ส์ Monster Hunter ออกมาวางจำหน่ายมากมายทั้งในรูปแบบ เกมมือถือและคอนโซล โดยจุดเด่นของตัวเกมที่ทำให้เหล่าเกมเมอร์ชื่นชอบคือมีเนื้อหา Content ที่หลากหลายมีอะไรให้ทำเยอะ และที่สำคัญได้เจอมอนสเตอร์ในรูปแบบต่างๆ ที่อลังการและโคตรเท่
สำหรับภาคล่าสุดนี้อย่าง Monster Hunter World ผมให้คะแนนเลย 10/10 เกมเมอร์คนไหนไม่ได้เล่นบอกเลยว่าคุณพลาดแล้ว แต่เอาจริงๆ ตัวเกมก็เฉพาะกลุ่มเหมือนกันด้วยระบบ Gameplay ที่มันเป็นแบบ Hack and slash ที่ผู้เล่นต้องหลบ และ โจมตี และก็หลบ แล้วก็โจมตี อยู่อย่างนี้ จะโจมตีช้าเร็วก็ขึ้นอยู่กับ อาวุธที่ใช้อีกด้วย

และจุดเด่นอีกหนึ่งอย่างที่คงไม่พูดถึงไม่ได้คือเนื้อเรื่อง Story ที่ทาง Monster Hunter World ได้ถูกเขียนบทและธีมออกมาได้อย่างยอดเยี่ยม เพื่อนๆ จะได้รับชมคัทซีน (Cutscene) อยู่ปล่อยครั้งเพื่อให้ตัวเกมเล่าเรื่องราวต่างๆ ที่เกิดขึ้น มันจะทำให้ผู้เล่นเกมเราจะมีความอินกับตัวเกมมากยิ่งขึ้น

สำหรับในภาคนี้จะมีจุดอื่นที่แตกต่าง จากเกมภาคก่อนๆ หลายอย่างซึ่งนั้นมันทำให้ผู้เล่นสามารถเล่นได้ง่ายขึ้น สบายขึ้นไม่ยากเหมือนกับภาคก่อนๆ ยกตัวอย่างเช่น เต็นท์สำหรับการเริ่มภารกิจโดยปกติภาคก่อนผู้เล่นต้องเตรียมอุปกรณ์ต่างๆ ให้พร้อมก่อนที่จะออกจากเมือง แต่สำหรับภาคนี้้้เราสามารถจัดเตรียมได้ในเต็นท์ได้เลย ยาหมดกระสุนหมดก็กลับมาเติมได้ หยิบอาวุธมาผิดก็เปลี่ยนได้ ถ้าภาคเก่าต้องกด Abandon Quest ออกไปเปลี่ยนแล้วรับเควสใหม่ นอกจากนี้ฉากล่าก็เป็นแบบ Open World มากขึ้น ไม่มีการโหลดฉากย่อยๆแบบภาคเก่าๆแล้ว

เรามาพูดถึงระบบของตัว Gameplay กันบ้างอย่างที่บอกไปในตอนแรกว่าตัวเกมจะเป็นรูปแบบ Hack and slash ทำให้ผู้เล่นไม่สามารถฟันๆ แล้วก็ฟัน อย่างเดียวได้ มอนสเตอร์ภายในเกมจะมีพลังโจมตีที่รุนแรง ด้วยตัวมอนสเตอร์มันมี แม็คคานิคที่ผู้เล่นต้องจดและหลบให้ได้ นี้เป็นเสน่ห์ของเกมนี้เลยที่หาเล่นจากเกมอื่นยากมาก

อีกหนึ่งอย่างที่ทำให้เหล่าเกมเมอร์หลงใหล Monster Hunter World คือการที่ตัวจะให้ผู้เล่นสามารถสร้างชุดเกราะแบบต่างๆ ได้จากการที่ได้ล่ามอนสเตอร์ใหม่ๆ ยิ่งมีระดับที่สูงขึ้นก็จะมีความเท่ และความสามารถเพิ่มขึ้นตามลำดับ แต่ในความเป็นจริงส่วนตัวผมเน้นเท่อย่างเดียวเลย ฮ่าๆ

และที่สำคัญภายในเกม Monster Hunter World มีอาวุธให้เพื่อนๆ ได้เลือกใช้มากถึง 14 ชนิดด้วยกัน โดยอาวุธแต่ละชนิดก็จะมีความสามารถจุดเด่น จุดด้อย ที่แตกต่างกันออกไปขึ้นอยู่กับความชอบและถนัดของแต่ละคนว่าชอบเล่นอาวุธรูปแบบไหนสไตล์ไหน ยิ่งอาวุธที่มีพลังโจมตีสูงก็จะหนัก ถ้าอาวุธไหนเร็วก็จะมีพลังโจมตีเบา เป็นอะไรที่สามารถเข้าใจได้เอาเป็นว่าสำหรับใครที่ไม่เคยเล่นเกมแนวนี้มาก่อน ผมแนะนำว่าอย่างแรก ไปลองอาวุธให้ครบทุกชนิดก่อนแล้วตัดสินใจสัก 1 อย่างก่อนว่าจะเล่นอันไหน เพราะสุดท้ายแล้วคุณก็จะได้เล่นอาวุธแทบทุกชนิดอยู่แล้ว เพราะมอนสเตอร์แต่ละตัวแท้ทางไม่เหมือนกัน

สรุปเลยโดยรวมว่าเกม Monster Hunter World เป็นเกมที่สามารถตอบสนองความต้องการของเกมเมอร์ที่ชื่นชอบเกมแนว ล่ามอนสเตอร์ และมี Action มันๆ รวมถึงเนื้อหา Content ที่แน่นๆ เล่นจบยาก ต้องใช้เวลานาน เล่นได้เลื่อยๆ ถ้าคุณไม่เบื่อก่อนนะ โดยคุณสมบัติทั้งหมดที่เจ้าตัวเกมนี้มี จึงไม่แปลกใจเลยว่าทำไม ถึงได้รับความนิยมมากขนาดนี้


