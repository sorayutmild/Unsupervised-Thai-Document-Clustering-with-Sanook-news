4 เหตุผลที่ทำให้ OPPO F5 เป็นมือถือที่โดนใจชาวเกมส์ RoV
RoV
ถึงจะเปิดตัวกันไปได้ไม่ถึงเดือน แต่ดูเหมือนว่าตอนนี้ OPPO F5 จะขึ้นแท่นเป็นมือถือในดวงใจของเกมเมอร์หลายๆ คนไปเรียบร้อย Sanook! Hitech เองก็ได้ยินคนรอบตัวที่เล่นเกมกันจริงจังพูดถึง จนต้องขอพิสูจน์ด้วยตัวเองว่าจะดีหรือจริงหรือไม่ โดยเฉพาะเรื่องของเทคโนโลยี Full Screen ที่เป็นหนึ่งในจุดเด่นของรุ่นนี้
RoV
หลังจากได้ลองใช้เองแล้ว เราก็เข้าใจว่าทำไมคอเกมหลายคนถึงถูกใจมือถือรุ่นนี้ Sanook! Hitech ก็เลยขอสรุปออกมาเป็น 4 คุณสมบัติที่ถ้าคุณเป็นคนหนึ่งที่ชอบเล่นเกมแล้วล่ะก็ เราเชื่อว่า OPPO F5 น่าจะถูกใจคุณได้ไม่ยากแน่นอน
1.เห็นภาพได้กว้างกว่าสมาร์ทโฟนทั่วไป
เรื่องนี้ต้องยกความดีความชอบให้กับเทคโนโลยี Full ทำให้เห็นภาพได้อย่างเต็มอิ่ม และฟินเป็นอย่างยิ่งเวลาเล่นเกม โดยเฉพาะเกมสไตล์ RoV ที่ศัตรูพร้อมจะเข้าจู่โจมเราจากรอบด้าน จอภาพแบบ Full Screen จะยิ่งมีประโยชน์มากเวลาศัตรูกำลังเข้ามา
บวกกับการเลือกใช้อัตราส่วนหน้าจอแสดงผลบนสมาร์ทโฟนเป็น 18:9 ซึ่งเป็นอัตราส่วนที่มีการขยายหน้าจอให้ใหญ่ขึ้นกว่าแบบ 16:9 ซึ่งเป็นอัตราส่วนของสมาร์ทโฟนรุ่นอื่นๆ ที่มีขนาดใกล้เคียงกัน มีเครื่องนี้อยู่ในมือ จะถล่มป้อมศัตรูใน RoV หรือทำแต้มในเกมแนวน่ารักๆ ใสๆ ก็สนุกได้อย่างเต็มอิ่มทั้งนั้น
RoV
RoV
2.หน้าจอใหญ่ แต่ไม่เทอะทะ
อันนี้ถือว่าเป็นข้อดีอีกข้อ เพราะด้วยหน้าจอ 6 นิ้ว ทำให้ตอนที่ยังไม่เห็นของจริง เราก็ไม่แน่ใจว่าเครื่องจะหนักหรือเปล่า หรือจะดูเทอะทะจนไม่น่าใช้ไหม แต่ปรากฏว่า ตัวเครื่องบางเพียง 7.5 มิลลิเมตร และดีไซน์ออกมาได้แบบไม่เทอะทะเลย น้ำหนักก็อยู่ที่ 152 กรัมเท่านั้น ซึ่งถ้ามาแบบหนักๆ ก็จะมีผลต่อการเล่นเกมที่ต้องถือเครื่องเป็นเวลานานๆ ได้
RoV
3.ไม่ต้องหัวร้อน เวลามีคนโทรเข้าตอนเล่นเกม
ต้องขอบคุณ Game Mode ของ OPPO F5 ที่มาพร้อมกับฟีเจอร์นี้ เพราะทำให้เราลดอาการหัวร้อนได้ทุกทีที่มีคนโทรเข้ามาตอนที่กำลังเล่นเกมแบบมันๆ โดยทุกครั้งที่มีคนสายเข้า จะขึ้นเป็นแบนเนอร์เล็กๆ ด้านบน เพื่อให้เราเลือกว่าจะรับสายหรือไม่ ดีกว่านั้นคือถ้าเลือกรับสาย เราก็ยังสามารถคุยไปด้วยและเล่นไปด้วยได้ในเวลาเดียวกัน ไม่ต้อง pause ไว้ให้เสียจังหวะ มันได้อย่างต่อเนื่อง
RoV
4.จับกระชับถนัดมือ ไม่ต้องห่วงว่ามือจะไปโดนปุ่มอื่นในจังหวะมันๆ
ด้วยความที่หน้าจอแบบ Full Screen ไม่มีปุ่ม Home ก็เลยตัดปัญหาเรื่องที่มือไปโดนปุ่มที่ไม่จำเป็นได้ โดยเฉพาะในจังหวะที่กำลังสู้กับศัตรูอย่างเข้าด้ายเข้าเข็ม คราวนี้ล่ะ ศัตรูจะมาจากทิศไหน ก็ไม่พลาดเพราะว่ามือไหลไปโดนปุ่มอื่นๆ จนเสียอารมณ์อีก
RoV
แค่ใช้เพียงไม่กี่วัน แต่เราก็เชื่อแล้วว่า OPPO F5 เป็นมือถือที่ช่วยให้เล่นเกมได้สนุกขึ้นจริงๆ เพราะมีทุกอย่างที่คนเล่นเกมต้องการ เพราะจับถนัด เห็นชัด และเล่นได้ต่อเนื่องไม่ขาดตอน โดยเฉพาะสำหรับคนเล่น RoV ที่อยากเห็นภาพเต็มๆ เห็นศัตรูชัดๆ จะยิงไกลหรือพุ่งเข้าไปตีในระยะประชิดก็คล่องทุกรูปแบบการโจมตี
เพราะฉะนั้นถ้าคุณจัดว่าตัวเองเป็นเทพ RoV หรือเรียกตัวเองว่าเป็นเซียนเกมใดๆ นี่คือโทรศัพท์ที่น่าจะตอบโจทย์ความมันในชีวิตคุณได้อย่างลงตัว  หรือต่อให้คุณไม่ได้เซียนถึงขั้นเรียกตัวเองว่าเป็นเกมเมอร์ แต่ชอบเล่นเกมไม่น้อยไปกว่าเช็คฟีดในโซเชียลมีเดีย ด้วยราคา 9,990 บาทที่มาพร้อมกับความ Full Screen และคุณสมบัติอื่นๆ ก็น่าจะทำให้ OPPO F5 เป็นอีกหนึ่งทางเลือกที่น่าสนใจสำหรับคุณเหมือนกัน