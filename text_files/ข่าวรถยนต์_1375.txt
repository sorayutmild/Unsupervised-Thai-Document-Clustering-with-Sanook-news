
เผยโฉมตัวจริงออกมาให้เห็นกันอย่างเป็นทางการแล้ว 2014 All-New Honda Jazz รถซับคอมแพกต์ยอดนิยมอีกรุ่นของคนไทย โดยรูปลักษณ์ใหม่ของ Honda Jazz 2014 ได้รับการออกแบบให้มีความดุดันและเฉียบคมกว่ารุ่นเดิมอย่างชัดเจน ห้องโดยสารออกแบบให้มีรูปทรงเลขาคณิต และเพิ่มเติมอุปกรณ์อำนวยความสะดวกเช่น จอสัมผัสติดตั้งที่คอนโซลกลางเข้ามา
โดย Jazz เจนเนอเรชั่นที่ 3 จะเริ่มทำตลาดในญี่ปุ่นช่วงเดือนกันยายน จากนั้นจึงบุกตลาดโลก ทั้งนี้จะเปิดตัวด้วย 3 รุ่นหลัก แบ่งตามเครื่องยนต์คือ 1,300 ซีซี 100 แรงม้า (PS), 1,500 ซีซี 132 แรงม้า (PS) และรุ่นไฮบริด ที่จะใช้เครื่องยนต์ Atkinson Cycle 1,500 ซีซี มาพร้อมมอเตอร์ไฟฟ้าแรงดันสูง, IPU หรือ Intelligent Power Unit ที่จะทำงานร่วมกับแบตเตอรี่ลิเธียม-ไอออน ซึ่งจะประหยัดขึ้นมากกว่า 35 เปอร์เซ็นต์ หรือราว 36.4 กิโลเมตรต่อลิตร
สำหรับรายละเอียดเพิ่มเติมของ Honda Jazz 2014 เราจะติดตามมานำเสนอในโอกาสต่อไปครับ โดยเฉพาะการเปิดตัวอย่างเป็นทางการในญี่ปุ่น ช่วงเดือนกันยายนนี้
 