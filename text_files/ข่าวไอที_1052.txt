iPhone 5 ตกกระป๋องโดน Aston Martin เขี่ยร่วงบัลลังก์แบรนด์สินค้าสุดเท่ในอังกฤษ! แม้ iPhone 5 จะเป็นแก็ดเจ็ตที่ใครหลายคนใฝ่ฝันถึงและอยากสัมผัสตัวจริงในเร็ววันนี้ ทว่าสำหรับประเทศอังกฤษแล้วดูเหมือนการณ์จะกลับกลายไปในทางตรงข้ามเสียมากกว่า หลังจากที่ล่าสุดมีผลการสำรวจดัชนีแบรนด์สินค้าสุดเท่ (Cool Brands Index) ออกมาจากเมืองผู้ดีซึ่งผลปรากฏว่าแชมป์เก่าหลายสมัยอย่าง iPhone จาก Apple กลับต้องพลาดท่าให้กับยนตรกรรมสุดอลังการ (และแพงระดับพระกาฬ) Aston Martin ไปเป็นที่เรียบร้อยแล้ว

iPhone 5
ทั้งนี้สำหรับผลการสำรวจ Cool Brands Index ดังกล่าวเป็นผลมาจากการสอบถามความคิดเห็นจากผู้บริโภคทั่วไปทั่วเกาะอังกฤษกว่า 2,000 คนแล้วนำผลคะแนนมารวมกับการตัดสินของคณะกรรมการผู้ทรงเกียรติ 35 ท่านซึ่งประกอบไปด้วยดีไซเนอร์ชื่อดัง, บรรณาธิการนิตยสารไลฟ์สไตล์และกูรูเว็บไซต์ดังหลายๆแห่ง และจากผลที่ออกมาก็คือ Aston Martin สามารถครองใจชาวเมืองผู้ดีในฐานะผลิตภัณฑ์ที่พวกเขาปรารถนาอยากได้ไว้ในครอบครองมากที่สุดดังที่กล่าวมา ซึ่งสาเหตุหลักๆนั้นก็น่าจะมาจากการที่ Aston Martin นั้นเปรียบได้กับยานพาหนะคู่กายของพยัคฆ์ร้าย James Bond 007 ที่ใช้ในการถ่ายทำภาพยนตร์ซีรีย์สายลับชื่อก้องโลกมาทุกยุคทุกสมัยนั่นเอง

สำหรับทั้ง 20 อันดับของแบรนด์สินค้าที่ชาวเมืองผู้ดียกย่องให้ว่ามีความเท่กิ๊บเก๋ยูเรก้าที่สุดในเกาะอังกฤษก็จะประกอบด้วยรายชื่อตามรายการด้านล่างนี้เลยครับ1. Aston Martin2. iPhone3. iPod4. BlackBerry5. Bang & Olufsen6. Harley-Davidson7. Nintendo Wii8. Google9. Ferrari10. Dom Perignon11. BBC iPlayer12. Vivienne Westwood13. Apple14. Tate Modern15. You Tube16. Mini17. Chanel18. Ray Ban19. Alexander McQueen20. Jimmy Choo
บทความโดย: ekk TechXciteที่มา: cultofmac
งานแถลงข่าวเปิดตัว iPhone 4s อย่างเป็นทางการ คลิก