หลุดมาแล้ว กำหนดการวันที่เปิดตัวและราคาของ iPhone 6
ยังคงเป็นข้อมูลหลุดและข่าวลือที่มีออกมาอย่างต่อเนื่องสำหรับ iPhone 6 ไม่เพียงแค่ภาพหลุดของตัวเครื่องม็อกอัพที่ถูกอ้างอิงว่าเป็น iPhone 6 จากแหล่งข่าวต่างๆแล้ว ล่าสุดยังได้มีการรายงานข่าวลือเกี่ยวกับวันที่ ที่ Apple เตรียมเปิดตัว iPhone 6 อีกด้วย

ย้อนกลับไปก่อนหน้านี้เคยได้มีกระแสข่าวลือที่หลุดออกมาจาก Deutsche Telekom ที่ระบุว่า Apple จะทำการเปิดตัว iPhone 6 ในวันที่ 19 กันยายน และล่าสุดดูเหมือนว่าข่าวลือครั้งใหม่จะมีทิศทางไปทางเดียวกันกับข่าวลือที่ มีมาให้เห็นก่อนหน้านี้ โดยรายงานข่าวดังกล่าวมาจาก Tencent สำนักข่าวในประเทศจีน ซึ่งได้รายงานข้อมูลว่า Apple จะเปิดตัว iPhone 6 ในวันศุกร์ที่ 19 กันยายนนี้ เช่นเดียวกัน

โดย Tencent ยังได้ให้ข้อมูลอีกว่าในวันดังกล่าวจะมีการเปิดตัว iPhone รุ่น 4.7 นิ้วเพียงรุ่นเดียวก่อนเท่านั้น ส่วนรุ่น 5.5 นิ้วนั้นจะมีการเปิดตัวตามมาทีหลัง ซึ่งกระแสข่าวนี้ดูเหมือนจะขัดแย้งกับการรายงานข่าวจาก Bloomberg ที่ระบุว่า Apple จะเปิดตัว iPhone 6 พร้อมกันทั้ง 2 รุ่น

นอกจากนี้ Tencent ยังได้ระบุว่าราคาของ iPhone 6 หน้าจอ 4.7 นิ้ว รุ่นความจุ 32GB จะอยู่ที่ 5,288 หยวน หรือประมาณ 27,500 บาท ส่วนรุ่น 64GB จะอยู่ที่ 6,288 หยวน หรือประมาณ 32,700 บาท อีกด้วย อย่างไรก็ตามกระแสข่าวในครั้งนี้ก็ยังคงเป็นกระแสข่าวลือที่หลุดออกมาให้ เห็นกัน คงต้องมาติดตามกันต่อไปว่า Apple นั้นจะมีการเปิดตัว iPhone 6 ในวันที่ 19 กันยายนนี้จริงหรือไม่
สนับสนุนเนื้อหา: www.flashfly.net