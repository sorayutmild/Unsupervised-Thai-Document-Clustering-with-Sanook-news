
ปิดฉากการเดินพรมแดงเมืองคานส์ 2017 ไปอย่างงดงาม สำหรับคุณแม่ลูกแฝดสุดสตรอง "ชมพู่ อารยา" สวยงามอลังการส่งท้ายกับคอนเซ็ปต์  “Flawless Finale…สวยฟินาเล่สมบูรณ์แบบ” อุ้มท้องอวดโฉมในชุดเดรสเกาะอกสีครีมทรงสอบ ช่วงอกกับผ้าปักลายยาวสีแดง จากแบรนด์สัญชาติฝรั่งเศส Alexis Mabille ต่างหูและสร้อยเพชรประดับด้วยมรกต จาก Chapard คอลเลคชั่น Red Carpet Collection 2017 
ซึ่งในวันสุดท้ายนี้ น็อต วิศรุต ก็คอยให้กำลังใจอยู่เคียงข้างและดูแลศรีภรรยาอย่างใกล้ชิดเช่นเคย แม้ปกติจะไม่ค่อยโพสต์ภาพลงอินสตาแกรมบ่อยนัก แต่ไปคานส์คราวนี้คุณพ่อสะดวกอัพเดทภาพคุณแม่แบบเรียลไทม์เลยทีเดียว ยิ่งคลิปใน IG Story ล่าสุด คุณน็อตถ่ายคลิปบอกให้ชมพู่กล่าวอะไรซักหน่อย เจ้าตัวเลยจับสร้อยมรกตที่คอแล้วบอกว่า "พี่ซื้อนี่ให้ชมหน่อยสิ" งานนี้คุณแม่อยากได้ คุณพ่อก็เลยได้แต่ติดแฮชแท็กว่า #สะดวกแบบไหนก้อได้จ้ะ อย่าขัดใจแม่เลยเนอะ