Project CARS
Project CARS ไม่ใช่เกมรถแข่งธรรมดา แต่เป็นเกมส์จำลองการขับรถแข่งที่เสมือนจริงแบบสุดๆ ที่ทางทีม Slightly Mad Studios (ผู้สร้าง Need for Speed Shift) บรรจงสร้างขึ้นเพื่อหวังจะให้มันเป็นเกมจำลองการขับรถแข่ง (racing simulation video game) ที่สมจริงมากที่สุดในโลก เพื่อเป็นเกมแห่งยุคใหม่โดยแท้จริง กำหนดลง PS4, XB One, Wii U, PC, Steam Machine ในช่วงปลายปี 2014 นี้ ซึ่งเดิมทีมีกำหนดทำลง PS3 และ XB360 ด้วยแต่ยกเลิกไป เพราะอยากทำลงเครื่องยุคใหม่เลยมากกว่า
Project CARS
จุดมุ่งหมายของเกม Project CARS ทำออกมาเพื่อแข่งกับเกมจำลองการแข่งรถแบบสมจริงอย่าง Gran Turismo ของโซนี่ และ Forza Motorsport ของไมโครซอฟท์โดยเฉพาะ ด้วยการใช้เอนจิ้นตัวใหม่ล่าสุด Madness ทำให้ได้ภาพกราฟฟิกที่สวยงามอลังการ ที่ไม่มีเกมรถแข่งที่ไหนทำได้ขนาดนี้มาก่อน และยังใช้ระบบฟิสิกส์ระดับ "hardcore" ที่ให้ความสมจริงแบบสุดๆ ทั้งเรื่องของการตอบสนองการขับขี่ของรถแข่งแต่ละรุ่น รวมไปถึงการตอบสนองของสภาพแวดล้อมในสนามแข่งด้วย โดยมีรถแข่งแบบต่างๆให้เลือกมากมาย ไม่ว่าจะเป็นรถสปอร์ท รถแรลลี่ รถสูตรหนึ่ง และรถโบราณต่างๆ รวมแล้วกว่า 60 รุ่น และมีสนามแข่งจากสถานที่จริงอีกกว่า 35 สนามแข่ง ซึ่งมากกว่า Gran Turismo ที่มีสนามแข่งเพียง 27 สนามเท่านั้น แถมยังเพิ่มความสมจริง ด้วยการให้นักแข่งรถชื่อดังจากวงการต่างๆ ทั้งนักแข่ง Top Gear นักแข่งแรลลี่ และนักแข่งรถสูตรหนึ่ง มาร่วมงานทดสอบการขับในเกมด้วยว่าสมจริงหรือเปล่า
Project CARS
อยากรู้ว่า Project CARS สมจริงแค่ไหน ลองชมภาพประกอบและคลิปตัวอย่างกันได้ (ขนาดต้นหญ้าข้างทาง พื้นถนน และหยดน้ำที่เกาะรถยังสมจริงเลย)




