Five Nights at Freddy's 4 Trailer ภาคนี้มันบุกถึงบ้าน!
Five Nights at Freddy's 4
เพื่อนๆที่เล่นเกม Five Nights at Freddy's มาแล้วถึงสามภาค บางคนอาจกำลังจะเบื่อฉากของเกม ที่มีแต่ฉากเดิมๆในร้าน Freddy Fazbear's แนวการเล่นก็ไม่ต่างจากเดิมมากนัก ด้วยเหตุนี้ในภาค Five Nights at Freddy's 4 ทางคุณ Scott Cawthon ผู้สร้างเกมจึงทำการเปลี่ยนฉากและแนวการเล่นเสียใหม่ ออกมาให้ชมกันใน Trailer เกมเพลย์แรก จะเป็นอย่างไรนั้นลองมาชมกันเลย

*ระวัง Spoiled*
จะเห็นว่าฉากของเกม Five Nights at Freddy's 4 ไม่ใช่ร้าน Freddy Fazbear's แล้ว โดยภาค 1 และ 2 นั้นฉากของเกมยังคงเป็นร้าน Freddy Fazbear's Pizza อยู่ แต่พอในภาคที่ 3 ได้ดัดแปลงเป็นสวนสนุกบ้านผีสิงแทน ซึ่งในตอนจบของภาค 3 นั้นได้เกิดเหตุการณ์ไฟไหม้ร้าน แต่แปลกมากที่เจ้าหุ่น animatronics ทั้งหลายกลับไม่โดนไฟไหม้ไปด้วย เจ้าของร้านจึงตัดสินใจนำพวกมันไปประมูลขาย หาเงินให้หนี้ โดยที่คนซื้อไปนั้นไม่รู้ตัวว่า ตอนนี้พวกมันกลายเป็น  "nightmare" animatronics ที่หลอนกว่าภาคก่อนๆแล้ว
*จบ Spoiled*
 
ระบบการเล่นของ Five Nights at Freddy's 4 จะต่างจากภาค 1-3 โดนสิ้นเชิงเพราะฉากไม่ใช่ร้าน Freddy Fazbear's แต่เป็นบ้านของคนที่ประมูลเจ้าพวกหุ่น animatronics มา พอตกกลางคืนพวกมันก็เริ่มปฏิบัติการณ์หลอนกันอีกครั้ง ด้วยการจับมนุษย์ในบ้านแยกชิ้นส่วน ผู้เล่นจะต้องหาทางเอาชีวิตรอดจนกว่าจะเช้า ทว่าคราวนี้ไม่มีมอนิเตอร์ ไม่มีประตูอัตโนมัติคอยช่วยป้องกันอีกแล้ว สิ่งที่จะช่วยให้ผู้เล่นรอดคือการหนี ปิดประตูขวาง ฟังเสียงเดินพวกมัน ว่าพวกมันอยู่ตรงจุดไหน ระวังบางทีมันก็ดักรออยู่ในตู้เสื้อผ้าได้เหมือนกัน
 
Five Nights at Freddy's 4 เลื่อนมาออกให้เล่นกันไวขึ้น จากเดิมเดือนตุลาคม เลื่อนมาเป็นวันที่ 8 สิงหาคม 2015 ทั้ง iOS, Android และ Steam