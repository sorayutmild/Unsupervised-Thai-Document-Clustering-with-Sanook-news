กลายเป็นที่ฮือฮา เมื่อ "เลน่า" เฮเลน่า บุช สาวสวยลูกครึ่งไทย-สวีเดน ได้อัพคลิป ชาริล ชัปปุยส์ ดาวเตะสุดหล่อแฟนหนุ่มของเธอกำลังเล่นน้ำอวดรอยยิ้มกระชากใจลงในอินสตาแกรมแต่ในช่วงท้ายคลิปขณะที่แข้งสุดหล่อกำลังพลิกตัวจะขึ้นจากน้ำกลับดูเหมือนว่าไม่ได้สวมใส่กางเกงว่ายน้ำลงไปในสระด้วย จนทำให้แฟนๆ หลายคนคิดเตลิดไปไกลว่าแท้จริงแล้วเป็นอย่างไรกันแน่ ถึงขั้นโพสต์ถามก่อนที่ในเวลาต่อมา แฟนสาวสุดสวยของเจ้าตัวจะออกมายืนยันว่า ชัปปุยส์ นั้นใส่กางเกงลงเล่นน้ำแน่นอน แต่เป็นสีเนื้อซึ่งอาจทำให้หลายคนคิดว่าเจ้าตัวไม่ได้ใส่อย่างที่เข้าใจกัน
 สำหรับ ดาวเตะสังกัด "กิเลนผยอง" เมืองทอง ยูไนเต็ด เปิดตัวคบหากับ เฮเลน่า บุช รองอันดับ 2 มิสไทยแลนด์เวิลด์ 2018 อย่างเป็นทางการเมื่อกลางเดือนเมษายน ปี 2561 จากนั้นมาก็มีโมเมนต์หวานๆ ให้แฟนๆ ได้ติดตามกันอย่างต่อเนื่อง
 