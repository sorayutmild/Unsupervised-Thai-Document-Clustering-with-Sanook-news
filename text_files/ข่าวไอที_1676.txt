10 เคล็ดลับกู้แบต iPhone ยามฉุกเฉิน
เคยเจออาการแบบนี้บ้างไหม.. เวลาที่ออกมาทำงานหรือเรียนหนังสือ  เผลอเล่นเจ้า iPhone ซะเพลิน จนลืมคำนวนแบตเตอรี่ให้พอใช้ได้ตลอดทั้งวัน  พอนึกขึ้นได้ ก็เจอกับไอค่อนแบตเตอรี่สีแดง  พร้อมกับจำนวนของแบตเตอรี่ที่ลดลงอย่างต่อเนื่อง แต่อยู่ข้างนอกบ้าน  จะหาที่ชาร์ตก็เป็นได้ยากแน่ๆ ทีนี้ล่ะก็งานเข้ากันอย่างแน่นอน  เราขอเสนอวิธีประหยัดแบบเตอรี่ยามฉุกเฉิน 10 วิธีด้วยกัน  จะมีอะไรบ้างลองไปดูกันเลย..

1. ปิดการค้นหาสัญญาณ 3G     เพราะการเปิดการทำงานผ่านระบบ 3G ต้องใช้พลังงานแบตเตอรี่มากกว่าปกติ  ทางที่ดีถ้าไม่ได้ใช้งาน หรือ ใช้งานที่ไม่ได้ต้องการความเร็วมากๆ  ลองปิดระบบ 3G โดยเข้าไปที่ Setting > General > Network > Enable  3G = OFF
 

2. ปิดการเชื่อมต่อ Wi-Fi     แม้จะไม่ได้ใช้สัญญาณ Wi-Fi อยู่ แต่ถ้าหากเปิดการเชื่อมต่อ Wi-Fi ไว้  โดยปกติแล้ว iPhone จะมีการค้นหาสัญญาณ Wi-Fi อยู่เป็นระยะ  ทำให้สิ้นเปลืองพลังงานโดยใช่เหตุ เข้าไปปิดได้ที่  Setting > Wi-Fi =  OFF

 3. ปิด Personal Hotspot     ในหัวข้อนี้คุณผู้อ่านบางท่านอาจจะเจอบ้างไม่เจอบ้าง เนื่องจาก  Personal Hotspot จะมีเพิ่มเข้ามาใน Firmware 4.3 ขึ้นไป  ดังนั้นหากท่านใดที่เปิดไว้ แล้วไม่ได้ใช้งาน ควรปิดไว้  เพื่อป้องกันไม่ให้อุปกรณ์ที่เคยต่อกับ iPhone  ไว้แล้วมีการต่อสัญญาณไปยังอินเตอร์เน็ตโดยไม่รู้ตัว โดยเข้าไปที่ Setting  > Personal Hotspot = OFF
 

4. เลือกเปิดเฉพาะ Noticfication ที่จำเป็น     การที่เครื่อง iPhone ต้องเช็คกับ Server ของทาง Apple  เพื่อขึ้นข้อความ Noticfication ตลอดเวลา  ก็เป็นอีกเหตุผลหนึ่งที่ทำให้แบตเตอรี่หมดใหม่ ควรเลือกเปิดเฉพาะ  Noticfication ที่จำเป็น หรือหากไม่ต้องการใช้จะปิดไปเลยก็ได้ โดยเข้าไปที่  Setting > Noticfications = OFF (หรือเลือกเปิด-ปิดเฉพาะ Application  ที่ต้องการ)
 

5. ปิดการใช้ Location Service     Location Service คือการอ้างอิงตำแหน่งของเครื่อง ตามตำแหน่งดาวเทียม  GPS หรือ Cell site ในกรณีที่เปิด Application  ที่ต้องการร้องขอตำแหน่งของตัวเครื่อง  แน่นอนว่าก็เป็นการเปลืองพลังงานแบตเตอรี่อีกเช่นกัน  ในกรณีที่คุณไม่ต้องการใช้งานให้เข้าไปปิดได้ที่ Setting > Location  Services = OFF (หรือเลือกเปิด-ปิดเฉพาะ Application ที่ต้องการ)
 

  6. ปรับระดับความสว่างของจอให้พอเหมาะ     ปกติแล้วหน้าจอของ iPhone จะมีเซ็นเซอร์ที่คอยวัดแสงของสภาพแวดล้อม  และปรับความสว่างของหน้าจอให้เหมาะสม แต่ในกรณีที่แบตใกล้หมดจริงๆ  การปิดโหมดการวัดแสง ก็ช่วยรักษาระดับพลังงานแบตเตอรี่ได้เช่นกัน  โดยเข้าไปปรับได้ที่ Setting > Brightness > Auto-Brightness = OFF  (แต่ควรปรับระดับความสว่างของหน้าจอให้เหมาะสมด้วยตนเอง  ซึ่งถ้าเป็นสว่างกว่าความจำเป็น ก็เป็นการเปลืองแบตเตอรี่อีกเช่นกัน)

7. ปรับรอบการเช็ค Push เมล์     ถ้าคุณผู้อ่านเปิดระบบ Fetch ไว้ (การแจ้งเตือน Email  ใหม่ที่ยังไม่ได้เปิดอ่าน) ซึ่งจะมีรอบของการเช็คให้เลือก 15 นาที, 30 นาที  และ Hourly ด้วยกัน ถ้าไม่ได้รอรับอีเมล์สำคัญจริงๆ  ก็ควรเปลี่ยนระบบนี้ไปที่ Manually คือจะเช็คก็ต่อเมื่อมีการเปิด  Application ของ Email เท่านั้น โดยเข้าไปที่ Setting > Mail, Contacts,  Calendars > Fetch New Data > Fetch = Manually

8. ปิด Applicaiton ที่ค้างใน Multitask     แม้ว่าจะไม่ได้เปิด Application นั้นไว้แล้วก็ตาม แต่ถ้า App  ใดที่สนับสนุนการทำงานแบบ Background  ก็ย่อมทำให้เครื่องต้องรับภาระประมวลผลเพิ่มเช่นกัน  จึงยิ่งทำให้ต้องศูนย์เสียพลังงานโดยปล่าวประโยชน์ ดังนั้นก็ควรปิด App  ที่ไม่จำเป็นซะ โดยกดที่ปุ่มโฮมไวๆ 2 ครั้ง จากนั้นกดที่ไอค่อนข้างไว้ 2-3  วินาที และกดปุ่มเครื่องหมายลบ

9. ปิด Bluetooth     Bluetooth ของ iPhone นั้น เป็นแบบ Discoverable  (สามารถมองเห็นจากเครื่องอื่นได้ตลอดเวลา)  ดังนั้นย่อมใช้พลังงานในการส่งสัญญาณออกไปตลอดเวลา  จึงควรปิดเมื่อไม่ต้องการใช้ โดยเข้าไปที่ Setting > General >  Bluetooth = OFF

10. ไม้ตายสุดท้าย ปิดสัญญาณ Cellular Data     ถ้าหากฉุกเฉิน ถึงขั้นที่แบตใกล้หมดเต็มที แต่ยังจำเป็นต้องใช้ iPhone  โทร-เข้าออกอยู่ ก็ต้องเสียสละในส่วนของสัญญาณ Internet  ผ่านเครือข่ายโทรศัพท์ (Cellular Data) เพราะถึงแม้จะใช้งาน Internet  ไม่ได้ แต่ก็ยังต่ออายุให้ iPhone สามารถโทร-เข้าออกได้ไปอีกระยะหนึ่ง  โดยเข้าไปที่ Setting > General > Network > Cellular Data = OFF

ขอบคุณภาพและข้อมูลจาก www.arip.co.th