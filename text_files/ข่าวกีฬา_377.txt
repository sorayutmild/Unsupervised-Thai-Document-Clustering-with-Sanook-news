โปรแกรมการแข่งขันกีฬาวันนี้ (5 มิ.ย.) ต้องบอกว่าทีเด็ดทุกรายการ เพราะเฉพาะรายการยอดนิยมจริงๆ ก็ปาเข้าไป 4 รายการติด ยิ่งไปกว่านั้น ช่วงเวลาอยู่ที่ระหว่างเวลา 20.00 ไปจนถึง 23.00 น. โน้น วันนี้ทีมงานสนุกดอทคอมขอกางตารางการถ่ายทอดสดมาให้ดูว่าจะเริ่มดูผ่านทางช่องทางใดได้บ้าง เริ่มต้นที่เวลา เวลา 20.00 ศึกฟุตบอลชิงถ้วยพระราชทาน คิงส์คัพ ครั้งที่ 44 รอบชิงชนะเลิศ ทีมชาติไทย เตรียมลงสนามพบกับ ทีมชาติจอร์แดน ซึ่งช่องไทยรัฐทีวี HD ช่อง 32 ถ่ายทอดสดในเวลา 20.00 น. แต่เข้ารายการตั้งแต่ช่วงบ่าย 4 โมงเย็น เพราะมีการถ่ายทอดคู่ชิงที่ 3 ระหว่าง ยูเออี พบกับ ซีเรีย ด้วย อันนี้คอบอลห้ามพลาดเลยนะครับ ส่วนใครจะไปดูที่สนามตอนนี้บัตรยังพอมีเหลืออยู่ แต่ต้องรีบหน่อยนะครับ ช้าหมด อดดูสดที่ขอบสนามส่วนในห้วงเวลาเดียวกัน ศึกมวยรายการคุนหลุนไฟต์ ที่ประเทศจีน เวลา 20.00-22.00 น. "บัวขาว บัญชาเมฆ" นักชกขวัญใจแฟนหมัดมวยชาวไทย มีโปรแกรมขึ้นชกในรายการคุนหลุนไฟต์ กับ "หวัง เหว่ย เฮา" นักชกเจ้าถิ่นจากประเทศจีน โดยรายการนี้ถ่ายทอดสดทางช่อง Workpoint หมายเลข 23 เริ่มตั้งแต่ 2 ทุ่ม ย้ำนะครับว่า 2 ทุ่มขยับเวลามาที่เวลา 21.00 คอวอลเลย์บอลไม่ควรพลาดด้วยประการทั้งปวง เมื่อทีมสาวไทยฝ่าด่านอรหันต์ในศึกลูกยาง "มองเทรอซ์ มาสเตอร์ 2016" ที่ประเทศสวิตเซอร์แลนด์ ซึ่งวันนี้ทีมสาวจากแดนสยามผ่านเข้าไปชิงชนะเลิศ กับ ทีมชาติจีน ที่มีดีกรีแชมป์โลกปีล่าสุด เกมนี้ ช่องทรูโฟร์ยู (True4U) ยืนยันมาแล้วนะครับ ว่าจะถ่ายทอดสดอย่างแน่นอน แม้จะชนกับรอบชิงชนะเลิศ ฟุตบอลเนชั่นส์ คัพ 2016 ที่ ทีมชาติไทยชุด ยู21 จะลงสนามพบกับ "เจ้าภาพ" มาเลเซีย โดยฟุตบอลคู่นี้จะนำเทปการแข่งขันมาให้ชมหลังจากการแข่งขันวอลเลย์จบลง ส่วนใครที่อยากชมฟุตบอลเนชั่นส์ คัพ 2016 และเชียร์ทีม ยู21 ปี ของไทย แบบสดๆ ก็สามารถดูได้ที่ ช่องTNN ช่อง 16 ซึ่งเป็นฟรีทีวีนะครับ ส่วนช่องทางอื่นก็ดูได้ที่ ทรูวิชั่นส์ ช่องทรูสปอร์ต HD2  และช่องทรูสปอร์ต 2 (682) ได้เลย
สรุปโปรแกรมถ่ายทอดสดผ่านทุกช่องทางมีดังนี้- ฟุตบอลคิงส์คัพ ที่สนามราชมังคลากีฬาสถาน รอบชิงอันดับที่ 3 / 17.00 น. ยูเออี พบ ซีเรีย ช่องไทยรัฐทีวี HD 32 รอบชิงชนะเลิศ / เวลา 20.00 น.ไทย พบ จอร์แดน ช่องไทยรัฐทีวี HD 32 - มวยคุนหลุนไฟต์ ที่ประเทศจีน เวลา 20.00 น. บัวขาว บัญชาเมฆ พบ หวัง เหว่ย เฮา ถ่ายทอดสดทางช่อง Workpoint หมายเลข 23 - วอลเลย์บอล มองเทรอซ์ มาสเตอร์ 2016 ที่ประเทศสวิตเซอร์แลนด์รอบชิงชนะเลิศ / เวลา 21.00 น.ไทย พบ จีนถ่ายทอดสดทางช่องทรูโฟร์ยู (Treu4U) ,ทรูสปอร์ต HD 3 ช่อง 668 ,และทรูสปอร์ต 7 -  ฟุตบอลเนชั่นคัพ 2016 ที่ประเทศมาเลเซียรอบชิงชนะเลิศ   / เวลา 21.00 น. มาเลเซีย พบ ไทย ถ่ายทอดสดช่องTNN ช่อง 16 ,ช่องทรูสปอร์ต 2 (682) และ ทรูสปอร์ต HD2 ช่อง 667

