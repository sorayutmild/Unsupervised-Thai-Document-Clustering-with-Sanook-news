   ช่วงนี้ถ้าพูดภึงรถยนต์นั่งลำใหม่ล่าสุด ที่ได้รับความสนใจคงไม่มีอะไรที่น่าสนใจมากไปกว่าการมาของรถเล็กอย่าง Honda Brio  ที่ได้รับการกล่าวขานถึงในฐานะอีโค่คาร์รุ่นที่ 2 ที่จะมาเป็นทางเลือกมากขึ้นรองจากเจ้าตลาดที่ยังคงความแข็งแกร่งเอาไว้ได้
   การมาของ  Brio  ต้องยอมรับว่าได้รับความสนใจอย่างมาก จนหลายคนแทบอดใจรอไม่ไหวที่จะได้พบตัวจริง แลในงานมอเตอร์โชว์นี้รถรุ่นนี้ถือว่าได้รับความสนใจอย่างมาก แต่ดูเหมือนว่า ค่ายรถยนต์รายเล็กอย่าง Kia  ภายใต้ร่มของยนตรกิจก็มีรถเล็กคันใหม่มานำเสนอ ที่แม้จะเป็นบูธเล็กๆ ต่างจากเจ้าตลาดแต่ก็น่าสนใจ

   ก่อนหน้านี้เราเคยได้มีการนำเสนอ เรื่องราวของรถเกาหลีที่ได้รับการกล่าวขานถึงไปแล้วทั่วโลกกับ All new! Kia Picanto ที่ตอบสนองด้วยดีไซน์ที่ใหม่หมดจดตั้งแต่หัวจรดเท้า ที่วันนี้ตัวจริงถูกมาตั้งแสดงไว้ที่งานมอเตอร์โชว์ ให้ใครที่สนใจสามารถ ดู ล้วง จับ เขย่า และสัมผัสได้อย่างถึงใจกันเลยทีเดียว
      รูปทรงของ  all new! Kia Picanto K1 นั้น มีจุดมุ่งเน้นที่แตกต่างจากเจ้าตลาดอย่างชัดเจน ที่ตัวมีความเป็นดีไซน์สปอร์ต มาพร้อมเอกลักษณ์ใหม่ Tiger nose ที่หยิบดีเอ็นเอมาจากรุ่นพี่ พร้อมไฟหน้าเบิกกว้างกว่าคู่แข่ง ทุกรุ่น ที่น่าสนใจอย่างมาก ด้วย ที่เส้นสายไม่มีความเหลี่ยมลงตัวในแบบ 5 ประตู ที่บั้นท้ายดูเข้ากันได้ดี โดยเฉพาะไฟท้ายที่สวยงาม โฉบเฉี่ยวและชัดเจน จนแทบไม่นึกว่านี่เป็นรถยนต์จากประเทศเกาหลี

     ด้านมิติตัวถัง all New! Picanto K1 ตอบสนองด้วยความยาว 3,595 มิลลิเมตร สูง 1480 มิลลิเมตร และ มีความกว้าง 1595 มิลลิเมตร มาพร้อมล้อขนาด14นิ้ว สวมยาง 165/65 R14 ที่มีฐานล้อยาวถึง 2385 มิลลิเมตร เมื่อทำงานร่วมกับระบบพวงมาลับ แร็คแอนด์พินเนี่ยนพร้อมระบบMDPS มอเตอร์ไฟฟ้ารถรุ่นนี้จะคล่องตัวด้วยวงเลี้ยวเพียง 4.9 เมตร เท่านั้น

     ภายในห้องโดยสาร เน้นการตบแต่งที่มุ่งเน้นความทันสมัย เช่นเดียวความสปอร์ตที่เบาะนั่ง โทนเทาดำถูกใส่เข้ามาในห้องโดยสาร เพิ่มความทันสมัยยิ่งขึ้น ด้วยการออกแบบที่เริ่มจากคอนโซลหน้า ที่ตรงหน้ามีพวงมาลัยแบบ 2ก้านมาพร้อมมาตรวัดเรืองแสง LED สไตล์สปอร์ต ที่นอกจากนี้ยังมีของเล่นต่างที่ใส่มากมาย โดยเฉพาะใครที่รักเกียร์ธรรมดาอาจจะถูกใจกับไฟตำแหน่งการเปลี่ยนเกียร์ หรือ  shift light  ที่นอกจากนี้ก็มีสิ่งละอันพันน้อย ตั้งแต่ปลั๊กไฟ 12 โวลต์ ถามเก็บของใต้เบาะ และเบาะหลังพับได้ที่น่าสนใจไม่น้อยเลยทีเดียว
    เรื่องเครื่องยนต์ความจริงแล้ว all New! Picanto  อยู่ในระดับ A Segment  Subcompact car  ที่เป็นระดับเดียวกับรถอีโค่คาร์เพียงแต่เมื่อไม่สามารถเข้าตามเกณฑ์ที่กำหนด เราจึงไม่เรียกมันว่าอีโค่คาร์ แต่ที่น่าสนใจคิดรถรุ่นนี้สามารถท้าชนรถกลุ่มเดียวกันได้อย่างสบาย


    ต้นกำลังขนาด 1248 ซีซีพร้อมฝาบนแบบ แคมคู่ DOHC  ที่มาพร้อมช่วงชักXกระบอกสูบที่ 71X78.8  ถือว่าไม่น้อยหน้าใคร ที่ขุมพลังสายเลือกกิมจิรหัส Kappa นี้ตอบโจทย์ด้วย 87 แรงม้าใต้ฝากระโปรง ให้สูงสุดที่ 6000 รอบต่อนาที  ส่วนแรงบิด 119 นิวตันเมตรที่ 4000 รอบต่อนาที ที่ส่งกำลังผ่านระบบเกียร์ 2 แบบคืออัตโนมัติ 4 สปีด และอัตโนมือ 5 สปีด ทั้งยังรองรับน้ำมัน E20  ที่น่าจะขับสนุกพอตัวเลยทีเดียว
    ด้านความปลอดภัยค่ายเกาหลีก็จัดเต็มด้วยการใส่ระบบเบรกมาให้ลงตัวที่ด้านหน้าใช้ระบบดิสเบรกมาพร้อมจานแบบช่องระบายความร้อนขนาด 241 มิลลิเมตร พร้อมช่วงล่างแบบแม็คเฟอร์สันสตรัทและทอร์ชั่นบีมตามลำดับ ส่วนทางด้านหลังมีเป็นดรัมเบรก ที่นอกเหนือจากนี้ยังไม่มีการระบุอย่างชัดเจน แต่ตัวรถก็มาพร้อมคานเหล็กนิรภัยที่ประตูและยังมีเข็มขัดนิรภัย สำหรับ 5 ที่นั่งในห้องโดยสารด้วย

    ทั้งนี้ all New! Kia Picanto  มีให้สัมผัสแล้วในงาน Bangkok International motor Show 2011 ที่อิมแพ็คเมืองทองธานีโดยมาพร้อม 2 รุ่นให้คุณเลือก ที่สามารถดาวเริ่มต้นได้ที่ 15%  ของราคาจำหน่าย พร้อมรับประกัน 5 ปี หรือ 150,000 กิโลเมตร ที่สนใจดูได้ข้างล่างเลย 
ราคาจำหน่าย all New! Kia Picanto 
All New! Kia Picanto K1  M/T ราคาจำหน่าย 425,000 บาท
All New! Kia Picanto K1  M/T ราคาจำหน่าย 497,000 บาท
 
Sanook! Auto Comment 
   รถรุ่นนี้จากค่ายรถยนต์ Kia  นั้นถือว่าน่าสนใจอย่างมาก โดยเฉพาะอย่างยิ่ง เมื่อนี่คือรถรุ่นใหม่  ที่วันนี้พร้อมให้สัมผัสแล้วในประเทศไทยจากยนตรกิจ ที่รถรุ่นนี้น่าสนใจไม่น้อยไปกว่ารถเล็กอีโค่คาร์ทั้ง 2 จ้าวตลาดเพียงแต่ต้องยอมรับกันตรงๆว่าศูนย์บริการยังไม่ทั่วถึง หากคุณเป็นคนเดินทางบ่อย
 
 
 
 