(21 ม.ค.) เกาะติดสถานการณ์ ม็อบชัตดาวน์กรุงเทพฯ ในวันที่ 9 นายสุเทพ เทือกสุบรรณ เลขาธิการ กปปส. ยังประกาศเดินหน้ารณรงค์ขับไล่ระบอบทักษิณในพื้นที่กรุงเทพฯ ซึ่งมีกำหนดเส้นทางเดินรณรงค์ที่ย่านสวนลุมพินี และย่านถนนจันทน์ เริ่มเคลื่อนขบวนเวลา 09.00 น. เป็นต้นไป
17.45 น. นายอภิสิทธิ์ เวชชาชีวะ โผล่ให้กำลังใจขบวนนายสุเทพ ที่ซอยสวนพลู 
16.57 น. ขบวนสุเทพ เลี้ยวขวาแยกเทคนิคกรุงเทพ เข้าสู่ถ.สวนพลู มุ่งหน้าสาทร
16.26 น. ขบวน "สุเทพ เทือกสุบรรณ" ถึง หน้า บ.วิทยุการบินฯ กำลังเลี้ยวเข้าถ.สวนพลู 

(ภาพจากอินสตาแกรม @tannichaa)
16.10 น. กรณ์ จาติกวนิช เดินทางมาสมทบกับขบวนของ สุเทพ เทือกสุบรรณ
15.55 น. กลุ่มผู้ชุมนุม กปปส. นำโดย "สุเทพ เทือกสุบรรณ" เคลื่อนขบวนอยู่บนถนนนางลิ้นจี่ กำลังมุ่งหน้าสู่ซอยสวนพลู
15.42 น. การ์ด กปปส. แจ้งวัฒนะ ระดมนำยางรถยนต์ 200 เส้น เสริมทำแนวบังเกอร์ พร้อมใช้ตะข่ายขนาดใหญ่ปิดด้านข้างเวที
(ภาพจากทวิตเตอร์ @kowit_js)
15.12 น. กลุ่มผู้ชุมนุม กปปส. นำโดย "สุเทพ เทือกสุบรรณ" เคลื่อนขบวนเลี้ยวเข้าสู่ถนนจันทน์แล้ว
14.30 น. มีรายงานกลุ่มผู้ชุมนุม รวมตัวกันบริเวณหน้าอาคารพญาไท พลาซ่า เบื้องต้นคาดว่าน่าจะเข้าปิดล้อมสำนักงานสรรพกร (สท.5)
14.22 น. กลุ่มผู้ชุมนุม กปปส. แยกลาดพร้าว ระดมพลรวมตัวกันพร้อมกับรถกระบะ 4-5 คัน ไปทำภารกิจพิเศษที่ไม่ระบุรายละเอียดใดๆ
(ภาพจากทวิตเตอร์ @_Ano_)
14.18 น. ท่าทีของกลุ่มผู้ชุมนุม กปปส. ใน 3 เวทีทีเหลือ ได้แก่ เวทีปทุมวัน เวทีราชประสงค์ และเวทีอโศก วันนี้ยังคงปักหลักอยู่ในพื้นที่ชุมนุม ไม่มีการเคลื่อนขบวนมวลชนไปสถานที่ใด
13.50 น. กลุ่มผู้ชุมนุม กปปส. นำโดย "สุเทพ เทือกสุบรรณ" ได้หยุดพักรับประทานอาหารกลางวัน ถนนนางลิ้นจี่ 2
13.46 น. กปปส. เวทีอนุสาวรีย์ชัยฯ เพิ่มจุดรักษาความปลอดภัยอีก 1 จุด บริเวณโรงพยาบาลราชวิถี รวมเป็น 5 จุด และติดตั้งกล้องวงจรปิดเพิ่ม หลังถูกมือที่สามสร้างสถานการณ์บ่อยครั้ง
(ภาพจากทวิตเตอร์ @kowit_js)
13.26 น. กลุ่มผู้ชุมนุม กปปส. นำโดย "สุเทพ เทือกสุบรรณ" เคลื่อนขบวนถึงมหาวิทยาลัยราชมงคลกรุงเทพ
13.00 น. "อิสสระ สมชัย" ขึ้นปราศรัยเวที กปปส. ห้าแยกลาดพร้าว ระบุอ้างว่า เมื่อคืนที่ผ่านมา โกตี๋ เดินทางมาแถวพื้นที่ชุมนุม
12.48 น. กลุ่มผู้ชุมนุม กปปส. นำโดย "สุเทพ เทือกสุบรรณ" เคลื่อนขบวนถึงซอยนราธิวาสฯ 13
12.12 น. กลุ่มผู้ชุมนุม กปปส. อนุสาวรีย์ชัยฯ เคลื่อนขบวนถึง กระทรวงทรัพยากรธรรมชาติฯ ซอยพหลโยธิน 7 ขอเข้าพบ นายปลอดประสพ สุรัสวดี
12.00 น. กลุ่มผู้ชุมนุม กปปส. นำโดย "สุเทพ เทือกสุบรรณ" ยังคงเคลื่อนขบวนอยู่บริเวณถนนนราธิวาสฯ เคลื่อนได้อย่างช้าๆ
(ภาพจากทวิตเตอร์ @Haji_AnnP)
11.33 น. กลุ่มผู้ชุมนุม กปปส. ลาดพร้าว ปิดล้อมบริเวณด้านหน้ากรมประมง พร้อมกับส่งอาสาเข้าไปตรวจสอบภายใน พบว่ามีข้าราชการบางส่วนกลับบ้านแล้ว
11.20 น. กลุ่มผู้ชุมนุม กปปส. เวทีแยกอโศก ร่วมกันทำความสะอาดพื้นที่ครั้งใหญ่ โดยมีเจ้าหน้าที่จาก กทม.มาช่วยเหลือ
(ภาพจากทวิตเตอร์ @kowit_js)
11.08 น. กลุ่มผู้ชุมนุม กปปส. นำโดย "สุเทพ เทือกสุบรรณ" เคลื่อนขบวนเลี้ยวซ้ายเข้าถนนนราธิวาสราชนคริทร์ เพื่อมุ่งหน้าไปยังถนนจันทน์ ในลำดับต่อไป
10.45 น. กลุ่มผู้ชุมนุม กปปส. แจ้งวัฒนะ เคลื่อนขบวนปิดล้อมหน้า บริษัท ไปรษณีย์ไทย จำกัด กดดันให้ยกเลิกการขนส่งบัตรเลือกตั้งไปตามจังหวัดต่างๆ ทั่วประเทศ ไม่สนับสนุนให้เกิดการเลือกตั้ง 2 ก.พ.นี้
10.31 น. กลุ่มผู้ชุมนุม กปปส. ห้าแยกลาดพร้าว ได้เคลื่อนขบวนไปยังสถานที่ต่างๆ ย่านถนนพหลโยธิน กรมส่งเสริมการเกษตร สำนักงานมาตรฐานสินค้าเกษตรและอาหารฯ สำนักงานคณะกรรมการการศึกษาวิจัยทรัพยากรการเกษตร รวมทั้งจะแวะติดตามดูความเคลื่อนไหวที่ กรมพัฒนาที่ดิน ด้วย
(ภาพจากทวิตเตอร์ @yoware)
10.22 น. กลุ่มผู้ชุมนุม กปปส. เวทีอนุสาวรีย์ชัยฯ เคลื่อนขบวนออกจากพื้นที่ เพื่อไปยังซอยพลหโยธิน 7 กระทรวงทรัพยากรธรรมชาติฯ
10.11 น. กลุ่มผู้ชุมนุม กปปส. เวทีห้าแยกลาดพร้าว เตรียมขบวนเคลื่อนขบวน แต่ยังไม่ทราบเป้าหมาย รอแกนนำขึ้นชี้แจง
10.04 น. กลุ่มผู้ชุมนุม กปปส. เวทีอนุสาวรีย์ชัยฯ เตรียมเคลื่อนขบวนไปกระทรวงทรัพยากรธรรมชาติฯ เพื่อไปปิดล้อมและถามหา นายปลอดประสพ สุรัสวดี
09.42 น. กลุ่มผู้ชุมนุม กปปส. นำโดย "สุเทพ" เคลื่อนขบวนไปตามถนนสีลม ผ่านสถานีรถไฟฟ้าศาลาแดง ขณะนี้อยู่ระหว่างแยกนรารมย์
(ภาพจากทวิตเตอร์ @kowit_js)
09.12 น. กลุ่มผู้ชุนนุม กปปส. เวทีสวนลุมพินี เริ่มเคลื่อนขบวนออกจากพื้นที่เวที เข้าสู่ถนนสีลม มุ่งหน้าไปยังถนนเจริญกรุง
08.18 น. กำหนดเส้นทาง กปปส. เดินรณรงค์ขับไล่ระบอบทักษิณ นำโดย "สุเทพ เทือกสุบรรณ" เริ่มต้นที่เวทีสวนลุมพินี ได้ตามถนนสีลม เจริญกรุง ตรอกจันทน์ ถนนนราธิวาสฯ ซอยสวนพลู วกกลับมาถนนสาทร สิ้นสุดที่เวทีสวนลุมพินี
(ภาพจากทวิตเตอร์ @is_wilasinee)
07.30 น. พระพุทธอิสสระ นำการ์ดและมวลชน กปปส. เวทีแจ้งวัฒนะ เข้าปิดล้อมหน้าหน้า บริษัท ทีโอที จำกัด สั่งห้ามเจ้าหน้าที่เข้าทำงาน ขอเข้าตรวจสอบ หวั่นเป็นจุดที่คนร้ายแอบซ่อน เพื่อก่อเหตุรุนแรง
05.48 น. เกิดเหตุคนร้ายขับรถกระบะสีดำ พุ่งชนรั้วเหล็กจุดกลับรถใกล้ทางเข้า กปปส. เวทีห้าแยกลาดพร้าว คนร้ายใช้อาวุธปืนกราดยิงใส่เข้ามาบริเวณพื้นที่ชุมนุม ไม่มีรายงานผู้บาดเจ็บและเสียชีวิต
01.46 น. เกิดเหตุคนร้ายขับรถเก๋งฮอนด้า ซีวิค สีดำ ยิงปะทะกับการ์ด กปปส. เวทีอนุสาวรีย์ชัยฯ จับผู้ร่วมก่อเหตุได้ 1 คน หลบหนีได้ 2 คน ไม่มีผู้บาดเจ็บหรือเสียชีวิต