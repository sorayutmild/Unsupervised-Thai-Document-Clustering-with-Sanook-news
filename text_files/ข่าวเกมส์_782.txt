กลับมาเป็นประจำทุกสัปดาห์กับบทความที่จะแนะนำเกมมือถือน่าเล่นประจำสัปดาห์ที่เกมเมอร์ขี้เบื่อรอคอย ซึ่งทาง Sanook Game จะรวบรวมเกมมือถือน่าเล่นของอาทิตย์ที่ผ่านมาว่ามีเกมอะไรอัปเดตใหม่ๆ ออกมาบ้าง ของรอบนี้มีทั้งเกมในสโตร์ประเทศไทยและต่างประเทศมาฝาก เชื่อว่าน่าจะมีเกมถูกใจเพื่อนๆ บ้างจะมีเกมอะไรบ้างนั้นไปดูกันเลย
World of Dragon Nest

เกมมือถือใหม่จากค่าย Nexon Thailand ที่พึ่งมีการเปิดตัวไปไม่นานมานี้จากซีรีส์ลงดันเจี้ยนชื่อดัง World of Dragon Nest ที่ทางผู้พัฒนาได้นำเสนอมุมมองที่แปลกใหม่มากๆ จากเกมแนว MMORPG ลงดันเจี้ยนปกติกลายเป็นนำเสนอในรูปแบบ Openworld ที่มี Content และฟังก์ชั่นต่างๆ ให้ทำเพิ่มมากขึ้นกว่าเดิมมากมีหลายๆ ระบบที่ถูกเพิ่มเติมเข้ามาแตกต่างจากเวอร์ชั่นอื่นๆ มาพร้อมกับงานภาพกราฟิกที่สวยงาม 3D กราฟิกอลังการ ซึ่งตอนนี้เปิดให้บริการแล้วทั้งในระบบ Android และ iOS

https://apps.apple.com/th/app/world-of-dragon-nest-wod/id1459624341
https://play.google.com/store/apps/details?id=com.nxth.wodn 

Final Gear 

ต่อมาเอาเป็นเกมสโตร์นอกบ้างเมื่อผู้ให้บริการ Komoe Games ได้เปิดตัวเกมแนวหุ่นยนต์ สาวสวยในชื่อว่า Final Gear โดยที่ตัวเกมจะเป็นการให้ผู้เล่นได้ควบคุมหุ่นยนต์ในรูปแบบต่างๆ ที่สามารถปรับเปลี่ยนชิ้นส่วนได้ พร้อมกับนักขับที่เป็นสาวน้อยสุดโมเอะ ตัวเกมนี้จะนำเสนอวิธีการเล่นแบบ Action RPG ตอนนี้เปิดให้เล่นบนสโตร์ประเทศจีนทั้งสองระบบ Android และ iOS

https://apps.apple.com/tw/app/id1448457015
https://play.google.com/store/apps/details?id=com.komoe.zzgp&referrer=utm_source 

Cluck Night

อีกหนึ่งเกมแนว Survival สไตล์ Dead by Daylight ที่พึ่งมีการเปิดตัวบนสโตร์ประเทศไทยไปโดยทีมให้บริการ Coconut Island Games ในชื่อว่า Cluck Night ที่ผู้เล่น 4 คนจะเป็นไก่วิ่งหนีนักล่าที่มีลักษณะคล้ายผู้พันไก่ทอดชื่อดัง ซึ่งจะวิ่งไล่ไก่ 4 ตัวเพื่อนำไปประกอบอาหารเป็นธีมกวนๆ ที่น่าสนใจบนแพลตฟอร์มมือถือดังนั้นใครชอบเกมแนวเกรียน เล่นกับเพื่อนก็ลองดาวน์โหลดมาทดสอบได้เลย

https://apps.apple.com/th/app/id1483003981
https://play.google.com/store/apps/details?id=com.cig.clucknight.googleplay 

G.I. Joe: War On Cobra

D3 Go เปิดตัวเกมมือถือในชื่อ G.I. Joe: War On Cobra ซึ่งจะเป็นเกมที่จะมีลักษณะแบบ Brand Build และ Battler Out ที่จะต้องสร้างฐานกับพัฒนากองทัพในรูปแบบต่างๆ แล้วนำออกไปต่อสู้กับผู้เล่นอื่นคล้ายๆ กับเกมชื่อดังสร้างฐาน Clash of Clans แต่จะเป็นธีมที่ล้ำยุคกว่า โดยอิงมาจากภาพยนต์ชื่อดังหลายปีที่แล้วนั่นเอง ซึ่งตัวเกมก็จะมีงานภาพออกแนวการ์ตูนยุโรป 

https://play.google.com/store/apps/details?id=com.d3go.gijoewaroncobra 

Phantoms: Tang Dynasty

สุดท้ายเป็นเกมที่พัฒนามาจากค่าย NetEase Games บริษัทจากประเทศจีนที่ได้มีการร่วมมือกับทาง Yoozoo Games เปิดตัวเกมมือถือในชื่อ Phantoms: Tang Dynasty เกมแนว RPG ที่มีงานภาพกราฟิก 3D มีคลาสอาชีพให้เปลี่ยนถึง 8 แบบด้วยกันมาพร้อมกับเนื้อหา Content มากมายที่ไม่แพ้เกมแนว MMO เลยงานนี้ใครอยากเล่นเกมผจญภัยเก็บเลเวลภาพสวยๆ Phantoms: Tang Dynasty เกมนี้ก็น่าจะสามารถตอบโจทย์ได้อย่างแน่นอน

https://apps.apple.com/sg/app/phantoms-tang-dynasty/id1476048772
https://play.google.com/store/apps/details?id=com.yoozoogames.ptd 
