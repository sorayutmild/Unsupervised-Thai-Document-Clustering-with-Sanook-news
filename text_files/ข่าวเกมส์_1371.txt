สวัสดีค่ะ ในวันพรุ่งนี้แล้วที่ทางเซิร์ฟเวอร์ไทยจะทำการอัพเดต Apocalypse Nest ซึ่ง ถือว่าเป็นเนสต์ที่ 2 ในช่วง แพตช์ 40 นี้ (เนสต์ที่ 3 คือ Sea Dragon  Nest)  โดยที่เจ้าอโพคาลิปส์ที่ว่านี่มีความโหดเรียกว่าหลายเท่าตัวมากกว่าเนสต์มัน ติคอร์กันเลยทีเดียว  เนสต์นี้นั้นเปรียบได้เหมือนด่านท้าทายประลองฝีมือกันด่านแรกก่อนที่จะได้ เจอเจ้ามังกรเป็ดน้ำในเนสต์ที่ 3 ที่มาพร้อมกับความหฤโหดค่ะ 
     เอาหล่ะค่ะ ในวันนี้  บีจะพาเพื่อนๆ ไปดูเทคนิคตะลุยเนสต์นี้กันค่ะ  ซึ่งรับรองได้ว่าเป็นเทคนิคที่จะช่วยให้เพื่อนๆ  รอดจากเงื้อมมือเจ้าปูใส่เกราะขี้โมโหกันค่ะ
Dragon Nest
ประวัติอย่างคร่าวๆ 
      อีกหนึ่งเนสต์ที่มาพร้อมกับความโหดและตำนานกับเจ้าปูขี้โมโหใส่เกราะ  ซึ่งเจ้าปูขี้โมโหใส่เกราะตัวนี้นั้นมีต้นกำเนิดมาจากยานเดินทางข้ามเวลา  ที่เควิน หนูน้อยผู้ใฝ่ฝันอยากจะเป็นนักบิน  ได้ขี่เดินทางข้ามเวลามาจากโลกอนาคตและได้ย้อนกลับมายังเวลาในยุคปัจจุบัน เพื่อที่จะกลับมาแก้ไขข้อผิดพลาดในอดีต  ซึ่งเขาได้เดินทางข้ามเวลามาพร้อมกับยาน Apocalypse  แต่ทว่าในระหว่างที่เดินทางนั้น ยาน Apocalypse  กลับมีชีวิตขึ้นมาและได้ซึมซับรับพลังความชั่วร้ายของเทพีเวสทิเนลไว้ ทำให้  Apocaplyse  เกิดอาละวาดขึ้นและกลืนกินเหล่ามอนสเตอร์เพื่อเปลี่ยนเป็นพลังของตน  รวมทั้งได้กลืนกินร่างของเควินจากโลกอนาคตเมื่อทั้ง 2  ได้เดินทางมาถึงยุคปัจจุบัน  แต่ทว่าเควินจากโลกอนาคตสามารถหลบหนีออกมาได้เพียงแค่กลุ่มก้อนของวิญญาณ  (Wisp) และได้เตือนเราถึงวิธีการรับมือและจุดอ่อนของ Apocalypse กับเรา
     โดยที่เนสต์ Apocalypse จะแบ่งออกเป็น 2 โซนใหญ่ๆ คือ Abandoned Village of Lonely Woods (โซนที่ 1) และ Judgement Mine (โซนที่ 2) ซึ่งในโซนแรกนั้น เราจะได้พบปะห้องบอสหลายๆ ห้องดังนี้ค่ะ
Dragon Nest
 
     และในโซนที่ 2 ซึ่งอยู่ลึกที่สุดเข้าไปในเหมือง เราจะได้เจอกับ Judge Apocalypse (심판자 아포칼립스) บอสประจำเนสต์นี้กันค่ะ
 
ข้อมูลของแต่ละประตู
Dragon Nest
     ภายในเนสต์นี้จะมีประตูใหญ่  ซึ่งได้ถูกล็อคไว้ด้วยซีลทั้งหมด 6 ซีล โดยที่เพื่อนๆ  จะต้องปลดล็อคซีลเหล่านี้เพื่อที่จะเข้าไปยังบอสได้  โดยแต่ละซีลจะปลดได้ก็ต่อเมื่อเพื่อนๆ  ได้เคลียร์พื้นที่ในแต่ละแอเรียได้สำเร็จ (ฆ่าบอสประจำแอเรีย) ซึ่งเพื่อนๆ  ไม่จำเป็นที่จะต้องเคลียร์บอสในทุกๆ ห้อง ขอเพียงแค่มีกุญแจครบ 6  ดอกก็สามารถที่จะเข้าไปยังห้องบอสได้แล้วค่ะ  แต่บางคนก็นิยมที่จะเคลียร์หมดเพื่อที่จะเปิดห้องลับ  ลุ้นไอเทมในหีบกันอีกต่อ ซึ่งห้องลับนี้ในโหมด Abyss  บางทีก็ออกบางทีก็ไม่ออกค่ะ (แล้วแต่ดวงเน้อ)
Dragon Nest
หน้าตากุญแจที่ใช้ในการเปิดประตู
 
 
ด่านต่างๆ ภายในเนสต์นี้ 
Area 0-0 : Town Square
Dragon Nest
     ยมทูตตาเดียวผู้เฝ้าประตู  จะมาทำการทดสอบความสามารถของเรา โดยจะเริ่มจับเวลานับถอยหลัง 120  วินาทีด้วย เพราะฉะนั้นเพื่อนๆ อย่ามัวแต่รีรอ  ให้รีบจัดการเจ้ายมทูตตัวนี้ให้ไวที่สุดและถ้าหากเพื่อนๆ  สามารถจัดการได้ภายในระยะเวลา 120 วินาที (2 นาที) เพื่อนๆ ก็จะได้รับกุญแจ  2 ดอก จากในหีบ (แต่ถ้าเวลาหมดแล้วยังฆ่าไม่สำเร็จก็จะได้รับเพียง 1  ดอกเท่านั้น)
Dragon Nest
 
Area 1-1 : The Death God who fears the Light (ใช้กุญแจ 1 ดอก)
Dragon Nest
     เมื่อเพื่อนๆ ผ่านด่านแรกมา  ให้เดินไปทางประตูด้านซ้ายมือและใช้กุญแจ 1 ดอก ไขประตู (ประตูขวาจะใช้ 3  ดอก)  โดยเมื่อเพื่อนๆ วาร์ปเข้ามายังห้องบอส จะได้เจอกับ เจ้ายมทูต  แต่สีดำ ซึ่งเราจะโจมตีอะไรมันไม่ได้เลย  แต่เจ้าบอตัวนี้มีจุดอ่อนอยู่ที่แพ้แสง และเมื่อโดนแสงบอสจะติดสตั๊นท์  ทำให้เราสามารถโจมตีมันได้ ซึ่งเพื่อนๆ  จะต้องคอยกดกลไกที่บ้านนกใจกลางฉากเพื่อเปิดหน้าต่างให้แสงเข้าจากแต่ละมุม ของห้องเรียงตามลำดับ ดังนี้ (หันหน้าเข้าห้องบอส) ขวาบน > ขวาล่าง >  ซ้ายบน > ซ้ายล่าง ซึ่งแสงที่ฉายลงมาจะอยู่นานราว 10-20 วินาที  ซึ่งเพื่อนๆ อาจจะอาศัยเทคนิคปล่อยคนหนึ่งในทีมให้คอยกดกลไก ส่วนที่เหลือ  พยายามล่อบอสไปตามจุดที่บอกไว้ค่ะ เมื่อเราจัดการบอสได้  ประตูเข้าห้องบอสจะค่อยๆ คลายออก
Dragon Nest
Area 1-2 : 5 Black Smoke Brothers (ใช้กุญแจ 1 ดอก)
Dragon Nest
     สำหรับด่านนี้ เมื่อเพื่อนๆ  เข้ามาแล้ว ให้คอยสังเกตรูปปั้นตรงกลาง ซึ่งจะแตกออกกลายเป็นเจ้าเงาสีดำ  และจะมีเหล่าสมุนเงาสีดำปรากฏขึ้นมามากมาย ให้เพื่อนๆ  ทำการเล็งฆ่าตัวกลางตัวนั้นแต่เพียงตัวเดียว และเมื่อจัดการตัวกลางได้  เงาสีดำตัวที่เหลือก็จะหายไป ซึ่งเพื่อนๆ  จะต้องระวังอย่าให้มันมุดดินโดยเด็ดขาด มิฉะนั้นจะทำให้หาตัวจริงลำบาก
Dragon Nest
 
Area 2-2 : Giant Wisp (ใช้กุญแจ 2 ดอก)
Dragon Nest
     ด่านเจ้าแสงลอยได้น่ารำคาญตัวนี้  เพราะบอสตัวนี้ชอบวาร์ป ไปวาร์ปมาตลอดเวลา  ซึ่งภายในแมพนี้จะมีจุดวาร์ปของมันอยู่ 4 จุด ให้รีบจัดการมันให้ไวที่สุด  เพราะบอสตัวนี้สามารถที่จะฮีลตัวเองให้เลือดเต็มหลอดได้  และยังมีท่าที่แรงมากๆ โดยให้้จัดการมันก่อนที่มันจะปล่อยสกิลระเบิดแสง  แล้วจะทำให้เราติดพิษอย่างต่อเนื่อง  พยายามแบ่งกลุ่มกัน  เพราะมันจะวาร์ปหนีเราตลอดเวลา โดยด่านนี้จะเป็นวงกลม  และให้ระวังลูกของมันรอบๆ ฉากด้วย โดยเหล่าลูกๆ  นี่จะชอบล็อคเราให้ขยับไปไหนไม่ได้ หากบอสตัวนี้วาร์ปนี้ไปเกินกว่า 2 ประตู  ให้เพื่อนๆ ยืนรออยู่ที่เดิม เพราะเดี๋ยวมันก็วาร์ปกลับมา  (จากการต้อนของอีกกลุ่ม) เพราะถ้าหากวิ่งไป บอสๆ ก็อาจจะวาร์ปไปอีกแล้ว  ทำให้เสียเวลาค่ะ
Dragon Nest
 
Area 2-1 : The Iron Skin Ogre & Spider Queen (ใช้กุญแจ 2 ดอก)
Dragon Nest
      ด่านเมื่อกี้เป็นบอสที่ทำให้น่ารำคาญ (วาร์ปไปมา)  ส่วนด่านนี้ก็เป็นด่านที่เสียเวลาที่สุด เมื่อเพื่อนๆ วาร์ปเข้าสู่ห้องบอส  ให้ทำการล่อบอส มาทำลายกำแพงและวิ่งไปตามทางเรื่อยๆ  โดยในระหว่างของแต่ละห้อง ให้เพื่อนๆ  ทำการฆ่ามอนสเตอร์ทั้งหมดและทำลายแท่นหินตรงกลางให้หมด เมื่อวิ่งไปเรื่อยๆ  จนสุดทาง เพื่อนๆ จะเจอกับบอสแมงมุม ให้ทำลายแท่นตรงกลางฉาก  จะตีฆ่าเจ้าบอสตัวนี้ได้ (เมื่อจัดการฆ่าบอสได้ตรงจุดนี้  ประตูเข้าห้องบอสก็๋จะได้เปิดแล้ว  หากไม่ต้องการเปิดห้องลับก็ข้ามห้องบอสหลังจากนี้ได้เลยค่ะ)
Dragon Nest
 
Area 1-3 : Minotaur Skeletal (ใช้กุญแจ 1 ดอก)
Dragon Nest
     เมื่อเพื่อนๆ เดินไปตามทาง  จะเจอด่านถัดไปกับเจ้าวัวกระดูก ซึ่งวัวตัวนี้จะเปิดบาเรียที่มีสีต่างกัน  ถ้าบอสเปิดออร่าสีฟ้า ให้ตีซอมบี้สีแดงให้หมด ถ้าเปิดออร่าสีแดง  ให้ตีซอมบี้สีฟ้าให้หมด สลับกันไป  และถ้าตีซอมบี้ที่มีสีเดียวกับออร่าบอสเพื่อนๆ ก็จะตีบอสไม่ได้  และซอมบี้จะเกิดเยอะกว่าเดิม ให้ระวังตรงจุดนี้ด้วยค่ะ และเมื่อเพื่อนๆ  สามารถจัดการซอมบี้สีตรงกันข้ามได้หมด เพื่อนๆ ก็จะสามารถโจมตีบอสได้ค่ะ
Dragon Nest
 
Area 3-1 : The Fallen Bull Captain (ใช้กุญแจ 3 ดอก)
Dragon Nest
      จากนั้นให้เดินย้อนกลับมาจนถึงทางแรกที่เราเข้ามาจะเจอประตูใช้กุญแจ 3  ดอกในครั้งแรก เมื่อเข้าไปจะเจอกับบอส โจรสลัด ให้รีบจัดการโดยเร็วที่สุด  เพราะหลังๆ บอสจะถึกมากๆ เรียกว่า  จากโจมตีหลักหมื่นกลายเป็นหลักพันเลยทีเดียว  โดยให้ระวังลูกน้องที่ยิงปืนรอบๆ ด้วยเพราะมันก่อกวนเป็นอย่างมากค่ะ
Dragon Nest
     ส่วนใหญ่เมื่อลงกัน จะข้ามด่าน  2-1 และ 1-3 กันเนื่องจากมันเสียเวลาวิ่งไล่จับกับบอส แต่ถ้าเพื่อนๆ  สามารถที่จะเคลียร์ห้องบอสได้หมด เพื่อนๆ สามารถที่จะเปิดห้องลับ  เพื่อที่จะได้รับ หินประจำอาชีพ และ เพชร ระดับ Ordinary ไปคนละเม็ดค่ะ  (บางทีหีบก็ไม่ออกก็มีในโหมด Abyss แต่ถ้าเป็น Hell Mode  จะออกเสมอและสามารถลุ้นเพลทได้ด้วย
Dragon Nest
Dragon Nest
 
Area : ปากทางเข้าเหมือง Thunder Beast 
Dragon Nest
     เจ้าบอสตัวนี้จะโหดมากๆ เพราะมันมีท่าที่ โจมตีเราทีเดียวตาย!!! ให้ระวังให้ดี ซึ่งบอสตัวนี้มีท่าดังนี้ 1. บอสคำราม - บอสจะวิ่งไปพร้อมๆ กับปล่อยสายฟ้าลงพื้นรอบๆ เส้นทางที่วิ่งไป ให้คอยโดดหลบสายฟ้าที่วิ่งมาตามพื้นให้ดี 2. บอสกุมหัวและส่ายซ้ายส่ายขวา - เป็นท่าเตรียมปล่อยสายฟ้าด้านหน้าบอส ให้คอยหลบให้ดี (เป็นสายฟ้าอารมณ์เดียวกับสายฟ้าดำในเนสต์เซอร์บีรัส) 3. ปาของ - เมื่อสู้บอสไปได้สักพัก บอสก็จะเริ่มโมโหเราและเอาพวกชิ้นส่วนเครื่องจักรรอบๆ ตัวมาปาใส่เรา ให้คอยหลบให้ดีเช่นกัน 4. ท่าชาร์จสายฟ้า -  ท่าปล่อยสายฟ้า เป็นอีกท่าที่ทำให้เพื่อนๆ สามารถโดนช็อตตายได้  โดยบอสจะชาร์จสายฟ้าไว้ที่ปากและทำการปล่อยสายฟ้ารอบตัว  ซึ่งสกิลนี้จะเป็นสกิลไว้จัดการกับพวกสายยิ่งไกลเช่นสายเวทย์ หรือ  นักธนูให้นอนได้ในดอกเดียวเช่นกัน (เนื่องจากวิ่งรอบนอกหลบท่ากอด  แต่ถ้าไม่หลบท่านี้ก็จอดเหมือนกัน) ซึ่งเทคนิคในการหลบท่านี้คือ  หลบตรงก้นบอสค่ะ ^^ 5. ท่ากอดแห่งความตาย - เมื่อบอสส่ายตัวซ้ายขวาอย่างเร็วๆ เป็นท่าที่แสดงให้เห็นว่ามันกำลังจะปล่อยท่ากอดมรณะกับตัวละครที่อยู่ด้านหน้าแล้ว
 
เทคนิคในการยกเลิกท่ากอด - ให้พรีสต์ปล่อยเสาลงหน้าบอส เมื่อบอสกำลังทำท่ากุมหน้า (ก่อนปล่อยท่ากอดแห่งความตาย) ทำให้บอสติดสตั๊นท์และไม่ปล่อยท่า - ท่า Armor Break ของพาลาดินมีโอกาสที่จะยกเลิกท่าของบอสได้ (ไม่เสมอไป) - Arrow Shower ของ Bow Master สามารถแคนเซิลสกิลบอสได้ 
เทคนิคในการหลบท่ากอด - พาลาดินสามารถใช้ท่า Avatar ในการต่อกรกับท่านี้ได้  - ปล่อยสกิลอัลติเมตใส่บอสก่อนบอสจะกอด (ตอนบอสเหลือ 1 หลอด บอสจะไล่กอด) - กลิ้งๆ เพื่อหลบการกอด (ไม่เสมอไป) - ใช้เทคนิคการกดปุ่ม Escape Current Location เพื่อย้ายตำแหน่งของตัวละครหลบบอส  
Dragon Nest
 
 
Boss Apocalypse 
     เจอจนได้หลังจากฝ่าฟันด่านต่างๆ มามากมาย มาดูท่าต่างๆ ของเจ้า อโพ กันดีกว่า ว่าจะโหดร้ายขนาดไหน 

Roar และ Piercing Tentacles 
Dragon Nest  Dragon Nest
      ท่าคำรามนี้จะไม่ทำดาเมจแก่เราแต่อย่างใด  แต่จะผลักเราทุกคนให้กระเด็นออกห่างจาก ตัวเจ้าอโพ  ส่วนท่าโจมตีธรรมดาของมันนั้น ไม่มีอะไรน่าห่วง  เพราะจะโดนแต่คนแท้งเท่านั้น และความรุนแรงถือว่าไม่แรงมากนัก

Laser และ Piercing Tentacles 
Dragon Nest  Dragon Nest
     สกิลที่เอาไว้โจมตี  พวกสายโจมตีระยะไกลโดยเฉพาะ สำหรับคนที่ยิงอยู่ไกลๆ อย่านิ่งนอนใจไป  เพราะเจ้าอโพตัวนี้ ก็มีความฉลาดพอสมควร โดยมันจะทำการปักหนวดลงพื้น  และโผล่ขึ้นมา และยิงเลเซอร์ หมุนรอบหนวด  และยังมีการเรียกวงเวทย์แสงที่พื้น และจะทำการระเบิดอีกด้วย  ส่วนวิธีการหลบก็แค่ สไลด์ ก็จะหลบได้ไม่ยาก

Laser 360 องศา 
Dragon Nest
     เมื่อเลือดลดไป 1 หลอด  เจ้าอโพจะทำการชาร์จแสงที่ปาก  พร้อมกับการโจมตีด้วยการยิงเลเซอร์ขนาดใหญ่และหมุนไปรอบๆ  วิธีการหลบ  ให้วิ่งวนไปรอบๆ ตัวอโพ โดยวนตามเลเซอร์ไป  และให้เข้าประชิดตัวจะหลบง่ายที่สุด โดยท่านี้จะแรงมากกกกกกกกกกกกกกกก  ถ้าโดนเข้าละก็ ทีเดียวตายแน่นอน คอนเฟิร์ม รับประกัน ตายจริงอะไรจริง!!!  และขอแนะนำไม่ให้ใช้ บัพประเภท Super armor ที่ทำให้เราไม่กระเด็น  เพราะถ้าเกิดไม่กระเด็นละก็ จะโดนดาเมจจากเลเซอร์รัวๆ   แนะนำให้ปลิวไปตามแรงจะดีกว่า

Ground Explosion 
Dragon Nest
      ท่านี้ขอเรียกว่าเป็นท่าไม้ตายของมันละกัน เจ้าอโพคาลิป จะเริ่มใช้ท่านี้  เมื่อเลือดมันเหลือประมาณ 2 หลอด โดยมันจะแหกปากกว้างและ  เรียกระเบิดขึ้นที่พื้นของเราทันที ให้ทำการเคลื่อนที่ตลอดเวลา  อย่าอยู่กับที่ ไม่งั้นก็อาจจะเด้งไปเด้งมาแล้วตกลงมา  กลายเป็นวิญญาณเร่ร่อนไปเล้ยย!!!

Claw Minions 
Dragon Nest
     ท่าที่น่าเบื่อและ  ทำเอาตายกันเป็นเบือมากที่สุดเลยของเจ้า อโพ ซึ่งเมื่อเลือดมันเหลือ 2 หลอด  มันจะทำการเรียกสลัดหนวดของมันออกมา และเจ้าหนวดนี้ จะทำการวิ่งไล่ล่าเรา  เมื่อมันถึงตัวเรามันจะทำการ จับตัวละครทำให้ตัวละครขยับไม่ได้  และเมื่อโดนจับ บัพที่เรามีทั้งหมด จะถูกลบออกไปอีกด้วย (ยกเว้นอันติ  Avatar จะไม่โดนจับ) โดยท่านี้จะบล็อกไม่ได้ ทำได้อย่างเดียว คือ  ฆ่าเจ้าพวกนี้ก่อนที่มันจะจับตัวเราได้

Heaven’s Judgment 
Dragon Nest
     ท่าที่มีโอกาสออกน้อยที่สุด  โดยจะใช้เมื่อเลือดเหลือ 1 หลอด หรือตอนใกล้ตาย ... แต่จะใช้ยากมากๆ  จากการทดสอบอโพ จะมีโอกาสใช้ท่านี้น้อยมากๆ  โดยมันจะทำการ  ชาร์จแสงที่ตัวของมันและตัวอโพ จะสั่น ๆ พร้อมๆ กับพื้นรอบๆ มีแสงเต็มไปหมด  ระยะเวลาประมาณ 15-20 วิ จะเกิดการระเบิดขึ้นรอบฉาก ต้องขอบอกว่า  ตายแน่นอน ให้รีบฆ่ามันให้ไวที่สุด ก่อนการระเบิดจะเกิดขึ้นดีกว่านะ!!!
 
เอาหล่ะค่ะ หวังว่าจะเป็นประโยชน์ในการช่วยเพื่อนๆ รอดจากเนสต์ปูใส่เกราะขี้โมโหกันนะคะ ไว้เจอกันใหม่สัปดาห์หน้าจ๊ะ ^^
 
 
สนับสนุนเนื้อหา
โดย  Ohmdevilz
