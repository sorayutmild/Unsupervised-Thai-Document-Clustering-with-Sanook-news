จีนแบนเกม
ช่วงนี้กระทรวงวัฒนธรรมของจีนกำลังผีเข้าอย่างหนัก สั่งแบนเกมส์ต่างๆที่ไม่เหมาะสมจนเรียบ ไม่ว่าจะเป็นเกมออนไลน์ เกมมือถือ และแม้แต่เกมคอนโซล กับเกมพีซีก็โดนด้วย โดยที่ผ่านมามีเกม Battlefield 4 โดยไปก่อนใครเพื่อน เพราะ DLC ที่ชื่อว่า China Rising ที่ทำเนื้อหาทำลายภาพลักษณ์ของประเทศจีน ว่าสะสมอาวุธสร้างความแข็งแกร่งให้ประเทศ เพื่อต่อกรทำสงครามกับสหรัฐอเมริกาเพื่อเป็นมหาอำนาจของโลกแทน ซึ่งทางการจีนได้ฟ้องร้อง EA ในข้อหานี้แล้ว ส่วนเกมออนไลน์กับเกมมือถือ เกมไหนที่มีเนื้อหาเกมไม่เหมาะสม มีระบบที่เข้าข่ายการพนัน ยาเสพติด หรือสิ่งผิดกฎหมายต่างๆ พี่กระทรวงวัฒนธรรมจีน ก็สั่งแบนเรียบเช่นกัน โดยมีข้อละเว้นให้ว่า หากเกมที่อยู่ในบัญชีดำแก้ไขระบบเกมที่ผิดกฎหมายออกไป ก็จะสามารถเปิดให้บริการต่อไปได้ ก็เป็นข้อดีของเกมออนไลน์ ที่ผู้สร้างเกมสามารถแก้ระบบได้เองอิสระ จึงรอดตัวไปไม่โดนสั่งปิดถาวร

แต่กับเกมที่สร้างมาแบบตัวเต็มอย่างเกมคอนโซลและพีซี ที่ไม่สามารถแก้ไขเนื้อหาของเกมได้ จึงถูกทางกระทรวงวัฒนธรรมของจีนสั่งแบนเรียบเพิ่มเติม นอกเหนือจาก Battlefield 4 แล้วก็มีด้วยกันประมาณ 40 เกมส์
1) Call of Duty 22) CoD 4: Modern Warfare3) CoD 5: World At War4) CoD: Modern Warfare 25) Shellshock Nam '676) Shellshock 2 Blood Trails7-19) เกมตระกูล Grand Theft Auto ทุกภาค20) Kane and Lynch: Dead Men21) Kane and Lynch 2: Dog Days22) Mafia23) Mafia 224) Saint's Row25) Saint's Row 226) Total Overdose27) True Crime: New York28) Ture Crime: Streets of LA29) Mercenaries30) Mercenaries 231) 50 Cent: Bulletproof32) 50 Cent: Blood on The Sand33) Godfather34) Godfather 235) Scarface36) Crackdown37 - 39) เกมในซีรี่ย์ Siren ทั้งสามภาค (เกมสยองขวัญจากโซนี่)
รวมกับเกมที่แบนไปก่อนหน้านี้สองเกมคือ Command and Conquer: Generals และ Battlefield 4 ก็ 41 เกมส์
จีนแบนเกม
Command & Conquer General โดนแบนไปนานแล้วเพราะมีเนื้อหาเกี่ยวกับจีน
จะเห็นได้ว่าประมาณ 40 เกมที่ทางจีนแบนไปนี้ มีแต่เกมที่มีเนื้อหารุนแรง ไม่ว่าจะเป็นเกมสงคราม เกมมาเฟียที่มีเรื่องผิดกฎหมาย การพนัน และยาเสพติดเข้ามาเกี่ยวข้อง รวมไปถึงเกมที่มีฉากและเนื้อหาที่เกี่ยวข้องกับคนจีน หรือประเทศจีน ก็โดนแบนด้วยเช่นกัน
นี่ถือว่าเบาแล้วสำหรับนโยบายแบนเกมของจีน เพราะที่ผ่านมารัฐบาลจีนเคยประกาศแบนเกมคอนโซลจากต่างประเทศมาตั้งแต่ปี 2000 เพิ่งมาปลดกฎหมายแบนเกมคอนโซลเมื่อปลายปี 2013 นี่เอง โดยเมื่อก่อนคนที่ขายเกมคอนโซลในจีน ต้องขายแบบลอบขายมาตลอด ตอนนี้ให้ขายได้เสรีแล้ว แต่ก็ต้องยกเว้น 40 เกมดังกล่าวที่มีเนื้อหาไม่เหมาะสมนั่นเอง
เกมเมอร์ไทยเห็นแล้ว อยากจะให้ทางไทยเอาจริงแบนเกมแบบนี้บ้างไหมล่ะครับ ผมว่าไทยเราอนุโลมเรื่องเกมมากกว่าที่อื่นๆในโลกนี้สุดๆแล้วนะ ดังนั้นถ้าไม่อยากให้โดนแบบจีน ก็พยายามอย่าทำให้เกมเสียชื่อเสียงกันล่ะ