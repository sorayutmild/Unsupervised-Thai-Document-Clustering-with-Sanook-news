      ครั้งแรกในเมืองไทยกับการ "เทียบภาพถ่าย Samsung Galaxy S6 vs iPhone 6" (Exclusive)      กลายเป็นเรื่องปกติของวงการสมาร์ทโฟนเสมอเมื่อมีสินค้าใหม่เปิดตัวมันมักจะถูกนำมาเปรียบเทียบคุณสมบัติกับคู่แข่งที่วางจำหน่ายในท้องตลาดก่อนหน้า 
      และล่าสุดของเป็นคิวของ Samsung Galaxy S6 และ S6 Edge บ้าง เพราะหลังจากมีงานเปิดตัวอย่างเป็นทางการเรียบร้อย สื่อต่างๆ พากันจับคู่นำเสนอความแตกต่างกันอย่างสนุกสนาน      การมาของ Samsung Galaxy S6 และ S6 Edge นอกจากจะสร้างความแปลกใหม่ในเรื่องของการดีไซน์ที่เรียกได้ว่า "ปฏิวัติการออกแบบ" ไปจากเดิมเกือบทั้งหมดเพราะ Samsung Galaxy S6 และ S6 Edge นั้นหันมาใช้โลหะและกระจกเป็นวัสดุในการผลิต(ลาแล้วฉายามือถือพลาสติกก๊อบแก๊บ) 
      งานนี้เรียกได้ว่าถูกใจคอไอทีกันเลยทีเดียว รวมทั้งสื่อเองที่พากันพูดเป็นเสียงเดียวกันว่าทั้ง 2 รุ่นสุดยอดมากจริงๆ
      และยังมีอีกเรื่องที่ยังคงมีการพูดถึงกันอย่างต่อเนื่องนั้นคือในคืนวันเปิดตัวหากใครยังพอจำกันได้ คืนนั้นมีไฮไลท์เด็ดเรื่องของการนำภาพถ่ายเปรียบเทียบของกล้องด้านหลัง ระหว่าง iPhone 6 Plus และ Samsung Galaxy S6 มาเกทับกันบนเวที
      ซึ่งภาพดังกล่าวที่นำมาแสดงนั้นทำให้เห็นได้อย่างชัดเจนว่าภาพถ่ายจากกล้องของ Samsung Galaxy นั้นเหนือชั้นกว่า iPhone อย่างเห็นได้ชัด!! และนี้คือจุดเริ่มต้นของประเด็นที่ว่าจริงๆ แล้ว Galaxy ดีกว่า iPhone6 จริงหรือไม่(เพราะภาพที่ได้เห็นกันเป็นภาพที่มาจากทางซัมชุงฝ่ายเดียวนั้นเอง)

      ดังนั้นวันนี้ทางทีมงาน Sanook! Hitech จึงขออาสาทดสอบให้เห็นกันครับว่าภาพถ่ายระหว่าง  Samsung Galaxy S6 และ iPhone6 แตกต่างกันแค่ไหน? 
      ก่อนอื่นผมขอทวนความจำเกี่ยวกับคุณสมบัติกล้องของสมาร์ทโฟนทั้ง 2 รุ่นกันสักเล็กน้อยสำหรับ Samsung Galaxy S6 มาพร้อมกล้องด้านหน้า ความละเอียด 5 ล้านพิกเซล และกล้องด้านหลัง ความละเอียด 16 ล้านพิกเซล ซึ่งมีขนาดรูรับแสงกว้างสูงสุดที่ F/1.9 ทั้งกล้องด้านหน้า และด้านหลัง
      ในขณะที่ iPhone 6 นั้นมาพร้อมกล้องดิจิตอล iSight Camera ที่ด้านหลังของตัวเครื่อง ความละเอียดระดับ 8 ล้าน Pixels (BSI), ไฟแฟลชในตัว (True Tone), เทคโนโลยี Focus Pixels, ถ่ายภาพวีดีโอ (Full HD : 1080p : 1920x1080 Pixels : 60 fps) ขนาดของรูรับแสง (Aperture) กว้างสูงสุดที่ F/2.2
      ซึ่งการเปรียบเทียบกล้องของทั้ง 2 รุ่นในครั้งนี้นั้นทางทีมงานเชื่อว่าการทดสอบในครั้งนี้นั้นเป็นการทดสอบครั้งแรกๆ ในเมืองไทยแน่นอน ส่วนรุ่นไหนจะเป็นอย่างไร แตกต่างกันแค่ไหน ไปชมกันเลยครับ 
      มาดูกันครับหากนำทั้ง 2 รุ่นทดสอบการถ่ายรูปกันหน่อยไม่ว่าจะเป็นในสภาวะของแสงทั่วไปและในสถานที่แสงน้อยรุ่นไหนได้ภาพแจ่มกว่า? 
ภาพบน Samsung Galaxy S6, ภาพล่าง iPhone 6 












      หลังจากได้ทดลองถ่ายรูปด้วยกล้องของ Samsung Galaxy S6 ผลที่ได้คือการกลับมาในครั้งนี้นั้นทางซัมซุงได้ทำให้เห็นแล้วว่าเรื่องที่พูดบนเวทีในวันนั้นไม่ได้เป็นแค่ราคาคุยจริงๆ มีหลายคนบอกว่ามือถือซัมซุงเมื่อถ่ายรูปออกมาแล้วภาพที่ได้มักผิดเพี้ยน ความสดของสี ความคมชัดของเส้นมันเวอร์ไป 
      แต่วันนี้ภาพเหล่านั้นได้ถูกลบลงแล้วด้วย Galaxy S6 หากไม่เชื่อลองดูภาพที่ผมนำมาฝากสิครับเพราะมันไม่ได้ผ่านการตกแต่งอะไรทั้งนั้น อัพขึ้นคอมแล้วก็ยังสวย




ไหนๆ ก็ทดลองเปรียบเทียบแล้ว จัดกล้องหน้า Selfie ให้ชมกันอีกนิดหน่อย

ผลงานจากกล้องของ iPhone 6

ผลงานจากกล้อง Samsung Galaxy S6

      Samsung Galaxy S6 และ Galaxy S6 edge จะเริ่มวางจำหน่ายทั่วโลกตั้งแต่วันที่ 10 เมษายนนี้เป็นต้นไป ส่วนคนไทยอดใจรอเพียงนิดเดียว สำหรับวันจำหน่ายในเมืองไทย และราคานั้นเดี๋ยวอาทิตย์หน้าผมจะมาอัพเดทเพิ่มเติมนะครับ
      สำหรับการทดสอบครั้งนี้อาจมีหลายคนตั้งคำถามเรื่องความละเอียดของกล้องที่ต่างกันว่า "มันจะมีผลกับภาพที่ออกมาหรือไม่" เรื่องนั้นมันมีผลบ้างแน่นอน แต่ผมไม่อยากให้หลงประเด็นเกี่ยวกับการทดสอบของมือถือทั้ง 2 รุ่นในวันนี้ เพราะผมแค่ต้องการนำมือถือที่อยู่ในระดับเดียวกันมาทดสอบ 
      เพราะอย่างที่รู้กันหากคุณจะซื้อ Samsung Galaxy S6 ไว้ใช้งานสักเครื่องมือถือที่คุณจะนำมาเปรียบเทียบก็คงไม่พ้น iPhone 6 คุณคงไม่เอา iPhone 5 มาเทียบกันแน่นอน หากกันยายนทาง iPhone มีรุ่นใหม่ออกมาและสเปคของกล้องเปลี่ยนไป ทางผมก็ยินดีทำการทดสอบอีกครั้งครับผม































