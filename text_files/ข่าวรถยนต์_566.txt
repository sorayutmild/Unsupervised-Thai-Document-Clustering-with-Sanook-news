     ภาพซุปเปอร์คาร์หรูสัญชาติยุโรปรุ่นต่างๆ ถูกจอดเรียงรายอยู่เป็นจำนวนมากบริเวณหุบเขาแห่งหนึ่งในประเทศเวียดนาม เพื่อวางจำหน่ายในราคาถูกแสนถูก

     แท้จริงแล้วรถยนต์หรูเหล่านี้ เป็นรถที่ถูกขโมยมาจากประเทศจีน ข้ามมายังประเทศเวียดนามผ่านทางชายแดนมณฑลยูนนาน เพื่อวางจำหน่ายให้กับคนท้องถิ่นที่ต้องการรถหรูในราคาถูก
     จากภาพจะเห็นว่าบรรดารถหรูเหล่านั้น ประกอบไปด้วยแบรนด์สัญชาติยุโรปมากมาย เช่น Mercedes-Benz S-Class, Range Rover, Audi Q7, Rolls-Royce Phantom, Bentley Flying Spur, Lamborghini Aventador และอีกมากมายนับไม่ถ้วน ถูกขับผ่านถนนลูกรัง ดินโคลน ตามหุบเขาซึ่งเห็นแล้วก็สงสารรถแทนเลยทีเดียว
 

     มีข้อมูลว่ารถหรูเหล่านี้ ถูกวางจำหน่ายในราคาถูกมาก ยกตัวอย่างเช่น Audi Q7 ที่มีราคาจำหน่ายเริ่มต้นในอังกฤษราว 50,000 ปอนด์ หรือราว 2.7 ล้านบาท แต่กลับวางจำหน่ายในราคาราว 4 แสนกว่าบาทเท่านั้น ขณะที่รุ่นอื่นแม้ว่าจะมีราคาสูงกว่า แต่ก็จะอยู่ในระดับราคาไม่เกิน 1 ล้านบาททั้งนั้น
     ปัจจุบันรถยนต์เหล่านี้แม้ว่าจะผิดกฎหมาย แต่กลับได้รับความนิยมจากชาวเวียดนามเพิ่มขึ้นเรื่อยๆ ด้วยราคาที่สามารถซื้อขาย-ขายคล่องเช่นนี้นี่เอง


     ขณะที่เจ้าของรถตัวจริงกลับต้องปวดใจ...

 