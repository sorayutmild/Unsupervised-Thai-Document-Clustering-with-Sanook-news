10 เกมออนไลน์กินสเป็ค สุดยอดกราฟฟิก คอมไม่แรงอย่าคิดลอง
10 เกมออนไลน์กินสเป็ค
ตอนนี้เห็นเกมต่างประเทศแต่ละเกมที่เปิดตัว หรือเปิด OBT  กันไปต้องบอกได้คำเดียวเลยว่าโคตรน่าเล่น แต่ติดด้วยปัญหาหลายๆ  อย่างที่ไม่สามารถเข้าไปแตะได้แม้แต่น้อย นั่นคือการสมัครไอดี  โดยเฉพาะเกมจากเกาหลีนี่บอกเลย ตัวดีๆ อย่าหวังว่าจะได้เล่นกันง่ายๆ  ซึ่งสาเหตุที่ทำให้อยากเล่นจนน้ำลายหก  นั่นก็เพราะกราฟฟิกของแต่ละเกมสุดแสนจะอลังการงานสร้าง  เนียนกิ๊กจนบางทีแค่ดูก็เพลินแล้ว แต่ก็พูดกันตามตรง  ต่อให้มีไอดีเล่นก็ต้องมานั่งปาดเหงื่อ ว่าคอมรุ่นคุณปู่จะเล่นไหวมั้ย  เผลอๆ ล่อซะการ์ดจอพังเลยก็ได้ อย่าหาว้่าผมพูดเกินจริง  เพราะแต่ละเกมที่มีอยู่ในตอนนี้ เขาไปไกลขนาดทำภาพออกมาได้สมจริงกันแล้ว  ถ้าไม่เชื่อลองไปดู TOP 10 สุดยอดเกมโคตรกราฟฟิก  ที่ต่างประเทศเขาจัดอันดับมาให้ดู
อันดับ 10 : Monster Hunter Online
10 เกมออนไลน์กินสเป็ค

เกมนี้พัฒนาโดย Capcom ของญี่ปุ่น กราฟิกระดับ HD คมชัด  สวยงามอลังการด้วยการนำ CRY ENGINE มาใช้ในการพัฒนา  รายละเอียดเสื้อผ้าหน้าผม อาวุธ ชุดเกราะ มอนสเตอร์ ฉาก สภาพแวดล้อมต่างๆ  ทำออกมาได้ดีเยี่ยม ตอนนี้ตัวเกมก็เปิดให้บริการช่วง Open Beta แล้ว
อันดับ 9 : Moonlight Blade
10 เกมออนไลน์กินสเป็ค

Moonlight Blade เป็นเกมที่ดัดแปลงมาจากนวนิยายเรื่องดังของจีนเรื่อง  “จอมดาบหิมะแดง” หนึ่งในนวนิยายผลงานของนักเขียนสะท้านโลกโกวเล้ง  เกมนี้พัฒนาโดย AuroraEnt และเปิดให้บริการโดย Tencent Games ประมาณกลางปี  2015 ที่ผ่านมา ซึ่งเมื่องาน G-Star 2015 NEXON ก็ออกมาประกาศแล้วว่า  จะนำเกม Moonlight Blade ไปเปิดที่เกาหลีเช่นกัน
อันดับ 8 : Star Wars: Battlefront
10 เกมออนไลน์กินสเป็ค

Star Wars: Battlefront จากทีมผู้พัฒนา DICE มีให้เล่นกันทั้งใน PC, PS4  และ Xbox ซึ่งตัวเกมจะไม่มีเนื้อเรื่อง และเน้นที่การเล่นในระบบออนไลน์  หรือ Multiplayer ซึ่งผลที่ออกมาไม่ใช่ PC ที่ผู้เล่นออนไลน์เยอะสุด  แต่กลายเป็น PS4 ใครสนใจลองเข้าไปหาซื้อกันได้ที่ Origin
อันดับ 7 : Skyforge
10 เกมออนไลน์กินสเป็ค

Skyforge เกมจากฝั่งตะวันตก ที่ร่วมมือกันพัฒนาโดย Obsidian  Entertainment จากอเมริกา และ Allods Team จากรัสเซีย เกมภาพสวยระดับ  Unreal Engine 4 เกมนี้จะเป็นเกมที่ผสมระหว่างความเป็นแฟนตาซีและ Sci-Fi  เข้าไว้ด้วยกันตามสไตล์ของเกมฝั่งตะวันตก  ใครชอบแนวนี้ลองไปหาดูเพิ่มเติมกันได้ที่ https://sf.my.com/us
อันดับ 6 : WildStar
10 เกมออนไลน์กินสเป็ค

WildStar เป็นเกมที่พัฒนาโดย CarbineStudios ที่เปิดตัวไปเมื่องาน  GamesCom 2011 โดย NC Soft เป็นผู้เปิดให้บริการ ซึ่งช่วงแรกใช้ระบบ Air  Time แต่ดูท่ากระแสไม่สู้ดี ล่าสุดเลยเปลี่ยนมาใช้ระบบ Free to Play  เมื่อกลางปีที่ผ่านมา ดูรายละเอียดเพิ่มเติมที่ http://www.wildstar-online.com/en/
อันดับ 5 : Guild Wars 2
10 เกมออนไลน์กินสเป็ค

GuildWars 2 เกมแนว MMORPG จากทีมผู้พัฒนา ArenaNet  มีทั้งเซิร์ฟเวอร์อินเตอร์และเซิร์ฟเวอร์จีน  ซึ่งล่าสุดเป็นอีกหนึ่งเกมที่ปรับใหม่ให้เล่นแบบ Free to Play  ในเรื่องของกราฟฟิกเป็นที่ยอมรับจากทางฝั่งตะวันตกว่ามันยอดเยี่ยมมากที เดียว ดูข้อมูลเพิ่มเติมที่ https://www.guildwars2.com/en/
อันดับ 4 : Lost Ark
10 เกมออนไลน์กินสเป็ค

Lost Ark พัฒนาโดย Smilegate และ TripodStudio ใช้กราฟฟิค Unreal Engine  3 เกมนี้กระแสถือว่าดีเยี่ยมเพราะภาพที่ออกมาดูสวยงาม  และเน้นไปในเชิงของแฟนตาซีเป็นหลัก เกมนี้ชื่อเดิมคือ Project T  เกมที่คาดหวังว่าจะเป็นตัวชูโรงของ Smilegate ล่าสุดทาง Tencent Games  จะเอาเกมนี้ไปเปิดที่จีนต้นปีนี้อีกด้วย
อันดับ 3 : Bless Online
10 เกมออนไลน์กินสเป็ค

Bless Online เกมล่าสุดที่ทาง Neowiz ประกาศจะเปิด OBT ในวันที่ 27  มกราคมที่จะถึงนี้ ซึ่งตัวเกมก็ต้องบอกเลยว่าอลังการงานสร้าง  สมแล้วที่ตั้งหน้าตั้งตาทำกันมาหลายปี โดยเกมนี้เป็นเกมแนว MMORPG  ใช้กราฟฟิค Unreal Engine 3 ความสมจริงไม่ต้องพูดถึง เห็นแล้วอยากเล่นสุดๆ
อันดับ 2 : Blade & Soul
10 เกมออนไลน์กินสเป็ค

Blade & Soul ถูกจัดให้อยู่ในอันดับ 2 เพราะเพียงแค่เห็นภาพ Screen  Shot ทุกคนก็ร้องแล้ว ซึ่งแน่นอนว่าตัวกราฟฟิคเกมมันทำออกมาได้ดี  แม้กระทั่งตัวละครยังดูสวยงาม  แต่สุดท้ายหลายเสียงบอกว่าเกมนี้มีดีแค่ภาพสวย  ส่วนระบบยังถือว่าธรรมดาไปนิด ล่าสุด Blade & Soul เปิดให้เล่นแบบ Free  to Play เป็นที่เรียบร้อย
อันดับ 1 : Black Desert Online
10 เกมออนไลน์กินสเป็ค

ต้องขอยกให้ Black Desert จากทีมผู้พัฒนา Pearl Abyss ครองเบอร์ 1  ในเรื่องของกราฟฟิคไปเลย เพราะตัวเกมทำออกมาได้สมจริงมากๆ  ขนาดแค่มองใบหน้าของตัวละครนี่อย่างกับคนจริงๆ  รวมถึงทุกสิ่งอย่างภายในเกมทำออกมาได้แบบไร้ที่ติ  ทำให้ได้รับความนิยมอย่างสูง  และถูกนำไปเปิดให้เล่นกันหลายเซิร์ฟเวอร์ทั่วโลก ไม่ว่าจะเป็น  เซิร์ฟเวอร์อเมริกาเหนือ, ยุโรป หรือแม้กระทั่งเซิร์ฟเวอร์ญี่ปุ่น  แต่ถึงภาพจะสวยบาดตาเพียงใด ได้รับความนิยมทั่วโลกขนาดไหน  ล่าสุดในการประกาศรางวัล Korea Game Awards 2015 ก็ไม่มีชื่อของ Black  Desert เลยแม้แต่รางวัลเดียว  แบบนี้เข้าข่ายสวยแต่รูปจูบไม่หอมหรือเปล่าอันนี้ต้องลองกันเอง
ที่มา MMOSITE
 
สนับสนุนเนื้อหาโดย
