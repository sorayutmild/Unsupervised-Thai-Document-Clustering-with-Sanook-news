เปิดวิธีตรวจสอบเช็คสิทธิประกันสังคมมาตรา 40 ผ่านเว็บไซต์ www.sso.go.th เพื่อรู้ผลรับเงินเยียวยาคนละ 5,000 บาท
จากมาตรการเยียวยาประกันสังคมล่าสุด กลุ่มแรงงานทั้งในระบบและนอกระบบประกันสังคม ที่ได้รับผลกระทบจากคำสั่ง ศบค. ฉบับที่ 27 ในพื้นที่สีแดงเข้ม ด้วยการจ่ายเงินเยียวยาให้กับกลุ่มแรงงานประกันสังคมมาตรา 33 จำนวน 2,500 บาท มาตรา 39 และมาตรา 40 จะได้รับเงินช่วยเหลือจากรัฐบาลคนละ 5,000 บาทนั้น
ซึ่งก่อนหน้านี้ประกันสังคมเปิดให้ ผู้มีอาชีพอิสระ-ฟรีแลนซ์ รวมถึงผู้ที่อยู่นอกระบบประกันสังคม ให้ลงทะเบียน สมัครประกันสังคมมาตรา 40 พร้อมจ่ายเงิน เพื่อให้ได้สถานะก่อนวันที่ 10 ส.ค. ที่จะมีสิทธิได้รับเงินเยียวยา 5,000 บาท ในพื้นที่สีแดงเข้ม 10 จังหวัดแรกก่อน
ตั้งแต่วันที่ 16 สิงหาคม 64 ทางสำนักงานประกันสังคม แจ้งให้ ตรวจสอบเช็คสิทธิประกันสังคมมาตรา 40 อีกครั้ง หากต้องการตรวจสอบสิทธิโครงการเยียวยาประกันสังคมว่าจะได้รับเงินหรือไม่สามารถตรวจสอบได้ที่เว็บไซต์สำนักงานประกันสังคมได้
วิธีตรวจสอบสิทธิประกันสังคมมาตรา 40


เข้าเว็บไซต์ www.sso.go.th เลือก "ตรวจสอบสิทธิโครงการเยียวยาฯ (ผู้ประกันตนมาตรา 40)"


เลือกตรวจสอบสถานะโครงการเยียวยาผู้ประกันตนมาตรา 40


กรอกเลขบัตรประชาชน 13 หลัก และรหัสตามรูปที่กำหนด



กดค้นหา ระบบจะแสดงผลการค้นหา พร้อมระบุจะอัปเดตข้อมูลล่าสุดตามวันเวลาที่กำหนดอีกครั้ง



ข่าวเยียวยาประกันสังคม เพิ่มเติม


วิธีสมัครประกันสังคมมาตรา 40 ผ่านเว็บไซต์ www.sso.go.th รับ 5,000 บาท ง่ายไปอีก!


วิธีผูกพร้อมเพย์บัตรประชาชน ทุกธนาคาร เพื่อรับเงินเยียวยาประกันสังคม "ม.33-ม.39-ม.40"


แรงงาน ตอบแล้ว! สมัครประกันสังคม ม.40 www.sso.go.th ขยายเวลารับสมัครหรือเปล่า

