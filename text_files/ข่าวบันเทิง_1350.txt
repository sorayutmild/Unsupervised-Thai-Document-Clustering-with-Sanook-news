หลังจากที่ "เจนี่ เทียนโพธิ์สุวรรณ" ประกาศจดทะเบียนสมรสกับ "เอ๋ ชนม์สวัสดิ์ อัศวเหม" ก็ได้กลายเป็นกระแสวิพากษ์วิจารณ์มากมาย และตามมาด้วยกระแสเม้าท์ว่า เหล่าเพื่อนสาวคนสนิทของสาวเจนี่ต่างรับไม่ได้ จนทำให้ "แก๊งนางฟ้า" แตก ซึ่งหนึ่งในสมาชิกแก๊งนางฟ้า "นานา ไรบีนา" ก็ได้ออกมาให้สัมภาษณ์เคลียร์ประเด็นดังกล่าว
นานาทราบข่าวว่าพี่เอ๋ กับ เจนี่ คบกันมานานแล้วรึยัง ?"ทราบค่ะแต่รู้ก่อนนักข่าวไม่นาน ส่วนเรื่องที่เพื่อนๆ ส่วนใหญ่ออกมาให้สัมภาษณ์ว่าไม่รู้อันนี้นานาคิดว่าน่าจะเป็นเพราะ เรื่องบางเรื่องมันเป็นเรื่องส่วนตัวของเพื่อนถ้าเค้าพร้อมจะบอกเมื่อไหร่เค้าก็คงบอกค่ะ"
พอทราบข่าวนี้ครั้งแรกรู้สึกช็อคไหม เพราะเค้าไม่เคยบอกใครเลย ?"ดีใจค่ะ เพราะนานาคิดว่ามันเป็นเรื่องน่ายินดีที่เพื่อนรักของเราจะแต่งงาน และก่อนหน้านี้นานาก็คุยกับเพื่อนๆ แล้วซึ่งเพื่อนๆ ทุกคนในกลุ่มแสดงความยินดีกับเจนี่หมด ไม่มีใครโกรธ หรืออะไรเจนี่เลยค่ะ"
ไม่มีใครน้อยใจเลยใช่ไหม ?"ยืนยันค่ะว่าเพื่อนๆ ทุกคนไม่มีปัญหาอะไรกับเจนี่เลย ทุกคนไม่โกรธ ไม่ได้มีการแบนใดๆ ทั้งสิ้นค่ะ"
ก่อนหน้านี้ก็มีกระแสข่าวออกมาว่า นานา เป็นแม่สื่อของทั้งคู่ ?"ใช่ค่ะนานารู้จักกับพี่เอ๋ แต่ในฐานะที่นานาเป็นนักแข่ง แต่นานาไม่เคยมีเบอร์ส่วนตัวหรือสนิทสนมกับพี่เค้าเลย เราเจอกันในสนามเราก็ทักทายแค่นั้น และนานายืนยันค่ะว่าไม่ได้เป็นแม่สื่ิอแน่นอน"
อย่างวันนี้นานาก็ไปร่วมงานแถลงกับเค้าด้วย ?"ไปค่ะในฐานะเพื่อนของเจนี่"
จริงรึเปล่าที่เราพยายามชวนเพื่อนคนอื่นไปด้วย แต่ไม่มีใครยอมไปเลย ?"นานาไม่แน่ใจว่าเจนี่เค้าบอกใครบ้างเพราะมันเป็นเรื่องที่เค้าวางแผนไว้สองคน แน่นานายืนยันว่าระหว่างเพื่อนๆ ไม่ได้มีปัญหาอะไรเลย"
เราทำหน้าที่เป็นกาวใจให้เพื่อนๆ กับ เจนี่ รึเปล่า ?"ไม่ต้องเป็นกาวใจค่ะ เพราะเราไม่ได้ทีปัญหาอะไรกัน"
ถ้าวันหนึ่งมีพิธีแต่งงานแก๊งค์นางฟ้าจะมาครบไหม ?"แก๊งค์นางฟ้าไปแน่นอนค่ะ"
สภาพจิตใจของเจนี่ตอนนี้เป็นยังไงบ้าง เราพอจะทราบรึเปล่า ?"ยอมรับค่ะว่าสองสามวันก่อนหน้านี้เค้าก็มีเครียดบ้าง แต่วันนี้เค้าได้พูดความจริงออกไปหมดแล้ว ก็เลยรู้สึกเหมือนทุกสิ่งทุกอย่างจบแล้วค่ะ"
ส่วนตัวเรารู้สึกแย่ไหมที่คนส่วนใหญ่แสดงความเห็นถึงเพื่อนเราในแง่ลบ ?"นานามีความรู้สึกนะคะว่าใครจะพูดยังไงก็แล้วแต่มันเป็นสิทธิของเค้า แต่ในฐานะที่เราเป็นเพื่อนไม่ว่าจะเป็น แอน, วุ้น หรือใครก็ตามเราให้กำลังเพื่อนค่ะ เราแสดงความยินดีกับเพื่อนอันนี้นานาถือว่าไม่ผิดค่ะ"
ในฐานะที่เป็นเพื่อนสนิทเราวางใจผู้ชายคนนี้มากขนาดไหน ?"ส่วนนี้เป็นเรื่องของคนสองคนมากกว่าค่ะ นานาไม่มีสิทธิจะไปพูดอะไรตรงนี้ได้ แต่วันนี้ทุกอย่างเคลียร์แล้วก็เป็นไปตามที่เค้าบอกทุกอย่างตามนั้นแหละค่ะ"
แต่มันก็มีข่าวลือออกมาว่า เจนี่ ท้อง 2เดือนฝากครรภ์ไว้ที่โรงพยาบาล BNH จริงรึเปล่า ?"เป็นเรื่องของเค้านะคะ ไม่ใช่เรื่องของนานา แต่เมื่อเช้าเค้าบอกไปหมดแล้วก็เป็นตามนั้นแหละค่ะ"
ก่อนหน้านี้เราเคยมีระแคะระคายเรื่องหัวใจของเพื่อนบ้างรึเปล่า ?"จริงๆ เจนี่เค้าทำงานเยอะมากนะ นานาก็เลยไม่ค่อยได้เจอเค้าเท่าไหร่จะมีก็แค่ถามไถ่สารทุกข์สุขดิบต่างๆ ค่ะ"
ในฐานะเพื่อนคิดว่า 5เดือนกับการจดทะเบียนสมรสเร็วไปไหม ?"บอกไม่ได้หรอกค่ะมันเป็นเรื่องของแค่ละคู่ อย่างบางคู่ก็นานมาก บางคู่ก็เร็วมาก"
ยืนยันว่าแก๊งค์นางฟ้าไม่แตกแน่นอน ?"แก๊งค์นางฟ้าไม่แตกทุกคนยังรักกันดีเหมือนเดิมค่ะ"