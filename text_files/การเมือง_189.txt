พล.อ.ประยุทธ์ จันทร์โอชา นายกรัฐมนตรี และ รัฐมนตรีว่าการกระทรวงกลาโหม พร้อมคณะ เข้ารับฟังรายงานสรุปโครงการท่าเรือบก (Dry Port) ท่าเรือแหลมฉบัง และการพัฒนาโครงสร้างพื้นฐานด้านการคมนาคมขนส่งเพื่อพัฒนาระเบียงเศรษฐกิจภายใต้เชื่อมโยงการขนส่งระหว่างอ่าวไทยและอันดามัน พร้อมทั้งเป็นประธานการประชุมกับนักลงทุนไทยและต่างประเทศ ประกอบด้วยบริษัทชั้นนำ เช่น ปตท. จำกัด Mitsubishi Motor (Thailand) QMB Co., Ltd เป็นต้น เพื่อส่งเสริมการลงทุนใน EEC ในยุค New Normal
สำหรับการเดินทางลงพื้นที่ในครั้งนี้ ได้ใช้รถตู้โตโยต้า อัลพาร์ด สีขาวเลขทะเบียน ธฉ 999 กรุงเทพมหานคร มายังสำนักงานศุลกากรท่าเรือแหลมฉบัง จ.ชลบุรี โดยทันทีที่มาถึง พล.อ.ประยุทธ์ ได้ทักทายผู้ที่มาต้อนรับ พร้อมกับหันมากล่าวกับสื่อมวลชนว่า ท่าเรือเป็นประโยชน์ชาติ
