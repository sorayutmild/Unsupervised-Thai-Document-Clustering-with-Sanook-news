การแก้กรรมทำได้หรือไม่ จริง ๆ แล้วการแก้กรรมไม่สามารถทำได้ แต่เราทำบุญหนีจากบาปครับ เหมือนบาปกำลังปั่นจักรยานมาหาคุณ แต่คุณไปหามอเตอร์ไซต์มาขี่แทน 
หรือถ้าเป็นบุญใหญ่ก็เหมือนเราได้ขับรถยนต์ไปแทน แต่อย่าประมาทนะครับ รถยนต์น้ำมันหมดเมื่อไหร่ จักรยานก็มีโอกาสตามทันนะครับ
เอาล่ะครับ นี่เป็น 14 วิธีทำบุญให้รวยครับ
 
1. ถือศีล 5 การถือศีล 5 เป็นประจำนี้ จะช่วยเสริมดวงชะตาและจิตใจให้ตั้งมั่นอยู่ในความดีงามครับ การทำดี และไม่เบียดเบียนใครถือเป็นการทำบุญกุศลที่ได้อานิสงส์ เป็นผลให้เกิดความโชคดี และแก้เคราะห์ลดกรรมได้ และการถือศีล 5 มิได้ขาดเป็นใบเบิกทางไปสู่ความเป็นพระอริยเจ้าด้วยครับ เห็นมั้ยล่ะครับแค่คิดจะแค่ถือ 5 ก็มีเรื่องดี ๆ มารอเราอยู่แล้ว
2. การถือศีล 8 จะช่วยเสริมดวง และแก้เคราะห์ได้เช่นเดียวกับการถือศีล 5 แต่การถือศีล 8 นั้นปฏิบัติได้ยากยิ่ง ถ้ากำลังใจไม่ถึงจริง ๆ จะทำได้ไม่กี่วันก็เลือกครับ แต่เมื่อปฏิบัติได้สำเร็จจะได้กุศลแรงนัก กรรมไม่ไดีจะชลอตัว ปฏิบัติแล้วยังช่วยเสริมดวงอำนาจบารมีได้อีกด้วย ส่วนใหญ่คนที่ถือศีล 8 เป็นประจำเมื่อมีโอกาส จะทำอะไรก็ทำมาค้าขึ้นมากกว่าปกติครับ
3. กินเจ ก็เพื่อลดละชีวิตสัตว์ ซึ่งได้อานิสงส์ผลบุญสูง และเราควรปฏิบัติอย่างเคร่งครัด ถ้าอธิษฐานไว้ว่า 7 วัน ก็ทำให้ครบ 7 วัน วันเกินได้แต่อย่าให้ขาด อาจตั้งจิตว่าจะทำทุกวันพระ หรือปฏิบัติในทุกวันเกิดของตัวเองในแต่ละเดือน เป็นต้น
4. ไหว้พระและถวายดอกไม้ ธูปเทียน รวมทั้งการปิดทองคำ เปลวและเครื่องหอม ผลบุญนี้จะทำให้ชีวิตรุ่งเรือง มีความเจริญก้าวหน้า อันนี้คงไม่ต้องอธิบายมาก ได้ผลบุญเห็น ๆ กันอยู่แล้วครับ ถ้าทำเป็นประจำด้วยจิตปรารถนาที่จะทำจริง เมื่อสิ้นอายุขัยจากมนุษย์ไป มีสิทธิ์ได้เป็นเทวดา นางฟ้า แน่นอนครับ
5. ถวายน้ำมันตะเกียง เพื่อความรุ่งโรจน์โชติช่วงของ ชีวิต เช่นเดียวกับความสว่างของแสงตะเกียง ทำให้พ้นจากความมืดมิดทั้งการดำเนินชีวิต รวมทั้งปัญหา และความคิดที่สว่างไสวไม่อับจนหนทาง อันนี้มีอานิสงค์ทันตาเห็นเลยครับ ถ้าเราได้ไปเติมน้ำมันในตะเกียงที่น้ำมันหมดแล้ว หรือเหลือน้อยแล้ว อาจจะลองไปตามวัดต่าง ๆ ได้ ถ้าผมเห็นน้ำมันตะเกียงอันไหนใกล้จะหมดแล้ว ผมจะเติมน้ำมันในตะเกียงนั้นเยอะเป็นพิเศษ เพื่อที่คนข้างหลังจะได้นำธูปเทียนมาจุดต่อได้อีกมากมายหลายคน
6. ถวายสังฆทาน เป็นการทำนุบำรุงพระพุทธศาสนา โดยถวายสิ่งของจำเป็นแด่พระสงฆ์ อานิสงส์ผลบุญจะส่งให้ชีวิตหมดเคราะห์หมดโศก จะทำสิ่งใดก็ราบรื่นไม่ติดขัด พบแต่ความสำเร็จสมปรารถนา รวมทั้งมีความเป็นอยู่อุดมสมบูรณ์ไม่ขัดสน ถ้ามีโอกาสขอให้ทำทุกเดือนนะครับ การถวายสังฆทานนี่บุญหนุนส่งมากครับ
7. ไหว้พระ ไหว้บูชาสิ่งศักดิ์สิทธิ์ต่าง ๆ จะทำให้พบ กับความสุขความเจริญ เกิดความสุขใจว่ามีที่พึ่งพิง ยึดเหนี่ยว นำมาซึ่งกำลังใจในการต่อสู้ชีวิตต่อไป และรู้สึกเสมอว่ามีสิ่งศักดิ์สิทธิ์คอยคุ้มครองเป็นสิริมงคลแก่ตนเอง ถึงแม้เราจะมองไม่เห็นสิ่งศักดิ์สิทธิ์ แต่สิ่งศักดิ์สิทธิ์มองเห็นเรานะครับ ท่านจะคอยช่วยเหลือในเราที่เราดวงไม่ค่อยดี หรือหางออกไม่ได้ ท่านจะมาช่วยเหลือเราเสมอครับ แต่ท่านก็สามารถช่วยได้ไม่เกินบุญบารมีของเราครับ
8. ทำบุญปล่อยสัตว์ เป็นการไม่เบียดเบียนชีวิตผู้อื่น ถือว่าได้บุญแรง จะต้องทำด้วยความตั้งใจจริง เช่น การไปซื้อสัตว์ที่กำลังจะถูกฆ่าไปปล่อย หรือไถ่ชีวิตวัวควายถวายวัด จะได้บุญแรงขึ้นไปอีกถ้าได้ไถ่ชีวิตวัวควายที่กำลังตั้งท้องอยู่ ถือว่าได้ช่วยถึง 2 ชีวิตในคราวเดียวกัน เพื่อมอบให้ชาวนานำไปใช้ประโยชน์ต่อไป หรือซื้อปลาในตลาดที่จะถูกฆ่าไปปล่อย น้ำ ยามมีเคราะห์ภัยก็จะแคล้วคลาด เพราะแรงบุญที่ได้ทำให้เค้าแคล้วคลาด ผลบุญนี้ยังผลให้หมดทุกข์ หมดภัย และพบความสุขความเจริญในชีวิตครับ ลองทำดูครับ
9. ทำบุญให้ทาน เป็นการรู้จักเสียสละทรัพย์ของตนเอง และแบ่งปันให้ผู้อื่น ซึ่งผลบุญจะเกิดขึ้นได้นั้นต้องมีจิตใจยินดีในการทำบุญให้ทานด้วย ไม่ว่าจะเป็นการบำรุงพุทธศาสนา หรือให้ทานแด่ผู้ยากไร้ เป็น การทำบุญที่มาจากจิตใจอันไม่ยึดติดมีความไม่โลภ ผลบุญจึงหนุนนำให้มีแต่ความราบรื่น ยามมีเรื่องติดขัดก็จะมีผู้มาช่วยเหลือค้ำจุน ล้วนแล้วแต่เป็นบุญส่งเสริมให้ชีวิตมีโชค มีทรัพย์ และมากด้วยบารมี
10. ทำบุญโลงศพ ซื้อโลงศพบริจาคให้แด่ศพอนาถาไร้ญาติ จะได้อานิสงส์แรงยิ่งนัก การทำบุญเช่นนี้จะช่วยเสริมดวงชะตาให้แข็งแกร่ง สามารถต้านเคราะห์ภัยหนักต่าง ๆ และผ่อนหนักเป็นเบาได้
11. พิมพ์หนังสือธรรมะแจกเป็นธรรมทาน จัดพิมพ์เอง หรือร่วมบริจาคสมทบทุนการพิมพ์กับผู้อื่นก็ได้ เป็นการเสริมดวงให้มีวาสนาบารมี เพื่อให้ปัญญาสว่าง หมดทุกข์ หมดโศก ไม่มีเคราะห์ร้ายมากล้ำกราย
12. บริจาคค่าน้ำ ค่าไฟ จะช่วยให้ชีวิตราบรื่น หมดทุกข์ หมดโศก ประสบแต่ความโชคดี ถ้าในเรื่องการทำธุรกิจก็อาจจะทำให้เราได้เห็นช่องทางการแสวงหาน่าน้ำใหม่ ๆ ทำให้คิดอะไรได้ปลอดโปร่งยิ่งขึ้น
13. ซื้อข้าวสารถวายวัด หรือเลี้ยงอาหารเด็กกำพร้าตามสถานสงเคราะห์เป็นการสั่งสมบุญกุศล เพื่อให้ชีวิตมั่งคั่งอุดมสมบูรณ์ และเพียบพร้อมด้วยบารมี
14. การตักบาตรร่วมขันกับผู้อื่นหรือทำบุญร่วมกับผู้อื่น ไม่ ว่าจะทำบุญด้วยการบริจาคทรัพย์ หรือโดยทางอื่น จะส่งผลให้เนื้อคู่ดูดี ดวงชะตาแข็งแกร่ง เกื้อกูลซึ่งกันและกัน และจะได้แต่เพื่อนที่ดีในชาตินี้
ซึ่งการทำบุญนี้ก็จะส่งผลแต่ในเรื่องที่ดี ทำให้เวลาที่เราทำดีแล้วเรามีความสุขที่ได้ทำ แต่ก็ต้องดูเงินในกระเป๋าก่อนที่เราจะทำบุญด้วยนะครับ ทำแล้วต้องไม่ทำให้ตัวเราเองเดือดร้อน และขออนุโมทนากับทุกท่านที่ได้ทำบุญด้วยนะครับ
ขอบคุณข้อมูล : millionaire-academy