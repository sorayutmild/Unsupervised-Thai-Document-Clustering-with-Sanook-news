ถือว่าสร้างความฮือฮาทีเดียวสำหรับ "ปลาวาฬ" ปิยะนุช แป้นน้อย และ "เพียว" อัจฉราพร คงยศ สองนักวอลเลย์บอลสาวทีมชาติไทย ที่สลัดคราบนักกีฬามาสวมบทนางแบบด้วยการถ่ายรูปเล่นในช่วงวันว่างโดยทั้งสองสาวเลือกที่จะปูผ้ากับพื้นสนามหญ้านอนอาบแดด ก่อนอ่านหนังสือเล่นที่ต้องบอกว่ามันช่างเซ็กซี่เสียเหลือเกิน แถมเจ้าตัวยังโพสต์ข้อความ "อาบแดดไปพลางๆ สร้างคอนเทนท์ว่าอ่านหนังสือ"งานนี้ทำเอาแฟนคลับต่างเข้าไปกดหัวใจกันรัวๆ ให้กับทั้งสองสาว ขณะที่รุ่นพี่ในวงการ และเพื่อนๆ ต่างก็เข้ามาคอมเมนท์แซวกันเพียบไม่ว่าจะเป็น ปลื้มจิตร์ ถินขาว, วรรณา บัวแก้ว และ ทัดดาว นึกแจ้งสำหรับ ทั้งสองคนถือเป็นเพื่อนซี้กันในวงการแม้จะมีอายุห่างกันพอสมควร เนื่องจากร่วมสโมสรเดียวกันที่ "โลมาสีชมพู" สุพรีม ชลบุรี มาอย่างยาวนาน ขณะที่ในนามทีมชาติก็เจอกันบ่อยครั้งอย่างไรก็ตามในฤดูกาลหน้า อัจฉราพร คงยศ นักตบสาววัย 26 ปี จะย้ายจากต้นสังกัดในศึกไทยลีก ไปเล่นให้กับ ซาริเยร์ เบเลดิเยสปอร์ สโมสรดังในลีกตุรกี หลังบรรลุข้อตกลงกันเป็นที่เรียบร้อย
