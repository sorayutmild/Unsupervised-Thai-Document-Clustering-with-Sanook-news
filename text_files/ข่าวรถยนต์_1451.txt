ในที่สุดก็เริ่มขึ้นแล้วสำหรับมหกรรมยานยนต์ในนครเจนีวาที่พาเราหัวหมุน กับสุดยอดรถยนต์ที่มาโชว์ทั้งรุ่นใหญ่รุ่นเล็ก ที่เราจะได้สัมผัสกันตลอดทั้งปีนี้อย่างแน่นอน 
หนึ่งในรถหลายๆรุ่นที่เราเฝ้าจับตาเป็นพิเศษนั้น เห็นทีจะเป็นกระบะรุ่นใหม่จากค่ายรถยนต์ ford  ที่แม้รุ่นธรรมดาจะเปิดตัวกันไปอย่างเป็นทางการเมื่อปลายปีที่แล้ว และในงานเจนีวานี้ ค่ายรถยนต์รายนี้ประกาศชัดที่จะนำรุ่นแต่งพิเศษที่เรียกว่า  "wildtrak"  ไปโชว์ ที่ล่าสุดก็ได้ฤกษ์เปิดตัวกันอย่างเป็นทางการสักที
New! Ford Ranger Wildtrak 
New! For Ranger Wild trak  นี้มาพร้อมความสง่างามและบึกบึนกว่ารุ่นธรรมดา ที่ Ford  มีกำหนดการที่จะเปิดจำหน่ายในบ้านเราในช่วงไตรมาสที่ 3 ของปีนี้ ที่ในครั้งนี้เวอร์ชั่นพิเศษจะมาพร้อมรายการของแต่งจำนวนมากที่ชวนน่าสนใจและหลงใหลในสเน่ห์ของกระบะสายพันธุ์อเมริกัน
ภายนอก ford จับเอา บอดี้ 4 ประตู มาเป็นตัวชูโรงเรียกความสนใจจากลูกค้า พร้อมแนวทางใหม่ของค่ายนี้ ตั้งแต่ครั้งที่นำ Show Truck มาแสดงที่เมืองไทย ที่โดดเด่นสะดุดตาพร้อมความดุดันในกระจังหน้ารมดำที่ให้ความแปลกตาไปอีกแบบ ก่อนจับลงตัวด้วยล้อแม็กลายพิเศษขอบ 18 นิ้ว ที่ตอนหลังแร็คหลังคา และที่กระบะมี Sport hoop  ช่วยให้รถดูดีมีความสปอร์ตขึ้นอีกพอสมควร
New! Ford Ranger Wildtrak 
ด้านในห้องโดยสาร ยิ่งดูยิ่งน้ำลายไหล ด้วยการตบแต่งในสไตล์สปอร์ต ที่พอจะบอกว่าสูตรสำเร็จนี้ต้องยกนิ้วให้กับการตบแต่งในโทนดำส้ม ที่ดูดีแล้วมันสวยงามอย่างมาก เริ่มตั้งแต่เบาะนั่งที่มีความเป็นสปอร์ตมากยิ่งขึ้น ที่พนักและที่นั่งจะทำมาจากหนัง ส่วนช่วงขอบให้ความกระชับจากผ้า ในขณะที่ตรงหัวหมอนมีการปักเอาไว้ตัวโตๆ ด้วยด้ายสีส้มว่า wildtrack ที่ให้ความดุดันลงตัวพอสมควร
New! Ford Ranger Wildtrak 
นอกจากการตบแต่งแล้วการอำนวยความสะดวกสบายก็ยังมีมากมายเช่นกัน โดยเฉพาะความบันเทิงในรถที่มาพร้อม Blue tooth Streaming  พร้อมช่องต่อ AUX-USB ที่งานนี้คุณจะได้เห็นระบบ Voice control ครั้งแรกในรถกระบะที่สามารถสั่งการทำงานในระบบแอร์และเครื่องเสียง ซึ่งระบบซอฟแวร์ดังกล่าวรองรับ ภาษา อังกฤษ,ฝรั่งเศส,เยอรมัน,อิตาลี,โปรตุเกสและตุรกี
ด้านนาย เกร๊ก มีรอส หัวหน้าฝ่ายออกแบบ all-New Ford Ranger เปิดเผยว่า Wildtrak ใหม่จะเป็นรถรุ่นที่มีความดุดันมากกว่ารุ่นธรรมดาอย่างชัดเจน และเราหวังเจาะกลุ่มตลาดที่สำหรับใครก็ตามที่ชอบความสปอร์ต และสื่อสารภาพลักษณ์ดังกล่าวออกไปยามที่ใช้งานอยู่บนท้องถนนด้วย ซึ่งมั่นคงจะน่าสนใจอย่างยิ่ง เมื่อรถรุ่นนี้ขนเอา เจ๊ทสกี หรือจักรยานเพื่อต้องการหลบหนีความวุ่นวายในช่วงวันหยุดสุดสัปดาห์
New! Ford Ranger Wildtrak 
New! Ford Ranger Wildtrak 
อย่างไรก็ดีสำหรับเครื่องยนต์ใน Wildtrak นั้น จะยังคงมีให้เลือกตั้งแต่เครื่องยนต์ดีเซล 2.2 ให้กำลัง 110 Kw และแรงบิด 375 นิวตันเมตร หรือถ้าคุณชอบเล่นแรงอาจคบหากับเครื่องยนต์ 3.2 ลิตร ที่มาพร้อมแรงบิด 147 Kw ในเครื่องดีเซล 5 สูบ ส่วนแรงบิดทำได้ดีถึง 470 นิวตันเมตร
ทั้งนี้สำหรับบ้านเรา ford Ranger ใหม่ มีแผนในการลงตลาดในเร็วๆนี้ ในขณะที่รุ่น wildtrak ยังไม่มีข่าวคราวแต่เราคาดว่ารถรุ่นดังกล่าวจะลงตลาดในช่วงหลังจารุ่นธรรมดา เปิดตัวออกไปสักระยะหนึ่ง

Sanook! Auto Comment 
 
สวยงาม ดุดัน และลงตัว อย่างมากเราคงต้องขอยกนิ้วโป้ง ให้ฟอร์ด และเราหวังว่ าford ใหม่ จะมีความเป็นตัวตน และรุ่นจะมีเข้ามาจำหน่ายในบ้านเราด้วย (โดยเฉพาะสีส้ม ที่ส้มจริง) งานนี้ ford Ranger ใหม่ โดนใจทีมงานเราอย่างมาก และหวังว่าในไม่ช้านี้คงจะได้เจอตัวเป็นๆ สักที
 
 