          OPPO F1s ถือว่าเป็นมือถือรุ่นล่าสุดของ OPPO ที่เน้นเรื่องการถ่ายภาพเซลฟี่ทีเนียนใส สวยคมชัดแบบเป็นธรรมชาติ พร้อมสเปคจัดเต็มด้วยกล้องหน้า 16 ล้านพิกเซล ในราคาเพียง 9,990 บาท
          ถ้าพูดถึง OPPO หลายคนจะคิดถึงมือถือที่มีกล้องหน้าเป็นอาวุธลับและมัดใจสาวๆ ได้ไม่ยาก สำหรับเครื่องนี้ OPPO ก็ยังคงคอนเซปต์เดิม ซึ่งน่าสนใจตรงที่ OPPO F1s มีสเปคจัดเต็มกับราคาเครื่องที่ไม่ถึงหมื่น จะเป็นอย่างไรกับมาดูกันได้เลย
รายละเอียดของ OPPO F1s
- ขนาดเครื่อง : 154.5 x 76 x 7.3  มิลลิเมตร
- น้ำหนัก :  160 กรัม
- สีของเครื่อง : ทอง และ Rose Gold
- CPU : MediaTek MT6755 Octa-core 2.0 GHz
- GPU : Mali T860
- RAM : 3GB
- ความจำในตัว :32GB ( แถมเพิ่มฟรี SD Card 32 GB)
- ความจำภายนอกรองรับMicro SD สูงสุด 128GB
- การเชื่อมต่อเครือข่ายมือถือ 2G/3G/4G Cat 4 150/50 Mbps (ซิมคู่)
- Bluetooth V4.0
- WiFi 802.11 b/g/n
- หน้าจอ : 5.5 นิ้ว IPS LCD ความละเอียด 1280x720
- กล้องหน้า : 16 ล้านพิกเซล F2.2 + Soft Flash Light
- กล้องหลัง : 13 ล้านพิกเซล พร้อมกับ Auto Focus + LED Flash
- ระบบปฏิบัติการ Color OS 3.0 พื้นฐาน Android 5.1
- แบตเตอรี่ 3075 mAh

รูปร่างของ OPPO F1s
          ถ้าดูจากด้านหน้าของ OPPO F1s  ลักษณะเครื่องมีขนาดค่อนข้างใหญ่และหน้าตาคล้ายคลึงกับรุ่นพี่อย่าง OPPO F1 Plus ที่เปิดตัวก่อนหน้านี้ ด้วยหน้าจอขนาด 5.5 นิ้วแบบ IPS LCD ความละเอียด 1280x720  รองรับมัลติทัชถึง 5 จุด
 
          ส่วนบนประกอบด้วยกล้องหน้าความละเอียดคมชัด  16 ล้านพิกเซลพร้อมกับเซนเซอร์วัดแสงและปิดหน้าจอระหว่างคุยสาย พร้อมกับลำโพงสนทนา
 
          ส่วนด้านล่างจะมีปุ่มสำหรับเรียกใช้งาน Apps ที่เปิดก่อนหน้านี้   โดยปุ่ม Home มีระบบสแกนลายนิ้วมือในตัว และ Back สำหรับย้อนกลับ
 
         ด้านข้างใช้โลหะ เป็นแบบชั้น ๆ ดีไซน์ดูดีพอสมควร โดยฝั่งซ้ายมีปุ่มปรับระดับเสียง
 
         ฝั่งขวามีปุ่ม เปิด/ปิด เครื่องและช่องใส่ซิม ซึ่งจะรองรับทั้ง Nano SIM 2 ช่องและ Micro SD โดยไม่ต้องถอดสลับกันอีกต่อไป ทำให้สะดวกกับผู้ใช้มากขึ้น
 
 
ด้านบนมีไมโครโฟนสำหรับลดเสียงรบกวน
 
    ด้านล่างมีช่องเสียบหูฟัง, Micro USB, ไมโครโฟน และลำโพงของตัวเครื่องขนาดใหญ่
 
          ด้านหลังตัวเป็นโลหะขัดวาวพื้นเรียบทั้งตัวเครื่อง  โดยวางตำแหน่งกล้องหลังให้อยู่ด้านบน พร้อมกับ LED Flash  และดีไซน์โลโก้ OPPO สลักสีเงินตรงกลางเครื่อง
 
          ภาพรวมของ OPPO F1s  นั้นเป็นการปรับให้ตัวเครื่องดูดีขึ้นกว่ารุ่น OPPO F1 แต่เมื่อเทียบกับ OPPO F1 Plus แล้วจะพบว่าเครื่องดูหนากว่าเล็กน้อย แต่ยังคงจับกระชับมือและดีไซน์ เรียบหรู ดูสวยไม่เบาเลยทีเดียว

ประสิทธิภาพ ของ OPPO F1s
 
          จากที่ได้ทดสอบจากโปรแกรม Antutu ได้คะแนนออกมาที่ 41,573 คะแนน แม้จะไม่สูงมาก แต่จากที่ลองใช้ทั้งเล่นเกมและใช้งานด้านอื่น ๆ พบว่าเครื่องตอบสนองค่อนข้างดี  ดังนั้น คะแนน Benchmark จึงไม่ค่อยมีผลอะไรกับมือถือรุ่นนี้มากนัก แต่สิ่งที่ต้องระวังเล็กน้อยคืออาจจะมีความร้อนโผล่ในการใช้งานมาบ้าง 
 
          OPPO F1s ให้แบตเตอรี่ขนาด 3075 mAh โดยตัวเครื่องยังมีระบบประหยัดพลังงาน จากการลองใช้ สามารถเอาตัวรอดใน1วัน ได้แบบสบาย ๆ  หากเล่นเกมส์หนักๆหรือถ่ายรูปเยอะ  คงต้องมีตัวช่วยจากพาวเวอร์แบงก์บ้าง อย่างไรก็ดี การทดสอบตามมาตรฐานพบว่า ตัวเครื่องสามารถสแตนด์บายอยู่ได้ 6 - 7 ชั่วโมง ซึ่งถือว่าอยู่ในระดับปกติ

คุณสมบัติอื่นๆ ที่น่าสนใจ
 
          OPPO F1s มีการเปลี่ยนแปลงในส่วนของระบบปฏิบัติการเล็กน้อย โดยใช้ Color OS 3.0  รุ่นล่าสุดที่เน้นความลื่นไหล  ปรับฟีเจอร์ให้ใช้งานง่ายมากขึ้น โดยเฉพาะ Notification แบบใหม่ ที่แค่สไลด์ไปด้านข้างก็สามารถเข้าถึงการตั้งค่าต่างๆ ได้ง่าย
 
          จุดเด่นของ OPPO F1s นั้นอยู่ตรงที่แม้ราคาเครื่องจะไม่ได้แพงมาก แต่ให้ระบบสแกนลายนิ้วมือมาใหม่ ซึ่งสามารถทำงานได้ภายในเวลา 0.22 วินาที เรียกได้ว่าไวกว่า iPhone 6 ถึง 6 เท่า  มีฟีเจอร์ในการทำงานอย่างการป้องกันไม่ให้เข้าถึงไฟล์ที่คุณไม่ต้องการ, สั่งเปิด Apps ผ่านการสแกนลายนิ้วมือ ได้ 5 ลายนิ้วมือก็ยังคงมีไว้อย่างครบถ้วน
 
          ส่วนฟีเจอร์อื่นๆ ไม่ว่าจะเป็นวิทยุ FM, เครื่องเล่นเพลง, ปฏิทิน, เครื่องอัดเสียง, เครื่องคิดเลข มีให้ครบทั้งหมด แต่น่าเสียดายตรงที่ไม่มีสมุดจดให้เหมือนกับรุ่นก่อนๆ
 
          กล้องของ OPPO F1s ด้านหลังให้ความละเอียด 13 ล้านพิกเซล พร้อมกับระบบ Auto Focus และ LED Flash อยู่บน UI ที่ใช้งานง่าย สามารถปรับรูปแบบการถ่ายได้มากมายเช่น Time Lapse, วิดีโอปกติ, รูปภาพ, Beauty Mode และ Panorama ภาพรวมจากที่ได้ลองถือว่าเป็นกล้องอีกตัวที่ควบคุมง่ายและมีลูกเล่นมากอยู่พอสมควร ทำให้คุณไม่เบื่อในการถ่ายภาพ
 
          แต่จุดเด่นที่แท้จริงของ OPPO F1s คือกล้องหน้าที่มีความละเอียด 16 ล้านพิกเซลพร้อมกับรูรับแสง F2.2 และมีฟังก์ชั่น Screen Flash สำหรับถ่ายเซลฟี่ในที่แสงน้อย ซึ่งจะให้สีที่นวลกว่าปกติและให้ภาพสว่างดูดีใช้ได้เลยทีเดียว 
          ทั้งยังสามารถใช่ร่วมกับ Beautiful 4.0 ที่ช่วยให้หน้ามีโทนสีธรรมชาติและดูสดใสขึ้นจากการที่สามารถปรับค่าความเนียนใสต่างๆ ได้มากถึง 7 ระดับ รวมไปถึงโทนสีผิวตามชอบ  แต่แนะนำว่าโหมด Beauty ปรับเพียง 3 - 4 ระดับก็สวยแบบเป็นธรรมชาติสุดๆ


(ตัวอย่างภาพถ่ายจาก OPPO F1s)

สรุปหลังจากลอง OPPO  F1s

           ถ้าพูดถึงมือถือที่เรียกเสียงกรี๊ดจากสาว ๆ ที่ต้องการความสวยงามจากกล้องหน้าและความสามารถอื่น ๆ แล้วล่ะก็ OPPO F1s ถือว่าเป็นอีกเครื่องที่สามารถตอบโจทย์ลงตัวทั้งความสามารถของตัวเครื่อง, ประสิทธิภาพที่เอาไว้เล่นเกมได้สบาย และกล้องหน้าที่มีความสวยงาม เรียกได้ว่าสมกับคำว่า Selfie Expert และนอกจากนี้ ซิม 4G LTE จาก True 4G Unlimited  ที่ให้มาก็ถือว่ารวดเร็วทันใจ เล่นเน็ตได้ไม่มีสะดุดจริงๆ
           กับราคาสุดคุ้มแค่  9,990 บาท ซึ่งในสมาร์ทโฟนระดับเดียวกันแล้ว ยังไม่มีใครให้กล้องหน้าความละเอียดได้มากขนาดนี้ แต่ส่วนใหญ่จะเน้นเรื่องการใช้งานจริงมากกว่า ฉะนั้นแล้วใครที่ต้องการมือถือไม่ถึงหมื่น แต่ต้องมีกล้องหน้าที่ดีที่สุด OPPO  F1s เป็นคำตอบที่คุณพึ่งพาได้แน่นอน

ข้อดี
- วัสดุตัวเครื่องดี ดูหรูหรา
- สเปคจัดหนัก  ใช้งานได้ลื่นไหล
- กล้องหน้ามีลูกเล่นรวมถึงฟีเจอร์ที่ครบถ้วน  แถมถ่ายสวยอีกด้วย
- ราคาถูกกว่าที่คาดไว้มาก
ข้อควรปรับปรุง
- หน้าจอดีไซน์เดิมเหมือนกับ OPPO F1 Plus
- คะแนนประสิทธิภาพไม่สูงที่ควร
- ยังใช้ Android 5.1 อยู่ ( อาจมีการอัพเดทเพิ่มเติมในอนาคต)
ของคุณผู้สนับสุนน OPPO F1s โดยบริษัท ไทย ออปโป้ จำกัด
[Advertorial]