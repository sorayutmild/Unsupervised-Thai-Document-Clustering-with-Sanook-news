กลายเป็นคลิปที่ชาวต่างชาติ กำลังให้ความสนใจ หลัง เดลี่ เมล์ สื่อดังของประเทศอังกฤษ นำเสนอ คลิปการต่อสู้ของ "อี้หลง" นักกังฟูเส้าหลินจากจีน ที่พบกับ แบร็ด ริดเดลล์ นักสู้ชาวนิวซีแลนด์ ในแมตช์ศิลปะการต่อสู้ป้องกันตัวแบบผสม (MMA)โดยจังหวะที่ทำให้แฟนๆถึงกับตื่นตะลึงก็คือ การที่ นักกังฟูจากจีน ลดการ์ดลง แล้วยืนนิ่งๆ แบบไร้การป้องกัน ทนรับหมัดของคู่ต่อสู้เป็นชุดแบบไม่มีอาการใดๆ ก่อนเดินปล่อยหมัดสวนคืนแบบไม่มีอะไรเกิดขึ้น แม้ท้ายสุด "อี้หลง" จะเป็นฝ่ายแพ้คะแนนก็ตาม ซึ่งการต่อสู้เกิดขึ้นไปเมื่อปี 2012 แต่สื่อต่างชาติเพิ่งจะหยิบมานำเสนอ ซึ่งสื่อของประเทศอังกฤษ ยังรายงานว่าทางวัดเส้าหลินได้ชี้แจงมาว่า อี้ หลง ไม่ใช่คนที่มาจากสำนักของพวกเขาแต่อย่างใด

คลิปจาก : Amazing Chaine