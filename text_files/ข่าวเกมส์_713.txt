เกมส์คอนโซล
ถึงแม้ว่า PC จะไม่นับว่าเป็นเครื่องเกมแบบจริงๆจังๆ แต่ก็ต้องยอมรับครับว่ามากกว่า 50 เปอเซ็นต์ของคนเล่นเกมทั่วโลกนั้น เล่นเกมจากเครื่อง PC จนทำให้คนส่วนมากมองว่าเครื่อง PC กลายเป็นเครื่่องเกมไปแล้ว ทั้งๆที่จริงๆแล้วมันไม่ได้ออกแบบมาเพื่อเล่นเกมโดยเฉพาะก็ตาม แถมเกมดังๆที่คนนิยมเล่นกันทั่วโลก ก็ล้วนแต่เป็นเกมในเครื่อง PC อย่างเช่น League of Legends เกมเฟสบุ๊ค และอื่นๆ แต่ก็ไม่ใช่เกมเมอร์ทั้งหมด ที่นิยมเล่นเกมจากเครื่อง PC ยังมีเกมเมอร์อีกจำนวนไม่น้อย ที่ไม่ชอบเล่นเกมในเครื่อง PC เนื่องมาจากปัจจัยหลายๆอย่าง นอกเหนือจากที่คิดว่า PC เอาไว้ทำงาน ซึ่งยังมีอีก 10 เหตุผลด้วยกันคือ
เกมส์คอนโซล
1. ชอบเล่นเกมบังคับง่ายๆ ไม่ยุ่งยากสาเหตุแรกของเกมเมอร์บางคนที่ไม่ชอบเล่นเกม PC ก็เพราะ คิดว่าเกมของ PC นั้นมีระบบการเล่นที่ยุ่งยาก ต้องใช้เม้าส์และคีย์บอร์ดในการเล่น ซึ่งต้องกดปุ่มและคำสั่งมากมายในการเล่นแต่ละเกม สู้เล่นเกมเครื่องอื่นๆไม่ได้ แค่ใช้จอยคอนโทรลเลอร์อันเดียวก็เล่นได้แล้ว แถมยังนั่งเล่น นอนเล่น ยืนเล่น กลิ้งไปกลิ้งมาเล่นก็ยังได้ ส่วน PC ต้องนั่งหน้าจอมือวางที่เม้าส์และคีย์บอร์ดตลอดเวลา ทำให้เมื่อยอีก แม้ว่าเกมส์ PC บางเกมจะทำมารองรับให้เล่นด้วยจอยได้ก็ตาม แต่ว่าฟังค์ชั่นการใช้งานก็ยังสู้การเล่นด้วยเม้าส์และคีย์บอร์ดไม่ได้อยู่ดี
เกมส์คอนโซล
2. เล่นได้แน่นอน ไม่เรื่องมากเพียงแค่เอาแผ่นหรือตลับเกมใส่เครื่อง แค่นี้ก็เล่นได้แล้ว ต่างกับ PC ที่มี “requirements” ต่างๆมากมาย ในการเล่นเกมแต่ละเกม บางเกมต้องใช้ CPU เท่านี้ๆ การ์ดจอเท่านี้ๆ ต้อง Install แบบนั้นแบบนี้ก่อนจึงจะเล่นได้ บางเกมยุ่งยากกว่านั้น ต้องมีโปรแกรมแฟลชบ้าง ปลั๊กอินบ้าง ไม่ก็ต้องลงภาษาให้ถูกต้องบ้างหากเล่นเกมต่างประเทศ ยิ่งถ้าคนที่ไม่รู้เรื่องคอมฯมากล่ะก็ ไม่สามารถติดตั้งเกมนั้นๆเล่นได้เลย ต่อให้มันเป็นเกมที่ไม่ยุ่งยากนักก็ตาม
เกมส์คอนโซล
3. ไม่ต้องอัพเกรดฮาร์ดแวร์ซื้อเครื่องเกมคอนโซลมาเครื่องหนึ่ง ก็ใช้ได้ยาวๆ อย่างน้อย 3-5 ปี กว่าจะถึงยุคเครื่องใหม่ (ถ้าไม่พังซะก่อน) แต่กับ PC แล้ว ผ่านไปสัก 1-2 ปี ไอ้ PC สเปคเทพๆที่เราคิดว่าแรงตอนซื้อมาแรกๆ มันกลายเป็นของดาดๆไปซะแล้ว เพราะฮาร์ดแวร์รุ่นใหม่มีทำออกมาตลอด ทำให้คอมฯเก่าเล่นเกมใหม่ๆไม่ค่อยได้ หรือไม่ก็เล่นได้แต่ต้องปรับกราฟฟิกต่ำ ต้องเสียเงินอัพคอมฯให้แรงตลอด หากอยากเล่นเกมใหม่แล้วหวังจะเล่นภาพสวย
เกมส์คอนโซล
4. เครื่องราคาถูกกว่าไม่ว่าจะยุคไหน สมัยไหน เครื่องเกมคอนโซลก็ยังถูกกว่า เมื่อเทียบกับราคาเครื่อง PC เราเสียเงินประมาณหมื่นก็ได้เครื่องเกมภาพสวยๆมาเล่นแล้ว แต่กับ PC ถ้าอยากได้เครื่องแรงๆเล่นเกมภาพสวยๆได้ ก็ต้องเสียเงินมากกว่าหลายเท่า ยิ่งกับฮาร์ดแวร์เทพที่ออกมาใหม่ๆ ประกอบแล้วเหยียบครึ่งแสนกันเลยทีเดียว
เกมส์คอนโซล
5. มีการพัฒนานวัตกรรมเล่นเกมใหม่ๆออกมาเสมอเกม PC เราก็มักจะเห็นแต่เกมแนวเดิมๆ ถ้าไม่เกมยิงที่ใช้ WASD เดินแล้วใช้เม้าส์เล็ง ก็เป็นเกมส์แนวใช้เม้าส์คลิกสั่งยูนิตตัวละคร คลิกลากเพชร คลิกยิงลูกบอล มีอยู่แค่ราวๆเนี้ย น่าเบื่อหน่าย แต่แนวเกมของคอนโซลมีหลายแบบให้เลือก ทั้งเกมแอคชั่น เกมยิง เกมผจญภัย มีระบบการควบคุมการเล่นที่พัฒนาออกมาเรื่อยๆ ไม่ซ้ำซากจำเจ จะเล่นด้วยจอยก็ได้ หรือใช้อุปกรณ์อื่นๆ ก็มีให้เลือกหลายแบบ
เกมส์คอนโซล
6. เล่นกับเพื่อน สนุกพร้อมกันได้หลายคนจริงอยู่ว่า PC ก็มีเกมออนไลน์ ที่ทำให้เล่นกับเพื่อนๆได้หลายคนเหมือนกัน แต่อารมณ์มันไม่เหมือนกันครับ เพราะ PC เล่นได้แค่เครื่องละคน แถมเล่นออนไลน์ก็ไม่ได้เล่นใกล้กันเห็นหน้ากันด้วย ส่วนคอนโซลนั้นเครื่องหนึ่งสามารถเล่นด้วยกันได้มากถึง 4 คนพร้อมกัน ทำให้ผู้เล่นเฮฮาปาร์ตี้กันได้อย่างใกล้ชิด เพิ่มอารมณ์ความสนุกในแบบที่ PC ไม่สามารถให้ได้
เกมส์คอนโซล
7. อุปกรณ์เสริมหลายรูปแบบถ้าเล่นเกม PC อุปกรณ์การเล่นเกมที่เรามักจะเห็น มันก็มีแค่เม้าส์ คีย์บอร์ด ไม่ก็จอยคอนโทรลเลอร์ ไม่ค่อยเห็นอุปกรณ์เล่นเกมแบบอื่นๆมากนัก แต่กับคอนโซล มีตัวเลือกอุปกรณ์เล่มหลายแบบมากมาย ไม่ว่าจะเป็นโมชั่นคอนโทรลเลอร์ จอยพวงมาลัยรถ จอยปืน จอยกีตาร์ และแม้แต่เม้าส์คีย์บอร์ดก็ยังใช้ได้ ช่วยเพิ่มอารมณ์การเล่นและความสมจริง
เกมส์คอนโซล
8. ติดตั้งกับจอภาพสวยๆ เครื่องเสียงเทพๆง่ายกว่าเครื่องคอนโซลนั้นมีระบบติดตั้งการรองรับระบบภาพและเสียง ทีมีความละเอียดคมชัดมาให้ในตัวอยู่แล้ว ผู้เล่นสามารถนำเครื่องคอนโซลไปติดตั้งกับ HDTV จอใหญ่ๆ ก็เล่นได้เลย ส่วนระบบเสียงก็ต่อกับเครื่องเสียง 5.1 ก็เพลินกับเสียงที่สมจริงได้ทันที ส่วน PC นั้นเครื่องทั่วๆไปจะไม่สามารถรองรับภาพความละเอียดสูงๆได้ หากการ์ดจอไม่ดีพอ หรือไม่มีพวกไดร์ฟเวอร์โปรแกรมต่างๆรองรับ ส่วนระบบเสียงก็ต้องมีการ์ดเสียงที่รองรับ ทำให้คนเล่นเกม PC ต้องเสียเงินซื้อฮาร์ดแวร์เพิ่ม ถ้าต้องการความอลังการ หากไม่มีฮาร์ดแวร์ดี เวลารันภาพหนังหรือเกมที่ึความละเอียดสูงๆ ภาพก็จะกระตุก
เกมส์คอนโซล
9. ไม่ต้องใช้ความรู้มากมายการเล่นเกม PC คุณจำเป็นต้องมีความรู้ในเรื่องการใช้งาน PC อยู่พอสมควรจึงจะสามารถเล่นได้อย่างราบรื่น เพราะกว่าคุณจะเล่นได้ คุณต้องมีระบบที่ต้องการ มี Driver ที่รองรับ ติดตั้ง Install เกมก่อนจึงจะเล่นได้ ต้องเปลี่ยน Region ภาษาก่อนจึงจะเล่นเกมภาษาต่างประเทศได่้ และต้องมีความรู้เรื่องโปรแกรมจำเป็นในการเล่นเกมอื่น แต่กับคอนโซล คุณแทบไม่ต้องมีความรู้อะไรมากมายเลย แค่ต่อเครื่องเกมกับทีวี ใส่แผ่นเกม แค่นั้นเอง
เกมส์คอนโซล
10. เกมเด็ดมากมาย ที่ไม่มีให้เล่นใน PCมาริโอ เซลด้า ก็อดออฟวอร์ และอื่นๆ ที่ทางค่ายเกมคอนโซลพัฒนาลงให้กับคอนโซลของตัวเองเท่านั้น ไม่มีทางที่มันจะมาโผล่ให้เล่นกันใน PC ได้ นอกเหนือจากใน Emulator หากคุณรักที่จะเล่นเกมเหล่านั้นล่ะก็ คุณไม่มีทางเลือกอื่น นอกจากซื้อคอนโซลที่มีเกมเหล่านั้นอยู่มาเล่น หรือจะรออีกหลายปีเพื่อเล่นใน Emulator ก็แล้วแต่คุณละกัน