กลายเป็นทายาทดาราคนล่าสุดที่สร้างกระแสฮอตได้ตั้งแต่แรกเกิด สำหรับลูกสาวของนางเอกสาว แอฟ ทักษอร กับ สงกรานต์ เตชะณรงค์ ที่ลืมตาดูโลกเมื่อวันที่ 1 มกราคมที่ผ่านมา แม้ว่าจะยังไม่ได้สรุปชื่อจริง แต่แฟนๆ ก็แห่เรียกชื่อกันว่า 'น้องปีใหม่'
ล่าสุด ลูกสาวคนนี้คิวทองตั้งแต่ยังเด็ก เพราะมีเพื่อนพ้องในวงการบันเทิงแวะเวียนไปเยี่ยมและรับขวัญหลานสาวคนนี้ถึงที่เขาใหญ่ ไม่ว่าจะ แม่น้องมายู เมย์ เฟื่องอารมย์ ที่ออกปากว่า น้องมายูมีเพื่อนแล้ว ขณะที่ อั้ม อธิชาติ กับ นัท มีเรีย ก็ไม่พลาดที่จะมาพบหน้าหลานสาว หลังจากที่ช่วยลุ้นอยู่ห่างๆ งานนี้ได้มีโอกาสอุ้มหลาน ต่อไปคงต้องมีเป็นของตัวเองบ้างแล้ว