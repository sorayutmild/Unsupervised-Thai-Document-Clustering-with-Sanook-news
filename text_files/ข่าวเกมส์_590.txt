สวัสดีเพื่อน ๆ ชาว RoV ที่น่ารักทุกคนผู้ติดตามทุก ๆ ท่านสำหรับใครที่เป็นแฟน Buriram United มาอย่างยาวนาน ก็คงจะทราบกันดี เกี่ยวกับมหากาพย์คดี ที่ถือว่ามีระยะเวลายาวนานกว่า 3 ปีที่มีคู่กรณีเป็น 4 หนุ่มคนดังอย่างที่พวกเราเคยรู้จักกัน แน่นอนว่า 4 หนุ่มนี้นั้นเป็นที่รู้จักกันดี ในนามของอดีตสมาชิกทีม Bacon และสมาชิกของทีม Buriram United ในช่วงระยะเวลาหนึ่งอย่าง Remix, Memarkz, Cherie, JameCo 

ย้อนรอยคดีดัง
เดี๋ยวเราไปดูกันเลยครับ ว่าเรื่องราวที่ผ่านมามันเป็นยังไงกันบ้าง ย้อนกลับไปเมื่อราว 3 ปีก่อน 4 หนุ่มคนดังที่ถือว่าเป็นไอดอลในการเล่นเกม RoV ของใครหลาย ๆ คนได้หรือว่ามีชีวิตที่รุ่งโรจน์ และอยู่ในจุดสูงสุดของโลก RoV ช่วงเวลาหนึ่งและยังถือว่าเป็นบุคคลที่มีฝีไม้ลายมือเป็นอย่างมาก แน่นอนว่า Buriram United นั้นก็ได้ต้องตาต้องใจกับฝีมือของ 4 หนุ่มนี้จึงได้ดึงมาร่วมงานในช่วง 3 ปีก่อน ซึ่งประกอบไปด้วยมี Remix, Memarkz, Cherie, JameCo ถือว่าเป็นการเปิดตัวขนานใหญ่ในสมัยนั้น

แต่ก็โดยสรุป เหตุการณ์ที่ถือว่า 4 หนุ่มที่เข้ามาในฤดูกาลนั้นเป็นที่คาดหวังของหลายคน แต่ผลงานนั้นกลับไม่ได้เป็นไปตามที่ทางสโมสร และเป็นแฟน ๆ ได้คาดคิดเอาไว้ ซึ่งในฤดูกาลที่พวกเขาได้เข้ามาร่วมงานนั้น ถูกจบไปกับสถิติและอันดับที่ไม่ค่อยสวยงามนักในช่วง RoV Pro League Season 3 ส่งผลให้ช่วง Road to AWC 2019 นั้นทั้ง 4 คนได้ถูกผู้ใหญ่ทางฝั่ง Buriram United นั้นคัดออกในช่วงการแข่งขันแข่งขันนี้ ถือว่าเป็นอะไรที่ช็อกแฟนคลับหลายคนไปพอดู

จากปมผิดสัญญา สู่คดีความอันยาวนาน
และแน่นอนว่ายังไม่ทันให้แฟน ๆ หายสงสัยทางฝั่งผู้บริหารนำโดย " คุณไชยชนก ชิดชอบ " ก็ได้ออกมาเปิดเผยและทำการแถลงข่าว ว่าได้ทำการยกเลิกสัญญากับ 4 นักกีฬาคนดังอีกด้วย และทางผู้บริหารทางฝั่ง Buriram United ก็ยังได้แถลงอีกว่าจะทำการฟ้อง 4 ผู้เล่นคนดัง กับปมเรื่องเกี่ยวกับการละเมิดสัญญา ด้วยการเซ็นสัญญาซ้อน และรับงานสปอนเซอร์โดยไม่ขออนุญาตกับทางฝั่ง Buriram United ก่อนและในหลายประเด็น

และยังมีเรื่องที่นักกีฬาคนดัง ได้ให้ข่าวผ่านทาง Social Media โดยไม่ได้รับความเห็นชอบจากทางฝั่ง Buriram United ด้วยจนทางค่ายนั้นได้รับความเสียหาย ทั้งในเชิงภาพลักษณ์และความเชื่อมั่น และนี่คือจุดเริ่มต้นของคดียาวตั้งแต่ปี 2019 จนถึงปลายปี 2021 โดย 4 ผู้เล่นคนดังก็ได้ทำการแถลง ด้วยหนังสือแสดงความเสียใจต่อสโมสร Buriram United อย่างเป็นทางการ พร้อมลงลายมือชื่อกำกับด้วยชื่อจริงของ Remix, Memarkz, Cherie, JameCo ด้วย

โชว์ความเป็นมืออาชีพจบกันด้วยดี 
ทางด้าน Buriram United นั้นก็แสดงความเป็นผู้ใหญ่ ในการทำหนังสือขอบคุณออกมา ถือว่าเป็นการแสดงความเป็นมืออาชีพ และยังให้โอกาสนักกีฬาทั้ง 4 คนให้เติบโตได้ในวงการ Esports ต่อไปถือว่าเป็นเรื่องที่น่าชื่นชม และเป็นการปิดคดีอย่างสวยงามแต่ก็ถือว่า เป็นอุทาหรณ์ทำให้เหล่า Streamer และนักกีฬา Esports จะต้องระมัดระวังและรอบคอบ กับกฎและสัญญา ที่ได้ให้ไว้กับสโมสรต้นสังกัดด้วย ถือว่าเรื่องนี้จบแบบ Happy Ending นะครับก็ขอแสดงความดีใจกับทั้ง 2 ฝ่ายด้วยนะไว้พบกันในโอกาสหน้าครับสวัสดี