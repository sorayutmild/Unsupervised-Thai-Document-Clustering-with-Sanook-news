หลังจากเมื่อวานนี้ทีม "เรือใบสีฟ้า" แมนเชสเตอร์ ซิตี้ ถล่ม "ปืนใหญ่" อาร์เซนอล ราบคาบด้วยสกอร์ 3-0 ซิวแชมป์คาราบาวคัพ ประจำฤดูกาล 2017-2018 ไปครองได้สำเร็จ
อ่านจังหวะสำคัญ ๆ และดูคลิปไฮไลต์ได้ที่นี่ --> "เรือใบ" ถล่ม "ปืนใหญ่" 3-0 ผงาดคว้าแชมป์ลีกคัพสมัยที่ 5 สำเร็จ (มีคลิป)
Sanook! Money ขอนำเกร็ดเล็กน้อยเกี่ยวกับเงินรางวัลของแชมป์รายการนี้มาฝากกัน
ทีมแชมป์อย่างแมนฯ ซิตี้ ซึ่งถือเป็นแชมป์ถ้วยแรกภายใต้การคุมทีมของ 'เป๊ป กวาร์ดิโอลา' ยอดโค้ชคนหนึ่งของฟุตบอลยุคนี้ จะได้รับเงินรางวัลไป 100,000 ปอนด์ หรือประมาณ 4.4 ล้านบาท ขณะที่อาร์เซนอลได้เงินรางวัลปลอบใจในฐานะรองแชมป์ 50,000 ปอนด์ หรือราว 2.2 ล้านบาท
และที่หลายคนอาจจะยังไม่รู้หรืออาจจะรู้แล้วก็คือ ฟุตบอลถ้วยรายการนี้ของอังกฤษมีเครื่องดื่มชูกำลังของไทยเราคือ คาราบาวแดง เป็นสปอนเซอร์หลัก เลยเป็นที่มาให้เปลี่ยนมาใช้ชื่อว่า คาราบาวคัพ โดยเริ่มต้นจากฤดูกาลนี้นั่นเอง
โดยคาราบาวแดงจ่ายเงินไป 18 ล้านปอนด์ (792 ล้านบาท) ในระยะเวลา 3 ปี แบ่งเป็นปีแรก 5 ล้านปอนด์ ปีที่สอง 6 ล้านปอนด์ และปีที่สาม 7 ล้านปอนด์ พร้อมกับมีสัญญาเพิ่มเติมให้สามารถขยายเวลาได้อีก 1 ปี
ในอดีตที่ผ่านมา ฟุตบอลรายการนี้เคยใช้ชื่อมาแล้วหลายชื่อ โดยส่วนใหญ่ตั้งชื่อตามสปอนเซอร์หลักที่มาสนับสนุน อาทิ โคคาโคล่า ลีกคัพ, คาร์ลิ่งคัพ แคปปิตอลวันคัพ เป็นต้น
คนจำนวนไม่น้อยเข้าใจว่า น้าแอ๊ด คาราบาว เป็นเจ้าของคาราบาวแดง จริง ๆ ก็ถูก แต่ถูกส่วนเดียว เพราะว่าน้าแอ๊ด มีสถานะเป็นเจ้าของเพราะเป็นหนึ่งในผู้ถือหุ้นใหญ่บริษัท คาราบาว กรุ๊ป จำกัด (มหาชน) ที่เป็นบริษัทที่ดำเนินธุรกิจผลิตและจัดจำหน่ายเครื่องดืมบำรุงกำลัง คาราบาวแดง นั่นเอง
ส่วนหัวเรือใหญ่ที่มีบทบาทสำคัญต่อการขับเคลื่อนธุรกิจของคราบาว กรุ๊ป คือ เสถียร เศรษฐสิทธิ์ ซึ่งถ้าใครอยากรู้จักเพิ่มเติมลองอ่านบทความเหล่านี้ดูได้เลย -->
5 มหาเศรษฐีชื่อ ส แห่งเมืองไทย
'ซีเจ ซูเปอร์มาร์เก็ต' ร้านสะดวกซื้อของคนไทยก้าวไกลระดับหมื่นล้าน
 