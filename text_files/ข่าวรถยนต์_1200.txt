     สำหรับมือใหม่ป้ายแดงอาจจะรู้สึกงงสักหน่อยนอกจาก ถ่ายน้ำมันเครื่อง น้ำมันกียร์ น้ำมันเบรค ยังต้องถ่ายน้ำมันเฟืองท้ายด้วยหรอ และหากต้องเปลี่ยนถ่ายน้ำมันเฟืองท้ายควรเปลี่ยนที่ระยะเท่าไร ซึ่งหลายท่านละเลยไม่สนใจ ทั้งที่มีความสำคัญไม่แพ้ชิ้นส่วนอื่นๆ การทำงานของชุดเฟืองท้ายจำเป็นต่อการขับเคลื่อนของรถยนต์ โดยทำหน้าที่ถ่ายทอดกำลังผ่านเพลากลางลงมาผ่านชุดเฟืองท้ายไปยังล้อรถยนต์ ซึ่งหน้าที่แต่ละเฟืองมีความสัมพันธ์กัน
     ในระบบการทำงานนี้ ชุดเฟืองท้าย จำเป็นเป็นต้องมีน้ำมันหล่อลื่น หรือที่เราเรียกกันจนติดปากว่า น้ำมันเฟืองท้าย เพราะหากไม่มีน้ำมันตัวนี้ ชิ้นส่วนต่างๆ คงเสียหายหนักเป็นแน่
 
     ชุดเฟืองท้ายประกอบด้วย
1. เฟืองเดือยหมู ทำหน้าที่ถ่ายทอดกำลังของเครื่องยนต์2. เฟืองบายศรี ทำหน้าที่เปลี่ยนทิศทางกำลัง จากเฟืองเดือยหมู เพื่อขับเพลาข้าง และลดอัตราทดเกียร์ คือ ลดความเร็วรอบ ให้เหมาะสมกับขนาดของล้อรถยนต์โดยเฟืองบายศรีจะหมุนช้ากว่าเฟืองเดือยหมู3. เฟืองดอกจอก ทำหน้าที่แบ่งแยกกำลังงาน ที่จะส่งไปยังเพลาข้างซ้าย และขวา เพื่อความเร็วแตกต่างกันในขณะขับรถเลี้ยวโค้ง4. เฟืองข้าง ทำหน้าที่ขับเพลาข้างเพื่อทำให้ล้อหมุน
     การทำงานของเฟืองทั้ง 4 ไม่ได้ซับซ้อนอะไรมาก ส่วนระยะเวลาที่ควรเปลี่ยนถ่ายน้ำมันเฟืองท้ายประมาณ 40,000 กิโลเมตร และก่อนการตรวจเช็กระดับน้ำมันเฟืองท้าย ดูให้ดีก่อนว่าน้ำมันเฟืองท้ายยังร้อนอยู่หรือไม่ เพราะหากเพิ่งผ่านการใช้งานน้ำมันยังร้อนอยู่อาจถูกลวกมือได้ และอีกข้อที่สำคัญ น้ำมันเฟืองท้ายที่จะใช้เติมต้องตรงตามค่าที่ผู้ผลิตรถยนต์กำหนดมาให้ หากเติมผิดเบอร์ ผิดประเภท อาจก่อให้เกิดความเสียหายกับชุดเฟืองท้ายได้
     ทั้งนี้ระบบของเหลวรถยนต์จำเป็นต้องเปลี่ยนถ่ายอย่างสม่ำเสมอ หรือตามคู่มือค่ายรถที่ให้มา ของ เหลวมีวันเสื่อมสภาพตามกาลเวลา มีรถแล้วก็หมั่นตรวจสอบด้วยครับ เพราะถ้าไม่สนใจขับอย่างเดียว ถึงเวลานั้นคุณอาจต้องเสียเงินมากกว่าค่าบำรุงรักษาหลายเท่าตัว
 
 