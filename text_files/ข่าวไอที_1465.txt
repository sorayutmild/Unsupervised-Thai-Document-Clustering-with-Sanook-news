ผู้เชี่ยวชาญเชื่อไม่มี iPhone 5 แต่จะมี...
The new iPhone - ในขณะที่มีรายงานข่าวเกี่ยวกับไอโฟน 5 (iPhone 5) ออกมาอย่างต่อเนื่อง ซึ่งส่วนใหญ่จะเป็นเรื่องของภาพหลุดไปจนถึงกำหนดการเปิดตัว ล่าสุดแม้แต่เรื่องของชื่อเรียกไอโฟนรุ่นใหม่นี้ ยังมีการวิเคราะห์ออกมาว่า แอปเปิ้ล (Apple) อาจไม่ใช้ชื่อ iPhone 5 กับไอโฟนรุ่นใหม่ หรือกล่าวโดยสรุปมันไม่มี iPhone 5 นั่นเอง
 
แต่อย่าเพิ่งตกใจไป เพราะยังไงซะ Apple ก็คงต้องออกไอโฟนรุ่นใหม่อย่างแน่นอน แต่มันอาจจะถูกเรียกว่า new iPhone ไม่ใช่ iPhone 5 สิ้นสุดการใช้ตัวเลข เพื่อเรียกชื่อรุ่นอย่างที่เคย โดยเหตุผลสำคัญก็คือ การใช้ตัวเลขระบุชื่อรุ่นของไอโฟนมันไม่ค่อยเหมาะสมเท่าไร ซึ่งสามารถแจกแจง ที่มาทางความคิดได้ดังนี้

ไอโฟนรุ่นแรกเรียก iPhone ในขณะที่ 2G ของ iPhone เรียกแค่ The iPhone
ไอโฟนรุ่นที่สองจริงๆ คือ iPhone 3G
ไอโฟนรุ่นที่สามคือ iPhone 3GS
ไอโฟนรุ่นที่สี่คือ iPhone 4
ไอโฟนรุ่นที่ห้าคือ iPhone 4S หรือแท้จริงมันก็คือ iPhone 5 นั่นเอง

ดัง นั้นการจะเรียกไอโฟนรุ่นที่หกว่า iPhone 5 จึงไม่สอดคล้องกับหลักการเบื้องต้น ทั้งนี้ตามรายงานข่าวยังอ้างอีกด้วยว่า Apple เริ่มรู้สึกการตั้งชื่อผลิตภัณฑ์ตามด้วยตัวเลขไม่ค่อยฉลาดสักเท่าไร ดูอย่าง iPad รุ่นล่าสุดที่แอปเปิ้ลตัดสินใจเรียกมันว่า New iPad แทนการเรียก iPad 3 ซึ่งทำให้มีความเป็นไปได้ว่า ไอโฟนรุ่นใหม่มันอาจจะถูกเรียกว่า New iPhone ก็ได้ โดยการกำหนดการเรียกชื่อแบบนี้ จะทำให้ผู้ใช้รับรู้ว่า มันคือ iPhone รุ่นใหม่ที่ออกมา เช่นเดียวกับ MacBook ที่ไม่เห็นว่าจะต้องเรียก MacBook 6 แต่เราก็รู้ดีว่า ตอนนี้มีแมคบุ๊กรุ่นใหม่ออกมา แน่นอนว่า การใช้ชื่อ New iPhone มันอาจจะเกิดความสับสนในช่วงแรกของการเดินเข้าไปสอบถาม iPhone 5 กับร้านค้า Apple Stores ในช่วงแรก แต่ในทีสุดผู้ใช้จะคุ้นเคยกับการเรียกแค่ iPhone และ iPad แค่นั้น ซึ่งมันจะทำให้แบรนด์ของ iPhone และ iPad แข็งแรงในระยะยาวมากกว่าการใช้ชื่อเรียกตามด้วยตัวเลข ไม่เช่นนั้นในปี 2017 เราอาจได้ใช้ iPhone 8S ก็ได้นะ คุณผู้อ่านล่ะครับ คิดเห็นตามกระแสข่าวทีมีการรายงานออกมานี หรือเปล่า?