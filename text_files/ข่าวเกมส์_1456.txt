 
เกมออนไลน์
…..ช่วงเวลาก่อนหน้านี้ใช้เวลาไป กับการจดจ่อติดตามข่าวสารความเคลื่อนไหวในวงการเกมกันเยอะหน่อยนะครับ  เพราะตลอดช่วงเดือนที่ผ่านมาเรียกได้ว่ามีขบวนพาเหรดเกมทั้งใหญ่และไม่ใหญ่  ตบเท้าเรียงคิวเข้ามาเปิดให้เกมเมอร์บ้านเราได้เล่นกันแบบจุใจ  ก็นับว่าเป็นผลประโยชน์กับเกมเมอร์ตาดำๆ กันไปเต็มๆ เชียวแหละครับท่าน  เพราะมีเกมเปิดใหม่มากมายแบบที่ต้องใช้คำว่า “ต้องเลือกเล่น” กันเลยทีเดียว เพราะลำพังจะให้ไปเล่นกันทุกเกมคงเป็นเรื่องยากสักหน่อย  เพราะลองนั่งนับจำนวนเกมที่เปิดให้บริการช่วงเดือนที่ผ่านมาแล้วนี่มัน เฉียดๆ 10 เกมเชียวนะครับ จะให้เล่นแบบแตะๆ อะพอไหว  แต่จะจริงจังคงต้องเลือกจิ้มเอาตามรักตามชอบแล้วกัน  ซึ่งผมก็พักเรื่องกัดชาวบ้านมาแนะนำเกมที่เปิดให้บริการในช่วงที่ผ่านมาให้ ดูกัน เผื่อจะเป็นตัวช่วยในการตัดสินใจในการเลือกเล่นเกมใดเกมหนึ่ง  ก็หวังว่าอย่างนั้นนะ ^^
LOE Online
Open Beta : 6 ส.ค. 2556
Website : www.loeonline.in.th
เกมออนไลน์
เกมทีทาง True Digital Plus เขาคาดหวังไว้อย่างสูงทีเดียว กับสโลแกนของเกมที่ว่า “รัวเมาส์ กระแทกคีย์บอร์ด กระหน่ำคอมโบ” ซึ่งแนวเกมก็เป็นประเภท MMORPG แบบ Non-target  หรือการโจมตีแบบไม่ล็อคเป้าหมาย เกมนี้เปิดตัวกันไปแบบอลังการที่สน๊อพ  รัชดาซอย 4 เรียกว่าอลังการงานสร้างกับเหล่าบรรดาพริ้ตตี้กว่า 20 ชีวิต  ที่เนรมิตสน๊อพให้กลายเป็นสวรรค์ แต่อันนั้นไม่เกี่ยวกับเกมครับ  แค่มาบอกให้ฟังกันเฉยๆ โดยความมันส์ของเกมนี้เขาบอกว่า  มันสนุกสุดโต่งที่การออกสเต็ปกับการจัดท่าคอมโบในแบบต่างๆ กับตัวละครทั้ง 4  อาชีพที่เลือกเพศไม่ได้ *0* ใครชอบแบบไหนก็เล่นกันไปตามแต่ศรัทธา  ซึ่งจุดเด่นอีกข้อของแต่ละสายอาชีพคือมีอาวุธรองเอาไว้ช่วยโจมตีที่ไม่ได้มี ดีแค่เท่ เกมนี้เล่นเพลินรับรองไม่มีหลับ  เพราะแอคชั่นที่ออกแต่ละทีนี่ไม่ใช่ธรรมดา  บวกกับการที่เราต้องขยับนิ้วตลอดเวลา เรียกว่ามันส์ทุกวินาทีก็ว่าได้
FCManager
Open Beta : 6 ส.ค. 2556
Website : fcm.playpark.com
เกมออนไลน์
ของจริงครับสำหรับ FCManager ที่ผมรู้สึกว่าไม่กลัวใครหน้าไหน เพราะตอน  CBT ก็เปิดชนกับ EA Sports FIFA Online 3 พอเข้าสู่ Open  ยังเปิดวันเดียวกับ L.O.E  ที่กล้าทำแบบนี้คงมั่นใจแหละครับว่ายังไงผู้เล่นก็คือคนละกลุ่มกัน  ซึ่งตรงนั้นอาจจะจริงแต่ไม่ทั้งหมด ยังไงคงต้องเอาใจช่วย FCManager ต่อไป  เพราะตอนช่วง CBT ก็มีปัญหาเล็กๆ น้อยๆ ต้องรอดูช่วง Open  แหละครับว่าจะไร้ซึ่งอุปสรรคหรือไม่ ตัวเกมดีครับ ฟังก์ชั่นต่างๆ เยอะดี  เหมาะสำหรับเกมประเภทวางแผนการทำทีม ปั้นนักเตะ อ้อ  ใครที่คิดว่าเกมนี้คือเกมเว็บต้องเข้าใจใหม่นะครับ เพราะเกมนี้เขาใช้  Client ในการลงเกม แน่นอนว่าส่วนหนึ่งคงเพราะข้อมูลของนักเตะแต่ละคนที่อ้างองจากนักเตะจากลีกดังๆ ทั่วโลก ซึ่งทาง FCM  เองก็ออกมาชูจุดเด่นตรงนี้เพื่อเรียกเกมเมอร์ที่สนใจจะคุมเหล่าซูเปอร์สตาร์  ใครชอบแนวนี้ห้ามพลาดทีเดียว คิกออฟพร้อมกัน 6 สิงหาคม
9Yin Online
Open Beta : 27 ก.ค. 2556
Website : www.9yin.in.th
เกมออนไลน์
9Yin Online หลายคนอ่านว่า 9 หยิน แต่เอาเข้าจริง ทาง CUBINET  เขาบอกว่าต้องอ่านว่า 9 อิน *0* เกมจีนอิงประวัติศาสตร์  อ้างอิงถึงคัมภีร์มารนพเก้า ใครที่ชื่นชอบเกมกำลังภายในขอบอกว่าห้ามพลาด  เพราะเกมนี้ถึงแก่นแท้ของเกมกำลังภายในจริงๆ แต่ก็มีอีกหลายๆ  ท่านที่มักจะเบื่อเกมแนวจีนกำลังภายใน อันนี้ความชอบใครความชอบมัน  ส่วนจุดเด่นของเกมนี้จะอยู่ที่ระบบการเรียนวรยุทธ์ หรือที่เราเรียกว่าสกิล  สามารถเรียนได้หลากหลายทีเดียว สาเหตุที่เรียนได้หลายอย่างเพราะว่าเกมนี้ตัวละครไม่มีเลเวลนั่นเองครับ เล่นเพื่อนเรียนสกิลเท่านั้น แต่ที่เด็ดๆ นั่นคือการเน้นความเหมือนจริงมากกว่าอย่างอื่น แบบว่าไม่มีข้าวกินก็อดตายกันไป สุดยอดจริงๆ
Wonder King
Open Beta : 25 ก.ค. 2556
Website : www.wdk.in.th
เกมออนไลน์
วันเดอร์คิงอาจจะไม่ใช่เกมฟอร์มยักษ์เหมือนกับเกมอื่นๆ  แต่รับรองว่าหลายคนชื่นชอบเกมแนวนี้  เพราะรูปแบบการเล่นแบบเฉพาะตัวในแบบฉบับ 2D Side Scrolling  ใครนึกภาพไม่ออกก็ลองนึกถึง MapleStory หรือประมาณพวก Mario หรือ Contra  ที่เดินซ้ายขวา โดดบนลงล่างประมาณนั้น  ส่วนระบบเกมโดยรวมก็จะเป็นระบบอาชีพในแบบของเกมทั่วๆ ไป ตัวเกมเน้นที่การควบคุ่มเป็นหลัก ออกสเต็ปการโจมตีมอนสเตอร์ แต่โดด เหยียบไม่ได้แค่นั้นเอง ^^ เกมนี้ออกแนวน่ารักใสๆ แบ๊วๆ  ใครที่คิดว่ารุ่งกับเกมแนว Side Scrolling ลองเลยครับ  เพราะตอนนี้ถือเป็นไม่กี่เกมที่เปิดให้บริการในบ้านเราขณะนี้
EA Sport FIFA Online 3
Open Beta : 25 ก.ค. 2556
Website : fo3.garena.in.th
เกมออนไลน์
เกมตัวแรงอีกตัวที่ฮือฮากันมาก เพราะการมาครั้งนี้มันทำให้ภาคเก่าอย่าง  EA Sport FIFA Online 2 ต้องหลีกทางให้  ซึ่งเป็นที่วิพากษ์วิจารย์กันพอสมควรทีเดียวสำหรับเกมเมอร์ในบ้านเรา  ซึ่งไม่แปลกหรอกครับ เพราะทีทางเกาหลีเองก็ประสบปัญหาแบบเดียวกับเรานี่แหละ  มีคนชอบย่อมมีคนต่อต้าน แต่แล้วทุกอย่างผ่านไปด้วยดี  เพราะเมื่อได้ลองเล่นทำเอาลืมภาคเก่าไปหมดสิ้น เพราะทุกอย่างของภาค นี้มีดีกว่าภาคเก่าหลายเท่าตัว ทั้งกราฟิกที่ดูสวย ระบบเกมที่น่าเล่น  รวมถึงการเลือกเล่นกับเอนในระบบออนไลน์ตั้งแต่ 1-1 ไปจนถึง 5-5 เรียกว่ามันเดี่ยวหรือมันส์ทีมครบรสจริงๆ อีกทั้งเจ้าของเกมคือ Garena  ที่มีชื่อเรื่องของการทุ่มทุนสร้าง แน่นอนว่างานนี้เจ้า EA Sports FIFA  Online 3 ได้ถูกผลักดันเข้าแข่งขัน E-Sports ด้วยเงินรางวัลมหาศาลแน่นอน  ใครที่มีฝีมือทางด้านการบังคับเกมฟุตบอลเชิญเลยครับ ตัวนี้อนาคตไกลจริงๆ
Queen’s Blade
Open Beta : 24 ก.ค. 2556
Website : www.qb.in.th
เกมออนไลน์
ถือว่าเป็นเกมที่ร้อนแรงเกมหนึ่งที่สร้างกระแสได้เป็นอย่างดีทีเดียวครับ เพราะเกมนี้ทาง STAND BEST TECH เขาบอกว่า “เกมสำหรับผู้หญิง…ที่ผู้ชายต้องเล่น” เอ๊ะยังไง ซึ่งเกมนี้เขาจัดเรทติ้งไว้ที่ 20+  บอกตามตรงนะครับว่าตั้งแต่เห็นเกมในบ้านเรามายังไม่เคยมีเกมออนไลน์เกมไหน ที่บอกว่าคนเล่นต้อง 20+ อย่างมากสุดก็จะอยู่ที่ 18+ หรือ 15+ เท่านั้น  เพราะบ้านเราอายุเฉลี่ยของคนเล่นเกมก็น่าจะอยู่ที่ประมาณ 15 ปี  สาเหตุคงเป็นเพราะตัวเกมออกไปในแนวหวือหวา ตัวละครที่สุดจะเซ็กซี่ มิหนำซ้ำ  ยังสมชื่อด้วยการสร้างตัวละครได้เฉพาะเพศหญิงเท่านั้น  งานนี้ใครที่อยากเล่นแล้วไม่เคยเล่นตัวผู้หญิงมาก่อนคงต้องทำใจ  หลับหูหลับตาเล่นกันไปถ้าใจรัก ส่วนจุดเด่นของเกมคงเป็นแนวที่ต้องบอกว่าไม่ได้อิงประวัติศาสตร์หรือเน้นแฟน ตาซี แต่เน้นที่ความทันสมัยมากกว่า ใครที่ชอบแนวตัวละครถือปืน  มีชุดหุ่นยนตร์ รับรองเกมนี้ตอบโจทย์ ส่วนเนื้อหาของเกมผมว่าใช้ได้ทีเดียว
Legendary Heroes
Open Beta : 18 กรกฎาคม 2556
Website : www.LH.in.th
เกมออนไลน์
อลังการงานสร้างสีสันบาดตาบาดใจไปกับเอ็ฟเฟ็คท์สุดยิ่งใหญ่ตระการตา *0*  พูดแบบนี้หลายคนจะบอกว่าเว่อร์ไปมั้ยครับ  เพราะเอาเข้าจริงผมก็ต้องยอมรับว่ามันไม่ได้ขนาดนั้น แต่ไม่ใช่ก็ใกล้เคียง  เพราะ Legendary Heroes เป็นเกมที่มีเอ็ฟเฟ็คท์เข้าขั้นทีเดียว  สวยงามมากจริงๆ จุดเด่นของเกมนี้มีอยู่ 3  จุดใหญ่ๆ คือ หนึ่งการสู้บนอากาศ  สองระบบฮีโร่ที่สามารถทำเควสท์แล้วเอามาช่วยเล่น มีทั้งสายบู๊สายซัพ  และที่สำคัญ จุดเด่นลำดับที่สามคือ ในตัวละครตัวเดียวสามารถเล่นได้ 2  อาชีพทีเดียว เพราะเมื่อถึงเลเวลประมาณหนึ่ง  จะสามารถเลือกใช้อาวุธและอัพสกิลของอีกอาชีพได้โดยที่ไม่ต้องสร้างตัวละคร ใหม่ ปั๊มเลเวลกันใหม่ ตรงจุดนี้เองครับที่ทำให้ Legendary Heroes  ต่างออกไปจากเกมอื่นๆ น่าสนใจจริงๆ ครับเกมนี้
The King of Soldiers
Open Beta : 12 กรกฎาคม 2556
Website : www.kos.in.th
เกมออนไลน์
เกมใหม่ของค่ายน้องใหม่ที่บุคคลากรไม่ใหม่อย่าง GenC  ที่งานนี้เปิดตัวเกมแรกของบริษัทกับ KOS Online หรือ The King of Soldier  ที่เปิดตัวไปแบบอลังการงานสร้างที่สยามพารากอน เกมนี้คุณต๊อบ เถ้าแก่น้อยฟันธงเองเลยครับว่าสนุกเว่อร์ ซึ่งตัวเกมก็เป็นในแบบฉบับของ MMORPG กับ 6 สายอาชีพสุดจ๊อบ  ตัวเกมเน้นแฟนตาซีสีสันสดใส  อีกทั้งยังคงความสะดวกสบายเอาใจผู้ที่ไม่ค่อยมีเวลาด้วยระบบการเปิดบอท อะๆ  ไม่ใช่บอทแบบผิดนะครับ เพราะมันคือระบบบอทในเกมแบบถูกต้อง เปิดทิ้งไว้ตีไว้  เติมเลือดเอง ของเด้งเข้าตัว สบายๆ  เรียกได้ว่าตอบโจทย์คนที่ชอบเล่นแต่ไม่มีเวลาได้มากโขทีเดียว อ้อ เกมนี้มีคนบอกว่าสงครามมันส์เว่อร์ ถ้าไม่เชื่อลองเข้าไปดู อุอุ
King of Gun
Open Beta : 10 กรกฎาคม 2556
Website : www.kogun.in.th
เกมออนไลน์
เกม FPS อีกตัวของWinner Online จ่อตามรุ่นพี่ EF มาติดๆ และจัดเป็น FPS  ตัวเดียวที่สวนกระแสของตลาดเกม MMORPG ที่กำลังก่อสงครามกันอย่างหนัก แต่  KOG ก็หาได้หวั่นเกรงไม่ เพราะเป้าหมายของทาง Winner  เองก็เพื่อสร้างคอมมูนิตี้ของ E-Sports เข้ามาให้มามากที่สุด การนำเข้า KOG  จึงเป็นการตอบโจทย์ที่ดีหลังจากประสบความสำเร็จกันไปแล้วกับ XShot  ซึ่งเกมนี้ก็ดูแล้วไม่ได้ขี้เหร่อะไร ตรงกันข้าม กลับเล่นสนุกสมจริงเอาด้วยซ้ำ กราฟิกก็ดูเนียนตาดีครับ การยิงก็ลื่นไหลไม่มีสะดุด ก็หวังว่าคงจะถูกอกถูกใจคอเกม FPS กันบ้างแหละ เพราะดูจากจำนวนผู้เล่นในเซิร์ฟเวอร์ ก็น่าจะการันตีแล้วครับว่าเกมมันสนุกแค่ไหน
—————————————–
…..เอาละครับ  ทั้งหมดที่ผมเกริ่นมาไม่ใช่การมารีวิวเกมถึงจุดเด่นหรือจุดด้อยของแต่ละเกม  เพียงแต่เอามาเป็นออร์เดิร์ฟเรียกน้ำย่อยกันพอหอมปากหอมคอ  ถามว่าทำไมต้องมาแนะนำเกมพวกนี้อีกไม่รู้กี่รอบต่อกี่รอบ ทั้งๆ  ที่ข่าวก็โหมกันทุกช่องทาง บอกตามตรงนะครับ ที่ต้องการนำมาเสนอก็เผื่อว่า  หลายท่านอาจจะละเลยบางเกมไป  เหตุผลอาจจะมาจากจดจ่อกับเกมหนึ่งเกมใดมากเป็นพิเศษ  เลยไม่ทันสังเกตว่ายังมีเกมอื่นๆ ที่น่าเล่นอยู่อีกเพียบ  ส่วนหนึ่งที่เป็นสาเหตุของการหลงลืม คือช่วงเดือนกรกฎาคมมาจนถึงสิงหาคม  มีเกมเปิดตัวไปมากมายหลายเกม  หลายค่ายก็แห่กันเปิดเพื่อแย่งชิงยอดจำนวนผู้เล่นมาไว้ในมือให้มากที่สุด  นั่นจึงเป็นเหตุผลที่ว่า ทำไมหลายๆ ค่ายต้องเปิดมาชนกันแบบนี้
…..ผลดีเกิดกับเกมเมอร์คือมีเกม ให้เลือกเล่นมากมาย แต่ข้อเสียก็มีอยู่ตรงที่ไม่สามารถเล่นได้ครบทุกเกม  เพราะมีเวลาไม่พอ ส่วนใหญ่เกมเมอร์บ้านเรามักจะเล่นกันแบบจริงๆ จังๆ  เอาให้เก่งกันแบบรวดเร็ว เลเวลตันในพริบตา  เพราะฉะนั้นการจะให้ไปเล่นเกมอื่นแล้วลดเวลาของหนทางสู่ดวงดาวของเกมที่ชอบ มันย่อมเป็นไปไม่ได้ ทำให้เกมดีๆ  บางเกมพ่ายแพ้เพราะเหตุที่ว่าอีกเกมมันแรงกว่า กระแสดีกว่า  หรือแพ้เพราะเขามาก่อน ยากที่เกมเมอร์ที่ลงทุนไปแล้วจะถอนตัว  อันนี้ก็สุดแล้วแต่จะคิดกันว่ายังไง แต่หากเลือกได้ ผมก็จะขอลองมันให้ครบทุกเกม แล้วตัดสินใจว่าชอบเกมไหนเป็นพิเศษ  หากตัดสินใจได้ก็เล่นเกมนั้นไปยาวๆ แล้วดูเบอร์ 2 ว่าชอบเกมไหน เบอร์ 3  เกมอะไร ว่างเว้นจากเกมหลักก็มาเล่นเบอร์ 2 เบอร์ 3 ตามลำดับ  แบบนี้ไม่เคลียดดีครับ คิดง่ายๆ ก็เหมือนมีแฟนมีกิ๊กแหละครับ  ว่างจากแฟนไปหากิ๊กประมาณนั้น
…..แค่อยากจะฝากไว้สำหรับ เกมเมอร์บ้านเราที่ชอบเล่นกันแบบลืมหูลืมตา ช่วงนี้เกมเปิดเยอะ  มันก็ไม่ได้หมายความว่าเราต้องเล่นเกมให้มากขึ้น  ให้นานขึ้นเพื่อจะเล่นได้ครบทุกเกม  แต่ควรจะจัดสรรปันส่วนแบ่งเวลาการเล่นให้ถูกต้อง เรียนเป็นเรียน  เล่นเป็นเล่น พักเป็นพัก ถึงเวลากินต้องกิน ส่วนเกมที่รัวๆ เปิด  ก็เล่นเอาตามชอบครับ  เพราะที่ค่ายเกมเขามาแข่งกันเปิดแบบนี้ก็เพื่อเป็นตัวเลือกสำหรับเกมเมอร์ นั่นแหละ ค่ายไหนเกมดีบริการเยี่ยมก็เอาใจกันไปเต็มๆ  แต่หากพลาดขึ้นมาก็ตัวใครตัวมันเพราะช่วงนี้ตัวเสียบเยอะซะด้วย  ผลประโยชน์ก็ตกที่เกมเมอร์เข้าเต็มๆ  แต่หากใช้ประโยชน์ที่ได้ในทางที่ผิดก็เป็นผลเสียเหมือนกัน ฝากไว้ด้วยนะครับ

 