เมื่อวันที่ 23 เมษายน ที่ สภ.วังน้อย จ.พระนครศรีอยุธยา พ.ต.อ.มงคล วรุณโณ รองผู้บังคับการตำรวจภูธรจังหวัดพระนครศรีอยุธยา พร้อมด้วย พ.ต.อ.รณรงค์ฤทธิ์ วาพันสุ ผกก.สภ.วังน้อย แถลงผลการจับกุมคนร้ายชื่อ นายสายชล ไหมล้วน อายุ 25 ปี อยู่บ้านเลขที่ 40 หมู่ 2 ตำบลชะแมบ อ.วังน้อย จ.พระนครศรีอยุธยา ซึ่งเป็นวัยรุ่นหน้าตาดี หลังก่อเหตุขัดขวางการจับกุมด้วยการยิงปืน 5 นัด ใส่เจ้าหน้าที่ตำรวจป้องกันปราบปราบสถานีตำรวจภูธรวังน้อย และอาสาสมัครตำรวจชุมชน เหตุเกิดที่ริมถนนเลียบคลอง 26 หมู่ 5 ตำบลวังจุฬา อำเภอวังน้อย จังหวัดพระนครศรีอยุธยา เมื่อกลางดึกของเมื่อคืนที่ผ่านมา ซึ่งมี ร.ต.ท.โสมนัส สวัสดิกิจ รอง สวป.สภ.วังน้อย เป็นหัวหน้าชุดในการตรวจค้นจับกุม
ทั้งนี้ ผู้ต้องหาไม่ยอมให้จับกุมและเปิดฉากยิงปืนใส่เจ้าหน้าที่ตำรวจ แต่โชคดีตำรวจไม่บาดเจ็บ เพราะสวมเสื้อเกาะกันกระสุนทุกนาย อย่างไรก็ตาม คนร้ายถูกกระสุนปืนของตนเองลั่นใส่ 1 นัดที่ขาซ้ายจนบาดเจ็บ
อย่างไรก็ตาม ตำรวจได้ยึดปืนขนาด .357 จำนวน 1 กระบอก กระสุน 1 นัด และปลอกกระสุนที่ยิงไปแล้วอีก 5 นัด ยาบ้าจำนวน 1,000 เม็ด เงินสดจำนวนหนึ่งมาเป็นของกลางในคดี พร้อมแจ้งข้อหาขัดขวางการจับกุมเจ้าพนักงาน พยายามฆ่าเจ้าพนักงาน มียาเสพติดไว้ในความครอบครองเพื่อจำหน่าย และมีอาวุธปืนเถื่อนไว้ในความครอบครอง โดยผู้ต้องรับสารภาพว่าเคยต้องโทษจำคุกมาแล้ว 5 ครั้ง มีหลายคดี ทั้งคดีเกี่ยวกับสาเสพติด คดีลักทรัพย์ และคดีพยายามฆ่า ซึ่งล่าสุดเพิ่งต้นโทษออกมาเมื่อปลายปี′55 โดยล่าสุดต้องกลับมาค้ายาบ้าอีกครั้ง เพราะต้องหาเงิน มาเลี้ยงภรรยาถึง 5 คน ที่แยกอยู่กันคนละบ้าน