ชื่อเกม:	Undead Slayerแนวเกม:	Actionผู้ให้บริการ:	Hangame (Korea)ช่องทาง   ดาวน์โหลด:	Android Google Play: https://play.google.com/store/apps/details?id=com.nhncorp.skundeadgrIOS  App Store:                                                 https://itunes.apple.com/app/undead-slayer/id576664803?mt=8
 
 
 
เกมส์ Undead Slayer
          หากคุณชื่นชอบเกมสไตล์บู๊ล้างผลาญฟันแหลก สนุก มันส์ ปนสะใจ Undead Slayer คือเกมที่ตอบโจทย์ความต้องการของคุณได้อย่างสาแก่ใจเลยทีเดียว
          Undead Slayer เป็นเกมแนว Action Hack & Slash ที่เล่าเรื่องผ่านการต่อสู้ของตัวเอกเพียง 1 ตัวกับกองทัพปิศาจที่จะดาหน้าเข้ามาให้พระเอกของเราได้ฟาดฟันด้วยการคอมโบอย่างต่อเนื่อง ท่าโจมตีสุดเท่ สกิลโจมตีที่สวยงามและยิ่งทำให้คุณสะใจเมื่อคุณใช้สกิลโจมตีกองทัพศัตรูจนกระเด็นล้มกระจายออกไปพร้อมกับวิ่งเข้าโจมตีซ้ำอย่างต่อเนื่อง เล่นเอาเลือดสาดท่วมจอกันทีเดียว
เกมส์ Undead Slayer
          Undead Slayer เป็นเกมที่รูปแบบการควบคุมที่ค่อนข้างง่ายมาก เพียงคุณแตะนิ้วลงบนหน้าจอ Smartphone หรือ Tablet ตัวละครก็จะวิ่งไปยังจุดที่คุณแตะลงไป หากจะโจมตีเป้าหมายก็เพียงแค่แตะไปยังศัตรูตัวละครก็จะวิ่งเข้าไปฟันไม่ยั้งจนกว่าเป้าหมายจะถึงฆาต โดย 1 ด่าน จะแบ่งรูปแบบการเล่นออกเป็น 3 รูปแบบ คือ 1. ต่อสู้โดยจำกัด HP 2. ต่อสู้โดยจำกัดเวลา 3. ต่อสู้โดยจำกัดจำนวนครั้งที่โดนโจมตี สำหรับรูปแบบ 3 ค่อนข้างยากและท้าทายมาก เพราะคุณสามารถโดนศัตรูโจมตีได้แค่ 3 ครั้งเท่านั้น ฉะนั้นการเล่นเกม Undead Slayer ก็ต้องอาศัยเทคนิคการเล่นเล็กน้อย คุณไม่สามารถดาหน้าเข้าโจมตีเป้าหมายได้ตลอดเวลา ต้องรู้จักหยุดและถอยในบางจังหวะ หากเจอศัตรูจำนวนมากก็ควรลากรวมเป็นกลุ่มและใช้สกิลโจมตี หรืออาจจะต้องพุ่งเข้าโจมตีศัตรูในระยะประชิดดูดเลือดเพื่อเติมพลังจากเป้าหมาย ถือว่าเกมใส่รายละเอียดในด้านของลูกเล่นในการควบคุมตัวละครได้ดี ส่งผลให้การเล่นเกมนี้หลากหลายและไม่น่าเบื่อ
ระบบพิเศษในเกม Undead Slayer

อาวุธและชุดเกราะ

          อาวุธภายในเกมมีให้คุณได้เลือก 3 แบบ คือ หอก ดาบใหญ่ และดาบคู่ แน่นอนว่าอาวุธทั้ง 3 แบบมีรูปแบบการโจมตีที่แตกต่างกัน เทคนิคการโจมตีและลูกเล่นในการใช้อาวุธแต่ละแบบต่างกันไปด้วย อีกทั้งอาวุธยังแฝงด้วยธาตุต่างๆ ซึ่งจะผลทำให้เป้าหมายติดสถานะต่างๆ ด้วย แถมอาวุธก็มีขนาดใหญ่ เท่ห์ไม่หยอก ส่วนชุดเกราะก็จะมีหลากหลายสไตล์ แต่จะเน้นเพิ่มพลังป้องกันอย่างเดียว สำหรับอาวุธชุดเกราะสามารถหาซื้อได้จาก Item Mall และได้จากการเปิดกล่องหลังจากจบภารกิจในด่านบอส อีกทั้งอาวุธและชุดเกราะที่ได้จากการเปิดกล่องยังสุ่มเกรดด้วย ยิ่งดาวเยอะก็ยิ่งมีคุณสมบัติที่ดีมากตามไป
เกมส์ Undead Slayer


อัพเกรดอาวุธและชุดเกราะ

          เพิ่มประสิทธิภาพของอาวุธและชุดเกราะของคุณได้ด้วยการตีบวก ยิ่งบวกมากพลังป้องกันและพลังโจมตีก็จะยิ่งสูงขึ้น แน่นอนว่ามันจะทำให้คุณสนุกกับการโจมตีศัตรูมากขี้นด้วยอาวุธที่ทรงอานุภาพ
เกมส์ Undead Slayer
 

เพิ่มความสามารถของตัวละครด้วยสกิล

          สกิลมีอยู่ 2 ประเภทคือ สกิลแบบติดตัวและสกิลแบบเรียกใช้งาน สกิลแบบติดตัวจะช่วยเพิ่มประสิทธิภาพด้านต่างๆ ของตัวละครให้มากขึ้น เช่น เพิ่มโอกาสหลบหลีก โอกาสติดคริติคอล เพิ่ม HP SP เป็นต้น ส่วนสกิลแบบเรียกใช้งานก็จะเป็นสกิลโจมตีรูปแบบต่างๆ สกิลโจมตีจะทำให้คุณสนุกไปกับเกมมากขึ้น ไม่ใช่แค่ดาหน้าฟันอย่างเดียวแน่นอน
เกมส์ Undead Slayer


คู่หูและสัตว์เลี้ยง

          ตัวเกมมีระบบคู่หูที่คุณสามารถเรียกคู่หูออกมาสลับกับตัวละครหลักเพื่อใช้ต่อสู้แทนกันได้ระหว่างการต่อสู้ คู่หูที่มีระดับสูงก็จะมีสกิลพิเศษติดตัวมาด้วย แถมยังอัพเกรดคู่หูให้เลเวลสูงขึ้นได้อีก แน่นอนว่าความสามารถก็จะยิ่งเพิ่ขึ้นตามไปด้วย ด้านสัตว์เลี้ยงจะมี 2 ประเภทคือ ม้ากับนกอินทรีย์ เมื่อเรียกออกมาจะช่วยให้ผู้เล่นโจมตีเป้าหมายได้ ถือว่าเป็นอีกหนึ่งลูกเล่นที่ทำให้เกมมีความหลากหลายในรูปแบบการเล่นมากขึ้น
เกมส์ Undead Slayer

          นอกจากนี้ตัวเกมยังมีระบบอื่นๆ อีกมากมาย ไม่ว่าจะเป็นระบบ Achievement ระบบ Collection ที่คุณต้องทำตามเงื่อนไขที่กำหนดให้ได้หรือสะสมของให้ครบ เพื่อนำมาแลกรางวัลต่างๆ อีกทั้งตัวเกมยังมีสนามแข่งขันพิเศษ เพื่อให้คุณสะสมคะแนนแข่งขันกับผู้เล่นอื่นได้อีกด้วย
เกมส์ Undead Slayer
       สำหรับความแรงของเกม Undead Slayer แม้จะเพิ่งเปิดให้ดาวน์โหลดเล่นกันไปไม่นานมากนัก แต่สามารถไต่อันดับความนิยมทั้งใน Google Play และ Apple Store ขึ้นมาเรื่อยๆ ล่าสุดใน Google Play อยู่ในอันดับที่ 33 ของเกมยอดนิยม และอันดับที่  16 ของเกมที่ทำรายได้สูงสุด ส่วนใน Apple Store ก็ไม่น้อยหน้าเลย ในชาร์ทเกมยอดนิยมอยู่ในอันดับที่ 22 และทำรายได้มาในดันดับที่ 19 แซงหน้าเกมฮิตหลายๆ เกมไปได้ในระยะเวลาอันสั้น
เกมส์ Undead Slayer
เกมส์ Undead Slayer
 หากใครกำลังมองหาเกมบนสมาร์ทโฟนที่สนุก มันส์ สะใจ ควบคุมง่ายและ รูปแบบเกมที่เข้าใจง่าย Undead Slayer ถือว่าเป็นเกมที่ตอบโจทย์ทั้งด้านความสนุกรวมไปถึงระบบเกมที่ทำออกมาได้ดีมากที่คุณไม่ควรมองข้ามเลย
 
 
 