
สำหรับนางร้ายหน้าเป๊ะ ดิว อริสรา ที่กำลังถูกจับตามองเรื่องความรักกับแฟนหนุ่มไฮโซ ไผ่ วันพอยท์ ว่าจะสรุปไปในทางไหน? และยังต้องลุ้นกันต่อไป ถึงเรื่องความรักจะลุ่มๆ ดอนๆ แต่เรื่องงาน ดิวเธอกลับมาฮอตอีกครั้ง ตอนนี้กำลังจะมีผลงานละครออกมาให้แฟนๆ ได้ชมกันแล้วด้วย
และลองส่องชีวิตส่วนตัวของดิว ต้องบอกว่าเธอชีวิตดี๊ดี เพราะอายุก็ยังน้อย แต่ก็มีทั้งบ้านและรถพร้อมแล้ว ซึ่งบ้านนั้นก็หลังใหญ่น่าอยู่มากทีเดียว มีพื้นที่จอดรถและให้น้องหมาที่ดิวเลี้ยงไว้หลายตัวได้วิ่งเล่นกันสบายๆ และวันว่างๆ นอกจากช้อปปิ้ง ก็เห็นภาพดิวมานั่งเล่นอ่านหนังสืออยู่ริมบ่อที่เลี้ยงปลา รอบบ้านก็ปลูกต้นไม้ บรรยากาศน่าอยู่มากทีเดียว รวมถึงรถหรูปอร์เช่ที่เห็นบ่อยๆ ก็จะเป็นสีแดง ซึ่งราคาแต่ละคันสูงถึงขั้นแปดหลัก 
ยังไงก็เป็นกำลังใจให้ดิว ทั้งเรื่องงานและความรักนะคะ
รูปภาพจากอินสตาแกรม @duearisara