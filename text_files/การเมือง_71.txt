คอหวยพิษณุโลก ต่างแห่ซื้อเลขเด็ด ทะเบียนรถนายก ที่เดินทางมาตรวจราชการและให้กำลังใจผู้ประสบภัยน้ำท่วมที่ จ.พิษณุโลก ซึ่งปรากฏว่า แค่รู้ว่าทะเบียนรถนายกฯ ขึ้นนั้นเลขอะไร ต่างไปหาซื้อกันเกลี้ยงทุกแผง
(4 ก.ย.62)  ผู้สื่อข่าวรายงานว่า วันนี้ พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้เดินทางมาตรวจเยี่ยมและให้กำลังใจผู้ประสบภัยน้ำท่วม ที่ จังหวัดพิษณุโลก ในเวลา 13.00-15.00 น. ปรากฏว่า วันนี้ทั้งวันคอหวยที่จังหวัดพิษณุโลก ต่างเฝ้ารอดูทะเบียนรถที่นายกรัฐมนตรีนั่งมาตรวจราชการ
จนกระทั่งเวลา 13.00 น. พลเอกประยุทธ์ จันทร์โอชา นายกรัฐมนตรี ได้นั่งรถยี่ห้อโตโยต้า Vellfire สีดำ หมายเลขทะเบียน 2กร 6767 กรุงเทพมหานคร ซึ่งมีทั้งคอหวย มาดักรอชมที่บริเวณศาลากลางจังหวัดพิษณุโลก และที่วัดดวงพลวง ต.วังพิกุล จ.พิษณุโลก และไม่ลืมใช้มือถือถ่ายภาพทะเบียน คือ 2 กร 6767 กรุงเทพมหานคร ซึ่งหลายคนตั้งใจมาถ่ายภาพไว้ เพื่อนำไปเสี่ยงโชค สลากกินแบ่งรัฐบาลประจำงวดวันที่ 16 ก.ย. 62  ขณะที่ผู้สื่อข่าวได้เช็กไปตามแผงหวยต่างๆ ในจังหวัดพิษณุโลก พบว่าเลขเด็ด 67 เกลี้ยงทุกแผง

ผู้สื่อข่าวรายงานวา ในขณะที่นายกรัฐมนตรี ได้พูดคุยกับประชาชนที่ประสบอุทกภัย ที่วัดดวงพลวง นั้น ก็พูดเชิงหยอกล้อประชาชนว่า "นายกฯ มาเดี๋ยวก็ไปซื้อหวยกันอีกละ เล่นกันเบาๆๆ นะหวย แทงกันพอดี จะได้มีเหลือใช้" ทำให้ประชาชนที่ได้ฟังต่างหัวเราะชอบใจกันทั้งหอประชุม
>> นายกฯ บิ๊กตู่ ตรวจน้ำท่วมยโสธร ชาวบ้านไม่พลาดส่อง ทะเบียนรถ-เลขเฮลิคอปเตอร์
>> เลขเด็ดทะเบียนรถนายกฯ ลงพื้นที่นครศรีธรรมราช ชาวบ้านเผยมาคราวก่อนก็ให้โชค
>> ตรวจหวย ตรวจผลสลากกินแบ่งรัฐบาล งวด 16 กันยายน 2562 ตรวจรางวัลที่ 1