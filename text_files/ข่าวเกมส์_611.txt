บอกเลยว่างานนี้มีทุกวันแน่นอนสำหรับประเด็นร้อนประเด็นดราม่าของเกม Ragnarok Online ที่กลับมาเปิดให้บริการใหม่อีกครั้งโดยเจ้าของไอพีดั้งเดิม Gravity Game Tech หลังจากที่เปิดให้บริการในประเทศไทยมาแล้วกว่า 4 ปีโดยทาง Electronics Extreme หรือ EXE นั่นเอง ซึ่งเซิร์ฟเวอร์ใหม่ที่เปิดเมื่อวานนี้ (28 พฤษภาคม 2020) จะเป็นแพทช์ใหม่ล่าสุดที่ไม่เคยเปิดให้บริการในประเทศไทยมาก่อนจะฟังก์ชั่น ฟีเจอร์ใหม่ๆ เพียบยกตัวอย่างเช่น หน้าต่าง UI ทั้งหมด การตีบวกจะมีการแสดงเปอร์เซ็นความสำเร็จให้เห็นชัดเจนไม่เหมือนสมัยก่อนที่ใช้ดวงอย่างเดียว ระบบนำทาง Navigative รวมไปถึงมอนสเตอร์ใหม่ เมืองใหม่ไอเทมใหม่ๆ ที่แฟนเกมจะต้องชื่นชอบ แต่วันนี้เราจะมาพูดถึงประเด็นที่เรื่องของ การสุ่มไอเทม Beginner Scroll 
 

เพราะเมื่อวานนี้ทางแฟนเพจ Facebook ของ Ragnarok Gravity Thailand ได้มีการเปิด Live Streaming ก่อนที่จะเปิดเกมในรายการ "คุยกันล่างพรอน EP.9" ก็มีการพูดถึงประเด็นต่างๆ มากมายรวมไปถึงไอเทมที่อยู่ใน Beginner Scroll ด้วยว่าข้างในนั้นผู้เล่นจะมีโอกาสได้รับของอะไรบ้าง ซึ่งอารมณ์เหมือนการโปรโมทนั่นแหละ ซึ่งบอกเลยว่าไอเทมก็มีหลายๆ ชิ้นที่น่าสนใจถูกแบ่งเปอร์เซ็นในการออกที่แตกต่างกันตั้งแต่ของเกลือจนไปถึงของเทพ มันก็เป็นเรื่องพื้นฐานอยู่แล้ว ดังนั้นเบื้องต้นผู้เล่นทุกคนรู้ความเสี่ยงที่จะสุ่มกันดีอยู่แล้วว่ามันมีโอกาสไม่ได้ของที่ต้องการในเรื่องนั้นมันก็เป็นเรื่องปกติ แต่ประเด็นมันอยู่ที่เกลือ (ไอเทมปกติ) มีบางชิ้นที่ไม่ได้มีอยู่ในที่แจ้งเอาไว้ตอน Live Streaming

โดยแฟนเพจ ใต้เตียง Prontera ได้เอารูปภาพสิ่งที่ทีมงานของ Gravity Game Tech พูดเอาไว้ว่า Beginner Scroll จะมีไอเทมอะไรอยู่ในนั้นบางรวมไปถึงภาพตัวอย่างไอเทมมาให้ดู แล้วก็เอารูปภาพไอเทมบางชิ้นที่เป็นขยะภายในใบสุ่มที่ไม่ได้มีแจ้งเอาไว้เลยทำให้เกิดความไม่พอใจในตัวผู้เล่นเป็นอย่างมาก จนถึงขนาดพิมพ์มาว่า "ได้เทสอะไรกันบ้างมั้ยก่อนเปิด? แล้วจะแก้ไขยังไงครับกับคนที่เปิดไปแล้ว Ragnarok Gravity Thailand" ใครเจอแบบนี้ก็คงเซ็งไปตามๆ กันเพราะเหมือนโดนต้มเอาขยะเพิ่มมาภายในใบสุ่มเพื่อลดโอกาสได้ไอเทมพิเศษมากขึ้นแบบนี้ทาง Garvity จะมาตอบยังไงต้องรอชมกัน

นี้ยังไม่รวมกับปัญหาวันแรกที่เจอของตัวเกม Ragnarok Online ที่เซิร์ฟเวอร์แลคคนแน่นจัด เดินไม่วาร์ปไม่ได้ ก็เป็นเรื่องที่พอเข้าใจได้อยู่เพราะจำนวนคนเล่นนั้นมันเยอะจริงๆ ก็ไม่แปลกที่จะเกิดอาการแบบนี้ แต่อีกมุมหนึ่งของเกมเมอร์ก็ตั้งคำถามว่า "รู้อยู่แล้วว่าคนเยอะทำไมไม่เตรียมให้พร้อม" มันก็ตอบได้หลายแบบ ในมุมมองของผมทางทีมงานคงเตรียมพร้อมไว้ระดับหนึ่งแล้วจากการประเมินในช่วง Close Beta แต่เพียงตอน Open Beta คนอาจจะมาเยอะกว่าที่คิดก็เป็นได้