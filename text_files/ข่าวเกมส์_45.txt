Kali Dragon Nest
Kali หรือชื่อไทย กาลี ตัวละครล่าสุดจากเกมส์ Dragon Nest ที่เซิร์ฟเวอร์ไทยนำเข้ามาให้ได้เล่นกันก่อนกำหนด ซึ่งจริงๆแล้วตัวเธอจะมาช่วงแพทช์เลเวล 60 แต่ของไทยกลับได้เล่นกันในช่วงแพทช์เลเวล 50 กันเลย Kali เป็นตัวละครสาวสวยคนที่ 4 ซึ่งมีเอกลักษณ์อยู่ที่หน้าอกหน้าใจใหญ่พิเศษไม่เหมือนใคร แถมเป็นตัวละครเดียวที่หน้าอกเด้งได้ จึงเป็นตัวละครที่ชายหนุ่ยทั้งหลายรอเล่นกันมากที่สุดเลยก็ว่าได้ แถมสีผิวของเธอก็โดดเด่น เพราะเป็นสาวผิวสีคล้ำที่อาจถูกใจหลายคน
Kali Dragon Nest
ความเป็นมาของ Kali
Kali เกิดในหมู่บ้าน Hermit ซึ่งเป็นหมู่บ้านของชนเผ่าโบราณกลุ่มหนึ่ง ซึ่งปกติแล้วชนเผ่าโบราณจะมีพลังอำนาจพิเศษ แต่เผ่าโบราณหมู่บ้านนี้เป็นชนเผ่าโบราณที่ไร้พลัง จึงอพยพหนีสงครามในยุคโบราณ มาตั้งถิ่นฐานในทะเลทรายแทน จนกระทั่งถึงยุคปัจจุบันก็ได้มีนักพยากรณ์คนหนึ่งชื่อว่า Arno ทำนายว่าจะมีเด็กผู้มีพลังพิเศษเกิดมาที่หมู่บ้านแห่งนี้ และเธอจะเป็นผู้ชี้นำทางให้นักพยากรณ์ ที่เป็นลูกหลานชนเผ่าโบราณคนต่อไป ซึ่งนั่นก็หมายถึง Rose นั่นเอง
หลังจากที่ Kali เกิดมาและใช้ชีวิตอยู่ในหมู่บ้าน Hermit จนเติบโตขึ้นเป็นสาว ก็ได้เป็นนักรบปฏิบัติภารกิจต่างๆให้กับทางหมู่บ้าน จนกระทั่งวันหนึ่งก็เกิดเรื่องที่คาดไม่ถึงขึ้น เธอกลับมาจากทำภารกิจและพบว่า ผู้คนในหมู่บ้านของเธอถูกสังหารจนหมด ไม่มีใครเหลือรอดแม้แต่คนเดียว และเธอได้พบกับวิญญาณของ Kahalum ผู้เป็นอาจารย์ของเธอ เล่าว่าคนที่ฆ่าชาวบ้าน กวาดล้างหมู่บ้าน Hermit ก็คือ Lambert หมาป่าทะเลทรายสีเงิน ที่เป็นหนึ่งในพวก Dragon Follower นั่นเอง Kahalum ได้เล่าถึงเรื่องราวทั้งหมดและสิ่งที่ Kali จะต้องทำให้เธอฟัง ซึ่งเธอเป็นผู้ที่ชะตากำหนดไว้ และสิ่งที่เธอต้องทำเป็นอย่างแรกก็คือ ต้องไปค้นหาทายาทชนเผ่าโบราณ ที่มีชะตากรรมเดียวกับเธอ ที่หมู่บ้านแพร์รี่ทาวน์ การผจญภัยของ Kali จึงเริ่มต้นขึ้นที่นี่ 
Kali Dragon Nest
ข้อมูลการเล่น Kali
Kali เป็นนักสู้สาวจากทะเลทราย จึงมีผิวสีคล้ำ และมีจุดเด่นที่ นม เอ๊ย!ไม่ใช่ จุดเด่นอยู่ที่การต่อสู้แบบชนเผ่าทะเลทราย ที่แบ่งออกเป็นการต่อสู้ด้วยวิชาหมอผี ไสยเวทย์ กับการต่อสู้ด้วยการเต้น การร่ายรำ อัญเชิญ ซึ่งแยกออกเป็นสองสายชัดเจน คือสายมนต์ดำ ไสยเวทย์ จะเน้นไปที่ Magic Attack ใช้อาวุธประเภทพัด ส่วนสายท่าเต้น ร่ายรำ จะเป็นสาย Physical Attack ใช้อาวุธประเภทกงจักร คลาสแรกของเธอก็คือ Kali นั้นจะมี Skill ให้เลือกทั้งสองสาย ดังนั้นต้องเลือกให้ดีๆ
สคิลที่แนะนำสำหรับ Kali สาย Screamer (Magic Attack)
 

Kali Dragon Nest Despair Needle เรียกหนามความมืดออกมาทิ่มแทงศัตรู สคิลนี้ไม่แรงแต่ใช้ขัดจังหวะศัตรูได้ดี แนะนำไม่ต้องอัพเยอะ แค่ 1 ก็พอ
Kali Dragon Nest Nagative Ghost เรียกผีเร่ร่อนออกมารบกวนศัตรู ทำให้ศัตรูติดอาการชะงัก ยิ่งเลเวลมาก ศัตรูยิ่งชะงักนาน

 
สคิลที่แนะนำสำหรับ Kali สาย Dancer (Physical Attack)
 

Kali Dragon Nest Fancy Turn หมุนตัวโจมตีอย่างต่อเนื่อง ใช้ง่ายและแรงพอสมควร
Kali Dragon Nest Spirit Blow ท่าที่เหมาะมากกับ pvp เพราะเรียกยักษ์ออกมาต่อยอย่างรุนแรง ลด Super Armor อย่างมาก

 
สคิลที่ควรอัพทั้งสองสาย
 

Kali Dragon Nest Phantom Guard เรียกผีออกมาบัพเพิ่มค่า Super Armor และป้องกัน HP ลด แต่ไปลด MP แทน เป็นเวลา 15 วินาที
Kali Dragon Nest Spirit of Genie เรียกวิญญาณยักษ์จินนี่ มาบัพ เพิ่มค่า Int, Agi, Str, Vit 80% เป็นเวลา 15 วินาที

 
จากนั้นพอเลเวล 15 ขึ้นไป Kali จะสามารถเลือกคลาสใหม่ ที่แยกสายชัดเจนได้แล้ว นั่นคือ Screamer สายไสยเวทย์ที่ใช้มนต์ดำ และสาย Dancer ที่ใช้ท่าร่ายรำโจมตีหรืออัญเชิญ
Kali Dragon Nest
Screamer 
คลาสผู้ใช้เวทมนตร์แบบไสยเวทย์ ซึ่งท่าโจมตีจะเป็นธาตุมืดเกือบทั้งหมด ใช้อาวุธหลักเป็นพัด เพราะพัดจะให้ Magic Attack มากกว่า ลักษณะของสคิลจะเป็นการเรียกมือแห่งความมืดออกมาโจมตี เรียกวิญญาณออกมาโจมตี หรือใช้ยันต์ต่างๆสร้างคำสาปใส่ศัตรู ระยะการโจมตีจะเป็นระยะกลางถึงระยะไกล คลาสนี้สามารถแยกต่อเป็นคลาส 3 ได้อีกคือ สาย Dark Summoner ที่เน้นท่ามือแห่งความมืด กับสาย Soul Eater ที่เน้นการเรียกวิญญาณและใช้คำสาป
สคิลที่แนะนำของ Sceamer
 

Kali Dragon Nest Increase Soul ท่าบัพสละเลือด  เป็นท่าที่ใช้พลังชีวิตของตนเพื่อแลกกับพลังวิญญาณ เพื่อ Magic Attack  ขึ้น แต่แลกกับที่ HP ลดลงเรื่อยๆ สามารถเปิด/ปิดใช้งานได้อิสระ
Kali Dragon Nest Grudge Formation วงพิธีกรรมแห่งความมืด ผู้เล่นที่อยู่ในวงนี้จะได้รับบัพ เพิ่ม Attack ทั้งสองสาย และเพิ่มป้องกันธาตุมืด ส่วนศัตรูที่อยู่ในวงนี้ จะโดนดีบัพลดป้องกันและค่า Super Armor ลง

 
3rd class  ทำเควสต์เปลี่ยนได้เมื่อเลเวล 45 ขึ้นไป
Kali Dragon Nest
Dark Summoner :     สำหรับ Dark summoner นั้นจะเน้นไปทางการโจมตีเวทย์เป็นหลัก โดยจะมีพื้นฐานเวทย์เป็นธาตมืด  เน้นการโจมตีระยะใกล้-กลาง และมีสกิลสามารถเพิ่มความเร็วได้ด้วย
สคิลที่แนะนำสำหรับ ผู้ที่จะไปสาย Dark Summoner
 

Kali Dragon Nest Phantom Claw กรงเล็บความมืดจกศัตรู สามารถจกได้ 4 ครั้งติดกันโดยการคลิกซ้ายโจมตี เป็นท่าที่ไกลและรวดเร็ว แถมปิดคอมโบด้วยท่า Chain Claw ได้
Kali Dragon Nest Chain Claw หมัดความมืด ท่าต่อคอมโบสำหรับสายนี้ คุณสามารถกดคลิกขวาเพื่อใช้ท่านี้ได้ทันที หลังจากใช้ท่าอื่นๆเช่น Phantom Claw, Rampage Claw , Phantom's Rage เป็นท่าปิดคอมโบต่อยเสยให้ศัตรูลอยขึ้นฟ้า เพื่อทำคอมโบกลางอากาศได้อีก
Kali Dragon Nest Rampage Claw เรียกมือความมืดออกมาตบซ้าย ตบขวา และปิดด้วยท่าตบบ้องหูสองมือพร้อมกัน ทำให้ศัตรูติด Stun เป็นท่าที่แรงมาก แถมต่อคอมโบด้วย Chain Claw ได้อีก
 Kali Dragon Nest Phantoms Avenger ท่า Ultimate ของสาย Dark Summoner ใช้วิชาพิธีกรรมแห่งความมืด หลังเสร็จพิธีกรรม จะได้รับบัพอมตะในช่วงเวลาหนึ่ง แถมเพิ่ม Magic Attack และ  Cool down ของสคิลทั้งหมดลดลง (ยกเว้นสคิลนี้เอง)

 
Kali Dragon Nest
Soul Eater :  สำหรับ Soul Eater นั้นจะเป็นสายโจมตีระยะ กลาง-ไกล  การโจมตีจะเน้นการสร้างความปั่นป่วนให้กับศัตรู ซึ่งจะมี สกิลต่างๆ  มากมายซึ่งเน้นการสร้างคำสาปและติดสถานะต่างๆ
สคิลที่แนะนำสำหรับ ผู้ที่จะไปสาย Soul Eater
 

Kali Dragon Nest Stigma Of Cures ยันต์คำสาป ทำให้ศัตรูติดดีบัพโดยดาเมจแรงขึ้น หากศัตรูที่ติดดีบัพนี้ ใช้ท่าโจมตีเรา นอกจากนี้ยันต์ยังช่วยให้สคิลอื่นๆของสายวิญญาณแรงขึ้นด้วย เมื่อเวเล 6 สามารถปล่อยยันต์ได้ติดกันสองแผ่น หากคลิกโจมตีเพิ่ม
Kali Dragon Nest Summon Puppet คล้ายกับตุ๊กตาวูดู ใช้ได้ต่อเมื่อแปะยันต์ Stigma Of Cures ใส่ศัตรูก่อนเท่านั้น เราจะเรียกตุ๊กตาออกมาแทนตัวศัตรูนั้นๆได้ แล้วเราก็จะโจมตีใส่ตุ๊กตา มันจะส่งผ่านความเจ็บปวด(ดาเมจ) ไปยังเป้าหมายที่โดนยันต์นั่นเอง แต่ตุ๊กตากับเป้าหมายต้องห่างกันไม่เกิน 10 เมตร
Kali Dragon Nest Beast Spirit เรียกภูติหมาป่าออกมาโจมตี ท่ากว้างและรุนแรงดีมาก
Kali Dragon Nest Dragons Soul ท่า Ultimate ของสาย Soul Eater ช่วงแรกจะร่ายหลุมดำดูดศัตรูก่อน แล้วปิดท้ายด้วยวิญญาณมังกรขนาดใหญ่ออกมางับศัตรู เป็นท่าที่แรงมาก แถมศัตรูติดดีบัพ Delay ด้วย

 
Kali Dragon Nest
Dancer
นักเต้นรำแห่งความตาย ผู้มีความเร็วเป็นอาวุธ อาวุธที่เหมาะกับสายนี้คือกงจักร เพราะให้ Physical Attack ที่สูงกว่า ลักษณะท่าโจมตีจะเน้นการโจมตีในระยะประชิด ด้วยความเร็วและต่อเนื่อง นอกจากท่าร่ายรำโจมตีที่รวดเร็วแล้ว ก็ยังมีท่าร่ายรำเพื่ออัญเชิญวิญญาณหรือภูติต่างๆออกมาโจมตี หรือช่วย Buff ให้พวกพ้องด้วย ซึ่งก็จะแยกเป็นสองสายในคลาสสามได้อีกคือ Blade Dancer และ Spirit Dancer
คลิปตัวอย่าง Dancer
 





สคิลแนะนำสำหรับ Dancer ทั้งสองสาย
Kali Dragon Nest 
 

Ecstatic Dance ท่าร่ายรำอัญเชิญมอนสเตอร์ต่างๆออกมาบัพให้เรา โดยมี 3 รูปแบบ ควรอัพให้หมดถึง P3

แบบแรกคือกดใช้หลังเต้นไป 1 วินาที จะเป็นเรียกผีดิบออกมาเต้น ทำให้ศัตรูติดดีบัพกระดูกหัก และหากกดคลิกขวาจะเป็นการ Heal เพิ่ม HP ให้ปาร์ตี้
แบบสองคือกดใช้หลังเต้นไป 3 วินาที จะเรียก Dark Elf ออกมาบัพ Finish Attack ให้ปาร์ตี้
แบบสาม คือกดใช้หลังเต้นไป 6 วินาที เรียก Minotaur ออกมาเต้นเพิ่ม Max HP


Kali Dragon Nest Mist Step เป็นท่าที่เหมาะจะใช้หลบหลีกศัตรู หลังกดใช้จะพุ่งไปข้างหน้าอย่างรวดเร็ว แถมบังคับทิศทางได้ด้วย หรือกดโจมตีก็ได้
Kali Dragon Nest Sinia Turn ท่าสำหรับใช้หลบหลีกอีกท่า คือเมื่อคลิกขวาระหว่างที่ใช้ท่า Spinning Step จะเป็นการพุ่งไปข้างหน้าพร้อมหมุนตัวโจมตี ซึ่งระหว่างหมุนตัวนั้นช่วยเพิ่มระยะหลบหลีกด้วย

3rd class ทำเควสต์เปลี่ยนได้เมื่อเลเวล 45 ขึ้นไป
Kali Dragon NestBlade Dancer :  สำหรับสายอาชีพนี้จะเน้นการโจมตีระยะประชิด และมีสกิลที่รุนแรง ว่องไว และต่อเนื่อง แต่อาจโดนศัตรูสวนและเจ็บตัวได้ง่าย
สคิลที่แนะนำของ Blade Dancer


Kali Dragon Nest Breeze Call Dance ท่าบัพเพิ่มดาเมจ เพิ่มพลังป้องกันและเพิ่ม HP ชั่วขณะหนึ่ง เหมาะกับสาย Blade Dancer ที่ต้องเข้าประชิดศัตรู ท่านี้ ใช้ Cool down ร่วมกับท่า Illusion Dance ของสาย Spirit
Kali Dragon Nest Elegance Storm ท่าเหวี่ยงกงจักรโจมตี พร้อมกับสร้างพายุรอบตัว ทั้งแรงแถมลดดาเมจที่เราได้รับ 30% ด้วย
 Kali Dragon Nest Twinkle Spin ท่าคอมโบกลางอากาศที่ใช้ได้ดีของสายนี้ แถมระหว่างใช้งานจะมี Invincible Frame ด้วย
Kali Dragon Nest Inner Fire ท่า Ultimate ของสาย Blade Dancer พุ่งไปข้างหน้าและร่ายรำโจมตีอย่างต่อเนื่องจนเกิดประกายไฟ ที่ดูดศัตรูใกล้ๆมาโดนทั้งหมด ระหว่างใช้งานจะมี Invincible Frame


Kali Dragon Nest
Spirit Dancer :  สำหรับสายอาชีพนี้จะมีการโจมตีที่ระยะใกล้-กลาง  แต่เป็นโจมตีเป็นกายภาพทั้งหมด การโจมตีของสายนี้จะเน้นการเรียก Summon  ออกมาช่วยเราโจมตีเรา
สคิลที่แนะนำของ Spirit Dancer


 Kali Dragon Nest Illusion Dance ท่าบัพเสริมพลังให้กับสคิลเต้นอัญเชิญวิญาณทุกชนิด เพิ่มป้องกันและเพิ่ม HP ชั่วขณะเช่นกัน ท่านี้ ใช้ Cool down ร่วมกับท่า Breeze Call Dance ของสาย Blade
Kali Dragon Nest Dusk Hunter เรียกวิญญาณพรานออกมายิงธนู เป็นท่าที่มี AOE กว้างและโจมตีระยะไกลพอสมควร
Kali Dragon Nest Sufi Dancer เรียกภูติออกมาเต้นเป็นวง 4 ตัว รอบๆตัวเรา อย่างต่อเนื่องระยะหนึ่ง ซึ่งหากใช้กับศัตรูตัวใหญ่จะโจมตีได้ต่อเนื่องมาก
Kali Dragon Nest General Dawn Blade เรียกวิญญาณขุนพลออกมาใช้ง้าวฟาดฟันศัตรูอย่างแรง
Kali Dragon Nest Storm of Ewinia ท่า Ultimate ของสาย Spirit Dancer กลายร่างเป็นภูติแห่งลมตัวใหญ่ สร้างพายุหมุนขนาดยักษ์ ระหว่างใช้งานจะไม่ได้รับดาเมจ


สำหรับข้อมูลการเล่นของ Kali ทั้งหมดก็มีเท่านี้ ส่วนรายละเอียดสคิลของคลาส 3 นั้นเราเชื่อว่า แต่ละคนคงอัพเต็มกันอยู่แล้ว จึงไม่ขอกล่าวถึงมาก เอาเป็นแนะนำสคิลของคลาส 2 ที่ควรอัพแทนดีกว่า ส่วนจะเลือกเล่นสายไหนดีนั้น ถ้าอ่านแล้วก็คงจะนึกในใจกันได้อยู่แล้ว ว่าควรเล่นสายอะไร ซึ่งสุดท้ายขอสรุปข้อดของแต่ละสายไว้ดังนี้


Dark Summoner มีข้อดีที่ท่ารวดเร็วต่อเนื่อง มีระยะสคิลกว้าง
Soul Eater ข้อดีคือมีท่าคำสาป ทำให้ศัตรูติดดีบัพ เป็นตัวป่วน
Blade Dancer เป็นสายโจมตีประชิด เน้นท่าที่เร็วและต่อเนื่อง และมีท่าหลบหลีกเยอะ
 Spirit Dancer ใช้การเรียกภูติออกมาโจมตีในระยะกลางๆ ตัวเองไม่ต้องเข้าไปแลกมากนัก ท่าแต่ละท่ามีระยะกว้าง


ส่วนข้อเสีย ไม่ขอพูดถึงละกัน ไปหาเอาเองนะ