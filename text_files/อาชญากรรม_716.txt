เกิดเหตุสลดใจอีกครั้งหลังพบศพสาวหน้าตาดีวัย 25 ปี ถูกฆ่าข่มขืนอย่างทารุณ เสียชีวิตภายในห้องเช่าที่ อ.ปราณบุรี จ.ประจวบคีรีขันธ์ โดยสภาพศพนอนหงายเสียชีวิตจมกองเลือดอยู่บนพื้นห้อง ลักษณะศพเริ่มเน่าอืดและแข็ง คาดว่าเสียชีวิตมาแล้วประมาณ 2-3 วัน
ซึ่งพฤติการณ์คนร้ายถือว่าโหดเหี้ยมมากใช้เสื้อไหมพรมมัดข้อมือทั้งสองข้างของผู้ตายผูกติดกับต้นขาทั้งด้านซ้ายและด้านขวา เสื้อถูกถลกขึ้นสูงเหนือหน้าอก ส่วนช่วงล่างเปลือย
จากการตรวจสภาพศพเบื้องต้นพบว่า มีร่องรอยบาดแผลจากของมีคมที่บริเวณคอด้านขวา เป็นแผลลึกความยาวประมาณ 10 เซนติเมตร และมีรอยยุบที่ใบหน้า จากแรงกระแทกโดยเฉพาะที่บริเวณเป้าตาซ้ายด้วย

นอกจากนี้คนร้ายได้ขโมยทรัพย์สินผู้ตายไปด้วย ทั้งสร้อยคอทองคำหนัก 1 บาท 2 เส้น และกำไลข้อมือทองคำหนัก 1 บาท อีก 1 เส้น พร้อมทั้งโทรศัพท์มือถือและรถจักรยานยนต์ฮอนด้า สกู๊ปบี้ไอ สีฟ้าขาว
ซึ่งเหยื่อผู้เคราะห์ร้ายรายนี้คือ น้องฝ้าย อายุ 25 ปี ชาวบ้านแพรกตระคร้อ ต.บึงนคร อ.หัวหิน ทำงานเป็นเด็กเสิร์ฟที่ร้านอาหารอีสานชื่อดังแห่งหนึ่ง ใน อ.ปราณบุรี จ.ประจวบคีรีขันธ์
คดีนี้กลายเป็นคดีสะเทือนขวัญสังคมอีกครั้งเนื่องจากว่าคนร้ายได้ฆาตกรรมเหยื่ออย่างทารุณ และผู้ตายเป็นเด็กสาวหน้าตาดี คุยสนุก เป็นที่รักของเพื่อนๆ ไม่เคยมีปัญหาทะเลาะเบาะแว้งกับใคร เหตุการณ์นี้จึงไม่น่าเกิดขึ้นกับเธอเลย
หากย้อนกลับไปดูเหตุการณ์ก่อนเกิดคดีฆาตกรรมโหดครั้งนี้ พบว่าเมื่อช่วงกลางดึกของวันที่ 25มิถุนายน2560 ที่ผ่านมา น้องฝ้ายได้เลิกงานและออกจากร้านไปพร้อมกับเพื่อนชาย 1 คน จนกระทั่งเมื่อช่วงเวลาประมาณ 3นาฬิกาวันเดียวกัน น้องฝ้ายได้เช็กอินที่ร้านข้าวต้มแห่งหนึ่งใน อ.ปราณบุรี จากนั้นก็ไม่มีใครในที่ทำงานพบน้องฝ้ายอีกเลย

จนถึงวันที่ 27 มิถุนายน 60 เวลาประมาณ 22.00 น. ก็พบศพน้องฝ้ายถูกฆ่าอย่างทารุณภายในห้องพักของตนเอง
คดีนี้ทางเจ้าหน้าที่ตำรวจได้ตั้งเป้าประเด็นสงสัยสาเหตุของการฆาตกรรมหลักๆ คือ เรื่องฆ่าชิงทรัพย์ และ ฆ่าข่มขืน เนื่องจากว่าผู้ตายเป็นคนหน้าตาดีจึงทำให้มีผู้ชายเข้ามาชอบเป็นจำนวนมากและทรัพย์สินของผู้ตายหายไป
จากการสอบสวนเพื่อนบ้านได้เบาะแสที่น่าสนใจว่าวันที่เกิดเหตุพบเห็นชายคนหนึ่ง สวมเสื้อลายทหารและกางเกงขาสั้น รีบขี่จักรยานยนต์ของน้องฝ้ายออกไปจากห้องพักอย่างรวดเร็ว แต่ไม่เห็นน้องฝ้ายออกไปด้วย  คาดว่าคนร้ายน่าจะเป็นคนที่รู้จักสนิทสนมกับน้องฝ้ายเป็นอย่างดี จึงสามารถเข้าออกห้องพักของน้องฝ้ายได้
ซึ่งข้อสันนิฐานลักษณะการก่อเหตุคาดว่าคนร้ายน่าจะทำร้ายร่างกายน้องฝ้าย เนื่องจากว่าว่าน้องฝ้ายขัดขืนต่อสู้ จึงถูกมัดมือกับเท้า เพื่อให้คนร้ายสะดวกต่อการลงมือข่มขืน ก่อนที่คนร้ายจะใช้อาวุธมีดปาดคอและใช้ของแข็งทุบที่ใบหน้า จนน้องฝ้ายเสียชีวิต

หลังจากนั้นทางเจ้าหน้าที่ตำรวจจึงพุ่งเป้าผู้ต้องสงสัยไปที่คนใกล้ชิดจึงเชิญอดีตแฟนเก่าคือนายต้นที่เพิ่งเลิกรากันไป 1 เดือน แต่ยังคงวนเวียนไปหาน้องฝ้ายที่ทำงาน มาสอบปากคำที่สภ.ปราณบุรี เพื่อหาความเชื่อมโยงกับคดี แต่หลังจากที่เค้นสอบอยู่นานกว่า 5 ช.ม. ก็ไม่พบพิรุธหรือเบาะแสที่บ่งชี้ว่าอาจเกี่ยวข้องกับเหตุฆ่าสยองครั้งนี้ เจ้าหน้าที่จึงปล่อยตัวไป
จากนั้นทางเจ้าหน้าที่ตำรวจยังสืบทราบอีกว่ามีชายหนุ่มอีกคนที่มาสนิทสนมกับน้องฝ้าย เป็นวัยรุ่นอยู่ใน อ.กุยบุรี ซึ่งมักจะแวะเวียนมาหาผู้ตายบ่อยครั้ง จึงเร่งเชิญตัวมาสอบสวนว่ามีความเกี่ยวข้องกับคดีฆ่าโหดสะเทือนขวัญครั้งนี้หรือไม่
นับว่าเป็นคดีสะเทือนขวัญอีกครั้งที่คนร้ายก่อเหตุฆ่าข่มขืนอย่างทารุณ และที่สำคัญถ้าหากว่าเหยื่อกับคนร้ายเคยรู้จักกันมาก่อน ถือว่าฆาตกรคนนี้มีความอำมหิตเป็นอย่างมากที่สามารถฆ่าคนที่รู้จักกันได้อย่างเลือดเย็น
ถึงเวลาแล้วหรือยังที่สังคมไทยต้องให้ความสำคัญกับคดีฆ่าข่มขืนอย่างจริงจัง เพราะ ณ ปัจจุบันนี้พบว่าคดีฆ่าข่มขืนเกิดขึ้นบ่อยครั้งเหลือเกิน