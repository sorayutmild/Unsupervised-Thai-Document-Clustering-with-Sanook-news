สำหรับการเปิดตัว Nokia N9 คาดว่า คงจะสร้างความสนอกสนใจให้กับผู้ที่ได้พบเห็นไม่น้อยเลยครับ เพราะนอกจาก โนเกีย จะออกแบบให้ Nokia N9 มีลักษณะที่แตกต่างไปจาก สมาร์ทโฟนของโนเกีย รุ่นอื่นๆ แล้ว ระบบปฏิบัติการที่ใช้ ก็ยังไม่เหมือนใครอีกด้วย ซึ่ง Nokia N9 นั้น ถือว่า เป็นสมาร์ทโฟนตัวแรกของโนเกีย ที่ใช้ระบบสัมผัสทั้งหมด แม้กระทั่งปุ่ม Home ก็ยังไม่มีให้เห็นครับ ในวันนี้ เว็บไซต์ TechmoBLOG จะมาทำการ รีวิว Nokia N9 (Nokia N9 Review) ให้ชมกันครับ มาดูกันว่า ความพิเศษของ Nokia N9 นั้นมีอะไรบ้าง (ขออ้างอิงบทความจากต่างประเทศนะครับ)พูดถึงดีไซน์แล้ว คาดว่าหลายคนคงคิดว่า "โนเกียทำได้ยังไงนะ" เพราะว่า Nokia N9  ถือว่า ฉีกภาพลักษณ์ของโนเกียไปเลยครับ เพราะส่วนใหญ่มักจะคิดว่า  โทรศัพท์โนเกีย ก็คงจะเป็นแนวเหลี่ยมๆ เดิมๆ ปุ่มเยอะๆ ตัวเครื่องหนักๆ แต่  Nokia N9 ไม่ใช่ครับ มาดูดีไซน์แบบเต็มๆ ของ Nokia N9 กันครับ

Nokia N9  มาพร้อมกับหน้าจอแบบ AMOLED Display ขนาด 3.9 นิ้ว ความละเอียด 480x854  พิกเซล ซึ่งหน้าจอนั้นทำมาจาก Gorilla Glass ด้วยครับ  หมดห่วงเรื่องหน้าจอเป็นรอย นอกจากนี้ ตัวเครื่องทำมาจาก  โพลีคาร์บอเนตที่เชื่อมเป็นเนื้อเดียวกับหน้าจอกระจกโค้ง  และเคลือบด้วยลามิเนตอีกชั้นหนึ่งครับ

ด้านหลังตัวเครื่องนั้น  มีกล้องดิจิตอลความละเอียด 8 ล้านพิกเซล และใช้เลนส์ของ Calr Zeiss  ซึ่งเป็นเลนส์มุมกว้าง และมีรูรับแสงที่กว้างขึ้น ทำให้ถ่ายภาพในที่ๆ  มีแสงน้อยๆ ได้ดีครับ นอกจากนี้ ยังสามารถถ่ายวิดีโอขนาด HD ได้ และรองรับ  Widescreen 16:9 อีกด้วยครับ ว่ากันว่า Nokia N9 ถือเป็น Camera Phone ที่ดีที่สุดเท่าที่โนเกียเคยผลิตมาครับ
ด้านหลัง มี Dual-LED Flash หรือระบบแฟลชคู่ครับ
หลายคนอาจจะสงสัยว่า ในเมื่อ Nokia N9 ไม่มีปุ่ม Home แล้ว ถ้าเวลาเปิด App จะกลับมาด้านแรกยังไง ทางโนเกีย ได้แนะไว้ว่า ถ้าต้องการกลับไปยังหน้า Home ก็แค่วาดมือจากขอบหน้าจอ ก็สามารถกลับสู่หน้า Home ได้ทันทีครับ
ดีไซน์ด้านข้างครับ ถือว่า ไม่หนาไม่บางจนเกินไปด้านขวาของตัวเครื่อง จะเป็นปุ่มเปิด-ปิด/ล็อคเครื่อง และปุ่มปรับเสียงครับ
 
ด้านบน จะมีช่องสำหรับหูฟังขนาด 3.5 มิลลิเมตร ซึ่ง Nokia N9 เป็น สมาร์ทโฟนเครื่องแรกของโลกที่มาพร้อมเทคโนโลยี Dolby® Digital Plus  และเทคโนโลยีหูฟัง Dolby Headphone ที่ให้เสียงรอบทิศทาง ส่วนถัดมาก็จะเป็นช่องสำหรับ SIM Card ที่ถูกย้ายมาด้านบนแล้ว


ส่วนลำโพงขนาดใหญ่ อยู่ทางด้านล่างของตัวเครื่องครับ
มาดูที่ User Interface กันบ้างครับ Nokia N9  จะมีหน้าจอหลักอยู่ 3 หน้าจอ ก็คือ หน้าแจ้งเตือน (Notifications), หน้า  App รวม และก็หน้ารวม App ที่ถูกเปิดไว้ครับ (ดูคลิปจะเข้าใจมากขึ้น)  ซึ่งสามารถสไลด์จากซ้ายไปขวา ขวาไปซ้ายได้ นอกจากนี้ หน้า App  รวมถ้ากดค้างที่ App ใด App หนึ่งค้างไว้ จะขึ้นเครื่องหมายกากบาท  ให้เราเลือกว่า จะปิด App ใดบ้าง หรือจะเลือกปิดทั้งหมดก็ได้ครับ
 หน้า App รวมหน้า Notificationsหน้ารวม App ที่เปิดไว้ครับ
ทริคเล็กๆ น้อยๆ สำหรับการปลดล็อค Nokia N9 ที่นอกจากจะใช้การกดปุ่ม Unlock ด้านขวาตัวเครื่องแล้ว การ Double-tap หน้าจอก็สามารถปลดล็อคได้เช่นกันครับ นอกจากนี้ เว็บไซต์ที่เปิดบ่อยๆ สามารถเพิ่มให้หน้าเว็บไซต์นั้น เป็น App บนหน้าจอได้ด้วยครับ สะดวกมากๆ
 
 
ส่วนใครที่ขาด Social Networking อย่าง  Facebook กับ Twitter ไม่ได้ และกลัวว่า บนระบบปฏิบัติการ MeeGo จะไม่มี  App นี้ หายห่วงครับ เพราะ MeeGo เค้าก็รองรับเหมือนกันสำหรับคำถามที่ว่า Nokia N9 สามารถใช้งานแบบ Multi-tasking หรือสามารถใช้งานได้ทีเดียวพร้อมๆ กันหลายอย่างได้หรือไม่ คำตอบก็คือ ได้นะครับ ซึ่งสามารถทำงานแบบ Multi-tasking ได้สูงสุดถึง 15 Apps ด้วยกัน โดยไม่เจอปัญหาเครื่องกระตุก หรือหน่วงเลย ถึงแม้ว่า จะเปิดทั้งเว็บ ฟังเพลง หรือวิดีโอ ไปพร้อมๆ กัน  ซึ่งนี่อาจจะเป็นบทพิสูจน์ความสามารถของระบบประมวลผลความเร็ว 1GHz ที่ใช้บน  Nokia N9 ครับ
 ร่วมเป็นแฟนเพจเรา บน Facebook..ได้ที่นี่เลย!! 

