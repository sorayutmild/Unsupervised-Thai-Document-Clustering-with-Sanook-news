พ.ต.ท.ทักษิณ ชินวัตร อดีตนายกรัฐมนตรี เขียนจดหมายด้วยลายมือ ลงโพสต์ในกระดานข้อความเฟซบุ๊กส่วนตัวของ นายนพดล ปัทมะ ที่ปรึกษาทางกฎหมายส่วนตัว โดยจดหมายมีใจความส่วนหนึ่งว่า เนื่องด้วยบ้านเมืองขณะนี้ประสบภาวะวิกฤติน้ำท่วม จึงอยากให้พ้นวิกฤติ ซึ่งต้องการความสามัคคีในชาติ และส่วนตัวพร้อมที่จะสละความสุขส่วนตัว แม้ที่ผ่านมาจะไม่ได้รับความเป็นธรรม มากว่า 5 ปี แต่ก็จะอดทน
ทั้งนี้ จากการที่จะเสนอร่างพระราชกฤษฎีกาอภัยโทษ ที่อาจมีชื่อของตนเองรวมอยู่ด้วยนั้น ส่วนตัวมั่นใจว่า รัฐบาลจะไม่ทำการใดๆ ที่จะเป็นประโยชน์แก่ตนเอง หรือบุคคลใดเป็นการเฉพาะ
สำหรับจดหมายฉบับนี้ พ.ต.ท.ทักษิณ ได้ลงวันที่วันนี้ (20 พ.ย. 54) และสถานที่คือ ดูไบ สหรัฐอาหรับเอมิเรตส์
 
