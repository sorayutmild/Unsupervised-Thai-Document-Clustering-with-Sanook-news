พ่อมด แดเนียล แรดคลิฟท์ เผยจะเล่นหนัง Grand Theft Auto
Grand Theft Auto
แดเนียล แรดคลิฟท์ (Daniel Jacob Radcliffe) หรือที่คนส่วนมากมักรู้จักเขาในบทบาทของพ่อมดน้อย Harry Potter แต่ปัจจุบันเขาไม่ใช่เด็กน้อยอีกต่อไปแล้ว เป็นนักแสดงเต็มตัวที่พร้อมรับบททุกแบบในหนัง ซึ่งล่าสุดเขาออกมาเปิดเผยว่า เขาจะเล่นหนังเกี่ยวกับเกม Grand Theft Auto ที่ทางสำนักข่าว BBC กำลังถ่ายทำ 
Grand Theft Auto
ตามรายงานจากเว็บ The Hollywood Reporter แรดคลิฟท์ กล่าวว่าเขาจะรับบทเป็น Sam Houser ผู้ร่วมก่อตั้งและประธานใหญ่ของ RockStar Games ค่ายเกมส์ที่สร้างเกม Grand Theft Auto อันโด่งดังนั่นเอง ซึ่งภาพยนตร์ดังกล่าวนี้ ไม่ใช่ภาพยนตร์ที่สร้างมาจากเรื่องราวในเกม แต่เป็นภาพยนตร์เชิงสารคดี แนวดราม่า ที่ทาง BBC ถ่ายทำขึ้นเพื่อบรรยายถึงข้อพิพาท ที่กำลังเป็นเรื่องใหญ่โต ระหว่าง RockStar Games กับ Jack Thompson ทนายความที่เป็นฝ่ายต่อต้านเกมอย่างเด็ดขาด โดยเขายก GTA เป็นตัวอย่างเกมที่มีความรุนแรงที่มีผลเสียต่อสังคม
ภาพยนตร์ Grand Theft Auto ที่ว่านี้ จะฉายทางช่อง BBC ในช่วงรายการ Make it Digital ที่เป็นรายการนำเสนอด้านเทคโนโลยีและสารสนเทศ เกี่ยวกับการพัฒนาเกม โปรแกรม และสื่อดิจิตอลต่างๆ
จะว่าไปแล้ว ถ้า GTA จะทำหนังจริงๆ แดเนียล แรดคลิฟท์ ก็เหมาะกับบท Niko Bellic  ตัวเอกภาค GTA 4 เหมือนกันนะ ดูจากหนวดและเครา