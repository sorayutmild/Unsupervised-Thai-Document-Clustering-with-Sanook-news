ทำเอาชาวเน็ตหูตาลุกวาวกันอีกแล้ว สำหรับภาพถ่ายสุดแซ่บของลูกทุ่งซุปตาร์ ใบเตย-สุธีวัน ทวีสิน หรือ ใบเตย อาร์สยาม ขณะขึ้นโชว์ความเซ็กซี่บนเวทีคอนเสิร์ตในชุดสั้นเสมอหู จนเป็นเหตุให้หลายคนแอบโฟกัสผิดจุด แถมยังอดสงสัยไม่ได้ด้วยว่าชุดที่เจ้าตัวใส่นั้นสั้นเกินเหตุจนทำให้เห็นกางเกงชั้นในเลยหรือเปล่า
ซึ่งล่าสุดขณะที่ ใบเตย อาร์สยาม เดินทางมาร่วมงาน CH8 Press Conference Connext เจ้าตัวก็ได้ถือโอกาสเคลียร์ข้อข้องใจเกี่ยวกับประเด็นชุดที่หลายคนสงสัย โดยเธอยืนยันหนักแน่นว่า สิ่งที่เห็นไม่ใช่กางเกงชั้นในอย่างแน่นอน แต่เป็นบอดี้สูทที่ติดมากับชุดเท่านั้น
ส่วนความคืบหน้าเกี่ยวกับแพลนมีทายาท ใบเตย เผยว่าตอนนี้เธอกับสามีเริ่มเปิดอู่เป็นที่เรียบร้อยแล้ว และตั้งใจจะมีให้ได้ภายในปีหน้า เนื่องจากเชื่อคำทำนายของหมอดูที่บอกว่า หากมีลูกแล้วชีวิตการงานจะดีขึ้น
ภาพชุดนุ่งสั้นของเราถูกแชร์ในโลกออนไลน์ ซึ่งหลายคนแอบโฟกัสผิดจุด ?"อ๋อค่ะ ใช่ๆ เห็นแล้วเหมือนกัน แต่ว่านั่นไม่ใช่กางเกงในนะคะ ชุดนั้นมันก็คล้ายๆ กับชุดที่ใส่มาร่วมงานวันนี้นี่แหละค่ะ คือมีบอดี้สูทด้านใน แค่นั้นเอง มันก็เลยเห็น ซึ่งใบเตยก็ตั้งใจให้มันเห็นตรงนั้นอยู่แล้ว แต่ไม่ได้หมายความว่าเห็นถึงกางเกงในนะคะ เพราะมันคือบอดี้สูท เท่านั้นเอง"
"ยืนยันค่ะว่าไม่ใช่ ไม่ใช่นะคะ มันคือชุดข้างในที่เป็นบอดี้สูท ถามว่านอยด์ไหมที่คนแชร์กันเยอะ คือใบเตยไม่แปลกใจอยู่แล้วค่ะ ก็ตามฟีล นานๆ ทีก็จะตัดชุดเซ็กซี่ออกมา แต่ถ้าจะมองกันตามความเป็นจริงทุกอย่างมันก็คือโพซิชันค่ะ"
"พี่แมนไม่เห็นจะหวงอะไรเลยตอนนี้ เหมือนเขาเข้าใจอะไรมากขึ้น คงแบบ แต่งงานแล้ว เป็นของเขาแล้ว เขาก็เลยไม่ต้องรู้สึกหวงหรือรู้สึกวุ่นวือเหมือนแต่ก่อน แถมตัวใบเตยเองก็รู้สึกนะคะว่า แต่งงานแล้วอยากจะเซ็กซี่กว่าเดิม เพราะใบเตยก็อยากให้สามีเห็นใบเตยอยู่ในสายตาตลอด และก็รู้สึกว่าภรรยาของเขายังเซ็กซี่อยู่ เอาจริงๆ นะทุกวันนี้เวลาตื่นรู้สึกว่าอยากสวยขึ้นกว่าเดิมด้วยเขา ตอนนี้เข้าใจบรรดาแม่ๆ แล้วค่ะว่าทำไมแต่ละคนถึงได้สวยขึ้น"
ใบเตย อาร์สยาม เจ้าสาวป้ายแดงสุดแซ่บ สวยเซ็กซี่ทุกเวลา
อัปเดตเรื่องลูก ตอนนี้เรากับดีเจแมนได้วางแพลนไว้บ้างหรือยัง ?"ถ้าสมมติว่าเดือนหน้าประจำเดือนยังไม่มาก็ทราบเลยค่ะ (หัวเราะ) คือเดายากอยู่เหมือนกันว่าจะมาไหม แต่คุณหมอบอกว่าแข็งแรง และตัวพี่แมนเองก็รอตลอด เขาอยากปั๊มทุกวันอยู่แล้ว เพราะเขาอยากมีลูกมาก อีกอย่างมันมีเรื่องของดวงชะตาเข้ามาเกี่ยวด้วย เนื่องจากมีหมอดูเขาทักไว้ว่า ถ้าหากใบเตยคลอดลูกปีหน้าชีวิตครอบครัวเราจะดีมากจะรวยมาก เหมือนมีลูกมาช่วยเกื้อหนุนชีวิตคู่ (ยิ้ม) แต่ไม่กดดันนะคะ คือถ้าไม่มาก็ไม่เป็นไร อย่างน้อยใบเตยก็ยังได้ทำงานต่อ"
"ถามว่าเร็วไปไหมสำหรับการมีลูกของเราทั้งคู่ ก็ไม่นะคะ เพราะใบเตยรู้สึกว่าเราพร้อม แถมอายุของเราเองก็อยู่ในว้ยที่พอดีแล้วด้วย ดังนั้นจึงค่อนข้างรู้สึกว่าอยากรีบ และถ้าหากมันถึงเวลานั้นจริงๆ งานต่างๆ ก็คงต้องเบรกทั้งหมดเลย หยุดทุกอย่าง"
"ชีวิตส่วนตัวตอนนี้ยังเหมือนเดิมทุกอย่างค่ะ ยังทำงานทุกวัน จะมีก็แต่เรื่องอาหารการกินที่ต้องดูแลเป็นพิเศษ เพราะต้องกินของอาหารที่มันช่วบบำรุงสำหรับคนที่อยากมีลูกเร็วๆ อย่างเช่นยาจากต่างประเทศ"
ความคืบหน้าเกี่ยวกับ FOREX-3D หลังจากที่เข้าไปพบกับเจ้าหน้าที่ ตอนนี้เป็นยังไงบ้าง ?"จบแล้วค่ะ ตอนนี้ก็เป็นขั้นตอนของคนอื่นแล้วที่จะต้องไปเข้าพบกับทางดีเอสไอ ซึ่งการเข้าไปของใบเตยกับพี่แมนในวันนั้น เหมือนเราไปช่วยทำให้คนที่ตามข่าวทราบว่า การนำเงินมาลงทุนกับตรงนี้คือเรื่องอันตราย หลังจากนี้เราก็ไม่ต้องเข้าไปแล้วค่ะ"
"เรื่องความสบายใจ ถามว่าสบายใจขึ้นไหม คือใบเตยชิวมากอยู่แล้วอย่างที่ได้บอกไปในวันนั้น เพราะใบเตยโดนมาหมดแล้วจริงๆ ในทุกๆ คดี อีกอย่างใบเตยก็รู้ตัวด้วยว่าใบเตยเป็นผู้บริสุทธิ์ ไม่เคยข้องเกี่ยว ไม่เคยเป็นพาร์ทเนอร์ หรือเคยมีหุ้นส่วนใดๆ กับบริษัทนั้นเลย ส่วนพี่แมนสามีของใบเตย เขาก็เป็นเพียงแค่ผู้ลงทุน และเป็นแค่เพื่อน ซึ่งเอาจริงๆ คำว่าเพื่อนกับซีอีโอมันต่างกันนะคะ การเป็นเพื่อนไม่ได้หมายความว่าเราต้องทำอาชีพเดียวกัน"
>> "ใบเตย อาร์สยาม" โชว์เสน่ห์มัดใจสามี กับบั้นท้ายงอนเด้งสุดเซ็กซี่
>> "ดีเจแมน-ใบเตย" ตั้งโต๊ะแถลงปมแชร์ FOREX-3D เคลียร์คำครหางานแต่ง CEO ใส่ซอง 10 ล้าน
>> ส่องเรือนหอสุดหรู "ใบเตย อาร์สยาม" ราคา 8 หลัก อลังการตั้งแต่ทางเข้า
