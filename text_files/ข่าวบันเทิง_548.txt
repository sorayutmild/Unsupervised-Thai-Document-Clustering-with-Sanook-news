หลังจากออกอากาศ The Voice 4 ตอนแรกไป โดยไม่มี "โค้ชแสตมป์" หรือ "แสตมป์ อภิวัชร์" เป็นหนึ่งในโค้ชของรายการ ล่าสุด โค้ชคนสนิทอย่าง "โจอี้ บอย" ออกมาโพสต์ข้อความคิดถึง "แสตมป์" ลงบนเฟซบุ๊กส่วนตัว โดยมีข้อความว่า 
"ตื่นมาตี4ไฟดับทั้งหมู่บ้าน เลยนั่งดูคลิปเดอะว้อย จู่ๆ ก็เริ่มคิดถึงโค้ชแสตมป์ขึ้นมาจับใจ อาจจะเนื่องจากวันนี้เป็นวันฉายวันแรกของซีซั่นใหม่โดยไม่มีมัน.. ทั้งๆ ที่มันก็วนเวียนทักทายผ่านไลน์กันตามประสาอยู่เนืองๆ ยิ่งดูคลิปไปทำตัวเองให้เหมือนกับผู้ชมแฟนๆ แสตมป์ที่คิดถึงมันอยู่ ก็คงไม่ต่างจากสมัยเราติดตามซิทคอม 3 หนุ่ม 3 มุม แล้วถ้าน้องพี (มอส) ต้องจากพี่แท่ง พี่กบ ไปเรียนเมืองนอก น้อยหน่าต้องย้ายบ้านจากไปในหนังแฟนฉัน หรือโดราเอมอนต้องกลับโลกอนาคต...อืม....แอบไปหามันที่คอนเสิร์ต "ฟ้าผ่า" กันดีกว่าพวกเรา... เดี๋ยวชวนไอ้โตไปด้วย"
