ย้อนไปชมจังหวะสุดประทับใจ ในการแข่งขันวิ่งข้ามรั้ว 100 เมตรหญิง ซีเกมส์ 2015 เมื่อเย็นวานนี้ (11 มิ.ย.) กันอีกครั้งครับสำหรับ "ปุ้ย-วัลลภา พันธ์สูงเนิน" นักกรีฑาสาวทีมชาติไทย ที่เข้าเส้นชัยแบบยังไม่รู้ตัวว่าชนะด้วยซ้ำ จนเมื่อโค้ชบอก เธอจึงได้กรี๊ดดังๆแบบได้อารมณ์สุดๆ!โดยในการแข่งประเภทนี้ เมื่อซีเกมส์ 2013 ที่ เนปิดอว์ ประเทศเมียนมา "ปุ้ย" ทำได้เพียงแค่เหรียญเงิน โดยพ่ายให้กับนักวิ่งอินโดนีเซีย
แต่มาคราวนี้เธอทำได้สำเร็จ เมื่อสามารถเอาชนะแชมป์เก่า เข้าเส้นชัยเป็นที่ 1 ด้วยเวลา 13.56 วินาที คว้าเหรียญทองไปครอง และเป็นสถิติที่ดีที่สุดในชีวิตของเธอเองด้วยซึ่งในการวิ่งเมื่อวานนี้ สาวปุ้ยอยู่ในลู่วิ่งที่ 2 หลังจากเข้าเส้นชัยและยืนรอผลการแข่งขันอย่างเป็นทางการอยู่นั้น เธอยังไม่รู้ว่าตัวเองชนะ
แต่เมื่อโค้ชที่ยืนอยู่ข้างสนามบอกว่าเป็นเธอ ลมกรดสาวไทยก็ชี้มือมาที่ตัวเองเพื่อยืนยัน พร้อมเอ่ยว่า "หนูเหรอ?" ก่อนจะกรี๊ดดังๆหลายครั้งติดต่อกัน แบบสะใจสุดๆที่สามารถคว้าเหรียญทองได้สำเร็จเสียที
 
คลิปวินาทีแห่งชัยชนะเมื่อวานนี้ (แนะนำให้ใส่หูฟังเสียงสาวปุ้ยเพื่อเพิ่มอรรถรสในการรับชม)

เครดิตจาก : Youtube.com / Sport Singapore