พ่อเฒ่าพึ่งสึกจากพระ นัดลูกสาวแท้ๆ เข้าม่านรูดมีเพศสัมพันธ์  ซดไวอากร้าหวังต่อยกสองแต่ช๊อคตายคาอก ลูกเผยมีสัมพันธ์สวาทกันมานานกว่า10ปี
ผู้สื่อข่าวรายงานว่า (27 ส.ค.) สภ.บางศรีเมือง อ.เมือง จ.นนทบุรี ได้รับแจ้งมีผู้เสียชีวิตในโรงแรมม่านรูดแห่งหนึ่งย่าน ถ.นครอินน์ ต.บางไผ่ อ.เมือง นนทบุรี จึงเดินทางไปสอบสวนภายในห้อง 33 พบศพนายเอ (นามสมมุติ) อายุ 61 ปี นอนหงายเสียชีวิตอยู่บนพื้นห้องข้างเตียงสภาพเปลือยมีเพียงผ้าขนหนูปิดอวัยวะเพศไว้ ใต้ศพพบถุงยาง ใช้แล้ว 1 อัน ที่โต๊ะข้างเตียงพบขวดเบียร์ 1 ขวดมีร่องรอยการดื่มเกือบหมดขวด และแผงยาไวอากร้าจีน เม็ดสีฟ้า 1 แผงเหลืออยู่ 1 เม็ดกินไปแล้ว 3 เม็ด และยารักษาโรคเบาหวานของผู้ตายอีกจำนวนหนึ่ง 
จากการสอบสวน น.ส.บี (นามสมมุติ) อายุ 30 ปี กล่าวว่า ตนเป็นบุตรสาวของผู้ตาย เมื่อช่วงเช้าที่ผ่านมาตนได้โทรศัพท์ไปหาผู้ตาย นัดแนะกันโดยนั่งแท็กซี่มาเปิดห้องพักเวลาประมาณ 11.00 น. และสั่งเบียร์มาดื่มก่อนที่จะมีเพศสัมพันธ์ครั้งแรกผู้ตายไม่เสร็จ จึงพักนั่งดื่มเบียร์ต่อและเริ่มมีเพศสัมพันธ์กันใหม่ ขณะที่ผู้ตายอยู่ด้านบนได้เกิดอาการชัก และตกลงไปแน่นิ่งอยู่ข้างเตียง ด้วยความเป็นห่วงจึงแจ้งให้พนักงานทราบ
น.ส.บี กล่าวต่อว่า พ่อกับแม่แยกทางกัน และพ่อไปมีภรรยาใหม่อยู่กินกันจนภรรยาใหม่เสียชีวิต พ่อจึงตัดสินใจไปบวชอยู่ 6 พรรษา และเพิ่งจะลาสิกขาบทมาได้ 3 เดือนเศษ มาประกอบอาชีพเช่าพระอยู่ที่ตลาด อตก.นนทบุรี และบนอินเทอร์เน็ต ขณะที่ตนมีความสัมพันธ์ฉันชู้สาวกับพ่อมานานเกือบ 10 ปีแล้ว โดยที่น้องชาย และคนในครอบครัวไม่มีใครรู้ พ่อจะตามใจทุกอย่าง อยากได้อะไรก็ซื้อให้ สาเหตุที่ยอมมีเพศสัมพันธ์กับพ่อเพราะสงสารพ่อ ประกอบกับอยากได้เงินไว้ใช้จ่ายในครอบครัว พ่อเคยบอกมีเด็กๆ หลายคนแต่ไม่อยากมีอะไรด้วย ล่าสุดมีเพศสัมพันธ์กันเมื่อเดือนที่แล้ว ส่วนตัวเองก็มีสามีอยู่เป็นวัยรุ่น ซึ่งเขาไม่รู้เรื่องนี้คิดว่ามาหาพ่อตามปกติ ส่วนยาไวอากร้าจีนที่กินไปแล้ว 3 เม็ด ก็ไม่รู้ว่ากินไปเมื่อไรเพราะไม่เห็นตอนกิน 
เบื้องต้น เจ้าหน้าที่ตำรวจสันนิษฐานว่า ผู้ตายอายุมากแล้ว ประกอบกับกินยาไวอาก้าเกินขนาดผสมกับเบียร์ ทำให้เกิดอาการหัวใจล้มเหลวและเสียชีวิตในที่สุด อย่างไรก็ตามเจ้าหน้าที่จะส่งศพให้สถาบันนิติวิทยาศาสตร์ผ่าชันสูตร หาสาเหตุการเสียชีวิตอย่างละเอียดอีกครั้ง