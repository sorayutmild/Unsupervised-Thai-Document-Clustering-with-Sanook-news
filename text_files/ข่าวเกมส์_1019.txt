สวัสดีเพื่อน ๆ ชาว Genshin Impact ที่น่ารักทุกคน เรียกได้ว่ามีเรื่องให้ Talk of  the Town ตลอดกับเกมคุณภาพจาก miHoYo ที่แฟนเกมค่อนข้างคาดหวังกับผลงาน และติดตามกันมาโดยตลอด จึงกลายเป็นเหตุดราม่าทั้งไทยและต่างชาติกับการที่ Raiden Shogun ผู้เปรียบเสมือนตัวแทนชนชาติญี่ปุ่น ที่นอกจากความเพียบพร้อมที่พึงมีในฐานะ Shogun แล้วอาวุธประจำชาตินี้คงเป็นที่รู้จักกันดีในนามดาบซามูไร หรือ Katana นั่นเองแต่เพราะอะไร Raiden เรากลายเป็นจะไปใช้  "หอก" ซะอย่างนั้นเรียกได้ว่าแฟนเกมทั้งไทยและเทศบ่นกันระงม เอาล่ะไปดูกัน

น่าเห็นใจ miHoYo ที่ทำเกมมาดีจนแฟน ๆ รอไม่ไหวมุดไปดูข้อมูล Leak เป็นจำนวนมาก ซึ่งก่อนหน้านี้เป็นที่วิจารณ์กันเกี่ยวกับ รูปลักษณ์ของเธอที่ไม่โดนใจแฟน ๆ อย่างยิ่ง (ผมว่าสวยมากนะครับ) ด้วยความที่ออกมาสวยหวาน ขัดกับตอนที่เธอโผล่มาใน Trailer พร้อมออร่าเจ้าแม่จอมเผด็จการ ที่ดูอหังการจนแฟน ๆ ต่างคึกคักและเฝ้ารอว่าเธอจะเท่ขนาดไหน

แต่ผลออกมาเป็นคุณหนูหน้าหวานมัดผม จนแฟน ๆ นอกจากอยากให้ปล่อยผมแล้ว ก็ยังอยากให้ Raiden ดูดุเดือดกว่านี้ แต่ของแบบนี้สวยไม่สวยเป็นความชอบส่วนบุคคลครับ

ต้องเข้าใจผู้พัฒนา
การออกแบบนั้น นอกจากจินตนาการตาม Concept เนื้อเรื่องแล้ว จุดยืนในการออกแบบก็สำคัญมากสำหรับคน Design ตัวละครแม้ miHoyo จะเป็นค่ายที่รับฟังกระแสผู้เล่น ก็คงต้องให้พื้นที่การทำงาน ให้เสร็จสมบูรณ์ก่อนครับผม แม้ว่าการ Leak จะมีเบื้องหลังจากสายผู้พัฒนาเอง ตามที่ผมเขียนไว้ก่อนหน้านี้ เพื่อเป็นการตรวจสอบกระแส Feedback ของคนเล่นก็ตาม เราก็ดูไปครับใจเย็น ๆ

ข้อมูลหลุดถือหอก
เป็นกระแสกันมาสักระยะ ที่ตัวเธอหลุดออกมาพร้อมตำแหน่ง "เทพสายฟ้า" และเป็นที่พูดคุยว่า แนวทางของเธอที่จะออกไปทาง Support และยังจะถือ "หอก" อีกเล่นเอาแฟน ๆ บ่นกันระงมว่าเป็นเทพที่จะไปถือหอกแข่งกับเทพหิน Zhongli อีกแทนที่จะถือ Katana ที่เข้ากันทั้งโมเดล และสะท้อนถึงวัฒนธรรมชนชาติซามูไร

ใจเย็น ๆ ข้อมูลยังไม่ชัวร์ แม้มีแนวโน้ม
จากภาพ Raiden จะถูกพูดถึงทรงผมและอาวุธของเธอ ยกตัวอย่าง Albedo ในฉบับทดสอบ ก็เคยมีข้อมูลอาวุธหลุดว่าเป็นธนูครับ แต่ของจริงออกมาเป็นดาบเล็ก และในตอนนี้มีซุบซิบกันทั่ว Community ว่าเธอสามารถเปลี่ยนอาวุธเป็นดาบได้คล้าย Childe ซึ่งแปลว่าเธอจะมี 2 โหมดอาวุธซึ่งแฟน ๆ ออกอาการชะงัก..ปนเฝ้ารอว่าข้อมูลของ Raiden จะเป็นยังไงหลักจากนี้

ซึ่งผมจะยังขอไม่ลงลึก เพราะอาจจะเป็นการกระทบเนื้อหาในเกมในอนาคตได้ครับ ซึ่งก่อนหน้านี้ชาวโลกคุ้นชินในภาพลักษณ์ ที่ซามูไรก็ย่อมคู่กับดาบซามูไร แต่หากย้อนไปในประวัติศาสตร์ชนชาติญี่ปุ่น ซามูไรใช้ทั้งหอก ง้าวธนูและอาวุธอื่น ๆ ในการรบด้วยครับในข้อนี้ แต่ก็กลายเป็นติดภาพลักษณ์ดาบซามูไรไปแทน และเทพมีอยู่ 7 องค์จากเนื้อเรื่อง 7 ทวีป Teyvat  แต่อาวุธในเกมปัจจุบันมี 5 แบบ มันก็คงต้องมีซ้ำบ้างล่ะมั้ง 555 เอาเป็นไว้เรามาพบกันครั้งหน้าครับกับ Sanook Game