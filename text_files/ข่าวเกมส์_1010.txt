Dragon Ball Z Dokkan Battle เกม DBZ มือถือมีเวอร์ชั่นอังกฤษแล้ว
Dragon Ball Z Dokkan Battle
Bandai Namco Games ปล่อยเกม Dragon Ball Z Dokkan Battle ฉบับเวอร์ชั่นภาษาอังกฤษให้ทั่วโลกเล่นกันแล้ว มาร่วมสวมบทเป็นเหล่านักสู้แห่งโลกดรากอนบอล กำจัดเหล่าร้ายให้สิ้นด้วยฉากการต่อสู้แสนดุเดือนไม่แพ้ตอนดูการ์ตูนเลย
เดิมที Dragon Ball Z Dokkan Battle นั้นออกมาให้เล่นเมื่อเดือนกุมภาพันธ์ 2015 แล้วแต่ว่าตอนนั้นมีแค่เวอร์ชั่นภาษาญี่ปุ่น ทาง Bandai Namco Games เพิ่งทำเวอร์ชั่นอังกฤษให้เล่นกัน แต่แนวเกมและระบบการเล่นยังคงเดิม คือเป็นแนว RPG เดินไปตามทางที่เหมือนกับเกมทอยลูกเต๋า ในปาร์ตี้มีสมาชิกได้ 3 คน ในการต่อสู้จะใช้ระบบการทัชลูกแก้วพลัง เพื่อสะสมพลังในการโจมตีศัตรู โดยลูกแก้วพลังแต่ละสี จะหมายถึงพลังต่างๆกัน ผู้เล่นจะต้องจิ้มลูกแก้วพลังสีเดียวกันให้มากที่สุด ที่สุ่มออกมาระหว่างตัวผู้เล่นกับศัตรู โดยท่าการต่อสู้นั้นจะขึ้นอยู่กับลูกแก้วพลังที่เราเก็บสะสมด้วย

ตัวละครในเกมนั้นจะใช้ระบบสุ่มการ์ด ซึ่งคล้ายกับเกมญี่ปุ่นส่วนมาก ที่จะมีการ์ดหลายระดับ ตั้งแต่ Normal, Rare, Super Rare และ Ultra Rare ถ้าอยากได้การ์ดดีๆก็คงมีโดนดูดเงินกันบ้างล่ะ
 
Dragon Ball Z Dokkan Battle
ดาวน์โหลดเกม Dragon Ball Z Dokkan Battle
Android >> https://play.google.com/
iOS >> https://itunes.apple.com/