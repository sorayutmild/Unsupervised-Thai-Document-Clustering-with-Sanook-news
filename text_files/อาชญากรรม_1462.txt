ไฟไหม้คฤหาสน์หรู แฟนสาวของ "บอล วงบางแก้ว" อดีตนักร้องชื่อดัง สำลักควันไฟเสียชีวิต พ่อปล่อยโฮสงสัยการตายของลูกสาว
จากกรณีเมื่อวานนี้ (16 ธ.ค.) เวลา 22.50 น. เกิดเหตุมีไฟไหม้บ้านเรือนประชาชนภายในหมู่บ้าน ถนนลำลูกกา คลองสี่ ต.ลาดสวาย อ.ลำลูกกา จ.ปทุมธานี จึงไปตรวจสอบที่เกิดเหตุเป็นคฤหาสน์หรู 2 ชั้น ไฟได้ลุกไหม้บริเวณห้องพระชั้น 2 อย่างรวดเร็วเนื่องจากมีอุปกรณ์ที่เป็นเชื้อเพลิงอย่างดี
เจ้าหน้าที่ได้ช่วยกันระดมฉีดน้ำเพื่อไม่ให้ลุกลามไปยังห้องต่างโดยใช้เวลาประมาณ 30 นาที เพลิงจึงสงบ ตรวจสอบความเสียหาย
เบื้องต้น มีห้องที่ถูกเพลิงไหม้เสียหายไป 4 ห้องพบผู้เสียชีวิต 1 ราย ทราบชื่อ น.ส.นางสาวสุภาณี อายุ 27 ปี ซึ่งเป็นแฟนสาวของนายพงษ์เพชร สินสุวรรณ หรือ บอล นักร้องวงบางแก้ว ซึ่งเป็นวงดนตรีที่มีชื่อเสียงโด่งดังในอดีต
ด้าน นายบัญญัติ อายุ 61 ปี ซึ่งเป็นพ่อของผู้เสียชีวิต ได้เดินทางมาดูศพลูกสาวถึงกับปล่อยโฮไม่เชื่อการตายของลูกสาวว่าสำลักควันไฟตาย
จากการสอบถาม หนึ่งในผู้พักอาศัย กล่าวว่า เพิ่งกลับมาจากไปทำธุระเวลาประมาณ 21.00 น. เริ่มได้กลิ่นควัน เหมือนกลิ่นไหม้ๆ ก็เลยเปิดประตู ก็ตกใจตะโกนว่าไฟไหม้ หลังจากนั้นก็วิ่งหนีลงไปข้างล่าง และมองดูขึ้นไปข้างบน ซึ่งก็ยังไม่รู้ว่าไฟนั้นไหม้จากห้องไหน ซึ่งห้องต่างๆ ก็จะเชื่อมติดกันหมด
ทางด้าน ร.ต.อ.ณัฐวุฒิ เข้าตรวจสอบที่เกิดเหตุบันทึกภาพวัตถุพยานแวดล้อมต่างๆ ไว้เป็นหลักฐาน (ศพฐ.1) เข้ามาตรวจสอบในที่เกิดเหตุอีกครั้งในวันพรุ่งนี้
ส่วนผู้เสียชีวิตมอบให้เจ้าหน้าที่มูลนิธิร่วมกตัญญู นำส่งชันสูตรยังนิติเวชโรงพยาบาลภูมิพล เพื่อหาสาเหตุของการตายอย่างละเอียดอีกครั้ง พร้อมจะได้ประสานญาติของผู้เสียชีวิตมารับศพไปบำเพ็ญกุศลต่อไป
>> ไฟไหม้บ้านหรู แฟนสาวลูกชายเจ้าของบ้านหนีไม่ทัน ตายเปลือยคากองเพลิง
