"ทริสตอง โด" หนึ่งในกองหลังที่ได้รับความสนใจอย่างมากคนหนึ่งในไทย และมีปู่เป็นชาวเวียดนาม แต่กองหลัง 24 ปีรายนี้ กลับไม่คิดว่าเวียดนามคือบ้านเก่าของเขาเลยบรรพบุรุษของ ทริสตอง โด เป็นชาวเวียดนาม แต่อพยพไปประเทศไทย จนพ่อของเขาเกิดที่นั่น จากนั้นพ่อของเขาก็เดินทางไปศึกษาต่อที่ปารีส จนพบกับแม่ของเขา และตัวเขาได้กำเนิดที่นั่น ด้วยเหตุนั้นจึงทำให้เขาคิดว่าเขาเป็นคนไทย ทั้งที่จริงตัวเขามีเลือดเวียดนามอยู่ด้วยโด มีพรสวรรค์ตั้งแต่วัยเด็ก เขาฉายแววนักฟุตบอลตั้งแต่อายุน้อยๆ นักเตะที่มี 3 สายเลือด ไทย, เวียดนาม และ ฝรั่งเศส ได้เข้าฝึกซ้อมกับศูนย์ฝึกที่มีชื่อเสียงในฝรั่งเศส CLB Strasbourg จากนั้นย้ายไปเล่นอาชีพตั้งแต่ปี 2011 กับสโมสรลอริยองต์ (Lorient) ก่อนจะถูกยืมตัวไปเล่นให้สโมสร SAS Épinal ในฤดูกาลถัดมา
 
ทริสตอง โด สามารถเล่นให้ได้ทั้ง ฝรั่งเศส, ไทย และ เวียดนาม แต่เขาเลือกที่จะเล่นให้กับ ไทย ซึ่งเป็นบ้านเกิดของพ่อ แน่นอนว่าโค้ชเกียรติศักดิ์ได้มีการพูดคุยและเกลี้ยกล่อมเขาได้สำเร็จประเทศไทยสร้างกลยุทธ์ที่ชัดเจนมาก โดยเฉพาะการพัฒนาระบบการฝึกซ้อมในระดับเยาวชน และลีกในประเทศ การทำให้ลีกในประเทศมีคุณภาพ สามารถสร้างแรงดึงดูดจากผู้ชมได้ดี ก่อนทริสตอง โด ก็มี ชาริล ชัปปุยส์ ที่ซึ่งเติบโตใน สวิตเซอร์แลนด์ และเป็นนักเตะอีกคนที่ประสบความสำเร็จคนหนึ่งของไทยทริสตอง โด กลับมาเมืองไทยในปี 2014 และเขาได้มาเป็นนักเตะตัวหลักของสโมสร บีอีซี เทโรศาสน ในการแข่งขันไทย พรีเมียร์ลีก จากนั้นเขาก็ได้รับโอกาสในการเล่นให้กับทีมชาติไทย ในการแข่งขันโอลิมปิก รอบคัดเลือก
 
ทริสตอง โด ลงเล่นให้กับทีมชาติไทย U23 เขาทำได้ดีและเป็นนักเตะสำคัญในการคว้าเหรียญทองซีเกมส์ 2015 กองหลัง 3 สายเลือดคนนี้ ถูกเรียกติดทีมชาติไทยชุดใหญ่ครั้งแรก วันที่ 9 พฤษภาคม 2015 ในการแข่งขันกระชับมิตรกับทีมชาติอัฟกานิสถาน และเมื่อเร็วๆนี้ เขาก็ขึ้นรับถ้วยแชมป์ AFF SUZUKI CUP 2016 ร่วมกับทีมชาติไทยทริสตอง โด เป็นที่รู้กันในหมู่แฟนบอลเวียดนามว่า เพราะปู่เขาอพยพมาไทย ทำให้นักเตะวัย 24 คนนี้ ไม่ได้สนใจเรื่องบ้านเกิดเก่าของปู่เขา
 
ทริสตอง โด เคยบอกเป้าหมายของตัวเองว่า "ผมเคยได้รับข้อเสนอจากเวียดนาม เพื่อโน้มน้าวให้ผมเล่นให้กับทีมชาติเวียดนาม แต่ผมปฏิเสธ มีแค่ ฝรั่งเศส และ ไทย เป็นตัวเลือกของผม พ่อของผมเกิดและเติบโตในประเทศไทย และพ่อไม่เคยไปเวียดนาม ขณะนี้เราไม่มีญาติอยู่ที่เวียดนามเลย ตั้งแต่ที่ครอบครัวเราอพยพมาประเทศไทย แม้ปู่ของผมจะเป็นชาวเวียดนาม แต่เขาก็ออกมาจากเวียดนามตั้งแต่เด็กๆ ดังนั้นพ่อของผมจึงเป็นคนไทย 100%”พ่อของ ทริสตอง โด ยังได้เปิดเผยรายละเอียดเพิ่มเติม ถึงการปฏิเสธที่จะเล่นให้กับเวียดนามของ ทริสตอง โด ว่า "พวกเขา(เวียดนาม) ติดต่อมาตั้งแต่เขา(ทริสตอง โด) อายุ 16 ปี ซึ่งตอนนั้นเราได้ปฏิเสธไป เพราะเขายังเด็กมาก”ขอชื่นชมในความสามารถ ไม่ว่าจะเป็นเวียดนามหรือว่าไทย
-------------------------------------------------------------