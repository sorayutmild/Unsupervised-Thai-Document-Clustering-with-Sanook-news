TrueMove H ปล่อยโปรโมชั่นลดราคา iPhone 6S และ iPhone 6S Plus สูงสุดถึง 13,000 บาท ต้อนรับการมาของ iPhone 7 ถึงสิ้นเดือนกันยายนนี้
     หลังจากที่ แอปเปิล ได้ประกาศวันเปิดตัว iPhone 7 อย่างเป็นทางการ ในวันที่ 7 กันยายนที่จะถึงนี้ สิ่งที่น่าจับตามองถัดมา นั่นก็คือ การปรับลดราคา iPhone 6S กับ iPhone 6S Plus นั่นเอง ซึ่งที่ผ่านมา ทั้ง dtac, AIS และ TrueMove H ต่างก็มีโปรโมชั่นลดราคา iPhone 6S กับ iPhone 6S Plus ออกมาอย่างต่อเนื่อง แต่ล่าสุด ทาง TrueMove H ได้เผยโปรโมชั่นที่น่าสนใจออกมาแล้ว กับการลดราคา iPhone 6S และ iPhone 6S Plus สูงสุดถึง 13,000 บาทเลยทีเดียว

     โดยจากข้อมูลข้างต้น จะเห็นว่า รุ่นที่ลดราคามากที่สุดก็คือ iPhone 6S Plus ซึ่งลดราคาสูงสุดถึง 12,000 บาท แต่ถ้าหากเป็นลูกค้าย้ายค่ายเบอร์เดิม จะรับส่วนลดเพิ่มอีก 1,000 บาท รวมเป็น 13,000 บาท ทำให้ iPhone 6S Plus ขนาด 16 GB มีราคาเริ่มต้นเพียง 17,900 บาทเท่านั้น (จากราคาปกติ 30,900 บาท)
     ส่วน iPhone 6S ลดสูงสุด 8,000 บาท เริ่มต้นที่ 18,900 บาท สำหรับขนาดความจุ 16 GB แต่ทั้งนี้ จะต้องซื้อพร้อมแพ็กเกจราคา 899 ขึ้นไป (สัญญา 12 เดือน) และชำระค่าบริการล่วงหน้าอีก 4,000 บาท แต่ถ้าหากแพ็กเกจราคา 899 บาทสูงเกินไป ก็ยังมีแพ็กเกจราคา 599 ให้เลือกด้วยเช่นกัน
     โดยโปรโมชั่นแบบนี้ เหมาะสำหรับผู้ที่ใช้แพ็กเกจราคาแพงอยู่ก่อนแล้ว และมีแผนจะซื้อ iPhone 6S กับ iPhone 6S Plus ในตอนนี้
     อย่างไรก็ดี คาดว่า หลังจากการเปิดตัวและวางจำหน่าย iPhone 7 กับ iPhone 7 Plus ราคาของ iPhone 6S และ iPhone 6S Plus น่าจะปรับลดมากกว่านี้ครับ
     โดยโปรโมชั่นนี้ หมดเขตสิ้นเดือนกันยายนนี้
ที่มา : TrueMove H
แปลและเรียบเรียง : techmoblog.com