ไข่ไก่  ถือเป็นสิ่งสำคัญมากสิ่งหนึ่งที่ต้องมีติดไว้แทบทุกบ้าน เพราะมันสามารถนำมาทำอาหารได้หลายเมนูและง่ายมากๆ เรียกได้ว่า คิดไรไม่ออกนึกถึง ไข่ เป็นอันดับแรกเลยก็ว่าได้ ประโยชน์ของไข่ นอกจากเรื่องโปรตีน ไขมัน วิตามินและแร่ธาตุต่างๆ แล้ว ไข่ยังสามารถช่วยต้านโรคร้ายได้อีกด้วย ถ้าอยากรู้ว่าโรคอะไรล่ะก็ตาม  Sanook! Health มากันเลย
 
1. โรคมะเร็ง
ในไข่ขาวมีสารต้านมะเร็งชนิดหนึ่งชื่อว่า “ กรดเซียริก ” มันจะคอยดับจับเชื้อไวรัสที่เป็นตัวก่อมะเร็ง ซึ่งกรดเซียริกนี้จะอยู่ที่ขั้วไข่ขาวคือ บริเวณข้างซ้ายและขวาของไข่แดง ที่จะมีเยื่อสีขาว ลักษณะเหมือนเชือก คอยทำหน้าที่ยึดให้ไข่แดงอยู่ตรงกลางฟอง ใครที่ไม่ค่อยทานไข่หรือไม่ชอบกิน  ควรรีบหันมาทานโดยด่วน กินวันละ 1-2 ฟอง เพียงเท่านี้ชีวิตเราห่างไกลเจ้าโรคมะเร็งร้ายแน่นอน
 
2. โรคหัวใจขาดเลือด
ในไข่ไก่ 1 ฟอง มีประโยชน์มากมาย ไม่ว่าจะเป็น โปรตีน กรดอะมิโนจำเป็น โอเมก้า 3 ไขมันดี วิตามินและแร่ธาตุอื่นๆ อีกเพียบ ซึ่งไขมันจากไข่แดงจัดว่าเป็นไขมันอิ่มตัว รวมถึงโอเมก้า 3 เจ้า 2 ตัวนี้สามารถช่วยลดอัตราการเกิดโรคหัวใจขาดเลือดได้ดี  ทำให้คนที่ทานไข่เป็นประจำ มีสุขภาพหัวใจที่ดี แข็งแรง
 
3. โรคสมองเสื่อม
ในไข่ไก่มีแร่ธาตุชนิดหนึ่งชื่อว่า “ โคลีน “ ซึ่งโคลีนเป็นส่วนประกอบของสารที่ชื่อว่า “ เลซิติน “ เจ้าสารตัวนี้มีประโยชน์ต่อสมองของเรามาก เพราะช่วยบำรุงสมอง เพิ่มประสิทธิภาพความจำ ป้องกันความผิดปกติของระบบประสาท และช่วยชะลอการเกิดโรคสมองเสื่อมในผู้สูงอายุ ดังนั้นควรให้ผู้สูงอายุทานไข่ไก่อย่างน้อยวันละ 1 ฟอง จะช่วยได้มากเลยทีเดียว
 
ไข่ใบเล็กๆ แค่นี้ แต่ประโยชน์ไม่เล็กเลยนะ แถมยังหาซื้อง่ายมากๆ ถือเป็นอาหารโปรดของใครหลายคน ใครที่ชอบทานอยู่แล้วคงยิ่งชอบมากขึ้นไปอีกล่ะสิ แต่ใครที่มีโรคประจำตัว ต้องระวังคอลเสเตอรอลจากไข่แดง ควรปรึกษาคุณหมอก่อนทาน เพื่อทราบปริมาณไข่ที่เหมาะสมในการทานแต่ละวันด้วย อย่าลืมบอกต่อให้คนอื่นๆ รู้ด้วยล่ะ เราจะได้มีสุขภาพดีและห่างไกลโรคร้ายไปด้วยกัน
 
 Story : Martmatt