     มีโพสต์น่าสนใจมากๆ มาฝากกันครับ โดยเป็นเรื่องราวของขั้นตอนการทำ iPhone 6 เคลือบทองคำแท้ที่บรรดาเศรษฐีทั้งหลายนิยมซื้อมาใช้ประดับบารมี ในราคาเกิน 1 แสนบาทขึ้นไป ซึ่งครั้งนี้จะเป็นการเผยขั้นตอนทั้งหมด ว่าในการทำ iPhone 6 เคลือบทองคำซักหนึ่งเครื่องจะต้องผ่านขั้นตอนอะไรบ้าง มาดูกันเลยดีกว่าครับ

เริ่มแรกแน่นอนว่าต้องทำการแยกชิ้นส่วน iPhone ที่กำลังจะจับแปลงสภาพกันก่อน

ค่อยๆ ถอดชิ้นส่วนออกมาทีละชิ้น คล้ายๆ กับตอน iFixit แงะเครื่องเหมือนกันแฮะ และแน่นอนว่าประกันหมดทันที

เป้าหมายคือต้องถอดอุปกรณ์ภายในออกให้ได้ทั้งหมด เพื่อให้เหลือแต่โครง iPhone เปล่าๆ เพื่อจะนำไปชุปทองนั่นเอง

ส่วนของแบตเตอรี่มีการทากาวเอาไว้ ดังนั้นเลยต้องอาศัยไดร์เป่าผมเป่าให้ร้อน จะได้ดึงออกมาได้ง่าย

จากนั้นก็ทำการแงะแบตเตอรี่ออกมา เก็บเอาไว้ก่อน

และชิ้นส่วนที่เป็นโลโก้ Apple ด้านหลังเครื่องก็เช่นกัน มีการทากาวเอาไว้ ดังนั้นจึงต้องใช้ไดร์เป่าเช่นเคย เพื่อแงะตัวโลโก้ออกมา

แกะออกมาแล้วมีหน้าตาเป็นแบบนี้

นี่คือชิ้นส่วนทั้งหมดของ iPhone 6 ซึ่งบางชิ้นนี่เล็กมากๆ แทบจะเป็นฝุ่นเลยทีเดียว ต้องเก็บดีๆ หายไปซักชิ้นนี่ยุ่งแน่ๆ

และนี่ก็คือชิ้นส่วนฝาหลัง iPhone เปล่าๆ แบบไม่มีวงจรอะไรเหลืออยู่แล้ว ซึ่งจะนำไปเคลือบทองคำในขั้นตอนต่อไป

ส่วนหน้าจอ iPhone หน้าตาเป็นแบบนี้ งานนี้ไม่เกี่ยวเพราะไม่ได้เอามาเคลือบด้วย ดังนั้นอยู่เฉยๆ รอไป

จากนั้นจึงนำฝาหลังไปขัดจนเงา แล้วนำมาเข้าเครื่องล้างเพื่อให้ได้ชิ้นส่วนที่สะอาดที่สุด ไร้ฝุ่นเกาะ

ฝาหลังที่ขัดและทำความสะอาดเสร็จแล้ว จะออกมาเป็นสีอลูมิเนียมแบบเงาๆ อย่างที่เห็น ซึ่งเอาจริงๆ แบบนี้ก็สวยดีนะ แต่คงเป็นรอยง่ายสุดๆ

จากนั้นก็นำไปเช็ดให้แห้ง

และแล้วก็มาถึงพระเอกของเรา น้ำทองคำสำหรับเคลือบ ซึ่งจะไม่เหมือนกับที่หลายๆ คนคิดไว้ว่างจะต้องเป็นทองเหลวๆ หนืดๆ แต่นี่คือน้ำที่มีอนุภาคของทอง 24 กะรัตอยู่อย่างหนาแน่น

ซึ่งการจะทำให้ทองคำนั้นไปติดอยู่บน iPhone ได้นั้นต้องมีน้ำยาอีกตัวนึงที่เรียกว่า “ตัวกระตุ้น” ซึ่งใช้สำหรับทำให้ผิวของโลหะนั้นพรุนพอที่อนุภาคของทองคำจะไปติดได้

จากนั้นจึงนำเอาตัวกระตุ้นไปทาบนฝาหลัง iPhone ซึ่งจะต้องมีกระแสไฟฟ้าปล่อยเข้ามาช่วยเพื่อให้เปิดปฎิกิริยาด้วย

จากนั้นก็ล้างออกด้วยน้ำสะอาดก่อนซักรอบหนึ่ง

และแล้วก็ถึงเวลาละเลงทองคำ โดยต้องส่งกระแสไฟฟ้าไปช่วยด้วยเหมือนเดิม

และเมื่อเวลาผ่านไปซักระยะ สีทองก็เริ่มเด่นชัดออกมามากขึ้นเรื่อยๆ บ่งบอกว่าทองคำเริ่มติดที่ผิวโลหะแล้ว

เมื่อได้ที่แล้วก็ต้องล้างด้วนน้ำสะอาด แล้วก็เติมทองคำต่อ ทำแบบนี้วนไปเรื่อยๆ ระยะหนึ่ง

และก็ตามเก็บรายละเอียดพวกส่วนขอบเครื่อง

จนสุดท้ายสีทองก็เด่นชัดออกมาจนสวยงามอย่างที่เห็น

จากนั้นก็นำไปล้างน้ำครั้งสุดท้าย และเช็ดให้แห้ง ก็จะได้ชิ้ส่วนฝาหลังที่เคลือบทองคำ 24 กะรัตเป็นอันเรียบร้อย

และแล้วก็ถึงเวลาประกอบเครื่องกลับ หวังว่าชิ้นส่วนยังอยู่ครบนะ!

แปะโลโก้ Apple ลงไปที่เก่า โดยใช้กาวเชื่อมเหมือนกับที่เห็นในครั้งแรก

ค่อยๆ ประกอบชิ้นส่วนเล็กๆ เข้าไปอย่างละเอียด

ส่วนแบตเตอรี่ที่ตอนแรกติดกาว ตอนติดกลับใช้เทปกาวสองหน้าแปะเข้าไป (เอ่อ…)

และก็จัดเรียงส่วนประกอบให้เข้าที่

เอาฝาหน้ามาประกบ พร้อมที่จะคืนชีพกลับมาอีกครั้ง

แน่นสนิทเรียบร้อย ก็ไขน็อตให้ทุกอย่างกลับไปอยู่ในสภาพปรกติ

จากนั้นก็ทดลองใช้งาน ว่า iPhone 6 ผู้โชคดี ยังมีชีวิตอยู่มั้ย

และแล้วเราก็ได้ iPhone 6 ที่อัพเกรดตัวเองด้วยการเคลือบทองคำ 24 กะรัตมาเชยชมแบบนี้ครับ
ที่มา: cnet
สนับสนุนเนื้อหา:  Thaimacupdate

