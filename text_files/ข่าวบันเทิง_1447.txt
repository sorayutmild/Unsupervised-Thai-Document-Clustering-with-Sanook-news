เป็นข่าวดังในโลกออนไลน์เมื่อสัปดาห์ก่อน กรณีลูกค้าร้านอาหารญี่ปุ่นชื่อดังออกมาร้องเรียน หลังมีลูกค้าจำนวนมากได้รับผลกระทบเรื่องสุขภาพ รับประทานอาหารจากร้านอาหารที่สาขาแห่งหนึ่ง แล้วเกิดอาการท้องเสียฉับพลัน จึงมีการแจ้งร้องทุกข์ให้ผู้ที่เกี่ยวข้องแสดงความรับผิดชอบ โดยเหตุเกิดที่สาขาพระราม 3
ล่าสุด นักร้องชื่อดัง เจ เจตริน โพสต์ภาพและข้อความลงในเฟซบุ๊ก Jjetrin ระบุว่า เจ้าขุน และ เจ้าสมุทร ลูกชายคนกลางและคนเล็ก เกิดอาการอาหารเป็นพิษ หลังไปรับประทานอาหารญี่ปุ่นที่ร้านดังกล่าว แต่เป็นสาขาทองหล่อ จนต้องนำตัวทั้งคู่ส่งโรงพยาบาลด่วน
"เพิ่งอ่านกระทู้เกี่ยวกับ ลูกค้าร้านอาหารญี่ปุ่นเกิดอาการ อาหารเป็นพิษยกร้าน สาขาพระราม3 ปรากฏว่า เจ้าขุน เจ้าสมุทร อาหาร6ชั่วโมงมื้อสุดท้ายโดนสาขาทองหล่อ เข้าซะแล้ว คิดซะว่าฟาดเคราะห์ส่งปีเก่าละกัน ‪#‎ไม่มีใครอยากให้เกิด‬ ‪#‎ไม่โกรธกันแต่อยากให้ดูแลดี"
(ขอบคุณภาพจากเฟซบุ๊ก Jjetrin , อินตาแกรม kejmanee)