ตำรวจจับ เพื่อนเลว! หลงเมียพระบวชใหม่ มอมยาลากไปข่มขืน ปฏิเสธเสียงแข็ง ฝ่ายหญิงยินยอม ตามมาที่บ้านให้ร่วมหลับนอนด้วย
(2 ม.ค.) ความคืบหน้ากรณี พระศราวัฒิ อายุ 32 ปี พระลูกวัดแห่งหนึ่ง เข้าแจ้งความกับเจ้าหน้าที่ตำรวจ สภ.เมืองอ่างทอง หลังเพื่อนล่อลวง น.ส.เอ (นามสมมติ) อายุ 20 ปี ซึ่งเป็นภรรยา ไปมอมยาและข่มขืนกระทำชำเรา จนเป็นประเด็นข่าวดังเมื่อวานนี้ (1 ม.ค.) ล่าสุด ตำรวจจับกุมผู้ก่อเหตุได้แล้ว
เจ้าหน้าที่ตำรวจได้ควบคุมตัว นายประหยัด สุระเกต อายุ 37 ปี ผู้ต้องหาก่อเหตุมอมยาและข่มขืน น.ส.เอ ภรรยาของพระเพิ่งบวชใหม่ ออกอุบายให้ไปเลือกซื้อของเป็นเพื่อน แต่กลับล่อลวงไปกระทำชำเรา เจ้าหน้าที่ตามจับตัวได้ที่บ้านของผู้ต้องหา หลังได้ย้อนกลับมาที่บ้านหลังดังกล่าวอีกครั้ง เมื่อช่วงเช้าที่ผ่านมา
จากการสอบสวนเบื้องต้น นายประหยัด ให้การอ้างว่า ไม่ได้มอมยาและข่มขืน น.ส.เอ แต่อย่างใด แต่ฝ่ายหญิงยินยอมให้มีเพศสัมพันธ์เอง น.ส.เอ เป็นผู้โทรศัพท์มาหาก่อน ชักชวนให้ไปหาที่บ้าน ก่อนจะตามตนกลับมาที่้บ้านด้วย และได้ร่วมหลับนอนด้วยกัน จนกระทั่ง พระศราวัฒิ บุกเข้าบ้านมาทำร้ายและไปแจ้งความจับตน
อย่างไรก็ตาม เจ้าหน้าที่ตำรวจยังไม่ปักใจเชื่อในคำให้การของ นายประหยัด เนื่องจากต้องรวบรวมพยานหลักฐานให้ชัดเจนก่อน ขณะที่เมื่อวานนี้ น.ส.เอ ก็มีอาการคล้ายถูกมอมยา ถูกนำตัวส่งไปล้างท้องที่โรงพยาบาล ซึ่งเจ้าหน้าที่จะดำเนินคดีและให้ความเป็นธรรมแก่ทั้งสองฝ่ายต่อไป