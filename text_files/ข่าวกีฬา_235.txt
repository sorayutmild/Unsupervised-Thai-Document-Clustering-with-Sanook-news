ชมกันชัดๆอีกทีสำหรับประตูขึ้นนำ 3-0 ของทีมชาติไทย ที่มีต่อทีมชาติเมียนมา ในศึกเอเอฟเอฟ ซูซูกิ คัพ 2016 รอบรองชนะเลิศ เลกสอง ที่ทัพช้างศึกชนะไป 4-0 เมื่อวานนี้โดยในโลกโซเชี่ยลที่เกี่ยวข้องกับฟุตบอลไทย ทั้งเฟซบุ๊ก, เว็บไซต์พันทิพ, ทวิตเตอร์ ฯลฯ มีการแสดงความคิดเห็นไปในทางเดียวกันว่า ลูกโยนจากแดนตัวเองของ "ชาริล ชัปปุยส์" จังหวะนี้สุดยอดเหลือเกินเนื่องจากเป็นการวางบอลระยะไกลที่แม่นยำ แถมยังมีแบ็คสปิน ลูกตกพื้นแล้วไม่กระดอนหนีไปข้างหน้า แต่กลับเด้งถอยหลังให้เพื่อนร่วมทีมเล่นต่อได้ทันที ถือเป็นทักษะการจ่ายบอลที่เหนือชั้นและผู้ที่ทำให้ลูกนี้สมบูรณ์แบบยิ่งขึ้นก็คือ "ปีโป้-สิโรจน์ ฉัตรทอง" หัวหอกร่างยักษ์ที่พาบอลเข้าไปพังประตูแรกในนามทีมชาติไทยของตัวเอง ฉลองวันเกิดอายุครบ 24 ปีแบบสุดฟินนั่นเอง

เครดิตคลิป AFF Suzuki Cup