แอฟ ทักษอร คลอดทายาทคนแรกให้คุณพ่อสงกรานต์ ได้ชื่นชมแล้ว
ต้อนรับสมาชิกใหม่ในวันปีใหม่เลยทีเดียว สำหรับครอบครัวของ แอฟ ทักษอร และ สงกรานต์ เตชะณรงค์ หลังแฟนคลับลุ้นกันอยู่นานว่าจะมีกำหนดคลอดเมื่อไหร่ 
ล่าสุด ในอินสตาแกรมของคุณพ่อป้ายแดง สงกรานต์ ได้โพสต์ภาพลูกน้อยออกมาลืมตาดูโลกแล้ว เมื่อช่วงเช้าของวันที่ 1 มกราคม 2558  เวลา 4.48 น. คาดว่าเป็นฤกษ์ดีที่ทางครอบครัวเตรียมไว้ ซึ่ง สงกรานต์ ได้อยู่ให้กำลังใจภรรยาสุดเลิฟถึงในห้องคลอด พร้อมกับเขียนข้อความเป็นภาษาอังกฤษ "This is the first time that I enjoyed being in the hospital. 4.30 am right now but still energetic. After months of waiting in anticipation, we finally meet"  
แปลได้ความในภาษาไทยว่า "นี่เป็นครั้งแรกที่ผมมีความสุขเมื่ออยู่ที่โรงพยาบาลในช่วงเวลา 04:30 น. แต่ยังมีพลังนะครับ หลังหลายเดือนแห่งการรอคอยที่มีความหมาย ในที่สุดเราก็ได้พบกัน 
ส่วนจะได้ลูกชายหรือลูกสาวนั้น คุณพ่อสงกรานต์ และ คุณแม่แอฟ ยังไม่ได้เปิดเผยและไม่มีการอัลตร้าซาวน์มาก่อนหน้า เนื่องจากทั้งคู่ขอลุ้นในวันคลอดเลย 
สำหรับเรื่องชื่อ แฟนคลับแห่ตั้งให้ว่า น้องปีใหม่ เพราะจะได้สอดคล้องกับคุณพ่อที่ชื่อสงกรานต์ 
อัพเดทล่าสุด  แอฟ และ สงกรานต์ ได้ทายาทเป็น "ลูกสาว" เกิดที่โรงพยาบาลบำรุงราษฎร์ ยินดีด้วยกับคุณแม่คุณพ่อป้ายแดง และสมาชิกใหม่ตัวน้อย ๆ ด้วยนะคะ 