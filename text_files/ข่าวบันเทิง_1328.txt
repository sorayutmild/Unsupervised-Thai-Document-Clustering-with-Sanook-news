หนุ่ม ศรราม ขอบคุณทุกกำลังใจที่ส่งให้ ป๋าเดียร์ ชุมพร เทพพิทักษ์ หายป่วยในเร็ววัน 
ป๋าเดียร์ ชุมพร เทพพิทักษ์ คุณพ่อของพระเอก หนุ่ม ศรราม เทพพิทักษ์ ป่วยและพักรักษาตัวในโรงพยาบาลมาได้เกือบสองสัปดาห์แล้วนั้น  ซึ่ง พี่หนุ่ม ได้คอยดูแลคุณพ่ออยู่ตลอดเวลาและคอยโพสต์อัพเดทอาการอยู่อย่างต่อเนื่อง  
ล่าสุด  พี่หนุ่ม ศรราม ได้โพสต์ข้อความขอบคุณทุกกำลังใจที่มีให้กับ ป๋าเดียร์ หายในเร็ววัน  โดยมีข้อความระบุว่า "ขอบพระคุณสำหรับกำลังใจและคำอวยพรที่มีให้"ป๋า"ครับผม ขอบพระคุณๆ มากครับ" 
ต้องบอกว่า พี่หนุ่ม คือลูกกตัญญที่ดูแลคุณพ่อคุณแม่อย่างดีมาตลอด ชื่นชมและน่าเป็นตัวอย่างที่ดีให้กับเยาวชนไทย 
ทีมข่าวบันเทิง Sanook! News  ขอพรจากสิ่งศักดิ์สิทธิ์คุ้มครองให้ ป๋าเดียร์ ของพี่หนุ่ม หายป่วยและมีสุขภาพแข็งแรงขึ้นตามลำดับค่ะ 
 