แต่ก่อนนี้เรามักจะเห็นพวกดาราชาย ที่สาวๆ พากันกรี๊ดกร๊าดนิยมเพิ่มความเท่ให้กับตัวเองด้วย เสื้อผ้า หน้าผม แอคเซสเซอร์รี่เก๋ไก๋ดูเนี๊ยบ และที่ขาดไม่ได้คือรถสปอร์ตหรูคู่ใจไว้ขับโฉบเฉี่ยวไปไหนมาไหน เรียกว่าหล่อเท่ละลายใจไปไม่เป็นกันเลยทีเดียว แต่โทษทีครับสมัยนี้รสนิยมเค้าเปลี่ยนไป ดาราชายหันไปเติมความเท่ด้วยบิ๊กไบค์มอเตอร์ไซค์หรูคันโต ดีไซน์เท่กันแล้ว ไม่ว่าจะเป็นอนันดา เอเวอร์ริ่งแฮม, หล่อขั้นเทพพี่โดมปกรณ์ ลัม, เป้ อารักษ์, คุณชายธราธร (เกรท วรินทร), บอย พีชเมคเกอร์ ฯลฯ และล่าสุดขนาดซุปตาร์อย่าง ณเดช คูกิมิยะ ยังถอยมาแว๊น เอ๊ย! มาขี่เข้าแก๊งค์ ฮอตแบบนี้คงต้องพาไปยลโฉมกันซักหน่อยแล้ว

ยลโฉม 10 สุดยอดบิ๊กไบค์ฮอตฮิตของเหล่าดารา1. ฮาร์เลย์ เดวิดสัน-รุ่น อัลตร้า คลาสสิก อิเลคตร้า ไกลด์ (Ultra Classic Electra Glide)เสน่ห์แห่งอเมริกันที่ไม่เคยเลือนหาย กับฮาร์เลย์ เดวิดสัน แบรนด์มอเตอร์ไซค์ที่ทั่วโลกต่างให้การยอมรับ รุ่นอัลตร้า คลาสสิก อิเลคตร้า ไกลด์ โดดเด่นที่รูปทรง และโช้คอัพหลัง มาพร้อมที่วางเท้าปรับระดับได้ พร้อมลุยทุกสภาพถนน ระบบครุยส์คอนโทรล ระบบเบรกเอบีเอส (ป้องล้อล็อกขณะลื่นไถล) ระบบท่อไอเสียแบบ 2-1-2 ให้เสียงคำรามที่เป็นเอกลักษณ์ ระบบเครื่องเสียงวิทยุ MP3, ซีดี พร้อมลำโพง 4 ตัว จากเครื่องเสียงฮาแมน/การ์ดอน ราคา 1.7 ล้านบาท 2. ฮอนด้า CBR1000RRCBR1000RR นำเข้าจากประเทศญี่ปุ่น มาพร้อมกับสองลายใหม่ล่าสุด ที่ผสมผสานเส้นสายสีแดงและน้ำเงิน บนตัวรถสีขาวลงตัวเป็นที่สุด หรือเลือกเติมเต็มความสปอร์ตในหัวใจกับเรพโซล (Repsol Version) ที่ถอดแบบความเท่มาจากรถแข่งในศึกโมโตจีพี ราคา 8.20 แสน บาท พร้อมทั้งเปิดรับจองฮอนด้า CB500X บิ๊กไบค์แบบ ครอสโอเวอร์ (Crossover) สำหรับคนชอบผจญภัยด้วยราคา 2.15 แสนบาท3. ไทรอัมพ์ โทรฟรี (Triumph-Trophy)สุนทรีย์แห่งการขับขี่ ด้วยการผสานเสน่ห์ความโก้หรูจากรถเมืองผู้ดีและความนุ่มนวล จนกลายเป็นเอกลักษณ์แห่งสมรรถนะอันน่าครอบครอง มาพร้อมแรงบิด 89 นิวตันเมตรที่รอบ 6,450 รอบต่อนาที ระบบควบคุมการทรงตัวที่ทำให้มั่นใจทุกสภาวะถนน หน้าจอและระบบครุยส์คอนโทรลควบคุมด้วยไฟฟ้า ราคา 1.35 ล้านบาท4. เคทีเอ็ม (KTM 990 Adventure R)โดดเด่นเหนือใครกับบิ๊กไบค์สัญชาติออสเตรีย ที่ตัวรถผสานความสามารถของรถแบบสปอร์ต รถวิบาก และความสบายของรถทัวริ่งเข้าไว้ด้วยกัน ขุมพลังเครื่องยนต์ V2 พร้อมลุยได้ทุกสภาพถนน ราคา 1.18 ล้านบาท5. เอ็มวี ออกุสต้า F4RR (MV Agusta)บิ๊กไบค์สายพันธุ์แข่งจากอิตาลี สวยโฉบเฉี่ยว เป็นผลผลิตของทีมออกแบบที่ได้รับรางวัล "รถจักรยานยนต์ที่สวยที่สุดในโลก" จากงาน "มิลาน มอเตอร์ไซเคิล โชว์ 2012" รุ่น F4RR สปอร์ตตัวแรง 1,000 ซีซี จากหัวฉีดของมิคูนิ ราคา 1.69 ล้านบาท6. คาวาซากิ Z1000รถเน็กเกต สปอร์ต (Naked-Sport) ที่พกความแรงมาถึง 1,043 ซีซี พร้อมรูปทรงดุดัน สมรรณถนะฉีกทุกข้อจำกัดของการขับขี่ ราคา 6.60 แสนบาท7. ยามาฮ่าYZF-R1ความแรงที่ได้ขึ้นชื่อว่าเป็น "เดอะวัน" กับรูปโฉมใหม่ฉลอง 50 ปีการแข่งขันโมโต้จีพี "YZF-R1" ได้รับการเพิ่มสมรรถนะเทคโนโลยีจากรถแข่งในสนามจริง ป้ายประทับบนถังน้ำมันและเพลทแสดงตัวเลขการผลิตซึ่งมีเพียง 2,000 คันบนโลกนี้เท่านั้น ราคา 7.99 แสนบาท8. ซูซูกิ ฮายาบูสะไม่มีอะไรต้องอธิบายกันมากสำหรับ "เหยี่ยวสายฟ้า" ฮายาบูสะ (Hayabusa) ที่ครองแชมป์โปรดักชั่นไบค์ที่มีความเร็วสูงที่สุดในโลกที่ 312 กิโลเมตรต่อชั่วโมง โครงสร้างได้รับการออกแบบตามหลักอากาศพลศาสตร์ขั้นสูงทำให้มั่นใจได้เต็มที่เมื่อต้องควบคุมเจ้าเหยี่ยวคันนี้ ราคา 8.30 แสนบาท9. ซีโร่ เอ็นจิเนียริ่ง ไทป์ ไฟว์สำหรับคนที่ต้องการความเป็นคัสตอมสุดๆ ห้ามพลาดซีโร่ เอ็นจิเนียริ่ง ไทป์ ไฟว์ (Zero Engineering รุ่น Type 5) งานแฮนด์เมดจากปรมจารย์นักแต่งรถชาวญี่ปุ่น "ชินยะ คิมูระ" ไม่ใช่แค่รูปลักษณ์ที่สะกดสายตา แต่ภายในยังเปี่ยมไปด้วยขุมพลังจากเครื่องยนต์ของฮาร์เลย์ เดวิดสัน ราคา 1.69 ล้านบาท10. วิคตอรี่ รุ่นวิชั่น ทัวร์สุดยอดรถทัวริ่ง ไบค์ สายพันธุ์อเมริกันขุมพลังเครื่องยนต์ วี-ทวิน 6 สปีด ระบบทำความร้อนที่ปลอกแฮนด์และเบาะนั่งทำให้สามารถลุยภูมิอากาศหนาวเหน็บได้อย่างไม่สะทกสะท้าน ระบบควบคุมความเร็วอัตโนมัติ (ครุยส์คอนโทรล) พร้อมเบรกเอบีเอส กระจกบังลมสามารถปรับระดับได้ด้วยระบบไฟฟ้า ราคา 1.8-2.2 ล้านบาทอยากได้บิ๊กไบค์เท่ๆ มีให้เลือกอีกเยอะ ที่ Dealfish.co.th
Picture Credit : komchadluek.net, thaibigbikeclub.com, mocycle.net, victorymotorcyclethailand.com, totalmotorcycle.com, terrence-ho.blogspot.com, autoevolution.com, autospinn.com, autoyim.com
 
 
 