จากกรณี วันนี้(19 ต.ค.) พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้เดินทางมาที่สำนักงานเทศบาลเมืองปัก อำเภอปักธงชัย จังหวัดนครราชสีมา เพื่อติดตามสถานการณ์น้ำท่วมในพื้นที่อำเภอปักธงชัย โดยมี นายวีรศักดิ์ หวังศุภกิจโกศล รัฐมนตรีช่วยว่าการกระทรวงพาณิชย์ นายวิเชียร จันทรโณทัย ผู้ว่าราชการจังหวัดนครราชสีมา และหัวหน้าส่วนราชการในพื้นที่ให้การต้อนรับ
โดยนายกรัฐมนตรี ได้ขึ้นรถบรรทุกสีส้มของกรมป้องกันสาธารณะภัย ทะเบียน 52-3825 ลงพื้นที่เยี่ยมผู้ประสบอุทกภัยในชุมชนตลาดเทศบาลเมืองปัก พร้อมกับแจกถุงยังชีพให้กับประชาชนผู้ประสบความเดือดร้อน เพื่อสร้างขวัญกำลังใจให้กับประชาชน
ในโลกออนไลน์มีการแชร์คลิปขณะขบวนรถของนายกฯ เคลื่อนผ่าน มีประชาชนชูสามนิ้วใส่ขบวนรถของนายกฯ ทำให้ พล.อ.ประยุทธ์ ออกอาการไม่พอใจอย่างรุนแรง พร้อมพูดผ่านเครื่องขยายเสียงว่า "ลูกหลานมันอยู่อย่างไร ไอ้คนชูเนี่ย ลูกหลานมันอยู่ไม่ได้ วันข้างหน้าก็โทษพ่อมันนั่นล่ะ"

มาแล้ว! ส่องทะเบียนรถนายกฯ ลงพื้นที่ติดตามสถานการณ์น้ำท่วมโคราช

 