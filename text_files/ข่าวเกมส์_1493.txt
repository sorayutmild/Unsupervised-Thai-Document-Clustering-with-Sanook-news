เอาแล้วบอกเลยว่าขอแจมด้วยเมื่อผู้ให้บริการและพัฒนาเกมอย่าง Pearl Abyss ขออาสาที่จะเป็นตัวแทนให้บริการเกมโทรศัพท์มือถือใหม่ที่จับมือกับทาง Vic Game Studios กำลังพัฒนาเกมในชื่อ Black Clover Mobile เป็นชื่อเกมยังไม่เป็นทางการในตอนนี้ มีกำหนดวางจำหน่ายในประเทศญี่ปุ่นภายในปี 2022 ซึ่งประกาศภายในงาน Jump Festa 2022 นั่นเอง ดังนั้นหากคุณเป็นสาวกของการ์ตูนเรื่องนี้บอกเลยว่าน่าสนใจมากๆ เพราะไมค่อยมีใครนำการ์ตูนเรื่องนี้มาสร้างเป็นเกมบ่อยนัก

 Black Clover Mobile เป็นเกมแอคชั่น RPG ที่พัฒนาโดยผู้พัฒนาชาวเกาหลี VIC GAME STUDIOS และเผยแพร่โดย Pearl Abyss JP ให้ผู้เล่นได้ผจญภัยไปตามโลกแห่งเวทมนตร์ที่เด็กหนุ่มทั้งสองคนได้เดินทางเพื่อก้าวสู่การเป็น จักรพรรดิเวทมนตร์ นำเสนอในรูปแบบงานภาพ 3D กราฟิกอลังการแน่นอนว่าเกมมาพร้อมกับภาพตัวอย่างที่เห็นแล้วไม่แพ้เวอร์ชั่นอนิเมะที่ฉายในทีวีแม้แต่น้อย ส่วนเรื่องราวจะมีฉีกออกจากเนื้อเรื่องหลักหรือไม่รอติตดามประกาศกันอีกที





