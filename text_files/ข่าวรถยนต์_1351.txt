
 
1. ไฟแนนซ์ / สินเชื่อ เช่าซื้อรถ คืออะไร ?การที่มีการซื้อขายรถยนต์  โดยผู้ซื้ออาจมีเงินดาวน์บางส่วนให้แก่ผู้ขาย  ส่วนที่เหลือทำเรื่องกู้ บริษัทไฟแนนซ์  โดยผ่อนชำระเป็นงวดพร้อมดอกเบี้ยให้แก่บริษัทไฟแนนซ์  จนกว่าจะผ่อนครบ แล้วกรรมสิทธิ์จึงจะตกเป็นของผู้ซื้อ    2. กรณีใดบ้างที่สามารถจัดไฟแนนซ์ได้ ?* รถซื้อจากเต้นท์ จำหน่ายรถยนต์มือ 2* รถซื้อขายกันเองกับเพื่อน, คนรู้จัก หรือ บุคคลอื่น* รถที่ตนเองเป็นเจ้าของกรรมสิทธิ์อยู่แล้วต้องการนำมากู้ เพื่อเพิ่มสภาพคล่อง หรือ ต้องการนำเงินไปลงทุนธุรกิจ (รีไฟแนนซ์) ยอดกู้ได้ประมาณ 70% ของราคาซื้อขาย* รถที่ผ่อนอยู่กับไฟแนนซ์อื่น แต่ยังไม่ครบกำหนดสัญญา ต้องการย้ายไฟแนนซ์เพื่อยืดระยะเวลาให้ผ่อนน้อยลง และยังมีเงินเหลือเพื่อเพิ่มสภาพคล่องตนเองได้ (รีไฟแนนซ์) ยอดกู้ได้ประมาณ 70% ของราคาซื้อขาย3. รถประเภทใดบ้างที่บริษัทรับจัดไฟแนนซ์* รถเก๋ง ส่วนบุคคล  ที่จดทะเบียนตั้งแต่ปี  1999 - ปัจจุบัน* รถกระบะ ส่วนบุคคล  ที่จดทะเบียนตั้งแต่ปี  1999 - ปัจจุบัน* รถตู้ ส่วนบุคคล  ที่จดทะเบียนตั้งแต่ปี  1999 - ปัจจุบันบริษัทขอสงวนสิทธิในการจัด/ไม่จัด เฉพาะบางยี่ห้อ/บางรุ่นกรุณาสอบถามรายละเอียดกับบริษัท รถยี่ห้อ TOYOTA , HONDA ,ISUZU จะจัดได้ประมาณ 80% ของราคาซื้อขาย4. รถที่นำไปติดแก๊ซ  สามารถจัดไฟแนนซ์/เช่าซื้อได้หรือไม่ ?ได้ค่ะ บริษัทรับจัดรถที่นำไปติดแก๊ซที่ได้ทำเรื่องตรวจที่ขนส่ง และได้มีการลงรายการในเล่มทะเบียนเรียบร้อยแล้ว5. วิธีการคำนวณค่างวดไฟแนนซ์/ เช่าซื้อหากราคารถอยู่ที่  300,000 บาท ผู้ซื้อมีเงินดาวน์  20% คือ 60,000 บาท ที่เหลือกู้ไฟแนนซ์ 240,000  บาท -  ดอกเบี้ย 5 %  ต่อปี -  จำนวน  48  เดือนค่างวดก่อนภาษีมูลค่าเพิ่มจะเท่ากับ ((240,000 X 5% X 4) + 240,000) / 48ซึ่งจะเท่ากับ        6,000   บาทรวมภาษี 7%          420   บาทเป็นค่างวด           6,420   บาท6. ขั้นตอนการจัดไฟแนนซ์/ ขอสินเชื่อเช่าซื้อ รถยนต์* ลูกค้าแจ้งยี่ห้อ รุ่น ปี รถที่ต้องการซื้อ/ต้องการนำมากู้  หรือส่ง Fax เล่มทะเบียนมาที่บริษัท เพื่อให้เจ้าหน้าที่สินเชื่อ ประเมินยอดจัดให้ ซึ่งโดยปรกติประมาณ 70-80% ของราคาซื้อขาย ซึ่งเมื่อลูกค้าตกลงที่จะจัด จะต้องเตรียมเอกสารของตนเองและคนค้ำประกันเพื่อทำสัญญาเช่าซื้อ* นัดเซ็นต์สัญญา และส่งมอบเอกสาร  ซึ่งลูกค้าสามารถเข้ามาทำสัญญาที่บริษัทหรือจะให้พนักงานไปเซ็นต์นอกสถานที่ ได้  หากไม่สะดวกในการเดินทางมาที่บริษัท ซึ่งเจ้าหน้าที่สินเชื่อจะขอถ่ายรูปรถ และลอกลายเลขเครื่อง เลขถัง เพื่อประกอบการทำสัญญาด้วย* รอผลการตรวจสอบ ประมาณ 2-3 วันทำการ* เจ้าหน้าที่สินเชื่อจะแจ้งผลการอนุมัติ เพื่อขอเล่มทะเบียนตัวจริงไปโอนที่ขนส่ง เมือโอนกรรมสิทธิ์รถยนต์เป็นของบริษัทแล้ว บริษัทจะจ่ายเช็คให้ผู้ขายรถทันที           แต่หากเป็นการโอนย้ายไฟแนนซ์ เล่มทะเบียนตัวจริงจะยังอยู่กับไฟแนนซ์เดิม หากเรื่องผ่านการอนุมัติ ทางบริษัทจะจ่ายเช็คให้กับไฟแนนซ์เดิม เพื่อปิดบัญชีให้ลูกค้าก่อน  แต่ลูกค้าจะต้องเซ็นต์ชุดโอนกรรมสิทธิ์ให้บริษัทเก็บไว้ เพื่อรอเล่มจากไฟแนนซ์เดิมมาโอนเข้าบริษัทในภายหลัง หากปิดบัญชีแล้วมีเงินเหลือ ลูกค้าจะได้รับเงินเลยในวันเดียวกันกับที่บริษัทไปปิดบัญชีไฟแนนซ์เดิมให้7. หากมีเงินก้อนมาปิดบัญชีก่อนกำหนดจะมีส่วนลดให้หรือไม่ ?หากลูกค้าประสงค์จะปิดสัญญาเช่าซื้อ ก่อนกำหนดจะมีส่วนลดดอกเบี้ยให้  50%  ของค่างวดที่เหลือ ( ตาม ส.ค.บ) เช่น ผ่อนมาแล้ว 20 งวด จาก 48 งวด ลูกค้าจะได้ส่วนลดดอกเบี้ย 50% ของ 28 งวดที่เหลือค่ะ
 
ขอขอบคุณภาพประกอบและข้อมูลจาก http://www.pk-car.com