The Sims 4 Get To Work ภาคเสริมตัวแรกกำลังมา!
The Sims 4 Get To Work
มันกำลังมา! The Sims 4 Get To Work แผ่นเสริม Expansion ตัวแรกของชาวซิมส์ 4 แต่ชาวซิมส์บางท่านคงอาจจะงงว่ามันตัวแรกตรงไหน ที่ผ่านมามีหลายตัวแล้ว ซึ่งที่ผ่านมานั้นมันไม่ใช่ Expansion ครับ เป็นเพียงแค่ Add-ons เท่านั้น ไม่ว่าจะเป็น Life of the Party, Awesome Animal Hats, Up All Night และอื่นๆ พวกนั้นเป็นเพียงตัวเสริม Add-ons เล็กๆน้อยๆ ที่่เพิ่มเพียงไอเทม เสื้อผ้าชุดแต่งกาย เฟอร์นิเจอร์ หรือของขายอื่นๆเท่านั้น 
แต่ The Sims 4 Get To Work เป็นแผ่นเสริมใหญ่ ที่จะเพิ่มระบบการเล่นและฟีเจอร์ต่างๆเข้าไปในเกมจำนวนมาก ซึ่งชื่อของแผ่นเสริมนี้ก็บอกอยู่แล้วว่า Get To Work หรือก็คือมาหางานทำกันเถอะ
The Sims 4 Get To Work
การหางานทำเป็นระบบหนึ่งที่สำคัญมากสำหรับชาวซิมส์ที่เล่นเกมอย่างสุจริตไม่โกงเสกเงินมาใช้ เพราะถ้าไม่ทำงานก็ไม่มีเงิน ไม่มีเงินก็ไม่มีอาหาร ไม่มีจ่ายค่าบ้าน ค่าน้ำ ค่าไฟ การหางานทำในเกมเองก็มีหลากหลายวิธีให้เลือก ไม่ว่าจะเป็นงานประจำ หรืองานอิสระ ซึ่งงานประจำจะมีรายได้มั่นคงกว่า แต่ก็เสียเวลาส่วนหนึ่งของแต่ละวันไปกับการทำงาน แต่ถ้าทำงานอิสระสามารถทำตอนไหนเมื่อไหร่ก็ได้ อย่างงานประดิษฐ์ต่างๆ พอทำเสร็จแล้วก็ขายเอาเงินมา เพียงแต่งานอิสระรายได้ค่อนข้างจะน้อยสักหน่อย
The Sims 4 Get To Work ทำออกมาเพื่อให้ชาวซิมส์มีตัวเลือกงานและสถานที่ทำงานมากขึ้น โดยปกติที่ผ่านมานั้น เวลาชาวซิมส์ไปทำงาน เราก็จะเห็นมันนั่งรถไปที่ทำงาน ซึ่งอยู่ที่ไหนก็ไม่รู้ พอถึงเวลาก็กลับมาบ้าน น่าเบื่อไหมล่ะ เพราะงั้น The Sims 4 Get To Work จะพาชาวซิมส์ไปยังสถานที่ทำงานจริงๆ และให้ผู้เล่นได้ร่วมสนุกกับการทำงานด้วย ได้เห็นว่าชาวซิมส์มันทำงานอย่างไร ไม่ใช่แค่รอเวลาเสร็จงานแล้วกลับบ้านเหมือนแต่ก่อน
 





สำหรับงานและสถานที่ทำงานใน The Sims 4 Get To Work มีรายละเอียดดังนี้

Become A Doctor: งานนี้จะให้ชาวซิมส์เป็นหมอ ดูแลแผนกฉุกเฉิน ที่จะต้องคอยช่วยเหลือชีวิตคนป่วย ซึ่งผู้เล่นจะต้องอยู่ในฉากห้องตรวจ และห้องผ่าตัด
Become A Detective: งานเจ้าหน้าที่ฝ่ายสืบสวนแห่งสถานีตำรวจ ไม่ต้องไปง้อเด็กแว่นไม่ยอมโต คุณต้องสืบสวนคลี่คลายคดีให้ได้ด้วยตัวเอง รวบรวมหลักฐานและพยาน จากนั้นก็จับกุมคนร้าย ไต่เต้าตัวเองไปเป็นสารวัตรให้ได้
Become A Scientist: นักวิทยาศาสตร์สติเฟื่อง ที่ทำงานวิจัยในห้องทดลองอย่างบ้าระห่ำ หน้าที่ของผู้เล่นในงานนี้คือจะต้องทำการทดลอง สร้างสรรค์ผลงานทางวิทยาศาสตร์ใหม่ๆออกมา
Create Unique Retail Businesses: ถ้าไม่ชอบงานประจำที่ว่ามา ชาวซิมส์สามารถเปิดธุรกิจส่วนตัว สร้างงานอิสระของตัวเองได้ อย่างการเปิดร้านขายเสื้อผ้า สตูดิโอถ่ายภาพ ร้านหนังสือ และอื่นๆตามที่ต้องการ โดยจะมี Build Mode ให้คุณสร้างร้านค้าของตัวเองขึ้นมา และยังสามารถจ้างลูกจ้างมาช่วยงานในร้านได้ด้วยนะ
New Career Venues: จากงานที่กล่าวมา ชาวซิมส์สามารถเลือกงานที่ต้องการมาทำได้ตามต้องการ ซึ่งงานที่เลือกก็จะมีฉากการทำงานให้เราเห็นด้วยว่า ซิมส์ของคุณทำงานกันอย่างไร ไม่ว่าจะเป็นงานประจำหรือธุรกิจส่วนตัว
Learn New Skills: เมื่อทำงานที่เพิ่มมาแล้ว ชาวซิมส์ยังได้สกิลความสามารถใหม่ๆเฉพาะตัวเพิ่มขึ้น โดยสามารถนำสกิลพวกนี้มาใช้สร้างของต่างในบ้านได้ด้วย เป็นการเพิ่มรายได้เสริมอีกทาง
Discover Aliens: มนุษย์ต่างดาวได้บุกมายังโลกนี้แล้ว และพวกมันยังปลอมตัวเป็นชาวซิมส์ในเมืองด้วย ลองสืบและเปิดโปงพวกมันดูว่าซิมส์คนไหนคือมนุษย์ต่างดาวปลอมตัวมา และค้นหาความลับของพวกมัน ซึ่งงานวิทยาศาสตร์อาจช่วยให้ค้นพบพวกมันได้ง่ายขึ้น

 
The Sims 4 Get To Work กำหนดออกมาให้เล่นในเดือนเมษายน 2015
The Sims 4 Get To Work