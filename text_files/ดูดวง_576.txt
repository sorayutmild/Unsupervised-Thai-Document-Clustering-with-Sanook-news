ราศีสิงห์  17ส.ค.-16ก.ย. 2561
มกราคม   ในเดือนนี้จะลงมือทำการใดก็แล้วแต่ขอให้คิดให้รอบคอบ ทำการใดๆ ด้วยความไม่ประมาท ทำสิ่งใดลงไปในช่วงนี้เหมือนปิดทองหลังพระคนไม่ค่อยให้ความสำคัญ ไม่เห็นคุณค่าของผลงานคุณ ขอให้คุณทำอะไรด้วยความตั้งใจดังเดิมผลลัพธ์ที่ได้กลับมาถึงต้องใช้เวลาบ้างแต่ก็คุ้มค่ากับสิ่งที่คุณได้ทุ่มเททำไปด้วยความตั้งใจค่ะ
กุมภาพันธ์   ความสำเร็จที่เกิดจากความพยายามของคุณได้บรรลุเป้าหมายแล้วนะคะ จะได้รับเกียรติ หรือได้รับการยกย่อง สรรเสริญ จากผู้บังคับบัญชา และเพื่อนร่วมงานทุกคน คุณจะถูกเชิญให้ไปในงานสังคมที่มีเกียรติซึ่งคุณจะได้พบคนที่นำลู่ทาง และโอกาสที่ดีในอนาคตมาให้ค่ะ
มีนาคม   ในเดือนนี้คุณมีเกณฑ์ดีทางด้านลาภผลเงินทอง จะมีรายได้เข้ามามากกว่า หนึ่งทางทำให้คุณเก็บออมได้ และเริ่มจัดสรรการเงินได้ลงตัวขึ้นค่ะ  
เมษายน      ในเดือนนี้คุณจะได้ใช้ความสามารถด้านภาษา  ในการติดต่อสมาคมกับลูกค้า หรือคนที่คุณต้องไปติดต่องานด้วย มีเกณฑ์ดีในการค้ากับชาวต่างชาติได้รับความสำเร็จอย่างมาก มีเกณฑ์ได้ลงนามในเอกสารสัญญาได้รับความสำเร็จดีมากค่ะ
พฤษภาคม    ในเดือนนี้คุณต้องพยายามหลีกเลี่ยงความขัดแย้งอย่างรุนแรงกับทุกคน ไม่ละเว้นว่าจะเป็นเพื่อนฝูงที่ทำงาน หรือญาติพี่น้อง เพราะจะเป็นช่วงที่คุณมีอารมณ์หงุดหงิดง่าย ฉุนเฉียว เข้าใจยาก ทำใจให้เย็น ๆ ปล่อยวางกับทุกอย่างรอบๆ ตัว แล้วจะดีขึ้นค่ะ                         
มิถุนายน    คุณจะได้รับข่าวดี และได้รับข่าวมงคลของมิตรสหาย  หรือญาติสนิท แม้กระทั่งคุณเองก็จะมีข่าวดีเกี่ยวกับความรัก อย่างแน่นอนที่สุด คุณจะได้พบกับคนที่คุณรอคอยมานาน อาจจะใช้คำว่าคนที่คุณใฝ่ฝันถึงก็ได้ค่ะ             
กรกฎาคม  ขอให้คุณระวังสุขภาพเกี่ยวกับระบบขับถ่าย หรือได้รับข่าวไม่ค่อยดี เกี่ยวกับสุขภาพของคนที่คุณเคารพนับถือ ให้ระวังของหายให้มาก ๆ  อาจจะต้องเสียเงินในเรื่องที่ไม่อยากเสีย หรือไม่เช่นนั้นคุณจะเสียความรู้สึกอย่างมากกับคนที่คุณรัก หรือเพื่อนรักก็ได้ค่ะ
สิงหาคม   คุณจะได้รับความสมหวังในสิ่งที่รอคอย  ความสำเร็จที่เกิดจากความพยายามเป็นอย่างมาก  บัดนี้ได้รับการสนองตอบแล้วค่ะ เป็นเกียรติแก่ตนเองอย่าง มาก เป็นที่ยอมรับในสังคมที่ทำงาน และหมู่มิตร คุณจะได้พบกับเพื่อนเก่าที่ไม่ได้พบกันนาน ๆ ในเดือนนี้ด้วยค่ะ
กันยายน    ในเดือนนี้ขอให้คุณตั้งใจทำงานในหน้าที่ของคุณให้ดีที่สุด นะคะ เพราะจะมีผู้ใหญ่ให้ความสนับสนุนให้โอกาสในการแสดงฝีมือ ทำให้คุณมีความก้าวหน้า จะมีเกณฑ์ดีในการเลื่อนขั้นเลื่อนตำแหน่ง หรือได้รับเงินเดือนขึ้นในเดือนนี้ด้วยค่ะ
ตุลาคม         คุณจะเหนื่อยกับการทำงานเป็นหญิงเหล็กประจำเดือนนี้ทีเดียวค่ะ และได้รับความสำเร็จที่ค่อนข้างดีมากๆ จะทำการติดต่อการค้า หรือธุรกิจกับใครก็ได้รับความช่วยเหลือเป็นอย่างดี  จะมีเกณฑ์ได้เลื่อนขั้น หรือได้รับเงินเดือนขึ้นค่ะ
พฤศจิกายน    คุณจะมีการทำงานที่ได้รับความสำเร็จ ได้รับคำชมเชย ได้รับการแต่งตั้ง ได้รับความนิยมชมชอบจากคนรอบข้างเป็นที่น่ายินดีเป็นอย่างมาก คุณมีเกณฑ์ได้พาหนะ หรือมีอะไรบางอย่างที่เกี่ยวข้องกับพาหนะคู่ใจของคุณอาจจะเป็นการตกแต่งรถ หรือซ่อมแซมยานพาหนะก็เป็นไปได้ค่ะ คุณมีเกณฑ์การเดินทางไกลในเดือนนี้ด้วยค่ะ
ธันวาคม   ในเดือนนี้สิ่งที่คุณมุ่งหวังมีความสำเร็จราบรื่น หากแต่ว่าขอให้คุณขยันขันแข็งให้มาก ๆ  คุณจะได้รับความ มั่นคงในการทำงาน หรือธุรกิจ การค้าของคุณจะมั่นคงมากขึ้น มีการเริ่มต้นในสิ่งที่ดี ๆ ที่คุณได้ตั้งใจมุ่งหวังไว้ หากคิดจะขยายธุรกิจ หรือทำงานพิเศษในเดือนนี้มีข่าวดีค่ะ  ส่งท้ายปีเก่า ต้อนรับปีใหม่ อะไรที่แอบคิดๆไว้ ได้ฤกษ์เริ่มต้น ในปีใหม่นี้แล้วนะคะ สวัสดีปีใหม่ค่ะ
 
อ่าน ดูดวงรายปี 2561 ราศีอื่นๆ คลิก!  http://horoscope.sanook.com/126013/
 