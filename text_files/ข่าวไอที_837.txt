จากที่วันก่อนทางทีมงาน Sanoook! Hitech ได้นำเสนอบทความ "อยากรู้ไหม...ซื้อมือถือร้านไหนน่าไว้ใจที่สุด" กันไปและได้รับความนิยมพอสมควร 
ดังนั้นวันนี้ทางทีมงานเลยอยากขอนำเสนอบทความที่เก็บข้อมูลโดยคุณ Dr.Bia มาเป็นข้อมูลประกอบการตัดสินใจซื้อ Smart-Phone ที่หลายๆ เว็บไซต์ หรือ หลายร้านไม่กล้าบอก ให้ได้อ่านกันครับ มาดูกันว่ามีอะไรบ้าง? 

1. หลายคนสับสน "เครื่องศูนย์" แต่ซื้อตามร้านมันต่างกันตรงไหน?
งั้นมาดูคำตอบต่อไปนี้กันครับ มันไม่มีอะไรต่างกันยกเว้นจะเจอเครื่องแกะอุปกรณ์ไปแล้วเอาของก๊อป 10A มาใส่แทน หลักๆ iPhone โดนเยอะสุด เอาปลั๊กแท้ หูแท้ออกไป เอาของก๊อปมาใส่ ดราม่ากันมันส์ ว่าอุปกรณ์ไม่ทนมือ อย่าว่าแต่ก๊อปเลย แท้ก็พังงาน
อย่าว่าแต่ iPhone เลยครับขนาด Samsunng เองก็เจอ เครื่อง Model B นี้ยิ่งเจ็บแสบ บางที่เจอแบตมือถือปลอมด้วยซ้ำ ถามว่าต่างกันมั้ย? ไม่ต่างกันอยู่ที่จรรยาบรรณร้านล้วนๆ คนซื้อต้องดูให้เป็น ขนาดสอนให้ดู ยังไม่มีใครอยากจะดู
2. ประกันศูนย์ กับ ประกันร้านต่างกันยังไง ?
ประกันศูนย์เสียส่งศูนย์ใกล้บ้านท่านได้เลย ไม่ต้องไปศูนย์ที่ซื้อ แต่การครอบคลุมของประกันนั้นต้องอ่านให้เข้าใจ บางค่ายประกันแบบ iPhone เสียคือเปลี่ยนเครื่องตามเงือนไข บางค่ายเสียแล้วเอาไปซ่อมเสียค่าอะไหล่เงื่อนไข ต้องอ่านให้ระเอียด ต่างจากประกันร้านคือ ส่วนใหญ่ประกันร้านประกันแค่ Software ถ้าเสียคือซ่อมจ่ายไม่เสียค่าแรง แต่เสียค่าอะไหล่ พูดง่ายๆ ต่อให้มือ 1 หรือ มือสอง ยังไงก็ต้องดูดีๆ อยู่ดีนั้นแหละ
3. การซื้อเครื่องมือสองมีความเสี่ยงหลายแบบ เช่นนายคนนึ่งขายมือถือให้ร้านเพราะเงินไม่พอใช้ กรณีนี้ร้านรับไว้ ตีราคาตามสภาพ ขายกำไร + 500 ถึง 2000 แล้วแต่การต่อรองของร้านกับคนขาย แต่เครื่องไม่มีอะไร ก็จบ
แต่นายอีกคนหนึ่งขายเครื่องมือสองไปให้ร้าน แต่เครื่องเคยตกมา ร้านก็ตีราคา แต่นับวัน ถ้าหากเครื่องมีปัญหา ถามโทษร้านได้มั้ย ก็ไม่ได้เพราะร้านไม่ได้รู้นิว่ามันตกมาหรืออะไรเพราะรับไว้ ก็ต้องเข้าเงื่อนไขที่ข้อ 2 คือประกันร้าน จ่ายมาก็ซ่อมจบ
และนายอีกของอีกคนนึ่งขายเครื่อง แต่เครื่องนี้เคยซ่อมมาแล้ว เคยมีปัญหามาแล้ว แต่ขายร้านไป ร้านขายออกไป คนซื้อดูไม่ดี ดูไม่ได้ ก็เข้าเงือนไขที่ข้อ 2 เหมือนกัน แต่อาจจะมีดราม่าหน่อยเพราะเครื่องมันไม่ดีมาแต่แรก แต่ถามว่าร้านขาย ขายไปทำไม แน่นอนก็รับมาขายไป กำไรเกิดจากการรับไว้ แล้วขายต่อ แต่จรรยาบรรณคนขายจะมีกี่ร้านกล้าบอกว่าเครื่องเป็นอะไรยังไง
หรือใครข้อมูลดีๆ เกี่ยวกับการเลือกซื้อ "สมาร์ทโฟน" เพิ่มเติมก็สามารถแชร์กันเพิ่มได้ที่คอมเม้นท์ด้านล่างเลยครับ
เป็นยังไงบ้างครับ? สำหรับข้อมูลที่นำมาฝากกันในวันนี้ ทางทีมเชื่อว่าหากใครได้อ่านคงได้ประโยชน์จากบทความนี้ไม่มากก็น้อยแน่นอน อย่างให้เข้าสุภาษิต "เสียน้อยเสียยาก เสียมากเสียง่าย" เสียเพียงเล็กน้อยไม่ยอมเสีย ทำให้ต้องเสียมากกว่าเดิม
ขอบคุณข้อมูลบทความจาก page Dr.Bia