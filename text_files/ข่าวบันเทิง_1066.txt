เพราะมีเวลาว่างในช่วงนี้เป็นอย่างมาก นักร้องสาวเจ้าของฉายาสั้นเสมอหู ใบเตย อาร์สยาม จึงมักจะอัดคลิปคลายความเบื่อลงแอปพลิเคชั่น Tiktok เล่นอยู่บ่อยๆ อีกทั้งยังมักจะชวนลูกสาว น้องเวทย์มน และสามี ดีเจแมน พัฒนพล มาร่วมแจมด้วยทุกครั้งที่มีโอกาส
ล่าสุด ใบเตย ก็ได้ควงแขน ดีเจแมน พร้อม น้องเวทย์มน ออกมาโชว์สเต็ปโยกเบาๆ ตามประสาครอบครัวสุขสันต์ ที่มีทั้งความสุข ความอบอุ่น และความน่ารักของ พ่อ แม่ ลูก ฟุ้งกระจายจนคนดูรับรู้ได้
แต่นอกจากความสดใสของครอบครัวนี้แล้ว แฟนๆ หลายคนต่างก็แอบที่จะโฟกัสไปยังหน้าท้องของ ใบเตย เพราะดูแล้วคล้ายกับคนที่กำลังตั้งท้องอ่อนๆ จึงทำให้เกิดคำถามขึ้นมามากมายว่า คุณแม่กำลังใจมีน้องคนที่ 2 แล้วใช่ไหม
แต่ในทางตรงกันข้ามก็ได้มีบางคนที่คาดว่า หรืออาจจะเป็นที่ชุดและมุมการถ่ายของแม่ใบ เลยทำให้คลิปนี้เห็นเหมือนกำลังตั้งท้องอยู่
