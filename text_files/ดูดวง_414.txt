แหวนถือเป็นเครื่องประดับยอดนิยมทั้งชายและหญิง ซึ่งนอกเหนือจากจะเป็นเครื่องประดับแล้วในปัจจุบันคนส่วนใหญ่มักจะมีความเชื่อที่ว่า "แหวนเสริมดวง" สามารถช่วยเสริมให้ดวงชะตาของผู้สวมใส่ให้ดีขึ้นได้ หากต้องการเสริมเพิ่มเติมในเรื่องใดๆ ก็สามารถเลือกสวมตามนิ้วที่เหมาะสม โดยแต่ละนิ้วก็จะมีความหมายว่าจะช่วยเสริมดวงในด้านต่างๆ ชาวสนุก!ดูดวงที่ต้องการใส่แหวนเพื่อเสริมดวงที่ถูกต้องตามหลักโหราศาสตร์นั้นควรคำนึงถึงวันเกิดของผู้สวมใส่ดังนี้ 
การสวมแหวนเสริมดวงตามวันเกิด

สำหรับผู้ที่เกิดวันอาทิตย์
เป็นคนใจร้อน มีทักษะในการพูด ชอบช่วยเหลือผู้อื่น มีลักษณะของการเป็นผู้นำสูง ดังนั้นผู้ที่เกิดในวันนี้จึงควรสวมแหวนที่ทำมาจากทองคำ เงิน หรือหยก
ผู้ชาย ควรสวมแหวนมือขวา โดยนิ้วที่ควรสวมคือ นิ้วชี้ หรือนิ้วนาง จะช่วยส่งเสริมในเรื่องของอำนาจบารมี
ผู้หญิง ควรสวมแหวนที่มือซ้าย โดยสวมที่นิ้วกลาง หรือนิ้วนาง จะทำให้ประสบความสำเร็จเจริญก้าวหน้าในทุกๆ เรื่อง

สำหรับผู้ที่เกิดวันจันทร์
เป็นคนพูดเก่ง ช่างเจรจา ขี้น้อยใจ อีกทั้งยังเป็นคนที่โกรธง่าย แต่หายเร็วอีกด้วย ดังนั้นการสวมแหวนที่ถูกต้องเหมาะกับคนที่เกิดในวันนี้คือ การเลือกแหวนที่มีตัวเรือนไม่ใหญ่ หรือหนาจนเกินไป ควรเป็นแหวนที่มีลักษณะบาง หัวแหวนไม่ใหญ่มาก นอกจากนี้วัสดุที่ใช้ทำตัวเรือนแหวนควรทำจากหินสี เงิน นาก โลหะ หรืออาจจะเป็นโลหะผสมชนิดต่างๆ ก็ได้ตามสะดวก นอกจากนี้สำหรับผู้ที่เกิดวันจันทร์หากสวมแหวนที่ประดับด้วย เพชรสีเหลือง ไข่มุก บุษราคัม จะยิ่งเสริมดวงชะตายิ่งนัก 
ผู้ชาย ให้เน้นสวมแหวนที่มือข้างขวา โดยสวมที่นิ้วชี้ นิ้วกลาง และนิ้วนาง เท่านั้น ถึงจะดีส่งเสริมดวงชะตาให้เจริญก้าวหน้า
ผู้หญิง หากต้องการให้หน้าที่การงานเจริญรุ่งเรือง มีคนนับหน้าถือตาและมีคนอุปถัมภ์ค้ำชูควรสวมแหวนที่มือข้างซ้าย โดยสวมที่นิ้วก้อย นิ้วนาง นิ้วกลางเท่านั้น
สำหรับผู้ที่เกิดวันอังคาร
เป็นคนที่มีความมุ่งมั่นตั้งใจในการทำตามฝันของตนเองเป็นอย่างมาก อีกทั้งยังเป็นคนที่ทำอะไรคล่องแคล่วว่องไวอีกด้วย ดังนั้นการเลือกแหวนที่เหมาะกับคนวันนี้นั้นควรเป็นแหวนที่มีลักษณะหนา หัวแหวนค่อนข้างใหญ่ ตัวเรือนของแหวนนั้นทำจากวัสดุใดก็ได้ดีทั้งหมด แต่หากหัวแหวนเป็นอัญมณีที่ถูกโฉลกกับคนที่เกิดวันอังคาร เช่น ไข่มุกสีชมพู โรสควอตซ์ เป็นต้น จะยิ่งเสริมดวงให้ดียิ่งขึ้น
ผู้ชาย ควรสวมแหวนที่นิ้วกลางและนิ้วชี้ที่มือข้างขวา จะช่วยเสริมให้ประสบความสำเร็จในทุกๆ ด้าน
ผู้หญิง ควรสวมแหวนที่นิ้วนาง นิ้วชี้ หรือนิ้วกลาง ของมือข้างซ้าย จะช่วยให้แคล้วคลาดปลอดภัย สำหรับผู้ที่เกิดวันพุธ
เป็นคนมีความอดทนสูง ตั้งใจทำมาหากิน เป็นที่รักและได้รับการอุปถัมภ์จากผู้หลักผู้ใหญ่อยู่เสมอ สำหรับการสวมแหวนของคนที่เกิดในวันนี้ควรสวมแหวนที่มีขนาดพอดีนิ้ว ไม่เล็กหรือใหญ่จนเกินไป หัวแหวนควรประดับด้วยรัตนชาติ มรกต หรือหยก โดยการขึ้นรูปให้มีทรงเป็นรูปเหลี่ยมต่างๆ จะช่วยเสริมดวงชะตายิ่งนัก สำหรับตัวเรือนของแหวนควรทำจากวัสดุที่เป็นธรรมชาติ เช่น หยก ทอง หรือเงิน เป็นต้น
ผู้ชาย ควรสวมแหวนที่มือขวา โดยสามารถสวมได้ทุกนิ้ว ยกเว้น นิ้วก้อยเพียงนิ้วเดียวที่ไม่ควรสวมเพราะจะทำให้มีปัญหาเล็กๆ น้อยๆ ติดขัดตลอดเวลา ชีวิตจะไม่ราบรื่น
ผู้หญิง ควรสวมแหวนที่มือข้างซ้าย แต่ไม่ควรสวมที่นิ้วหัวแม่มือกับนิ้วก้อย นอกจากนี้แล้วสามารถสวมได้ทุกนิ้ว สำหรับผู้ที่เกิดวันพฤหัสบดี
เป็นคนฉลาด ซื่อสัตย์ ตรงไปตรงมา มีความเป็นผู้นำชอบออกคำสั่งให้ผู้อื่นทำตาม ดังนั้นแหวนที่เหมาะกับผู้ที่เกิดในวันนี้ควรเป็นหวานที่ตัวเรือนแหวนทำจากวัสดุที่เป็นทอง ทองคำขาว หรือเงิน และมีลักษณะใหญ่กว่านิ้วมือเล็กน้อย สำหรับหัวแหวนควรประดับด้วยอัญมณีที่เป็นมงคลตามวันเกิด ได้แก่ โกเมนสีส้ม โอปอล หรือแซฟไฟร์สีส้ม เป็นต้น และควรเลือกชิ้นที่มีแสงส่องเป็นประกายจึงจะดี
ผู้ชาย ควรสวมแหวนที่มือขวา โดยนิ้วที่ห้ามสวมคือ นิ้วหัวแม่มือ และนิ้วก้อย นอกนั้นสามารถสวมได้ทั้งหมดจะส่งเสริมให้ชีวิตเจริญรุ่งเรื่องในทุกๆ ด้าน
ผู้หญิง ควรสวมแหวนมือซ้าย สามารถสวมได้ทุกนิ้ว จะส่งเสริมดวงชะตาให้เจริญก้าวหน้าในทุกด้าน สำหรับผู้ที่เกิดวันศุกร์
เป็นคนอ่อนไหว ช่างฝัน จินตนาการสูง อ่อนหวาน มีเสน่ห์ต่อเพศตรงข้ามเป็นอย่างมาก อีกทั้งยังเป็นคนเจ้าสำอาง หลงใหลในศิลปะ ดังนั้นการสวมแหวนของผู้ที่เกิดวันศุกร์ นอกจากนี้แล้วควรเลือกแหวนที่มีการออกแบบในลักษณะเป็นคลื่นๆ ทำจากหิน ทองคำ หรือเงิน และมีหัวแหวนที่มีสีสันสดใสหรือประดับด้วยอัญมณีประจำวันเกิด ได้แก่ เพทายสีฟ้า เพชรสีฟ้าหรือสีน้ำเงิน ไพลิน เป็นต้น
ผู้ชาย ควรสวมแหวนที่มือขวา โดยสวมที่นิ้วกลางและนิ้วนาง จะช่วยส่งเสริมในเรื่องของอำนาจบารมี
ผู้หญิง ควรสวมแหวนที่มือซ้าย โดยการสวมแหวนนั้นสามารถสวมได้ทุกนิ้ว จะส่งเสริมให้ดวงชะตารุ่งเรือง หน้าที่การงานดี พบเจอแต่เรื่องดีๆ ทั้งสิ้น แต่ควรระวังไม่ควรสวมแหวนซ้อนกันมากจนเกินไปเพราะจะส่งผลให้ความรักมีปัญหาในเรื่องของมือที่สามหรือรักซ่อนได้ 
สำหรับผู้ที่เกิดวันเสาร์
เป็นคนที่ยึดมั่นในความคิดของตนเอง และเชื่อมั่นในความคิดของตนเองเป็นอย่างมาก อีกทั้งยังเป็นคนเงียบขรึม คิดมาก โมโหร้าย ดังนั้นจึงควรสวมแหวนที่ทำมาจากเงิน ทองคำ หรือหิน และมีขนาดใหญ่กว่านิ้วเล็กน้อย ในส่วนหัวของแหวนควรประดับด้วย หยกดำ โอนิกซ์ แซฟไฟร์สีม่วง หรือรัตนชาติแท้ที่มีสีเข้ม
ผู้ชาย ควรสวมแหวนที่มือข้างขวา โดยนิ้วที่ควรสวมแหวนคือ นิ้วนางและนิ้วก้อย ส่งเสริมเรื่องการงานให้เจริญก้าวหน้า
ผู้หญิง ควรสวมแหวนที่นิ้วนาง นิ้วกลาง และนิ้วชี้ ของมือข้างซ้าย จะส่งเสริมดวงชะตาให้รุ่งเรืองในทุกๆ ด้าน



ขอบคุณข้อมูลจาก FW Mailขอบคุณภาพประกอบจาก http://www.dahong.co.kr/