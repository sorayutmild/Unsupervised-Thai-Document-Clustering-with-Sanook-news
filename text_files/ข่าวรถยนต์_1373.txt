                ในช่วงปีที่ผ่านมา ข่าวคราวที่ครึกโครมในวงการรถยนต์อาจจะเทใจไปให้โครงการ "รถยนต์คันแรก" ของภาครัฐบาลที่ออกมาเอาใจประชาชน แต่ในขณะที่หลายคนกำลังตื่นเต้นกับว่าที่รถใหม่ที่กำลังจะเข้าสู่บ้าน รถยนต์หลายคันก็อาจจะกำลังประสบปัญหา เมื่อมีการประกาศยกเลิกจำหน่ายน้ำมันเบนซิน 91 อย่างเป็นทางการ 
                การหยุดเดินสายการกลั่นน้ำมันเป็นการส่งสัญญาณว่างานนี้เอาจริงแน่ หลังจากที่เคยเป็นข่าวครึกโครมกันมายาวนานด้วยแนวคิดที่อยากให้คนหันไปใช้น้ำมันพลังงานทางเลือกมากขึ้น และเมื่อเวลามาถึงคุณควรจะเตรียมพร้อมในการปรับตัวกับน้ำมันใหม่

                1.รู้จักรถ ... โดยมากรถส่วนใหญ่ โดยมากรุ่นที่ผลิตตั้งแต่ปี 1995 ขึ้นมา นั้นจะมีความสามารถในการใช้พลังงานทางเลือกแก๊สโซฮอล์อยู่เป็นทุนเดิมโดยที่ไม่คุณอาจจะไม่รู้ ซึ่งโดยมากมันก็คือรถที่มีเครื่องยนต์หัวฉีดนั้นแหละสามารถใช้ได้อย่างไรปัญหา แต่ก็อาจจะต้องมีการปรับแต่งบ้าง
                2.เปลี่ยนชนิดน้ำมัน บางทีน้ำมันเบนซิน 91 อาจจะลาจาก แต่ไม่ใช่กับน้ำมันเบนซิน 95 ที่ยังสามารถหาเติมได้จากบางปั้มน้ำมัน แต่อาจจะต้องยอมรับว่าน่าจะมีจำนวนน้อยลง การเปลี่ยนชนิดน้ำมันนั้น ในข้อเท็จจริงก็ไม่ได้เป็นปัญหาใดๆ กับระบบเครื่องยนต์อาจจะดีกว่าด้วยซ้ำ เพราะโดยมาก เราจะได้ยินการแนะนำให้เติมน้ำมัน คือความต้องการขั้นต่ำของน้ำมันที่ควรเติม ดังนั้นถ้าหันไปเติมเบนซิน 95 ก็ไม่ต้องกังวล ไม่มีปัญหาใดๆ แต่แน่นอนว่าจะเจอราคาที่ช๊อก   
   
              3.ปรับระบบน้ำมัน ปัญหาเรื่องแก๊สโซฮอลล์ที่น่ากังวลไม่ใช่คุณสมบัติน้ำมัน แต่เป็นคุณสมบัติแอลกอฮอลล์ต่างหากที่มีฤทธิ์ในการกัดกร่อนพอสมควร ทำให้อาจจะเป็นปัญหา งานนี้ข้อหลักคือระบบน้ำมันหรือระบบส่งน้ำมันแล้วแต่ใครจะเรียก ซึ่งปัญหามักอยู่ที่ถังน้ำมัน ซึ่งบางรุ่นที่เป็นเหล็กจะไม่สามารถทนแก๊สโซฮอล์ลที่จะกัดถังจนเป็นสนิมได้ นี่ยัง รวมถึงท่อยางต่างๆ ซึ่งในปัจจุบันท่อยางใหม่ๆสามารถทนแก๊สโซฮอลล์ได้ดีพอสมควรในระดับหนึ่ง รวมไปถึงพวกชุดซีลและโอริง ต่างๆ บางทีแวะไปให้ช่างจัดการเปลี่ยนจัดการในราคาไม่เท่าไรได้เช่นกัน
                4.เปลี่ยนเครื่องยนต์ใหม่  แม้การจัดการระบบน้ำมันจะช่วยให้รถสามารถใช้งานต่อได้แต่มีบางรุ่นที่เครื่องยนต์เองก็ไม่สามารถรับได้กับการเปลี่ยนแปลง โดยเฉพาะกลุ่มคาร์บูเรเตอร์เอง ที่ต้องการปรับตั้งโดยผู้เชี่ยวชาญ แต่บางครั้งปัญหาที่ว่านี้ก็ไม่ได้จบอย่างที่คาด เพราะ เครื่องยนต์คือเรื่องละเอียดอ่อนอย่างมากในการปรับตั้ง ซึ่งวิธีจบปัญหาหนึ่งก็คือการที่เราเปลี่ยนเครื่องยนต์ใหม่ ซึ่งจะทำให้รถมีความสามารถนี้ขึ้นมาโดยปริยายทันทีที่เป็นระบบเครื่องยนต์แบบหัว และยังเป็นการบำรุงรถไปพร้อมกันด้วย
                5.ติดแก๊ส อาจจะมองว่าเป็นทางออกที่สิ้นคิด แต่ให้ตายเถอะ การติดแก๊สคือแนวทางหนึ่งที่น่าสนใจเช่นกัน ด้วยค่าใช้จ่ายที่ไม่มากเกินไปนัก ทำให้การติดแก๊สอาจจะเรียกว่าเป็นทางออกที่ดีที่สุดทางหนึ่งจากการเลิกพึ่งพาน้ำมัน แต่การติดแก๊สก็อาจจะแรกมาด้วยการดัดแปลงสภาพเล็กน้อย พร้อมกับภาระที่ต้องดูแลเครื่องยนต์มากยิ่งขึ้นในอนาคต ยิ่งใครที่ยังใช้เครื่องยนต์ดั้งเดิมที่มีอายุมานานกว่า17-18 ปีแล้ว ก็อาจจะมีโอกาสพบข้อบกพร่องต่างๆมากขึ้น เมื่อหันมาใช้แก๊ส
                ทั้ง5 ทางออกนี้ถือเป็นประเด็นที่กำลังมีการพูดถึงกันไม่มากก็น้อยในหมู่คนที่กำลังได้รับผลกระทบจากการยกเลิกน้ำมันเบนซิน 91 ที่ยังมีเวลาอยู่อีกราวๆ 3 เดือน ก่อนที่น้ำมันนั้นจะหมดไปจริงๆ ซึ่งหมายความว่า ยังมีเวลาที่พอจะศึกษา แต่ไม่ว่าจะทำอะไร ก็ต้องตัดสินใจให้ดีเสียก่อน .... 
 
 
 