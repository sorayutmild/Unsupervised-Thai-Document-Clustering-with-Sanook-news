10 เรื่องน่ารู้ระหว่าง Galaxy S4 กับ iPhone 5
หยุดยาวแบบนี้ทางทีมงาน Sanook! Hitech เลยขอนำบทความเปรียบเทียบเบาๆ มาฝากแฟนๆ กันครับ!!
10. ราคา

Samsung Galaxy S4 ยังไม่เป็นทางการแต่คาดว่าน่าจะอยู่ราวๆ 22,200 - 24,900 บาท ส่วน iPhone 5 22,900 - 31,955 บาท
9. หน้าจอและการแสดงผล

สำหรับหน้าจอของ Samsung Galaxy S4 เป็นแบบ Super AMOLED ขนาด 5 นิ้ว Full HD ความละเอียด 1,920 x 1,080 พิกเซล กระจก Gorilla Glass 3 และมีความหนาแน่นของพิกเซล 441PPI ให้สีสันสดใส ส่วนทางด้าน iPhone 5 มีขนาดหน้าจอ 4 นิ้ว ใช้เทคโนโลยี In-cell touch ความละเอียด 1136x640 พิกเซล อัตราส่วน (16:9) มีความหนาแน่นพิกเซลที่ 326PPI ในข้อนี้เรื่องความละเอียดหน้าจอต้องยกให้หน้าจอ Super AMOLED ของ Galaxy S4 มีชัยเหนือ Retina Display ของแอปเปิล แต่ก็ต้องรอดูว่าการใช้งานจริง และการแสดงผลจะละเอียดดีกว่าสมาร์ทโฟนรุ่นอื่น ๆ หรือไม่
8. วัสดุ

Samsung Galaxy S4 วัสดุเป็นพลาสติกโพลีคาร์บอเนต ที่มีความยืดหยุ่นทนแรงกระแทก ส่วน iPhone 5 วัสดุที่ใช้เป็นอะลูมิเนียมและกระจก ทำให้มีน้ำหนักเบาและบาง แต่เป็นรอยขีดข่วนได้ง่าย
7. น้ำหนัก

ข้อนี้ถือว่าเสมอกันเพราะ น้ำหนักไม่ต่างกันมาก ทางซัมซุงมีน้ำหนัก 130 กรัม ส่วน apple มีน้ำหนัก 112 กรัม
6. แบตเตอร์รี่

Samsung Galaxy S4 มาพร้อมพลังก้อนโต 2,600 mAh (สามารถถอดฝาหลังเปลี่ยนแบตได้) ส่วน iPhone 5 แบตเตอรี่ความจุ 1440mAh
5. ความจุเมมโมรี่

Samsung Galaxy S4 มีหน่วยความจำให้เลือก 3 ขนาด 16GB, 32GB และ 64GB และรองรับการเพิ่ม microSD สูงสุด 64GB ส่วน Iphone 5 ความจุให้เลือกใช้งาน 3 ขนาดเหมือนเดิม คือ 16GB, 32GB และ 64GB ไม่สามารถเพิ่มหน่วยความจำได้
4. CPU

Samsung Galaxy S4 มาพร้อมกับความทรงพลังและโหดกว่าด้วยซีพียูสองตัวภายในเครื่องเดียว ใช้ซีพียู Samsung Exynos 5 Octa Quad-core A15 (1.6GHz) + Quad-core A7 (1.2GHz) รวมทั้งหมด 8 คอร์ (รุ่นซีพียู SnapDragon 600 Quad-core 1.9GHz เป็นรุ่นที่วางจำหน่ายในสหรัฐอเมริกา) ]
ส่วน iPhone 5 มาพร้อมกับซีพียู A6 แบบ Dual-Core ความเร็ว 1.3GHz ข้อนี้ถือว่าซัมซุงทิ้งไปไกล
3. กล้อง

กล้องในข้อนี้ ถือว่าทางด้าน Samsung Galaxy S4 มีชัยเหนือ iPhone 5 ล้องที่มีความละเอียดกว่าทั้งด้านหน้าและด้านหลัง มาพร้อมกับ กล้องถ่ายภาพด้านหลัง 13 ล้านพิกเซล และกล้องด้านหน้า 2 ล้านพิกเซล
ส่วน iPhone 5 ยังคงใช้เซนเซอร์รับภาพแบบ Backside illumination พร้อมความละเอียด 8 ล้านพิกเซล ด้านรูรับแสงอยู่ที่ f2.4 เลนส์กล้องมี 5 ชิ้น โดยเลนส์นอกสุดเป็น Sapphire Glass
2. แอพพลิเคชั่นต่าง ๆ

Galaxy S4 ดาวน์โหลดแอพพลิเคชั่นผ่าน Play Store กว่า 70% เป็นแอพฯ ฟรี ส่วน iPhone 5 เรื่องแอพพลิเคชั่นต่าง ๆ คงไม่ต้องพูดถึงมาก เพราะมีให้เลือกใช้งานมากมายกับแอพพลิเคชั่นเกือบ 800,000 ตัว และระบบ Ecosystem ที่แข็งแกร่งของแอปเปิล เช่น App Store, iTunes และ iCloud เป็นต้น
1. ระบบปฏิบัติการ

Galaxy S4 มาพร้อมกับระบบปฏิบัติการ Android 4.2.2 ครอบด้วย Touchwiz ซึ่งเป็นเวอร์ชั่นล่าสุด ส่วนทางด้าน iPhone 5 สามารถอัพ IOS ได้ล่าสุดคือ 6.1.3 ซึ่งระบบทั้ง 2 ค่อนข้างจะแตกต่างทางด้านการใช้งานไม่มากนัก ความคล่องตัวเหมือนๆกัน
http://www.toptenthailand.com/3339-top.html