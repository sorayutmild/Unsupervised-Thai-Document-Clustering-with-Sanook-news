มันมาแน่นอน  iPhone 5 (ภาพ+คลิป)







ปล่อยข่าวออกมาโหมโรงสาวก Apple กันตั้งแต่ต้นปีไปเลย สำหรับเจ้าไอโฟนรุ่นต่อไป (อาจจะเป็นชื่อรุ่น iPhone 4G หรือประโดดข้ามไปเป็น iPhone5) ที่แน่ ๆ รับรองได้ว่าอีกไม่นานจะมีรุ่นต่อไปออกมาแน่นอน สาวก Apple ทั้งหลายเตรียมเก็บเงินรอได้เลยนะ

ล่าสุดมีประเด็นร้อนออกมาอีกระลอกเมื่อมีบริษัท บริษัทที่ชื่อว่า GlobalDirectParts ได้นำเอาภาพ และ VDO ในความยาวประมาณ 5 นาที ออกมาโชว์  พวกเค้าอ้างว่ารับอะไหล่ชิ้นส่วนมาใหม่ซึ่งคาดกันว่าจะได้รับการนำไปใช้งานบน โทรศัพท์มือถือรุ่นต่อไปของ Apple

ซึ่งในเนื้อหาของ VDO มีการเปรียบเทียบและเขียนอย่างชัดเจนว่ามันคือ iPhone 5 ซึ่งเป็นการเปรียบเทียบกับชิ้นส่วนของ iPhone 4 โดยจะมีความแตกต่างในหลายๆจุด ซึ่งเมื่อมองแล้วมันไม่น่าจะเป็นชิ้นส่วนจากพวกเครื่องเลียนแบบจากจีนแน่นอน เนื่องจากการออกแบบมาในทิศทางเดียวกัน คุณภาพชิ้นส่วนก็มีความเหมือนกัน
ซึ่งก็น่าจะเป็นผู้ผลิตรายเดียวกัน แต่ทว่าการออกแบบในหลาย ๆ ส่วนมีความแตกต่างกันอย่างชัดเจนโดย iPhone 5 ตัวที่ถูกกล่าวหานี้ ยังคงรูปแบบและขนาดคล้ายๆกับ iPhone 4 มีแค่บางตำแหน่งที่เปลี่ยนแปลงนิดหน่อย อาจเป็นไปได้มันคือรุ่นต่อไปที่ผลิตออกมาเพื่อปิดจุดบอดของ  iPhone 4 
เสียดายอยู่นิดว่าล่าสุดคลิปวิดีโอตัวนี้ได้ถูกลบออกจาก YouTube เป็นที่เรียบร้อยแล้ว เหมือนจะมีเค้ามูลของความจริงปล. จากที่ผ่านๆมา เว็บไซด์พวกจำหน่ายอะไหล่ชิ้นส่วน iPhone มักจะได้ชิ้นส่วนเครื่องจริงมาก่อนเครื่องจริงออกมาก่อนหลายครั้งต่อหลายครั้ง รวมถึงตอน iPhone 4 เองรออีกไม่นานคงได้ยลโฉมกัน นี้อาจจะเป็นแผนการทางธุรกิจของ Apple ก็เป็นได้