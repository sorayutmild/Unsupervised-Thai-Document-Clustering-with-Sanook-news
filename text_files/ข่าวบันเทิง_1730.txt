เสี่ยตา ปัญญา นิรันดร์กุล ขึ้นชื่อว่าเป็น เจ้าพ่อเกมโชว์ของวงการบันเทิงไทย ถึงแม้อายุย่างเข้าปีที่ 60 ล่วงล้ำสู่วัยเกษียณ แต่ก็ยังคงไม่ปล่อยภาระหน้าที่และอาณาจักรเวิร์คพอยท์ของตัวเอง เนื่องจากโลกธุรกิจกำลังดีวันดีคืน โดยเฉพาะ ทีวีดิจิตอล กลายเป็นช่องทางสร้างกำไรที่กำลังไปได้สวย
วันนี้ของ เสี่ยตา ปัญญา กับชีวิตสมบูรณ์แบบระดับพันล้าน แต่ยังคงดำเนินไปอย่างเรียบง่าย ไม่หรูหราเกินหน้าเกินตาใคร อีกทั้งยังคงชื่นชอบกับบทบาทหน้าที่ "คุณตา" คอยเลี้ยงดูหลานสาวคนแรก "น้องน้ำอุ่น" เฝ้าติดตามพัฒนาการของหลานสาวคนนี้อย่างใกล้ชิด แม้จะมีงานด้านธุรกิจที่มั่งคั่ง แต่ชีวิตครอบครัวกลายเป็นส่วนเติมเต็มให้ เสี่ยตา มากที่สุด