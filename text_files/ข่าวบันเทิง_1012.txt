นักร้องหนุ่ม ฟิล์ม รัฐภูมิ โตคงทรัพย์ เปิดแถลงข่าวที่บริษัทอาร์ เอส จำกัด มหาชน เมื่อเวลา 14.00 น. ที่ผ่านมา โดยนักร้องดังเปิดใจว่า ขอคุยกับแอนนี่ บรู๊ค กันลำพังอีกครั้ง ทั้งยังบอกว่าเคยชวนนักแสดงสาวตรวจดีเอ็นเอแล้ว
ฟิล์มเปิดใจพร้อมน้ำตา 'ที่ผ่านมาผมได้พยายามเป็นแบบอย่างให้ทุกคน จากวันนี้ผมจะโทรไปหาแอนนี่ แต่จะได้คุยจะรับสายรึเปล่าผมยังไม่รู้ครับ แต่ที่ผ่านมาแม่ฟิล์มจะเป็นคนโทรติดต่อตลอด  ผมเคยบอกแอนนี่ว่าพร้อมจะตรวจ DNA แต่แอนนี่ก็ถามกลับว่าไม่เชื่อใจแอนนี่เหรอ  ส่วนแอนนี่เขาจะตรวจหรือไม่ผมไม่สามารถบังคับเขาได้ เคยถามแอนนี่ใช่ลูกเขาเหรอ แต่แอนนี่เอาแต่ร้องไห้ไ่ม่ได้ให้คำตอบอะไร ผมเห็นใจว่าคุณลำบาก อย่าทำร้ายเด็ก พ่อแม่ผมอยากอุ้มหลานครับ แต่อยากให้ฟิล์มตรวจ DNA เด็กเขาไม่รู้เรื่อง ผมสงสารเด็ก ผมรักเด็กคนนี้มาก ผมช่วยเหลือตลอดและยืนยันว่าจะช่วยเหลือต่อไปครับ
'ส่วนเรื่องงานผมขอโอกาสเรื่องงานกับเฮีย เพราะผมวันนี้ต้องเลี้ยงดูครอบครัว ผมเป็นเสาหลักของบ้าน ฟิล์มขอโทษแอนนี่ ยอมรับสิ่งที่ทำพลาดไป ยอมแล้วทุกอย่างครับ จะทำยังไงก็ได้ให้ทุกอย่างดีขึ้น ผมยอมทุกอย่าง  ฟิล์มขอโทษทุกคนที่ทำให้ผิดหวัง ทำให้ความฝันตัวเองที่อยากเป็นดาราต้องพังลงไปเพราะสิ่งที่ตัวเองทำขึ้น  ฟิล์มบอกที่ออกมาวันนี้เพราะทนแรงกดดันจากสังคมไม่ได้ แต่ผมยืนยันยังไม่เคยคิดฆ่าตัวตายครับ
"สภาพจิตใจแม่แย่มาก ผมร้องไห้แทบไม่มีน้ำตาแล้ว ผมไม่ได้ทำเพื่อตัวเอง ทำเพื่อแฟนๆ ด้วย เค้า(แอนนี่) คาดหวังกับผม แต่ผมก็คาดหวังกับงานของตัวเองมากเช่นกัน" ฟิล์ม กล่าวทั้งน้ำตา 











