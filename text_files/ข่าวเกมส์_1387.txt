เรามาต่อกับมหากาพย์ไตรเควสภายในเกม Genshin Impact กันเลยดีกว่าซึ่งต้องยอมรับว่าทาง miHoYo สร้างเกมมาได้น่าสนใจมากๆ ถึงแม้ว่าจะเน้นระบบ Multiplayer น้อยไปหน่อยก็ตามแต่ภาพรวมบอกเลยว่าดีมากๆ ไม่ว่าจะเป็นเรื่องของ Story เนื้อเรื่องที่น่าดึงดูดน่าสนใจมีการแปลซับไทยให้อ่าน รวมถึงรายละเอียดต่างๆ ภายในเกมก็ถูกแปลทั้งหมด นอกจากงานภาพกราฟิกที่เป็นสไตล์อนิเมะจัดเต็มซึ่งเป็นของถนัดของค่ายนี้อยู่แล้ว ก็คือการใส่ปริศนา Puzzle ต่างๆ ไปตามสถานที่ต่างๆ ภายในโลกแห่งเกมที่อยู่ในรูปแบบ Open World ก่อนหน้านี้เราได้พาไปดูเควสหอคอยแล้วรอบนี้ขอต่อกันเลยกับ ปริศนาเควสเมืองแห่งหิน Qingxu Pool ที่อยู่ด้านซ้ายล่างของ Map เมืองจีน ภารกิจนี้บอกเลยว่าง่ายมากแต่ของรางวัลก็ดีไม่แพ้ที่อื่นๆ 

ตัว Qingxu Pool จะเป็นเกาะที่ถูกล้อมด้วยน้ำ ตัวเกาะมีลักษณะไม่ซับซ้อนแต่จะมีหอคอยหลายๆ แห่งที่รอบๆ ซึ่งนั้นเป็นสิ่งที่เราจะต้องไปค้นหาเพื่อเปิดสัญลักษณ์ต่างๆ โดยส่วนใหญ่แล้วผู้ที่จะเข้ามาในนี้ก็เพื่อตามหา Geoculus หรือหินธาตุที่สะสมไว้สำหรับบูชาเทพเจ้าแห่งหินในจุดวาร์ปใหญ่ๆ เพื่อเพิ่มค่า Stamina เพราะในนี้จะมีให้เก็บหนึ่งชิ้น กับมีเควสเสาแดงให้ทำด้วย เอาเป็นว่าเมื่อถึงแล้วก็เดินเข้าไปได้เลย

แล้วมองหาป้ายหินที่มีลักษณะเหมือนในภาพเพื่อที่ผู้เล่นจะได้ทำการรับเควสเพื่อเปิดการทำงาน แล้วระบบจะทำการอธิบายแล้วสอนวิธีการมาร์กสัญลักษณ์ โดยก่อนที่จะเริ่มมาเมืองนี้ลืมแนะนำไปหนึ่งอย่างก็คือเราจะต้องมีตัวละครธาตุหินหรือเอาตัวหลักไปเปลี่ยนเป็นธาตุหินก็ได้เพราะการเปิดสัญลักษณ์จะต้องใช้พลังงานของธาตุหินนั่นเองไม่งั้นจะไม่สามารถทำเควสลับอันนี้ได้ ซึ่งบอกเลยว่าถ้าเพื่อนๆ อยากได้เงิน 100,000 ฟรีๆ ห้ามพลาดเด็ดขาด


เมื่อเควสเริ่มแล้วก็ทำการเดินหาไปตามสถานที่ต่างๆ ภายใน Qingxu Pool เพื่อตามหาสัญลักษณ์ธาตุหินแล้วทำการยิงหรือใช้สกิลเพื่อเปิดได้เลย แน่นอนว่าการค้าหาเอาจริงๆ ไม่ต้องทำไกด์ก็คงสามารถหากันได้แต่เพื่อความสะดวกสบาย Sanook Game ได้ทำการมาร์กจุดที่เป็นหอคอยแล้วมีสัญลักษณ์ไว้ให้แล้ว

เมื่อเราเปิดสัญลักษณ์หินได้ทั้งหมดแล้วเราก็จะได้กล่องสมบัติที่มีโอกาสตกอาร์ติแฟกต์สีม่วงและไอเทมอีกจำนวนหนึ่งแต่ที่สำคัญในการมา Qingxu Pool ก็คือได้กล่องสมบัตินิรนามเพื่อนำไปขายเป็นเงินได้ 100,000 แต่เราจะต้องสะสมให้ครบ 3 กล่องก่อนซึ่งห้ามพลาดบทความหน้าเลยเด็ดขาดเดียวเราจะพาไปหากล่องสุดท้ายทัน