"ผอ.กอล์ฟ" หลอกตำรวจน้ำงมหาทองของกลาง น้ำหนัก 28 บาท ทั้งวัน ที่แท้ซุกใต้หลังคาโรงรถในบ้านหลังหนึ่ง ไม่ได้มาโยนทิ้งแม่น้ำเจ้าพระยาตามที่อ้าง
จากเหตุการณ์กราดยิงชิงทองกลางห้างดังใน จ.ลพบุรี เมื่อวันที่ 9 ม.ค.ที่ผ่านมา ทำให้มีผู้เสียชีวิต 3 คน บาดเจ็บ 4 คน ผ่านมา 14 วัน จนล่าสุดเจ้าหน้าที่ตำรวจสามารถจับกุมตัว นายประสิทธิชัย หรือ ครูกอล์ฟ อายุ 38 ปี ผอ.โรงเรียนแห่งหนึ่งใน จ.สิงห์บุรี ผู้ต้องหาคดีชิงทองดังกล่าวได้ในที่สุด
จากการสอบปากคำ นายประสิทธิชัย ให้การว่า หลังก่อเหตุแล้วนำทองที่ชิงมาได้ น้ำหนัก 28 บาท มาโยนทิ้งลงแม่น้ำเจ้าพระยา ที่สะพานบางระจัน บริเวณหน้าวัดสังฆราวาส อำเภอเมือง จังหวัดสิงห์บุรี 
ล่าสุด (22 ม.ค.) เมื่อเวลา 21.00 น. มีรายงานว่า เจ้าหน้าที่ตำรวจเจอทองคำ น้ำหนัก 28 บาท ของกลางแล้ว โดยทองถูกซุกอยู่ใต้หลังคาโรงรถของบ้านหลังหนึ่ง ไม่ได้ถูกโยนทิ้งแม่น้ำเจ้าพระยาตามที่ผู้ต้องหาอ้าง ซึ่งข้อมูลจากตำรวจเผยผู้ต้องหาให้การโกหกหลายอย่าง และยังให้การวกไปวนมา
ทั้งนี้ รายละเอียดว่าบ้านที่ใช้ซุกทองของกลางนั้นยังไม่แน่ชัดว่าเป็นบ้านของใคร ซึ่งตำรวจจะมีแถลงในวันพรุ่งนี้ (23 ม.ค.) เวลา 10.30 น. ที่สำนักงานตำรวจแห่งชาติ
ก่อนหน้านี้ นายประสิทธิชัย ให้การอ้างว่า หลังก่อเหตุแล้วนำทองที่ชิงมาได้น้ำหนัก 28 บาท มาโยนทิ้งลงแม่น้ำเจ้าพระยา บริเวณที่สะพานบางระจัน บริเวณหน้าวัดสังฆราวาส อำเภอเมือง จังหวัดสิงห์บุรี ซึ่งต่อมา พล.ต.ต.ศิร์ธัชเขต ครูวัฒนเศรษฐ์ ผู้บังคับการตำรวจน้ำ (ผบก.รน.) นำกำลังตำรวจน้ำ พร้อมเจ้าหน้าที่ชุดค้นหาใต้น้ำ ตั้งแต่เวลา 13.00 น.
>> จับได้แล้ว! โจรปล้นทองลพบุรี 3 ศพ พบมีอาชีพเป็นข้าราชการครู ระดับ ผอ.โรงเรียน>> #ปล้นร้านทองลพบุรี คนใกล้ตัวแฉ แม้แต่เมียยังสงสัย "ผอ.กอล์ฟ" คุ้นรองเท้า-รถมอเตอร์ไซค์>> เจาะลึกเบื้องหลังคดีปล้นร้านทองลพบุรี ฆ่า 3 ศพ "ผอ.กอล์ฟ" สารภาพ ทำเพราะเบื่อชีวิต>> ส่องเลขเด็ดรถบีเอ็ม ผอ. โรงเรียน ต้องสงสัยชิงทรัพย์ร้านทองลพบุรี
>> ผู้ต้องหาปล้นทองที่แท้เป็น “ผอ.” โรงเรียน ได้รับเงินเดือนมาก-น้อยแค่ไหน ก่อนตัดสินใจก่อเหตุ
