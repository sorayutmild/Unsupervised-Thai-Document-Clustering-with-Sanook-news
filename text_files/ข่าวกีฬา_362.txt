เกิดเรื่องราวอื้อฉาวของประเทศญี่ปุ่น เมื่อกำลังโดนตรวจสอบกรณีการให้สินบน เพื่อโหวตการเป็นเจ้าภาพโอลิมปิกเกมส์ 2020 รายงานจาก "เจแปนทามส์" (japantimes.co.jp) อ้างรายงานจากเดอะการ์เดี้ยนว่า ซึเนคาสึ ทาเคดะ "ประธานคณะกรรมการโอลิมปิกของประเทศญี่ปุ่น ได้เปิดเผยว่าตอนนี้คณะกรรมการโอลิมปิกสากล (IOC) กำลังดำเนินการสอบสวนกรณีข้อกล่าวหาว่าประเทศญี่ปุ่นได้ให้สินบนเพื่อให้ได้รับการโหวตคว้าสิทธิ์เป็นเจ้าภาพโอลิมปิกในปี 2020 เมื่อปี 2013 ที่ผ่านมาทั้งนี้รายงานระบุว่า คณะอัยการประเทศฝรั่งเศส ได้เปิดเผยข้อมูลว่า เวลานี้กำลังตรวจสอบ กรณีการโอนเงินจำนวน 1.7 ล้านเหรียญดอลลาร์สหรัฐฯ เข้าไปยังบัญชีธนาคารแห่งหนึ่งในประเทศสิงคโปร์ และน่าสงสัยว่าเงินจำนวนดังกล่าวนี้ มีส่วนพัวพันเกี่ยวกับการติดสินบน เพื่อให้การโหวตเลือกญี่ปุ่นเป็นเจ้าภาพโอลิมปิกเกมส์ในปี 2020  โดยเงินจำนวนนี้ได้เข้าไปในบัญชีของ "แบล็คไทดิ้งส์" ในชื่อบัญชี "เอียน ตันตองฮัน" ที่มีความเกี่ยวข้องกับ บุตรชายของ "ลามีน ดิแอ็ค" ที่เป็นหนึ่งในสมาชิกคณะกรรมการโอลิมปิกสากล ทั้งนี้การสืบสวนน่าจะมีขึ้นในเร็ววันนี้ และหากกระบวนการไต่สวนพบว่าการกระทำนี้ผิดจริง ก็อาจจะทำให้มีการเลือกตั้งเพื่อเลือกเจ้าภาพโอลิมปิกเกมส์ครั้งใหม่ 
