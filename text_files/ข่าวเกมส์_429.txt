 เกมส์
สวัสดีครับ เพื่อนๆ ทุกคน สำหรับเพื่อนๆ ที่เล่นเกม PC - Console ยุคหลังๆ มานี้ก็มักจะพบว่าแทบทุกเกมส์ มักจะมีการต่อสู้ที่สุดยิ่งใหญ่อลังการ เมื่อ พบกับบอสตัวใหญ่ยักษ์ถึงกับต้องแหงนหน้าขึ้นไปดู  ซึ่งทำให้ผู้เล่นรู้สึกว่าการต่อสู้นี้มันโคตร Epic  จนขนลุกขนพองด้วยความตื่นเต้น
วันนี้ ผมก็นำบอสใหญ่  (ที่ไม่ใช่บอสสุดท้ายนะครับ) ที่ไซส์บิ๊กบึ้มมารวมให้เพื่อนๆ ได้ชมกัน  จะใหญ่สะใจแค่ไหนบ้าง ลองมาดูกันเลยดีกว่าครับ
 
Darkside (Kingdom Hearts) ปีศาจที่เป็นศัตรูตัวฉกาจของพวกโซระในซีรี่ส์ Kingdom Hearts  ด้วยรูปร่างมืดทะมึน สูงใหญ่ แถมมีหนวด Tentacle เต็มไปหมด  สร้างความน่าสะพรึงเป็นอย่างมาก โดยเ้จ้า Darkside นี้มีความสูงประมาณ 30 ฟุต (หรือประมาณตึก 3 ชั้น) 
เกมส์
 
Kriad (Super Metroid) ปีศาจที่รูปร่างคล้่ายกิ้งก่ายัีกษ์ ตัวสูงประมาณ 50 ฟุต โดย เทียบกับขนาดตัวของซา่มุสแล้วใหญ่กว่า 8 เท่า (ซามุสสูง 6 ฟุต 3 นิ้ว)  ตอนสู้กับมันนั้น ช่วงแรกจะโผล่มาแค่หัวท่อนบน แต่พอสู้ไปสักพัก  มันจะโผล่ออกมาทั้งตัวจนถ้าเราเป็นซามุสนี่แทบจะต้องแหงนหน้าขึ้นไปมองมัน เลยทีเดียว
เกมส์
 
Red Eye (Lost Planet 2) อสูรกายขนาดมหึมาตัวนี้ โผล่ออกมาทีเดียวเล่นเอาผมขนลุกเลย ทีเดียว เพราะเมื่อมันอ้าปากทีก็สามารถกินขบวนรถไฟไปได้ถึง 5 โบกี้ ความสูงของมันนั้นอยู่ที่ 50 ฟุต แต่ทว่าความยาวของลำตัวมันนั้น ยาวเป็นไมล์เลยครับ จะสู้กับมันทีถึงกับต้องใช้ปืนใหญ่ยิง เป็นสิบๆ นัดกว่าจะล้ม
เกมส์
 
Metal Gear RAY (Metal Gear 4) หุ่นรบขนาดยักษ์รูปร่างคล้ายกบ (แถมกระโดดสูงอีก) ที่ตัวสูงราวๆ 65 ฟุต ถึง แม้การต่อสู้กับมันจะต้องขับหุ่น Metal Gear REX  ไปสู้ด้วยเลยทำให้ไม่รู้สึกเหมือนไปสู้กับบอสตัวใหญ่ก็ตาม  แต่เนื่องจากฉากการต่อสู้บริเวณโรงงานที่สู้กันทีตึกรามบ้านช่องพังหมด และ  Cut Scene ต่างๆ ก็ทำให้รู้สึกว่าการต่อสู้กับมันนั้นยิ่งใหญ่พอๆ  กับเกมส์อื่นๆ เลยครับ
เกมส์
 
Iustitia (Bayonetta) เทพหน้าตาพิลึกกึกกือ ทรงกลม ที่สามารถปล่อย Tentacle ได้รอบตัวแบบนี้ มีเส้นผ่าศูนย์กลางตลอดตัวอยู่ที่ 50 ฟุต แต่ถ้าจะวัดขนาดตาม Tentacle ของมันที่งอกออกมาด้วย ก็ยาวแบบไม่มีที่สิ้นสุดล่ะครับ
เกมส์
 
The Leviathan (Dead Space) บอสขนาดใหญ่ ที่ไม่ทราบได้ว่าตัวจริงมันใหญ่ประมาณไหน แต่เส้นผ่าศูนย์กลางเท่าที่เห็นจากด้านในตัวยานก็อยู่ที่ 80 ฟุต ที่ มันตัวใหญ่ได้ขนาดนี้ เพราะมันอาศัยอยู่ในคลังอาหารของยาน USG อิชิมุระ  มาเป็นเวลานาน แถมยังสูบพวกซากศพ หรือซากเนโครมอฟเข้าไปด้วย
เกมส์
 
Necrogiant (Painkiller) อสูรร่างใหญ่มหึมาตัวนี้ รูปร่างคล้ายๆ กับแฟรงเกนสไตน์ ขนาดของมันนี่มหาโหดมากครับ เพราะอยู่ที่ราวๆ 90 ฟุต (ขนาด อสูรอีก 2 ตัว ที่เราตัวเท่าเล็บเท้า ยังสูงแค่ระดับเอวของเจ้า Necrogiant  เอง) แต่อยากรู้เหมือนกันว่า คนทำเสื้อให้มันใส่ ไปหาผ้ามาจากไหนเนี่ย...
เกมส์
 
Deathwing (World of Warcraft) มังกรยักษ์แห่ง World of Warcraft ที่มีลำตัวขนาด 100 ฟุต หรือเทียบเท่ากับฉลามวาฬโตเต็มที่ 2 ตัว ใหญ่ซะจนสามารถโจมตีมันจากตำแหน่งไหนก็ได้ แถมยังเป็นบอสใหญ่จากภาค Cataclysm อีกด้วย
เกมส์
 
Uroboros Aheri (Resident Evil 5) อสูรกายที่มาจากเอ็กเซลล่า ที่ถูกเวสเกอร์ใส่ไวรัสปรสิต Uroboros  เข้าไปในร่างกาย แต่แทนที่จะรวมกับ DNA ของเอ็กเซลล่าได้  แต่กลับเกิดการต่อต้าน ทำให้ร่างกายของเธอกลายร่าง  และยิ่งรวมกับซากศพนับร้อยของชาวมาจินี่ที่ติดเชื้อไวรัสปรสิต Uroboros  ในภาค 5 ด้วยแล้ว ทำให้เป็นอสูรกายที่ตัวใหญ่มหึมา ขนาดตัวจริงๆ  ของมันดูแล้วไม่น่าสูงมาก แต่ถ้าหากมันขยายกิ่งก้าน Tentacle ของมันออกไป  ก็สูงเฉียดๆ 70 ฟุตเลยทีเดียว
เกมส์
 
Galactus (Ultimate Marvel vs Capcom 3) กระสอบทรายอวกาศ Galactus ผู้มีพลังแห่งจักรวาล  ร่างจริงของมันนั้นไม่มีใครกำหนดขนาดมันได้แน่ชัด ขึ้นอยู่กับอารมณ์คนวาด  ว่าจะให้มันใหญ่แค่ไหน ใหญ่สุดที่เึคยเห็นมา ก็ํตัวใหญ่ระดับจักรวาล  และสามารถเอามือหยิบดาวกินได้ทั้งดวง เหมือนกินข้าวปั้นห่อสาหร่าย  แต่ถ้าเอาขนาดที่อยู่ในเกมส์นั้น จะอยู่ที่้ 80 ฟุต ครับ
เกมส์
 
Leviathan (Resistance 2) โคตรอสูรกายที่ใหญ่มหึมาสุดๆ ถึง 300 ฟุต ใหญ่ขนาดที่ว่า เราสามารถมองเห็นมันที่เดินไปมาแถวชิคาโก้ได้อย่างชัดเจนจากสถานที่ไกลลิบลิ่ว
เกมส์
 
Phalanx (Shadow of the Colosus) อสูรกาย Colosus หมายเลข 13 (ลักกี้นัมเบอร์จริงๆ) กับการต่อสู้เหนือน่านฟ้าที่สุดอลังการ ด้วยขนาดความยา่วตลอดตัวถึง 600 ฟุต ทำให้การต่อสู้ครั้งนี้ เหมือนกระรอกสู้กับเครื่องบินจัมโบ้เจ็ตก็ไม่ปาน จัดว่าเป็น Colosus ที่ใหญ่ที่สุดเลยก็ว่าได้
เกมส์
 
 
Storm King (Demon Soul) ปีศาจกระเบนเวหา ที่มาพร้อมกับกระเบนลูกๆ ของมันอีกนับร้อย ขนาดของมันนั้น เมื่อกางปีกเต็มที่ จะมีความยาวถึง 600 ฟุต หรือ ถ้าหากเป็นเครื่องบินทิ้งระเบิดก็สามารถโปรยระเบิดทีเดียวครอบคลุมสเตเดี้ยม ฟุตบอลขนาดใหญ่ได้ถึง 2 แห่งติดๆ (แต่ถ้านับหางมันด้วยล่ะก็ ยาวเกือบ 1,000  ฟุตแหงๆ)
เกมส์
 
MAWLR (Killzone 3) บอสที่เป็นหุ่นยักษ์ใหญ่นั้นมีอยู่มากมาย แต่สำหรับขนาดของเจ้าตัวนี้  ทำให้บอสหุ่นยักษ์ทั้งหลายเป็นเพียงแค่หุ่นลูกสมุนไปเลย  เพราะจากข้อมูลที่แน่นอนนั้น มันมีความสูงถึง 280 เมตร (900 ฟุต) น่าจะเป็นบอสหุ่นยนต์ที่ใหญ่ที่สุดเ้ท่าที่เคยเห็นมาแล้วล่ะครับ 
เกมส์
 
Mothership (Earth Defense Force 2017) ยานแม่ใหญ่ยักษ์ทรงกลม เส้นผ่าศูนย์กลางถึง 1,200 ฟุต เป็นเหมือนรังสำหรับเหล่าแมลงที่มาพร้อมกับหุ่นยนต์แมลงขนาดใหญ่อีกนับพันตัว จะสู้กับมันทีต้องใช้ปืนยิงจรวดยิงกันหลังแอ่นไปข้าง
เกมส์
 
Cronos (God of War 3) เรื่องความใหญ่ของสุดยอดไททันอย่างโครโนสและพลพรรคไททัน ตัวสูงระดับยอดเขาเอเวอร์เรส หรือ 25,000 ฟุต จาก รูปก็แทบจะชัดเจนว่า พี่โล้่นเครโทสของเราตัวเท่าขี้เล็บของโครโนสเอง  แถมการฆ่ามันก็แทบจะเป็นอะไรที่โอเว่อสุดๆ ตามสไตล์โล้นซ่าท้าทวยเทพ
เกมส์
 
Riftworm (Gears of War 2) หนอนยักษ์ที่กินได้แทบทั้งเมือง  หรือเพียงแค่มันชอนไชผ่านดินที่ไหนก็ทำให้เมืองที่อยู่บริเวณนั้นจมลงไปใน พื้นดินได้ในทันที การจะฆ่ามันได้ต้องเข้าไปฆ่าจากภายในตัวของมัน ด้วยความยาวระดับสุดยอดถึง 10 ไมล์ (52,800 ฟุต หรือ 16 กิโลเมตรกว่าๆ) และเส้นผ่าศูนย์กลางหัวเกือบ 20,000 ฟุต (ประมาณหัวนมโครโนส) ตามข้อมูลจาก wikia นะครับ
เกมส์
 
Wyzen (Asura's Wrath) บอสที่ตัวใหญ่ที่สุดในโลกของวีดีโอเกมส์แล้ว สำหรับเจ้าหมอนี่  แล้วดันเป็นบอสที่กากที่สุดในบรรดาบอสที่ยกมาอีกด้่วย (ขนาด Galactus  ที่มีฉายาว่ากระสอบทรายอวกาศ ยังเก่งกว่าเลยมั้ง) เรื่องความสูงของ Wyzen  ไม่มีค่าที่แน่นอน แต่มีการเดาไว้ว่าอยู่ที่ประมาณ 41 ล้านฟุต เหตุที่บอกว่าเป็นบอสที่ตัวใหญ่ที่สุด และกากที่สุด  ก็มาจากความลำพองใจและประมาทของ Wyzen  เองที่คิดว่าด้วยพลังที่ตัวเองมีจะสามารถขยี้อาชูร่าให้ตายได้ด้วยนิ้วเดียว
แต่อนิจจา... โดนอาชูร่าต่อยนิ้วแตกตาย...
เกมส์
รวมบอสขนาดใหญ่ ที่ผมสามารถหามาได้ก็มีเท่านี้แหละครับ (เน้นเป็นเกมละ 1  ตัวที่ใหญ่ที่สุดนะครับ ไม่งั้นเหล่าไททันใน God of War คงเต็มไปหมดแหง)  สำหรับเพื่อนๆ คนไหนที่คิดว่ามีบอสที่ใหญ่กว่านี้อีัก  ก็ลองเอามาแนะนำกันได้นะครับ
 
 

สนับสนุนเนื้อหา
โดย  Barrettez

