น้าค่อม ชวนชื่น และ บอล-แจ๊ส-นุ้ย-ตั๊ก พี่น้องในวงการตลก สุดกลั้นน้ำตา หลังมองร่างของ โรเบิร์ต สายควัน เป็นครั้งสุดท้ายก่อนจะทำพิธีฌาปนกิจ ล่าสุด บอล เชิญยิ้ม เผยภาพอัฐิที่จะนำไปลอยอังคารในวันพรุ่งนี้ 
เป็นคลิปที่หลายคนเห็นแล้วต่างน้ำตาซึมหลัง น้าค่อม ชวนชื่น ได้เผยคลิปที่ตนเองและน้องๆ ร่วมงานด้วยกัน บอล เชิญยิ้ม, นุ้ย เชิญยิ้ม, นุ้ย เชิญยิ้ม และ ตั๊ก บริบูรณ์ เป็นคลิปที่กำลังนั่งมองร่างของ โรเบิร์ต สายควัน เป็นครั้งสุดท้ายก่อนจะเคลื่อนร่างสู่เมรุทำพิธีฌาปนกิจศพเมื่อช่วงเย็นของวานนี้ (27 ก.ย.) 
โดย น้าค่อม ได้เขียนบรรยายไว้ว่าเป็นความรู้สึกที่สุดจะกลั้นน้ำตาจริงๆ ซึ่งในคลิปที่ปรากฏนั้นมี แจ๊ส ชวนชืน คอยปลอบใจอยู่ไม่ห่าง ซึ่งไม่เพียงแต่ น้าค่อม ที่ทำใจไม่ได้ ทุกคนที่รักและสนิทเป็นคนใกล้ชิดต่างร่ำไห้มองร่างพี่ชายคนสนิทเป็นครั้งสุดท้าย  

ล่าสุด วันนี้ (28 ก.ย.) บอล เชิญยิ้ม ได้เผยภาพอัฐิของ โรเบิร์ต สายควัน พร้อมกับบอกว่า "พวกเรามาเก็บพี่ พรุ่งนี้ผมจะพาพี่ไปฝากกับพระแม่คงคานะ" บรรยากาศยังคงอยู่ในความโศกเศร้าอาลัยรักเป็นที่สุด

"บอล เชิญยิ้ม" เผยภาพบนเมรุเผา "โรเบิร์ต สายควัน" เป็นเงาลางๆ ถาม "ใช่พี่หรือเปล่า?"
อาลัยครั้งสุดท้าย ฌาปนกิจศพ "โรเบิร์ต สายควัน" ภรรยาเปิดใจเหมือนเขายังอยู่กับพี่ตลอด
ภรรยา "โรเบิร์ต สายควัน" สุดกลั้นน้ำตา กอดภาพสามีในขบวนเคลื่อนศพขึ้นสู่เมรุ
