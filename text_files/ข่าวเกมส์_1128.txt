สถานการณ์ตอนนี้บอกเลยว่าตรึงเครียดเพิ่มมากขึ้นทุกทีสำหรับการแพร่ระบาดของเชื้อไวรัส COVID-19 ที่ในประเทศไทยกำลังกระจายไปทั่วประเทศดังนั้นมตราการป้องกันเบื้องต้น ก็คือการกักตัวอยู่ที่บ้านเพื่อป้องกันการแพร่ระบาดและป้องกันตัวเองให้ติดเชื้อ แต่อย่างว่าอยู่บ้านนานๆ หลายคนก็คงเบื่อดังนั้นเราจะมาแนะนำเกมในช่วงกักตัวอีกครั้ง โดยรูปแบบเกมที่จะมาแนะนำก็คือ RPG บนสโตร์ประเทศไทย ว่าเกมไหนน่าเล่นบ้าง 
War of the Visions: Final Fantasy Brave Exvius

ถ้าถามว่าน่าเล่นที่สุดในตอนนี้ส่วนตัวยกให้ทาง War of the Visions: Final Fantasy Brave Exvius จากค่าย Square Enix ที่มาเปิดให้บริการในประเทศไทยเมื่อไม่นานมานี้ทั้งระบบ Android และ iOS บนสโตร์ไทย ภายในเกมรองรับภาษาอังกฤษ ตัวเกมนำเสนอในรูปแบบ Tactical RPG สุดคลาสิกที่มาพร้อมกับ Story สุดเข้มข้น เนื้อหา Content มากมายเอาใจเกมเมอร์สายฮาร์ดคอร์ เพราะเกมนี้เนื้อหาเขาเยอะจริงๆ ฟาร์มกันให้บ้าระห่ำกันไปเลย

https://apps.apple.com/th/app/id1484937345
https://play.google.com/store/apps/details?id=com.square_enix.android_googleplay.WOTVffbeww 

The Seven Deadly Sins: Grand Cross

เกมต่อมาต้องบอกว่าเป็นเกมฮิตมากในตอนนี้ของประเทศไทยก็คือ The Seven Deadly Sins: Grand Cross จากค่าย Netmarble ที่เกมนี้มีพื้นฐานมาจากการ์ตูนชื่อดังของญี่ปุ่นซึ่งกล่าวถึงเรื่องราวการต่อสู้สงคราม 3,000 ปีระหว่างปีศาจ เทวดา และ มนุษย์ โดยภายในเกมนี้เราจะได้พบเจอกับเหล่าตัวละครของการ์ตูนในรูปแบบต่างๆ พร้อมกับงานภาพในรูปแบบ 3D สวยงามระบบ Gameplay ที่สนุกมีการวางแผน เป็นอีกหนึ่งเกมที่กำลังเป็นกระแสในตอนนี้ใครสนใจก็อย่ารอช้าไปดาวน์โหลดได้เลย

https://apps.apple.com/app/id1475440231
https://play.google.com/store/apps/details?id=com.netmarble.nanagb 

Heroes War: Counterattack

เกมน้องใหม่ล่าสุดจากค่าย Com2uS เจ้าของเกมแนว RPG ชื่อดังระดับโลก Sumoners War ที่ได้มีการเปิดให้บริการเกมมือถือใหม่ในชื่อ Heroes War: Counterattack อย่างเป็นทางการแล้วบนสโตร์ประเทศไทยทั้งในระบบ Android และ iOS บนสโตร์ ซึ่งตัวเกมจะนำแนวคิดแบบ แฟนตาซี Sci-Fi ล้ำยุค งานภาพกราฟิกสวยงาม และที่สำคัญตัวเกมเปิดให้บริการในไทยเป็นที่แรกของโลก แถมรองรับภาษาด้วย เป็นอีกหนึ่งตัวเลือกที่น่าสนใจ

https://apps.apple.com/TH/app/id1373622259
https://play.google.com/store/apps/details?id=com.com2us.hw2.normal.freefull.google.global.android.common

Xross Chronicle 

เกมลำดับถัดมาเป็นอีกหนึ่งเกมที่มีการเปิดให้บริการบนสโตร์ประเทศไทย โดยตัวเกมนี้พัฒนาขึ้นโดยบริษัท Floppygames และร่วมมือกับทาง Line Games ในการเปิดให้บริการก็คือเกม Xross Chronicle เป็นเกมแนว RPG ที่มาพร้อมกับเนื้อหา Content มากมายพบเจอกับเหล่าสัตว์ประหลาดจากโลกต่างมิติที่จะมาบุกโลก ดังนั้นผู้เล่นจะต้องหาตัวละครฮีโร่ที่มีพลังพิเศษมากกว่า 100 ตัวมาสะสมจัดเป็นทีมเพื่อไปต่อสู้ในโลกสุดแฟนตาซีนี้

https://apps.apple.com/us/app/xross-chronicle/id1459467253
https://play.google.com/store/apps/details?id=com.linegames.xc 

Crossing Void

เกมสุดท้ายอาจจะดูเก่าไปหน่อยแต่ก็น่าสนใจอยู่ เพราะมันเป็นการรวบรวมเหล่าตัวละครจาก Light Novel นิยายญี่ปุ่นชื่อดังต่างๆ นำตัวละครเอกของแต่ละเรื่องมายำรวมกันอยู่ในเกมเดียว มีการจัดทีมเพื่อนำไปต่อสู้ในรูปแบบต่างๆ งานภาพสไตล์อนิเมะอัตราส่วน 1:1 รายละเอียดมาแบบต้นฉบับ 100% ซึ่งน่าจะถูกใจสำหรับเกมเมอร์ที่ชื่นชอบอ่านการ์ตูนมังงะหรือนิยายญี่ปุ่น ดังนั้นเลยเลือกมาเป็นลำดับสุดท้ายให้เป็นอีกหนึ่งทางเลือก 

https://apps.apple.com/us/app/id1473109438
https://play.google.com/store/apps/details?id=com.actgames.fcigl 
