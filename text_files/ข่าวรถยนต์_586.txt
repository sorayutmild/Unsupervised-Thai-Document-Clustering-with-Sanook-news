                ตั้งแต่เริ่มมีข่าวคราวออกมาอย่างเป็นทางการ ถึงการที่ค่ายรถยนต์  Suzuki  เตรียมนำรถยนต์รุ่นใหม่ล่าสุดเข้าสู่ตลาดอย่างเป็นทางการอีกครั้งหลังจากปีที่แล้วมาแบบม้ามืดกับเจ้า  Suzuki Swift  และในปีนี้ค่ายรถยนต์เจ้านี้ก็ปลุกปั้นด้วยรถอเนกประสงค์สไตล์  MPV  7ที่นั่ง ที่นับว่าไม่ใช่โจทย์ง่ายๆสำหรับตลาดประเทศไทย 
                อีกครั้งที่  Suzuki เขย่าตลาดด้วยรถยนต์อเนกประสงค์ ซึ่งจะประเดิมราคาจำหน่ายเริ่มต้นเพียง 554,000 บาท ถือว่าเป็นราคาที่ทำออกมาได้ต่ำมาก จนในห้องประชุมในงานเปิดตัวต่างปรบมือแสดงความชื่นชมในความกล้า ของค่าย Suzuki ที่กล้าที่จะปรับเปลี่ยนแนวคิดของตลาดท้าดวลกับอีกหลากบริษัท และ เราจะพาไปรู้จัก  Suzuki Ertiga  มากขึ้น
                Suzuki Ertiga  ใหม่นี้เกิดขึ้นมาเป็นรถอเนกประสงค์ ในแบบรถ  MPV Multi-Purpose Vehicle หรือในหลายประเทศทั่วโลกเรียกว่า "รถมินิแวน" ที่ออกแบบมาให้ใช้งานได้หลากหลาย ทั้งที่นั่งที่มีจำนวนรองรับสูงสุดมากถึง 7 ที่นั่ง หรือ  จะใช้ในการอื่นๆ เช่นปรับเพื่อบรรทุกของงานเบาๆไม่หนักมากมายนักก็ย่อมทำได้
Suzuki Ertiga
Suzuki Ertiga
                เรือนร่างของ Suzuki Ertiga   ใหม่ เริ่มต้นด้วยการ แนะนำมาพร้อมกับขนาดที่กำลังพอเหมาะพอดี สามารถตอบสนองได้อย่างลงตัว ด้วยความยาว 4,265 ม.ม. กว้าง 1,695 ม.ม. และ สูง 1,685 ม.ม. ให้ระยะฐานล้อ ยาว 2,740 ม.ม.  ตอบสนองต่อการขับขี่ที่ลงตัว
                ร่างที่ตอบสนองด้วยขนาดที่เหมาะเจาะ ถูกปรับด้วยการออกแบบที่เน้นความดูดีสไตล์กึ่งหรูกึ่งสปอร์ต  แอบเน้นความลheสมัย ตั้งแต่ด้านหน้าที่มาพร้อม กระจังหน้าโครเมี่ยม ปรับให้เรือนร่างดูดีมีเสน่ห์ในการออกแบบมากยิ่งขึ้น รับเข้ากับไฟหน้าที่ให้ทรวดทรงลงตัวในสไตล์สปอร์ตรับเข้ากับกันชนหน้า ตามด้วยการผสานหลักอากาศพลศาสตร์เข้ามาสู่การออกแบบ ผ่านเรือนร่างทรงกล่องตามสไตล์รถประเภทนี้ แล้วมายังบั้นท้ายที่ลงตัวเข้ากับการมุ่งเน้นให้มันเป็นรถครอบครัวที่ดูมีความทันสมัย หรูนิดๆ สปอร์ต นิดหน่อย ท้ายสุดจัดให้ความลงตัวพร้อมล้ออัลลอยขอบ 15 นิ้ว
                ในห้องโดยสาร Suzuki Ertiga  ประเดิมด้วยเบาะ 3 แถว 7 ที่นั่ง ที่ให้ความลงตัวในเรื่องความอรรถประโยชน์ในการใช้งาน ลงตัวตามสไตล์ผ่านเบาะ 3 แถว 7 ที่นั่ง โดยเบาะแถว 2 สามารถปรับเลื่อนระยะหน้าหลังได้อีก 240 ม.ม.เช่นเดียวกับ ระบบ  One Touch Walk-in ที่เพียงดึงคันโยกเบาะนั่งแถวสองจะพับม้วนตัว เพื่อเปิดทางให้ผู้โดยสารเข้าสู่เบาะนั่งแถวสามได้โดยง่าย  และเบาะแถวสองยังแยกพับในอัตรา  60/40 ได้อีกด้วย
Suzuki Ertiga
                ความอรรถประโยชน์ที่มากมาย ถูกทำให้รู้สึกสบายในการเดินทางด้วยการให้คุณภาพในการนั่งที่ดีเยี่ยม โดยวิศวกรได้บรรจงทำให้เบาะนั่งทั้งหมดใน Suzuki  Ertiga  ใหม่ นั้นมีความลงตัวต่อการใช้งานมากขึ้น ห้องโดยสารมาพร้อมรายละเอียดการตบแต่งด้วยโทนสีเบจให้ความรู้สึกที่ลงตัวต่อการใช้งาน ด้วยความอบอุ่น คอนโซลหน้าให้สีทูโทน โดยตรงหน้าคนขับยังมาพร้อมมาตรวัดสปอร์ต ที่สำคัญ Suzuki Ertiga  ใหม่ ยังมาพร้อมพร้อมระบบปรับอากาศหน้า-หลัง
                แม้จะเป็นรถครอบครัว แต่  Suzuki Ertiga  ใหม่ ก็ไม่ได้ย่อหย่อนลงไปในเรื่องสมรรนถะการขับขี่  ใต้ฝากระโปรงเจ้ารถครอบครัวคันนี้ มันมาพร้อมกับเครื่องยนต์ รหัส  K14B   ขนาด 1.4 ลิตร ตอบสนองด้วยสมรรถนะกำลังสูงสุด 95แรงม้า ที่ 6,000 รอบต่อนาที และให้แรงบิดสูงสุด 130 นิวตันเมตร ที่ 4,000 รอบต่อนาที ส่งกำลังผ่านระบบเกียร์ ธรรมดา 5 สปีด และ ยังมีระบบเกียร์อัตโนมัติ 4 สปีด ให้เลือก ตอบโจทย์ทั้งทางด้านสมรรนถะและความประหยัดด้วยการรองรับพลังงานทางเลือก  E20
Suzuki Ertiga
                แพลทฟอร์มของ  Suzuki Ertiga  ใหม่ โดยรวม ด้วยการยก มากจากรถ  Suzuki Swift  เป็นหลัก ทำให้ มีสมรรถนะที่ลงตัวต่อการขับขี่ในทุกรูปแบบ ตอบสนองด้วยระบบช่วงล่างด้านหน้าแบบแม็คเฟอร์สันสตรัท และด้านหลังเลือกใช้แบบ ทอร์ชั่นบีม  โดยตัวถังยังให้ความแข็งแกร่งด้วยโครงสร้าง  TECT   และยังให้ความสำคัญต่อสุนทรีย์ในการโดยสารด้วย
                Suzuki Ertiga  ใหม่ มาพร้อม 6 สี ให้เลือก ได้แก่  สีขาว Pearl White, luahk Serene Blue Metallic ,สีเงินSilver Metallic ,สีเทา Graphite Grey Metallic, สีดำ Cool Black Peal Metallic  และ  สีน้ำตาล Dusky Brown Metallic  โดยราคาจำหน่ายสามารถดูได้ทางด้านล่าง
 

 
ราคาจำหน่าย Suzuki Eriga 
                Suzuki Ertiga GA  ราคาจำหน่าย 554,000 บาท
                Suzuki Ertiga  GL ราคาจำหน่าย 639,000 บาท
                Suzuki Ertiga GX ราคาจำหน่าย 689,000 บาท
 
อ่านบททดสอบ  Suzuki Eriga คลิ๊กที่นี่
 