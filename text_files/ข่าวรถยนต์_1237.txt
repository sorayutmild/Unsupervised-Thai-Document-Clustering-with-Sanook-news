นับเป็นเช้าที่คอยานยนต์เมืองไทยต่างตื่นเต้นไปตามๆ กัน เมื่อ Toyota (โตโยต้า) ได้มีการเผยโฉม All-new Toyota Fortuner 2020 อเนกประสงค์ยอดนิยมโฉมใหม่เป็นที่เรียบร้อยแล้ว
สำหรับรถอเนกประสงค์ประเภท PPV อย่าง Toyota Fortuner 2020 ที่เพิ่งเปิดตัวกันไป นับเป็นการปรับโฉมครั้งแรกในรอบ 5 ปี ออกแบบภายใต้คอนเซ็ปต์ Prestige & Cool ที่เน้นความทันสมัยและหรูหรา กับ 2 รุ่น ได้แก่ รุ่นมาตรฐาน และ รุ่นพิเศษที่ใช้ชื่อว่า Toyota Fortuner Legender
Toyota Fortuner 2020
โดย Toyota Fortuner Legender มีตัวถังให้เลือกทั้งหมด 3 สี โดยมีสีใหม่อย่าง Emotional Red Black Top ร่วมด้วยสีเดิม White Pearl CS Black Top และ Attitude Black Mica ส่วน รุ่นมาตรฐาน มีสีตัวถัง 2 สีใหม่ รวมทั้งสิ้น 6 สี ได้แก่ Dark Blue Mica และ Emotional Red ซึ่งเป็นสีใหม่ และ White Pearl CS, Silver Metallic, Dark Grey Metallic และ Attitude Black Mica
ส่วนสนนราคา มีดังต่อไปนี้Toyota Fortuner รุ่น Legender
Toyota Fortuner รุ่น Legender (เริ่มส่งมอบเดือนสิงหาคม 2563)

รุ่น 2.8 Legender เกียร์อัตโนมัติ ขับเคลื่อน 4 ล้อ ราคา 1,839,000 บาท
รุ่น 2.8 Legender เกียร์อัตโนมัติ ราคา 1,769,000 บาท
รุ่น 2.4 Legender เกียร์อัตโนมัติ ขับเคลื่อน 4 ล้อ ราคา 1,634,000 บาท
รุ่น 2.4 Legender เกียร์อัตโนมัติ ราคา 1,564,000 บาท

*** สี Emotional Red Black Top และ White Pearl CS Black Top เพิ่มอีก 20,000 บาท
Toyota Fortuner รุ่นมาตรฐาน
Toyota Fortuner รุ่นมาตรฐาน (ราคาวันนี้ - 30 กันยายน 2563)

รุ่น 2.4V เกียร์อัตโนมัติ ขับเคลื่อน 4 ล้อ ราคา 1,494,000 บาท จาก 1,524,000 บาท
รุ่น 2.4V เกียร์อัตโนมัติ ราคา 1,424,000 บาท จาก 1,454,000 บาท
รุ่น 2.4G เกียร์อัตโนมัติ ราคา 1,319,000 บาท จาก 1,349,000 บาท

*** สี Emotional Red และ White Pearl CS เพิ่มอีก 12,000 บาท
สำหรับลูกค้าที่ซื้อ All-new Toyota Fortuner 2020 จะได้รับแพ็คเกจรับประกันคุณภาพ 5 ปี 150,000 กม. และขยายค่าแรงเช็กระยะฟรี จนถึง 100,000 กม. มูลค่ากว่า 45,000 บาท พิเศษวันนี้ ถึง 30 กันยายนเท่านั้น และสามารถไปชมคันจริงที่โชว์รูมได้ตั้งแต่ 12 มิถุนายน เป็นต้นไป รวมถึงทดลองขับได้ที่ Toyota Driving Experience Park (TDEX) บางนา (กม.3) ตั้งแต่วันที่ 13 มิถุนายน เป็นต้นไป

เจาะลึกทุกซอกมุม All-new Toyota Fortuner 2020 อเนกประสงค์สปอร์ตสุดพรีเมียม
