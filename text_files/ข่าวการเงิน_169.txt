ในปี 2560 นี้ ผู้ประกันตนในระบบประกันสังคม ได้รับสิทธิประโยชน์ ที่เป็นสวัสดิการเพิ่มเติม ใน 2 รายการสำคัญ คือ การตรวจสุขภาพประจำปี ฟรี ซึ่ง เราจะมาดูกันว่า มีรายการอะไรบ้างที่ผู้ประกันตนสามารถใช้บริการได้ และ การรักษาทางทันตกรรม หรือ ค่าทำฟัน ที่ปีนี้เขาเพิ่มวงเงิน และ สามารถรักษาฟรีตามวงเงินโดยไม่ต้องสำรองจ่ายเหมือนอดีตที่ผ่านมา 
1 การตรวจสุขภาพประจำปี ฟรี
โดยการตรวจสุขภาพประจำปี ผู้ประกันตนสามารถใช้บริการในสถานพยาบาลที่ผู้ประกันตนได้เลือกใช้สิทธิ ได้ตั้งแต่วันที่ 1 ม.ค. 2560 เป็นต้นมา
ทั้งนี้ ผู้ประกันตนสามารถเข้ารับบริการโดยไม่เสียค่าใช้จ่าย เพียงยื่นบัตรประจำตัวประชาชนและบัตรรับรองสิทธิการรักษาพยาบาล ณ สถานพยาบาลตามที่ผู้ประกันตนเลือกไว้
สำหรับการตรวจสุขภาพประจำปีนั้นมีรายละเอียดดังนี้
การตรวจร่างกายของผู้ประกันตนนั้น ได้แบ่งตามกลุ่มอายุ ดังนี้
ตรวจร่างกายตามระบบ คือ
1.การคัดกรองการได้ยิน Finger Rub Test อายุ 15 ปีขึ้นไป โดยให้ตรวจได้ 1 ครั้งต่อปี2.การตรวจเต้านมโดยแพทย์หรือบุคลากรสาธารณสุข อายุ 30-39 ปี ความถี่ตรวจได้ทุก 3 ปี อายุ 40-54 ปี ตรวจทุกปี อายุ 55 ปีขึ้นไป ตรวจตามความเสี่ยง3.การตรวจตาโดยความดูแลของจักษุแพทย์ อายุ 40-54 ปี ตรวจได้ 1 ครั้งต่อปี อายุ 55 ปีขึ้นไป ตรวจทุก 1-2 ปี4.การตรวจด้วยสาขา Snellen eye Chart อายุ 55 ปีขึ้นไป ตรวจได้ 1 ครั้งต่อปี
การตรวจทางห้องปฏิบัติการ มี ดังนี้
1.ความสมบูรณ์ของเม็ดเลือด CBC อายุ 18-54 ปี ตรวจ 1 ครั้ง อายุ 55-70 ปี ตรวจ 1 ครั้งต่อปี2.การทำงานของไต อายุ 55 ปี ตรวจ 1ครั้งต่อปี3.ไขมันในเส้นเลือดชนิด Total HDL cholesterol อายุ 20 ปี ตรวจทุก 5 ปีขึ้นไป
การตรวจอื่นๆ มีดังนี้
1.เชื้อไวรัสตับอักเสบ HBsAg ตรวจ 1 ครั้ง2.มะเร็งปากมดลูก Pap Smear ตรวจอายุ 30-54 ปี ตรวจทุก 3 ปี อายุ 55 ปีขึ้นไปตรวจตามความเหมาะสม หรือตรวจมะเร็งปากมดลูกวิธี VIA อายุ 30-54 ปีขึ้นไปตรวจทุก5 ปี อายุ 55 ปีขึ้นไป แนะนำให้ตรวจแปปสเมียร์
3.ตรวจเลือดในอุจจาระ FOBT อายุ 50 ปีขึ้นไป ตรวจ 1 ครั้งต่อไป
การเอ็กซ์เรย์ทรวงอก Chest x–ray อายุ 15 ปีขึ้นไป ตรวจ 1 ครั้ง
2การรักษาทางทันตกรรม
ในปี 2560 นี้ มีการเพิ่มค่ารักษาทางทันตกรรมเป็น 900 บาท ต่อปี โดยผู้ประกันตน สามารถทำฟันฟรีไม่ต้องสำรองจ่ายล่วงหน้าตามกรอบวงเงิน 900 บาทได้ ในโรงพยาบาลเอกชน 535 แห่ง และโรงพยาบาลรัฐ ทั่วประเทศ
สำหรับการรักษาทางทันตกรรมหรือทำฟันฟรี จะเริ่มใช้สิทธิได้ในวันที่ 1 ก.พ. 2560 เป็นต้นไป
 