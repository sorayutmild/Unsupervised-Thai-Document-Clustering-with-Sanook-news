มีประเด็นที่ต้องรีบเคลียร์อยู่หลายเรื่องเลยทีเดียว สำหรับนางเอกสาว "เจนี่ เทียนโพธิ์สุวรรณ" ไม่ว่าจะเป็นเรื่องการพลัดตกจากรถขบวนพาเหรดช่อง3 จนทำเอาหลายคนอดเป็นห่วงไม่ได้ หรือเรื่องที่โดนกระแสเปรียบเทียบนุ่งสั้นเหมือนนักร้องสาว "ใบเตย อาร์สยาม" แต่เรื่องที่โดนเม้าท์หนักสุดคงหนีไม่พ้นเรื่องของหัวใจ ที่มีสื่อเขียนแซวว่า เตรียมจดทะเบียนสมรสสายฟ้าแลบกับไฮโซ "กึ้ง"เฉลิมชัย" เพื่อที่จะได้ควบคุมฝ่ายชายให้อยู่หมัด ไม่ให้ไปทำเจ้าชู้กับใครอีกเพราะฝ่ายชายเพิ่งมีภาพหลุดไปทานซูซิกับนางเอกสาว "มิน พีชญา" เมื่อไม่นานมานี้
ล่าสุดพอมีโอกาสได้เจอ เจนี่ ในงานเปิดตัวภาพยนตร์ บรีสเอกเซล สูตรน้ำ เจ้าตัวเลยรีบออกมาเคลียร์ทุกประเด็นให้ฟังทันทีว่า ประสบการณ์ชีวิตที่เคยผ่านมา คงทำให้มีสติและไม่กล้าตัดสินใจที่จดทะเบียนสมรสสายฟ้าแลบแน่นอน ส่วนฝ่ายชายจะไปทานข้าวหรือคุยกับใครก็เป็นสิทธิ์ส่วนตัวของเขา ส่วนกระแสเปรียบเทียบกับ ใบเตย ไม่ได้ซีเรียสอะไร เข้าใจว่าเป็นเรื่องปกติ พร้อมอัพเดตอาการจากการล้มในงานช่องตอนนี้ดีขึ้นมากแล้ว
มีโอกาสได้ร่วมงานกับเจสัน?"ก็ดีใจค่ะ ด้วยความบังเอิญว่าทางเขาอยากได้เพื่อนเจนี่มาร่วมงานด้วย งานผ่านไปด้วยดี มีเลิฟซีนด้วยก็นิดหนึ่งค่ะ เขามาทำงานเขาก็ชอบค่ะ เดี๋ยววันนี้เขาก็จะกลับแล้วค่ะ ถ้าเขามีโอกาสก็น่าจะได้กลับมาอีก แต่น่าจะเป็นเจนี่ที่ไปเยี่ยมเขามากกว่า"
ล่าสุดที่เราตกบนขบวนพาเหรดของช่อง3 อาการเป็นอย่างไรบ้าง?"ตอนนี้ยังมีเจ็บๆ อยู่ค่ะ คือวันนั้นเหล็กที่จับมันหลุด แล้วรถก็ไม่รู้ว่าเจนี่หล่นก็เลยขับไปอีก เจนี่ก็ตีลังกาลงมา ทุกคนก็ตกใจหมดค่ะ แล้วเจนี่ก็ลุกไม่ขึ้นต้องให้คนมาช่วย มันกระแทกฝั่งขวาค่ะ ตอนแรกคิดว่าไม่เป็นไรมาก เจ็บแต่มือ แต่วันรุ่งขึ้นมันลุกไม่ขึ้น ระบม ก็ไปหาคุณหมอ เขาบอกว่ากล้ามเนื้อมันช็อคเลยบวมขึ้นมา ก็พักงานและทานยา ตอนนี้อาการดีขึ้นเยอะค่ะ ต้องขอบคุณแฟนคลับทุกคนที่ให้กำลังใจด้วย เอ็กซเรย์แล้วไม่เป็นไรค่ะ คือวันนั้นก็เซฟตัวเองแล้ว แต่ว่าเหล็กมันหลุดออกมาเอง ทางทีมงานก็ขอโทษค่ะ"
มีไปทำบุญกับกึ้งด้วย?"ไปหลายคนค่ะ ปีนี้เจนี่ทำบุญเยอะ เพื่อความสบายใจค่ะ สำหรับความสัมพันธ์ก็ยังเป็นเพื่อนกันอยู่"
แต่กึ้งก็มีภาพไปทานซูซิกับมีน?"เวลาเป็นเพื่อนกันตัวคุณกึ้งก็มีสิทธิ์ไปทานข้าวกับคนอื่น เราก็แซวเขาจากภาพ เขาก็ยิ้มๆ ค่ะ ถ้าเขาจะจีบคนอื่น ก็โอเคค่ะ เป็นเพื่อนกันค่ะ"
มีแต่ก็มีกระแสข่าวออกมาค่อนข้างแรงว่าเราจะจับกึ้งจดทะเบียนให้อยู่หมัด?"เรื่องหนูมันยังสดๆ ร้อนๆ นะคะ เรื่องข่าวยังไม่เห็นค่ะ ด้วยความที่เราโตแล้ว เราก็ไม่ได้สนใจหรือใส่ใจอะไร ตัวเจนี่เองก็ผ่านอะไรมาค่อนข้างที่จะหนักพอสมควร การที่เจนี่จะดำเนินชีวิตต่อไป ต้องเป็นอะไรที่มีสติ ดำเนินไปอย่างระมัดระวังค่ะ"
ถือว่าเป็นการแซวที่แรงเลยไหม?"เหมือนเราเป็นครอบครัวเดียวกัน แซวแรงบ้างอะไรบ้างก็ยิ้มๆ กันไปค่ะ เอาจริงๆ ยังไม่รู้ข่าวเลย เพิ่งรู้ เอาจริงๆ นะ เรื่องหูมันแรวจริงๆ ให้เจนี่ได้มีชีวิตการทำงานที่เป็นแบบนี้ไปก่อน ให้เจนี่ได้สบาย ได้ทำบุญ ทำงานแบบนี้ไปก่อน เรื่องส่วนตัวเอาไว้ให้เจนี่ได้ผ่อนคลายอีกทีดีกว่าค่ะ ไม่เอาเรื่องกับสื่อที่เขียนหรอก ปล่อยผ่านค่ะ"
ถามถึงเรื่องหัวใจตอนนี้เป็นยังไงบ้าง?"หัวใจตอนนี้ให้กับการทำงานค่ะ ตอนนี้ไม่มีหนุ่มๆ เลย งานเยอะค่ะ กำลังจะมีธุรกิจด้วย เลยไม่มีเวลาจะมานั่งศึกษาใคร ปีนี้ให้กับการทำงานจริงๆ ค่ะ"
ช่วงนี้ดูเซ็กซี่ในไอจีมาก?"ดูแข็งแรงมากกว่านะ"
หลายคนเลยเอาไปเปรียบเทียบกับ ใบเตย อาร์สยาม เพราะเราใส่สั้น?"เอาอีกแล้ว ใส่ครั้งเดียวพลาดขนาดนี้เลยเหรอ (หัวเราะ) จริงๆ มันเป็นเรื่องปกติที่คนจะต้องเปรียบเทียบอยู่แล้ว ไม่ว่าจะเรื่องอะไรก็ตามในชีวิต ถ้าเรามองว่าไม่มีอะไรก็ไม่มีอะไร หนูไม่ได้สนใจเลย มองแต่เรื่องธุรกิจที่ต้องทำอย่างไรบ้าง เรื่องข่าวมองข้าม"