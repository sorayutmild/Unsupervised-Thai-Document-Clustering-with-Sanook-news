ฟุตบอลก็คือการแข่งขัน มีขึ้นมีลงมีฟอร์มดีฟอร์มตก ทั้งของทีมและนักเตะ ด้วยเหตุนี้ทำให้ทาง FIFA ต้องมีการจัดอันดับค่าพลังของนักเตะขึ้นใหม่ในทุกๆปี ว่ามีนักเตะคนไหนมีความสามารถโดดเด่นหรือพัฒนาขึ้นบ้าง และมีนักเตะคนไหนความสามารถลดลงตามวัยหรือเปล่า จนได้เป็น 100 อันดับค่าพลังนักเตะของเกม FIFA 20 ภาคใหม่นี้ ที่กำลังจะออกมาให้เล่นกันวันที่ 27 กันยายน 2019

จากที่เห็น Top 10 จะยังคงมีหน้าเก่าๆให้เห็นกันเป็นส่วนใหญ่ ซึ่งใน Top 10 จะเป็นนักเตะที่มีอัตราค่าพลังสูงกว่า 90 ขึ้นไป ส่วนมากก็จะเป็นนักเตะในแนวรุกที่มีค่าพลังสูง ยกเว้น Virgil Van Dijk ที่เป็นกองหลัง กับ Marc-Andre ter Stegen และ Jan Oblak ที่เป็นโกล
แต่จุดที่น่าสนใจมากที่สุดก็เห็นจะเป็นค่าพลังของ พี่ CR7 หรือ Cristiano Ronaldo ที่ปกติแล้วจะมีค่าพลังสูงกว่า Messi มาโดยตลอดในเกม FIFA แต่พอมาภาคนี้กลับมีค่าพลังน้อยกว่าเป็นภาคแรก ซึ่งก็ไม่มีข้อสรุปว่าเพราะอะไรแต่มีความเป็นไปได้ว่า เพราะลิขสิทธิ์ของ CR7 และทีมยูเวนตุสไปอยู่กับเกม PES 2020 หรือเปล่า หรือไม่ก็อีกสาเหตุคือผลงานของ CR7 ฤดูกาลที่แล้วทำได้น้อยกว่า Messi (CR7 ยิงได้ 28 ลูก ส่วน Messi ยิงได้ 51 ลูก)
ส่วนอันดับ 11-100 ดูเพิ่มเติมได้ที่ bit.ly/2ZB2NHr