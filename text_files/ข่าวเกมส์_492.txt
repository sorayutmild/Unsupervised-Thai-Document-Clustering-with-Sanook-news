PS VITA กำลังรุ่ง! มีเกมป้อนให้เป็นที่ 1 ในช่วงนี้
PS VITA
PS VITA เครื่องเกมพกพายุคปัจจุบันของโซนี่ดูท่าจะเจริญรอยตามรุ่นพี่อย่าง PSP เสียแล้ว คือออกตัวช้า กว่าจะได้รับความนิยมก็ปาเข้าไปช่วงท้ายๆยุคแล้ว โดยช่วงแรกที่เครื่อง PS VITA ออกมาขายนั้นไม่มีเกมออกมาให้เล่นมากนัก ส่วนมากมักจะเป็นเกมพอร์ต หรือ Remaster เกมเก่าๆจาก PS2 หรือ PS3 ให้เล่นกันซะส่วนมาก ทำให้เครื่อง PS VITA ไม่ได้รับความนิยมเท่าที่ควร แม้ตัวเครื่องจะมีกราฟิกที่สวยและภาพดีกว่า 3DS แต่ 3DS กลับขายดีกว่า เพราะมีเกมใหม่ออกมาให้เล่นเยอะกว่านั่นเอง ซึ่งช่วงแรกๆของเครื่อง PSP ก็มีชะตากรรมเดียวกัน
หลังจากผ่านช่วงตกต่ำมาเป็นเวลาถึง 3 ปี จนคนเล่นเกมคิดว่าโซนี่ทอดทิ้ง PS VITA ไปเอาดีกับ PS4 อย่างเดียวแล้ว แต่ในปี 2015 นี้มีแววว่า PS VITA จะได้โอกาสรุ่งเรืองขึ้น หลังจากพบว่า โปรแกรมวางจำหน่ายเกมใหม่ของ PS VITA ในปี 2015 มีเยอะมาก เมื่อเทียบกับเกมใหม่ของเครื่องอื่นๆ ตามจำนวนเกมที่มีกำหนดวางขายภายใน มีนาคม 2015

3DS: 17 เกมส์
Wii U: 2 เกมส์
PSP: 6 เกมส์
PS Vita: 39 เกมส์
PS3: 22 เกมส์
PS4: 22 เกมส์
Xbox 360: 4 เกมส์
Xbox One: 8 เกมส์

อย่างไรก็ตาม แม้ว่า PS VITA กำลังจะมีเกมป้อนให้มากขึ้น แต่ก็ยังไม่มีเกมส์ระดับแม่เหล็ก ที่จะทำให้ยอดขายเครื่องกระเตื้องขึ้นได้ เพราะยอดขายเกมส์ของเครื่อง PS VITA ที่ผ่านมานั้น ยังไม่มีเกมไหนทำยอดได้เกิน 1 ล้านสักเกมส์เลย
PS VITA
รอดูกันต่อไปว่า PS VITA กำลังจะรุ่ง หรือจะดับวูดอยู่เหมือนเดิม