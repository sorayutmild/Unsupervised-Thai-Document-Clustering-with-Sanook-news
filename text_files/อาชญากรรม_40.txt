ภาพประกอบไม่เกี่ยวข้องกับเนื้อหา
วานนี้ (5 พ.ย.) ตำรวจ สภ.อุทัย จ.พระนครศรีอยุธยา รับแจ้งมีเด็กถูกข่มขืน ได้รับบาดเจ็บ ส่งตัวไปรักษาที่ รพ.พระนครศรีอยุธยา จึงเดินทางไปตรวจสอบ
ที่โรงพยาบาลพบ ด.ญ.บี (นามสมมุติ) อายุ 8 ขวบ มีอาการเลือดไหลออกมาจากอวัยวะเพศอย่างต่อเนื่อง แพทย์ต้องนำเข้าห้องผ่าตัด โดยมีบรรดาญาติๆ นั่งเฝ้าดูอาการ ซึ่งล่าสุดอาการปลอดภัยแล้ว
โดยญาติให้การว่าคนร้ายคือ นายธวัชชัย ปัดตาละโฟ อายุ 21 ปี ซึ่งมีศักดิ์เป็นพี่เขยของ ด.ญ.บี หลังเกิดเหตุนายธวัชชัยได้หลบหนีไป แต่ญาติของเด็กตามหาตัวจนพบและช่วยกันจับตัวเอาไว้ ก่อนโทรศัพท์แจ้งตำรวจให้มารับตัวไป
จากการสอบสวนทราบว่า นายธวัชชัย มีอาชีพเป็น รปภ. ก่อนเกิดเหตุนายธวัชชัย พร้อมด้วยนางเอ ภรรยา และด.ญ.เอ ได้เดินไปเที่ยวที่บ้านของนางเอ ที่อยู่ไม่ไกลจากบ้าน จากนั้นได้พากันเดินทางกลับมาบ้าน ปรากฏว่านางเอ ลืมโทรศัพท์เอาไว้ที่บ้านเพื่อน นายธวัชชัยจึงอาสาจะเดินกลับไปเอาโทรศัพท์ให้ โดยชักชวน ด.ญ.บี ให้เดินไปเป็นเพื่อน จนกระทั่งเดินผ่านบ่อตกปลาสนามกอล์ฟร้าง นายธวัชชัยจึงลงมือข่มขืน ด.ญ.บี จนสำเร็จความใคร่ 1 ครั้ง แล้วขู่ไม่ให้บอกใคร
จนกระทั่ง ด.ญ.บี เดินกลับมาถึงบ้านและนอนอยู่ที่เปลแขวนกลางบ้าน แต่แม่เห็นมีเลือดไหลออกมาจากกางเกงจึงซักถาม โดยทีแรกเด็กไม่บอก แต่เมื่อซักถามหลายครั้งเด็กจึงยอมเล่าให้ฟัง แม่จึงพาไปส่งรพ.พระนครศรีอยุธยาดังกล่าว ทางด้านนายธวัชชัย ให้การรับสารภาพว่า เดินมากับเด็กแล้วเกิดอารมณ์จึงลงมือข่มขืน