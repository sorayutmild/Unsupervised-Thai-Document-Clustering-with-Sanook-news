     ปกติเวลาเราซื้อรถใหม่ ก็มักมีของแถมมายั่วยวนใจเพื่อให้ผู้บริโภคอย่างเราๆ ตัดสินใจซื้อได้เร็วขึ้น แต่ของแถมหลายชิ้นมักเน้นราคาถูกไว้ก่อน ซึ่งมีคุณภาพต่ำ และอาจกลายเป็นปัญหาในอนาคตได้
     Sanook! Auto จึงขอแนะนำ 5 ของแถมที่ควรเช็คให้ดีก่อนซื้อรถ จะได้ไม่เสียใจภายหลัง
 
1.ชุดแต่งรอบคัน
     ชุดแต่งรถแต่ละชิ้น เช่น สเกิร์ต, สปอยเลอร์ ฯลฯ ควรเลือกที่เป็นของแท้จากผู้ผลิตโดยตรง แม้ว่าอาจจะต้องจ่ายส่วนต่างเพิ่มก็ยังถือว่าคุ้มค่า เพราะใช้วัสดุที่มีคุณภาพมากกว่าชุดแต่งนอกทั่วไป จุดยึดที่จำเป็นต้องมีการเจาะมักถูกออกแบบมาได้ดีกว่า เมื่อใช้ไปนานๆก็ยังคงทน
2.เซ็นเซอร์ถอยหลัง/กล้องมองหลัง
     รถที่ไม่มีเซ็นเซอร์ช่วยจอดเป็นอุปกรณ์มาตรฐาน เซลส์ก็มักจะแถมของนอกมาให้ ซึ่งเซ็นเซอร์ที่วางจำหน่ายในท้องตลาดก็มีหลายเกรดให้เลือก (แน่นอนว่าเซลส์ก็ต้องเน้นราคาถูกไว้ก่อน) หากเป็นของที่มีคุณภาพต่ำ อาจเกิดปัญหารวนง่าย ไม่แม่นยำ ทางที่ดีควรเลือกที่มีเฉพาะเสียงเตือนก็พอ หากอยากได้แบบมีจอภาพด้วย แนะนำให้ติดตั้งกับร้านที่ไว้ใจได้ในภายหลังจะดีกว่า เพราะอุปกรณ์เหล่านี้จำเป็นต้องเก็บงานอย่างละเอียด
3.ฟิล์มกรองแสง
     ฟิล์มกรองแสงควรเลือกที่มีคุณภาพ เพราะฟิล์มกรองแสงคุณภาพต่ำจะทำให้เกิดปัญหาความร้อนเข้ามายังห้องโดยสาร สุดท้ายทนไม่ไหวก็ต้องนำไปเปลี่ยนเองอยู่ดี
4.ชิ้นส่วนตกแต่งรถ
     อุปกรณ์แต่งรถประเภทชุบโครเมียม เช่น ครอบไฟเลี้ยว, ฝาครอบกระจกมองข้าง, เบ้ามือเปิดประตู ฯลฯ เหล่านี้ไม่มีความจำเป็นต้องติดตั้งแต่อย่างใด แต่หากอยากได้จริงๆ ก็ควรเลือกวัสดุที่มีมาตรฐานหน่อย ไม่ลอก ไม่แตกหักง่าย ทางที่ดีไม่ควรติดตั้งชิ้นส่วนที่จำเป็นต้องเจาะตัวถังรถ เพราะอาจทำให้เกิดสนิมในอนาคตได้
     ของแถมที่ไม่จำเป็นหลายอย่าง หากนำไปต่อรองกับเซลส์เพื่อให้ได้ของแถมที่มีมูลค่าสูงกว่า ก็น่าจะช่วยให้เกิดความคุ้มค่าในระยะยาวครับ
 