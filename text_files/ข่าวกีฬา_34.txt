ควันหลงหลังฟุตบอลซีเกมส์ รอบรองชนะเลิศ ระหว่าง ไทย กับ อินโดนีเซีย เมื่อเย็นวาน
นอกเหนือจากชัยชนะแบบถล่มทลายของทีมชาติไทย ที่เอาชนะ อินโดนีเซีย 5-0 แต่หลังเกมยังมีการพูดถึงการต่อบอลไปมาจำนวน 22 ครั้ง ไล่ตั้งแต่ผู้รักษาประตูขึ้นมา ก่อนจะไปจบที่ เมสซี่เจ ชนาธิป สรงกระสินธ์ ซัดด้วยซ้ายเข้าไปตุงตาข่าย เป็นประตูปิดท้าย
โดยจังหวะต่อบอลดังกล่าวถูกยกเปรียบเทียบคล้ายการเล่นของบาร์เซโลน่าทีมยักษ์ใหญ่แดนกระทิงดุ หรือที่เรียกว่า "ติกิ ตาก้า"
หลังเคยทำได้เมื่อปีที่แล้ว ในศึกฟุตบอล เอเอฟเอฟ ซูซูกิคัพ รอบชิงชนะเลิศนัดแรก ที่ไทยชนะมาเลเซีย 2-0 ช่วงท้ายเกม ซึ่งในครั้งนั้นแข้งช้างศึกต่อบอลไปมาถึง 27 ครั้ง ชนิดคู่แข่งไม่สามารถแย่งได้ ก่อนจะไปจบที่ ชาริล ชัปปุยส์ ซัดหลุดเสาออกไป

 "ติกิ ตาก้า" ฟุตบอล ซีเกมส์ ครั้งที่ 28 
คลิปจาก : Goal Thailand

 "ติกิ ตาก้า" ตอนฟุตบอล เอเอฟเอฟ ซูซูกิคัพ