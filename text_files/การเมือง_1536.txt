สุเทพ หลั่งน้ำตาเสียใจ เหตุมือมืดปาระเบิดใส่กลุ่มผู้ชุมนุมที่ ถ.บรรทัดทอง
ผู้สื่อข่าวรายงานว่า (17 ม.ค) นายสุเทพ เทือกสุบรรณ เลขาธิการ กปปส. ขึ้นเวทีปราศรัยบนเวทีปทุมวัน กล่าวแสดงความเสียใจเหตุปาระเบิดใส่กลุ่มผู้ชุมนุม กปปส.ที่ถนนบรรทัดทอง ซึ่งทำให้มีผู้ได้รับบาดเจ็บ 31 คน โดยหนึ่งในนั้นมีชายชาวนครศรีธรรมราชเจ็บสาหัส หยุดหายใจช่วยขณะ แต่แพทย์ รพ.รามาธิบดี ช่วยยื้อชีวิตได้ ซึ่งอาการล่าสุด ยังไม่รู้สึกตัว
ทั้งนี้ ระหว่างกล่าวปราศรัย นายสุเทพ ได้หลั่งน้ำตาแสดงความเสียใจ พร้อมย้ำจะรับผิดชอบค่าใช้จ่ายและค่าพยาบาลคนบาดเจ็บทุกคน พร้อมเปิดคลิปเหตุการณ์นาทีปาระเบิดที่บรรทัดทอง
ขอขอบคุณภาพจาก @SpringNews_TV