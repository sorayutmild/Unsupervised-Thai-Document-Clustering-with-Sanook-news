     กรมการขนส่งทางบกเปิดให้ผู้ต้องการต่อใบขับขี่ในปี พ.ศ. 2564 สามารถเข้ารับการอบรมผ่านทางออนไลน์ DLT e-Learning ได้ เพื่อเป็นการลดขั้นตอนการอบรม ณ สำนักงานขนส่ง โดยมีรายละเอียดและขั้นตอนดังนี้
1.ลงทะเบียนในเว็บไซต์ www.dlt-elearning.com โดยใช้ข้อมูลเลขบัตรประชาชน, เบอร์โทรศัพท์ และวันเดือนปีเกิด

 
2.เลือกประเภทการอบรมจากทั้งหมด 3 ประเภท ได้แก่ ใบอนุญาตขับรถส่วนบุคคล (อบรม 1 ชั่วโมง), ใบอนุญาตขับรถขนส่ง (อบรม 2 ชั่วโมง) และใบอนุญาตขับรถสาธารณะ (อบรม 3 ชั่วโมง)



 
3.ทำแบบทดสอบก่อนอบรมจำนวน 3 ข้อ

 
4.เลือก "อบรม" เพื่อรับชมวิดีโอ โดยไม่สามารถกดข้ามได้ หรือหากเปลี่ยนไปหน้าต่างอื่น วิดีโอจะหยุดลงชั่วคราวจนกว่าจะกลับมารับชมต่อ

     หลังจากวิดีโอสิ้นสุดลง ให้เข้ารับการทดสอบหลังอบรม จากนั้นจึงบันทึกผลการอบรมเก็บไว้เป็นหลักฐานเพื่อยื่นขอรับใบอนุญาตขับขี่ที่สำนักงานขนส่งภายใน 90 วัน
     ทั้งนี้ การอบรมผ่าน DLT e-Learning จะใช้ได้เฉพาะผู้ที่ขอต่อใบอนุญาตขับรถที่สิ้นอายุไม่เกิน 1 ปี หรือต่อล่วงหน้าไม่เกิน 90 วันเท่านั้น
 