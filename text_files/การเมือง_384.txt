คืบหน้า ครอบครัวสุวรรณฉวีแถลงข่าวการเสียชีวิตของ ว่าที่ ร.ต.ไพโรจน์ สุวรรณฉวี 
ร.ต.หญิง ระนองรักษ์ พร้อม ครอบครัวสุวรรณฉวี แถลงข่าวเปิดเผยว่า ว่าที่ ร.ต.ไพโรจน์ สุวรรณฉวี เสียชีวิตตั้งแต่ 7 พ.ค.54 ที่ผ่านมา โดยหลังจากนี้จะเคลื่อนศพไปทำพิธีที่โคราช หลังจากงานแต่งลูกชาย เต้ย-พลพีร์ สุวรรณฉวี ตามคำสั่งเสียของ ว่าที่ ร.ต.ไพโรจน์ 
 
น.พ.อลงกต มณีกาศ โฆษกพรรคเพื่อแผ่นดิน กล่าวกับ ไอ.เอ็น.เอ็น.  โดยยอมรับว่า ว่าที่ ร.ต.ไพโรจน์ สุวรรณฉวี แกนนำกลุ่ม 3 พี เสียชีวิตแล้วด้วยโรคมะเร็ง โดยทางครอบครัวจะแถลงข่าวอีกครั้งในเวลา 13.30 น. ที่พรรคชาติพัฒนาเพื่อแผ่นดิน
สำหรับ ประวัติ ว่าที่ ร.ต.ไพโรจน์ เกิดเมื่อวันที่ 24 พฤศจิกายน พ.ศ.2492 ที่เขตดุสิต กรุงเทพมหานคร เป็นบุตรของ นายจำรัส กับ นางสำเภา สุวรรณฉวี สมรสกับ ร้อยตรีหญิง ระนองรักษ์ สุวรรณฉวี มีบุตรชาย 3 คน คือ พลพีร์ สุวรรณฉวี , พีรพร สุวรรณฉวี และ ณัฐวัชร์ สุวรรณฉวี  สำเร็จการศึกษาปริญญาตรี รัฐศาสตรบัณฑิต และปริญญาโท รัฐศาสตรมหาบัณฑิต จากมหาวิทยาลัยธรรมศาสตร์ เมื่อปี พ.ศ.2514 และ พ.ศ. 2517 ตามลำดับ
ว่าที่ ร.ต.ไพโรจน์ เริ่มรับราชการในสังกัด กรมการปกครอง กระทรวงมหาดไทย จนได้รับตำแหน่ง นายอำเภอครบุรี จังหวัดนครราชสีมา ในปี พ.ศ.2529 และตำแหน่งนายอำเภอเขาย้อย อำเภอท่ายาง อำเภอเมืองสระบุรี เป็นอำเภอสุดท้าย  จึงได้ลาออกมาสมัครรับเลือกตั้งเป็นสมาชิกสภาผู้แทนราษฎร จังหวัดนครราชสีมา เมื่อปี พ.ศ.2535 สังกัดพรรคสามัคคีธรรม ต่อมาในการเลือกตั้งเดือนกันยายน พ.ศ.2535 จึงได้ย้ายมาสังกัดพรรคชาติพัฒนา เป็นหนึ่งในผู้ก่อตั้งกลุ่ม 16 และย้ายมาสังกัดพรรคชาติไทย ในปี พ.ศ.2538   ว่าที่ ร.ต.ไพโรจน์ ก็ถูกตัดสิทธิ์ทางการเมือง เนื่องจากเป็นกรรมการบริหารพรรคไทยรักไทย
หลังการถูกตัดสิทธิ์ทางการเมือง  ว่าที่ ร.ต.ไพโรจน์ เป็นนักการเมืองที่มีบทบาทในการสนับสนุนพรรคเพื่อแผ่นดิน หลังการเลือกตั้งในปี พ.ศ.2550 และมีส่วนในการผลักดันให้ ร.ต.หญิง ระนองรักษ์ สุวรรณฉวี ภรรยา เข้ารับตำแหน่งรัฐมนตรีในรัฐบาล นายสมัคร สุนทรเวช ในการจัดตั้งของรัฐบาล ซึ่งนำโดย พรรคประชาธิปัตย์ ในช่วงปลายปี พ.ศ.2551  ว่าที่ ร.ต.ไพโรจน์ เป็นบุคคลหนึ่งที่มีบทบาทสำคัญ ในการนำสมาชิกของกลุ่มให้การสนับสนุน นายอภิสิทธิ์ เวชชาชีวะ เป็นนายกรัฐมนตรี และเป็นหนึ่งในสามบุคคลที่มีบทบาทสำคัญ ในนาม 3 พี
 

 