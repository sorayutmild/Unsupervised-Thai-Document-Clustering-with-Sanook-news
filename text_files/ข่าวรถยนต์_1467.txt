Honda City รถยนต์ขนาดเล็ก (Subcompact car) ที่ฮอนด้าเริ่มผลิตตั้งแต่ 1981 หรือปี พ.ศ.2524 ซึ่งประสบความสำเร็จอย่างสูงด้านยอดขายและความนิยมในแถบเอเชีย แต่สำหรับ Honda City ZX โฉมที่นำมาแนะนำนี้ นับเป็นเจนเนอเรชั่นที่ 4 โดยในบางประเทศจะใช้ชื่อว่า "ฮอนด้า ฟิต เอเรีย" (Honda Fit Aria) ที่สำคัญรถโฉมนี้มีรุ่นที่มีการปรับโฉมเล็กน้อย (ไมเนอร์เชนจ์) คือ ฮอนด้า ซิตี้ ZX ซึ่งได้เริ่มผลิตขึ้นในปี 2005 โดยมีจุดเด่นที่น่าสนใจคือ นำระบบเกียร์แบบใหม่ CVT 7 สปีดมาติดตั้ง ขณะเดียวกันก็ยังมีระบบเกียร์อัตโนมัติธรรมดาที่ให้ความประหยัดออกมาจำหน่าย เพื่อเป็นทางเลือกอีกด้วย และมีเครื่องยนต์ให้เลือกใช้ 2 แบบ คือ เครื่องยนต์หัวฉีด i-DSI และi-VTEC

ภายนอกเฉี่ยวภายดีไซน์ลงตัว
City ZX ได้ปรับเปลี่ยนหน้าตา เพื่อทำให้มีบุคลิกเป็นซีดานยุคใหม่ที่มีดีไซน์เท่ขึ้น ภายในห้องโดยสารสีดำ สไตล์สปอร์ต ซีเอกซ์หรือ เซดเอกซ์ (ZX) ในโมเดล ซิตี้รุ่นที่ 2 มีหลายสิ่งที่คล้ายกับครั้งที่ฮอนด้า ปรับโฉมซิตี้โมเดลแรกในชื่อ (TYPE Z) เช่น หน้าตา และการตกแต่งภายในที่เน้นสปอร์ตมากขึ้น กระจังหน้าแบบสปอร์ตเพิ่มแผงโครเมียมขนาดใหญ่ขึ้นอีก 2 แผงตามแนวนอน รับกับชุดไฟหน้า ไฟท้ายเรียวยาวดูสปอร์ต ฝากระโปรงท้ายที่ได้รับการออกแบบใหม่
Honda City ZX 
มาตรวัดเรืองแสง วิทยุ-ซีดีแบบแผ่นเดียวรุ่นใหม่เล่น MP3 ได้ ในรุ่นท็อปยังได้ย้ายชุดเสาอากาศที่แต่เดิมเคยติดอยู่ด้านบนหลังคาให้มาอยู่ ในตัวกระจกหลัง อุปกรณ์ตกแต่งภายในห้องโดยสารจากสีเทามาเป็นสีเบจ ในรุ่นมาตรฐาน เอ (A) ไอ- ดีเอสไอ และ วี (V) วีเทค ส่วนรุ่นสปอร์ตหรือ (SV) ภายในสีดำตัดกับแผงควบคุมสีเงิน และมาตรวัดเรืองแสง ลงตัวรับกับภายนอกที่สุด รุ่นท็อปหรือ (EV) เปสี่ยนสีด้านบนของคอนโซลและพวงมาลัยเป็นสีดำ กระจกมองข้างพับด้วยไฟฟ้า เบาะนั่งแบบอเนกประสงค์ อัลตร้าซีท ที่ปรับเปลี่ยนได้หลายรูปแบบ
ขุมพลัง i-VTEC แรงจัด i-DSi เน้นประหยัด
เครื่องยนต์ยังคงมีให้เลือก 2 รุ่น คือ i-DSi 88 แรงม้า และ 16 วาล์ว i-VTEC 110 แรงม้า และเกียร์แบบธรรมดา 5 จังหวะ อัตโนมัติ CVT 7 จังหวะเหมือนเดิม แต่ปรับให้ตอบสนองเร็วขึ้น แต่ข้อมูลที่เรานำมาเสนอแนะครั้งนี้จะเป็นในรุ่น i-VTEC ซึ่งให้การตอสนองต่อการใช้งานที่คล่องตัว ให้สมรรถนะที่จัดจ้าน
Honda City ZX 
โดยอัตราเร่ง 0-100 กม./ชม. ทำได้ประมาณ 12 วินาที ใกล้เคียง Jazz i-VTEC การตอบสนองคันเร่งดีขึ้น ความต่อเนื่องของเกียร์เป็นจุดเด่นของเกียร์แบบ CVT โหมดการทำงาน ที่มีทั้ง ดี (D) เอส (S) และ 7 จังหวะกึ่งอัตโนมัติ ซึ่งสามารถ บวก/ลบ ตำแหน่งเกียร์ได้ที่พวงมาลัย อีกทั้งความเร็วปลายมากกว่า 170 กม./ชม.
Honda City ZX 
ช่วงล่างจัดว่าหนึบ ทรงตัวดีกว่ารุ่นเดิม ซึ่งเป็นผลจากการใช้บุชหูยึดต่างๆ ใหม่ ใหญ่ และหนาขึ้น ประกอบกับเปลี่ยนมาใช้ยางที่มีแก้มหนา ส่วนพวงมาลัยแบบฟันเฟืองและตัวหนอน ที่ผ่อนแรงด้วยระบบไฟฟ้า ยังคงเป็นเรื่องที่ผู้ขับต้องสร้างความเคยชินอยู่บ้าง สำหรับผู้ที่ไม่เคยใช้พวงมาลัยระบบนี้ แต่ความเฉียบคมทำให้ควบคุมง่าย 
ความคุ้มค่าน่าลงทุน
Honda City ZX นับเป็นรถยนต์ขนาดเล็กซับคอมแพ็คคาร์ที่มีดีเกินตัว สมรรถนะช่วงล่าง การทรงตัว รวมถึงขุมพลังมีดีเกินตัวทั้งๆ ที่เป็นแค่ซิตี้คาร์ จนทำให้แฟนพันธุ์แท้ฮนด้า และคนที่ชอบความประหยัดให้ความสนใจอย่างกว้างขวาง ทำให้ปัจจุบันยังเห็นมีวิ่งกันเกลือนท้องถนน
 
 อ่านเพิ่มเติมได้ที่ www.ecareasy.com