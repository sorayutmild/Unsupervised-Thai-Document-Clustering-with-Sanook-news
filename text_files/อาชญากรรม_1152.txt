(23 ต.ค.) จากกรณีที่หนุ่มวัย 16 ปี ก่อเหตุล่อลวงแม่เพื่อน อายุ 43 ปี ไปก่อเหตุข่มขืนกระทำชำเราที่พงหญ้าริมทางรถไฟบ้านคลองกระบือ ต.โคกกรวด อ.เมือง จ.นครราชสีมา เหยื่อผู้เสียหายแกล้งตายและรอดชีวิตมาได้ แต่ได้รับบาดเจ็บสาหัส ก่อนจะถูกออกหมายจับ 3 ข้อหาหนัก ตามรายงานข่าวไปแล้วนั้น
ล่าสุดผู้สื่อข่าวได้รับแจ้งจากเจ้าหน้าที่ตำรวจ สภ.โพธิ์กลาง ระบุว่า ได้รับแจ้งประสานงานจับกุมตัว นายเอ (นามสมมติ) อายุ 16 ปี ผู้ต้องหา มาจากเจ้าหน้าที่ตำรวจ สน.บางเขน โดยระบุว่า นายเอ ได้หลบหนีเข้ามากรุงเทพมหานคร หลังตรวจสอบภาพผู้ต้องสงสัยไปยังสถานีตำรวจในพื้นที่ต่างๆ จนนำไปสู่การจับกุมได้ในที่สุด
อย่างไรก็ตาม ขณะนี้ยังอยู่ในระหว่างการเดินทางไปขอรับตัว นายเอ จาก สน.บางเขน เพื่อนำตัวกลับ สภ.โพธิ์กลาง เพื่อทำการสอบสวนและดำเนินการทางกฎหมายต่อไป โดยจะมีการแถลงข่าวกับสื่อมวลชนอีกครั้ง
ข่าวที่เกี่ยวข้อง: ตามล่า ไอ้โจ๋หื่น ลวงแม่เพื่อนขืนใจ หวังฆ่าปิดปากให้ตาย