ทำเอาแฟนๆ ตกอกตกใจกันยกใหญ่ เมื่อได้เห็น บิณฑ์ บรรลือฤทธิ์ ได้เผยภาพล่าสุดของ ติ๋ม-เพ็ญพร ไพฑูรย์ อดีตนางแบบชื่อดังที่มีชีวิตผลิกพันจากหน้ามือเป็นหลังมือ ต้องรักษาตัวอยู่คนเดียวโดยไม่มีใครดูแล
โดยภาพล่าสุดของ เพ็ญพร ไพฑูรย์ มีลักษณะที่ซูบผอมแทบจะไม่เหลือเค้าเดิมของเธอในสมัยสาวๆ เลยก็ว่าได้ ซึ่งทางด้าน บิณฑ์ บรรลือฤทธิ์ ก็ได้เขียนแคปชั่นไว้ว่า
"ชีวิตมีขึ้นมีลง..ปลงได้ก็จบ""สวัสดีครับเพื่อนๆ เมื่อวานนี้ผมได้เข้าไปเยี่ยมพี่ ติ๋ม หรือ เพ็ญพร ไพฑูรย์ อายุ 67 เป็นนางแบบอาชีพ ยุคสมัย 2525 ผมได้มีโอกาสเคยร่วมงานกับพี่ติ๋มในการเดินแบบและถ่ายหนังสือแฟชั่น เวลาผันเปลี่ยนเนินนาน ชีวิตเราก็ย่อมเปลี่ยนไปตามกาลเวลา ผมมาเล่นหนัง พี่ติ๋มก็คงยังเดินแบบและถ่ายหนังสือแฟชั่น ถ้านับเดือนนับปีก็คง 40 ปีเห็นจะได้ที่ผมไม่มีโอกาสได้เจอกับพี่ติ๋มเลย"
"เมื่อวานนี้ผมได้มีโอกาสได้เขาไปพูดคุยกับพี่ติ๋ม แต่เป็นการพูดคุยแบบไม่ปกติ เพราะวินาทีแรกที่เห็นพี่ติ๋ม คือไม่มีเค้าเหลือความเป็น เพ็ญพร ไพฑูรย์ อยู่เลยจริงๆ คิดว่าเป็นคนแก่ที่ผอมโซ ถ้าพูดภาษาชาวบ้านก็ไม้เสียบผีนี่แหล่ะครับ จากน้ำหนัก 46 เหลือ 26 ลองดูภาพที่ผมลงให้ดูนะครับ วันนี้ที่ผมลงภาพก็ไม่มีเจตนาจะเอาความน่ากลัวหรือสิ่งที่เกิดขึ้นกับพี่ติ๋มมาประจาน ผมได้พูดคุยและขออนุญาติแล้ว พี่ติ๋มก็ยินยอมและเข้าใจดี ชีวิตคนเราไม่มีอะไรแน่นอนครับ เมื่อเกิดขึ้นมาแล้วเราต้องอดทนต้องต่อสู้ อย่ายอมแพ้"
"พี่ติ๋มบอกว่า พี่เป็นไทรอยด์ เป็นถุงลมโป่งพอง เพราะตอนทำงานสูบบุหรี่จัดมาก ยังมีมาอีกหลายโรค แต่พี่ก็สู้ พี่สวดมนต์ พี่มีสติ วันนี้ที่พี่เป็นแบบนี้เพราะโควิด พี่ไม่สามารถออกไปโรงพยาบาลได้ ผมพี่ที่เป็นแบบนี้ก็ไม่ได้สระมา2เดือนแล้ว น้ำก็ไม่ได้อาบ พี่อยู่คนเดียว มีเพื่อนคอยช่วยเหลือบ้าง ถึงเวลาเขาก็จะเอาข้าวเอาน้ำมาให้ ค่าห้องก็มีคนจ่ายให้ คนสงสารพี่เพราะพี่ไม่มีงานไม่มีเงิน เคยเพ้นท์สีวาดภาพขายได้แต่เดี๋ยวนี้พี่ทำไม่ไหวแล้ว ตอนนี้ถ้าจะรักษาก็ต้องเอาหมอมาที่ห้องพี่เลย ให้น้ำเกลือ ฉีดยา พี่ได้หมดเลย แต่พี่ไม่มีเงินนะ 555 พี่หัวเราะ"
"เดี๋ยวทุกอย่างที่พี่ต้องการก็จะมาทำให้พี่ทุกอย่าง ทั้งตัดผม อาบน้ำ ซักผ้า รักษาตามโรคที่พี่เป็นครับ ผมบอกกับพี่ติ๋มไป อย่างน้อยก็ช่วยเหลือเบื้องต้นคือการให้กำลังใจ และปัจจัย ผมมอบให้พี่ติ๋มไป เมื่อวาน 20,000 บาท ดร.ไก่ มัทนาปวีย์ สาระคุณมนตรี เห็นจากผมไลฟ์สด ก็โอนมาช่วยอีก 20,000 บาท ถ้าเพื่อนๆ อยากช่วยเหลือก็โอนให้พี่ติ๋มได้เลยครับ เพราะค่ารักษาผมคิดว่าน่าจะตกอยู่อาทิตย์ละ 3,000 บาท.. ชื่อ บัญชี น.ส.เพ็ญพร ไพฑูรย์ ธนาคาร กรุงเทพ เลขที่ บัญชี 1 3 4 7 1 4 2 2 7 3 ออมทรัพย์ กราบขอบคุณที่ช่วยเหลือครับ ขอให้ทุกท่านโชคดีและมีความสุขครับ.. "

อึ้ง! ปัจจุบันของ เพ็ญพร ไพฑูรย์ อดีตนางแบบดัง
เพ็ญพร ไพฑูรย์ น้อยใจชีวิต! โรคร้ายรุมเร้า จนคิดอยากฆ่าตัวตาย
ติ๋ม เพ็ญพร ไพรฑูรย์ อดีตนางแบบป่วยหนัก ดูไพ่ยิปซีหาเงินรักษาตัว

