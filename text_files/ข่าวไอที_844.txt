แม้ว่าจะยังไม่เปิดจำหน่ายอย่างเป็นทางการ แต่ล่าสุดนั้นสื่อต่างประเทศชื่อดังอย่าง iMore ได้นำเครื่องเสนอพรีวิวแกะกล่อง iPhone SE สี Rose Gold (สีทองชมพู) ให้เราได้ดูกันแล้ว ดูเหมือนว่าพอสีทองชมพู ไปอยู่บนดีไซน์ของ iPhone 5 แล้วมันดูโดดเด่นกว่าอยู่บน iPhone  6 เยอะเลย
 




เป็นยังไงกันบ้างครับหลังได้ดูคลิปแกะกล่อง iPhone SE เชื่อว่าคงทำให้หลาย ๆ คนเพิ่มความสนใจมันมากขึ้น ด้วยราคาและสเปคที่พูดเลยว่าคุ้มสุดคุ้ม หากคุณไม่ติดเรื่องขนาดหน้าจอเล็ก iPhone SE คืออีกหนึ่งตัวเลือกดี ๆ อีกรุ่น
 
ลักษณะพิเศษของ iPhone SE

จอแสดงผลแบบ Retina Display IPS LCD (LED-Backlit) Capacitive Touchscreen 16,700,000 สี ความละเอียด 1136x640 Pixels (กว้าง 4.0 นิ้ว : 326 ppi) พร้อมหน่วยประมวลผลภาพกราฟิกโดยเฉพาะ (GPU : Graphics Processing Unit) แบบ Hexa-Core PowerVR GT7600
ประมวลผลการทำงานด้วยชิปเซ็ต Apple A9 (64-bit) (ซีพียู Dual-Core Twister ความเร็ว 1.85 GHz) พร้อมหน่วยประมวลผล M9 Motion Coprocessor สำหรับประมวลผลการเคลื่อนไหว และระบบปฏิบัติการ iOS 9.3
เซ็นเซอร์สแกนลายนิ้วมือ (Touch ID Sensor : Fingerprint Identity Sensor) บนปุ่ม Home สำหรับตรวจสอบสิทธิในการเข้าใช้งานเครื่องด้วยการสแกน และวิเคราะห์ลายนิ้วมือ พร้อมรองรับการสั่งซื้อออนไลน์ผ่านทางบริการ Apple Pay
เชื่อมต่ออินเทอร์เน็ตผ่านระบบ WiFi, 4G LTE Cat4, 3G HSPA+, EDGE หรือ GPRS พร้อมการเชื่อมต่อข้อมูลแบบไร้สายผ่าน NFC หรือ Bluetooth
กล้องดิจิทัล iSight Camera ที่ด้านหลังของตัวเครื่อง ความละเอียดระดับ 12 ล้าน Pixels และกล้องดิจิทัล FaceTime Camera ที่ด้านหน้าของตัวเครื่อง ความละเอียดระดับ 1.2 ล้าน Pixels พร้อมฟังก์ชัน Retina Flash 
ขนาด 123.8x58.6x7.6 มิลลิเมตร
น้ำหนัก 113 กรัม 


มี 4 สีมาตรฐานให้เลือก (Rose Gold, Silver, Gold และ Space Gray)
เปิดตัวครั้งแรก เมื่อ วันที่ 21 มีนาคม ปี ค.ศ. 2016
กำหนดการออกวางจำหน่าย วันที่ 31 มีนาคม ปี ค.ศ. 2016
ราคาเปิดตัว iPhone SE 16GB 399$ (ประมาณ 13,900 บาท)
ราคาเปิดตัว iPhone SE 64GB 499$ (ประมาณ 17,400 บาท) 

สำหรับเมืองไทยนั้นคาดว่าต้นเดือนเมษายนเครื่องหิ้วคงเดินทางมาถึง ไทยเราเร็วไม่แพ้ชาติไหนแน่นอน

ขอบคุณที่มาของภาพจาก iMore, thaimobilecenter.com
