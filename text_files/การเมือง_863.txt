แพทย์ รพ.พระมงกุฏเผยมีคนเจ็บคน7ราย ตาย 9 ศพ อยู่ในวัดปทุมวนาราม แต่ยังไม่สามารถเคลื่อนย้ายศพออกมาได้
นพ.ปิยลาภ วสุวัต ศัลยแพทย์กองอุบัติเหตุ รพ.พระมงกุฎ ได้เปิดเผยกับผู้สื่อข่าวว่า จากการเข้าตรวจสอบในพื้นที่ไกล้วัดปทุมวนาราม หลังการสลายการชุมนุมพบผู้บาดเจ็บจำนวน 7 ราย ซึ่งจากการเกลี้ยกล่อมทำให้ผู้บาดเจ็บ 5 ใน 7 ราย ยอมออกมารับการรักษา ซึ่งระหว่างที่เข้าตรวจสอบนั้นยังได้รับรายงานจากกาชาดว่า ได้พบศพ 9 ราย อยู่ภายในที่เกิดเหตุ และยังไม่สามารถเข้าไปเคลื่อนย้ายออกมาโดยมีผู้เสียชีวิตรวม 6 ศพ ห่อด้วยเสื่อวางอยู่ในศาลาวัด โดยหนึ่งในนั้นเป็นเพศหญิง และมีชาวบ้านระบุว่าผู้เสียชีวิตเป็นคนของหน่วยกาชาดที่อยู่ฝั่งวัดปทุมวนาราม 1 คน ชื่อ ′เกด′ อายุ 20 ปีเศษ ขณะนี้อยู่ระหว่างกำลังตามหาญาติ ทั้งนี้ ผู้เสียชีวิตส่วนใหญ่ถูกยิงแต่ไม่สามารถระบุได้ว่าโดนที่ส่วนใดเนื่องจากมีเสื่อห่อศพไว้ ขณะที่อีก 3 ศพยังไม่ทราบจุดที่ไว้ศพที่แน่ชัด ซึ่งต้องรอการตรวจสอบอีกครั้งหนึ่ง
 