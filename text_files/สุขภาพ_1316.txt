ใครๆ ก็เก็บอาหารในตู้เย็นนะคะ เพราะอากาศในบ้านเรา ร้อนๆ แบบนี้ อาหารก็เน่าบูดได้ง่าย หากไม่รีบนำเข้าตู้เย็นก็เสี่ยงอาหารบูดเน่า แต่ใช้ตู้เย็นบ่อยๆ ทุกวันแบบนี้ ลองนึกดูสิว่า ครั้งสุดท้ายที่ทำความสะอาดตู้เย็น คือเมื่อไร หากนานจนลืมไปแล้ว หรือหันไปดูแล้วพบคราบต่างๆ คุณกำลังเสี่ยงเสียชีวิตเป็นไปได้อย่าง Sanook! Health จะอธิบายให้ฟังค่ะ
 
ตู้เย็นสกปรก เสี่ยงติดเชื้อเสียชีวิต
เชื้อที่ว่าคือ เชื้อลิสทีเรียค่ะ เป็นเชื้อที่พบได้จากอาหารในตู้เย็นหลายอย่าง อาทิ- ผัก และผลไม้สดที่ไม่ได้ล้าง หรือล้างไม่สะอาด- นมที่ไม่ผ่านการฆ่าเชื้อ- เนยแข็งชนิดนิ่ม- อาหารแช่แข็ง ที่ไม่ได้ผ่านความร้อน- อาหารทะเลรมควัน
- ตู้เย็นไม่ได้รับการทำความสะอาดเป็นประจำ
iStock
อาการของผู้ติดเชื้อลิสทีเรีย
สุขภาพแข็งแรงปกติ – อาจจะแค่มีไข้ต่ำๆอยู่ในภาวะเสี่ยง ร่างกายไม่แข็งแรงสมบูรณ์ – อาจถึงขั้นติดเชื้อในกระแสเลือด เยื่อหุ้มสมองอักเสบ และหญิงตั้งครรภ์อาจแท้งบุตร (อ่านเรื่อง ติดเชื้อในกระแสเลือด ที่นี่)
 
ใครที่อยู่ในภาวะเสี่ยง ติดเชื้อลิสทีเรีย
- สตรีมีครรภ์ ทารกแรกเกิด ที่ผู้เป็นแม่ติดเชื้อ จนส่งผลให้เกิดภาวะติดเชื้อของทาระแรกคลอด และอาจทำให้มารดาแท้งบุตร- ผู้สูงอายุ อาจทำให้เกิดอาการเยื้อหุ้มสมองอักเสบ - ผู้ป่วยเรื้อรัง ภูมิคุ้มกันบกพร่อง เช่น ผู้ที่กำลังรักษาโรคมะเร็ง กำลังทานยาสเตียรอยด์ และผู้ติดเชื้อ HIV หรือผู้ที่เป็นโรคเอดส์
iStock
 
ผู้ที่อยู่ในสภาวะเสี่ยงติดเชื้อลิสทีเรีย ไม่ควรทานอาหารเหล่านี้
- ผักสลัด ผลไม้ที่ล้างไม่สะอาด- เนื้อสัตว์ที่ปรุงสุก และไม่ได้ทำมาอุ่นร้อนก่อนทานอีกครั้ง- เนื้อที่ปรุงสำเร็จรูป เช่น ตับบด- อาหารทะเลดิบ ปลารมควัน- นม หรือผลิตภัณฑ์ที่ทำจากนม ที่ไม่ได้ผ่านการฆ่าเชื้อ- เนยแข็งชนิดนิ่ม- ถั่วงอก ต้นอ่อนของผัก และเห็ดที่ทานสด
 
การป้องกันจากเชื้อลิสทีเรีย

ปรุงอาหารประเภทเนื้อสัตว์ให้สุกทั่วถึงกันทั้งชิ้น
ล้างผัก และผลไม้ให้สะอาดก่อนรับประทาน
ใช้เขียงแยกหั่น ระหว่างอาหารดิบ และอาหารสุก
หลีกเลี่ยงการบริโภคนม และผลิตภัณฑ์จากนมที่ไม่ได้รับการฆ่าเชื้อ
ล้างมือให้สะอาด ก่อนทำอาหาร และทานอาหา
อาหารค้างคืน ควรอุ่นให้ร้อนก่อนทาน
ทำความสะอาดตู้เย็นเป็นประจ
หมั่นเช็คอุณหภูมิของตู้เย็นให้เป็นปกติอย่างสม่ำเสมอ

เชื้อโรคมักชอบอยู่ในที่ๆ สกปรก หากคุณไม่อยากทานเชื้อโรคเข้าไป ก็หมั่นทำความสะอาดสิ่งที่เก็บรักษาอาหารของเราเอาไว้ จะได้ปลอดภัยจากเชื้อโรคร้ายเหล่านี้นะคะ