สถานการณ์ชายแดนระหว่างเกาหลีใต้และเกาหลีเหนือในตอนนี้ หลายท่านอาจจะทราบอยู่แล้วว่า "ไม่น่าไว้วางใจ" นับตั้งแต่เกาหลีเหนือเปลี่ยนผู้นำมาเป็น คิม จ็องอึน สถานการณ์ต่างๆก็เริ่มแย่ลงๆ เกาหลีเหนือมีท่าทีต่อต้านทางสหประชาชาติมากขึ้น แถมยังมีข่าวนายคิมจ็องอึน สั่งประหารชีวิตญาติและบุคคลต่างๆที่เคยมีความเกี่ยวข้องกับเขาหลายคน สถานการณ์ชายแดนเกาหลีใต้และเกาหลีเหนือ ก็ตึงเครียดมากขึ้น เพราะชาวเกาหลีใต้ต่างก็หวั่นเกรงว่าผู้นำเกาหลีเหนือจะใช้กำลังทางทหารบุกมาเมื่อไหร่ ซึ่งทางเกาหลีใต้ก็ทำได้แค่ตรึงกำลังเตรียมพร้อมป้องกันชายแดนอย่างเต็มที่
Kinect
และในการเตรียมพร้อมป้องกันของเกาหลีใต้นี้เราก็ได้พบกับข่าวที่น่าประหลาดใจอย่างหนึ่ง คือการป้องกันชายแดนของเกาหลีใต้นั้น นอกจากจะมีการตรึงกำลังทหารตามจุดสำคัญๆแล้ว ทางกองกำลังป้องกันตนเองของเกาหลีใต้ก็ยังได้พัฒนาโปรแกรมขึ้นมาตัวหนึ่งช่วยในการตรวจความสงบเรียบร้อยของชายแดนด้วย ที่น่าประหลาดก็คือโปรแกรมที่ว่านั้น พัฒนามาจาก Kinect โปรแกรมและอุปกรณ์เล่นเกมส์ของไมโครซอฟท์นั่นเอง
Kinect
ผู้พัฒนาโปรแกรมดังกล่างก็คือ Jae Kwan Ko โปรแกรมเมอร์ของกองกำลังป้องกันตนเองเกาหลีใต้ เขาใช้ Kinect-based software system พัฒนาโปรแกรมป้องกันนี้ขึ้นมาเพื่อใช้ในการเฝ้าระวังเขต DMZ  (Demilitarized Zone) หรือเขตปลอดทหาร ที่ทางเกาหลีใต้และเกาหลีเหนือกำหนดขึ้นจากสนธิสัญญานั่นเอง ซึ่งเขตที่ว่านี้จะไม่มีการวางทหารป้องกันไว้ ทำให้มีความเป็นไปได้ว่าเกาหลีเหนืออาจใช้เขตนี้ในการนำกำลังทหารบุกเข้ามาก็เป็นได้ จึงได้ใช้วิธีสร้างโปรแกรมจาก Kinect ในการตรวจตราเฝ้าระวังแทน ซึ่งมันจะเตือนภัยให้ทราบหากมีสิ่งเคลื่อนไหวในโซนเหล่านี้ ซึ่ง Kinect เป็นโปรแกรมที่ใช้จับการเคลื่อนไหวของผู้เล่นอยู่แล้ว ทางเกาหลีใต้ก็เลยนำมาดัดแปลงใช้สำหรับตรวจจับชายแดนซะเลย
แต่น่าเสียดายตอนนี้ Xbox One ยังไม่วางขายในเกาหลีใต้นะ แต่ PS4 วางขายไปแล้ว