สำนักงานสถิติแห่งชาติสหรัฐอเมริกา ได้เผยข้อมูล 10 อาชีพที่เสี่ยงตกงานในศตวรรษหน้า ซึ่งส่วนใหญ่ก็เป็นเหตุผลที่ถูกเทคโนโลยีเข้ามาแทนที่นั่นเอง จะมีอาชีพอะไรบ้างไปชมกันครับ
10. พนักงานพิมพ์ดีด

เอาจริงๆ ถ้าไม่พูดถึงอาชีพนี้ หลายๆ คนอาจจะลืมไปแล้วด้วยซ้ำว่ายังมีอาชีพนี้อยู่ เพราะทุกวันนี้น้อยคนนักที่จะใช้พิมพ์ดีด แต่ถ้าเป็นคอมพิวเตอร์ล่ะก็ คงไม่ต้องไปจ้างใครพิมพ์ ใช้ๆ ไป ก็จะชินเอง จึงไม่ต้องแปลกใจเลยว่าทำไมอาชีพนี้ถึงจะหายไป
9. พนักงานต้อนรับบนเครื่องบิน

เป็นอาชีพที่หลายคนใฝ่ฝันอยากจะเป็น เพราะนอกจากจะได้เที่ยวแล้ว ยังเงินดี แต่หารู้ไม่ว่าทางสายการบินเค้ากำลังพยายามที่จะลดค่าโดยสาร เพื่อที่จะได้ให้ประชาชนใช้กันได้อย่างทั่วถึง โดยการลดปริมาณพนักงานต้อนรับนั่นเอง
8. สาวโรงงานเย็บผ้า

อย่าว่าแต่ในอีก 10 ปีข้างหน้าเลย ขนาดทุกวันนี้ยังไล่ออกกันเป็นว่าเล่น ก็เพราะทางผู้จ้างเค้าก็ไปใช้บริการพวกหุ่นยนต์แทน เพราะลงทุนครั้งเดียวก็สามารถใช้งานได้นาน แถมความแม่นยำ ถูกต้องยังมีมากกว่ามนุษย์เราเสียอีก

7. นักจัดดอกไม้

อันนี้ไม่รู้ว่าเป็นเพราะในอีก 10 ปีข้างหน้า ต้นไม้ ดอกไม้จะเหลือน้อย จนไม่สามารถเอามาจัดเล่นได้ตามใจชอบรึเปล่า หรือบางทีอาจจะเป็นเพราะคนไม่นิยมจะให้ดอกไม้กันแล้ว ด้วยราคาที่อาจจะแพง จนสามารถไปซื้อของขวัญดีๆ ได้เลย

6. ช่างเลื่อยไม้

อาชีพนี้ไม่ค่อยแปลกใจเท่าไหร่นักที่จะตกงาน ขนาดทุกวันนี้ไม้ยังหายาก ไม่ต้องคิดเลยว่าในอีก 10 ปี ไม้จะกลายเป็นของที่ต้องสงวนขนาดไหน เลยทำให้ช่างไม้ทั้งหลายต้องไปหาอย่างอื่นทำ

5. พนักงานจดมิเตอร์น้ำ

ทุกวันนี้แต่ละหน่วยงานก็อยากจะลดจำนวนพนักงานลง เพื่อเป็นการช่วยประหยัดงบประมาณ จึงไม่แปลกที่พนักงานจดมิเตอร์น้ำจะเป็นอาชีพ แรกๆ ที่จะโดนปลดออก เพราะเดี๋ยวนี้อะไรๆ ก็สามารถทำแบบออนไลน์ได้

4. ชาวไร่ ชาวนา เกษตรกร

เป็นอาชีพที่ไม่น่าเชื่อว่าจะหายไป เพราะถือเป็นอะไรที่ขาดไม่ได้ แต่ใครจะไปรู้ว่าในอีก 10 ปีข้างหน้า อาชีพนี้มีแนวโน้มที่จะหายไปจากตลาดแรงงานถึง 8% เพราะจะมีการใช้เครื่องจักรแทน แถมยังช่วยสร้างผลผลิตได้ดี และมากกว่ามนุษย์เสียด้วย

3. เอเย่นต์ท่องเที่ยว

ถึงแม้ว่าทุกวันนี้คนจะท่องเที่ยวกันเยอะขึ้น แต่ใช่ว่าเอเย่นต์ท่องเที่ยวจะได้เงิน เพราะเดี๋ยวนี้อะไรมันก็ง่ายไปซะหมด ทั้งจองตั๋วออนไลน์ จองที่พักออนไลน์ เรียกได้ว่าเรานั่งอยู่บ้านเฉยๆ ก็ได้ทริปไปเที่ยวดีๆแล้ว
2. นักหนังสือพิมพ์

อย่าว่าแต่ในอีก 10 ปีข้างหน้าเลย ขนาดทุกวันนี้ยอดขายของหนังสือพิมพ์ก็ตกลงอย่างฮวบฮาบ เพราะไม่มีใครอยากจะเสียเงินซื้อหนังสือพิมพ์แล้ว เดี๋ยวนี้ใครๆ ก็อ่านหนังสือพิมพ์ออนไลน์กันทั้งนั้น

1. บุรุษไปรษณีย์

เดี๋ยวนี้ไม่ค่อยมีใครส่งจดหมายกันแล้ว มีแต่ส่งอีเมล์ ส่งไลน์ แถมยังไม่ต้องเสียเงินค่าจัดส่ง ไม่ต้องรอรับ ไม่ต้องกลัวว่าซองจดหมายจะหายไป แค่มี Wi-Fi หรือ 3G ก็เพียงพอต่อการติดต่อกันแล้ว เลยทำให้ 28% ของอาชีพนี้จะตกงาน

ทีมข่าวเส้นทางเศรษฐี