มาช่ารับเป็นตัวเองในภาพหลุด มือถือหายและบางรูปไม่รู้ว่าถูกถ่ายเมื่อไหร่ วอนหยุดเผยแพร่รูป บอกเป็นความซวยสุดท้ายที่เจอ
ผู้สื่อข่าวรายงานว่า มาช่า วัฒนพานิช ดาราสาว เปิดแถลงข่าวกับสื่อมวลชนถึงกรณีภาพหน้าคล้ายดังกล่าวแล้ว ที่ รพ.เกษมราษฎร์บางแค หลังมีคลิปและภาพหลุดสาวหน้าคล้าย มาช่า โชว์จูบสะท้านฟ้า กับ ฝรั่งหน้าเหมือน ซีริล รูฮานี อดีตโปรดิวเซอร์ชาวฝรั่งเศส 
โดย มาช่า กล่าวว่า เป็นรูปช่าจริง ยอมรับ เป็นรูปในมือถือช่าที่หายไป ตกใจเล็กน้อย บางภาพไม่รู้ว่าถ่ายเมื่อไหร่ คนที่ทำแบบนี้ช่าคิดว่าเค้ามีจุดประสงค์ไม่ดี ไม่อยากตอบว่าเป็นใคร ให้เป็นหน้าที่ตำรวจ ตอนนี้ลงบันทึกประจำวันแล้วที่กองบังคับการปราบปรามการกระทำความผิดเกี่ยวกับเทคโนโลยี ไม่ขอเอ่ยชื่อคนในภาพ พี่ๆ นักข่าวคงทราบดีแล้วว่าอะไรเป็นอะไร บางภาพช่าไม่รู้ว่าโดนถ่ายเมื่อไหร่ ตอนไหนช่าว่ามันเป็นการกลั่นแกล้ง ช่าเหนื่อยนิดหน่อย อะไรก็เกิดซ้ำแล้วซ้ำเล่า ในอินเตอร์เน็ต บางทีอะไรก็เกิดขึ้นได้ ช่วงนี้ช่าไม่มีสมาธิทำงานเลย เหนื่อย ช่าว่าเรื่องราวคงเคลียร์ขึ้นเรื่อยๆ ให้ทนายและ ตร. อธิบายอีกที
"มือถือหายไปซักพัก น่าจะเกินเดือน รูปหลายรูปถ่ายเล่นส่วนตัว ไม่น่าถูกเอามานำเสนอ ก็มีคนให้กำลังใจเยอะ ช่าเสียใจ ไม่อยากให้ใครเห็นอะไรแบบนี้ เป็นเคสตัวอย่าง บางครั้งเราไม่นึกว่าจะเจออะไรที่คาดไม่ถึง กับกายก็คุยกัน ลูกกับแม่มีอะไรก็คุยกันอยู่แล้ว เค้าก็โกรธคนปล่อยรูป " มาช่า กล่าว
ทั้งนี้ มาช่า ยังกล่าวอีกว่า หยุดเผยแพร่รูปเถอะค่ะ ช่าไม่มีสมาธิทำงาน ขอโทษที่มีเหตุการณ์แบบนี้ ช่าคิดว่าเรื่องนี้คงเป็นความซวยสุดท้ายแล้วที่เจอ ช่าไม่หนีอะไรหรอกค่ะ ความจริงก็คือความจริง ตอนนี้ทำทั้งเพลง-ละคร ไม่ไปไหนหรอกค่ะ
ขอขอบคุณภาพจาก ทวิตเตอร์ @Ann_MangoTV
รายละเอียดกรณีภาพหลุดมาช่า ทางทีมข่าวบันเทิง www.sanook.com จะรายงานให้ทราบกันต่อไป

