เกิดเรื่องราวสุดเศร้า เมื่อนางสุบิน คงทัพ คุณยายแท้ๆวัย 82 ปี ของ สินธุ์เพชร์ กรวยทอง เสียชีวิตขณะลุ้นหลานชายคว้าเหรียญทองแดง โดยเหตุการณ์ดังกล่าวเกิดขึ้นเมื่อช่วงเช้าตรู่ที่ผ่านมา ที่บ้านคุ้มโนนระเวียงสามัคคี ต.ไพรขลา อ.ชุมพลบุรี จ.สุรินทร์ ในระหว่างที่ "เจ้าดุ่ย" สินธุ์เพชร์ กรวยทอง กำลังลุ้นเหรียญในการยกน้ำหนัก โอลิมปิกเกมส์ รุ่น 56 กก.ชาย
นางสุบิน คงทัพ วัย 82 ปี คุณยายแท้ๆของเจ้าดุ่ย ได้ล้มลงหมดสติ ขณะที่กำลังลุ้นหลานชายสุดรักที่เลี้ยงดูมาแต่เด็กลงแข่งขันตามความฝันของตัวเอง โดยทันทีที่เกิดเหตุ ทางญาติพี่น้องได้รีบนำตัวส่งโรงพยายบาล อ.ชุมพลบุรี จ.สุรินทร์ ในทันที แต่สุดท้ายก็ไม่อาจะยื้อชีวิตคุณยายไว้ได้ โดยแพทย์ได้ระบุว่าเสียชีวิตจากอาการหัวใจขาดเลือด  ทั้งนี้ "สินธุ์เพชร์ กรวยทอง" ที่เพิ่งคว้าเหรียญทองแดง ได้สำเร็จ "เพิ่งได้รับข่าวร้ายที่สุดในชีวิต ในวันที่ตัวเองประสบความสำเร็จในชีวิต"  ทีมงาน "สนุกสปอร์ต" ขอแสดงความเสียใจต่อครอบครัวของ "สินธุ์เพชร์ กรวยทอง" ไว้ ณ ที่นี้ด้วย