ผู้สื่อข่าวรายงานว่า (4 เม.ย.) นายชูวิทย์ กมลวิศิษฏ์ หัวหน้าพรรครักประเทศไทย โพสต์ข้อความผ่านเฟซบุ๊ก ชูวิทย์ I'm No.5 โดยมีข้อความดังนี้
วันนี้ลูกชายผม "เติมตระกูล" ได้ทำหน้าที่ของชายไทยเมื่ออายุครบ 20 ปีบริบูรณ์ โดยการเข้าคัดเลือกทหารที่ "วัดหลวงพ่อเณร" แถบห้วยขวาง พร้อมกับคนอื่นๆอีก 700 คน เขาต้องการรับทหารทั้งหมด 105 คน มีคนสมัครไปแล้ว 40 คน เหลืออีก 65 คน จากการจับใบดำใบแดง
ลูกชายผมจับได้ "ใบแดง" ทบ.1 ผลัด 1 กาญจนบุรี ต้องไปรายงานตัววันที่ 29 เมษายน นี้
ผมถามเขาว่า รู้สึกอย่างไร? เขาหน้าซีดแล้วตอบผมตะกุกตะกักว่า "เติมพร้อมรับใช้ชาติ..."
มิน่าล่ะ ระหว่างที่ลูกผมไปคัดเลือกทหาร ผมอยู่ในพิธี "กงเต็ก" มีพนักงานหญิงที่คอยจัดการพิธีชื่อว่า "อัง" แปลว่า "สีแดง" เมื่อคืนผมก็เพิ่งเขียนบทความเกี่ยวกับ "เสธฯแดง" แถมพรุ่งนี้ "คนเสื้อแดง" กำลังจะมากรุงเทพฯ
แหม... ลูกผมเลย "ใบแดง" ตามเทรนด์กับเขาด้วย
>>คนนี้แหละ เติมตระกูล กมลวิศิษฎ์ ลั่นพร้อมรับใช้ชาติ