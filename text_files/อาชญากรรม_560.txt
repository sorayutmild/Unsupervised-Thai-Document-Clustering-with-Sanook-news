ผู้สื่อข่าวรายงานว่า (13 มี.ค.) เมื่อเวลา 07.00 น. เกิดอุบัติเหตุรถชนจนมีผู้เสียชีวิต บริเวณ ถ.เลียบวงแหวนกาญจนาภิเษก ย่านคู้บอน ที่เกิดเหตุพบรถเก๋งโตโยต้า วีออส สภาพด้านหน้าพังยับเยิน มีผู้ติดภายในรถ คือ นางนุจิรา อายุ 37 ปี ได้รับบาดเจ็บและเสียชีวิตในเวลาต่อมา
ภาพในรถพบ ด.ช.เอ (นามสมมุติ) อายุ 7 ปี ได้รับบาดเจ็บสาหัส บริเวณเดียวกันยังพบรถเก๋ง มาสด้า สีดำ 2 คนขับเป็นชาย อายุ 43 ปีได้รับบาดเจ็บเล็กน้อย และรถเก๋งยี่ห้อเมอร์เซเดส เบนซ์สีขาว สภาพพังยับเยินเสียหาย คนขับคือนายเอ อายุ 18 ปี ได้รับบาดเจ็บ เจ้าหน้าที่นำตัวทั้งสองคนส่งโรงพยาบาล
จากการสอบสวน ผู้เห็นเหตุการณ์ ทราบว่า รถเบนซ์สีขาวขับมาด้วยความเร็ว ได้เฉี่ยวชนรถเก๋งมาสด้า ก่อนที่จะเสียหลักพุ่งไปชนรถเก๋งโตโยต้าของผู้เสียชีวิตที่กำลังขับไปส่งลูกชายไปโรงเรียน ต่อมาเจ้าหน้าที่ตำรวจติดต่อสามีผู้เสียชีวิตให้มาที่เกิดเหตุ เมื่อมาถึงสามีได้ร่ำไห้กอดร่างภรรยา
เบื้องต้น ผู้ก่อเหตุได้ยอมรับผิด ซึ่งทางเจ้าหน้าที่จะรอให้รักษาตัวจนหายดีก่อนค่อยนำตัวมาสอบสวน และดำเนินคดีตามกฎหมายต่อไป