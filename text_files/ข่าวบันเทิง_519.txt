กลายเป็นคนดังในชั่วข้ามคืน เมื่อจิน จรินทร์ ธรรมวัฒนะ ทำเซอร์ไพรส์ขอนักแสดงสาว หนิง ภารดา แต่งงานบนเรือสำราญ ทำเอาคนทั้งเมืองถามไถ่กันเซ็งแซ่ว่า จิน จรินทร์ ธรรมวัฒนะ คือใครถึงพิชิตใจสาวหนิงได้ เรามีคำตอบมาให้ 
จิน จรินทร์ ธรรมวัฒนะ เป็นบุตรชายของ นายปริญญา ธรรมวัฒนะ ประธาน บริษัท สุวพีร์ โฮลดิ้ง จำกัด เ้จ้าของตลาดยิ่งเจริญอันโด่งดัง โดยตัวเขาเองนั่งอยู่ในตำแหน่งกรรมการบริหาร 
ข้อมูลจาก หนังสือพิมพ์ผู้จัดการรายสัปดาห์เคยบอกไว้ว่า  "มูลค่าทรัพย์สินของตลาดยิ่งเจริญ กับที่ดินกว่า 30 ไร่ในปัจจุบัน มีเงินสะพัดประมาณ 7 พันล้านบาทต่อปี หรือประมาณ 30 ล้านบาทต่อวัน มีจำนวนร้านค้าประมาณ 2,000 ร้าน มีที่จอดรถรองรับ 1,000 คัน ทั้งนี้เนื่องจากราคาประเมินที่ดินย่านพหลโยธินในปัจจุบันมีราคาปรับตัวสูงขึ้นอย่างต่อเนื่องตลอด 10 ปีที่ผ่านมา อีกทั้งรายได้จากค่าเก็บแผงเช่าตลาดในขณะนี้มีหลากหลายราคา ตั้งแต่แผงละ 4 พันบาท 7.5 พัน 1.2 หมื่น ถึง 1.5 หมื่นบาทต่อแผง จึงไม่แปลกที่มรดกตลาดยิ่งเจริญ จะมีมูลค่าทรัพย์สินทั้งรายได้ตลาด มูลค่าที่ดินของตลาดยิ่งเจริญราวหลายพันล้านบาทหรืออาจถึงหมื่นล้านบาท"

ยังไม่นับรวม คฤหาสน์หลังใหญ่ในพื้นที่กว่า 10 ไร่ริมถนนพหล-โยธินติดกับบริเวณที่จอดรถของตลาดยิ่งเจริญ ซึ่งภายในตกแต่งอย่างหรูหราคลาสสิกในสไตล์หลุยส์ที่ 16 ด้วยฝีมือการออกแบบจากบริษัทสถาปนิก A.49 มูลค่าบ้านพร้อมที่ดินว่ากันว่าไม่ต่ำกว่า 400 ล้านบาท

ก่อนหน้านี้หนุ่มจิน เคยคบหากับ  นาตาลี เจียรวนนท์ ทายาทซีพี ก่อนที่จะโบกมือลา โดยฝ่ายหญิงไปคบอยู่กับฟลุค เกริกพล คาสโนว่าเมืองไทย ส่วนฝ่ายชายมาตกร่องปล่องชิ้นกับนักแสดงสาวอย่างที่เเป็นข่าว หลังจากที่เพิ่งคบกันได้เพียง 4 เดือนเท่านั้น!!  