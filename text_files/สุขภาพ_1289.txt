เมื่อไรที่ต้องผ่าตัด ไม่ว่าจะเป็นการผ่าตัดเพื่อรักษาโรคร้าย หรือเป็นการผ่าตัดศัลยกรรมที่ค่อนข้างใหญ่ นอกจากศัลยแพทย์ผู้เชี่ยวชาญเรื่องการผ่าตัดแล้ว ยังมีวิสัญญีแพทย์ ผู้เชี่ยวชาญด้านการวางยาสลบให้กับผู้ป่วยก่อนเข้ารับการผ่าตัดอีกด้วย ซึ่งเป็นตำแหน่งที่มีความสำคัญไม่แพ้ศัลยแพทย์เช่นกัน เพราะต้องอาศัยความชำนาญ และประสบการณ์ในการทำงานสูงมาก
แต่ถึงแม้ว่าวิสัญญีแพทย์จะมีความเชี่ยวชาญมากเพียงใด เรื่องไม่คาดคิดก็อาจเกิดขึ้นได้ เราผู้ซึ่งเป็นผู้ป่วยจึงควรมีความรู้ในเรื่องของการเตรียมตัวรับยาสลบ ก่อนเข้ารับการผ่าตัดด้วย เพื่อความมั่นใจ และความปลอดภัยให้กับร่างกายด้วยอีกแรงหนึ่ง
Sanook! Health จึงนำข้อมูลดีๆ จาก หมอจั๊ม นพ. ณัฐพล วงศ์เกียรติขจร แพทย์เฉพาะทางศัลยกรรมตกแต่ง มาให้เตรียมตัวกันค่ะ
 
____________________
 
จริงๆแล้วการดมยาสลบแล้วเสียชีวิตเกิดขึ้นบ่อยนะครับ สิ่งที่เราสามารถทำได้ก่อนการดมยาสลบเพื่อทำการผ่าตัดคือการลดความเสี่ยงครับ หมอจะขอเล่าง่ายๆ 10 ข้อที่ควรเตรียมก่อนการดมยาสลบนะครับ

เจาะเลือด เพื่อตรวจสภาวะความพร้อมของเลือด และความผิดปกติต่างๆของเม็ดเลือด
เอกซ์เรย์ปอด เพื่อเช็คภาวะผิดปกติของปอด เพราะอาจเสียชีวิตจากเรื่องปอดได้
กรณีอายุมากกว่า 40 ควรตรวจคลื่นไฟฟ้าหัวใจ เช็คความแข็งแรงของหัวใจด้วย
โรคประจำตัวต่างๆ ควรแจ้งให้แพทย์ทราบ เพราะการดมยาสลบอาจกระตุ้นโรคประจำตัวให้กำเริบและรุนแรงถึงขั้นเสียชีวิตได้
ปรึกษาวิสัญญีแพทย์ก่อนดมยาสลบ
มีเครื่องดมยาสลบพร้อมวิสัญญีแพทย์เฝ้าอาการคนไข้ตั้งแต่ก่อนดมยา ขณะดมยา และหลังดมยาเสร็จ
มีเครื่องวัดชีพจร และคลื่นไฟฟ้าหัวใจแบบต่อเนื่องขณะผ่าตัด
มีเครื่องวัดปริมาณออกซิเจนในกระแสเลือด
มีเครื่องมือฉุกเฉิน และยาฉุกเฉิน เพื่อใช้ในกรณีเกิดเหตุการณ์ไม่คาดฝัน
มีการดูแลหลังการผ่าตัดโดยวิสัญญีแพทย์ และพยาบาลอย่างใกล้ชิดจนกว่าสัญญานชีพจะเป็นปกติ

การจะดมยาสลบเพื่อการผ่าตัดใหญ่จะต้องเตรียมตัวอย่างน้อยๆ 10 ข้อนี้ ก็จะสามารถลดความเสี่ยงเรื่องการเสียชีวิตจากการดมยาได้ถึงแม้ว่าจะยังอาจเสียชีวิตจากการดมยาได้ก็ตามยังงัยก็ดีกว่ามีไม่ครบ หากมีไม่ครบ 10 ข้อนี้นั่นหมายถึงคุณกำลังตกอยู่ในความเสี่ยงที่สูงขึ้นในการเสียชีวิตจากการดมยาสลบแล้วละครับ
#ขอมอบความรู้นี้เพื่อช่วยเหลือผู้คน ที่คิดจะผ่าตัดต่อไปและเป็นผลบุญให้น้องไปสู่สุขคติด้วยนะครับ
#ด้วยความปรารถนาดี
#หมอจั๊ม นพ.ณัฐพล วงศ์เกียรติขจร
#แพทย์เฉพาะทางศัลยกรรมตกแต่ง (plastic surgeon)
____________________