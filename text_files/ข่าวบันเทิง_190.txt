ชาคริต เล่าถึงที่มาของบ้านหลังหรูบนพื้นที่ 3 ไร่ กว่า 7 ปีที่ปล่อยร้าง วันนี้พาดูทุกมุมพร้อมรีโนเวทเพื่อให้ลูกชาย น้องโพธิ์ มีพื้นที่วิ่งเล่น 
เป็นครอบครัวที่น่ารักและอบอุ่นมากๆ สำหรับครอบครัวของ ชาคริต แย้มนาม ที่วันนี้มีภรรยาแสนดี แอน ภัททิรา คอยดูแลอยู่ข้างกายและมีลูกชาย น้องโพธิ์ วัย 2 ขวบกว่าๆ เป็นสีสันให้กับชีวิตเรียกว่าไม่มีอะไรจะสุขและยิ้มกว้างๆ แบบนี้อีกแล้ว ก่อนหน้านี้ใน บักโพธิ์ Channel บนยูทูบ เราได้เห็นภาพของ ชาคริต ที่เปลี่ยนบทบาทมาเป็นชาวสวนเต็มตัวลงมือปลูกทุเรียน ปลูกผลไม้ด้วยตัวเอง รวมถึงได้เห็นภาพของ แม่แอน ลูกโพธิ์ ลุยคูณสองช่วยกันเก็บผลผลิต นอกจากจะพัฒนาสวนเกษตรแล้วอาณาจักรนี้ยังเป็นที่พักผ่อนหย่อนใจของครอบครัวอีกด้วย จนหลายๆ คนเอ่ยปากอยากไปเที่ยวชมอาณาจักรสวนเขยจันทร์กันเป็นแถวเลยทีเดียว 
ล่าสุด Channel บักโพธิ์ ได้พาไปดูบ้านหลังหรูในกรุงเทพฯ ของ ชาคริต บนพื้นที่กว่า 3 ไร่ ที่เจ้าตัวซื้อไว้ด้วยน้ำพักน้ำแรงจากการทำงาน แต่ได้ปล่อยทิ้งร้างไว้กว่า 7 ปีด้วย ถึงเวลาเหมาะเจาะเจ้าตัวได้พาดูบ้านทุกซอกทุกมุมอย่างละเอียด พร้อมกับบอกว่าเปลี่ยนใจจากทุบทิ้งแล้วสร้างใหม่ มาเป็นรีโนเวทให้สวยงามกว่าเดิมดีกว่าประหยัดงบไปได้กว่า 50% เลยทีเดียว 

ต้องบอกว่าบ้านกว้างใหญ่มากมีพื้นที่สีเขียวโอบล้อมไปด้วยต้นไม้นานาๆ พันธุ์ประหนึ่งเดินอยู่ในรีสอร์ทก็ว่าได้ ซึ่ง ชาคริต บอกว่าบ้านหลังนี้แพลนไว้ว่าจะมาอยู่กันเร็วๆ นี้ น้องโพธิ์ จะได้มีพื้นที่วิ่งเล่นพร้อมกับสนามบาสฯ ที่คุณพ่อตั้งใจสร้างให้ อลังการแค่ไหนไปส่องกันแบบเต็มๆ เลยจ้า บักโพธิ์ Channel

เปิดอีกมุมของ "ชาคริต" ใช้ชีวิตบ้านๆ ทำนา-เล่นน้ำในบ่อ ซึมซับความสุขที่แท้จริง
"ชาคริต-แอน" สวีทมาก ทริปเที่ยวเชียงราย "น้องโพธิ์" ต้องมีน้องแล้ว

