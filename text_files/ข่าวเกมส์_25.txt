ในการเล่นเกมนั้นนอกเหนือจากเครื่องเกมที่สเปคเครื่องสุดอลังการเพื่อให้ได้ภาพสวยๆแล้ว ปัจจัยที่ทำให้เกมออกมาอลังการสมจริงไม่ได้มีแค่เครื่องเกมอย่างเดียวเท่านั้น ยังมีจอมอนิเตอร์ ทีวี เครื่องเสียง หรืออื่นๆที่สามารถเพิ่มอรรถรสความสมจริงในการเล่นเกมได้มาก บางคนใช้ PC สเปคอลังการเกือบแสน แต่จอใช้ CRT 14 นิ้วรุ่นเก่าแบบนี้ก็ไม่ไหวนะ ซึ่งจะว่าไปแล้วอุปกรณ์สำหรับเกมเมอร์ส่วนมากก็คงไม่ได้หวังอะไรมากมาย แค่มีเครื่องเกมกับทีวีจอใหญ่ และเครื่องเสียงสัก 5.1 ก็พอใจแล้ว แต่บางคนเขาไม่พอใจกับแค่นี้ ลองมาดูห้องเล่นเกม 20 แบบที่อลังการกว่านี้กันว่ามีอะไรกันบ้าง
 
20. ห้องเล่นเกมที่ใช้มอนิเตอร์ในแบบ technological nirvana ที่ผู้เล่นจะมีองศาการมองกว้างขึ้นจากมอนิเตอร์ขนาดเล็ก 3 ตัวที่อยู่ติดกัน แถวยังมีจอ HDTV ขนาดใหญ่ ที่มาพร้อมชุดเครื่องเสียงสุดไฮโซราวกับจะเปิดคอนเสิร์ต
โต๊ะคอมไฮโซ
 
19. กำลังงงกันอยู่ละสิว่า มันอลังการตรงไหน ลำโพงก็งั้นๆ โต๊ะก็โล่งๆ อย่าคิดว่าไม่มีจอนะครับ เพราะจอบนโต๊ะมันคือกล้อง VR Oculus Rift นั่นเอง ซึ่งตอนนี้ไม่มีขายทั่วไป ต้องทุ่มทุนจริงๆจึงจะหามาเล่นได้ แต่สักปลายปีก็จะวางขายแล้วล่ะ
โต๊ะคอมไฮโซ
 
18. อันนี้ก็ดูเหมือนจะธรรมดา แต่ดูที่อุปกรณ์พวกคีย์บอร์ด เม้าส์ และเคส PC ให้ดีครับ เป็นเกมมิ่งเกียร์ทั้งสิ้น โดยเฉพาะเคสนี่อลังการสุดๆ เรียกว่า PC ตัวนี้ไม่มีร้อนแน่
โต๊ะคอมไฮโซ
 
17. โต๊ะคอมตัวนี้ตกแต่งในบรรยากาศแบบสลัวๆ มาพร้อมมอนิเตอร์ถึง 5 ตัวให้คุณสามารถทำหลายอย่างได้พร้อมกันเล่นเกมก็มองเห็นได้ทั่วถึง ยิ่งเล่นเกมผีๆยิ่งได้ฟีล
โต๊ะคอมไฮโซ
 
16. อันนี้อลังการที่เคสพีซี เป็นแบบแปะผนังคาดว่าน่าจะโมเอาเอง ทำให้ไม่มีปัญหาเรื่องระบายความร้อนแน่ เพราะเคสเปิดโล่ง แถมใช้ของเหลวระบายความร้อยด้วย แต่ฝุ่นคงจับแน่
โต๊ะคอมไฮโซ
 
15. สำหรับห้องนี้ผมว่าอย่าใช้เล่นเกมเลย ทำฐานทัพไปเลยดีกว่าไหม จอเยอะจนไม่น่าจะใช้ได้ครบ
โต๊ะคอมไฮโซ
 
14. โต๊ะคอมตัวนี้แต่งออกมาในแบบสวยคลาสสิคด้วยไม้ โต๊ะตกแต่งเป็นเหมือนกับโต๊ะประดับ แถมทีวีก็ใส่กรอบตกแต่งอย่างดี เสียตรงที่เวลาเล่นต้องแหงนหน้าเมื่อยแน่
โต๊ะคอมไฮโซ
 
13. โต๊ะนี้จัดแบบ Simple เน้นสะอาดตา แต่แฝงความอลังการด้วยมอนิเตอร์เล็ก 3 ตัว ใหญ่ 1 ตัว ตัดเครื่องเสียงที่เกะกะออกไป ใช้เพียงหูฟังแบบ high-end แทน
โต๊ะคอมไฮโซ
 
12. เป็นโต๊ะที่เน้นมอนิเตอร์หลายๆตัวในอีกรูปแบบ คล้ายฐานของแฮกเกอร์ในภาพยนตร์เรื่องต่างๆ
โต๊ะคอมไฮโซ
 
11. โต๊ะสำหรับเกมเมอร์ระดับฮาร์ดคอร์ ด้วยจอ 3 ตัวมองได้เกือบ 180 องศา ในห้องสลัวๆ
โต๊ะคอมไฮโซ
 
10. หากไม่ชอบแบบมืดๆก็จัดแต่งในแบบห้องสว่างๆเรียบง่ายแทน เน้นที่เครื่องเสียงแทน
โต๊ะคอมไฮโซ
 
9. อันนี้ดูรกๆไปหน่อย เพราะติดตั้งจอและเคสคอมหลายตัว สำหรับทำอะไรได้หลายๆอย่าง
โต๊ะคอมไฮโซ
 
8. เป็นห้องเล่นเกมแบบ Simple ในอีกรูปแบบ ที่หากเหนื่อยจากการทำงานโต๊ะข้างๆ ก็มาสนุกกับเกมที่อีกโต๊ะได้เลย
โต๊ะคอมไฮโซ
 
7. ก็ลมมันเย็น! หากไม่ชอบนั่งเล่น ก็จัดเป็นแบบยืนเล่นซะเลย กับจอ 5 ตัว
โต๊ะคอมไฮโซ
 
6. ใครง้อเคส PC ในเมื่อโต๊ะของคุณมันเป็นเคส PC อยู่แล้ว มาพร้อมจออีก 3 ตัวให้มองกว้างๆกันไปเลย
โต๊ะคอมไฮโซ
 
5. โต๊ะคอมฯที่จัดมาแบบโรงภาพยนตร์ จะเล่นเกมหรือดูหนังก็ได้บรรยากาศดีไม่แพ้กัน
โต๊ะคอมไฮโซ
 
4. โต๊ะเล่นเกมที่จัดแบบครอบจักรวาลอีกตัว โดยจอเล็ก 3 ตัวไว้สำหรับเล่นเกม PC ส่วนจอใหญ่ด้านบนเอาไว้เล่นคอนโซล
โต๊ะคอมไฮโซ
 
3. นี่ก็แบบ 2 In 1 เล่นพร้อมกันทั้งพีซีและคอนโซล
โต๊ะคอมไฮโซ
 
2. โต๊ะตัวนี้จัดไว้ใช้ได้ทั้งสำหรับเล่นเกมก็ได้ ทำงานก็ดี เพิ่มบรรยากาศด้วยแสงไฟสีเขียว
โต๊ะคอมไฮโซ
 
1. ปิดท้ายกันด้วยโต๊ะคอมในแบบจอเล็ก 3 จอใหญ่ 1 อีกเช่นเคย จัดวางในแบบง่ายๆในแบบห้องมืดๆ
โต๊ะคอมไฮโซ
 
สรุปแล้วโต๊ะเล่นคอมเล่นเกมส่วนมากอลังการขึ้นก็เพราะการใช้จอมอนิเตอร์ต่อกันเพิ่มความสมจริง บวกกับเครื่องเสียง และเคสแบบแรงๆ ส่วนจะจัดแบบไหนก็ขึ้นอยู่กับคนจัดเองเลย