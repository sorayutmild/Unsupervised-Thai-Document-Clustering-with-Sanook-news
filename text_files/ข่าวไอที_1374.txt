เทคนิคเด็ดขาย "สมาร์ทโฟน"  ยังไงไม่ให้โดนกดราคา (iPhone)
หลังจากมีกระแสข่าว และภาพหลุดออกมาเป็นระรอกๆ สำหรับ iPhone 5S และ iPhone 5C ในที่สุดสาวกไอโฟนทั้งหลายก็ได้มีเฮ เมื่อบริษัทมือถือยักษ์ใหญ่อย่าง แอปเปิ้ล ได้เปิดตัว iPhone 5S และ iPhone 5C อย่างเป็นทางการเมื่อวันที่ 10 กันยายน ที่ผ่านมา 
เรียกได้ว่าสร้างความคึกคักตื่นตัวให้กับตลาดมือถือบ้านเรากันเป็นอย่างมาก หลายคนเตรียมตัวขายมือถือเครื่องเก่า มาสอยไอโฟนรุ่นใหม่กันเป็นแถว ซึ่งเป็นเรื่องปกติยามของเก่าไปของใหม่มาเช่นนี้ แต่การพากันเทขายก็ย่อมทำให้ราคาตก และเกิดการกดราคา โดยเฉพาะจากบรรดาร้านตู้ต่างๆ ที่รับซื้อเอาไว้เก็งกำไรต่อ 
ใครที่เคยเอาโทรศัพท์ไปขายร้านตู้คงรู้ดีว่ามักจะเจอข้อต่อรองเรื่องราคานานา ไม่ว่าจะเป็นสภาพเครื่อง อายุการใช้งาน อุปกรณ์เสริมต่างๆ ไม่ครบบ้างไรบ้าง สุดท้ายก็ลงเอยที่การกดราคาลงฮวบฮาบจนน่าใจหาย แถมบางครั้งยังโชคร้ายเจอร้านเหลี่ยมจัดเอาโทรศัพท์ของเราไปถามขายให้ร้านตู้ข้างๆ แล้วชักเอาเงินส่วนต่างไปซะนี่ มันจี๊ดใจสุดๆ T-T ผลก็คือ "ขายแล้วไม่คุ้ม" ซื้อมาหลักหมื่น ขายได้หลักพันต้นๆ เอาไปโปะซื้อเครื่องใหม่ยังได้ไม่ถึงครึ่ง เซ็งกบาลกันไป 
หากคุณเป็นคนหนึ่งที่ตกอยู่ในภาวะนี้ล่ะก็ วันนี้ dealfish.co.th มีเทคนิคดีๆ ในการขายมือถือไม่ให้โดนกดราคามาฝากกัน จะได้ไม่เสียค่าโง่ ให้ปวดใจในภายหลัง

เทคนิคขายไอโฟนไม่ให้โดนกดราคา
1. หาข้อมูล เช็คราคากลางของมือถือมือสอง (รุ่นที่เราจะขาย) เมื่อเราทราบราคากลางของมือถือรุ่นที่เราต้องการขาย มันจะช่วยให้เราตัดสินใจได้ง่ายขึ้น ได้ราคาที่มีความยุติธรรม และป้องกันการกดราคาที่ต่ำจนเกินจริง2. ขัดสีฉวีวรรณ ปฏิเสธไม่ได้ว่าสภาพเครื่องเป็นเรื่องใหญ่สำหรับการขายโทรศัพท์มือสอง ดังนั้นก่อนนำไปขายเราก็ควรจัดการทำความสะอาดให้สภาพดูดี ยิ่งพวกกล่องบรรจุ คู่มือ และอุปกรณ์เสริมต่างๆ ที่มีอยู่ครบก็จะยิ่งดี (พวกร้านตู้จะได้ไม่เอาไปเป็นข้ออ้าง)3. ตั้งราคาที่เรารับได้ ตั้งราคาที่เราพึงพอใจโดยไม่ต่ำกว่าราคากลาง เผื่อไว้เวลาโดนต่อ เราก็จะยังพอรับได้4. แหล่งปล่อยของ การเลือกร้านที่จะขายก็เป็นเรื่องสำคัญ เลือกร้านใหญ่ มีชื่อเสียง ที่คนนิยมซื้อ-ขาย ความเสี่ยงจะน้อยกว่าพวกร้านโนเนมไม่เป็นที่รู้จัก แต่ก็อย่างที่รู้พวกร้านที่รับซื้อยังไงก็ต้องกดราคาลงมากเป็นเรื่องธรรมดา เพราะต้องนำไปปล่อยขายเอากำไรต่อ ดังนั้นหากเราอยากได้ราคาที่พึงพอใจไม่โดนใครกด ก็เลือกปล่อยของบนเว็บไซต์ซื้อ-ขาย สินค้ามือสองที่มีคนเข้าดูเยอะ ก็น่าจะเป็นทางเลือกที่ดีกว่า ซึ่งปัจจุบันก็มีให้เลือกหลายเว็บไซต์ แถมยังสามารถประกาศซื้อ-ขาย ผ่านแอพพลิเคชั่นบนมือถือได้อีกด้วย เรียกได้ว่าสะดวกมากๆ
ข้อแนะนำสำหรับผู้ที่อยากปล่อยของมือสองบนเว็บ
การปล่อยของบนเว็บไซต์ถ้าอยากให้ของไปไวได้ราคา มีข้อควรคำนึงหลักๆ ดังนี้
1. ราคาน่าสนใจ ตั้งราคาโดยไม่สูงกว่าราคากลางมากนัก (ทั้งนี้ต้องดูสภาพเครื่องของเราเป็นตัวประกอบด้วย สภาพเครื่องดี เครื่องศูนย์ฯ อุปกรณ์เสริม คู่มือ และกล่องบรรจุยังอยู่ครบ ก็จะทำให้มีความสมเหตุสมผลในการตั้งราคา)2. รูปสำคัญรูปถ่ายที่เราโพสต์ลงเว็บควรเป็นรูปถ่ายที่คมชัด สวยงาม และมีหลายมุมมอง เพื่อให้ผู้ซื้อได้ใช้ในพิจารณาตัดสินใจ3. ข้อมูลหลักละเอียดชัดเจนการให้ข้อมูลเกี่ยวกับโทรศัพท์ ว่ารุ่นไหน สภาพเป็นยังไง ผ่านการใช้งานมามากน้อยแค่ไหน เป็นสิ่งสำคัญที่ผู้ซื้อต้องการรับรู้ และข้อมูลนี้สามารถช่วยให้เกิดการตัดสินซื้อที่ง่ายขึ้นได้4. การนัดส่งของ เมื่อมีคนสนใจสั่งซื้อ ก็จะเข้าสู่กระบวนการส่งมอบสินค้า ซึ่งมีข้อควรตระหนักคือ- สถานที่นัด ควรเป็นที่ที่คุ้นเคย มีคนสัญจรไปมา อาจจะเป็นห้าง หรือสถานที่ที่มีกล้องวงจรปิด ก็จะปลอดภัยมากขึ้น หากเป็นที่ที่ไม่มีคนสัญจรไปมาคุณก็ควรที่จะมีเพื่อนไปด้วยอย่างน้อยคนหรือสองคนจะได้อุ่นใจ- ไม่ควรนัดเจอที่บ้าน เพราะเราไม่รู้จักเค้าดีพอว่าจะไว้ใจได้หรือไม่ ดังนั้นนัดไปข้างนอกดีที่สุด
หากตอนนี้ใครที่กำลังคิดที่จะขายโทรศัพท์มือถือก็ลองนำไปพิจารณาดูครับ ช่วยได้เยอะเลยทีเดียว 
