เชื่อว่าชาวพุทธอย่างเราๆ คงต้องเคยทำบุญกันอยู่แล้ว โดยแต่ละคนก็จะมีวิธีการทำบุญที่แตกต่างกันออกไป แล้วแต่ความสะดวก ไม่ว่าจะเป็นการทำบุญตักบาตร บริจาคเงินสร้างวัด โบสถ์ การปล่อยนก ปล่อยปลา เป็นต้น
แต่ใครรู้บ้างว่าแท้จริงแล้ว การทำบุญของเราในแต่ละแบบก็จะส่งผลบุญอานิสงส์ที่ต่างกันด้วย จะเป็นอย่างไรนั้น Sanook! Horoscope มีมาฝากกันค่ะ
อานิสงส์จากการทำบุญ
1. การบริจาคยารักษาโรค ข้าวและอาหาร ชีวิตอุดมสมบูรณ์ สุขภาพแข็งแรง
2. การบริจาคเงินช่วยเหลือเด็กกำพร้า ครอบครัวอบอุ่น กิจการค้ารุ่งเรือง
3. การบริจาคเครื่องนุ่งห่ม ชาติหน้าจะมีเสื้อผ้าสวยๆสวมใส่ตลอดไป
4. การบริจาคเงินร่วมสร้างถนน สะพาน ศาลาริมทาง ชีวิตความเป็นอยู่สะดวก สมบูรณ์ มีผู้อุปถัมภ์ค้ำชู
5. การบริจาคหนังสือ เพิ่มวาสนา บารมี สติปัญญา เป็นที่นับหน้าถือตาในสังคม
อานิสงส์จากการทำบุญ
6. การบริจาคทรัพย์สิน ชาติหน้าจะเป็นเศรษฐี มีฐานะมั่งคั่ง ร่ำรวย
7. ทำบุญสร้างโบถส์ วิหาร หลังคาวัด เสริมดวงชีวิต การงานมั่นคง มีวาสนาสูงส่ง
8. ทำบุญสร้างพระพุทธรูป เสริมอำนาจวาสนาในชาตินี้ ชาติหน้าจะได้เป็นผู้บุญหนักศักดิ์ใหญ่
9. ทำบุญทอดกฐิน ผ้าป่า เสริมดวงชะตาชีวิตให้มีความสุข ความเจริญรุ่งเรือง
10. ทำบุญตักบาตร ถวายดอกไม้ ธูปเทียน น้ำมันตะเกียง เสริมดวงชะตา อุดมความสุข ความเจริญ ชื่อเสียง ลาภยศ รูปกายงามสมบูรณ์
และนี่คือ ตัวอย่าง 10 การทำบุญที่เราทำกันบ่อยๆ เป็นประจำ แต่สุดท้ายแล้วไม่ว่าเราจะทำบุญด้วยวิธีการใด ถ้าทำด้วยความเต็มใจ ไม่หวังผลตอบแทน อานิสงส์ผลบุญที่ได้ก็ส่งกลับมาเช่นเดียวกัน