นานๆ จะได้เห็น ตั๊ก บงกช ในชุดออกงานพระราชพิธี ซึ่งสวยสง่าเลยทีเดียว โดยวันนี้ (5 พ.ค. ) ตั๊ก บงกช และสามี พี่ใหญ่ บุญชัย เบญจรงคกุล โพสต์รูปของทั้งคู่ว่าได้เดินทางไปสักการะปฐมกษัตริย์ของราชวงค์จักรีที่ปราสาทเทพบิดร ในพระบรมมหาราชวัง พร้อมทั้งกราบบูชาพระแก้วมรกต
อย่างไรก็ตามมีภาพหนึ่งก่อให้เกิดดราม่าเบาๆ เมื่อมีผู้มาคอมเมนต์ว่า "สังเกตเห็นมีบางอย่างในภาพไม่เหมาะสม รบกวนคุณ @takbongkod ช่วยตรวจสอบความเรียบร้อยของเครื่องแต่งกายอีกครั้งดีไหมคะ ในพระบรมมหาราชวังเกรงว่าจะเป็นการไม่สมควรค่ะ ขออภัยที่ต้องคอมเม้นต์บอกนะคะ" ซึ่งหลังจากนั้นได้มีคอมเมนต์มาตอบให้ว่าเป็นเพียงรอยตะเข็บเสื้อเท่านั้น