ศึก 12 ราศี อาทิตย์นี้ เปิดศึกใหม่ ระหว่าง 2 ทีม หนุ่มปึ๋งปั๋ง กับ สาวหุ่นเซี้ยะ พร้อมทำนายทายดวง ในช่วงนี้ ปุ๊บปั๊บรับโชค และ "ราศีใดต้องระวัง อาจมีปัญหากับผู้ใหญ่" โดยในอาทิตย์นี้ ดารารับเชิญ หนุ่มปึ๋งปั๋ง สาวหุ่นเซี้ยะ : เกรท วรินทร , เพ็ญพักตร์ ศิริกุล, โอม อัชชา หรือ(โฬม พัชฏะ ), น้ำฝน พัชรินทร์ ศรีวสุภิรมย์, แจ๊ค เฉลิมพล , มิค บรมวุฒิ , เมทัล สุขขาว , เบิร์ดกับฮาร์ท, เจเจ จักรกฤษณ์, ต๊อก-ศุภกรณ์
สำหรับคำทำนายอาทิตย์นี้ "ราศีใดจะปุ๊บปั๊บรับโชค" คือ ราศี กรกฎ (15 ก.ค. - 16 ส.ค.) โดยการปุ๊ปปั๊บรับโชคไม่ได้เกิดลำพังเพราะดวง แต่บุญวาสนาเดิมที่เคยสร้างต้องมีด้วย โดยชาวราศีกรกฎ วันที่ 11 ก.ค. ปีนี้ ถึง ส.ค. 2559 หรือช่วงปลายปีหน้า เป็นช่วงเวลาที่ดาวพฤหัสบดี คือความสำเร็จ ความจำเริญ โคจรอยู่ในเรือนการเงิน ยิ่งประมาณ 16 ส.ค. - 16 ก.ย. ดาวอาทิตยโคจรมาทับพฤหัสบดี ซึ่งอยู่ในเรือนการเงินของชาวราศีกรกฎ เป็นตำแหน่งทางโหราศาสตร์ที่เรียกว่า "เกษตราธิบดี" แปลว่ามั่นคง แล้วอาทิตย์ก็เจอกับ พฤหัสบดี ตรงกับปรัชญาโหราศาตร์ที่ว่าอาทิตย์เป็นมิตรกับครู เกื้อกูลให้ชาวราศีนี้โชคดี ร่ำรวย

ส่วน "ราศีใดต้องระวัง อาจมีปัญหากับผู้ใหญ่" คือ ราศีมีน  (14 มี.ค. - 12 เม.ย.) ในบ้านเมืองเราแม้จะเป็นประชาธิปไตย แต่ก็มีคนที่แตกต่างกันด้วยฐานะ ตำแหน่ง มีเด็ก มีผู้ใหญ่ สังคมเราจึงมีเรื่องการอ่อนน้อม ถ่อมตน ยกย่อง ชาวราศีมีนดาวประจำตัวคือดาวพฤหัสบดี ซึ่งเป็นดาวของผู้ใหญ่ ผู้มีตำแหน่ง อำนาจ บารมี ดาวดวงดังกล่าวโคจรเป็นอริกับชาวราศีมีน ตั้งแต่ 11 ก.ค. ไปถึงกลางปี 2559 แต่ชัดเจนที่สุดช่วงกรกฏาคม - ตุลาคม พอช่วง พฤศจิกายน - ธันวาคม เรื่องร้ายๆ ก็จะลดและเบาลง จะมีเหตุอันเกิดจากความคิดและการกระทำ ที่ทำให้เกิดการไปทับเส้น ที่ชาวบ้านเรียกว่าเหยียบตาปลา 
ซึ่งไม่รู้ไปเหยียบตาปลาของใคร จึงมีเหตุให้เป็นเรื่องเป็นราว นำมาซึ่งปัญหา ปัญหานั้นอาจจะทำให้เกิดการบาดเจ็บ มีปัญหาเรื่องชีวิต ทรัพย์สิน คดีความได้
ขอบคุณรายการ ศึก 12 ราศี ออกอากาศทุกวันอาทิตย์ เวลา 12.15 - 13.00 น. ทางช่อง 3 