นางสมพร จึงรุ่งเรืองกิจ แม่ของนายธนาธร หัวหน้าพรรคอนาคตใหม่ถูกจัดอันดับให้เป็นเศรษฐีที่รวยในระดับหมื่นล้าน ช่วยการันตีฉายาของนายธนาธรได้ดี
หลังศาลรัฐธรรมนูญวินิจฉัยว่า นายธนาธร จึงรุ่งเรืองกิจ พ้นจากสมาชิกภาพความเป็นสมาชิกสภาผู้แทนราษฎร (ส.ส.) นับตั้งแต่วันที่ 23 พ.ค. 62 ส่งผลให้สมาชิกในพรรคอนาคตใหม่ พรรคร่วมฝ่ายค้าน รวมถึงผู้ที่มีมุมมองทางการเมืองแห่ให้กำลังใจนายธนาธร กันอย่างล้นหลาม ทั้งในด้านออฟไลน์และออนไลน์ 
>> ด่วน! ธนาธร ถูกศาลรัฐธรรมนูญตัดสินว่า สิ้นสุดความเป็น ส.ส. จากคดีถือหุ้นสื่อ
>> "ช่อ พรรณิการ์" ลั่น "ธนาธร" ยังเป็นหัวหน้าพรรค ดันแฮชแท็กติดเทรนด์โลก
อย่างไรก็ตาม ไม่ว่าจะเกิดอะไรขึ้น ก็ยังเชื่อว่าบรรดา “ฟ้า” ก็ยังคงติดตาม “ธนาธร” อยู่เสมอ ทั้งอุดมการณ์และมุมมองทางการเมือง จนเจ้าตัวได้ฉายา “ไพร่หมื่นล้าน” ซึ่งก่อนหน้านี้ Sanook! Money ได้นำเสนอผลงานของบริษัทที่ทำรายได้-กำไรอย่างมหาศาลไปแล้ว
>> ธนาธร จึงรุ่งเรืองกิจ เคยเสกเม็ดเงินให้บริษัทยานยนต์ ที่เห็นแล้วต้องบอกว่า ฟ้ารักพ่อ
แต่ครั้งนี้เราจะนำเสนอคนดังในตระกูลจึงรุ่งเรืองกิจที่รวยขึ้นแท่นจนได้รับการจัดอันดับว่าเป็นเศรษฐีไทยที่มีทรัพย์สินมหาศาล ไม่ใช่ใครที่ไหน แต่เป็นนางสมพร จึงรุ่งเรืองกิจ แม่ของนายธนาธร นั่นเอง ซึ่ง Sanook! Money ได้รวบรวมข้อมูลดีๆ มาฝากกัน
สำหรับทรัพย์สินของนางสมพร จึงรุ่งเรืองกิจ นั้นนิตยสาร Forbes สหรัฐอเมริกา เคยจัดอันดับอภิมหาเศรษฐีไทยปี 2019 ของเดือนกรกฎาคมว่านางสมพร จึงรุ่งเรืองกิจ เป็นประธานของบริษัท ไทยซัมมิท ผู้ผลิตชิ้นส่วนยานยนต์ของไทย มีรายได้นับ 2,600 ล้านดอลลาร์ คิดเป็นเงินไทย 80,434,392,994 บาท
นอกจากนี้กลุ่มบริษัทยังมีโรงงานในประเทศจีน อินโดนีเซีย ญี่ปุ่น มาเลเซีย สหรัฐอเมริกา และเวียดนาม
นางสมพร จึงรุ่งเรืองกิจ ถูกจัดอันดับให้เป็นมหาเศรษฐีอันดับที่ 30 ของไทย จากทั้งหมด 50 อันดับ และเป็นอันดับที่ 1,818 ของโลก มีทรัพย์สิน 1,100 ล้านดอลลาร์ คิดเป็นเงินไทยที่ 34,029,935,497 บาท