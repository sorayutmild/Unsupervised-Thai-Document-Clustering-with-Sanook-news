หลังจากตกเป็นข่าวฉาวสนั่นวงการวอลเลย์บอลแดนโสมไปเมื่อเดือนกุมภาพันธ์ที่ผ่านมา สำหรับ "ฝาแฝดอี" อี แจ-ยอง และ อี ดา-ยอง สองลูกยางสาวน่ารัก ดีกรีทีมชาติเกาหลีใต้

ดราม่าสนั่นแดนโสม! "แจ-ยอง, ดา-ยอง" คู่แฝดลูกยางสาวโดนแบนไม่มีกำหนด
ร้ายแต่เด็ก! เผยรายละเอียด "การบูลลี่ 21 ข้อ" ที่ "ฝาแฝดอี" โดนกล่าวหา

ล่าสุด โทษแบนไม่มีกำหนดของทั้งคู่ อาจสิ้นสุดลงภายในไม่กี่เดือนข้างหน้านี้ เมื่อ The Korea Times สื่อดังของประเทศรายงานว่า ต้นสังกัดของคู่แฝดอย่าง ฮึงกุก ไลฟ์ พิงค์ สไปเดอร์ส ได้ทำการยื่นเรื่องขอให้ทั้งคู่ได้กลับมาลงแข่งขันอีกครั้ง และทางสหพันธ์วอลเลย์บอลเกาหลีเองก็อยู่ในช่วงพิจารณาเรื่องนี้เรียบร้อยรายงานดังกล่าวระบุเพิ่มเติมว่า ถ้าหากฝาแฝดอีได้รับความเห็นใจจากสหพันธ์วอลเลย์บอลเกาหลี ก็จะทำให้พวกเธอสามารถกลับมาลงสนามแข่งขันลีกอาชีพได้ในฤดูกาล 2021/22 ที่จะถึงนี้เลย ซึ่ง อี แจ-ยอง จะได้กลับมาเล่นให้ต้นสังกัดเดิมอีกครั้ง ส่วน อี ดา-ยอง มีแนวโน้มว่าจะได้ย้ายไปเล่นให้กับ พีเอโอเค ทีมดังในลีกสูงสุดของประเทศกรีซสำหรับประวัติของฝาแฝดอี พวกเธอเกิดเมื่อวันที่ 15 ตุลาคม 1996 ที่เมืองชอนจู ปัจจุบันอายุ 24 ปี สูง 179 ซม. เท่ากัน สร้างชื่อขึ้นมาจากการแข่งขันระดับเยาวชนทีมชาติ จนควงแขนกันมีชื่อติดทีมชาติชุดใหญ่เมื่ออายุได้เพียง 17 ปีเท่านั้น โดยแฝดพี่ แจ-ยอง เล่นตำแหน่งตัวตีหัวเสา ส่วนแฝดน้อง ดา-ยอง เล่นในตำแหน่งมือเซต
