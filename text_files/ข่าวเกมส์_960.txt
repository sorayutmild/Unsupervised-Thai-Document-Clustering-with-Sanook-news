Candy Crush Saga
Candy Crush Saga เกม Puzzle ลูกกวาดที่ครองใจและกระเป๋าตังของคนทั่วโลก  ย้อนกลับไปในวันที่ 14 พฤศจิกายนของปีที่แล้วนั้น เป็นวันที่ Candy Crush ลงให้กับสมาร์ทโฟนเป็นครั้งแรก นี่ก็ครบ 1 ขวบแล้ว นาย Tommy Palm  เกมกูรูของทางบริษัทกล่าวว่า “พวกเราตื่นเต้นมากที่ได้ลง Candy  Crush Saga ให้กับโทรศัพท์มือถือ ณ ตอนนี้ยอดดาวน์โหลดมีมากกว่า 500  ล้านครั้งเข้าไปแล้ว พวกเราก็มีความกระตือรือร้นมากยิ่งขึ้นไปอีก  เตรียมพบกับเนื้อหาใหม่ๆที่เราจะเพิ่มเข้าไปในเร็วๆนี้”
ไหนๆก็ครบรอบ 1 ปีแหละ ทางด้าน King(ค่ายเกมเจ้าของ Candy Crush) ก็เปิดเผยข้อมูลสถิติเล็กๆออกมาให้เราเห็นกัน

ยอดดาวน์โหลดในเวอร์ชั่นมือถือทะลุ 500 ล้านครั้ง
มีการเล่นเกมไปแล้วในแต่ละด่านจำนวนทั้งหมด 1 แสน 5 หมื่นล้านครั้ง
คนที่เล่น Candy Crush ในอังกฤษกว่า 69  เปอเซ็นต์ชอบเล่นตอนอยู่ในระบบขนส่งมวลชน ขณะที่ผู้เล่นในอเมริกากว่า 78  เปอเซ็นต์ชอบเล่นไปดูทีวีไป
ทุกๆ 23 คนของผู้ใช้ Facebook จะต้องมี 1 คนที่กดไลค์แฟนเพจของ Candy Crush
ช่วงเวลาที่คนชอบเล่น Candy Crush คือ 6 โมงเย็นถึง 3 ทุ่ม ส่วนวันอาทิตย์ก็เป็นวันที่มีคนเล่นมากที่สุด
ด่านที่ 65 เป็นด่านที่ผู้เล่นติดแหง็กและเล่นไม่ผ่านกันมากที่สุด

Candy Crush Saga

