กลับมามีรอยยิ้มได้บ้างแล้ว สำหรับ โบว์ แวนด้า ภรรยาคนสวยของพระเอกผู้ล่วงลับ ปอ ทฤษฎี ซึ่งเป็นข่าวดีสำหรับคนที่คอยให้กำลังใจครอบครัว "สหวงษ์" ที่เฝ้าคอยติดตามข่าวอยู่ตลอด
และที่ดีใจยิ่งกว่า เพราะล่าสุด เฟซบุ๊ก Loveyou Jewel เพชรที่ให้คุณสวยดุจเจ้าหญิงดั่งฝัน ได้เผยให้ได้เห็นภาพเบื้องหลังการถ่ายแบบของ โบว์ แวนด้า กับลูกสาวตัวน้อย "น้องมะลิ" ที่กำลังแต่งหน้าทำผม แต่งตัวสวย เพื่อเตรียมถ่ายแบบให้กับนิตยสาร Howe Magazine
ซึ่งแม่โบว์ พอแต่งตัวเสร็จ ทุกคนต่างบอกเป็นเสียงเดียวกันว่าดูสวยหวาน และสง่ามาก เมื่อใส่ชุดสีเขียวชุดนี้ ส่วน "น้องมะลิ" เอง ก็ยังคงสไตล์เด็กแสนซน แต่งตัวบอยๆ เสื้อเชิ้ต กางเกงยีนส์ รองเท้าผ้าใบ และสัญลักษณ์มัดผมสามจุกตามเคย น่ารักอีกตามเคย
"Loveyou Jewel ได้มีโอกาสร่วมงานกับคุณแม่คนเก่ง คุณโบว์ แวนด้า และน้องมะลิ ในการถ่ายแบบนิตยสาร Howe Magazine ประทับใจในความน่ารักของน้องมะลิและความเป็นกันเองของคุณโบว์มากๆ ติดตามผลงานของทั้งคู่ได้ในนิตยสาร Howe Magazine ฉบับเดือนมีนาคม นี้นะคะ#loveyoujewel#howemagazine#fcมะลิ#vanda"
รับรองว่าผลงานชิ้นนี้ของแม่โบว์และน้องมะลิ จะได้รับการตอบรับจากแฟนๆ อย่างดีแน่นอน รอดูฉบับเต็มนะคะ
รูปภาพจากอินสตาแกรม Loveyou Jewel เพชรที่ให้คุณสวยดุจเจ้าหญิงดั่งฝัน