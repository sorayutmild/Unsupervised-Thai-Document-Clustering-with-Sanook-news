จากกรณี จ.ส.อ. อายุ 32 ปี ใช้อาวุธสงครามกราดยิงในพื้นที่ จ.นครราชสีมา ก่อนเข้าไปก่อเหตุภายในห้างสรรพสินค้าเทอร์มินอล 21 นครราชสีมา เหตุเกิดเมื่อวานนี้ (8 ก.พ.) ซึ่งคนร้ายได้ถูกเจ้าหน้าที่วิสามัญแล้ว 
ซึ่งบนโลกโซเชียลได้มีการเผยแพร่วีรกรรมน่ายกย่อง ของพนักงานรักษาความปลอดภัย (รปภ.) ประจำห้างสรรพสินค้าเทอร์มินอล 21 ที่ไม่ทอดทิ้งลูกค้าและประชาชนที่ประสบเหตุ แต่คอยบอกทาง ช่วยเหลือ หาที่หลบภัยให้คนในห้างอย่างกล้าหาญ 


ผู้ใช้ทวิตเตอร์ @KookkaiMangoTV  ได้ยกย่องวีรกรรมของ นายอำนาจ บุญเกื้อ พนักงาน รปภ.ของห้าง ซึ่งเป็น 1 ในผู้เสียชีวิตจากเหตุการณ์ครั้งนี้ ซึ่งคาดว่านายอำนาจน่าจะเป็นคนเดียวกับที่เข้าไปรับกระสุนแทนผู้อื่น ตามคำบอกเล่าของญาติผู้ประสบเหตุ 
 วารินชำราบบ้านเฮา อุบลราชธานี
ทางด้านผู้ใช้ทวิตเตอร์ @iamkanoknad เผยคลิปขณะที่กำลังหลบคนร้ายอยู่ภายในห้าง ซึ่งมีพนักงาน รปภ.ของห้าง ที่อยู่ในชุดเครื่องแบบสีแดง เดินสำรวจในห้างอย่างไม่เกรงกลัวอันตราย ทั้งที่ไม่มีอาวุธหรือชุดป้องกันตัวใดๆ 
