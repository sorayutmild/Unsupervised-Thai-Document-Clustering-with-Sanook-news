นายกฯ ยืนยันรัฐบาลพร้อมเยียวยาผู้ได้รับผลกระทบจากโควิดระบาดระลอกใหม่ เบื้องต้นคนละ 3,500 บาทต่อเดือน เป็นเวลา 2 เดือน หลังจากนี้รอกระทรวงการคลังนำเสนอรายละเอียดอีกครั้ง
วันนี้ (12 ม.ค.) เมื่อเวลา 13.30 น. ที่ผ่านมา พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม แถลงภายหลังการประชุมคณะรัฐมนตรี ว่า หลังจากมีการหารือกับหน่วยงานด้านเศรษฐกิจเพื่อบรรเทาผลกระทบจากโควิด-19 เบื้องต้นจะมีการเยียวยาผลกระทบทุกกลุ่มครอบคลุมเหมือนที่ผ่านมา โดยจะให้เป็นเงิน 3,500 บาทต่อคนต่อเดือน เป็นเวลา 2 เดือน 
อย่างไรก็ตาม พล.อ.ประยุทธ์ ระบุว่า หลังจากนี้กระทรวงการคลังจะพิจารณาในรายละเอียดของมาตรการและนำเสนอ ครม. อีกครั้ง
นอกจากนี้ ที่ประชุม ครม. ในวันนี้ยังมีมติอนุมัติมาตรการบรรเทาผลกระทบในระยะเร่งด่วน ซึ่งประกอบด้วย 3 ส่วนหลักคือ
1. มาตรการเสริมสภาพคล่อง บรรเทาภาระหนี้สินของผู้ประกอบการเอสเอ็มอีและประชาชน2. มาตรการช่วยเหลือพี่น้องประชาชนผู้ใช้แรงงาน การลดหย่อนเงินสมทบนายจ้าง และผู้ประกันตน เพิ่มสิทธิประโยชน์ การว่างงาน ฯลฯ3. มาตรการลดค่าใช้จ่ายประชาชน โดยการลดค่าไฟฟ้า ค่าน้ำประปา และค่าอินเทอร์เน็ต

รัฐมนตรีคลัง เผยเยียวยาโควิดรอบใหม่ชื่อ "เราชนะ" มอบคนละ 3,500 นาน 2 เดือน
