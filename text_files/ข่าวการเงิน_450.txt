คุณเคยหรือไม่ ที่ในกระเป๋าสตางค์ของคุณมีบัตรเครดิตมากกว่าหนึ่งใบ และใบเก่าๆ ที่คุณมีบางทีคุณก็ไม่ได้ใช้มันเสียแล้ว อาจจะเพราะใบใหม่ให้แต้มเยอะกว่า ของรางวัลเยอะกว่า สิทธิพิเศษมากกว่า ดังนั้น หลายคนอาจคิดว่า หรือจะปิดบัตรนั้นๆ ไปเลยดี วันนี้ MoneyGuru.co.th เอาคำตอบมาฝากกันว่าเคสไหนที่หากคุณปิดแล้ว อาจจะทำร้ายเครดิตบูโรของคุณ และเคสไหนบางทีปิดๆ ไปก็ดีนะ 
 
ทำไมปิดแล้วถึงจะทำร้ายเครดิตบูโร?
ก่อนอื่น คุณต้องเข้าใจก่อนว่า เครดิตบูโร คือสิ่งที่จะบ่งบอกว่าคุณจะเป็นลูกหนี้ที่ดีต่อธนาคารหรือไม่ จะจ่ายเงินตรงเวลาหรือไม่ เพราะฉะนั้นเครดิตบูโรคือเรื่องสำคัญ ต่อมามาดูกันว่า แล้วมันเกี่ยวอะไรกับการปิดบัตรเครดิตในเมื่อ บัตรใหม่ ก็สามารถสร้างเครดิตให้คุณได้เช่นกัน เพียงแค่คุณใช้มันอย่างมีวินัย คำตอบก็คือ คุณลืมไป หรืออาจไม่รู้ว่า สัดส่วนสำคัญของเครดิตบูโรคือดูว่า สัดส่วนของการใช้บัตรต่อวงเงินที่ได้รับรวมกันของทุกบัตร มากน้อยแค่น้อย ถ้าสัดส่วนมากๆ แน่นอนว่าเครดิตบูโรจะไม่ดี สัดส่วนน้อยๆ เครดิตบูโรจะดี ซึ่งผู้เชี่ยวชาญต่างแนะนำว่า ยอดหนี้บัตรเครดิตที่ดี ไม่ควรเกินร้อยละ 30 ของวงเงินที่คุณได้รับ เพราะฉะนั้น ย้อนกลับมาที่การปิดบัตร การปิดบัตร ก็เหมือนกับการลดวงเงินรวมที่คุณเองมีในมือ ซึ่งหมายถึง หากคุณมียอดหนี้เท่าเดิม แต่สัดส่วนหนี้ต่อวงเงินจะเพิ่มขึ้นนั่นเอง 
 
นอกจากนี้ อีกปัจจัยสำคัญที่ถูกนำมาคิดในเครดิตบูโรคือ ระยะเวลาการใช้เครดิต หรือ ระยะเวลาของประวัติเครดิต ซึ่งต้องบอกว่า "ยิ่งนานยิ่งดี" หมายความว่า ยิ่งคุณเปิดบัตรเครดิตมานานเท่าไหร่ ก็ยิ่งดีเท่านั้น เพราะฉะนั้น ยิ่งบัตรยิ่งเก่า คะแนนคุณก็ยิ่งดี ถึงแม้คุณจะไม่ค่อยได้ใช้บัตรใบนั้นก็ตาม แต่เพียงปล่อยให้บัตรนั้นแอคทีฟไว้ก็พอ ซึ่งอันนี้ก็แล้วแต่ธนาคาร บางทีคุณอาจใช้มันซื้อของเล็กๆ น้อยๆ นานๆ ทีก็ได้ เพื่อรักษาบัตรไว้ เท่านั้นเอง 

 
แล้วเมื่อไหร่ล่ะที่ควรปิด? 
การปิดบัตรเครดิตแน่นอนว่า ตามทฤษฎีแล้วจะส่งผลไม่ดีต่อเครดิตบูโรของคุณ แต่กระนั้น กฌมีข้อยกเว้น และข้อยกเว้นก็คือ เมื่อคุณมีบัตรเครดิตมากเกินไป ซึ่งคำถามก็มาอยู่ที่ว่า แล้วเท่าไหร่ล่ะ ถึงจะมากเกินไป? จากการรายงานพบว่า 5 ใบ คือตัวเลขที่พอรับได้ และปลอดภัยที่คุณจะมีบัตรเครดิตติดตัวไว้ เพื่อสร้างเครดิตบูโร แต่ถ้าเกินจากนั้น คุณกำลังมีความเสี่ยง เพราะธนาคาร และผู้ตรวจสอบเครดิตบูโรจะเริ่มคิดว่า เพราะอะไรคุณถึงต้องมีบัตรเครดิตมากขนาดนั้น และอาจกระทบต่อความเชื่อมั่นได้ 
 
อีกสถานการณ์หนึ่ง ที่คุณควรปิดคือ บัตรหลายใบที่คุณมีนั้น ต้องเสียค่าธรรมเนียมรายปีเพื่อต่ออายุมากเกินไป เพราะนโยบายของบางบัตร บางทีไม่สามารถขอลดหย่อนค่าธรรมเนียมรายปีได้เลย คุณจึงหลีกเลี่ยงไม่ได้ที่ต้องจ่าย ซึ่งเริ่มกันตั้งแต่หลักพัน จนถึงหลายหมื่นเลยก็มี ดังนั้น หากคุณต้องแบกรับค่าธรรมเนียมเหล่านี้ การปิดบัตรเครดิต ก็ควรเป็นทางเลือกที่ดีสำหรับคุณ และเป็นการแลกกับเครดิตบูโรที่คุ้มค่า ซึ่งเทคนิคง่ายๆ ก็คือ เก็บบัตรไว้ในนานที่สุด จนถึงระยะสั้นๆ ก่อนจ่ายค่าธรรมเนียม ค่อยยกเลิกบัตรนั้นเสีย 
 
หากต้องการเปรียบเทียบผลิตภัณฑ์ทางการเงิน เราอยู่เคียงข้างคุณเสมอที่ www.moneyguru.co.th 
