            เมื่อพูดถึงรถยนต์กระบะที่ได้รับความนิยมแล้วเราปฏิเสธไม่ได้ว่า Isuzu  ยังเป็นค่ายรถที่ได้รับความนิยมตราตรึงใจคนไทยมานาน และล่าสุด Isuzu  ก็กลับมาโดนใจด้วย  All New! Isuzu Dmax X- Series 
                การกลับมาของรถยนต์กระบะปิคอัพไลฟ์สไตล์  All New! Isuzu Dmax X-Series ใหม่เป็นการเน้นย้ำถึงความต้องการในการที่จะให้รถกระบะเข้าถึงความเป็นตัวตนมากยิ่งขึ้น โดยการแนะนำครั้งนี้มาให้เลือก  2  รุ่น  2  สไตล์ที่ยังคงความโดนใจขากระบะ ทั้งขาลุยหรือจะเป็นขาซิ่ง
 All new! Isuzu dmax x series
                 Isuzu Dmax X- Series  ใหม่ เริ่มต้นด้วยการตอบโจทย์ที่ร้อนแรงในรุ่น  Hi-Lander  ที่ปรับเรือนร่างที่ดูโฉบฉี่ยวให้โดนในสไตล์กระบะขาลุยมากยิ่งขึ้น โดยแต่เติมชุดสเกิร์ตเข้ามาทั้งด้านหน้าและด้านหลัง ตามด้วยสปอร์ตบาร์และ  Bedliner  พิเศษเฉพาะรุ่น  และยังดูลงตัวแบบสปอร์ตแตกต่างด้วย  Shark Fin Athena  รับสัญญาณแบบ Dual Function สามารถรับสัญญาณ GPS และวิทยุได้พร้อมกันให้ความชัดเจนที่มากขึ้น  รวมถึง กล้องมองหลังแบบ Built-in เพื่อการมองเห็นที่เหนือกว่า เพิ่มทั้งความปลอดภัย และสวยงาม
                โดดเด่นด้วย กระจกมองข้างแบบโครเมี่ยม กระจังหน้า สี Dark Grey และ ล้ออลูมิเนียมอัลลอยด์ สี Dark Grey 17 นิ้ว และ 16 นิ้ว  ที่ยังลงตัวกับบันไดข้างดีไซน์โดดเด่นมีเอกลักษณ์  สีเงินสำหรับรถสีขาว  และสีเทาดำสำหรับรถสีดำ
                ในรุ่น Speed  ให้ความแตกต่างด้วยการโหลดเตี้ยพร้อมซิ่งจากโรงงาน ที่มาพร้อมกับชุดแต่งด้วยสเกิร์ตรอบคัน ช่วยให้รถมีดีกรีสปอร์ต และบ่งบอกตัวตนด้วยสติกเกอร์  Speed
 All new! Isuzu dmax x series
                ด้านในห้องโดยสารคงความร้อนแรงด้วยสีการตบต่างภายในดำแดง พร้อมเบาะนั่งกึ่งหนังแท้สีดำแดง (ในรุ่น 4 ประตู เกียร์ออโตเมติก)  ให้ความโดดเด่น หรูหรา และเบาะผ้าสีดำแดง (ในรุ่น Hi-Lander เกียร์ธรรมดา และรุ่น Speed) สไตล์สปอร์ต พร้อมชุดตกแต่งคอนโซลและประตูสี Dark Grey เข้มเต็มสัมผัส
พวงมาลัยหุ้มหนังแท้เดินด้ายแดงพร้อมสัญลักษณ์ ISUZU สีแดงที่พวงมาลัย โดยในรุ่น 4 ประตู เกียร์ออโตเมติกให้พวงมาลัยมัลติฟังชั่นในการใช้งาน รวมถึง ความบันเทิงในการขับขี่ด้วย ISUZU Media Solutions แบบ Built-in และครั้งแรกในรถปิกอัพของเมืองไทย Isuzu Genius Entry  ระบบกุญแจอัจฉริยะ (ในรุ่น Hi-Lander) อำนวยความสะดวกสบาย เปิด-ปิดล็อคประตู และสตาร์ทรถโดยไม่ต้องใช้กุญแจหรือรีโมท ดูล้ำสมัยมากยิ่งขึ้น
                เรื่องการขับขี่ Isuzu Dmax X-series  ใหม่ยังมาพร้อมเครื่องยนต์ 2,500 ซีซี แบบ DOHC 16 วาล์ว พร้อม VGS TURBO เต็มสัมผัส 136 แรงม้า ที่ 3,600 รอบ/นาที แรงบิดสูงสุดแบบต่อเนื่องสูงถึง 320 นิวตัน-เมตร ที่ 1,800 - 2,800 มีให้เลือกทั้งรุ่นเกียร์ธรรมดา และเกียร์อัตโนมัติ 5 สปีด
 All new! Isuzu dmax x series
                เสริมความมั่นใจในยามขับขี่ด้วยสมรรถนะที่ลงตัวจากระบบกันสะเทือนพร้อมเทคโนโลยี i-GRIP PLATFORM กระจายน้ำหนักสมดุลยิ่งขึ้น เช่นเดียวกับ SSF (Static Stability Factor) เพิ่มเสถียรภาพการทรงตัว ที่ยังให้ความมั่นใจด้วย จานเบรกขนาด 300 มิลลิเมตร พร้อมคาลิปเปอร์แบบลูกสูบคู่ (ในรุ่น Hi-Lander) และตอบโจทย์ทุกความมั่นใจด้วยความปลอดภัยจากมาตรฐานชั้นนำ ตั้งแต่ระบบเบรกป้องกันล้อล็อค ABS ระบบกระจายแรงเบรก EBD  และเสริมแรงเบรก  BA
รวมถึง ระบบ ESC  ลดโอกาสเสียการทรงตัวขณะเข้าโค้งหรือหักหลบกะทันหัน  และระบบ TCS  ป้องกันล้อหมุนฟรีขณะออกตัวรถ  (ในรุ่น 4 ประตู เกียร์ออโตเมติก)ท้ายสุดปกป้องอย่างมั่นใจด้วย ถุงลมนิรภัยคู่หน้า Dual SRS Airbags  ทำงานร่วมกับเข็มขัดนิรภัยแบบมีกลไกดึงกลับอัตโนมัติ
      All New! Isuzu Dmax X-Series  ใหม่เริ่มวางจำหน่ายอย่างเป็นทางการแล้วที่โชว์รูม  Isuzu ทั่วประเทศ โดยราคาจำหน่ายยังไม่มีการเปิดเผยออกมาแต่ผู้ที่สนใจสามารถสอบถามได้ที่ตัวแทนจำหน่ายทั่วประเทศเช่นเคย
 
 
