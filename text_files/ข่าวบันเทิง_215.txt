
ลาล่า เปิดใจ หลังอ้น สราวุฒิ ขอแต่งงานผ่านไอจี แจงคุยหนุ่มนอกวงการแค่เพื่อนสำหรับสาวลาล่า โปงลางสะออน ที่ล่าสุดออกมาเปิดใจเรื่องความสัมพันธ์ หลังจากที่ดารา หนุ่มอ้น - สราวุฒิ โพสต์รูปคู่พร้อมข้อความขอแต่งงาน จนกลายเป็นข่าวฮือฮา โดยล่าสุดทาง สาวลาล่า ได้เปิดใจว่า "ที่โพสต์ในไอจี ต้องถามพี่อ้นนะคะว่าเกิดเรื่องแบบนี้ได้ยังไง ทำไมถึงได้โพสต์ลง เริ่มแรกเราไปถ่ายละครด้วยกัน แต่ซีนที่เข้าด้วยกันน้อยมาก แต่ว่าเวลาไปกองจะไปเห็นและไปเวลาเดียวกับพี่อ้นตลอด แล้วก็จะเล่นกุ๊กกิ๊กกันตลอด แล้วพอดีว่าเราทำพิธีกรของช่องก็เลยได้มีโอกาสพูดคุยกับพี่อ้น แล้วเขาบอกว่าไม่เคยเจอผู้หญิง แล้วรู้สึกรีแล็กซ์ขนาดนี้ เพราะเขาเป็นคนไม่ตลก เขาเลยอยากจะพูด อยากจะเล่น ไม่ได้รักเราคนเดียว เขารักพี่ลูลู่ด้วยค่ะ"สถานะตอนนี้คบกันหรือว่ายังไง?"ไม่ได้คบกัน แต่เหมือนว่าได้คุยกันมากขึ้นค่ะ พอได้เจอกันเยอะขึ้นก็ได้เข้าใกล้เขามากขึ้น เมื่อก่อนเราจะกลัวเขานะ เพราะมาดเขานิ่งๆ แต่พอได้คุยกับเขา ลาล่าก็อยากได้วิชาจากเขาด้วยและอยากจะคุยกับเขามากขึ้น วิชาที่เขาให้เรามา พี่อ้นสามารถทำน้ำตาให้เราเห็นได้แค่นับเอง ที่เขาโพสต์ก็คิดว่าเขาเล่นๆ แต่กลายเป็นข่าวเฉยเลยค่ะ ในใจเรารู้สึกว่าเขาพูดเล่นนะคะ หรือว่าเขาแอบจีบเรา แต่เราไม่รู้ตัว สถานะคือเราสนิทกันมากขึ้น จากที่เราไม่กล้าจะคุย มาเจอกันก็กอดกัน ไม่มีอะไรซ่อนเร้น เรากล้าสัมผัสเขา ไม่ได้คิดอะไรเลยค่ะ แต่แอบถามผู้จัดการส่วนตัวว่าพี่อ้นมีแฟนหรือยัง เคยมีไหม ถามว่าเรามีใจไหมถ้าถามว่ามีใจไหม มันไม่รู้ใจตัวเอง แต่ถ้าถามวว่าสเปกประมาณนี้ไหม ก็ได้อยู่ เราชอบฝรั่งประมาณนี้ เก่งประมาณนี้"แต่มีข่าวว่าเรามีคนคุยอยู่แล้ว? "มีคนคุย ทุกคนที่คุยตอนนี้ขอใช้คำว่าเพื่อนกันหมดเลยนะคะ เพราะว่าพอมีข่าวออกมาแล้วผู้ชายกระเด้งหนีหมดเลย เพราะความเป็นส่วนตัวเขาหายหมดเลย  เพราะฉะนั้นขอใช้คำว่าเพื่อนและคุยกันแล้วมีความสุข พอเป็นแฟนเมื่อไหร่ ผู้ชายเขากลัวคำว่าส่วนตัวหายไปค่ะ เขาไม่โอเคกับจุดนี้ของเรา เพราะฉะนั้นเป็นเพื่อนแบบนี้ดีกว่าค่ะ"
