กำลังเป็นที่พูดถึงกันบนโลกออนไลน์ในตอนนี้สำหรับการบอกเล่าเรื่องราวในการไล่ล่าตามจับจับโปเกมอนในเกม Pokemon GO ของคุณ Pawarat Mim Klaiamorn หรือคุณ "มิ้ม" ที่สามารถตามจับ โปเกม่อน ทุกตัวได้สำเร็จ(ในอเมริกา) ซึ่งคุณ "มิ้ม" เธอใช้เวลาเล่นประมาณเดือนกว่า ๆ ครับ

ดังนั้นทางทีมงาน Sanook! Hitech จึงไม่รอช้าที่ทำการขออนุญาต คุณ "มิ้ม" นำทริปดี ๆ นั้นมาบอกต่อกับชาว Sanook! กัน สำหรับรายละเอียดมีดังต่อไปนี้ครับ
มีคนขอให้เขียนไกด์โปเกม่อน มาๆๆๆ- เวล 1-20 จับไปเถอะ เจอตัวอะไรจับไปเลย เราต้องเวล 20 ให้ไวที่สุด เพราะยิ่งเวลเยอะเราจะยิ่งจับได้ตัวเก่งๆ แบบก้าวกระโดด เลยเวล 20 ไปเริ่มนิ่งแล้ว- หากอยากเวลไวๆ จับพวกหนอน weedle กับ นก pidgey ที่มันใช้แคนดี้อีโวแค่ 12 ลูกอ่ะ จับมาเยอะๆ แต่ดองไว้ก่อนนะ พอได้ซักประมาณนึงแล้ว เปิดใช้ Lucky Egg มันจะทำให้ได้ Exp*2 เป็นเวลา 30 นาที ตอนนั้นล่ะแกเอ๋ย อีโวหนอนนกทุกตัวรัวๆ (แค่ร่าง 1 ไป 2 พอ) exp เพิ่มกระจาย เคยอัพทีเดียว 2 เวลมาแล้ว- จับโปเกม่อนได้ทีละ 3 แคนดี้ ปล่อย (Transfer) ได้เพิ่มอีก 1 ค่ะ- โปเกม่อนควร Evolution ก่อน Power up นะคะ เพราะร่าง 1 เวลาเราอัพ Cp จะเพิ่มไม่มาก แต่พอร่างสูงสุด Cp จะเพิ่มทีละเยอะเลยต่อการ Power up- ถ้าอีโวได้ 3 ร่าง พอแคนดี้ร่างแรกครบสำหรับอีโวไปร่างสอง ควรเก็บไว้ก่อน รอ 125 แคนดี้ค่อยอีโวทีเดียว เพราะเกมสร้างมาให้เราจับได้ตัวเก่งขึ้นเรื่อยๆ ค่ะ- ลงทุนหน่อยย ซื้อ Lure module กับ Egg incubator เยอะๆ ดีงาม โดยเฉพาะ Lure module มันทำให้เจอม่อนแปลกๆ เยอะมาก (ตอนนี้เขาเอาระบบรอยเท้าออกแล้ว มันเดินหาโปเกม่อนยากมากค่ะ ยืนดูด Lure ดีกว่า)- ถ้าไม่อยากเสียเงินซื้อเหรียญ ตียิมค่ะ มันจะมีเวลาให้ 20 ชั่วโมงต่อรอบ เราต้องใส่ม่อนเราไว้ในยิมให้ได้มากที่สุด (มากสุดได้ 10 ตัว) พอครบรอบแล้ว ดูตรง Shop รูปโล่ขวาบน กดรับได้เลย ได้ตัวละ 10 เหรียญ เท่ากับว่าได้วันละ 100 เหรียญ แนะนำว่าใกล้ครบรอบค่อยไปไล่ตีนะคะ ถ้ารีบตีก็มีโอกาสโดนชิงกลับไว หัวร้อนเปล่าๆ- เวลาตียิม กดธรรมดาตีท่าธรรมดา กดค้างปล่อยสกิลค่ะ (ดูเกจฟ้าด้วย)- พอเวลสูงๆ เราจะเริ่มคัดโปเกม่อนแล้ว ตอนนี้มิ้มใช้วิธีดูสกิลมากกว่าค่า CP เพราะ Max Cp เพิ่มขึ้นตามเลเวลของเราอยู่แล้ว แต่สกิลคงที่ไม่เปลี่ยนแปลง ควรเลือกตัวหลักที่สกิลค่ะ แต่ถ้าสกิลดีแต่ CP ต่ำมาก ก็หาตัวอื่นดีกว่าค่ะ- โปเกม่อนที่ควรมีคือ Dragonite (มี Hyper Beam หรือ Dragon Claw) เอาไว้ตียิม และ Snorlax เอาไว้เฝ้ายิม (อีหมีมันหนามาก)- ยิมสีทีมเดียวกับเรา เราสามารถเอาโปเกม่อนไปตีสู้ได้ จะเพิ่มค่ายิม Prestige พอเพิ่มถึงจำนวนที่กำหนดแล้วเราจะสามารถเพิ่มโปเกม่อนเราได้ ยิมก็จะเลเวลอัพด้วยค่ะ ยิ่งเวลยิมเยอะ คู่ต่อสู้ยิ่งมายึดยิมเรายาก เป็นการเอาโปเกม่อนไปเฝ้ายิมกินเหรียญอย่างถาวร- เวลาตียิมควรไปกับเพื่อนซัก 2-3 คน ตีที่เดียวฝากยิมเป็นเวล 3 เวล 4 เลย ทีมอื่นจะได้มาตีคืนยากหน่อย- ควรเก็บโปเกม่อนเก่งๆเอาไว้ตียิมนะคะ ไม่ใช่เอาไปเฝ้าหมดจนไม่เหลืออะไรไปตี- โปเกม่อนทุกตัวมีเวลาเกิดแค่ 15 นาที ถ้าเดินหาตัวไหนแล้วไม่เจอภายใน 15 นาที หาตัวอื่นเถอะค่ะ- อยากอีโวอีวุย (Eevee) ให้ตรงตามธาตุ ต้องเปลี่ยนชื่ออีวุยก่อนอีโวตามนี้ค่ะ ธาตุไฟ = Pyro, ธาตุน้ำ = Rainer, ธาตุไฟฟ้า = Sparky ปล. ธาตุน้ำเก่งสุด- อยากได้ปิกาจูเป็นโปเกม่อนตัวแรก ตอนเริ่มเกมที่มันให้เลือกจับ 3 ตัว (กบ เต่า กิ้งก่า) ไมาต้องจับค่ะ เดินหนีไปเรื่อยๆ มันจะถามซ้ำๆ จนจะมีปิกาจูโผล่มาให้เราจับเอง- ตอนนี้มีโปเกม่อนให้จับในประเทศแค่ 142 ตัว นกเทพ 3 ตัว มิว มิวทู ยังไม่ออก Tauros มีแค่ในอเมริกา (หรือไข่ 5km), Mr.mime มีแค่ในยุโรป (หรือไข่ 10km), Farfetch'd มีแค่ในเอเชีย (หรือไข่ 5km), Kangaskhan มีแค่ในออสเตรเลีย นิวซีแลนด์ (หรือไข่ 5km)คิดไม่ออกแล้วว่าจะสอนอะไรต่อ เอาเป็นว่าอยากรู้อะไรถามนะคะ #‎เทรนเนอร์มิ้ม‬ #‎จากใจคนที่ได้โปเกม่อนครบทุกตัวในอเมริกาแล้ว‬


นั่นก็เป็นข้อมูลเบื้องต้นนี้อาจจะเป็นประโยชน์กับคุณผู้อ่านได้ไม่มากก็น้อย สุดท้ายนี้ขอให้เพลิดเพลินกับเกมใหม่เกมนี้ให้มีความสุขและจับโปเกม่อนมาอวดใน Comment ทั้ง Facebook Page Sanook! Hitech และ กระทู้ข้างล่างนี้
Link ดาวน์โหลด : Android, iOS
ขอบคุณที่มา:  ผู้ใช้เฟซบุ๊ก Pawarat Mim Klaiamorn