ส่องค่าคลอดลูกชาย ปุ้มปุ้ย พรรณทิพา-กวินท์ ดูวาล ที่โรงพยาบาลสมิติเวชสุขุมวิท เห็นแล้วไม่ธรรมดาจริงๆ
ต้องขอแสดงว่ายินดีกับ กวินท์ ดูวาล และ ปุ้มปุ้ย พรรณทิพา ด้วยหลังจากที่ให้กำเนิดลูกชายสุดน่ารักด้วยวิธีการคลอดแบบธรรมชาติที่โรงพยาบาลสมิติเวชสุขุมวิท เมื่อวันที่ 16 ม.ค. ที่ผ่านมา คนในวงการบันเทิงรวมถึงชาวเน็ตแห่แสดงความยินดีกับคุณพ่อคุณแม่ป้ายแดงกันอย่างล้นหลามเลยทีเดียว

"ปุ้มปุ้ย พรรณทิพา" คลอดลูกชายแล้ว ภาพอบอุ่นหัวใจพร้อมหน้าสามคนพ่อแม่ลูก

สำหรับโรงพยาบาลสมิติเวชสุขุมวิทที่สาวสุดแซ่บ ปุ้มปุ้ย ไปคลอดนั้น อยู่ในย่านสุขุมวิทซึ่งเป็นใจกลางเมืองกรุงเทพฯ โดยค่าบริการหรือโปรแกรมการคลอดของที่โรงพยาบาลมี 2 แบบ อยากรู้มั้ย? ราคาอยู่ที่เท่าไหร่ Sanook Money มีข้อมูลดีๆ มาฝากกัน
ข้อมูลจากโรงพยาบาลสมิติเวช สุขุมวิท ระบุว่า โปรแกรมคลอด-สมิติเวช สุขุมวิท เริ่มตั้งแต่วันนี้ถึงวันที่ 31 ธันวาคม 2565 โดยการคลอดจะมี 2 แบบ คือ คลอดธรรมชาติ และผ่าตัดคลอด

คลอดแบบธรรมชาติ (ค่าห้องพัก ค่าอาหาร ยา ค่าบริการทางการแพทย์-พยาบาล ฯลฯ และการทดสอบในห้องปฏิบัติการรวมถึงขั้นตอนที่จำเป็นสำหรับมารดา-ทารก รวม 3 วัน) ราคา 89,900 บาท
ผ่าตัดคลอด (ค่าห้องพัก ค่าอาหาร ยา อุปกรณ์เครื่องมือที่ใช้ผ่าคลอด ค่าบริการทางการแพทย์-พยาบาล ฯลฯ และการทดสอบในห้องปฏิบัติการรวมถึงขั้นตอนที่จำเป็นสำหรับมารดา-ทารก รวม 4 วัน) ราคา 119,000 บาท

ดังนั้น จึงสันนิษฐานได้ว่าค่าคลอดลูกชายของ ปุ้มปุ้ย พรรณทิพา ด้วยวิธีธรรมชาติอยู่ที่ 89,900 บาท