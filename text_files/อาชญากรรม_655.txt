ผู้สื่อข่าวรายงานว่า (9 ก.ค.) เจ้าหน้าที่ตำรวจ สภ.ปราณบุรี ชุดคลี่คลายคดีของน้องแก้มที่ถูกฆาตกรรมข่มขืนบนรถไฟ ได้นำตัว นายวันชัย แสงขาว อายุ 22 ปี ลูกจ้างเฉพาะงานของการรถไฟแห่งประเทศไทย ที่ก่อเหตุดังกล่าว ไปทำแผนประกอบคำรับสารภาพ ณ จุดเกิดเหตุแล้ว เมื่อช่วงเช้ามืดของวันนี้ (9 ก.ค.) โดยปิดเวลาเป็นความลับ เนื่องจากกลัวที่ผู้ต้องหาจะถูกรุมประชาทัณฑ์ จากญาติและคนที่โกรธแค้น ซึ่งการทำแผนดังกล่าว เป็นหน้าที่ของชุดทำงานเฉพาะกิจ ที่ ผบก.ภ.จว.ประจวบคีรีขันธ์ ตั้งขึ้นมาเพื่อดูแลคดีนี้เป็นการพิเศษ ส่วนการฝากขังผู้ต้องหา ตำรวจจะนำตัวผู้ต้องหาไปฝากขังผลัดแรกต่อศาลจังหวัดหัวหิน ในวันพรุ่งนี้ (10 ก.ค.) หลังครบ 48 ช.ม. ที่คุมตัวได้ตามกฎหมาย โดยไม่สามารถระบุจุดที่คุมขังได้ เนื่องจากอาจเกิดความวุ่นวาย หรือมีประชาชนไปดักรอ เพื่อรุมประชาทัณฑ์ได้
ทั้งนี้ จากการการสอบสวนนายวันชัย รับสารภาพเพิ่มเติมว่า ช่วงต้นปี 2557 ยังเคยก่อเหตุข่มขืนพนักงานสาว ตู้เสบียงบนรถไฟอีก 2 คน โดยก่อเหตุในห้องน้ำโบกี้รถไฟ แต่หลังจากลงมือข่มขืน 2 เหยื่อสาวกลัว อับอาย จึงไม่เข้าแจ้งความดำเนินคดี เบื้องต้น การรถไฟแห่งประเทศไทย หรือ รฟท. สั่งตรวจสอบเพื่อหาตัว 2 พนักงานสาวที่ตกเป็นเหยื่อมาสอบถาม และเอาผิดนายวันชัยเพิ่มเติม
รู้จักรถไฟตู้นอนชั้น 2 สุสานของน้องแก้ม