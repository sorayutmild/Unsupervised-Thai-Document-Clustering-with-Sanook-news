มาต่อกันเลยดีกว่าสำหรับการเจาะลึกระบบสกิลของเกม Identity V เกมโทรศัพท์มือถือเกมใหม่จากค่ายยักษ์ใหญ่จากประเทศจีนอย่าง NetEase ที่ได้รับความสนใจจากเกมเมอร์ชาวไทยพอสมควรโดยระบบ Gameplay ที่คล้ายกับเกม Death By Daylight แต่ภาพกราฟิกของเกม Identity V จะออกแนวการ์ตูนแล้วเล่นง่ายกว่า ซึ่งครั้งนี้ผมจะมาต่อจากครั้งที่แล้วที่เรานำเสนอ  Personas ของฝั่ง Survivor ไปแล้ววันนี้ผมจะมานำเสนอ  Personas ของฝั่ง Hunter บ้างมาดูกันว่าแต่ละสายจะมีความสามารถอะไรบ้าง

สำหรับสกิล Personas ของฝั่ง Hunter จะแบ่งออกเป็น 4 กลุ่มใหญ่เหมือนกับ Survivor ได้แก่ Deceit, Deterrence, Vigilance และ Tough ซึ่งแต่ละสายก็จะมีจุดเด่นจุดด้อยที่แตกต่างกันออกไป ก็ขึ้นอยู่กับสไตล์การเล่นของแต่ละคนว่าชอบเล่น Hunter ในรูปแบบไหน บทความนี้ผมหวังว่าจะเป็นตัวช่วยในการเลือกอัพสายสกิลว่าควรไปในทิศทางไหนอย่างน้อยก็ช่วยให้ตัดสินใจได้ง่ายขึ้นก็ยังดี

Deceit - สำหรับสายแรกที่เรามาพูดถึงนั้นตัว Skill Tree เป็นสกิลช่วยเพิ่มประสิทธิภาพในด้านต่างๆ ของ Hunter ให้ไล่จับ Survivor ได้ง่ายยิ่งขึ้นซึ่งตัวสกิลสายนี้จะผสมกันระหว่างการไล่ล่ากับการหาตำแหน่งขอ
ง Survivor มันเหมาะมากสำหรับการอัพเป็นสายรอง แถมด้วยการมีสกิลอย่าง Hunt ที่ช่วยเพิ่มความเร็วในการเคลื่อนที่ถึง 10% เมื่อมีการไล่ล่า Survivor มันก็เหมาะกับการที่สกิลส่วนใหญ่ของสายนี้เห็นตำแหน่งได้ง่าย แต่โดยรวมแล้วไม่เหมาะที่อัพเป็นสายหลักเท่าไหร่

Deterrence - ส่วนสกิลด้านล่าง Deterrence เป็นสายที่เหมาะสำหรับคนที่มั่นใจว่าสามารถหา Survivor เจอได้ง่ายๆ เพราะสกิลส่วนใหญ่ของสายนี้จะแสดงผลต่อเมื่อมีการโจมตี และไล่ล่าจนทำให้บาดเจ็บ ถึงจะแสดง Effect ออกมาได้อย่างเต็มที่และสกิลสายนี้เป็นสายแก้ทางของ Survivor ที่มีชื่อว่า Gardener ที่คอยทำลายเก้าอี้ระเบิดของเรานั่นเอง เพราะเมื่อเก้าอี้ระเบิดพังไป 2 ตัวจะเพิ่มความเร็วในการโจมตี 6% สามารถทับซ้อนกันได้ 5 ครั้งหรือหมายถึงสามารถเพิ่มความเร็วโจมตีสูงสุดถึง 30% แต่แบบนั้นเก้าอี้จะหายหมดแล้วนะ

Vigilance - สกิลสายนี้เน้นไปที่การตรวจจับตำแหน่งต่างๆ ของ Survivor ซึ่งสกิล 70% จะเป็นการหาตำแหน่งของ Survivor ภายในเกมจริงๆ บางครั้งการหาตำแหน่งของ Survivor มันก็หายากมากๆ เพราะถ้าเจอกับ Survivor มือโปรการที่จะเดินหาไปรอบแผนที่หรือหารอยเท้านั้นเป็นเรื่องยากเพราะมันต้องใช้เวลาเยอะในการหาบางทียังไม่เจอสักตัว เครื่องซ่อมเสร็จไป 3 อันแล้วก็เคยมีแต่ถ้าเราอัพสกิลของสายนี้มาก็จะช่วยลดเวลาไปได้เยอะเลยทีเดียว

Tough - สำหรับสกิลของสาย Tough ถือว่า Hunter ทุกตัว ณ ตอนนี้ต้องอัพสายนี้เป็นหลักเลยก็ว่าได้ แต่จะอัพสกิลไหนยังไงก็สุดแล้วแต่ เพราะสกิลสายนี้ จะเหมาะสมอย่างมากสำหรับการไล่ล่า Survivor ที่ชอบเป็นสายจุ๊ก เพราะสกิลสุดท้ายอย่าง Confined Space คือเมื่อ Hunter กระโดดข้ามกำแพงจะสร้างบล็อกขึ้นมาเป็นเวลา 20 วินาทีทำให้ "นักจุ๊ก" ไม่สามารถกระโดดไปมาระหว่างกำแพงได้นั่้นเอง ทำให้สายจุ๊ก กลายเป็นจุกไปเลยทันที



 