หลังจากแจ้งเกิดให้แฟนกีฬาวอลเลย์บอลไทยได้รู้จักมา 3-4 ปี ด้วยความน่ารักออร่าฟุ้งกระจายในสนาม รวมไปถึงฝีไม้ลายมือที่เก่งเกินอายุ สำหรับ "น้องแบม-จิดาภา นาหัวหนอง" นักวอลเลย์บอลรุ่นเยาว์เจ้าของฉายา "นางฟ้าลูกยางไทยวัยทีน"เล่าประวัติน้องอีกสักครั้ง เผื่อใครยังไม่ทราบ น้องแบมเกิดเมื่อวันที่ 22 กุมภาพันธ์ พ.ศ.2545 ปัจจุบันอายุ 17 ปี สูง 170 ซม. กำลังศึกษาอยู่ชั้นมัธยมศึกษาปีที่ 4 โรงเรียนกีฬานครนนท์วิทยา 6 จ.นนทบุรีสำหรับช่วงเริ่มต้น น้องแบมเคยเล่นตำแหน่งหัวเสา ก่อนจะถูกจับมาตำแหน่งลิเบอโร่จนถึงปัจจุบันให้สโมสร 3BB นครนนท์ ในวอลเลย์บอลไทยลีก โดยมี "อรอุมา สิทธิรักษ์" และ "พิมพิชยา ก๊กรัมย์" รุ่นพี่ตบสาวทีมชาติไทยเป็นไอดอลไปดูผลงานระดับชาติ น้องแบมเป็นหนึ่งในสมาชิกทีมลูกยางเยาวชนหญิงทีมชาติไทย ชุดคว้าอันดับ 3 ในศึกวอลเลย์บอลเยาวชนหญิง U19 ชิงแชมป์เอเชีย 2018 ที่จบไปเมื่อเดือนกลางปี 2018 ที่ผ่านมาด้านผลงานในประเทศ ตอนนี้น้องแบมกำลังช่วยทีมจังหวัดนนทบุรี ลุยศึกกีฬาเยาวชนแห่งชาติ ครั้งที่ 35 ที่จังหวัดบุรีรัมย์อยู่ หลังจากพาทีมตบสาวนนท์คว้าแชมป์กีฬานักเรียน นักศึกษาแห่งชาติ ครั้งที่ 40 "นครสวรรค์ศึกษาเกมส์" เมื่อต้นปีที่ผ่านมาด้วยการ ชนะ กรุงเทพมหานคร 3-0 เซต (25:22, 25:17, 25:21) คว้าแชมป์สมัยที่ 7 ติดต่อกันได้อย่างยิ่งใหญ่
