เทรนด์ดื่มน้ำมะเขือเทศมีมาหลายปีแล้ว แต่ผู้เริ่มปลุกกระแสน้ำมะเขือเทศน่าจะมาจากสาวๆ ที่รักสุขภาพ อยากกินคลีน และอยากมีผิวสวยใสสุขภาพดี หันไปหันมาเจอ “น้ำมะเขือเทศดอยคำ” จากโครงการหลวง ในพระบาทสมเด็จพระปรมินทรมหาภูมิพลอดุลยเดช นอกจากคุณภาพดี รสชาติเยี่ยมแล้ว ยังมีต้นกำเนิดที่น่าประทับใจอีกด้วย
 
กำเนิด “ดอยคำ”
เมื่อปี 2512 พระบาทสมเด็จพระเจ้าอยู่หัว รัชกาลที่ 9 เสด็จประพาสภาคเหนือ พร้อมด้วยสมเด็จพระนางเจ้าสิริกิติ์ พระบรมราชินีนาถ พระองค์ทอดพระเนตรความทุกข์ยากลำบากของราษฎร และปัญหาการปลูกฝิ่น อันเป็นภัยต่อความมั่นคงของชาติ และเป็นการทำลายทรัพยากรทางธรรมชาติ จึงพระราชทานแนวพระราชดำริให้จัดตั้ง “โครงการพระบรมราชานุเคราะห์ชาวเขา” เพื่อแก้ปัญหาการปลูกฝิ่น และการทำไร่เลื่อนลอย โดยปลูกพืชพรรณเมืองหนาวทดแทน เช่น ท้อ ลิ่นจี่ แอบเปิ้ล มันฝรั่ง ถั่วแดงหลวง ข้าวโพดหวาน และมะเขือเทศ เป็นต้น
แต่เนื่องจากพื้นที่เพาะปลูกอยู่ห่างไกลจากตัวเมือง และแหล่งรับซื้อ จึงเกิดปัญหาพ่อค้าคนกลางกดราคา ประกอบกับบางช่วงผลผลิตล้นตลาด หรือบางครั้งไม่ได้ขนาดที่เหมาะกับการจำหน่ายสด
ปี 2515 พระบาทสมเด็จพระเจ้าอยู่หัว จึงมีพระราชดำริให้จัดตั้ง “สหกรณ์ชาวเขา” และ “โรงงานหลวงสำเร็จรูป” เพื่อช่วยพยุงราคาผลผลิต และป้องกันการโดนเอาเปรียบจากโรงงานอื่น และหลังจากนั้นก็มีโรงงานหลวงสำเร็จแห่งที่ 2 และ 3 ตามมาด้วยจุดประสงค์เดียวกัน
 
น้ำมะเขือเทศ 100% จากดอยคำ
หนึ่งในผลิตผลจากแผ่นดินที่เคยปลูกฝิ่น กลับกลายเป็นพืชเศรษฐกิจที่สำคัญของประเทศ แล้วยังผ่านการแปรรูป บรรจุกล่องโฉมใหม่ จับถนัดมือ พร้อมคุณภาพเต็มๆ ส่งถึงมือผู้บริโภคทั่วประเทศ
 
ประโยชน์ของน้ำมะเขือเทศ
1. มีวิตามินเอสูง ช่วยในการมองเห็น เสริมสร้างเยื่อบุต่างๆ ของร่างกาย
2. มีวิตามินซีสูง ช่วยให้หลอดเลือดแข็งแรง ช่วยต่อต้านอนุมูลอิสระ ช่วยสร้างเนื้อเยื่อคอลลาเจน และเนื้อเยื่อของเอ็นกระดูกอ่อน
3. มีคอลลาเจน ช่วยฟื้นฟูสภาพผิว เพิ่มความยืดหยุ่น และความชุ่มชื่นให้แก่ผิว
4. มีไลโคปีน ที่ช่วยละชอความเสื่อมของเซลล์ผิวหนัง มีสารต้านอนุมูลอิสระ ลดความผิดปกติของเซลล์ อันเป็นสาเหตุของโรคมะเร็ง
 
ต่อจากนี้ไป ก่อนหยิบซื้อน้ำมะเขือเทศดอยคำเพื่อผิวพรรณที่สวยงาม ควรระลึกไว้ด้วยว่า คุณกำลังช่วยเหลือเกษตรกรทางภาพเหนือ และจังหวัดอื่นๆ ในโครงการตามพระราชดำริ ให้มีอาชีพ มีรายได้ที่พออยู่พอกิน และมีคุณภาพชีวิตที่ดีขึ้น ตามที่พ่อหลวงของเราอยากเห็นคนไทยเป็นสุข อยู่กันอย่างร่มเย็นด้วยนะคะ