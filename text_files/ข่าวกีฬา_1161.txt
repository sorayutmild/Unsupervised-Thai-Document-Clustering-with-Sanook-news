ฮารุกะ มิยาชิตะ มือเซตดาวรุ่งทีมชาติญี่ปุ่นวัย 19 ปี หนึ่งในนักกีฬาที่ได้รับการกล่าวขานมากที่สุดคนหนึ่งในศึกวอลเลย์บอลหญิงชิงแชมป์เอเชีย ครั้งที่ 17 ที่เพิ่งปิดฉากลงไปด้วยรอยยิ้ม และความสำเร็จของทีมวอลเลย์บอลสาวไทย ที่สามารถคว้าแชมป์มาครองเป็นสมัยที่ 2 กล่าวว่า ได้ยึด "นุศรา ต้อมคำ" เซตเตอร์สาวทีมชาติไทยเป็นต้นแบบในการเล่น และในการแข่งขันเวิลด์ แชมเปี้ยนชิพ 2014 รอบคัดเลือก ต้นเดือนกันยายน ที่ญี่ปุ่น ยังได้ถ่ายรูปคู่กับนุสราเก็บไว้เป็นที่ระลึกด้วยสำหรับ ฮารุกะ มิยาชิตะ เคยคว้ารางวัลผู้เล่นหน้าใหม่ยอดเยี่ยม ค.ศ. 2010 ในทัวร์นาเมนต์ Black eagle ก่อนจะร่วมทีมญี่ปุ่น คว้าอันดับ 4 วอลเลย์บอลเวิลด์ กรังปรีซ์ 2013ขณะที่นุศรา พัฒนาตัวเองจนก้าวไปเป็นเซตเตอร์ชั้นแนวหน้าของโลกได้อย่างไม่มีใครคาดคิด ในวอลเลย์บอลหญิงชิงแชมป์เอเชีย ครั้งที่ 17 เล่นได้อย่างยอดเยี่ยมและคว้าตำแหน่งเซตเตอร์ยอดเยี่ยมก่อนหน้าได้รับรางวัลเซตเตอร์ยอดเยี่ยมของการแข่งขันวอลเลย์บอลหญิงเวิลด์ กรังด์ ปรีซ์ 2012 และได้รับการโหวตทางอินเตอร์เน็ตจากแฟนวอลเลย์บอลทั่วโลกให้เป็นเซตเตอร์ยอดเยี่ยมของโลก ปี 2012

ฮารุกะ มิยาชิตะ หน้าตาจิ้มลิ้ม มี นุศรา เป็นไอดอลสุดยอดมือเซต


