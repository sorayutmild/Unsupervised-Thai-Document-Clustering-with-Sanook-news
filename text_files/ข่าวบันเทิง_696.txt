ดาราสาวกตัญญู "หญิง รฐา" ที่ยอมเหนื่อยและทำงานอย่างหนัก เพื่อหาเงินมาใช้หนี้นับสิบล้านให้ "แม่น้อย โพธิ์งาม" จนหมดหนี้ในที่สุด และทำให้แม่กลับมายิ้มได้อีกครั้ง หลังจากสู้ชีวิตเพื่อแม่มานาน
ล่าสุดหญิง ได้ให้รางวัลกับตัวเองเป็นของขวัญชิ้นใหญ่ที่สุดในรอบหลายปี เจ้าตัวเพิ่งถอยรถหรู BMW สีขาว มาขับ แน่นอนว่ารถสปอร์ตเปิดประทุนแบบนี้ สนนราคาหลายล้านบาทแน่นอน
ทั้งนี้ ในอินสตาแกรมของ น้องฉัตร ช่างแต่งหน้ามือทองของวงการ ได้โพสต์ภาพและข้อความแสดงความยินดี "รถพี่สาวสวยจังเลย กริ๊ดมาก BMW ป้ายแดง เงินสด! ดีใจกับพี่สาวจริงๆ สวย รวย เก่ง กตัญญู ต้องเธอคนนี้จริงๆ"
แต่ด้วยน้ำพักน้ำแรงที่หญิงเก็บหามาได้ ทั้งเล่นละคร เล่นละครเวที คอมเม้นเตเตอร์ หรือจะทำธุรกิจอาหารเสริมเป็นของตัวเอง เรียกว่าทำงานหนักขนาดนี้  การใช้เงินซื้อรถคันนี้ต้องบอกว่าเป็นความภาคภูมิใจของเจ้าตัวเป็นอย่างมาก เพราะหญิง ถอยรถออกมาด้วย "เงินสด"
สวยและกตัญญูแบบนี้ ต้องยกให้เธอเป็นคนเก่งของวงการบันเทิงอีกคน
เครดิตภาพ IG: nongchat