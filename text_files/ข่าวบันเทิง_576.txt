เมื่อเวลา 17.00 น. แพทย์โรงพยาบาลรามาธิบดี ได้ออกแถลงการณ์ชี้แจงความคืบหน้าอาการป่วยของพระเอกหนุ่ม "ปอ ทฤษฎี" เป็นฉบับที่ 11 โดยมีเนื้อหาใจความสำคัญ จำเป็นต้องทำการผ่าตัดให้อย่างเร่งด่วน เพื่อระบายเลือดที่ยังคั่งอยู่ภายในช่องปอด ซึ่งจะเริ่มทำการผ่าตัดในช่วงเย็นวันนี้
"ภาวะหัวใจเต้นผิดจังหวะและความดันเลือดควบคุมได้ยากขึ้น เนื่องจากมีเลือดออกในช่องเยื่อหุ้มปอดด้านซ้ายเพิ่มขึ้นอย่างต่อเนื่อง จนมีผลต่อการทำงานของหัวใจและระบบไหลเวียนเลือด ซึ่งเป็นสาเหตุทำให้ความดันเลือดต่ำ
เพื่อแก้ไขปัญหาเลือดในช่องเยื่อหุ้มปอดด้านซ้าย ทางคณะแพทย์จึงจำเป็นต้องทำการผ่าตัด เพื่อระบายเลือดในช่องเยื่อหุ้มปอด้านซ้ายอย่างเร่งด่วนในเย็นวันนี้ ผลการผ่าตัดจะแจ้งให้ทราบเป็นระยะต่อไป"