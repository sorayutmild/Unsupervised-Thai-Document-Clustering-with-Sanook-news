GTA V
ตอนนี้เกมส์ที่รอคอยแห่งปีของใครหลายๆคน Grand Thef Auto V (GTA V) ก็ออกมาให้เล่นกันเป็นที่เรียบร้อย โดยมาพร้อมคะแนนรีวิวสุดอลังการจากหลายสำนักข่าวเกมส์ ซึ่ง GTA V เป็นเกมส์ Open World ที่เก็บรายละเอียดต่างๆของความสมจริงไว้แทบครบถ้วนทุกอย่าง ไม่ว่าจะเป็นรายละเอียดเมือง รายละเอียดตัวละครผู้คน รายละเอียดกิจกรรมชีวิตชีวิตประจำวัน พาหนะต่างๆ นิสัยตัวละครของตัวเอกทั้งสามก็ต่างกัน และที่น่าสนใจก็คือ ทั้งสามตัวเอง ต่างก็มีมือถือสมาร์ทโฟนใช้ ซึ่งทั้งสามคนใช้มือถือคนละระบบกันเลย ไม่มีใครใช้เหมือนกันสักคน ซึ่งระบบมือถือของทั้งสามก็มีการลอกเลียนแบบมาจากระบบมือถือที่เรารู้จักกันดีในโลกจริงนั่นเอง เราลองมาดูสมาร์ทโฟนที่ทั้งสามคนใช้ในเกมส์กัน
คนแรกก็คือ Michael หนึ่งในตัวเอกภาคนี้ที่เป็นอดีตโจรปล้นธนาคารที่หนีรอดคดีมาได้ จนตอนนี้กลายเป็นเศรษฐีกำมะลอ แน่นอนว่าคนรวยอย่างเขาก็ต้องใช้สมาร์ทโฟนที่แพงที่สุดอย่าง iFruit ซึ่งเป็นมือถือที่ลอกเลียนแบบมาจาก iPhone นั่นเอง ดูหน้าตาจากภาพข้างล่างแล้วนับว่าเหมือนมากทีเดียว
GTA V
คนที่สองคือ Trevor อาชญากรมือเซียนหนึ่งในสามตัวละครเอก เขามีนิสัยเป็นตัวของตัวเอง ไม่ชอบตามใคร ก็เลยเลือกใช้ Windows Phone อันนี้ในเกมไม่ทราบว่ามันเรียกว่ามือถือระบบอะไร แต่ก็มีหน้าตาคล้ายกับ Windows Phone
GTA V
คนสุดท้าย Franklin หนุ่มอันตพาลผิวสี ที่เกิดและเติบโตในย่านชุมชนแออัด ถ้านับฐานะการเงินแล้ว เขายากจนที่สุดในบรรดาตัวเอก 3 คน ก็เลยใช้มือถือราคาประหยัด ซึ่งมีหน้าตาคล้ายๆ Samsung Galaxy ส่วนหน้าจอนั้นคล้ายๆจะเอา Android กับ Blackberry มาผสมๆกัน
GTA V
ก็จะเห็นได้ว่า GTA V เก็บรายละเอียดอย่างถี่ถ้วน ขนาดมือถือยังต้องเข้ากับนิสัยและฐานะของตัวละครเลย โดยมือถือของแต่ละครใน GTA V นี้มีไว้สำหรับใช้ดูเมล ดูข่าวสาร โทรติดต่อตัวละครอื่นๆ แชทกับกลุ่ม และถ่ายรูปก็ได้ด้วย
 