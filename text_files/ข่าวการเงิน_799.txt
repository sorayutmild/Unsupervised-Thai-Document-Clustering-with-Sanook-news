ศรีสะเกษ นครหลวงโปรโมชั่น เอาชนะคะแนนแบบไม่เป็นเอกฉันท์ต่อผู้ท้าชิงชาวเม็กซิกัน ฮวน ฟรานซิสโก เอสตราดา สามารถป้องกันเข็มขัดแชมป์โลกรุ่นซูเปอร์ฟลายเวท (พิกัดน้ำหนัก 115 ปอนด์) ของสภามวยโลก (WBC) ได้สำเร็จ
อ่านเพิ่มเติม -->  ลุ้นระทึก! "ศรีสะเกษ" ควงหมัดอัด "เอสตราด้า" ครบ 12 ยก เฮแต้มไม่เอกฉันท์ 
Sanook! Money เอาค่าตัวของ ศรีสะเกษ มาฝากกัน โดยเมื่อครั้งที่ขึ้นชิงเข็มขัดกับ โรมัน กอนซาเลซ ในไฟต์ก่อนหน้านี้นั้น "เจ้าแหลม" ศรีสะเกษ ได้รับค่าตัวไป 170,000 ดอลลาร์ หรือประมาณ 5.6 ล้านบาท
ส่วนในไฟต์นี้ที่บินไปขึ้นสังเวียนผ้าใบที่ เดอะ ฟอรัม อิงเกิลวูด รัฐแคลิฟอร์เนีย สหรัฐอเมริกา ศรีสะเกษได้รับค่าตัว 250,000 ดอลลาร์ หรือราว 8 ล้านบาท ขณะที่ผู้ท้าชิงได้ 100,000 ดอลลาร์ หรือประมาณ 3.2 ล้านบาท
และเชื่อเหลือเกินว่า หลังยอดแชมป์โลกขวัญใจมหาชนเดินทางกลับถึงเมืองไทย คงได้เดินสายรับทรัพย์อีกไม่น้อยเลยทีเดียว ตอนนี้ที่แน่ ๆ สปอนเซอร์หลักของ ศรีสะเกษ คือ เครื่องดื่มบำรุงกำลัง เอ็ม-150 จากค่ายโอสถสภานั่นเอง
 
 