หากใครเคยสงสัยว่าทำไมตัวเรานั้นไม่รวยสักที ในส่วนนี้เป็นได้จากหลายๆ สาเหตุ แต่สิ่งที่สำคัญอย่างนึงคือ นิสัยทางการเงินของเรานั้นเอง เพราะหากนิสัยทางเงินเราไม่ดี การจะรวยนั้นก็คงเป็นไปได้ยาก วันนี้มาสิจึงมีนิสัยเสียทางการเงินที่หากมีแล้วจะรวยยากมาฝากกัน

1. ไม่เคยเก็บออม
เป็นสิ่งแรกที่คนอยากรวยไม่ควรทำนั้นก็คือ การไม่เก็บออมนั้นเอง เพราะในหลายๆ ครั้งเมื่อถึงยามฉุกเฉินแล้วเราไม่มีเงินออมเลย ก็มักจะเจอกับปัญหาการกู้ยืมเงินและหนี้สินตามมา ซึ่งส่งผลให้เรารวยได้ยากขึ้นนั้นเอง เพราะมัวแต่ใช้หนี้ ดังนั้นหากเราไม่อยากลำบาก ก็ควรเก็บออมเงินให้เป็นนิสัยตั้งแต่วันนี้

2. ใช้จ่ายโดยไม่มีการวางแผน
การใช้จ่ายโดยไม่มีการวางแผนนั้น ถือว่าเป็นภัยร้ายของความรวยเลยทีเดียวเพราะ เราจะใช้จ่ายอย่างไม่มีเป้าหมายอยากได้อะไรก็ซื้อโดยไม่นึกถึงว่ามันเหมาะสมหรือไม่ ซึ่งจะส่งผลให้รายรับไม่เพียงพอต่อรายจ่ายได้อย่างไม่ยาก นอกจากนั้นหากรายจ่ายเกินรายรับไปมากๆ ก็ส่งผลทำให้เราเป็นหนี้สินได้อีกด้วย

3. ขยันกู้ยืมเงิน
ข้อนี้เป็นผลเสียอย่างชัดเจนจากการไม่มีเงินเก็บออมและไม่มีการวางแผนการใช้เงิน ซึ่งส่งผลให้เงินขาดมือ จนต้องกู้ยืมเงินมาใช้นั้นเอง ซึ่งส่วนนี้รวมถึงการรูดบัตรต่างๆ เอาเงินอนาคตมาใช้ด้วย ยิ่งเรานำเงินกู้มาใช้มาก ไม่ว่าจะใช้ในชีวิตประจำวันหรือซื้อของ เราก็จะยิ่งมีแต่หนี้สินเพิ่มมากขึ้นในทุกๆ วันไม่รู้จบ

4. ลืมตัวจ่ายง่ายๆ กับเงินเล็กน้อย
ของชิ้นเล็กๆ ราคาไม่แพง แต่ซื้อบ่อยๆ ถือเป็นรายจ่ายที่น่าจับตามองเป็นอย่างมาก หากลองนำมารวมๆ ดู เราก็จะเห็นว่าเป็นเงินจำนวนก้อนใหญ่มากได้ไม่ยาก ยิ่งหลายเดือนหรือปีก็ยิ่งมาก ดังนั้นเราจึงไม่ควรมองข้ามเงินจำนวนนี้ เพราะหากเราวางแผนดีๆ เราอาจจะนำมาเป็นเงินเก็บหรือเงินฉุกเฉินก็เป็นได้

5. เงินสำรองยามฉุกเฉินไม่มี
เพราะเราไม่รู้ว่าเหตุการณ์ฉุกเฉินจะเกิดขึ้นเมื่อไหร่ เช่น เราเจ็บป่วยหรือคนในครอบครัวเจ็บป่วยร้ายเเรง ล้วนแต่ต้องใช้เงินทั้งนั้น แต่หากเราไม่มีเงินฉุกเฉินเพื่อใช้จ่ายในส่วนนี้ ก็อาจจะต้องกู้ยืมเงิน เพื่อให้ผ่านเหตุการณ์นี้ไปได้ ซึ่งอาจะส่งผลต่อสุขภาพการเงินของเราในอนาคตได้ เช่น มีหนี้สิน เป็นต้น ดังนั้นเราควรมีเงินสำรองฉุกเฉินเก็บไว้บ้าง เพื่อที่จะได้ไม่ต้องเป็นหนี้นั้นเอง

6. ใช้จ่ายแพงเกินตัว
เป็นอีกหนึ่งสิ่งที่สำคัญมากๆ ไม่ว่ารายรับเราจะมากจะน้อยยังไง หากเราใช้จ่ายเกินตัวจากรายรับที่เรามี ย่อมไม่ดีแน่ๆ นอกจากจะทำให้ไม่มีเงินเก็บแล้วยังอาจจะทำให้เป็นหนี้สินด้วยก็ได้ ดังนั้นเราควรใช้จ่ายแต่พอดี อย่างพอเพียง ใช้ตามความจำเป็นและไม่เกินตัว มีเงินเก็บออม ก็ย่อมจะทำให้เรารวยได้ไม่ยากนั้นเอง

7. เชื่อคำโฆษณาโดยไม่คิดให้ดี
ในปัจจุบันนี้มีการแข่งขันและแย่งชิงของสินค้าและบริการกันเป็นอย่างมาก โดยมีการโฆษณาต่างๆ ออกมามากมายออกมาเพื่อดึงดูดเราๆ ซึ่งถ้าหากเราเชื่อโฆษณาโดยไม่คิดและวิเคราะห์ให้ดี ก่อนการตัดสินใจเชื่อและซื้อหรือใช้บริการ เราก็อาจถูกหลอกได้ง่ายๆ และทำให้เสียเงินโดยไม่จำเป็นได้
นิสัยเสียทั้งหมดที่เรานำมาพูดในวันนี้ หากเรายังมีอยู่ให้รีบแก้ไขโดยด่วน เพื่อไม่ให้ส่งผลเสียกับการเงินในอนาคตของเราและเปิดโอกาสร่ำรวยของเรานั้นเอง

ขอบคุณข้อมูล จาก : www.Masii.co.th