แมนนี่ ปาเกียว ยอดกำปั้นชาวฟิลิปปินส์ วัย 36 ปี ประกาศขอรีแมตช์ชกล้างตากับ ฟลอยด์ เมย์เวทเธอร์ จูเนียร์ นักชกไร้พ่าย ชาวสหรัฐฯ วัย 38 ปี อีกครั้ง พร้อมทั้งยอมรับว่าข้อมูลอาการบาดเจ็บที่ไหล่ของตัวเองรั่วไหลไปถึงหูเดอะมันนี่ ปาเกียว ยอมรับว่า ก่อนชกกับ ฟลอยด์ สภาพร่างกายเขาสมบูรณ์เพียง 60 เปอร์เซ็นต์เท่านั้น เนื่องจากมีอาการบาดเจ็บที่ไหล่ ซึ่งทำให้เขาต้องเข้ารับการรักษาด้วยการผ่าตัด รวมทั้งอาจจะต้องใช้เวลาพักฟื้นถึง 2-3 เดือน และก่อนชกได้ร้องขอให้มีการฉีดยา แต่กลับถูกปฏิเสธจากคณะกรรมการกีฬาประจำมลรัฐเนวาด้า แต่อย่างไรก็ดี ปาเกียว ยอมรับว่าตนเป็นฝ่ายแพ้ในไฟต์นี้และไม่ต้องการนำเรื่องอาการบาดเจ็บมาเป็นข้ออ้าง"ผมจำเป็นต้องฉีดยาเพื่อระงับอาการเจ็บที่ไหล่ แต่มันไม่ใช่สเตอรอยด์" "หากผมปล่อยหมัดฮุกและหมัดแย็บผมก็จะรู้สึกเจ็บ ผมผิดหวังมาก เพราะนี่คือครั้งแรกในการชกอาชีพของผมตลอดกว่า 20 ปี เขาห้ามผมใช้วิตามิน ห้ามกินน้ำดื่มในห้องแต่งตัว นี่คือเรื่องใหม่ทั้งนั้น""ผมต้องการรีแมตช์ หากเขาต้องการ เราโดนปล้นชัยชนะ แต่อย่างน้อยทุกคนก็รู้ว่าใครคือผู้ชนะ" ปาเกียว เผยขณะเดียวกัน ปาเกียว ให้สัมภาษณ์กับในสื่อบ้านเกิดด้วยว่าข้อมูลเรื่องอาการบาดเจ็บของเขาได้รั่วไหลออกไป "คุณจะเห็นได้ว่า เขาพยายามจับและดึงมือผม ที่เขาทำอย่างนั้นเพราะเขารู้ว่าผมเจ็บ ผมมั่นใจว่าเขารู้เรื่องนี้ เพราะใครบางคนนำเรื่องนี้ไปบอกเขา"
ชมคลิป ฟลอยด์ ต่อยไหล่ ปาเกียว เต็มแรง (นาที 2.18 - 2.27)
 