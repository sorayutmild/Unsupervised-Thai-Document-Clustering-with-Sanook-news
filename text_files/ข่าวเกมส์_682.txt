Planets³
หลัง จากที่เกม Minecraft ได้สร้างปรากฏการเกม sandbox  นำเสนอรูปแบบการเล่นอิสระใส่ไอเดียกันได้เต็มที่ ทำเอาแฟนเกมทั่วโลกติดหนึบ  ไม่น่าแปลกใจเลยว่าทำไมเราจึงเห็นเกมแนว sandbox  อีกมากมายหลายเกมที่ได้แรงบันดาลใจหรือจะเรียกว่าโคลนมาก็ไม่ผิดนัก  แต่สิ่งที่จะทำให้เกมโดดเด่นขึ้นคือนำเสนอสิ่งที่แตกต่างและลูกเล่นที่น่า สนใจมากขึ้น เราจะได้เห็นจากเกมพวก Terraria ,Starbound  รวมไปถึงเกมสุดฮิตอย่าง Rust  แต่วันนี้ผมจะนำเสนอเกมที่ใหม่ไปอีกคือ Planets³
Planets³
Planets³ คือเกมจากทีม Cubical Drift  ได้นำเสนอรูปแบบเกมที่เรียกได้เลยว่ามันแทบจะเป็น Minecraft ฉบับ HD  แต่สิ่งที่น่าสนใจคือตัวเกมได้นำเสนอโลกทั้งโลกที่เป็นทรงลูกบาศก์จริงๆ พร้อมกับกราฟฟิคที่ดูนุ่มนวลสวยงาม โดยเกมนั้นได้นำองค์ประกอบของเกม RPG  เข้าไปในโลก sandbox ไม่ว่าจะเป็นเนื้อเรื่อง เควส  โลกของเกมที่แบ่งเป็นชั้นๆ การเก็บสถิติตัวละคร ระบบคลาสอาชีพ  สกิลความสามารถ อิสระในการเลือกสไตล์การต่อสู้ ดันเจี้ยน บอส สมบัติ  ทางลับที่ซ่อนไอเท็มพิเศษ สร้างยานพาหนะและสามารถใช้มันได้จริงๆ ….เยอะไหม?
Planets³
ในตอนนี้เกม Planets³ ยังอยู่ในช่วงดีไซน์คอนเซ็ปของเกมอยู่  โดยเกมจะรองรับทั้งการเล่นคนเดียวและ co-op รวมไปถึงมีระบบ Client/Server  ซึ่งในตอนนี้เกมอยู่ในช่วงระดมทุนบน Kickstarter แถมลงบน Steam Greenlight  ให้เข้าไปติดตามกันแล้วด้วย กำหนดการปล่อยเกมอยู่ในเดือน ตุลาคม 2015 ครับ  รอกันยาวงานนี้  สุดท้ายนี้ลองดูวีดิโอคอนเซ็ปเพื่อให้เห็นภาพโดยรวมของเกมกันก่อนครับ




