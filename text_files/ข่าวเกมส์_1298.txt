FIFA Online 4 เปิดตัวเข้าสู่ยุคใหม่ รับช่วงฟุตบอลโลก 2018
FIFA Online 4
เมื่อไม่กี่วันก่อนทาง Nexon เปิดเว็บนับถอยหลังเปิดตัวโปรเจคเกมใหม่และวันนี้ก็ครบกำหนดแล้วเกมใหม่ที่ว่านั่นก็คือ FIFA Online 4 สุดยอดเกมฟุตบอลออนไลน์ภาคต่อ ที่ร่วมมือกันพัฒนาขึ้นโดยทาง Nexon และ Electronic Arts เพื่อจะให้เป็นยุคใหม่ของเกมฟุตบอลออนไลน์ ด้วยการใช้เอนจิ้นตัวใหม่ที่เป็น “next-generation engine” แต่ยังไม่เปิดเผยข้อมูลว่าเป็นเอนจิ้นเกมแบบไหน ซึ่งไม่เพียงแต่จะให้กราฟิกที่สวยงามขึ้น ทางด้านโมเดลตัวนักเตะ การเคลื่อนไหว บรรยากาศในสนามแข่ง ผู้ชม ภูมิอากาศ และแม้แต่ต้นหญ้าก็ยังทำให้สมจริงมากขึ้นกว่าเดิม แต่นี่ขาดไม่ได้ก็คือการปรับปรุง AI ของเกมให้มีความฉลาดและฟังค์ชั่นการทำงานที่หลากหลายมากขึ้น

ถึงจะดูว่าออกมาช้า แต่ Nexon เผยว่าจริงๆแล้ว FIFA Online 4 แอบซุ่มพัฒนามาถึง 5 ปีแล้ว ซึ่งที่ใช้เวลานานเพราะต้องสะสมเสียงตอบรับของผู้เล่น FIFA Online 3 มาใช้ในการพัฒนาและแก้ไขให้กับภาคใหม่นี้ และเพื่อตอบแทนผู้เล่นจากภาค 3 ทาง Nexon ก็จะมีของตอบแทนให้กับผู้เล่น FIFA Online 3 ที่จะย้ายมาเล่นใน FIFA Online 4 ด้วย แต่ยังไม่ได้เผยว่าจะให้อะไรตอบแทน (แล้วเซิร์ฟเวอร์ไทยล่ะจะได้ไหม) โดยทางเกาหลีใต้จะเปิดทดสอบ CBT ในเดือนธันวาคม 2017 นี้ และจะมีเนื้อหาเกมแนวต้อนรับมหกรรมฟุตบอลโลก 2018 ด้วย


 
Source:

http://mmoculture.com/2017/11/fifa-online-4-nexon-and-ea-reveals-sequel-to-popular-online-sports-game/
