คลิปเหตุระทึกกลางซอยโชคชัย 4 แก๊งวัยรุ่นรุมชายขาพิการ สุดท้ายถูกฟันคอเลือดอาบ-เสียชีวิต ตำรวจมาถึงที่เกิดเหตุ ก็ยังไม่เลิกรา
(1 พ.ค.) ผู้สื่อข่าวรายงานว่า โลกออนไลน์กำลังให้ความสนใจคลิปภาพเหตุการณ์ระทึกขวัญ กลุ่มคนร้ายรุมทำร้ายชายขาพิการ ก่อนจะฟันคอเสียชีวิตกลางซอย ย่านโชคชัย 4 แม้ตำรวจจะมาถึงที่เกิดเหตุก็ยังไม่สงบดี สังคมตั้งคำถามว่า กลุ่มผู้ก่อเหตุจะถูกดำเนินคดีใดๆ บ้าง
ผู้ใช้เฟซบุ๊กคุณ NK Ai Dem ได้โพสต์คลิปวิดีโอภาพเหตุการณ์ดังกล่าว เมื่อช่วงบ่ายที่ผ่านมา คลิปแรกเผยให้เห็นภาพกลุ่มชายฉกรรจ์ประมาณ 4-5 คน กำลังตะโกนต่อมาและท้าทาย ชายขาพิการสวมเสื้อสีขาว ก่อนจะเริ่มเหตุรุมทำร้ายกันอยู่ที่หน้าอู่ซ่อมรถแห่งหนึ่ง
ขณะที่อีกคลิปหนึ่งเผยให้เห็นช่วงที่เจ้าหน้าที่ตำรวจเดินทางมาถึง เหตุการณ์ยังชุลมุนวุ่นวาย มีเสียงกรีดร้องขอความช่วยเหลือ ขณะที่บริเวณหน้าอู่ซ่อมรถพบร่างอาบเลือดของผู้ประสบเหตุ เจ้าหน้าที่ตำรวจพยายามควบคุมสถานการณ์และนำตัวผู้ประสบเหตุไปโรงพยาบาล
ทั้งนี้ ข้อมูลจากผู้โพสต์คลิปวิดีโอดังกล่าวระบุว่า เป็นเหตุการณ์วิวาทภายในซอยโชคชัย 4 ผู้ประสบเหตุมีอาการป่วยขาพิการ ต่อสู้กับกลุ่มวัยรุ่นชายที่มารุม หลังถูกทำร้ายถูกอาวุธมีดฟันที่คอ เป็นเหตุทำให้เสียชีวิต และขณะที่เจ้าหน้าที่ตำรวจเดินทางมาถึง กลุ่มผู้ก่อเหตุยังคงอยู่ในจุดเกิดเหตุด้วย ก่อนจะถูกควบคุมตัวไป พร้อมกับคำถามจากสังคมว่า คดีดังกล่าวจะเป็นไปอย่างไรต่อไป
อย่างไรก็ตาม หลังจากคลิปภาพดังกล่าวถูกเผยแพร่ออกไป ผู้คนเข้ามาแสดงความคิดเห็นไปต่างๆ นานา แม้ว่าจะยังไม่ทราบรายละเอียดที่แน่ชัดว่า สาเหตุและต้นตอเกิดจากประเด็นอะไรกันแน่ แต่ภาพที่เห็นน่าจะช่วยเป็นหลักฐานในกับเจ้าหน้าที่ตำรวจได้ ซึ่งคดีดังกล่าวถือเป็นอาชญากรรมร้ายแรง สังคมก็ยังรอความคืบหน้าในคดีนี้เช่นกัน