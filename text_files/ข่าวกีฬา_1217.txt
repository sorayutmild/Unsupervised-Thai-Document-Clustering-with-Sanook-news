เรียกได้ว่าข้อเสนอมหาโหดจริงๆ เมื่อ เดลี่เมล สื่อดังแดนผู้ดี ตีข่าวว่า "เป๊ป กวาร์ดิโอล่า" เทรนเนอร์ชาวสเปน ขอวัดใจ เชลซี เมื่อเจ้าตัวยินดีรับตำแหน่งผู้จัดการทีมแบบถาวร ถ้าบอร์ดบริหารยอมให้เซ็นสัญญาแข้งใหม่ 10 คนเมื่อวันที่ 17 ธ.ค. ที่ผ่านมา "สิงโตน้ำเงินคราม" เพิ่งปลด โชเซ่ มูรินโญ่ กุนซือชาวโปรตุกีสออกไป เนื่องจากสถานการณ์ของทีมในลีกไม่ดีนัก รั้งอันดับ 16 ของตารางโดย กวาร์ดิโอล่า เคยปฏิเสธรับงานนี้มาแล้ว เมื่อปี 2012 หลังจาก "เดอะ บลูส์" คว้าแชมป์ ยูฟ่า แชมเปี้ยนส์ ลีก แต่ครั้งนี้ถือเป็นโอกาสดี เนื่องจากอดีตกุนซือ บาร์เซโลน่า มีโอกาสสูงที่อาจโบกมือลา บาเยิร์น มิวนิก หลังจบซีซั่นนี้อย่างไรก็ตาม แหล่งข่าวใกล้ชิด เผยว่า กุนซือวัย 44 ปี ไม่ค่อยพอใจทัพนักเตะปัจจุบันของเชลซี และจะเก็บข้อเสนองานนี้ไปพิจารณา หากทางสโมสรยินดีให้ปฏิรูปทีมใหม่ด้วยการซื้อผู้เล่นไม่ต่ำกว่า 10 คน