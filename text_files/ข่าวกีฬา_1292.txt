ยังแรงต่อเนื่อง สำหรับ "น้องเมย์-รัชนก อินทนนท์" เมื่อทะลุเข้ารอบชิงชนะเลิศ มาเลเซียน โอเพ่น เรียบร้อย หลังชนะ หวัง ยี่ ฮาน คู่ปรับเก่าจากจีน 2 เกมรวดการแข่งขันแบดมินตัน ซูเปอร์ซีรี่ส์ รายการ "มาเลเซียน โอเพ่น 2016" หญิงเดี่ยว รอบรองชนะเลิศ ที่กรุงกัวลาลัมเปอร์ ประเทศมาเลเซีย ชิงเงินรางวัลรวม 550,000 ดอลลาร์สหรัฐฯ (ประมาณ 19.25 ล้านบาท)รัชนก อินทนนท์ มือ 4 ของโลก พบกับ หวัง ยี่ ฮาน มืออันดับ 6 จากจีน ซึ่งที่ผ่านมาทั้งคู่เคยพบกันทั้งหมด 12 ครั้ง รัชนกไม่เคยเอาชนะได้เลยแต่วันนี้ผลปรากฏว่า "น้องเมย์" ยังฟอร์มแรงแบบฉุดไม่อยู่ เอาชนะนักตบสาวจีนไปได้ 2-0 เกม 21-11 และ 21-19 โดยในช่วงท้ายเกมที่สอง เมย์โชว์หัวใจนักสู้ ไล่จากตามหลัง 15-19 กลับมาชนะได้อย่างสุดยอดทำให้ผ่านเข้าสู่รอบชิงชนะเลิศ พบ "ไท่ ซื่อ ยิง" จากไต้หวัน มืออันดับ 9 ของโลกต่อไปซึ่งจากการได้เข้าชิงชนะเลิศทัวร์นาเม้นต์นี้ จะทำให้รัชนกกลับขึ้นไปเป็นมือ 2 ของโลกอีกครั้งแน่นอนในการจัดอันดับโลกครั้งหน้าอีกด้วย