(18 มิ.ย. 62) มีรายงานข่าวจาก เจ้าหน้าที่สำนักงานคณะกรรมการป้องกันและปราบปรามยาเสพติด ป.ป.ส. แจ้งว่า เมื่อเวลา 22.00 น. (17 มิ.ย. 62) ได้นำกำลังร่วมกับตำรวจกองบัญชาการปราบปรามยาเสพติด (ปส.) เข้าตรวจค้นบ้านหลังหนึ่งในหมู่บ้านเดอะเทอเรส ซอยรามอินทรา 65 ถนนรามอินทรา เขตบางเขน หลังจากสืบสวนหาข่าวทราบว่า ได้มีการลักลอบนัดส่งยาเสพติดที่หมู่บ้านดังกล่าว 
ทั้งนี้ เจ้าหน้าที่ได้ทำการจับกุมผู้ต้องหาได้ 3 ราย เป็นชาวไทย 2 ราย ซึ่ง 1 ในคนไทยที่ถูกจับกุมได้นั้นคือ "ปุ๊กกี้-ปริศนา พรายแสง" อดีตนักร้องดังยุค 90 พร้อมแฟนหนุ่ม และชาวไต้หวัน 1 ราย พร้อมของกลางเป็นยาเค หรือ เคตามีน จำนวน 5.2 กิโลกรัม ซึ่งขณะนี้เจ้าหน้าที่ตำรวจชุดจับกุมได้ควบคุมตัวไว้ในบ้านที่เกิดเหตุ เพื่อสอบสวนขยายผลผู้มีส่วนเกี่ยวข้องต่อไป
>> ช็อกอีกรอบ "ปุ๊กกี้ ปริศนา" เป็นคนจัดหา-ผลิตยาเสพติดให้แก๊งค้ายาไต้หวัน
>> ประวัติ ปุ๊กกี้ ปริศนา อดีตนักร้องดังยุค 90 กับเส้นทางชีวิตที่เต็มไปด้วยดราม่า