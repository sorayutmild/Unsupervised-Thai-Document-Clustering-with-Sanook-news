อดีตพนักงานปล่อยภาพ iPhone 6 ทิ้งทวนก่อนลาออก!!
มีการอัพเดทเกี่ยวกับภาพล่าสุดของ iPhone 6 ออกมาอีกแล้ว และครั้งนี้เป็นข่าวที่หลุดออกมาจากพนักงานของโรงงาน Foxconn เองชะด้วย เมื่อเว็บไซต์ชื่อดังอย่าง www.tmz.com ได้นำเสนอข่าวพร้อมภาพของ iPhone 6 แบบอัพเดทที่สุด

โดยเจ้าของภาพอ้างว่าภาพดังกล่าวนั้นเป็นภาพที่ได้มาจากเพื่อนของตน ซึ่งเป็นอดีตพนักงานในแผนกฮาร์ดแวร์ ของโรงงาน Foxconn ในประเทศจีน ได้ลักลอบถ่ายออกมาก่อนที่จะลาออกจากโรงงานดังกล่าว
สำหรับภาพดังกล่าวนั้นมีลักษณะของตัวเครื่องใกล้เคียงกับภาพที่หลุดอยู่บนโลกออนไลน์ ภาพไอโฟน 6 ที่เห็นนั้นแสดงให้เห็นส่วนของตำแหน่งเซ็นเซอร์เหมือนจะมีลักษณะที่เปลี่ยนแปลงไปเล็กน้อย แม้ภาพที่เห็นนั้นจะไม่ชัดเจนก็ตาม

ซึ่งหากใครจะพอจำกัดได้เหล่าภาพหลุดของรุ่นพี่ในตระกูลไอโฟน หรือไอแพด ที่ทยอยกันหลุดออกมากันอย่างสนุกสนานตลอดช่วงเวลาก่อนการเปิดตัวจะมาถึงนั้นมักเป็นของจริงเสมอ
ต่อจากนี้คงต้องรอลุ้นกันดูว่าในวันเปิดตัว 9 กันยายนที่กำลังจะมาถึงนี้ ลักษณะของรุ่นใหม่นั้นจะเป็นอย่างไร แต่บทเรียนทีผ่านๆ มาบอกทีมงานว่า "ภาพที่เห็นๆ มันของจริงชัดๆ"
Source TMZ