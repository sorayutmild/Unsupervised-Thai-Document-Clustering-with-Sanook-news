ภาพ: www.enkivillage.com/alcoholic-ketoacidosis.html           
            ทั้งเหล้าทั้งเบียร์ลองติดให้เข้าแล้ว จะหยุดดื่มกันดื้อๆ นั้นไม่ขอแนะนำ เพราะหากอยู่ดีๆ จากเคยได้รับแอลกอฮอล์เป็นประจำกลับไม่ได้ดื่มในเวลาที่เคยดื่ม ร่างกายจะปรับสภาพไม่ทัน รายไหนรายนั้นต้องมีอาการ “ลงแดง” ตามมาอย่างแน่นอน             นักดื่ม “สายอาชีพ” ที่ติดเหล้าหนัก แอลกอฮอล์จะมีผลต่อทุกเซลล์ของร่างกายโดยเฉพาะระบบประสาท เมื่อได้รับแอลกอฮอล์เป็นประจำ  สมองจะปรับตัวต้องการแอลกอฮอล์เพื่อการดำเนินชีวิตประจำวัน การทำงาน ความคิด อารมณ์ และการกระทำทั้งหมดขึ้นกับแอลกอฮอล์            เมื่อหักดิบหยุดดื่ม ไม่ทันข้ามวันรับรองว่ามีอาการลงแดงทุกคน ฉะนั้นหากตั้งใจจะงดเหล้าเข้าพรรษาที่จะถึงนี้แล้วล่ะก็ นักดื่มและญาติใกล้ชิด ต้องเตรียมแผนการรับมืออาการหนักหน่วงที่จะเกิดขึ้นในช่วง 1 – 7 วันไว้ด้วย บางคนอาจมีอาการน้อยแค่เนื้อตัวสั่น แต่สำหรับผู้ติดสุราอาการจะรุนแรงถึงขั้นประสาทหลอน ระดับขั้นของการลงแดง

ลงแดงธรรมดา 6 - 8 ชั่วโมงหลังจากหยุดดื่ม จะมีอาการคือ มือสั่น ใจสั่น คลื่นไส้ อาเจียน เหงื่อแตก หัวใจเต้นเร็ว นอนไม่หลับ ความดันสูง วิตกกังวล หงุดหงิด กระสับกระส่ายเหมือนหนูติดจั่น เป็นต้น โดยจะมีอาการรุนแรงที่สุดช่วง 24 – 36 ชั่วโมงหลังจากหยุดดื่ม และจะค่อยๆ ทุเลาและหายเองได้ภายใน 3 – 4 วัน 
ลงแดงซับซ้อน เมื่อหยุดดื่มหรือลดปริมาณการดื่มภายใน 1 วัน จะเริ่มจากอาการลงแดงแบบปกติก่อนแต่รุนแรงกว่า และมีอาการแทรกซ้อนทางจิตเกิดขึ้นร่วมด้วยภายใน 8 – 12 ชั่วโมง เช่น หูแว่ว หลงผิด เห็นภาพหลอน และมักเกิดอาการชักภายใน 12 – 48 ชั่วโมง ควรพบแพทย์เพื่อรับยาคลายเครียดและวิตามินบี และควรตรวจหาโรคที่เกิดจากสุรา เช่น โรคตับ และโรคหัวใจ ด้วย 
ลงแดงเพ้อคลั่ง อาการลงแดงที่รุนแรงที่สุด จะเกิดขึ้นภายใน 72 ชั่วโมงหลังจากหยุดหรือลดปริมาณการดื่ม ถือเป็นอาการฉุกเฉินที่ต้องไปหาหมอทันที  เพราะมีความเสี่ยงถึงขั้นตาย อาการเด่นๆ คือ สับสนเพ้อคลั่ง หงุดหงิดกระสับกระส่ายอย่างรุนแรง สูญเสียความทรงจำระยะสั้น ไม่รู้เวลา สถานที่ และบุคคล ประสาทหลอนคิดว่าจะมีใครมาทำร้าย อาจรุนแรงถึงขั้นทำร้ายตัวเองและคนอื่นได้ทางแก้อาการนอนไม่หลับ เพราะขาดเหล้า


ออกกำลังกายเช้า-เย็น แต่ไม่ควรเกิน 2 ทุ่ม
งดดื่มกาแฟ ชา และเครื่องดื่มบำรุงกำลัง หลังบ่าย 2
ไม่ดื่มน้ำหรือกินข้าวเย็นมากเกินไป และเลี่ยงอาหารรสเผ็ด
อย่านอนตอนบ่าย เพราะตกกลางคืนจะไม่ง่วง
ไม่นั่งทำงาน หรือเปิดทีวีในห้องนอน
ถ้าผ่านไป 30 นาทียังนอนไม่หลับ ให้ลุกจากเตียงทันทีไปสวดมนต์ อาบน้ำอุ่น หรือเปิดเพลงเบาๆ แล้วค่อยมาลองนอนใหม่
ฝึกนั่งสมาธิ และเข้านอนให้เป็นเวลา เปลี่ยนผ้าปูที่นอนหรือจัดห้องนอนใหม่ให้รู้สึกโล่งและนอนสบายที่สุด

เลิกเหล้า โทร.1413

[Advertorial]