รู้จักดาวราหูก่อนไหว้
ในทางดาราศาสตร์ดาวราหูไม่ได้มีตัวตนเหมือนกับดาวอื่นๆในระบบสุริยะจักรวาล แต่เป็นจุดตัดขาขึ้นระหว่างดวงจันทร์และดวงอาทิตย์ (Ascending Node) ถ้าจุดตัดนี้อยู่ในระนาบเดียวกันก็จะเกิดปรากฏการณ์สุริยุปราคา-จันทรุปราคา หรือที่มักเรียกกันว่าราหูอมอาทิตย์-อมจันทร์
พระราหูในพุทธศาสนา คัมภีร์อนาคตวงศ์ เขียนไว้ว่าพระสมณโคดมสัมมาสัมพุทธเจ้ ทรงพยากรณ์เรื่อง พระสัมมาสัมพุทธเจ้า 10 พระองค์ ในอนาคตให้แก่พระสารีบุตรเถระ ความโดยย่อคือ องค์พระศรีอาริยเมตไตรยจะได้ตรัสเป็นพระพุทธเจ้าเป็นปฐมที่ 1 และ อสุรินทราหูจะได้ตรัสเป็นพระพุทธเจ้าทรงพระนามว่าพระนารทะที่ 5

คาถาบูชาพระราหู

ขั้นตอนในการไหว้
หันหน้าไปทางทิศตะวันตกเฉียงเหนือจุดธูปเทียนแล้วเริ่มด้วยบทสวดพระราหู (ตั้งนะโม 3 จบ)
พระคาถาสุริยะบัพพา
กุสเสโตมะมะ กุสเสโตโต ลาลามะมะโตลาโม โทลาโมมะมะ โทลาโมมะมะโทลาโมตัง เหกุติมะมะ เหกุติฯ พระคาถาจันทบัพพา
ยัตถะตังมะมะ ตังถะยะ ตะวะตังมะมะตัง วะติตัง เสกามะมะกาเสตัง กาติยังมะมะ ยะติกาฯ กล่าวคำถวายเครื่องสังเวย คำถวายเครื่องสังเวยพระราหู นะโมเม พระราหูเทวานัง ธูปะทีปะจะปุปผัง สักการะวันทะนัง สูปะพะยัญชะนะสัมปันนัง โภชะ นานังสาลีนัง สะปะริวารัง อุทะกังวะรังอาคัจฉันตุ ปะริภุญชันตุ สัพพะทาหิตายะ สุขายะ พระราหูเทวามะหิทธิกา เตปิ อัมเหอะนุรัก ขันตุ อาโรคะเยนะ สุเขมะจะฯ ข้าพเจ้า(ชื่อนามสกุล)ขอบูชาพระราหูด้วยของดำ (8หรือ12) อย่าง 
ขอให้อิทธิพลของดาวราหูจงส่งผลดีแก่ดวงชะตาของข้าพเจ้า
ขอให้เกิดทางสว่างในหน้าที่การงาน
ขอให้มีสุขภาพที่แข็งแรงปราศจากโรคร้ายใดๆ
ขอให้มีสติในเรื่องความรัก
ขอให้ดาวราหูประทานพรโชคลาภและความสำเร็จแก่ข้าพเจ้า (อธิฐานเรื่องอื่นๆที่ปรารถนา).......เมื่อเสร็จพิธีแล้วควรลาและทานของไหว้อย่างละนิดเพื่อความเป็นสิริมงคลและสามารถเก็บไว้ทานต่อวันหลังได้
สิ่งสำคัญที่สุดสำหรับการไหว้ราหูนั้นคือเพื่อเป็นการเตือนสติให้กับตัวเองว่าหลังจากนี้ไปเป็นเวลา18เดือน จะคิดจะตัดสินใจไม่ว่าจะเป็นเรื่องใดๆก็ตาม ควรใช้สติ ใช้ปัญญา เพื่อให้เกิดทางสว่างในใจ และดาวราหูก็จะส่งผลให้ชีวิตของเรามีความสว่างและความสำเร็จในทุกๆเรื่องอย่างแน่นนอน
ขอบคุณข้อมูลจาก Fanpage Facebook:หมอช้าง ทศพรขอบคุณภาพประกอบจาก wikipedia