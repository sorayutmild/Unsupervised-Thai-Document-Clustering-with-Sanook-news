ดราม่าล่าสุดจากการแข่งขันโอลิมปิกเกมส์ 2020 เมื่อนักกรีฑาหญิงทีมชาติเบลารุสไม่ขอเดินทางกลับแผ่นดินเกิด จนเจ้าหน้าที่ตำรวจในสนามบินต้องประสานงานกันให้วุ่นสำนักข่าว CNN รายงานว่า คริสตินา ทิมานอฟสกายา นักวิ่งสาวทีมชาติเบลารุส วัย 24 ปี ขอลี้ภัยและต้องการให้ตำรวจญี่ปุ่นดูแลความปลอดภัย หลังจากที่เธอถูกคณะกรรมการโอลิมปิกเบลารุสสั่งให้บินกลับบ้าน เนื่องจากปัญหาความขัดแย้งกับโค้ชเดิมที ทิมานอฟสกายา เป็นตัวแทนทีมชาติเบลารุสลงแข่งในรายการวิ่ง 100 เมตรหญิง ซึ่งเป็นระยะที่เธอถนัดที่สุด แต่สุดท้ายมีชื่ออยู่ในทีมผลัด 4x400 เมตรหญิงด้วย เนื่องจากมีนักกีฬาคนนึงในทีมไม่ผ่านการตรวจเรื่องสารกระตุ้นเท่านั้นยังไม่พอ เธอยังถูกโค้ชจับลงแข่งขันในการวิ่ง 200 เมตรอย่างไม่ทันตั้งตัว ซึ่งเธอไม่ได้ซ้อมในระยะนี้อย่างจริงจังมาก่อน ทำให้เธอรู้สึกไม่พอใจและออกมาตำหนิถึงการตัดสินใจของทีมโค้ชและสมาคมกรีฑาเบลารุสจากเหตุดราม่าดังกล่าว ทำให้ วิคเตอร์ ลูคาเชนโก ประธานคณะกรรมการโอลิมปิกเบลารุส ผู้เป็นลูกชายของ อเล็กซานเดอร์ ลูคาเชนโก ประธานาธิบดีของประเทศที่อยู่ในตำแหน่งมานานกว่า 27 ปี ออกคำสั่งให้ทิมานอฟสกายาบินกลับประเทศทันที และมีแนวโน้มว่าเธออาจถูกตัดสินให้จำคุกเลยทีเดียวลมกรดสาวออกมาเผยว่า ตนไม่กลัวกับการถูกตัดออกจากทีมชาติเลย แต่กังวลเรื่องความปลอดภัยเมื่อเธอกลับถึงบ้านเกิดมากกว่า โดยเฉพาะอำนาจในมือของตระกูลลูคาเชนโกที่อาจส่งเธอเข้าคุกได้"ฉันต้องลงแข่งรายการผลัด 4×400 เมตรหญิง เพราะมีคนไม่ผ่านตรวจโด๊ป จึงต้องลงแข่งแทน""พอมาถึงโตเกียว ฉันรู้ว่าตัวเองต้องแข่งรายการ 200 เมตรอีก ซึ่งฉันไม่เคยทำมันเลย นี่เป็นการไม่ให้เกียรตินักกีฬา พวกเขาเลยจะส่งฉันกลับบ้าน แต่ฉันไม่ยอม ถ้ากลับไปฉันลำบากแน่" ทิมานอฟสกายา เผยทิมานอฟสกายา ไม่ยอมขึ้นเครื่องบินที่สนามบินฮาเนดะ และต้องการทำเรื่องขอลี้ภัยอยู่ในประเทศญี่ปุ่นต่อไป ทำให้คณะกรรมการโอลิมปิกสากลได้ส่งตัวแทนไปพูดคุยกับเธอ และจะพิจารณาหาทางออกในเรื่องนี้อีกครั้งล่าสุด วิคเตอร์ ลูคาเชนโก ประธานคณะกรรมการโอลิมปิกเบลารุส ได้ออกมาอธิบายว่า ทิมานอฟสกายาไม่ยอมแข่งขันเนื่องจากสภาพจิตใจไม่พร้อม และได้รับความเห็นจากจิตแพทย์แล้ว แต่ตัวนักวิ่งสาวก็สวนกลับทันทีว่าจิตใจและร่างกายเธอปกติดี เรื่องพบจิตแพทย์ที่ลูคาเชนโกอ้างก็เป็นเรื่องเหลวไหลทั้งสิ้น
