(ภาพประกอบข่าว)
ผู้สื่อข่าวรายงานว่า (5 พ.ย.) นายภูมิธรรม เวชยชัย เลขาธิการพรรคเพื่อไทย ให้สัมภาษณ์ผ่านเนชั่นชาแนล เปิดเผยว่า พรรคเพื่อไทยมีมติคว่ำร่าง พ.ร.บ.นิรโทษกรรม ปล่อยให้ทุกคดีเป็นไปตามกระบวนการยุติธรรม โดยนายภูมิธรรม ยอมรับ พ.ร.บ.นิรโทษ ทำให้ความขัดแย้งบานปลาย เพราะความเข้าใจไม่ตรงกัน ดังนั้นจึงถอย เพื่อรักษาเป้าหมายปรองดอง บอกอยากให้สังคมสงบ ก่อนเดินหน้าตามกรอบที่ควรจะเป็น พร้อมรับการตีความของส.ว.
"วันนี้เพื่อให้ทุกอย่างเข้าสู่สภาพปกติ ก็ยินดีกลับไปทบทวน ความเห็นสังคมแตกต่าง ต้องทำความเข้าใจกัน" นายภูมิธรรม กล่าว
อย่างไรก็ตามมีการตั้งข้อสังเกตว่าการที่พรรคเพื่อไทยมีมติคว่ำร่าง พ.ร.บ.นิรโทษกรรม ไม่สามารถทำได้จริง เพราะผ่านขั้นตอนของส.ส.ไปแล้ว โดยการพิจารณาร่าง พ.ร.บ.นิรโทษกรรม ขณะนี้อยู่ในขั้นวุฒิสภา 