เมื่อเวลา 15.30 น. วันที่ 16 ก.ค. ผู้สื่อข่าว "ข่าวสด" รายงานว่า พ.ต.ท.อดิเรก อติสัจจา สว.สส. สน.บางกอกน้อย รับแจ้งจากพลเมืองดีว่า มีชายกำลังกระทำอนาจารโดยใช้กล้องวีดีโอแอบถ่ายใต้กระโปรงผู้หญิงที่กำลังเดินซื้อของอยู่ที่ตลาดวังหลัง แขวงศิริราช เขตบางกอกน้อย กทม. จึงนำกำลังรุดไปตรวจสอบ พบชายสวมเสื้อกีฬาสีขาว สวมกางเกงยีนส์ขายาว เดินถือกล้องถ่ายภาพ ตามหลังหญิงสาวที่นุ่งกระโปรงสั้น หน้าตาดี คนหนึ่งอยู่ เจ้าหน้าที่จึงแสดงตัวขอเข้าตรวจค้น พบกล้องดิจิตอล ยี่ห้อฟูจิ รุ่นไฟน์พิกซ์ 1 เครื่อง และโทรศัพท์มือถือยี่ห้อโนเกีย รุ่น C2 1 ซึ่งภายในมีรูปถ่ายใต้กระโปรงของหญิงสาวหลายคน เจ้าหน้าที่จึงจับกุมนำตัวมาสอบสวน ทราบชื่อคือ นายสุวิทย์ ลายเสมา อายุ 44 ปี อยู่บ้านเลขที่ 51/41 ม.8 ต.บางกระสอ อ.เมือง จ.นนทบุรี
สอบสวน ให้การรับสารภาพว่า ทำงานรับจ้างทั่วไป โดยมีพฤติกรรมชอบใช้กล้องถ่ายรูปไปเดินแอบถ่ายใต้กระโปรงผู้หญิง ที่หน้าตาดี หุ่นดี และสวมใส่กระโปรงสั้นๆ โดยส่วนใหญ่ไปจะเดินที่ห้างเมเจอร์ปิ่นเกล้า เซนทรัลปิ่นเกล้า ตลาดวังหลัง และ ตลาดน้ำตลิ่งชัน ซึ่งเมื่อพบหญิงสาวที่พึงพอใจ ก็จะเดินตามแล้วใช้กล้องแอบถ่ายไปเรื่อยๆ จะเดินตามด้านหลัง ใช้กล้องเมื่อถ่ายคนอื่น เมื่อได้รูปจนพอใจแล้ว ก็จะนำกลับดูแล้วสำเร็จความใคร่ โดยไม่ได้นำไปเผยแพร่อินเตอร์เน็ต หรือทำแผ่นซีดีขาย สาเหตุที่เพราะแฟนสาวทำงานหนักไม่มีเวลาให้ได้ร่วมหลับนอนกัน ทำให้เวลาตนเกิดอารมณ์ทางเพศก็ต้องการหาตัวช่วย
จากการตรวจสอบของเจ้าหน้าที่พบไฟล์วีดีโอในกล้องที่ทำเป็นคลิปจำนวน 39 คลิป นอกจากนั้นยังพบภาพ น.ส.พิชญทัฬห์ จันทร์พุฒ หรือ น้องไบรท์ ผู้ประกาศข่าวรายการเรื่องเล่าเช้านี้ ในอิริยาบถสวมกระโปรงสั้น และภาพเรียวขา โดย นายสุวิทย์ ให้การ ชื่นชอบน้องน้องไบรท์ เป็นการส่วนตัว จึงถ่ายจากทีวีมาเก็บไว้ในเครื่องเจ้าหน้าที่จึงแจ้งข้อหา ก่อความเดือดร้อนรำคาญ มีโทษจำคุกไม่เกิน 1 เดือน ปรับไม่เกิน 1,000 บาท ก่อนส่งตัวให้ร้อยเวรดำเนินคดีต่อไป
ขอขอบคุณเนื้อหาข่าวจาก ข่าวสดออนไลน์