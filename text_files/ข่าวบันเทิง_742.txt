"บ๊วย เชษฐวุฒิ วัชรคุณ" หลังเลิกรากับ "ตุ๊ก ชนกวนันท์" หลายคนครหาว่าสาเหตุที่เลิกนั้นเป็นเพราะ "บ๊วย" เอง เขาต้องผ่านมรสุมชีวิตอย่างหนักจนถึงขั้น ไม่มีเงินพอที่จะใช้ได้อย่างสุขสบายเหมือนก่อน ด้วยความที่เขาคิดว่าตนนั้นสามารถจะทำได้ จากการผ่อนบ้าน และในเรื่องอื่นๆ จนทำให้เขาเกือบจะล้มลงเพราะปัญหาที่เข้ามาอย่างหยุดไม่อยู่
การพูดคุยในครั้งนี้ถือเป็นครั้งแรกที่ "บ๊วย" เปิดใจอย่างหมดเปลือกแบบไม่เคยเปิดที่ไหนมาก่อน ตอนแรกที่นั่งคุยกับบ๊วยนั้น "บ๊วย" ได้เล่าถึงเรื่องราวชีวิตที่ผ่านมา ว่าโดนคนว่าต่างๆ นานา
และด้วยกระแสข่าวของ "บ๊วย" มักจะออกมาทางด้านลบ แต่จริงๆ แล้วทุกวันนี้ ทั้ง "บ๊วย" และ "ตุ๊ก" ยังเป็นเพื่อนที่ดีต่อกัน สามารถคุยกันได้ และเรื่องลูกที่ "บ๊วย" ยืนยันว่าไม่ได้ทิ้งยังรักลูกที่สุดเหมือนเดิม
แต่จะให้กลับไปคบกับ "ตุ๊ก" นั้นคงไม่ได้เพราะชีวิตต้องเดินหน้าและครั้งนี้ "วู้ดดี้" ได้คุย "กิ๊ฟ วรรธนะ กัมทรทิพย์" เพื่อนสนิทเป็น 10 ปีของ "บ๊วย"  
ซึ่ง "กิ๊ฟ" เปิดเผยเรื่องราวการเป็นตัวตนของ "บ๊วย" ทั้งหมด เพราะด้วยความที่สนิท ทำให้ "กิ๊ฟ" รู้นิสัยที่แท้จริงไม่ว่าจะด้วยความที่ "บ๊วย" เป็นคนที่ไม่ชอบอะไรเหมือนๆ ใคร หรือยึดมั่นถือมั่นในเรื่องใดเรื่องหนึ่ง เชื่อมั่นในสิ่งนั้นจนเกินไป ทำให้บางครั้งเพื่อนสนิทต้องคอยเตือน เพราะกลัวว่าจะแย่มากไปกว่าเดิม แต่เขาไม่เคยเชื่อ จนต้องเจอกับตัวเองถึงจะยอมเชื่อ
ชีวิตของ "บ๊วย" เจอเรื่องราวต่างๆ มาจนคนมองว่า "บ๊วย" อาจเป็นคนไม่ดี แต่จริงๆ แล้วเขากลับตั้งใจทำสิ่งต่างๆ มีความคิดจนทุกวันนี้ กลับมาในบทบาทผู้อำนวยการโทรทัศน์ เอาชนะวิกฤตในชีวิตได้ด้วยความไม่กลัวปัญหา เรื่องราวชีวิตของ "บ๊วย" จากสวยหรูจนถึงทุกวันนี้ จะเป็นอย่างไรและอะไรคือสาเหตุที่แท้จริงที่ทำให้ชีวิตผกผันเช่นนี้
ติดตามชมเรื่องราวทั้งหมดได้ใน " WOODY (วู้ดดี้)" คืนวันอาทิตย์ที่ 20 กันยายน 2558 เวลา 21.45 - 22.45 น.ทางโมเดิร์นไนน์ทีวี