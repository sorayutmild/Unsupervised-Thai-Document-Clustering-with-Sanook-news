กลับมาพบกันตามสัญญากับมหกรรมมือถือครั้งใหญ่รอบกลางปี 2559 ที่คุณต้องไม่พลาด ‘Thailand Mobile Expo 2016 Hi-End’ รวมสุดยอดสมาร์ทโฟน แท็บเล็ต อุปกรณ์เสริมจากแบรนด์ชั้นนำมากมาย พร้อมโปรโมชั่นเสริมสุดคุ้ม ของแถมจัดเต็ม ส่วนลดมากจนต้องร้องขอชีวิต !
คราวนี้มีรุ่นเด่น น่าจับจองเป็นของเยอะทีเดียวครับ ตั้งแต่ระดับราคา 2-3 พันบาท จนถึงระดับเรือธง 2 หมื่นกว่าบาท และคาดว่า iPhone SE ที่หลายคนรอคอยจะวางจำหน่ายทันช่วงงานด้วย  สำหรับวันนี้มาดูรุ่นเด่นประจำงาน #mobilexpo จากแบรนด์ต่างๆ ที่มาออกบูธภายในงานกันครับ
Samsung Samsung Galaxy J1 mini

เป็นรุ่นเล็กสุดของ Samsung เลยก็ว่าได้ สำหรับ Galaxy J1 mini สมาร์ทโฟน Android ราคาประหยัด หน้าจอแสดงผลแบบ TFT ขนาด 4.0 นิ้ว ชิพประมวลผล Quad-Core 1.2 GHz รันบน Android 5.1, รองรับ 3G ใช้งานได้ 2 ซิมการ์ด หน่วยความจำขนาด 8 GB พร้อม RAM เพียง 786 MB เท่านั้น เหมาะสำหรับใช้งานพื้นฐานทั่วไป นอกนั้นมีครบทั้งวิทยุ FM เครื่องเล่นเพลง กล้องถ่ายภาพหน้าหลัง ทั้งนี้ Samsung ยังไม่ประกาศวางจำหน่ายรุ่นนี้ ณ วันที่ทำบทความ คาดว่าช่วงใกล้งานจะมีข้อมูลออกมาเพิ่มเติมครับ
Samsung Galaxy J5 (2016)

ถึงจะไม่ฮิตเท่า Galaxy J7 แต่น่าจะมีรุ่นภาคต่อของ Galaxy J5 ออกมาจำหน่ายพร้อมกัน สำหรับ Galaxy J5 (2016) ขยายหน้าจอใหญ่ขึ้นเป็น 5.2 นิ้ว (HD) พร้อมอัพกล้องเป็น 13 ล้านพิกเซล (F/1.9) ถ่ายสภาพแสงน้อยได้ดีขึ้น ชิพประมวลผล Snapdragon 410 + RAM 2GB ใกล้เคียงกับรุ่นเดิม ด้านแบตเตอรี่เพิ่มเป็น 3,100 mAh ใช้งานเต็มวันแบบไม่มีปัญหา รองรับ 4G LTE, ใช้งาน 2 ซิมการ์ด และมีให้เลือก 4 สีสัน คาดว่าราคาจะเปิดตัวไม่แพงมากนัก
Samsung Galaxy J7 (2016)

ส่วนตัวคิดว่าจะเป็นรุ่นฮิตของ Samsung แบบรุ่นแรกที่ผ่านมากับ Galaxy J7 (2016) ด้วยคุณสมบัติสเปคสูงขึ้นหลายด้าน ทั้งหน้าจอ Super-AMOLED ขนาด 5.5 นิ้ว (FHD) ชิพประมวลผล Exynos 7870 + RAM 3 GB แรงเทียบชั้นมือถือราคาหมื่นกลางๆ รองรับ 4G LTE ใช้งาน 2 ซิมการ์ด กล้องความละเอียด 13 ล้านพิกเซล พร้อมกล้องหน้า 5 ล้านพิกเซล และความจุแบตเตอรี่ 3,300 mAh มากกว่ารุ่นเดิมประมาณ 10% คาดว่ารุ่นนี้จะเปิดตัวแพงกว่ารุ่นแรกเล็กน้อย (ประมาณ 11,000 บาท) ส่วนของจริงจะมาเท่าไหร่ต้องรอติดตามครับ
Samsung Galaxy A5 (2016)

อัพจากซีรี่ย์ J มาเล่นซีรี่ย์ A สักหน่อยหากคุณมีงบประมาณเยอะขึ้น สำหรับ Galaxy A5 (2016) คาดว่าจะเป็นรุ่นที่ออกโปรโมชั่นแรงทีเดียว ด้านสเปคค่อนข้างน่าสนใจ หน้าจอ Super-AMOLED ขนาด 5.2 นิ้ว (FHD) แสดงผลคมชัด ขนาดบอดี้เล็กพกพาไม่ยาก เฟรมบอดี้โลหะอลูมิเนียม ชิพประมวลผล Octa-Core 1.6G Hz + RAM 2 GB รันบน Android 5.1.1 กล้องความละเอียด 13 ล้านพิกเซล พร้อม OIS ป้องกันเลนส์สั่นเวลาถ่ายกลางคืน รองรับ 4G LTE และใช้งาน 2 ซิมการ์ด รุ่นนี้สามารถลองเล่นตาม Shop ตัวแทนจำหน่ายก่อนตัดสินใจได้
Samsung Galaxy A7 (2016)

รุ่นยอดนิยมประจำ(ต้น)ปี 2559 ของ Samsung ด้วยรูปลักษณ์สวยงาม คุณสมบัติสเปคอลังการ หน้าจอขนาดใหญ่ พร้อมราคาจับต้องไม่ยาก ‘Galaxy A7 2016’ มาพร้อมกับหน้าจอ Super-AMOLED ขนาด 5.5 นิ้ว (FHD), ชิพประมวลผล Exynos Octa-Core + RAM 3 GB ทำงานรวดเร็วบน Android 5.1.1 ติดกล้องความละเอียด 13 ล้านพิกเซล พร้อมระบบ OIS ป้องกันเลนส์สั่น บันทึกวิดีโอ FHD และแบตเตอรี่ 3,300 mAh มีระบบ Fast-Charge เช่นเดียวกับรุ่นราคาแพง มีให้เลือก 4 สีสัน แน่นอนว่าสีชมพูมีวางจำหน่ายบ้านเราแล้วเช่นกัน
Samsung Galaxy Note 5

ถึงจะผ่านมาหลายสมรภูมิ แต่ยังน่าจับจองเป็นอย่างยิ่งกับ ‘Galaxy Note 5’ ด้านจุดขายแตกต่างทั้งหน้าจอขนาดใหญ่ 5.7 นิ้ว (QHD) แสดงผลคมชัด แถมเขียน – วาดภาพบนหน้าจอด้วย S-Pen ได้อีกด้วย แรงเร็วด้วยชิพประมวลผล Exynos 7420 + RAM 4 GB ทำงานรวดเร็วทันใจ ด้านซอฟท์แวร์อัพเกรด Android 6.0 (Marshmallow) เป็นที่เรียบร้อย ติดกล้องความละเอียด 16 ล้านพิกเซล มีระบบ OIS รูรับแสง 1.9 ถ่ายแสงน้อยดีเยี่ยม บอดี้โลหะ ฝาหลังแบบกระจก สวยงามครับโดยเฉพาะสีทอง ทั้งนี้ Galaxy Note 5 ไม่สามารถเพิ่ม microSD ภายนอกได้ ตรงนี้ต้องบริหารพื้นที่ความจุภายในสักหน่อย ทั้งนี้ ราคามีลุ้นว่าจะได้เห็นต่ำกว่า 20,000 บาท ถ้าไม่รีบแนะนำให้รอดูในงานครับ

สนับสนุนเนื้อหา:  www.thailandmobileexpo.com