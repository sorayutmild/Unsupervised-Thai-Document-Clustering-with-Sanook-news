EA แจกโหลด Battlefield 3 ฟรี ถึง 4 มิถุนายนนี้
Battlefield 3
โครงการให้เล่นฟรีไม่คิดเงินจาก Origin ของ EA กลับมาอีกครั้ง ซึ่งโครงการนี้เป็นนโยบายของ EA ที่ต้องการให้ผู้เล่นสามารถไปลองเล่นเกมเก่าๆบางเกมที่ขายอยู่ใน Origin ได้แบบฟรีๆ ในช่วงเวลาที่กำหนด โดยหากโหลดไปแล้วก็จะสามารถเล่นฟรีไปได้ตลอด ไม่มีการล็อคเมื่อหมดเวลาแล้วแต่อย่างใด ซึ่งคาดว่าเป็นนโยบายของทาง EA ที่จะผลักดันให้มีผู้มาใช้บริการของ Origin มากขึ้น เพื่อจะแข่งขันกับ Steam ของ Valve นั่นเอง โดยเกมที่จะแจกฟรีทุกเกมก็จะเป็นเกมของ EA เองเท่านั้น
สำหรับเกมล่าสุดที่กำลังแจกฟรีอยู่นี้ก็คือ Battlefield 3 (หลังจากเดือนก่อนประเดิมด้วย Dead Space ภาคแรก) ซึ่งตอนนี้ Battlefield 4 ก็ออกมาให้เล่นแล้ว ตัวเกม Battlefield 3 ก็มีคนเล่นอยู่น้อยกว่าเมื่อก่อน โดยเฉพาะโหมด Multiplayer ที่คงร้างกว่าแต่ก่อนพอสมควร แต่สำหรับคนที่ยังไม่เคยเล่น ก็ถือว่าลองโหลดมาเล่นดูเฉยๆๆก็ได้ครับ ฟรีไม่เสียเงินอยู่แล้ว
ดาวน์โหลด Battlefield 3 ฟรี! ได้ที่ (ต้องสมัคร Origin ก่อนนะ)
https://www.origin.com/th-th/store/buy/battlefield-3/pc-download/base-game/standard-edition
ที่โหลดฟรีนี้เป็น Battlefield 3 เวอร์ชั่นปกติเท่านั้น ไม่ใช่ Premium Edition ที่รวม DLC ทั้งหมดและของแถม
หมดเขตดาวน์โหลดฟรี วันที่ 4 มิถุนายน 2014
Plants vs Zombies
นอกจาก Battlefield 3 แล้วก็ยังมี Plants vs Zombies ภาคแรกให้โหลดฟรีด้วยนะ ถึงวันที่ 17 มิถุนายนนี้
https://www.origin.com/th-th/store/buy/plants-vs-zombies/mac-pc-download/base-game/standard-edition