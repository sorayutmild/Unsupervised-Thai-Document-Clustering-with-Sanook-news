กลายเป็นประเด็นร้อนขึ้นมาทันที หลัง "ตั๊ก มยุรา" พิธีกรของงาน NineEntertain Awards 2014  จี้ถามครอบครัวฉัตรบริรักษ์ ขณะขึ้นมารับรางวัลครอบครัวแห่งปี จากไนน์เอนเตอร์เทน อวอร์ด ว่า "น้องวันใหม่" สมาชิกคนใหม่ของบ้าน เป็นลูกของหนุ่มๆ คนไหน จนกระทั่งพระเอกหนุ่มชื่อดัง "บอย ปกรณ์" พี่ชายคนโตของบ้านฉัตรบริรักษ์ ต้องตอบว่าเป็นลูกบุญธรรม โดยกลุ่มผู้ชมที่ได้ดูการถ่ายทอดสดแสดงความไม่พอใจ เนื่องจากคำถามดังกล่าวเป็นเรื่องละเอียดอ่อน 
ล่าสุด ตั๊ก มยุรา ได้โพสต์ขอโทษผ่านอินสตาแกรมเกี่ยวกับกรณีดังกล่าวว่า "ต้องขอโทษ ไม่มีในสคริปต์ค่ะ พี่ไม่เคยสัมภาษณ์บอย ไม่เคยร่วมงานกัน ไม่ได้ตาม IG บอยด้วย นึกว่าเป็นหลาน แล้วไม่รู้ว่าบอยได้รางวัลนี้ เห็นเด็กน่ารักก็เลยอยากถามแทน ขอโทษค่ะ"
ทั้งนี้ กลุ่มแฟนคลับของ "บอย ปกรณ์" และ "น้องวันใหม่" ได้เข้ามาแสดงความคิดเห็นเกี่ยวกับกรณีดังกล่าวว่า "ตั๊ก มยุรา" อาจไม่ทราบจริงๆ และครอบครัวฉัตรบริรักษ์ก็ไม่คิดปิดบังเรื่องที่รับน้องวันใหม่เป็นลูกบุญธรรม 