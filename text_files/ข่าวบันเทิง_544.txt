เกิดเป็นกระแสฮือฮาอยู่พักหนึ่ง สำหรับภาพหลุดสาวเปลือยขณะนอนหลับอยู่ในห้องพักส่วนตัว ซึ่งหลายคนต่างวิจารณ์ว่าผู้หญิงคนนั้นหน้าคล้ายนักแสดงสาวเซ็กซี่ "ลูกตาล อาริษา วิลล์" ล่าสุดเจ้าตัวได้ออกมางานหลังผ่านเรื่องมาได้2เดือน เธอจึงออกมาเปิดใจยอมรับว่า ได้เดินหน้าแจ้งความกับตำรวจหลังมีความหลุดเป็นที่เรียบร้อยแล้ว แต่ไม่ขอพูดถึงรายละเอียดอะไรมาก พร้อมบอกทราบตัวคนปล่อยภาพ แต่ขออโหสิกรรมให้เนื่องจากเขาได้เสียชีวิตลงแล้ว
ก่อนหน้านี้ที่มีภาพหลุดออกมา อยากจะชี้แจงอะไรบ้างไหม?"จริงๆ ไม่ได้มีอะไรอยากจะชี้แจงนะคะ เพราะว่าตอนนี้ก็ปล่อยให้เป็นเรื่องของเจ้าหน้าที่ตำรวจ ตาลได้แจ้งความไว้เรียบร้อยแล้ว แต่ยังไม่อยากจะพูดอะไรเยอะ ไม่อยากให้มันเสียรูปคดีค่ะ"
ภาพนั้นเป็นภาพเราจริงๆ ใช่ไหม?"ไม่ขอพูดแล้วกันค่ะ เอาเป็นว่าไปแจ้งความเรียบร้อยแล้ว"
พอทราบตัวคนที่ถ่ายหรือยัง?"จริงๆ แล้วทางตำรวจกับทางทนายไม่อยากจะให้ตาลพูดอะไรเยอะกับทางสื่อนะคะ เอาไว้เดี๋ยวก็คงได้รู้กัน แต่ว่าคนผิดก็ต้องได้รับผิดตามโทษอยู่แล้ว"
ข่าวว่าแฟนเก่าเราเป็นคนปล่อยภาพออกมา?"ไม่ใช่ค่ะ พอทราบตัวคนปล่อยค่ะ อย่าเพิ่งพูดอะไรดีกว่าค่ะ เดี๋ยวจะกระโตกกระตากไป"
ไปแจ้งความไว้เมื่อไหร่?"แจ้งไว้ตั้งแต่ก่อนตาลไปอเมริกาประมาณสองเดือนที่แล้ว"
แสดงว่าพอภาพหลุดออกมา เราก็เข้าแจ้งความเลย?"ใช่ค่ะ ปรึกษาทนาย และเข้าไปแจ้งความเลย เอาเป็นว่าตอนเข้าไปแจ้งความตอนแรกแจ้งในเรื่องของตัวคนทำ แต่ว่า ณ ตอนนี้เขาก็ได้เสียชีวิตไปแล้วด้วย ตาลก็อโหสิกรรมไป แต่มันยังมีในเรื่องของ พรบ.เกี่ยวกับคอมพิวเตอร์อะไรนี้อยู่"
ใช่คนที่เดียวกันกับที่ตาลเขียนในไอจีว่าขออโหสิกรรมหรือเปล่า?"ใช่ค่ะ"
พอทราบไหมว่าเขาเป็นอะไรถึงเสียชีวิต?"คงรับกรรมมั้งคะ ไม่รู้เหมือนกัน"
เขาเสียชีวิตแล้ว แบบนี้เราจะเอาผิดกับใคร?"จริงๆ ตาลไม่ได้จะเอาผิดกับใครแล้ว แต่ว่ามันยังมีในเรื่องของพรบ.คอมพิวเตอร์ บางสื่อที่เขียนเลยว่าเป็นชื่อตาล และมีรูปภาพประกอบด้วย บวกกับเนื้อหาที่มันไม่ใช่เลย พาดพิงถึงบุคคลที่สาม เป็นพระเอกอะไรแบบนี้ ซึ่งอันนี้มันมั่วมาก ตาลก็ฟ้องไป ส่วนสื่ออื่นที่เล่นภาพด้วยตาลก็ไมแน่ใจเหมือนกันว่าจะเป็นยังไง เพราะตอนนี้มันกฎหมายใหม่ ส่วนมากจะลงกันแบบหลบๆ เบลอๆ อยู่แล้วใช่ไหมคะ แต่มีบางสื่อที่เขียนเป็นชื่อเราเลย แล้วไม่เบลอภาพ"
ความรู้สึกแรกหลักจากที่ทราบข่าวว่ามีภาพเราหลุดออกมาคืออะไร?"มันเสียใจเหมือนกันแหละ คือเราไม่ได้รู้ตัวใช่ไหมคะ แต่พยายามมีสติ ไปต่างประเทศเพื่อพักผ่อน จนตอนนี้ไม่มีอะไรแล้ว"
คนรอบข้างให้กำลังใจเราอย่างไรบ้าง?"ให้กำลังใจทุกคนเลยค่ะ ไม่มีใครมาด่า ทุกคนเห็นใจตาล และรู้ว่าเป็นฝ่ายถูกกระทำ"
แต่ข่าวออกมาค่อนข้างแรงว่า ภาพหลุดนั้นคือตอนที่เรากำลังอัพยา?"คือคนเขาจะพูดยังไง เขาก็พูดได้อยู่แล้วค่ะพี่ แต่ ณ ตอนนั้นคือตาลหลับ ไม่ทราบว่าโดนมอมยาไหม แต่ตาลไม่อยากพูดถึงคดีนี้แล้ว เพราะตาลได้ปรึกษาทางตำรวจกับทนายแล้วว่าจะเล่นคดีไหนดี แต่เขาไม่แนะนำให้ไปฟ้องเรื่องของการโดนมอมยาหรืออะไร มันจะตรวจสอบลำบาก ณ ตอนนี้ทุกอย่างก็จบแล้ว คนที่ทำก็ตายไปแล้ว"
เพราะภาพหลุดออกมาเลยทำให้เราตัดสินใจไปใช้ชีวิตที่เมืองนอกใช่หรือเปล่า?"ไม่เกี่ยวค่ะ ตาลไปพักผ่อน แล้วรู้สึกสบาย มีครอบครัวอยู่ที่นั้น อยู่เมืองไทยตาลตัวคนเดียวด้วย"
กระทบกับผลงานเราไหม?"ตาลยังมีละครที่จะออนอยู่ ส่วนมีผลกระทบไหม ตาลไม่ทราบ ตาลไม่รู้ว่าคนเขาจะมองเราเปลี่ยนไปหรือเปล่า ตาลสารถที่จะใช่ชีวิตอยู่ที่เมืองไทยต่อไปได้ แต่ตาลมองว่าอนาคตของตาลต้องการอะไรที่มั่นคงกว่านี้"
มีละครที่โดนถอดตัวออกบ้างไหม?"ไม่เชิงโดนถอดค่ะ แต่บทมันไม่เหมาะกับเรา เคยคุยกับผู้ใหญ่ไว้แล้วว่าถ้าเป็นบทที่ตลกๆ เราเล่นมาหลายเรื่องแล้ว"
ผู้ใหญ่ที่ช่องว่าอย่างไรบ้าง?"ท่านบอกให้ไปพักผ่อนค่ะ ไม่มีอะไร"
สภาพจิตใจเราตอนนี้เป็นอย่างไรบ้าง?"ดีขึ้นเยอะแล้วค่ะ ร้อยเปอร์เซ็นต์แล้ว มันผ่านมาแล้ว เรามีครอบครัวที่รักเรา มีอนาคตที่ต้องเดินต่อไป"
จะกลับมาอยู่ไทยนานแค่ไหน?"กลับมาอยู่แค่เดือนเดียวค่ะ เดี๋ยวก็บินไปแล้ว ไปทำธุรกิจ กะว่าเปิดร้านทำเล็บก่อน ไปอยู่กับคุณพ่อด้วย เพราะคุณพ่อมีโรงงานอยู่ที่นั้นอยู่แล้วค่ะ หลักๆ จะอยู่ที่นั่น แต่อาจจะบินไป บินมา ถ้ามีงานที่ต้องถ่ายตาลก็จะบินกลับมา"
เราคิดจะลาวงการเลยหรือเปล่า?"ด้วยอายุที่เยอะขึ้น และมีเด็กใหม่ๆ เข้ามา เราคิดมานานแล้ว ไม่ถึงกับลาวงการ แต่คิดว่าจะเล่นละครแบบนี้ไปอีกนานแค่ไหน พอเริ่มที่จะทำธุรกิจ และคุณพ่อยังอยู่ด้วย เลยคิดว่าคงต้องเริ่มทำอะไรสักทีแล้ว"
เครดิตภาพ IG: louk_tan