
ต้องชื่นชมความตาไวของ 2 พระเอกจริงๆ ที่สามารถช่วยนางเอกสาว “แต้ว ณฐพร” ที่เกือบตกเวทีคอนเสิร์ต “LOVE IS IN THE AIR” ของช่อง 3 โดยขณะที่สาวแต้วกำลังร้องเพลงแต่ทางเดินของเวทีมีจุดที่เป็นช่องไว้ให้นักแสดงโผล่มาจากด้านล่าง โดยใช้ไฮดรอลิกส์ยกขึ้น ได้ทรุดลงไปขณะสาวแต้วเดินผ่าน
โชคดีที่ “ณเดชน์ คูมิกิยะ” และ “เคน ภูภูมิ” คว้าตัวสาวแต้วไว้ทัน เพราะอาจจะร่วงลงไปและได้รับบาดเจ็บทั้ง 3 คน แถมยังแสดงต่อแบบไม่มีสะดุด ซึ่งแฟนคลับที่นั่งอยู่ชั้นบนสามารถถ่ายคลิปวินาทีดังกล่าวไว้ได้ และเอามาแชร์ให้ดูในโลกออนไลน์
ต้องชื่นชมทั้งสาวแต้ว และ 2 พระเอกหนุ่ม ที่มีสปิริตแรงจริงๆ จ้า