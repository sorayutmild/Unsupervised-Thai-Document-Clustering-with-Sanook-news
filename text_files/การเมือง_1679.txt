จากกรณีที่ คณะกรรมการโรคติดต่อแห่งชาติ มีมติเมื่อวันที่ 12 กรกฎาคมที่ผ่านมา ให้ยกเลิกใช้วิธีการฉีดวัคซีนป้องกันไวรัสโควิด “ซิโนแวค” 2 เข็มต่อเนื่อง โดยปรับสูตรวัคซีนใหม่ เป็นฉีดวัคซีนสลับชนิดกัน โดยให้ฉีด “ซิโนแวค” เป็นเข็มที่ 1 ตามด้วย “แอสตร้าเซนเนก้า” เป็นเข็มที่ 2 พร้อมมีคำสั่งให้ทุกโรงพยาบาลเริ่มดำเนินการได้ทันทีนั้น
ล่าสุด (13 ก.ค.)  ผู้สื่อข่าวรายงานว่า ระหว่างการประชุมคณะรัฐมนตรี (ครม.) ผ่านระบบวิดีโอคอนเฟอเรนซ์นั้น ที่ประชุมได้มีการเปิดคลิปวีดิโอแถลงสถานการณ์โควิดประจำวัน ของ องค์การอนามัยโลก (WHO) ที่ได้พูดคุยถึงเรื่องการสลับชนิดฉีดวัคซีน
พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม กล่าวต่อที่ประชุมถึงเรื่องนี้ว่า ขอให้ผู้ที่เกี่ยวข้อง กลับไปพิจารณาเรื่องการสลับฉีดวัคซีนให้กับประชาชน
นายกรัฐมนตรี ย้ำว่า เรื่องนี้ต้องศึกษาให้ชัด เพราะจะเกี่ยวข้องกับการนำเข้าวัคซีนด้วย จึงขอฝากไปศึกษา โดยคำนึงความปลอดภัยของประชาชนเป็นหลัก
ขณะที่นายอนุทิน ชาญวีรกูล รองนายกรัฐมนตรี และ รัฐมนตรีว่าการกระทรวงสาธารณสุข ชี้แจงว่า แนวทางปรับการฉีดวัคซีนสลับยี่ห้อ เป็นการศึกษาของกระทรวงสาธารณสุข โดยศึกษาตัวอย่างในไทยแล้วว่า มีผลดี สามารถป้องกันการระบาดของวัคซีนกลายพันธุ์ได้มากกว่าการฉีดยี่ห้อเดียวกัน 2 เข็ม

 หมอยง แจงปมสลับวัคซีนซิโนแวค-แอสตร้าเซนเนก้า ลั่นไวรัสไม่รู้หรอกเป็นยี่ห้อไหน
องค์การอนามัยโลกเตือน “เสี่ยง” ฉีดวัคซีนแบบผสม ยังไม่มีฐานข้อมูลรองรับ
"หมอยง" เผยผลวิจัยฉีดวัคซีนสลับชนิด เชื่อฝรั่งตามไม่ทัน ท้อใจให้ความรู้แต่เจอดราม่า
บอร์ดโรคติดต่อฯ มีมติยกเลิกใช้ซิโนแวค 2 เข็ม ปรับสูตรใหม่ฉีด SV+AZ ให้ทุก รพ. เริ่มเลย
