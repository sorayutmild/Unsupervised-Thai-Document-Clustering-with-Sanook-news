กลุ่มพันธมิตรฯ ฮือฮา!! พี่ชาย ธิดา ถาวรเศรษฐ์  มอบเงินช่วย 8,000 บาท เผยตระกูลไม่ใช่เสื้อแดง พี่น้อง 17 คนมีเสื้อแดงเพียงคนเดียวเท่านั้น
(29 ก.ค.) ผู้สื่อข่าวรายงานว่า ที่ห้องทักษิณาลัย โรงแรมสยามธานี อ.เมือง จ.สุราษฎร์ธานี กลุ่มพันธมิตรประชาชนเพื่อประชาธิปไตย ได้จัดเสวนาเดินหน้ารวมพลัง ปฏิรูประเทศไทย โดยมีประชาชนจากหลายจังหวัดในภาคใต้เข้าร่วมฟังกว่า 500 คน ภายหลังจากการเสวนา นายนิพนธ์ ถาวรเศรษฐ์ ชาว อ.ท่าชนะ จ.สุราษฎร์ธานี พี่ชายนางธิดา ถาวรเศรษฐ์ ประธานแนวร่วมประชาธิปไตยต่อต้านเผด็จการแห่งชาติ(นปช.) นำเงินสดจำนวน 8,000 บาท มอบให้กลุ่มพันธมิตรฯ ผ่านทาง พล.ต.จำลอง ศรีเมือง ท่ามกลางความฮือฮาของกลุ่มผู้ชุมนุมที่มาร่วมงาน
โดยนายนิพนธ์ กล่าวว่า ตระกูลถาวรเศรษฐ์มีพี่น้องทั้งหมด 18 คน ขอประกาศให้ประชาชนเข้าใจด้วยว่า ตระกูลของตนเองไม่ใช่เสื้อแดง พี่น้อง 17 คนมีเสื้อแดงเพียงคนเดียวเท่านั้น