ทุกวันนี้ผู้ใช้โทรศัพท์ไอโฟนจำนวนไม่น้อย ชาร์จแบตไม่ถูกวิธี ยิ่งนานก็ยิ่งเป็นการทำร้ายโทรศัพท์อย่างเงียบ ๆ แต่ต่อเนื่อง จนวันหนึ่งแบตตารี่ลิเธียม-ไอออน ต้องเสียหายไป และ 7 พฤติกรรมการชาร์จต่อไปนี้ ถ้าคุณทำอยู่เห็นที่จะต้องรีบเปลี่ยนนิสัยการชาร์จเสียใหม่แล้ว

ชาร์จจนเต็ม 100 เปอร์เซนต์ : การชาร์จโทรศัพท์จนเต็ม ๆ 100 เปอร์เซนต์นั้น จริง ๆ แล้วไม่ใช่เรื่องที่จำเป็นเลย หลาย ๆ คนคิดว่าการชาร์จจนเต็มนี้ จะทำให้แบตตารี่ไม่เสื่อมเร็ว แต่ผู้เชี่ยวชาญบอกว่า ให้โทรศัพท์ มีพลังงานอยู่ในระหว่าง 30 ถึง 80 เปอร์เซนต์ ถือว่าใช้ได้ ในระดับแบตตารี่ขนาดนี้ โทรศัพท์จะทำงานได้ดี มีประสิทธิภาพ ดังนั้นสิ่งที่หลาย ๆ คนทำก็คือ การชาร์จทิ้งไว้ทั้งคืน กลับไม่ใช่เรื่องดีเลย การชาร์จที่ละนิด แต่ชาร์จบ่อย ๆ จะดีกว่า

คุณปล่อยให้โทรศัทพ์ แบตหมดเกลี้ยง : แบตตารี่ลิเธียม-ไอออนนั้น จะเสื่อมหากพลังงานเหลือน้อย ดังนั้น คุณต้องพยายามหลีกเลี่ยงการใช้งานจนแบตตารี่ต่ำ หรือหมดไปเลย หากเป็นเช่นนี้บ่อย ๆ ก็จะทำให้แบตตารี่ ค่อย ๆ เสื่อมลงเรื่อย ๆ
www.istockphoto.com
นำโทรศัพท์ไปไว้ในที่มีความร้อนสูง : อย่างเช่น ทิ้งไว้กลางแดด ไม่เป็นผลดีแน่นอน เพราะแบตตารี่ ไม่ชอบที่อุณหภูมิสูง การที่ต้องอยู่ในสภาพอากาศที่ร้อน หรือเย็นเกินไป ทำให้โทรศัพท์ต้องทำงานหนัก แอปเปิลบอกว่า อุณภูมิที่เหมาะสม สำหรับไอโฟน ไอแพด ไอพ็อด และแอปเปิล วอช คือระหว่าง 32 ถึง 95 องศาฟาเรนไฮต์
ใช้การชาร์จแบบไร้สายมากเกินไป : แน่นอนว่าการชาร์จแบบไร้สายนั้นสะดวกสบาย แต่ถ้าหากคุณชาร์จที่บ้าน ก็ชาร์จด้วยสายชาร์จจะดีกว่า เพราะในเวลาที่ชาร์จ ทั้งแบตตารี่ และตัวโทรศัพท์ จะปล่อยความร้อนออกมา ซึ่งยิ่งนาน ก็ยิ่งสร้างความเสียหาย ดังนั้น เราจึงควรหลีกเลี่ยงกรณีที่จะทำให้โทรศัพท์เกิดความร้อนทุกกรณีหากไม่จำเป็น
ชาร์จทั้ง ๆ ที่ใส่เคส : เชื่อว่าหลาย ๆ คนไม่ได้ถอดเคสออก ในขณะที่ชาร์จ แต่การใส่เคสไว้นั้น ก็เพิ่มความร้อนให้กับโทรศัพท์เช่นกัน ยิ่งถ้าใช้เคสแฟนซี่ มีการตกแต่งเยอะ เป็นเคสหนา ก็ยิ่งร้อนมาก
www.istockphoto.com
คุณชาร์จโทรศัพท์แค่ครึ่งเดียว : หากคุณชาร์จโทรศัพท์แค่ครึ่งเดียวแล้วนำออกไปใช้บ่อย ๆ ก็มีความเสี่ยงที่ว่า ความจุของพลังงานจะลดลงในอนาคต ซึ่งก็เช่นเดียวกับการชาร์จจนเต็มแล้วปล่อยทิ้งไว้ ก็สามารถทำให้ประสิทธิภาพของแบตลดลงเช่นกัน
คุณใช้ที่ชาร์จไม่ถูก : ที่ชาร์จของแอปเปิลนั้น ออกแบบมาให้มีการตัดพลังงาน เมื่อแบตตารี่ชาร์จเต็ม 100 เปอร์เซนต์ แต่ที่ชาร์จอื่น ๆ ที่แม้จะชาร์จแทนกันได้ ไม่เป็นเช่นนั้น เพราะมันจะไม่ตัดพลังงานให้ หากใช้บ่อย ๆ ความเสียหายก็เกิดขึ้นกับแบตตารี่ได้
www.istockphoto.com
 
 