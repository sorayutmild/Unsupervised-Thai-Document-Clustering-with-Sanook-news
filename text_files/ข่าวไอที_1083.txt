CES 2013 : 5 มือถือ-สมาร์ทโฟนที่ดีที่สุด
[13-มกราคม-2556] ในงาน CES 2013 ท่านที่ติดตามการายงานข่าวจาก arip คงได้เห็นเทคโนโลยีที่บรรดาบริษัทไอทีต่างยกมาอวดโฉมกันในงานนี้ สิ่งที่ขาดไม่ได้ในงานคือโทรศัพท์มือถือ-สมาร์ทโฟน ที่แม้จะไม่ได้ฮือฮาเท่าใดนัก แต่ก็มีมือถือ-สมาร์ทโฟนรุ่นใหม่ สเปคแรงๆมาเปิดตัวกันหลายรุ่น ดังนั้นเว็บไซต์ Gizmodo จึงทำการจัดอันดับ 5 มือถือ-สมาร์ทโฟนที่ดีที่สุดในงานมาสรุปให้ติดตามกันครับ
ZTE Grand S

ในงาน CES 2013 ต้องยกให้ ZTE Grand S เป็นมือถือ-สมาร์ทโฟนที่บางที่สุดในโลก ผลิตจากประเทศจีน มีความหนาเพียง 6.9 มิลลิเมตร หน้าจอขนาด 5 นิ้ว ความละเอียด 1920x1080 Full HD , ใช้ CPU quad-core Snapdragon S4 Pro ความเร็ว 1.7GHz, RAM 2GB, ความจุภายในเครื่อง 16GB, รองรับ MicroSD card,รองรับการเชื่อมต่อ 4G LTE,กล้องหลัง 13 MP , กล้องหน้า 2 MP สามารถบันทึกวีดีโอที่ความละเอียด 1080p ได้
ด้านซอฟต์แวร์น่าผิดหวังเล็กน้อย เพราะ ZTE Grand S ใช้ Android 4.1 Jelly Bean ซึ่งอาจจะดูเก่าไปซักนิด นอกจากนี้การที่ตัวเครื่องมีความบาง ยังส่งผลต่อแบตเตอรี่ที่มีความจุเพียง 1,780 mAh และไม่สามารถถอดหรือเปลี่ยนแบตเตอรี่ได้ เนื่องจากตัวเครื่องกับแบตเตอรี่ถูกประกอบมาเป็นชิ้นเดียวกัน
Huawei Ascend D2

อินเทรนด์เหมือนหลายๆค่ายเหมือนกัน สำหรับ Huawei ค่ายจากจีนอีกเช่นกัน ที่เปิดตัว Huawei Ascend D2 มือถือ-สมาร์ทโฟนหน้าจอใหญ่ขนาด 5 นิ้ว รับกระแสมือถือหน้าจอใหญ่ที่จะคาดว่าจะมาแรงในปี 2013 รายละเอียดที่น่าสนใจนอกจากหน้าจอ 5 นิ้วแล้ว ยังมีความละเอียดที่ 1080p (443PPI) รันบน Android 4.1 Jelly Bean ใช้ CPU quad-core Hi-Silicon K3V2 + Balong V7R ความเร็ว 1.5 GHz, RAM 2GB, ความจุภายใน 32GB ไม่รองรับ MicroSD Card, รองรับ 4G LTE, กล้องหลัง 13 MP, กล้องหน้า 1.3 MP
Huawei Ascend 2 ยังมีดีกว่า ZTE Grand S ที่ตัวเครื่องมีคุณสมบัติกันน้ำกันฝุ่นได้ และแบตเตอรี่ยังให้มาถึง 3,000 mAh
Lenovo K900

มือถือ-สมาร์ทโฟน ตัวแรกจาก Lenovo เปิดตัวแรกในงาน CES 2013 มีความหนาใกล้เคียงกับ ZTE Grand S ที่ 6.9 มิลลิเมตร มาพร้อมกับหน้าจอแบบ IPS ขนาด 5.5 นิ้ว ความละเอียด Full HD 1080p รันบน Android 4.2 Jelly Bean ใช้ CPU Intel Atom Z2580 (Clover Trail+) Dual-Core ความเร็ว 1.8 GHz, RAM 2GB, กล้องหลัง 13 MP พร้อมเซ็นเซอร์รับภาพ Sony Exmor เทคโนโลยีเดียวกับของ Sony, กล้องหน้า 2 MP, รองรับ MicroSD Card คาดว่าจะเปิดจำ หน่ายในจีนเป็นประเทศแรกในเดือนเมษายน
Sony Xperia ZL

มือถือ-สมาร์ทโฟนระดับ high-end ตระกูล Z จาก Sony มีจอแสดงผลขนาด 5 นิ้ว แบบ LED-backlit display พร้อมเทคโนโลยี Mobile Bravia 2 Engine ความละเอียด 1080p, รันบน Android 4.1.2 Jelly Bean สามารถอัพเกรดเป็น 4.2 ได้, ใช้ CPU Quad-core (Snapdragon S4 Pro chipset) ความเร็ว 1.5GHz, GPU แบบ Andreno 320, RAM 2GB, รองรับ NFC และ microSD card,กล้องหลัง 13 MP พร้อมเซนเซอร์ Exmor RS, กล้องหน้า 2 MP (จะอยู่มุนล่างด้านขวา สะดวกต่อการใช้ Video Call), มีแบตเตอรี่ขนาด 2370 mAh
Sony Xperia Z

เปิดตัวพร้อมกับ Xperia ZL มีจอแสดงผลขนาด 5 นิ้ว แบบ LED-backlit display พร้อมเทคโนโลยี Mobile Bravia 2 Engine ความละเอียด 1080p ใช้ CPU Quad-Core Snapdragon S4 Pro ความเร็ว 1.5GHz, RAM 2GB หน่วยความจำภายใน 16GB รองรับ NFC และ microSD card, รันบน Android 4.1 Jelly Bean สามารถอัพเกรดเป็น 4.2 ได้, กล้องหลัง 13 MP พร้อมเซนเซอร์ Exmor RS, กล้องหน้า 2 MP (อยู่ด้านบน), มีแบตเตอรี่ 2330 mAh ที่สำคัญยังเป็นมือถือ-สมาร์ทโฟนที่กันน้ำ (อยู่ใต้น้ำได้นาน 30 นาที ความความลึก 1 เมตร) และกันฝุ่นได้อีกด้วย