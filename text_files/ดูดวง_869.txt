ดาวที่ส่งอิทธิพลต่อดวงชะตาชีวิตของคุณ ตั้งแต่เมื่อแรกเกิดจนกระทั่งดวงชะตาชีวิตสู่เส้นทางการต่อสู้ การฝ่าฟัน ความสุขและความสำเร็จ สำหรับผู้หญิงที่เกิดวันเสาร์นั้น นอกจาก ดวง เสาร์ ดวงแห่งอำนาจในเจ้าเรือนแล้วยังมีดาว จันทร์ เป็นดาวที่เล็งกับดวงชะตาพื้นของคุณด้วย อำนาจของดาวเสาร์และดาวจันทร์ ทำให้คุณเป็นคนตื่นตัวและเป็นคนมีไหวพริบ และความทรงจำดีเป็นพิเศษ ผู้หญิงที่เกิดวันเสาร์นอกจากเป็นคนฉลาด และช่างสังเกต และโตเกินกว่าวัยของตนเองแล้ว ยังเป็นคนที่รับผิดชอบตนเองได้อย่างดี เป็นคนมีความฝันและมักจะวาดวิมานในความฝันอย่างสวยงาม ไม่ท้อหากว่ามันล้มละลาย คุณจะแกร่งและลุกขึ้นมาเพื่อจะสร้างความฝันให้เป็นจริงใหม่ให้จงได้ ลักษณะของดาวเสาร์ทำให้คุณเป็นคนซุกซน และระวังจะมีตำหนิ อาทิ แผลเป็น หรือว่าไฝปานในที่สำคัญๆ อย่างเห็นได้ชัดทีเดียว เป็นคนใจร้อน และชอบความซื่อสัตย์และจริงใจ หากใครก็ตามคิดว่าจะคบหาผู้หญิงเกิดวันเสาร์ จำไว้ว่าคุณจะต้องเป็นคนจริงใจ และเป็นคนชัดเจน คุณจะสามารถเอาหัวใจของเธอมาครองได้ อุปนิสัยเป็นคนที่ไม่เชื่ออะไรง่าย ๆ แต่ด้วยความเป็นคนใจอ่อนมีเมตตาสูง จึงมักเสียเปรียบคนที่คอยจ้องล่าผลประโยชน์จากคุณอยู่เสมอๆ วัยเยาว์เป็นคนที่มีความเก่งและฉลาด เห็นได้ชัดว่ามีแววของคนที่จะเติบโตเป็นคนที่มีความสามารถในวันข้างหน้าอย่างแน่นอน ด้วยความที่คุณเป็นคนค่อนข้างพูดจาตรงไปตรงมา หรือว่าเป็นคนชัดเจน ทำให้คุณจะเป็นคนที่ค่อนข้างเก็บตัวบ้าง หรือว่ามีเพื่อนสนิทน้อยคนแต่รู้ใจกัน ดาวจันทร์ เป็นดาวแห่งความเมตตา และแสงแห่งความนิ่มนวล ทำให้คุณเป็นคนที่มีจริตความเป็นผู้หญิง อันเป็นเสน่ห์ที่ทำให้เพศตรงข้ามสนใจเป็นอย่างดีทีเดียว งานฝีมือหรือ งานเกี่ยวกับอาหารการกิน ผู้หญิงที่เกิดวันเสาร์จะเป็นคนที่มีความสามารถ หรือว่าพอจะโชว์อวดเขาได้บ้างไม่มากก็น้อยแหละครับ อารมณ์อันร้อนแรง ชัดเจน ทำให้คุณดูภายนอกอาจจะเป็นคนที่ใครๆ ก็บอกว่า ท่าจะเป็นผู้หญิงเย่อหยิ่งจองหอง แต่เมื่อได้มาสัมผัสมาคบหาแล้วจะรู้ว่า คุณเป็นผู้หญิงที่น่ารัก และเป็นคนที่มีน้ำใจงามมากคนหนึ่งเลยทีเดียว บางคนชีวิตในวัยเยาว์จะต้องยากลำบาก หรือว่าอยู่ในอุปถัมภ์ของญาติผู้ใหญ่ จึงเป็นคนแสวงหาความอบอุ่นจากคนรอบข้างอยู่เสมอๆ จากอำนาจของดาวเสาร์และดาวจันทร์ที่สัมพันธ์ส่งผลกัน ทำให้ดวงชะตาของคุณ เป็นคนที่มีสองอารมณ์อยู่ในคนๆ เดียวกัน บางอารมณ์ก็อ่อนหวาน และเยือกเย็น บางอารมณ์ก็จะ โผงผาง ชัดเจน ตรงไปตรงมา สุดแต่ว่าใครจะอยู่ในสถานการณ์ของชีวิตช่วงไหน + คำทำนายของผู้หญิงที่เกิดในวันอื่นๆ + xxxxxxผู้หญิงวันอาทิตย์xxxxxxxxxxxผู้หญิงวันจันทร์xxxxxxxxxxxผู้หญิงวันอังคาร  xxxxxxxxผู้หญิงวันพุธxxxxxxxxxxผู้หญิงวันพฤหัสบดีxxxxxxxxxxxผู้หญิงวันศุกร์  เรื่องจาก Forward Mail