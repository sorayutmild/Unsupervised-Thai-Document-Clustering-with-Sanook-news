                ตั้งแต่เริ่มเปิดตัวมาในประเทศไทยอย่างเป็นทางการในกลุ่มรถยนต์กระบะ  Mazda BT-50 Pro  ก็กลายเป็นรถที่ได้รับความสนใจอย่างมาก ในฐานะม้ามืดของวงการ ที่มานสไตล์และรูปแบบที่แตกต่างจนหลายคนต่างติดตามถึงการทดสอบของเรา
                เราเองก็เช่นกัน และในที่สุดด้วยความอนุเคราะห์จาก  Mazda เราเองก็ได้รับรถ  Mazda BT-50 Pro  มาขับทดสอบอย่างเป็นทางการ ด้วยโจทย์สำคัญที่เราตั้งเอาไว้ว่ารถยนต์รุ่นนี้จะมีดีมากแค่ไหน ซึ่งเป็นคำถามง่ายและสั้น  แต่ก็เป็นโจทย์ที่ยากพอสมควร เมื่อต้องเผชิญกับหลากคู่แข่งสำคัญที่มีอยู่มากมายในตลาด
Mazda BT-50 Pro
ภายนอกดูดี ..ค่อนข้างลงตัว 
                ตั้งแต่ครั้งแรกที่เราได้เห็นหน้าตาผ่านในเว็บไซต์ต่างประเทศจนมันก้าวเข้ามาสู่ประเทศไทยอย่างเป็นทางการ เมื่อต้นปีที่ผ่านมา Mazda BT-50 Pro  ก็ไม่ทำให้ผิดหวัง ด้วยความงามที่ใส่ความสปอร์ตเข้ามาจนเต็มอิ่มโดนใจใครหลายคน โดยเฉพาะใบหน้า ที่ดูเป็นมิตรดีเมื่อเทียบกับรถยนต์อีกหลากรุ่น การฉีกยิ้มของ Mazda BT-50 Pro ใหม่ กลายเป็นเอกลักษณ์ ที่ไม่ว่าใครก็ต้องจำได้ แม้จะไปเหมือนกับเส้นสายของบางเจ้าก็ตามเถอะ
                ด้านข้างความบึกบึนของตัวรถ ตอบโจทย์ด้วยเส้นสายของความสันทัดในแบบฉบับกระบะรุ่นใหม่ เส้นสายจากโป่งล้อถูกลากต่อเนื่องสูประตูห้องโดยสาร ไปยังบั้นท้ายของรถให้ความลงตัว โดยในรุ่นที่เรานำมาขับขี่นี้เป็นรุ่น  Hi-Racer หรือขับ 2 ยกสูง ซึ่ โดยองค์รวมมันจะมีความแข็งแกร่งแบบเดียวกับขับเคลื่อน 4 ล้อ
Mazda BT-50 Pro
                บั้นท้ายกลายเป็นเรื่องที่อาจจะดูขัดตาสำหรับคนที่ไม่คุ้นกับการออกแบบ และมันก็ไม่ใช่เรื่องแปลก เพราะ Mazda BT-50 Pro ใหม่ มาพร้อมไฟท้ายสไตล์รถเก่งที่ผสานเข้ามา ซึ่งเมื่อตอนรถรุ่นนี้เปิดตัว ได้มีการเปิดเผยว่า ที่ไฟท้ายรถออกมาเป็นแบบนี้ เนื่องจากว่า ต้องการสื่อสารความเป็นตัวตนของรถให้คนที่พบเห็นสามารถจดจำได้ และดูเหมือนจะเป็นเช่นนั้น แต่เส้นสายก็ยังไม่ลงตัวสีทีเดียว แต่ที่น่าประทับใจคือล้ออัลลอยขอบ 16 นิ้วจัดมากับยาง 235/65/16
ห้องโดยสารดูดี เน้นสบายสไตล์เก๋ง 
                เมื่อก้าวขึ้นมาในห้องโดยสาร  Mazda BT-50 Pro ทักทายด้วยอนูความสปอร์ตในดีเอ็นเอของเจ้ากระบะคันนี้ ภายที่บุด้วยโทนสีดำสลับการตบแต่งในสีเทาเงิน และเมื่อปิดประตู คอนโซลหน้าและแผงประตูเชื่อมต่อกันแบบไม่มีรอยต่อให้เห็น  ยิ่งเมื่อบิดกุญแจสตาร์ทเครื่องยนต์เตรียมออกรถ เจ้า Mazda BT-50 Pro ก็สะพรั่งด้วยไฟภายในห้องโดยสารสีส้มที่อาจจะดูไม่ทันสมัยมากมายอะไรนัก แต่ก็ดูลงตัวดี
                ตรงหน้าคนขับเป็นชุดไมล์เรืองแสงพร้อมสรรพด้วยจอแสดงผลข้อมูลการขับขี่อัจฉริยะ สามารถบอกได้ทั้งระยะทางอัตราสิ้นเปลือง ความเร็วเฉลี่ยและอุณหภูมิภายนอกร ในขณะที่บนพวงมาลัยเองก็มีในส่วนของสวิทช์ควบคุมการสั่งงานด้วยเสียง และเครื่องเสียง ร่วมกับระบบ Cruise Control  ให้เสร็จสรรพๆ ใช้งานง่ายเพียงสัมผัสที่ปลายนิ้ว
                ห้องโดยสารเองมีความกว้างขวางพอสมควร เบาะหลังและเบาะหน้าต่างมีระยะห่างที่มากพอ รองรับผู้ใหญ่ได้สูงสุดถึง 5 คน ขณะที่ใครที่ชอบเก็บน่าจะถูกใจ เพราะมีที่ไว้ของตามจุดต่างๆมากถึง 13 จุดด้วยกัน
 
 