มาแว้ว ! ต้นแบบ iPhone 5S
มาแว้ว ! ต้นแบบ iPhone 5S เป็นอุปกรณ์ที่ถูกกล่าวถึงมากที่สุดก็ว่าได้สำหรับ iPhone ตัวใหม่ที่ขยันมีข่าวบ่อยซะเหลือเกิน อาจจะดูเป็นข่าวลือซะส่วนใหญ่ แต่ในความคิดของใครหลายๆคนก็ปักใจเชื่อล่ะว่าปีนี้มันมาแน่ๆ !!!

จากเว็บไซต์ในต่างประเทศอย่าง gsmarena นำเสนอภาพที่เชื่อว่าเป็นต้นแบบ iPhone 5S ซึ่งตามภาพที่ปรากฎดูจะมีลักษณะคล้ายกับภาพในสิทธิบัตรของ Apple เมื่อเร็วๆนี้ โดยลักษณะของจอภาพมีลักษณะที่โค้งไปเล็กน้อยทำให้รู้สึกถึงความบางที่มาก ขึ้น ตัวเครื่องไม่มีปุ่มโฮมทำเป็นทัชสกรีนทั้งหมด  ส่วนฝาหลังเท่าที่ดูคร่าวๆ น่าจะใช้วัสดุแบบอื่นเป็นส่วนประกอบที่ต่างจาก iPhone 5 โดยรวมแล้วต้นแบบ iPhone 5S นี้มีขนาดใหญ่ขึ้น น่าจะอยู่ราวๆ 4.8 นิ้วด้วยกัน แถมไร้ขอบอีกต่างหาก

อย่างไรก็ดีต้นแบบ iPhone 5S ดังกล่าวน่าจะทำออกมาเพื่อการใช้งานที่สะดวกแก่การถือจับไม่ว่าจะมือเดียว หรือสองมือ ทั้งนี้ Apple ยังคงอุบเงียบเกี่ยวกับโครงการพัฒนา iPhone รุ่นใหม่ แต่ก็มีแหล่งข่าวหลายรายที่อ้างว่าได้รับการรายงานมาจากวงในเกี่ยวกับ iPhone 5S รวมไปถึง iOS 7 ซึ่งน่าจะมาพร้อมๆกัน ส่วนจะเป็นในวันที่ 20 มิถุนายนนี้จริงตามที่เคยนำเสนอไปหรือไม่ ใครที่เก็บเงินไว้รอไว้นานแล้ว อดใจรออีกนิดนะครับ

สนับสนุนภาพและเนื้อหา : arip