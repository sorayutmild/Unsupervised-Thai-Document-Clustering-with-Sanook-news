จากกรณีเมื่อวันที่ 9 ม.ค. 63 เมื่อเวลาประมาณ 20.40 น. เกิดเหตุคนร้ายเป็นชายใส่เสื้อดำ สวมกางเกงลายพราง ใส่รองเท้าสีดำ สวมหมวกไอ้โม่งใช้อาวุธปืน จี้ชิงร้านทองภายในห้องสรรพสินค้าชื่อดัง อ.เมือง จ.ลพบุรี ทำให้มีผู้เสียชีวิต 3 ราย โดยหลังเกิดเหตุตลอด 14 วัน เจ้าหน้าที่จัดชุดไล่ล่าติดตามคนร้ายอย่างต่อเนื่อง ซึ่งคดีนี้เป็นเหตุการณ์สะเทือนขวัญที่สังคมให้ความสนใจเป็นอย่างมาก 
ล่าสุดมีรายงานว่า (22 ม.ค. 63) เจ้าหน้าที่ได้ควบคุมตัวคนร้ายได้แล้ว ชื่อ นายประสิทธิชัย อายุ 38 ปี มีอาชีพเป็นข้าราชการครู ระดับผู้อำนวยการโรงเรียน ซึ่งจากเฟซบุ๊กของ นายประสิทธิชัย หรือ ผอ.กอล์ฟ มีการโพสต์ภาพเมื่อวันที่ 11 ม.ค. หรือหลังจากเกิดเหตุปล้นทอง 2 วัน ได้พาภรรยาไปเที่ยวในวันเด็ก และในวันที่ 16 มกราคม นายประสิทธิชัยยังได้ลงสนามแข่งขันกีฬาสีของโรงเรียนอย่างสนุกสนาน
ซึ่งขณะนี้ ภาพของนายประสิทธิชัย ได้แพร่สะพัดไปทั่วโลกออนไลน์ ซึ่งชาวเน็ตต่างก็ตกใจที่คนร้ายเป็นถึงข้าราชการครู แต่ก่อเหตุสะเทือนขวัญแล้วยังใช้ชีวิตได้อย่างปกติสุข ทั้งที่ก่อเหตุฆ่าคนตายไปมากถึง 3 ศพ ซึ่งหนึ่งในนั้นเป็นเด็กอายุเพียง 2 ขวบ

>> ผู้ต้องหาปล้นทองที่แท้เป็น “ผอ.” โรงเรียน ได้รับเงินเดือนมาก-น้อยแค่ไหน ก่อนตัดสินใจก่อเหตุ
