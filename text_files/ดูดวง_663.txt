ในเดือนเมษายน เดือนที่มีวันหยุดยาว หลายคนก็ไปเที่ยว บางคนก็กลับบ้านต่างจังหวัด ซึ่งแต่ละกิจกรรมก็ต้องมีการเดินทางเข้ามาเกี่ยวข้อง อาจารย์ช้าง หมอช้างทศพร ศรีตุลา จึงมีคำทำนายดวงเดือนเมษายน จากรายการสมาคมเมียจ๋า มาฝากชาว Sanook! Horooscope ให้ได้ทราบกัน
ดูดวงเดือนเมษายน 2558 กับหมอช้าง
ในเดือนเมษายนนี้ หลายราศีมีดวงที่ร้อนแรงหลายราศีต้องระวังโดยเฉพาะในเรื่องของการเดินทาง มาดูกันสิว่าราศีไหนต้องระวังอะไร และราศีไหนที่ดวงดีสุดๆ ในเดือนนี้...
ดูดวงเดือนเมษายน 2558 กับหมอช้าง
ราศีที่ต้องระวังจะมีเลือดตกยางออกจากการเดินทาง?
มีด้วยกัน 2 ราศี คือ "ราศีตุลย์" และ "ราศีเมษ" ถือว่าเป็นราศีที่ดวงแรงจะทำอะไรต้องระมัดระวังเป็นอย่างดี แนะนำว่าให้ไปแก้เคล็ดด้วยการบริจาคเลือดเพื่อเป็นการแก้เคล็ดได้
ดูดวงเดือนเมษายน 2558 กับหมอช้าง
ราศีที่เงินป่วยทรัพย์จาง?
คือ "ราศีพฤษภ" เป็นราศีที่เคยบอกไว้ว่าจะมีโชคในเรื่องของความรัก จึงต้องระวังเพราะอาจจะต้องเสียเงินเสียทองเพราะความรัก ส่งผลให้การเงินติดขัดได้นั่นเอง
ดูดวงเดือนเมษายน 2558 กับหมอช้าง
ราศีที่มีแววอกหักรักร้าว มีปัญหากับหวานใจ?
คือ "ราศีเมถุน" จะมีด้วยกัน 2 ประเด็นคือ รักร้าวเพราะเกิดปัญหาไม่เข้าใจ กับห่างกันเพราะต้องเดินทางไกลระยะทางมีผลกับความรัก แก้เคล็ดด้วยการไปเที่ยวหรือเดินทางไปด้วยกันก็จะช่วยได้
ดูดวงเดือนเมษายน 2558 กับหมอช้าง
ราศีไหนที่งานติดขัดมีอุปสรรค มีปัญหา?
คือ "ราศีกันย์" ช่วงนี้ถือว่าเป็นช่วงที่ชาวราศีกันย์เบื่อๆ เซ็งๆ กับงานเพราะมีปัญหาเข้ามามาก ควรใช้เวลาในช่วงวันหยุดยาวในวันสงกรานต์สะสมพลังงานเพื่อกลับมาต่อสู้กับงานต่อไป
ดูดวงเดือนเมษายน 2558 กับหมอช้าง
ฤกษ์มงคลในเดือนเมษายน 2558 ซึ่งในเดือนนี้ถือว่ามีวันมงคลที่พิเศษมากๆ 4 - 5 ปีจะเจอสักวัน เรียกว่า "ฤกษ์เปิดทรัพย์ 4 ทิศ" เหมาะกับทางฮวงจุ้ย ไม่ว่าจะเป็นเปิดร้าน ตี่จูเอี้ย รื้อถอน สร้าง สิ่งใหม่ๆ คือ วันที่ 7, 19 เมษายน 2558 ช่วงเวลา 1 ทุ่ม - 3 ทุ่ม
ส่วนฤกษ์ปกติที่เราใช้กันทั่วๆ ไปได้แก่
วันที่ 10 เมษายน 2558 เหมาะสำหรับการเจรจาติดต่องานวันที่ 22 เมษายน 2558 เหมาะสำหรับการทำบุญ ขึ้นบ้านใหม่วันที่ 26 เมษายน 2558 เป็นราชาฤกษ์เหมาะที่จะเฉลิมฉลองเปิดร้าน ออกรถใหม่
