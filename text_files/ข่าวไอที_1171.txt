8 ข้อที่ Samsung Galaxy S5 ดีกว่า iPhone 5s
เกิดเป็น iPhone 5s เลยต้องลำบากใจกันนิดนึง เนื่องจากมีสมาร์ทโฟนรุ่นท็อปจากแบรนด์ดังเปิดตัวทีไรก็จะต้องถูกนำมาเปรียบ เทียบอยู่เสมอๆ 

และเป็นอีกครั้งที่ Samsung Galaxy S5 เรือธงล่าสุดสัญชาติเกาหลีใต้ได้ถูกนำมาวัดคุณภาพกับ iPhone 5s ซึ่งคราวนี้สรุปได้ว่ามีถึง 8 ข้อที่ Galaxy S5 ดีกว่า iPhone 5s
1. กันน้ำได้

การรับรองด้วยมาตรฐาน IP67 ของ Galaxy S5 ส่งผลให้เป็นสมาร์ทโฟนที่กันน้ำ กันฝุ่นได้ ซึ่ง iPhone 5s ไม่สามารถทำได้
 2. กล้อง

Galaxy S5 ไม่เพียงมีความละเอียดของกล้องหลัง 16 ล้านพิกเซล ที่สูงกว่า iPhone 5s (ความละเอียด 8 ล้านพิกเซล) ยังมาพร้อมกับคุณสมบัติของการถ่ายภาพในเชิงลึกตื้น สร้างความรู้สึกสนุกสนานให้กับผูู้ใช้ได้เหมือนการใช้กล้องระดับมืออาชีพ นอกจากนี้ยังรองรับการถ่ายวีดีโอความละเอียดระดับ 4K ได้ ซึ่ง iPhone 5s ไม่สามารถทำได้
3. ช่องสำหรับ SD Card
Galaxy S5 ให้ความสำคัญกับการใช้พื้นที่เก็บข้อมูลซึ่งความจำเป็นของผู้ใช้แต่ละราย ย่อมไม่เท่ากัน ดังนั้นหนึ่งในวิธีจัดการเรื่องนี้คือการมีช่องสำหรับ SD Card เพื่อเป็นอีกหนึ่งพื้นที่เก็บข้อมูลที่นอกเหนือจากหน่วยความจำภายในมีจำกัด ไว้เพียง 16/32GB
4. เพิ่มโหมดความเป็นส่วนตัวและโหมดสำหรับเด็ก
Galaxy S5 มาพร้อม “Private mode” เพื่อปกป้องข้อมูลของคุณผู้ใช้และการป้องกันการเข้าถึงโทรศัพท์ อาทิ การล็อคข้อมูลส่วนตัวหรือภาพถ่ายที่คุณไม่ต้องการให้ผู้ใดเห็นนอกจาก ตัวคุณเอง นอกจากนี้ Galaxy S5 ยังมี “Kids mode” ที่ออกแบบมาเพื่อจำกัดการใช้งานที่เหมาะสำหรับเด็กเท่านั้น
5. โหมดประหยัดพลังงานพิเศษ

ผู้ใช้ iPhone 5s ต่างบ่นเป็นเสียงเดียวกันว่าแบตค่อนข้างหมดเร็ว แต่สำหรับ Galaxy S5 ได้เพิ่มคุณสมบัติที่ช่วยให้ผู้ใช้ไม่ต้องกังวลถึงการใช้งานเมื่อแบตเตอรี่ ใกล้จะหมด ด้วยโหมดที่เรียกว่า “Ultra Power Saving” เมื่อแบตเหลือเพียง 10% ระบบจะปรับให้หน้าจอกลายเป็นสีขาว-ดำ และจำกัดการใช้งานให้เหลือเฉพาะที่จำเป็นเท่านั้น เช่น ใช้โทรเข้า-ออก หรือการส่งข้อความ เป็นต้น ช่วยยืดการใช้งานให้นานขึ้นอีก 24 ชั่วโมงในโหมดสแตนด์บาย
6. เปลี่ยนแบตเตอรี่ได้
อีกหนึ่งข้อจำกัดในเรื่องแบตเตอรี่ของ iPhone 5s คือถอดเปลี่ยนไม่ได้ แต่ Galaxy S5 สามารถหาแบตเตอรี่ก้อนใหม่มาเปลี่ยนทดแทนได้ หรือเตรียมไว้เป็นอะไหล่สำรอง
7. การใช้หน้าจอ Super AMOLED
ระหว่าง iPhone 5s และ Galaxy S5 ความแตกต่างของขนาดหน้าจอคงเป็นเรื่องที่เห็นได้ชัดอยู่แล้ว ซึ่งคุณภาพของเทคโนโลยี Super AMOLED ที่มากับ Galaxy S5 ช่วยให้การแสดงผลมีความคมชัด สามารถปรับตัวตามสภาพของแสดงที่แตกต่างกันได้
8. ฟีเจอร์ตรวจสอบอัตราการเต้นของหัวใจ

หนึ่งในแนวทางใหม่ที่เห็นได้ชัดของ Galaxy S5 คือการเพิ่มฟีเจอร์เพื่อสุขภาพ ทำให้เกิดการเพิ่มเซนเซอร์ใต้กล้องหลังที่เรียกว่า “Heart rate monitor” ที่ผู้ใช้เพียงเปิดแอพและใช้นิ้วชี้แตะค้างไว้สักครู่ก็สามารถวัดอัตราการ เต้นของหัวใจว่าเป็นปกติอยู่หรือไม่ได้แล้ว
สนับสนุนเนื้อหา: Arip