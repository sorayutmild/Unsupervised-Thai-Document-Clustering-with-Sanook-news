(31 พ.ค.)  โอ๊ค พานทองแท้ ชินวัตร ได้โพสต์ข้อความผ่านเฟซบุ๊ค Oak Panthongtae Shinawatra เป็นการตอบโต้คำพูดของ นายจิตตนาถ ลิ้มทองกุล บุตรชาย นายสนธิ ลิ้มทองกุล กรณีที่ นายจิตตนาถ ได้ปราศรัยโจมตี นายพานทองแท้ บนเวทีพันธมิตรหน้ารัฐสภา เมื่อวันที่ 30 พ.ค. 55 ว่า "..สักวันผมจะไล่ให้คุณไปดูดนมแม่ที่บ้านจันทร์ส่องหล้า มันมีแต่ควายที่ตาม Facebook คุณครับคุณโอ๊ค"
ล่าสุด โอ๊ค พานทองแท้ ได้โพสต์ข้อความเชือดนิ่ม ๆ โต้กลับโดยมีใจความระบุว่า 
การเมืองนอกสภารูปแบบนี้แหละครับที่ผมคิดว่าหลายๆท่านไม่อยากให้เกิดขึ้นในบ้านเมืองเรา การด่าทอกันเพียงเพื่อให้เกิดความสะใจโดยที่ไม่ให้ข้อมูลที่เป็นประโยชน์ต่อสังคม การก้าวล่วงบุพการีผู้อื่นทั้งๆที่เมื่อเทียบกันแล้วก็รุ่นราวคราวเดียวกับมารดาของตนเอง พี่น้องที่ติดตามเฟสบุ๊คของผม ณ ปัจจุบันมีอยู่แค่ประมาณ 3 หมื่นกว่าคนครับ และผมคิดว่าเกือบทั้ง100%ที่ติดตามก็คือ"คนไทย"เหมือนคุณทั้งนั้นครับ และคนเหล่านั้นเมื่อเขาติดตามถ้าเขาเห็นว่าเป็นความคิดเห็นที่น่าจะแชร์ให้สังคมได้รับทราบเขาก็นำไปลงต่อทางสื่อมวลชนทุกแขนง,ทุกช่อง,ทุกฉบับ ซึ่งก็รวมถึง นสพ.ผู้จัดการและASTVของ "บิดา"คุณด้วยครับ ผมว่าอย่าไปเหมาเลยครับว่า"มีแต่ควาย"เท่านั้นที่ติดตามเฟสบุ๊คผม พูดไปแล้วเข้าตัว เดี๋ยวตายไปตกนรกนะครับ :)
