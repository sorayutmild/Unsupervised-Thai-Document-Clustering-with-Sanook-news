กลายเป็นประเด็นใหญ่ที่ทั่วโลกกำลังให้ความสนใจ เมื่อแพทย์แดนจิงโจ้ ออกมาเรียกร้องให้ยกเลิกการแข่งขันชกมวย หลังจาก "เบรดอน สมิธ" เสียชีวิตหลังจากลงเวทีได้ไม่นาน"เบรดอน สมิธ" นักมวยแดนจิงโจ้ ขึ้นชกกับ "จอห์น โมรัล" นักชกจากฟิลิปปินส์ ในรุ่นเฟเธอร์เวท ของสภามวยโลก ในเป็นการชิงแชมป์ของทวีปเอเชีย เมื่อวันเสาร์ที่ 14 มีนาคม 2558 โดย สมิธ ตกเป็นเป็นฝ่ายแพ้คะแนนไปขาดลอย โดยหลังจากการชก เบรดอน สมิธ ยังไม่มีอาการที่เป็นการบอกว่าตัวเขาได้รับกระทบกระเทือนมากน้อยขนาดไหน โดยมีแค่หน้าตาที่บอบช้ำหลังการชกเท่านั้นแต่หลังจากลงเวทีไป 90 นาที  "เบรดอน สมิธ " ก็วูบหมดสติ จนทางทีมงานรีบนำตัวส่งโรงพยาบาลในกรุงบริสเบน แต่สุดท้ายอาการของเขากลับแย่ลงเรื่อยๆ จนสุดท้ายทีมแพทย์ ก็ไม่อาจยื้อชีวิตเขาได้อีก จนสุดท้ายเขาสิ้นลมลง เมื่อวันที่ 17 มีนาคม ที่ผ่านมา จากเหตุการณ์ดังกล่าวทำให้  "ณอน รุทท์" นายกสมาคมแพทย์ออสเตรเลีย ออกมาเรียกร้องให้มีการสั่งห้ามแข่งขันกีฬาชกมวยในประเทศนี้อย่างเด็ดขาด โดยให้เหตุผลว่า กีฬาชนิดนี้ ไม่มีความปลอดภัย เนื่องจาก เป้าหมายของการแข่งขันคือมุ่งแต่จะเอาชัยชนะ และทำร้ายคู่แข่งที่ศีรษะเป็นส่วนใหญ่  ข้อเรียกร้องของนายกสมาคมแพทย์ออสเตรเลีย ในครั้งนี้ต่างก็ได้รับการตอบรับจากทนายความ ที่ทำงานด้านกีฬาบางคนเช่นกัน โดยระบุว่า การแข่งขันกีฬาชนิดนี้ ทำให้นักชกจะได้รับบาดเจ็บ และ เสียชีวิตไปแล้วหลายต่อหลายคน แต่กลับไม่มีหน่วยงานให้ความสำคัญ และ หามาตรการมาป้องกันการสูญเสียของนักมวยเลย *ทีมงานสนุกดอทคอม ขอแสดงความเสียใจกับเหตุการณ์ครั้งนี้ด้วยนะครับ

คลิปหลังการชก ซึ่งเป็นครั้งสุดท้ายของ เบรดอน สมิธ บนสังเวียนมวย
 