น้ำตาล ลูกสาวบุตรธรรมของ ตั๊ก มยุรา ตอบปมสงสัยเรื่องท้อง ยอมรับมีลูก แต่ตอนนี้เลิกราสามีฮ่องกงแล้ว ครอบครัวรับทราบและเข้าใจ
จากภาพในไอจีของ น้ำตาล บุตรบุญธรรมของนักแสดงและพิธีกรรุ่นใหญ่ ตั๊ก มยุรา ที่ได้ลงคู่กับเด็กน้อยกำลังน่ารัก และมีคนถามไถ่กันว่าหนูน้อยคนนี้คือใคร เพื่อไม่ให้สงสัยกันนาน ล่าสุด  น้ำตาล ได้เปิดเผยเรื่องราวความรักของตนเองผ่านไอจี โดยระบุว่า หนูน้อยคือลูกของเธอเอง แต่ได้เลิกรากับสามีชาวฮ่องกงแล้ว พร้อมกับได้บอกว่าไม่ใช่ท้องไม่มีพ่อ แจงเหตุที่เลิกเพราะในอนาคตไม่อยากให้ลูกเห็นภาพพ่อแม่ทะเลาะกัน 
โดย น้ำตาล ได้เขียนบอกเล่าไว้อย่างละเอียด "ขอพื้นที่ตรงนี้ตอบประเด็นที่มีคนสงสัยนะคะ ที่หนูโพสต์ลงคือลูกของหนูเองค่ะ ไม่ได้อุ้มท้องหรืออุ้มบุญอะไรนะคะ หนูได้ตัดสินใจแยกทางกับคุณพ่อขอน้องที่เป็นคนฮ่องกงได้ประมาณ 3 เดือนแล้วค่ะ ไม่ใช่ท้องไม่มีพ่อนะคะ"
"ปัญหาที่เกิดขึ้นที่ทำให้ตัดสินใจแยกทางได้คิดทบทวน อดทน และไตร่ตรอง มาอย่างดีที่สุดแล้วค่ะ ซึ่งมันเป็นอะไรที่ผู้หญิงทุกคนบนโลกนี้ไม่สามารถรับได้ (ไม่ใช่เรื่องผู้หญิงค่ะ) บวกกับการด่าทอหยาบคายและไม่ให้เกียรติหนูไม่อยากให้ลูกเติบโตมาแบบพ่อแม่ทะเลาะกันเสียงดัง มันจะมีผลกระทบที่รุนแรงต่อตัวเด็กแบบที่เราคาดไม่ถึงได้ในอนาคต"
"หนูจึงได้หาข้อมูลก่อนที่จะตัดสินใจแยกทางและปรึกษาคุณหมอเกี่ยวกับเด็กและได้ข้อสรุปว่าการเลี้ยงเดี่ยวในสภาพแวดล้อมที่ดีมีตายาย ป้า น้า อา และคุณแม่ที่รักเขาแบบเต็มเปี่ยม เด็กจะไม่ได้รู้สึกขาดหรือเจ็บปวด เท่ากับการต้องเห็นพ่อแม่ทะเลาะกันอย่างรุนแรง การมีลูกคือของขวัญล้ำค่าที่สุดในชีวิต เป็นเป้าหมายสูงสุดในชีวิคหนู ขอบคุณค่ะ"
ทั้งนี้ ทางด้านของ ตั๊ก มยุรา ในฐานะคุณแม่ได้แชร์ภาพข้อความของลูกสาวและได้เขียนข้อความไว้อย่างซึ้งใจว่า "คุณพ่อคุณแม่ เคารพในการตัดสินใจของน้ำตาลเสมอ" 
ต้องบอกว่าเบบี๋ตัวน้อยๆ นั้นน่ารักมากๆ คุณตาคุณยายต้องหลงหลานแน่นอนจ้า


สวยสะพรั่ง น้ำตาล ณัชชา ลูกสาว ตั๊ก มยุรา จากสาวอวบ เป็นสาวแบ๊วหุ่นดี
พาไปชมความน่ารัก "น้ำตาล ณัชชา" ลูกสาวคนสวยของ "ตั๊ก มยุรา"
