พ.ต.ท.ศักดิ์สุนทร เปรมานนท์ หรือสารวัตรหมี เจ้าของหัวใจแพนเค้ก เขมนิจ ได้รับค่าตอบแทนจากการเป็นตำรวจยศพันตำรวจโทแบบไม่ธรรมดา
ถือเป็นคู่รักที่เหล่าแฟนคลับและหลายคนจับตามองอย่างมาก ระหว่าง "แพนเค้ก-เขมนิจ จามิกรณ์" และสารวัตรหมี พ.ต.ท.ศักดิ์สุนทร เปรมานนท์ ที่คบหาดูใจกันมามากถึง 10 ปี แถมทั้งคู่ก็ทำกิจกรรมดีๆ ร่วมกันอยู่เสมอ ไม่ว่าจะเที่ยวด้วยกัน หรือเรียนจบปริญญาเอกด้วยกันทั้งคู่ ถือเป็นคู่รักแบบอย่างที่ดีให้กับใครหลายๆ คนด้วย
หากใครที่ได้ติดตามความเคลื่อนไหวของทั้งคู่เมื่อหลายปีก่อน มักจะคุ้นเคยกับการเรียกยศตำรวจของ "พี่หมี" ว่า "หมวดหมี" แต่ปัจจุบันเขาได้รับการเลื่อนยศเป็น "พันตำรวจโท" หรือเรียกว่า "สารวัตร" แล้ว อยากรู้หรือเปล่ายศพันตำรวจโท ของสารวัตรหมี "ศักดิ์สุนทร เปรมานนท์" หากเทียบเป็นอัตราเงินเดือนแล้วจะได้รับเดือนละเท่าไหร่ Sanook Money มีข้อมูลดีๆ มาฝากกัน
ตามพระราชบัญญัติตำรวจแห่งชาติ (ฉบับที่ 3) พ.ศ. 2558 กำหนดให้ข้าราชการตำรวจยศพันตำรวจโท ให้ได้รับเงินเดือนระดับ ส.3
โดยอัตราเงินเดือนข้าราชการตำรวจยศดังกล่าวจะได้รับเงินเดือนระดับ ส.3 ซึ่งมีอัตราเงินเดือนแบ่งตามขั้น เริ่มต้นที่ 16,190-54,820 บาท
ดังนั้น จึงสันนิษฐานได้ว่าอัตราเงินเดือนในตำแหน่ง "พันตำรวจโท" ของ ศักดิ์สุนทร เปรมานนท์ หรือสารวัตรหมี จะอยู่ในช่วงตั้งแต่ 16,190-54,820 บาท