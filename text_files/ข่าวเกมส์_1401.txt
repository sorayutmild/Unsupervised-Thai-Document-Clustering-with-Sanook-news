เดี๋ยวนี้เครื่องเกมคอนโซลรุ่นใหม่อย่าง PlayStation 4 และ Xbox one เค้าไม่ได้เป็นแค่เครื่องที่เอาไว้ใช้เล่นเกมอย่างเดียวแล้ว แต่โครงสร้างและระบบปฏิบัติการณ์ของมัน แทบไม่ต่างอะไรจากเครือง PC เลย คือนอกเหนือจากเล่นเกมแล้ว มันยังสามารถติดตั้ง App หรือโปรแกรมการใช้งานอื่นๆเพิ่มเติมได้ตลอด เท่าที่ทางต้นสังกัดมันจะทำมาให้ แต่ App มันก็มีให้เลือกไม่มากนัก เพราะต้องรอ App ทางการจากต้นสังกัดเท่านั้น ไม่ได้เปิดรับ App ทั่วไปแบบอิสระเหมือนกับพวก PC หรือแท็บเล็ท
PS4 Xbox One
พอเครื่องคอนโซลใช้งานได้หลากหลายมากขึ้นแบบนี้ เกมเมอร์คอนโซลก็ง้อ PC น้อยลง จากปรกติที่เกมเมอร์ท่านชายทั้งหลายต้องดูหนังบันเทิง 18+ ในเครื่อง PC ก็เปลี่ยนมาดูใน PS4 หรือ Xbox One ได้เพราะมี App เช่าดูหนังแบบออนไลน์อยู่ ซึ่งราคาถูกกว่าแบบธรรมดา ด้วยเหตุนี้ทางผู้ให้บริการ App เช่าดูหนังออนไลน์อย่าง SugarDVD ก็เลยเผยสถิติที่น่าสงสัยออกมาอย่างหนึ่ง นั่นก็คือเหล่าเกมเมอร์ชาว PS4 มีสถิติการเช่าดูหนังผู้ใหญ่ 18+ มากกว่าเกมเมอร์ชาว Xbox One ถึงสามเท่า แม้ว้ายอดขายของ PS4 ตอนนี้จะมากกว่า Xbox One อยู่ประมาณเกือบล้าน แต่ก็ไม่น่าจะส่งผลถึงจำนวนคนเช่าหนังอย่างว่ามากกว่าถึงสามเท่าแบบนี้
จากสถิติตรงนี้ ก็เลยมีการสงสัยว่า เพราะเหตุใดเกมเมอร์ชาว PS4 จึงนิยมดูหนังอย่างว่ามากกว่าชาว Xbox One ก็เลยมีการอ้างอิงแบบสอบถามเมื่อปีที่ผ่านมา พบว่าเกมเมอร์ชาว PS4 ให้ความสำคัญกับการเล่นเกม มากกว่าทำการบ้านกับแฟนสาว และยังพบว่าเกมเมอร์ชาว PS4 ส่วนมากบ้าเกมและส่วนมากก็ยังไม่มีแฟนด้วย หากเป็นเช่นนี้จริงก็ไม่แปลกที่ชาว PS4 จะไม่ได้ทำการบ้านกับแฟน แล้วใช้บริการหนังอย่างว่าแทน เหอๆ
สถิติตรงนี้วัดกันเฉพาะเกมเมอร์ชาวอเมริกาเท่านั้น เกมเมอร์ PS4 ชาวไทย คงไม่ได้หมกมุ่นกับหนังอย่างว่าแบบบ้านเขาหรอกเนอะ ฮ่าๆๆ