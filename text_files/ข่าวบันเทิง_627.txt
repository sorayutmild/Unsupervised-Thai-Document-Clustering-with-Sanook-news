หลังมีภาพหลุดของสาวสวยหน้าคล้ายนักร้องชื่อดังแดงมังกร "ชิกา หลิน หรือ หลินซีหงัย" ขณะกำลังแลกลิ้นกันหนุ่มตี๋ถูกปล่อยออกมาว่อนเน็ตจนมีกระแสวิพาษ์วิจารณ์กันในแง่ลบว่าประพฤติตัวไม่เหมาะสม ล่าสุดเจ้าตัวก็ได้ออกมายอมรับทั้งน้ำตาแล้วว่าผู้หญิงในภาพนั้นคือตัวเธอเอง!
นักร้องสาว "ชิกา หลิน" วัย 23 ปี ได้ออกมาเปิดเผยกับสื่อมวลชนทั้งน้ำตาว่า 
"ภาพที่หลุดมานั้นถูกถ่ายไว้เมื่อปี 2004 สมัยที่เธอยังเรียนอยู่ระดับมัธยม ซึ่งเป็นช่วงเวลาเดียวกับตอนที่เธอกำลังคบหาดูใจอยู่กับแฟนหนุ่ม "K-Chek" นักร้องฮิปฮอปชื่อดัง แต่สุดท้ายก็ได้เลิกลากันไปเพราะมีนิสัยที่เข้ากันไม่ได้"
โดยสาเหตุที่เธอยอมให้แฟนหนุ่มถ่ายภาพเก็บเอาไว้นั้นเจ้าตัวก็ได้บอกว่า
"ทั้งหมดเป็นเพราะความรักและความเชื่อใจที่มีในตัวเขา รวมถึงช่วงเวลานั้นเธอมีอายุเพียง 16ปีก็เลยไม่ทันคิดให้รอบคอบ"
นอกจากนี้แล้วนักร้องสาว ชิกา หลิน ยังได้กล่าวขอโทษกับครอบครัวและแฟนคลับของเธอสำหรับเหตุการณ์ทั้งหมดที่เกิดขึ้นและหวังว่าทุกคนจะให้อภัยในการกระทำที่ไม่ทันคิดของเธอ..
ส่วนภาพชุดของหนุ่ม "K-Chek" ขณะกำลังจูบปากแลกลิ้นกับบรรดาสาวๆ ที่ถูกนำมาเผยแพร่ในสื่อต่างๆ ณ ตอนนี้นั้น นอกจากจะมีนักร้องสาว "ชิกา หลิน"  คนดังแล้ว ก็ยังมีภาพของ "ไรนาห์" ภรรยาสาวของศิลปินแนวฮิปฮอป "6Wing" แห่งวง FAMA โผล่มาอีกด้วย
เรียกได้ว่าปรากฎการณ์อื้อฉาวครั้งนี้ได้สั่นสะเทือนวงการฮิปฮอปของฮ่องกงเป็นอย่างมาก หรืออาจเทียบได้กับเหตุการณ์ภาพหลุดของนักแสดงหนุ่ม "เฉินกว้านซี" เลยก็ว่าได้