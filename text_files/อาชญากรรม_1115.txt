ความคืบหน้าล่าสุด เมื่อเวลา 19.50 น. ที่ผ่านมา จอยซ์ พรพรรณ รัตนเมธานนท์ อดีตนักร้องชื่อดังวงไทรอัมพ์ส คิงดอม ถูกปล่อยตัวออกจากทัณฑสถานหญิงกลาง บางเขน แล้ว หลังศาลฎีกา สั่งแก้โทษจำคุกเหลือ 8 ปี 1 เดือน ขณะนี้ต้องโทษเกินมา 9 เดือน
โดย จอยซ์ พรพรรณ ได้ขึ้นรถของทางเรือนจำออกไปอย่างรวดเร็ว เพื่อหลีกเลี่ยงให้สัมภาษณ์กับสื่อมวลชนที่มาเฝ้าทำข่าวเป็นจำนวนมาก โดยรถของเรือนจำได้ไปจอดที่หน้าเรือนจำ ก่อนที่ จอยซ์ จะขึ้นรถยนต์ของญาติที่จอดรอไว้ทันที
 
หลังจากที่ศาลฎีกาพิพากษายืนตามศาลชั้นต้นให้ น.ส.พรพรรณ รัตนเมธานนท์ หรือ จอยซ์ ทีเค อายุ 32 ปี อดีตนักร้องชื่อดังวงไทรอัมพ์สคิงดอม ในคดีค้ายาเสพติด คือจำคุก 8 ปี 1 เดือน ปรับ 340,000 บาท ซึ่ง น.ส.พรพรรณ หรือ จอยซ์ ทีเค จำคุกไปแล้ว 8 ปี 10 เดือน โดยมีครอบครัวและ น.ส.สุรัตนาวี สุวิพร หรือ โบ ไทรอัมพ์สคิงดอม อดีตเพื่อนร่วมวง เดินทางมาฟังคำพิพากษาด้วย ที่ศาลอาญา ถนนรัชดาภิเษก
ล่าสุด ผู้สื่อข่าวรายงานว่า (8 ต.ค.) เจ้าหน้าที่ศาลได้ตรวจสอบและคำนวนเงินหักเงินวันละ 200 บาท แทนการชำระค่าปรับที่ น.ส.พรพรรณ หรือ จอยซ์ ทีเค ติดคุกเกินมา 9 เดือน พบว่ายังเหลือค่าปรับอีก 282,200 บาท ต่อมาบิดาของ น.ส.พรพรรณ หรือ จอยซ์ ทีเค ได้นำเงินสด จำนวน 282,2000 บาท มายื่นชำระเป็นค่าปรับต่อศาล ซึ่งศาลได้พิจารณาแล้ว มีคำสั่งออกหมายปล่อยตัว น.ส.พรพรรณ หรือ จอยซ์ ทีเค จากทัณฑสถานหญิงกลาง บางเขน ในช่วงค่ำวันนี้ ท่ามกลางความดีใจของญาติๆ รวมถึง เมื่อช่วงเช้าวันนี้