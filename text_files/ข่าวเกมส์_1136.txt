มันคือแรงบันดาลใจ! ผู้สร้างเกมนินจานมโชว์ห้องสะสมแคลเซียม
Senran Kagura
Senran Kagura หรือที่บางคนอาจรู้จักในชื่อว่า เกมนินจานม เกมแนวแอคชั่นสำหรับท่านชายในเครื่อง 3DS และ PS VITA ที่มีจุดเด่นอยู่เป็นเกมต่อสู้กันของเหล่าตัวละครนินจาสาว ที่มีหน้าอกหน้าใจใหญ่มาก แถมระบบของเกมนี้ยังทำให้ชุดเสื้อผ้าของตัวละครขาดได้ จากการโจมตีของคู่ต่อสู้ด้วย แม้ว่าจะเป็นเกมที่ไม่มีเนื้อหาสาระอะไรมากนัก แต่ก็เป็นเกมที่เหล่าเกมเมอร์ชายทั้งหลายให้ความสนใจมาก เพราะเหตุผลอะไรคงไม่ต้องอธิบายเพิ่มเติม ดังถึงขนาดมีทำเป็นการ์ตูนอนิเมชั่นออกมาเลยทีเดียว
ที่ผ่านมาเราไม่เคยทราบเลยว่าเพราะเหตุใดคุณ Kenichiro Takaki โปรดิวเซอร์ผู้สร้างเกม Senran Kagura ถึงได้เลือกสร้างเกม (หื่นๆ) นี้ออกมา วันนี้เขาได้เปิดเผยความจริงเป็นครั้งแรก แท้จริงแล้วคุณ Kenichiro Takaki ก็เป็นผู้ชายที่ชอบสาวหน้าอกใหญ่นั่นเอง โดยตั้งแต่สมัยวัยรุ่นแล้ว คุณ Kenichiro Takaki จะชอบสะสมฟิกเกอร์ตัวละครสาวๆอกใหญ่มาโดยตลอด และสาวเหล่านั้นจะต้องใส่ชุดว่ายน้ำโรงเรียนด้วยนะ เป็นความชอบสองแบบส่วนตัวตามสไตล์ของโอตาคุตัวการ์ตูนนั่นเอง แต่ทว่าพอโตขึ้นมาเป็นคนสร้างเกมเองแล้ว เขาก็เริ่มอยากเห็นอะไรแบบใหม่บ้าง หลังจากเห็นอกสาวๆตัวการ์ตูนแบบ 2D มาตลอด เขาก็คิดอยากสร้างเกมสาวอกใหญ่ในแบบ 3D ขึ้นมาบ้าง สุดท้ายก็เลยออกมาเป็นเกม นินจานม Senran Kagura ที่เราได้เห็นกันนั่นเอง
Senran Kagura
Senran Kagura
Senran Kagura
ถึงแม้ว่าคุณ Kenichiro Takaki จะเป็นคนชอบตัวละครการ์ตูนสาวๆอกใหญ่ แต่ในชีวิตจริงเขาก็แต่งงานมีเมียเป็นผู้หญิงจริงๆนะ แถมยังมีลูกด้วยกันแล้วด้วย ซึ่งภาพที่ถ่ายมาให้เห็นกันนี้ ก็เป็นภาพจากห้องปัจจุบันของเขาเอง ซึ่งเมียเขาก็ไม่ได้ขัดใจอะไรที่สามีเป็นคนสะสมของพวกนี้