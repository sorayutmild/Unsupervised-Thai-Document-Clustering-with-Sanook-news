     อย่างที่ทราบกันดีไม่ว่าจะเป็นคนที่พึ่งเล่นมือถือใหม่หรือใช้งานมือถือมาสักพัก คงจะต้องอยากได้ iPhone 6 หรือ iPhone 6 Plus กันอยู่แล้ว เพราะความสวย ยอดนิยม หรืออะไรอื่น ๆ อีกมากมาย แต่เมื่อเวลาผ่านไป จะต้องมาถามตัวเองว่า ทำไมไม่ควรซื้อ iPhone 6 ในตอนนี้ล่ะ มาดูกัน
1. ไอโฟนใหม่กำลังจะมา
 iPhone 6
     ในเดือนกันยายนนี้จะเป็นช่วงเวลาที่ iPhone รุ่นใหม่เผยโฉม ซึ่ง iPhone 6s และ iPhone 6s Plus นั้นจะมากับสิ่งที่ดีกว่าจนคุณต้องพูดกับตัวเองว่า จะซื้อรุ่นเก่าไปทำไมล่ะ แน่นอนว่ารุ่นใหม่ย่อมแรงกว่าด้วยสเปคที่อัพเกรดขึ้นและแข็งแรงกว่า และแก้ไขปัญหาจากรุ่นเดิมมาแล้วแน่นอน ทำให้ดูคุ้มค่ากับการรอคอย
2.ราคาของ iPhone 6 กำลังจะลด (อย่างมาก)

     เมื่อของใหม่มา ของเก่าก็ต้องลดราคาเป็นเรื่องปกติ เห็นได้จากโปรโมชั่นของผู้ให้บริการที่จำหน่าย iPhone ทั้งหลายแทบทุกค่าย นอกจากโปรฯ ลด แลก แจก แถม และ เก่าแลกใหม่ ที่ออกมาเยอะแยะ แต่ไม่ดึงดูดมากเท่ากับหลังจากเปิดตัว ราคาของ iPhone 6 และ iPhone 6 Plus จะลดลงอย่างเห็นได้ชัดนั่นเอง เลยเป็นเหตุผลที่ทำให้ไม่ควรซื้อ iPhone ตอนนี้!!!
3.ปัจจุบัน Android ก็มีดีกว่านะคุณ

     ในอดีต มือถือ Android ยังไม่มีลูกเล่นที่ใหม่สู่กับ iPhone ได้ แต่ปัจจุบันนี้มือถือหลายรุ่นที่ระดับเดียวกับ iPhone 6 หรือ iPhone 6 Plus เช่น Samsung Galaxy S6, LG G4 หรือแม้กระทั่ง One Plus 2 ที่มีราคาถูกกว่า และทำความสามารถได้ดีไม่แพ้กัน หรือบางเรื่องดีกว่าซะด้วยซ้ำไป
4. หลังจากนี้ Android เตรียมเปิดตัวกันอีกเยอะ!!

     ตัวเลือกหลังจาก iPhone 6s หรือ iPhone 6s Plus เปิดตัวจะตามมาด้วยกองทัพ Android ที่มากมายไม่ว่าจะเป็น Sony Xperia Z5, Motorola หรือ Nexus รุ่นใหม่ก็ดี ทำให้คุณอาจจะเมิน iPhone เพราะราคาที่ดึงดูดกว่า ก็เป็นได้
     อย่างไรก็ตาม ในความคิดเห็นของทีมงาน Sanook! Hitech ยังคงเห็นว่า การเลือกซื้อมือถือไม่ว่าจะเป็นรุ่นปัจจุบัน หรือรุ่นใหม่ มันไม่ได้มีความแตกต่างกันมา ทั้งหมดนี้ขึ้นกับความพึงพอใจของผู้ที่เลือกใช้งาน และ งบประมาณที่เหมาะสมมากกว่าครับ ฉะนั้นของใหม่ออกมา เลือกอย่างมีสติและเหมาะสมกับรูปแบบการใช้งาน มันจึงจะเป็นคำตอบที่ใช่ที่สุดครับ
ที่มา: Phonearena