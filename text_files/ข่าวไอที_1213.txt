       กลายเป็นที่วิจารณ์ในโลกออนไลน์อย่างหนัก เมื่อมีผู้ใช้ Facebook รายหนึ่งโพสต์ภาพคุณแม่สูงอายุ (จนหลายคนเรียกคุณยาย) มายืนซื้อ iPhone เพราะลูกชายบอกจะไม่ยอมไปโรงเรียนหากไม่ได้ iPhone
      โดยภาพดังกล่าวถูกโพสต์โดยผู้ใช้ Facebook ที่ชื่อ Viroj Tuntikula ซึ่งโพสต์ภาพคุณแม่สูงอายุท่านหนึ่งพร้อมข้อความระบุว่า "หัวอกผู้เป็นแม่...ลูกบอกว่าถ้าไม่มีไอโฟนจะไม่ยอมไปโรงเรียน ?? ผู้เป็นแม่ต้องบากหน้าไปกู้เงินเขาเพื่อลูก เพื่ออนาคตของลูก"







หัวอกผู้เป็นแม่...ลูกบอกว่าถ้าไม่มีไอโฟนจะไม่ยอมไปโรงเรียน ?? ผู้เป็นแม่ต้องบากหน้าไปกู้เงินเขาเพื่อลูก เพื่ออนาคตของลูก
Posted by Viroj Tuntikula on Saturday, August 15, 2015


      ซึ่งภาพดังกล่าวถูกแชร์และวิจารณ์ในโลกออนไลน์อย่างกว้างขวางถึงกว่า 8,000 ครั้ง บางคนก็โพสต์ด่าลูกที่ไม่รู้จักคุณค่าของเงิน แต่บางคนก็วิจารณ์คุณแม่เองที่ยอมซื้อ iPhone ให้กับลูก จนถึงกับต้องกู้เงินกันเลยทีเดียว

     อย่างไรก็ดีเมื่อทีมงาน MacThai ได้ตรวจสอบถึงที่มาของรูปภาพ ก็พบว่าภาพชุดนี้อาจจะมาจากทางประเทศเวียดนาม ไม่ได้เป็นเรื่องที่เกิดในไทยแต่อย่างใด

     โดยเว็บ VietBF ได้เผยเรื่องราวของภาพใบนี้ว่าแท้จริงแล้วคุณยายชาวเวียดนามท่านนี้ ทำอาชีพเก็บขวดขาย และเดินทางมาที่ร้านขายมือถือของเขา เพื่อขอซื้อ iPhone เนื่องจากลูกชายที่เรียนอยู่ Grade 10 (ประมาณ ม.3-4) ของเธอไม่ยอมไปโรงเรียนหากไม่ได้ iPhone
     เธอยังเปิดเผยถึงความยากลำบากในชีวิตของเธอว่า สามีของเธอเองก็สุขภาพไม่ดี ที่บ้านก็ไม่ได้มีฐานะอะไร จนเธอต้องขอกู้ยืมเงินมาเพื่อซื้อบ้านและโทรศัพท์มือถือให้ลูก โดยหวังว่าลูกจะยอมไปโรงเรียน อย่างไรก็ดีไม่ได้มีการเปิดเผยว่าทางร้านได้ ขาย iPhone ให้กับคุณแม่ท่านนี้ซื้อไปให้ลูกจริงหรือไม่ แต่ก็ให้ความเห็นว่านี่เป็นเรื่องราวที่สะกิดใจเขามากเลยทีเดียว
     ถึงแม้เรื่องราวนี้จะไม่ได้เกิดขึ้นในไทย แต่ก็มีการเผยแพร่และวิจารณ์กันอย่างมากในโลก Social เพราะที่เมืองไทยก็มีกรณีแบบนี้ให้เห็นบ่อยครั้ง แล้วคุณล่ะคิดเห็นอย่างไร ?
ที่มา - VietBF, Facebook Viroj Tuntikula
สนับสนุนเนื้อหา: www.macthai.com
