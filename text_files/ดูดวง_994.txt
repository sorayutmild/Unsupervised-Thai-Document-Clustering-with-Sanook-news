นอกจากเรื่องรสนิยมเกี่ยวกับเพศรส  ที่มนุษย์เราต่างเสาะแสวงหาเพื่อบำบัดความต้องการในส่วนลึกของจิตใจแล้ว   การที่จะไปให้ถึงจุดมุ่งหมายดังว่านั้น  จะต้องมีแรงเสียดหรืออุปสรรคขัดขวางที่จะไม่ให้เป็นไปตามนั้น  ซึ่งเรื่องนี้เป็นเรื่องเกี่ยวกับปมทางจิตวิทยา 

โดยอธิบายได้โดยหลักการทางโหราศาสตร์  ซึ่งน่าแปลกที่เห็นได้ชัดคล้องจองกับหลักเกณฑ์ของจิตวิทยา   แต่มาจำแนกในทางราศีที่เจ้าชะตาเกิด  ที่ว่าคนไหนที่เกิดในช่วงวันใดของจักรราศีทางโหราศาสตร์ตะวันตกมีปมปัญหาทางเพศเป็นเช่นไร



ราศีเมษ (เกิดตั้งแต่  21 มีนาคม ถึง 19 เมษายน)

  ปมในเรื่องนี้เกี่ยวข้องกับการมีซ้ำซ้อนในเรื่องความรัก  บางท่านมีคู่สองคน และมักจะเอามาเปรียบเทียบกันในทุกเรื่อง หรือเกี่ยวข้องกับรสนิยมความใจกว้างในเรื่องเพศ  เช่น ไม่ยึดถือในคู่ครองของตน (สวิง) หรือไปทาง สองจิตสองใจในพฤติกรรมเบี่ยงเบนทางเพศของตนเองทั้งในทางเปิดเผยหรือส่วนตัว ชอบเจรจาต่อรองและทำตัวเองเหมือนเด็กหนุ่มสาวซึ่งขัดกับการดำเนินชีวิตจริงๆ

ราศีพฤษภ  ( เกิดตั้งแต่ 20 เมษายน ถึง 20 พฤษภาคม) 

  ปัญหาอุปสรรคที่สำคัญเป็นเรื่องเกี่ยวกับ  การเปลี่ยนแปลงไม่แน่นอนของอารมณ์ตนเองต่อคู่ร่วม  มักการติดสถานที่ มีรังรักเฉพาะกิจ  รวมไปถึงอุปสรรคในทางสรีระเพศที่เกี่ยวกับ  การคัดหลั่งของความชื้นความเปียกที่มีมากจนบางครั้งก็เป็นอุปสรรคจนเกินไป อีกทั้งการถูกจูงอย่างไม่รู้จะขัดขืนอย่างไรจนไม่เป็นตัวของตนเอง



ราศีมิถุน  ( เกิดตั้งแต่ 21 พฤษภาคม ถึง  21 มิถุนายน) 

  คนราศีนี้มีปัญหาเรื่องการแสดงออก การอวดโชว์ในความสามารถทางพละกำลังทางเพศ  การเป็นผู้นำที่เอาแต่ใจ  ซึ่งกลับกลายเป็นอุปสรรคทางรสนิยมเพศที่สวนกระแสของคู่ขา  หรือคู่ขาไม่ยอมโอนอ่อนผ่อนตามพฤติกรรมที่แสดงออกอย่างไม่รู้ตัวของเจ้าชะตาซึ่งสุดท้ายก็กลับกลายเป็นแรงเสียดทานในวิถีชีวิตรักของตนเอง  

ราศีกรกฏ ( เกิดตั้งแต่  22 มิถุนายนถึง 22  กรกฎาคม) 

  ปมปัญหาของคนราศีนี้อยู่ที่  ความละเอียด  ความพิถีพิถัน ช่างเลือก  จู้จี้ ของคู่นอน  และปฏิเสธอย่างไร้เยื่อใยกับสิ่งที่ตนเองไม่ชอบ ชนิดที่ฝืนก็ไม่ได้  และรับไม่ได้เลย กับคู่ขา ที่แหวกแนวจริตนิสัยตามอุดมการณ์ของตน



ราศีสิงห์  ( เกิดตั้งแต่ 23 กรกฎาคม ถึง 22  สิงหาคม)  

  อุปสรรคกลับกลายเป็นว่า  ถ้าไม่พร้อมมูลทั้งรูปสวย  รูปหล่อ  เสียงไพเราะ  กลิ่นรสทางอาหารและเครื่องปะทินผิว  รวมไปถึง  ความอุดมสมบูรณ์  รสนิยมที่สูงล้ำกว่าชาวบ้านเขา  ต้องมีอย่างนี้เท่านั้นถึงจะมีอารมณ์ร่วมด้วย  ถ้าไม่ใช่หรือไม่สามารถไปได้ถึงจุดนั้นที่พอใจตนเองได้กลับกลายเป็นอุปสรรคทางจิตปิดกั้นกามารมณ์ของตนซะเอง

ราศีกันย์ ( เกิดตั้งแต่ 23  สิงหาคม ถึง 22 กันยายน)

   คนราศีนี้ เรื่องปัญหาอารมณ์ดิบทางเพศแนวเถื่อนถ่อย  การมักมาก ความรุนแรง การรุกเข้าหา การฝักใฝ่ในทางนี้ กลับกลายเป็นเรื่องอับอายต่อคู่นอนของตนที่ในบางกรณีต้องกดต้องทับปกปิดเอาไว้จนเป็นทุกข์  โดยเฉพาะไปได้คู่กรณีที่เปิดเผยให้รู้ไม่ได้ปัญหาจะยิ่งไปกันใหญ่โตทีเดียว



ราศีตุลย์ ( เกิดตั้งแต่ 23 กันยายน ถึง  22 ตุลาคม)  

  เรื่องของการตั้งกรอบและขอบเขตแห่งอุดมคติในทางเพศสัมพันธ์ของตนเอง  ว่าจะต้องควรอย่างนั้นอย่างนี้เจ้ากี้เจ้าการหรือที่เรียกว่า  คิดไปในทางแง่ดีเกินไป  คู่ขาของตนเองนั้นต้องเลิศเลอเพอร์เฟ็คท์ เรื่องจะพลิกแพลงท่าทางอะไรก็กลัวว่าจะเป็นบาป  เรื่องสอนจะสั่งก็จะมาทำกันตอนจะไคลแมกซ์นี่แหล่ะ  อย่างนั้นก็ไม่ได้อย่างนี้ก็ไม่ดี  เลยจะพาลมู้ดดี้เสียอารมณ์กันไป 

ราศีพิจิก ( เกิดตั้งแต่  23 ตุลาคม ถึง 21 พฤศจิกายน)  

  การช้าและการไปถึงที่สุดแห่งความบรรเจิดได้กระพร่องกะแพร่งหรือทุลักทุเล  ต้องอดทนข่มใจรอกันนานกว่าจะเข้าที่เข้าทาง  หรือเครื่องร้อนช้า  ลีลามากโยกโย้ หรือบางทีก็ไปไม่ถึงป้อแป้ล่มปากอ่าว  หรือคู่ขาไปก่อนทิ้งให้ตัวเองเก้อ  ไม่เต็มใจหรือเก็บกด รวมไปถึงสุขภาพที่ไม่สมบูรณ์เป็นปัญหาอุปสรรคอย่างยิ่งของคนราศีนี้



ราศีธนู ( เกิดตั้งแต่ 22 พฤศจิกายน ถึง 21 ธันวาคม )

  จังหวะและอุปสรรคที่ไม่คาดคิดมาก่อนแนวอุบัติเหตุ  และความเคร่งเครียดที่เก็บกดกับเรื่องอย่างว่าทำให้ไม่สุขสมในเรื่องการปลดปล่อยอารมณ์ให้ได้ดั่งใจ  ช่วงจังหวะที่ว่านั้นมักจะทำให้ตึงเครียด  บางทีไม่ฝ่ายใดก็ไปก่อนแบบไม่ทันตั้งตัว หรือบางทีก็อยู่ในสถานะที่เร่งรีบหิวกระหายแบบถูกจำกัดในเรื่องเวลาและสถานที่  หรือไปเจอคู่ขาที่พลิกแพลงพิสดารจนรำคาญแบบเหมือนไม่ใช่เกมไม่ใช่เกมของตนเอง

ราศีมังกร ( เกิดตั้งแต่ 22 ธันวาคม ถึง 19 มกราคม) 

  คนราศีนี้เรื่องมากในเรื่องอย่างว่า  ถ้าไม่ได้ดั่งใจก็พาลจะเสื่อมเอาเลยทีเดียว  มีการเปลี่ยนแปลงทางอารมณ์หวั่นไหวหลายอย่าง  ที่กะเกณฑ์ว่าจะต้องอย่างนี้นั้นไม่ได้เลย  บทจะมาก็มาเอง เรื่องจะมาหาเหตุผลอย่างที่คิดๆไว้นั้นยากยิ่งนัก   แต่ก็โหยหาเรื่องนั้นกับบทบาทเก่าๆ เดิมๆ ที่เคยผ่านมาแล้วในอดีตซึ่งเคยประทับใจซึ่งแม้จะจำลองมาสร้างใหม่ก็มักจะไม่ได้ตามอารมณ์อย่างครั้งนั้นๆ



ราศีกุมภ์ ( เกิดตั้งแต่ 20  มกราคม ถึง 18 กุมภาพันธ์) 

  ความใจร้อน  จะเอาให้ได้ดั่งใจ  ป๊อบๆ แป๊บๆ ในลีลา  เดินหน้าลูกเดียวเป็นเรื่องที่กลับกลายเป็นอุปสรรคในทางอารมณ์เพศของคนราศีนี้  ถ้าคู่นอนทำแบบนี้ให้ก็ไม่ชอบ  แต่ตนเองก็มักจะทุกข์ใจที่บางครั้งคิดมาอีกอย่าง   วางแผนมาอย่างดี  แต่ก็มามีเหตุการณ์ฉุกละหุกต้องเร่งรีบกับเวลาที่จำกัดให้เสียความรู้สึกเลยผิดแผนหาทางเข้าวิมานไม่เจอ

ราศีมีน ( เกิดตั้งแต่ 19 กุมภาพันธ์ ถึง 20 มีนาคม)  

  คนราศีนี้เรื่องมาก  ติดบรรยากาศอันรื่นรมย์  เคยยังไงต้องอย่างนั้น  อีกทั้งฟุ้งเฟ้อต้องรอให้พร้อมทั้งบรรยากาศ  อาหารเลิศรส  สถานที่และคู่นอนต้องมีมาครบครันจึงจะเริ่มกันได้  เรื่องดิบเรื่องเถื่อนตามสันชาติญาณเบื้องลึกอย่างเดียวนั้น  กลับเป็นไปไม่ได้เลยต้องปรุงแต่งปกปิดกันอย่างมิดชิดไม่ให้ใครรู้ แต่พอทำไม่ได้ตามที่คิดไว้ก็โหยหาอาวรณ์คิดวิตกกังวลไปมากมายซะเหลือเกิน

เรื่องแบบนี้เป็นอุปสรรคบั่นทอนทางปมความคิดในเรื่องรสนิยมทางกามารมณ์  ซึ่งทำให้เจ้าชะตามราศีมีผลล้มเหลวแนวเสพสม บ่ มิสม เพราะไปไม่ถึงซึ่งสถานการณ์ในปมความคิดที่สร้างมาแนวนี้นี่เอง



