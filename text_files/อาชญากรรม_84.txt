ศาลสั่งจำคุก "ยิ่งยง ยอดบััวงาม" 20 ปี ไม่รอลงอาญา คดีฉ้อโกงธุรกิจขายตรง ล่าสุดฝากขังรอยื่นประกัน
(31 ม.ค.) สำนักข่าวอิศรารายงานว่า ศาลจังหวัดมีนบุรี มีคำพิพากษาตัดสินลงโทษจำคุก นายยิ่งยง ยอดบัวงาม นักร้องลูกทุ่งชื่อดัง และพวก คนละ 20 ปี โดยไม่รอลงอาญา จากคดีทำธุรกิจฉ้อโกงประชาชน ในชื่อบริษัทแทนคุณแผ่นดินสยาม จำกัด จากโทษเดิม 33 ปี ล่าสุดนายยิ่งยง ถูกนำตัวเข้าฝากขัง และรอการยื่นเรื่องขอประกันตัว
ขณะที่ สำนักข่าวอิศรา ตรวจสอบข้อมูลจากกรมพัฒนาธุรกิจการค้า พบว่า บริษัท แทนคุณแผ่นดินสยาม จำกัด จดทะเบียนจัดตั้งเมื่อวันที่ 9 สิงหาคม 2554 ทุนจดทะเบียน 1 ล้านบาท ตั้งอยู่เลขที่ 22/19 ถนนรัชดา-รามอินทรา แขวงรามอินทรา เขตคันนายาว กรุงเทพมหานคร แจ้งประกอบธุรกิจจำหน่ายสินค้าเกษตร และขายพาณิชย์อิเล็คทรอนิคส์ ปรากฏรายชื่อ นายยิ่งยง บัวงาม ถือหุ้น 10 เปอร์เซ็นต์ สถานะล่าสุด จดทะเบียนเลิกบริษัท ซึ่งนายทะเบียนได้รับจดทะเบียนไว้แล้ว เมื่อวันที่ 16 กรกฎาคม 2557 