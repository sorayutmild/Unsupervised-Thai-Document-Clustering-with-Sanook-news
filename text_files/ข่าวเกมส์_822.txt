เกมส์แนว Running หรือวิ่งสู้ฟัด เป็นหนึ่งในแนวเกมส์ที่มีให้เลือกเล่นอย่างมากมายใน App Store เนื่องจากเป็นเกมส์ที่พัฒนาได้ไม่ยุ่งยาก ผู้เล่นก็เล่นกันอย่างไม่มีวันจบสิ้น และยังเล่นได้เพลินๆอีกด้วย แต่ละเกมส์ก็มีระบบการเล่น ไอเทมเสริม และเรื่องราวต่างๆกันออกไป บางเกมส์ก็วิ่งไปข้างหน้าแบบมุมมองตรงขึ้นด้านบน บางเกมส์ก็เป็นแนววิ่งแบบ 2D ด้านข้าง ก็ขึ้นอยู่กับผู้พัฒนาว่าจะทำออกมาแบบไหน ซึ่งในแต่ละมุมมองก็จะมีการควบคุมการเล่นไม่เหมือนกัน อย่างแบบ 2D ด้านข้างก็จะใช้การทัชจอหรือจิ้มปุ่มบังคับทิศทางตัวละคร ส่วนแบบวิ่งเป็นมุมด้านหลังตัวละครไปข้างหน้าบางเกมส์ก็จะมีให้เอียงเครื่องเพื่อบังคับทิศทางก็มี สำหรับใครที่ชอบเล่นเกมส์แนวนี้ เรามีเกมส์ที่คุณไม่ควรพลาดมาให้ทราบกัน
Minion Rush
เกมส์ Minion Rush
เกมส์วิ่งสู้ฟัดของเหล่าเจ้าตัวกินกล้วย จากภาพยนตร์เรื่อง Despicable me 2 มีออกมาให้เล่นเมื่อไม่นานมานี้เอง ระบบการเล่นเป็นแบบมองด้านหลังตัวละครวิ่งไปข้างหน้า ผู้เล่นต้องบังคับทิศทางเจ้าตัวกินกล้วย เก็บกล้วยระหว่างทางให้มากที่สุดเท่าที่จะทำได้ โดยไม่ให้ชนกับสิ่งกีดขวางหรือตกออกนอกเส้นทาง เล่นไปเรื่อยๆก็จะเร็วขึ้นและยากขึ้นเรื่อยๆ ในแต่ละฉากจะมีบอสให้เราสู้ด้วย วิธีสู้คือให้หลบการโจมตีของบอส และหาจังหวะซัดหุ่นยนต์กลับไปหาบอส ลูกเล่นของเกมก็มีเยอะ ทั้งการเปลี่ยนมุมมอง อุปกรณ์ช่วยเหลือต่างๆ ใครชอบตัวการ์ตูนเรื่องนี้ก็แนะนำว่าไม่ควรพลาด
ดาวน์โหลดได้ที่
Android : https://play.google.com/store/apps/details?id=com.gameloft.android.ANMP.GloftDMHM&hl=en IOS : https://itunes.apple.com/us/app/despicable-me-minion-rush/id596402997?mt=8
Temple Run 2
Temple Run 2
สุดยอดเกมส์แนวสปีดรันนิ่งที่ชาวสมาร์ทโฟนควรจะหามาติดเครื่องไว้เล่นแก้เซ็งได้ดี กับภารกิจขโมยหน้ากากทองคำสุดขอบโลก เพราะตัวละครเกมส์นี้จะไปขโมยหน้ากากทองคำมา จากนั้นก็โดนสัตว์ประหลาดไล่ล่าทวงหน้ากากคืน เราก็จะต้องหนีสุดชีวิต ไม่งั้นก็จะโดนสัตว์ประหลาดฆ่าเอาได้ วิธีเล่นเกมส์นี้ก็มีทั้งการทัชหน้าจอเพื่อกระโดดหรือก้มหลบ และเอียงเครื่องเพื่อเลี้ยว เรียกว่าสนุกเพลินได้หลายวิธี กราฟฟิกของภาคสองก็สวยกว่าภาคแรกเยอะ มีสิ่งกีดขวางแบบใหม่ๆ ไอเทมใหม่ๆรอท้าทายผู้เล่นเพียบ
ดาวน์โหลดได้ที่
Android : https://play.google.com/store/apps/details?id=com.imangi.templerun2&hl=th IOS : https://itunes.apple.com/us/app/temple-run-2/id572395608?mt=8
Jetpack Joyride
Temple Run 2
แม้จะเก่าไปหน่อย แต่ Jetpack Joyride ก็ยังขึ้นชื่อว่าเป็นวิ่งมุมมอง 2D ที่สนุกสุดๆกับภารกิจพา Barry Steakfries ขี่เจ็ทหนี ระหว่างทางก็จะมีอุปสรรคสุดโหดเพียบ ทั้งกับดักเลเซอร์ มิซไซล์ ยิ่งเล่นไปไกลๆ ศัตรูและกับดักยิ่งโผล่มาเต็มจอ แต่  Barry Steakfries ก็ใช่ว่าจะหลบได้อย่างเดียว เขามีอาวุธไว้โจมตีโต้กลับด้วย เป็นทั้งเกมส์วิ่งและเกมส์แอคชั่นสุดมันส์ในตัว
ดาวน์โหลดได้ที่
Android : https://play.google.com/store/apps/details?id=com.halfbrick.jetpackjoyride&hl=th IOS : https://itunes.apple.com/us/app/jetpack-joyride/id457446957?mt=8
Subway Surfers
Temple Run 2
เกมส์นี้ผู้เล่นจะรับบทเป็นพวกฮิปฮ็อปที่กำลังฉีดพ่นสีเล่นอยู่ก็โดนตำรวจไล่จับ ก็เลยวิ่งหนีไปตามรางรถไฟเพื่อหนีตำรวจ โดยจะต้องเก็บเหรียญระหว่างทางและคอยหลบรถไฟหรือสิ่งกีดขวางไปด้วย ระหว่างทางก็จะมีไอเทมช่วยเหลือให้เก็บอย่างสเก็ตบอร์ด หรือแม่เหล็กดูดเงิน ยิ่งเล่นไปนานๆรถไฟและสิ่งกีดขวางก็จะเยอะขึ้นเรื่อยๆ ใครตาลายง่ายคงไม่รอด
ดาวน์โหลดได้ที่
Android : https://play.google.com/store/apps/details?id=com.kiloo.subwaysurf&hl=th IOS : https://itunes.apple.com/us/app/subway-surfers/id512939461?mt=8
Rail Rush
Temple Run 2
เกมส์ผจญภัยล่าสมบัติแบบสไตล์อินเดียน่าโจนส์ แต่เกมส์นี้จะเน้นเดินทางเข้าไปในถ้ำโดยรถรางแทน ผู้เล่นจะต้องเอาตัวรอดระหว่างเดินทางด้วยรถรางเข้าไปในถ้ำให้ได้ โดยการสลับเปลี่ยนรางรถให้ทัน พร้อมกับหลบสิ่งกีดขวาง และต้องคอยเก็บเงินและทองคำระหว่างทางด้วย นอกจากนี้ก็ยังมีปลดล็อคไอเทมเสริมและตัวละครใหม่ๆให้เล่นด้วย เกมส์นี้เหมาะมากกับผู้ชอบเกมส์แนวผจญภัยลึกลับในถ้ำและเหมืองสุดขอบโลก
ดาวน์โหลดได้ที่
Android : https://play.google.com/store/apps/details?id=com.miniclip.railrush&hl=th IOS : https://itunes.apple.com/us/app/rail-rush/id501947104?mt=8
Into the Dead
Temple Run 2
ซอมบี้ ซอมบี้ ซอมบี้เต็มไปหมด ใครชอบเล่นเกมส์เอาตัวรอดสยองขวัญแนวซอมบี้ต้องไม่พลาดเกมส์นี้เลย Into the Dead ก็เหมือนกับพวก Left4Dead และ Resident Evil ที่ต้องเอาตัวรอดจากกองทัพซอมบี้นั่นแหละ แต่ต่างกันตรงที่เกมส์นี้ระบบการเล่นจะให้ผู้เล่นวิ่งเดินหน้าตลอดเวลา โดยมีฝูงซอมบี้เป็นสิ่งกีดขวาง ถ้าวิ่งพลาดไปจูบกับซอมบี้ ก็จะกลายเป็นขี้ฟันซอมบี้ทันที แต่ก็มีตัวช่วยคืออาวุธปืนชนิดต่างๆที่เอาไว้ยิงซอมบี้ที่ขวางทางได้ แต่ก็นะปืนมันก็มีจำกัดอยู่ดี ยังไงก็เน้นหลบก่อนดีกว่า
ดาวน์โหลดได้ที่
Android : https://play.google.com/store/apps/details?id=com.sidheinteractive.sif.DR IOS : https://itunes.apple.com/us/app/into-the-dead/id535609266?mt=8
Agent Dash
Temple Run 2
เกมส์วิ่งที่จะให้คุณรับบทเป็นสายลับ วิ่งหลบหนีการไล่ล่าขององค์กรร้าย หลังจากที่คุณเข้าไปสืบข้อมูลลับของพวกมันมาได้ เกมส์นี้จะมีฉากให้เล่นหลายแบบมาก เพราะสายลับจะต้องหนีแบบสุดขอบโลกกันเลย เริ่มตั้งแต่ฉากในเมือง ฉากในป่า ฉากภูเขา และอื่นๆ ซึ่งสิ่งกีดขวางในแต่ละฉากก็ไม่เหมือนกันด้วย ผู้เล่นจึงต้องฝึกทักษะการหลบหลีกในแต่ละฉากให้ดี เพราะมันไม่เหมือนกัน และสายลับของเราก็มีปืนพกเอาไว้ทำลายสิ่งกีดขวางได้บางอย่าง
ดาวน์โหลดได้ที่
Android : https://play.google.com/store/apps/details?id=com.fullfat.android.agentdash&hl=th IOS : https://itunes.apple.com/us/app/agent-dash/id530457204?mt=8
Totem Runner
Temple Run 2
เป็นเกมส์วิ่งแนว 2D ที่มีเอกลักษณ์อยู่ที่กราฟฟิกอาร์ทๆสวยงามไม่เหมือนใคร ผู้เล่นจะรับบทเป็นนักรบอินคาผู้มีพลังแห่งธรรมชาติ สามารถแปลงร่างเป็นสัตว์ต่างๆได้ ภารกิจของเราก็คือการวิ่งเดินทางไปทั่วโลก เพื่อพิทักษ์ธรรมชาตินั่นเอง การเล่นเกมส์นี้จะใช้ทักษะไหวพริบในการเลือกแปลงร่างให้ถูกสถานการณ์ โดยถ้าเป็นเหวก็ต้องแปลงเป็นนกบินข้ามไป ถ้าเป็นพุ่มไม้ หรือศัตรูขวางทาง ก็ต้องแปลงเป็นหมูป่าวิ่งชนไป นอกจากนี้ก็ยังสามารถแปลงร่างเป็นมังกรสุดอลังการได้ด้วย
ดาวน์โหลดได้ที่
Android : https://play.google.com/store/apps/details?id=com.chillingo.totemrunner.android.ajagplay IOS : https://itunes.apple.com/us/app/totem-runner/id541710977?mt=8
Redline Rush
Temple Run 2
ถ้าพูดถึงเกมส์แข่งรถที่หนีตำรวจ คุณอาจจะนึกถึง Need for Speed แต่ว่าเกมส์แนวสปีดรันนิ่งก็มีที่ขับรถหนีตำรวจเหมือนกัน นั่นคือ Redline Rush มันเป็นเกมส์ขับรถแบบง่ายๆ ที่เน้นการหลบหลีกสิ่งกีดขวางมากกว่าการขับรถจริงๆ ระหว่างทางนอกจากจะต้องหลบหลีกจราจรรถคันอื่นๆแล้ว ก็ต้องเก็บเงินและของต่างๆที่ฉากกำหนดไว้ด้วยจึงจะผ่าน และก็ต้องระวังไม่ให้รถตำรวจตามล่าได้ทันอีกด้วย ถ้าเบื่อๆการวิ่ง ก็เปลี่ยนมาขับรถแทนบ้างก็ไม่เลว
ดาวน์โหลดได้ที่
Android : https://play.google.com/store/apps/details?id=com.crescentmoongames.redline_rush&hl=th IOS : https://itunes.apple.com/th/app/redline-rush/id616027251?l=th&mt=8
TheEndApp
Temple Run 2
เกมส์วิ่งผจญภัยสุดขอบโลกอีกเกมส์ แต่ว่าโลกในเกมส์นี้มันเป็นโลกที่พังทลายลงจากภัยธรรมชาติ ฉากในเกมส์ก็เลยเป็นเมืองที่เต็มไปด้วยซากปรักหักพังต่างๆ ภารกิจของผู้เล่นก็คือการวิ่งสำรวจซากเมืองเหล่านี้ เกมส์นี้ยังเล่นไม่ยากด้วย เพราะว่าคุณมีโอกาสแก้ตัว เมื่อวิ่งพลาดไปชนกับสิ่งกีดขวาง โดยพลังชีวิตของตัวละครจะลดลงและมีแสงสีแดง บอกว่าตัวละครบาดเจ็บ ซึ่งช่วงที่บาดเจ็บนี้หากชนอีกทีก็จะตาย แต่ว่าถ้ารอดจนหายบาดเจ็บได้ ก็ถือว่ารอดช่วงอันตรายมาได้
ดาวน์โหลดได้ที่
Android : https://play.google.com/store/apps/details?id=net.goroid.theend IOS : https://itunes.apple.com/us/app/theendapp/id494921441?mt=8
สำหรับ App เกมส์แนวสิ่งสุดขอบโลกสนุกๆที่อยากแนะนำก็มีเพียงเท่านี้ครับ ซึ่งจริงๆแล้วเกมส์แนววิ่งๆนี้ก็มีหลายเกมส์ เยอะมากๆเลย แต่ว่าบางเกมส์ก็มีระบบการเล่นซ้ำๆ เหมือนกับที่เราแนะนำเนี่ยแหละครับ ต่างกันแค่ฉากและตัวละครเท่านั้น ดังนั้นที่เลือกๆมาแนะนำก็จะเน้นเกมส์ที่มีระบบไม่เหมือนใครครับ เพื่อไม่ให้จำเจ
 