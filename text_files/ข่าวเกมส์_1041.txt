zynga
จนแล้วจนรอด ในที่สุด Zynga ก็ประกาศปิดเกมส์โซเชี่ยลที่ให้บริการอยู่ทั้งหมด 11 เกมส์ลงจนได้ หลังจากพยายามยื้อมาตั้งแต่ที่มีข่าวว่าทาง Zynga ประสบปัญหาด้านการเงิน โดยในช่วงครึ่งปีของปี 2012 รายได้และหุ้นของ Zynga ตกลงอย่างมากถึง 40% ซึ่งรายได้ที่ลดลงกว่าครึ่งปีแรกสูงถึงประมาณ 22.8 ล้านดอลล่าห์สหรัฐ ส่วนราคาหุ้นก็ดิ่งลงเหว จากที่เคยทำได้สูงสุดหุ้นละ $15.91 เหลือเพียง $3 เท่านั้น โดยทาง Mark Pincus CEO ของ Zynga กล่าวว่า เป็นเพราะพวกเขาเข็นเกมเด็ดๆ อย่าง The Ville และ Farm Ville 2 ออกมาช้าเกินไป ทำให้ผู้เล่นหนีไปเล่นเกมส์อื่นๆกันมาก โดยเฉพาะเกมส์จากคู่แข่งอย่าง EA ทาง Zynga จึงมีแผนจะลดค่าใช้จ่ายของบริษัท ด้วยการลดการให้บริการเกมส์ และลดพนักงานลง ซึ่งก็มีประกาศปิดเกมส์ต่างๆมาเรื่อยๆ รวมทั้งหมดก็ 11 เกมส์ด้วยกัน
 
11 เกมส์โซเชี่ยลที่ประกาศปิดตัวนั้น เป็นเกมส์ของ Zynga ที่ให้บริการอยู่ในญี่ปุ่นเสียส่วนใหญ่ เนื่องจากทาง Zynga ไม่สามารถไปตีตลาดเกมส์โซเชี่ยลที่ญี่ปุ่น สู้กับทางค่ายเกมส์เจ้าบ้านอย่าง Capcom และ Square-Enix ได้มากนัก จึงทำให้มีคนเล่นน้อยมาก ทาง Zynga จึงตัดสินใจปิดตัวเกมส์ในญี่ปุ่นไปหลายเกมส์ เช่น Machitsuku, Mojitomo และ Montopia ที่เป็นเกมส์แนวเลี้ยงมอนสเตอร์
petville
นอกจากเกมส์โซเชี่ยลที่ญี่ปุ่นแล้ว ทาง Zynga ก็ประกาศปิดเกมส์ดังอย่าง Mafia Wars 2, PetVille และ Indiana Jones Adventure World ด้วยเหตุผลที่ว่ามีคนเล่นน้อยลงนั่นเอง ซึ่ง Mafia Wars 2 คนเล่นน้อยมาก เมื่อเทียบกับ Mafia Wars 1 เพราะแฟนๆเกมส์ชอบระบบของภาคแรกมากกว่านั่นเอง ส่วน Petville ก็เปิดมานานพอสมควร จนผู้เล่นเบื่อแล้ว เพราะระบบเกมส์ไม่มีอะไรมาก นอกจากคลิกๆ ส่วน Indiana Jones Adventure World จะเป็นเกมส์สุดท้ายที่ปิดตัวลง กำหนดปิดไว้วันที่ 14 มกราคม
mafia wars 2
 
สรุป 11 เกมส์ที่ Zynga ประกาศปิด
- Vampire Wars ประกาศปิดไปเมื่อวันที่ 5 ธันวาคม 2012
- Treasure Isle ประกาศปิดไปเมื่อวันที่ 5 ธันวาคม 2012
- FishVille ประกาศปิดไปเมื่อวันที่ 5 ธันวาคม 2012
- Forestville ยกเลิกขายใน App Store
- Mojitomo ยกเลิกขายใน App Store
- Word Scramble Challenge ยกเลิกขายใน App Store
- Mafia Wars Shakedown ยกเลิกขายใน App Store
- Montopia ประกาศปิดไปเมื่อวันที่ 21 ธันวาคม 2012
- PetVille ประกาศปิดไปเมื่อวันที่ 30 ธันวาคม 2012
- Mafia Wars 2 ประกาศปิดไปเมื่อวันที่ 30 ธันวาคม 2012
- Indiana Jones Adventure World ประกาศปิดในวันที่ 14 มกราคม 2013 ที่กำลังจะถึงนี้
 
 
ข้อมูลอ้างอิงจาก

http://www.shacknews.com/article/77223/zynga-closes-11-games-as-cost-cutting-measure



 
 
 