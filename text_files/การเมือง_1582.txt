ปารีณา ไกรคุปต์ ส.ส.พรรคพลังประชารัฐ ออกโรงชี้แจงถึงวลี "อีช่อ" ยืนยันเป็นคำศัพท์ที่มีความหมาย ไม่เจาะจงถึงใคร เป็นคำที่แถวบ้านเรียกคนไม่มีมารยาท
หลังจากที่ปล่อยคลิปปลุกกระแส #ปารีณาค้าอาวุธ ลุกโชนไปทั่วโซเชียลมีเดีย นางสาวปารีณา ไกรคุปต์ สมาชิกสภาผู้แทนราษฎร (ส.ส.) จ.ราชบุรี พรรคพลังประชารัฐ กลายเป็นบุคคลที่มีคนกล่าวถึงมากที่สุดของสังคมไทย ในรอบ 24 ชั่วโมงที่ผ่านมา
สืบเนื่องจากการไลฟ์เฟซบุ๊กที่กล่าวถึง นางสาวพรรณิการ์ วานิช ส.ส.แบบบัญชีรายชื่อ และโฆษกพรรคอนาคตใหม่ ด้วยถ้อยคำรุนแรง เนื่องจากไม่พอใจกับพฤติกรรมที่เกิดขึ้นเมื่อครั้งเปิดประชุมสภาผู้แทนราษฎรเมื่อสุดสัปดาห์ที่ผ่านมา โดยในคลิปไลฟ์ดังกล่าวมีการใช้คำที่เรียกว่า "อีช่อ" ด้วยนำเสียงกระแทกอยู่หลายครั้ง ทำให้เป็นกระแสวิพากษ์วิจารณ์
ล่าสุด ส.ส.สาวจากราชบุรี ได้ออกมาเคลื่อนไหวผ่านทางเฟซบุ๊กอีกระลอก โดยกล่าวถึงและอธิบายถึงคลิปฉาวที่ถูกสังคมวิจารณ์อยู่ในเวลานี้ โดยระบุว่า "นักข่าวถามว่า อีช่อ หมายถึงใคร ขอตอบว่า อีช่อ เป็นคำเรียกแถวบ้าน หมายถึงคนไม่อยู่ในระเบียบกฎเกณฑ์"
>> ปารีณา ไกรคุปต์ ส.ส.สาวฝีปากกล้า แต่ทรัพย์สินเยอะไม่ธรรมดา บอกเลย!
