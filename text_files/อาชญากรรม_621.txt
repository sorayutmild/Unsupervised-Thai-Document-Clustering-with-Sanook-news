ผู้สื่อข่าวรายงานว่า (21 พ.ย.) สน.ดอนเมือง รับแจ้งเหตุมีคนผูกคอเสียชีวิต บริเวณป่ารกริมทางรถไฟ สถานีย่อยแกรนด์คาเนช เขตดอนเมือง ที่เกิดเหตุพบศพ นายแดง อายุ 50 ปี สวมเสื้อยืดลายขวางสีขาว สวมทับด้วยเสื้อลายพรางทหารสีเขียว กางเกงยีนส์ขายาวสีดำ ใช้เชือกผูกคอกับต้นกระถินเสียชีวิต ใกล้กันพบจดหมายลาตายหลายฉบับ มีข้อความระบุว่า
บันทึกความจริงของศพ เกิด 2509 ชื่อแดง มีพ่อแม่ทำไร่นา เมื่ออายุได้ประมาณ 15-14 ปี ได้กระทำผิดต่อน้องอายุ 7-8 ปี ต่อมาทำบัตรประชาชนตอนอายุ 15 ปี และออกทำงานกับเพื่อนเรื่อยมา ไม่ได้ทำอะไรผิดอีกเลย และไปเป็นทหารที่ ม.พัน 24 และทำความดีมาตลอดจนถึงวันนี้อายุ 50 ปี และทำงานอยู่โรงปูนมา 20 ปี แต่ช่วงหลังมานี้ตนเองโดนคุณไสย หรือ โดนใส่ของคาถาอาคม
นอกจากนี้ ผู้ตายยังระบุว่า หากจะจับตนเองก็ให้ตามไปจับที่เมืองผี และตนเองไม่ได้ฆ่าตัวตายเพื่อหนีความผิด แต่จำเป็นเพราะอยู่ในสังคมไม่ได้ พร้อมสั่งเสียญาติพี่น้อง โดยระบุว่าหากมีผู้ใจบุญขอให้ส่งศพของตนเองไปที่บ้านเกิดที่โคราช
ขอขอบคุณภาพและข้อมูลจาก เฟซบุ๊กคุณAllnew Donmuang