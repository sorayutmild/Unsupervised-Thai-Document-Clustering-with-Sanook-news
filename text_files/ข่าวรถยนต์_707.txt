     หนุ่มมะกันนิรนามสุดเฮงเจอ 'แบงค์ดอลลาร์' จำนวนมหาศาลซ่อนอยู่ในรถมือสองที่เพิ่งซื้อมา ตามประกาศลงเน็ตหาตัวเจ้าของแต่ก็ไม่พบ

     เรื่องราวดังกล่าวเริ่มต้นมาตั้งแต่ปี 2013 เมื่อชายชาวสหรัฐฯรายหนึ่งซึ่งไม่ยอมเปิดเผยชื่อ ซื้อรถมือสองคันดังกล่าวมาจากการประมูลของตำรวจ จากนั้นเมื่อเขานำรถกลับมาที่บ้าน ปรากฏว่ากระจกไฟฟ้าประตูบานซ้ายหลังมีอาการเสีย ซึ่งแทนที่เข้าจะนำรถเข้าศูนย์บริการ เขากลับเลือกที่จะลงมือซ่อมด้วยตัวเอง
     ทันทีที่เขาแกะแผงประตูออก เขาก็พบกับสิ่งผิดปกติถูกซ่อนอยู่ในถุงผ้าสีดำ เขาจึงรีบนำถุงผ้าดังกล่าวเข้าบ้าน พร้อมกับสันนิษฐานว่าอาจเป็นยาเสพติดของเจ้าของรถคนเก่าก็เป็นได้
 

     เมื่อเขาแกะห่อวัตถุต้องสงสัยออก ก็ต้องตะลึ่งเมื่อพบว่าสิ่งที่ติดมากับรถคันใหม่ของเขา คือ ธนบัตรดอลลาร์สหรัฐฯที่ถูกมัดรวมกันจำนวนมาก ซึ่งมีทั้งแบงค์ 10 ดอลลาร์ และ 20 ดอลลาร์ รวมกันแล้วคาดว่ามีมูลค่าตีเป็นเงินดอลลาร์ไม่ต่ำกว่า 5 หลักอย่างแน่นอน คิดเป็นเงินไทยก็อาจทะลุล้านบาทเลยทีเดียว
 

     จากนั้นเขาจึงได้โพสรูปประกาศหาเจ้าของเงินดังกล่าวลงอินเตอร์เน็ตจนเป็นที่แพร่หลาย ต่อมาชายดังกล่าวจึงฉุกคิดได้ว่าเขาควรปกป้องตัวเองด้วยการตัดขาดจากสิ่งที่เขาโพสลงอินเตอร์เน็ต เนื่องจากกลัวว่าจะกลายเป็นภัยคุกคามตัวเองในอนาคตได้ จึงตัดสินใจลบรูปทั้งหมดออกจากโลกโซเชียล ซึ่งแน่นอนว่าลบอย่างไรก็ไม่มีทางหมด เขาจึงทำทุกวิถีทางเพื่อไม่ให้รูปต่างๆเหล่านั้น สามารถย้อนกลับมาถึงตัวได้ ปล่อยให้กลายเป็นภาพปริศนาที่ไม่มีใครรู้ที่มาอันแท้จริง
     แล้วถ้าเรื่องราวนี้เกิดขึ้นกับคุณผู้อ่าน คุณจะนำเงินทั้งหมดส่งคืนให้กับตำรวจ หรือเก็บไว้ใช้เองครับ..?
 
     ที่มา The San Francisco Globe 
     ภาพ izismile
 
 