การแข่งขันวอลเลย์บอลหญิง รายการพิเศษ มองเทรอซ์ มาสเตอร์ 2016 ที่เมืองมองเทรอซ์ ประเทศสวิตเซอร์แลนด์ทีมชาติไทย อันดับ 13 ของโลก ที่กำลังมั่นใจหลังเก็บชัยมา 3 เกมรวด ในรอบแบ่งกลุ่ม ผ่านเข้าสู่รอบรองชนะเลิศ ในฐานะแชมป์กลุ่มบี พบกับ ตุรกี ทีมอันดับ 10 ของโลก รองแชมป์ของกลุ่มเอ  ผู้เล่นชุดแรกที่ลงสนามประกอบด้วย ปลื้มจิตร์ ถินขาว, พรพรรณ เกิดปราชญ์, มลิกา กันทอง, ชัชชุอร โมกศรี, อัจฉราพร คงยศ, ทัดดาว นึกแจ้ง โดยมี ปิยะนุช แป้นน้อย สลับกับ ยุพา สนิทกลาง เป็นตัวรับอิสระเกมการแข่งขันในเซตแรก เป็นไปอย่างสนุก ผลัดกันนำ ผลัดกันตาม แต่เป็น นักตบสาวไทย ที่ทำได้ดีกว่าในช่วงท้าย เก็บเซตแรกพร้อมขึ้นนำ 1-0 ไปด้วยสกอร์ 25-22
เซตสอง ตุรกี ออกมาเล่นเกมรับได้เหนียวแน่นมากขึ้น ก่อนอาศัยความสูงขึ้นตบหัวเสาสร้างปัญหาให้กับเราอยู่ตลอด ทำให้เราเป็นฝ่ายแพ้ไป 21-25 ตุรกี ไล่ตามตีเสมอเป็น 1-1 เซตเซตสาม "โค้ชด่วน" ดนัย ศรีวัชรเมธากุล แก้เกมให้ สาวไทย ออกมาเล่นเกมโจมตีเร็ว ก่อนเป็นฝ่ายเอาชนะไปได้  25-18 ขึ้นนำอีกครั้ง 2-1 เซตเซตสี่ ตุรกี ปรับมาเล่นเกมเร็วบ้างก่อนทำคะแนนทิ้งห่าง ทำให้ นักตบสาวไทย พ่ายไป 16-25 ตุรกี ตามตีเสมอเป็น 2-2 เซตได้สำเร็จ ต้องไปตัดสินกันในเซตที่ห้า
เซตตัดสิน ตุรกี มาดีเหลือเกินเป็นฝ่ายออกนำไปก่อนถึง 6-1 ก่อนที่นักตบแดนไก่งวง จะทำแต้มฉีกหนีขึ้นแท่นเป็น 14-12 ต้องการอีกเพียงแต้มเดียวก็จะปิดแมตช์ แต่สาวไทยก็สู้ไม่ถอยไล่ตามตีเสมอเป็น 14-14 ก่อนจะดวลแต้มกันสนุก และเป็น ทีมชาติไทย ที่พลิกแซงเอาชนะไปได้ 19-17 จบเกม  ไทย เอาชนะ ตุรกี ไปได้ 3-2 เซต (25-22, 21-25, 25-18, 16-25 และ 19-17) ผ่านเข้าสู่รอบชิงชนะเลิศได้สำเร็จ โดยจะเข้าไปพบกับ ทีมชาติจีน ในวันที่ 5 มิ.ย. เวลา 21.00 น. ช่องทรูโฟร์ยู ถ่ายทอดสด