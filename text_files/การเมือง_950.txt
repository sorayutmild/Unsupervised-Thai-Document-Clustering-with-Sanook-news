การประชุมหารือ 53 พรรคการเมือง กับ คณะกรรมการการเลือกตั้ง หรือ กกต. เพื่อหาวันเลือกตั้งที่เหมาะสมเมื่อวานนี้ (24 เม.ย. 57) ดูจะเป็นหนทางที่ยาวไกลออกไป เมื่อพรรคประชาธิปัตย์พรรคเก่าแก่ บอยคอตการเลือกตั้ง และล่าสุดบอยคอตการร่วมหารือในครั้งนี้ ทั้งๆที่นายอภิสิทธิ์ เวชชาชีวะ หัวหน้าพรรคประชาธิปัตย์ ให้คำสัญญาเป็นมั่นเป็นเหมาะว่าจะเดินทางมาร่วมหารือด้วยตนเอง แต่ต้องออกมาแถลงข่าวยอมรับว่าเป็นห่วงเรื่องความปลอดภัยหลังได้รับข้อมูลเชิงลึกว่าจะมีคนจ้องมาป่วนในการหารือครั้งนี้ขนาดถึงขั้นพลีชีพเอาชีวิตคุณ "อภิสิทธิ์" โดยเชื่อมโยงถึง ผู้ใช้ เฟสบุ๊กชื่อ "ลุงยิ้ม ตาสว่าง"ลุงยิ้ม เป็นใคร? จากข้อมูลทราบว่า ชื่อนายพฤกษ์ พฤกษ์สุนันท์ เป็นเพียงชายสูงวัย อายุ 54 ปี จาก จ.ลำพูน และเป็นแกนนำคนเสื้อแดง ซึ่งถือว่ามีบทบาทอย่างมากในการสร้างความหวั่นไหวและ หมั่นไส้ ให้ฝ่ายตรงข้าม โดยเห็นได้จาก โลกโซเชียลและเว็ปไซต์ของสำนักข่าวที่อยู่ฝั่งตรงข้าม "ลุงยิ้ม" มักจะนำเรื่องราววีรกรรมของลุงยิ้มมานำเสนอ อาทิ การแฝงตัวเข้าไปถ่ายภาพ กับกลุ่มตรงข้าม แล้วนำมาโพสต์ข้อความเชิงเหน็บแนมล้อเลียนสร้างความหมั่นไส้ให้ฝ่ายตรงข้ามได้อย่างมาก หรือแม้แต่การโพสต์ข้อความกินใจชนิดแทงทะลุฝ่ายตรงข้าม แต่ก็เป็นเพียงความเคลื่อนไหวและสีสันของเหตุการณ์ทางการเมืองเท่านั้น จากชายรุ่นลุง อายุ 54 ปี ผันตัวมาเป็นเบอร์ 1 ที่ทำให้ยักษ์ใหญ่อย่างพรรคประชาธิปัตย์ โดยเฉพาะ "อภิสิทธิ์" ออกปากว่า "ลุงยิ้ม ตาสว่าง" เป็นส่วนหนึ่งที่ตัดสินใจไม่ไปร่วมหารือ กับ 53 พรรคการเมืองและ กกต.ลองมานั่งไล่เรียงเหตุการณ์ดูก็พอจะเห็นว่า "ลุงยิ้ม ตาสว่าง" สร้างเหตุการณ์ราวกับหมอดูแม่นเป๊ะเวอร์ ด้วยการโพสต์ข้อความผ่านเฟสบุ๊ก เมื่อ 10.00 น. ของวันที่ 1 เมษายน 2557 ว่า "วันนี้ อย่าเข้าใกล้ลุงกำนัน ได้ข่าวทีมงาน โกตี๋ ขนขนมมาจากชายแดน ไปรอตอนขากลับเป็นที่เรียบร้อย กลับทางด่วนสงสัยจะงานเข้า" จนเมื่อเวลาราว 14.00 น. ของวันเดียวกัน กลุ่มนักศึกษาประชาชนปฏิรูปประเทศไทย หรือ คปท. ถูกคนร้ายซุ่มยิงบนทางด่วนแจ้งวัฒนะใกล้วัดบัวขวัญ หลังจากการทำกิจกรรมที่ศูนย์ราชการแจ้งวัฒนะ จนมีผู้เสียชีวิต 1 ราย นอกจากนี้ "ลุงยิ้ม ตาสว่าง" ยังโพสต์ข้อความสร้างความมั่นใจให้ฝ่ายตรงข้ามมั่นใจว่าเหตุการณ์ดังกล่าวเกี่ยวข้องกับข้อความของ "ลุงยิ้ม ตาสว่าง" ด้วยการโพสต์ในวันเดียวกันอีกครั้งเมื่อเวลา 15.00 น."เตือนตั้งแต่เมื่อเช้าแล้วอย่ากลับทางด่วนไม่มีใครเชื่อ กูไม่เกี่ยวนะโว้ย"จากเหตุการณ์ที่ไล่เรียงมาจนถึงปัจจุบันที่มีข่าวการแถลงของพรรคประชาธิปัตย์เมื่อวันที่ 22 เม.ย. 57 ว่าได้ รับข้อมูลเชิงลึกว่า จะมีการก่อเหตุในการประชุมพุ่งเป้าหมาย ที่นายอภิสิทธิ์ และมีการประกาศจากกลุ่มที่ใช้อาวุธว่า อาจจะมีการพลีชีพเพื่อกำจัดนายอภิสิทธิ์ ซึ่งสอดคล้องกับการนำเสนอข้อความจากเฟซบุ๊กของผู้ที่ใช้ชื่อว่า "ลุงยิ้ม ตาสว่าง" มี เนื้อหาว่า จะมีการก่อเหตุในที่ประชุม โดยอ้างว่าเป็นการทำเพื่อประชาธิปไตย และเมื่อนายอภิสิทธิ์ไม่ได้เดินทางไป "ลุงยิ้ม ตาสว่าง"ก็โพสต์ข้อความเหมือนกับตัวเองอยู่ในห้องประชุมด้วย และยังมีการโพสต์ข้อความข่มขู่ว่า "ยังไม่เริ่มประชุม เพราะต้องรอนายอภิสิทธิ์ เดี๋ยวสั่งให้พี่เสงี่ยมยิงซักนัด 2 นัด จะได้วงแตกกลับบ้านไปเลย" เหตุการณ์นี้ทำให้ "ลุงยิ้ม ตาสว่าง" ต้องออกมาโพสต์เฟสบุ๊กตอบโต้ประเด็นดังกล่าวถึงขั้น "ฮาท้องแข็ง" ว่า "โดนช่อง 7 บลูสกายช่วนอีกแล้ว ลุงยิ้ม นั่งเจี๊ยวเหี่ยวอยู่บ้าน จะไปฆ่าใครได้ อย่างผมนี่นะ จะไปทำระเบิดพลีชีพ ขนาดหอยยังไม่มีตกถึงท้องเลย อิอิ" และ "จริง 555 อภิสิทธิ์ไม่มาประชุม อ้าง ลุงยิ้ม จะทำร้าย 5555"หรือ "ลุงยิ้ม ตาสว่าง" จะเป็นศัตรูตัวอันตรายที่สุดของ พรรคประชาธิปัตย์ไปแล้ว โดยทิ้งท้ายข้อความสุดติ่งไว้วันนี้ (23 เม.ย. 57) เมื่อเวลา 09.00 น. ว่า "คู่ขัดแย้งของคุณอภิสิทธิ์ เวชชาชีวะ คือ ลุงยิ้ม ตาสว่าง ไม่ใช่คุณทักษิณ ชินวัตร อีกแล้ว ถ้าก้าวไม่ข้ามลุงยิ้ม เลือกตั้งยังไงคงไม่ชนะแน่นอน"