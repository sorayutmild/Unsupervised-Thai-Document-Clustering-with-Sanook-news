ศึกป้องกันตำแหน่ง แชมป์สภามวยโลก (WBC) รุ่นซูเปอร์ฟลายเวท ของ "เจ้าแหลม" ศรีสะเกษ นครหลวงโปรโมชั่น กำปั้นชาวไทย กับ ฮวน ฟรานซิสโก เอสตราด้า รองอันดับ 1 ชาวเม็กซิกัน ที่เดอะ ฟอรั่ม, อิงเกิลวูด ลอสแอนเจลิส ประเทศสหรัฐอเมริกา ในวันเสาร์ที่ 27 เมษายนนี้ก่อนเกมการชกจะเริ่มขึ้น "เดอะริง" นิตยสารกำปั้นโลกชื่อดังได้ทำแบบสอบถามมุมมองของ นักข่าวในสังกัด และบรรดาเหล่าคนดังในวงการกำปั้นเกี่ยวกับไฟต์ดังกล่าวว่าใครจะเป็นฝ่ายคว้าชัยในท้ายที่สุดผลปรากฎว่าจากทั้งหมด 14 คนที่ร่วมแสดงความคิดเห็น มีถึง 11 รายที่ยกให้ "เอล กัลโล่" ฮวน ฟรานซิสโก เอสตราด้า จะเป็นฝ่ายชนะกระชากเข็มขัดจากเอวของแชมป์โลกชาวไทยไปได้ ขณะที่อีก 3 รายเลือกให้ ศรีสะเกษ นครหลวงโปรโมชั่น จะป้องกันตำแหน่งแชมป์ไว้ได้ โดยสามคนที่ตัดสินใจเลือกว่า "เจ้าแหลม" จะเป็นฝ่ายชนะได้แก่ ไมเคิ่ล วู๊ดส์ และ แอนสัน เวย์นไรท์ สองนักข่าวของนิตยสาร "เดอะริง" ขณะที่ทางฝั่งคนดังในวงการกำปั้นมีเพียง รูดี้ เฮอร์นานเดซ เทรนเนอร์มวยชื่อดังเพียงรายเดียวเท่านั้นที่เลือกแชมป์ชาวไทย ซึ่งสาเหตุอาจเป็นเพราะโค้ชมวยรายนี้เคยเป็นเทรนเนอร์ให้กับ คาร์ลอส คูเอดราส กำปั้นชาวเม็กซิกันนั่นเองนักข่าวของ "เดอะริง" สื่อดังวงการกำปั้นลี โกรฟส์ : เอสตราด้า ชนะคะแนนเอกฉันท์มาร์ตี้ มูลาชี่ : เอสตราด้า ชนะคะแนนไม่เอกฉันท์ไมเคิ่ล วู๊ดส์ : ศรีสะเกษ ชนะคะแนนไม่เอกฉันท์นอร์ม เฟราเอ็นไฮม์ : เอสตราด้า ชนะคะแนนไม่เอกฉันท์แอนสัน เวย์นไรท์ : ศรีสะเกษ ชนะคะแนนด้วยเสียงข้างมาก (ชนะ 2 เสมอ 1 เสียง)คนในแวดวงกำปั้นรูดี้ เฮอร์นานเดซ (เทรนเนอร์มวยชื่อดัง) : ศรีสะเกษ ชนะคะแนนเอกฉันท์โรเจลิโอ เอสปิโน่ (โปรโมเตอร์มวย) : เอสตราด้า ชนะคะแนนเอกฉันท์คาห์ลิด ยาไฟ (แชมป์จูเนียร์ แบนตั้มเวท สมาคมมวยโลก (WBA) : เอสตราด้า ชนะไมค์ อัลตามูร่า (ผู้จัดการมวย) : เอสตราด้า ชนะคะแนนเอกฉันท์แอนดรูว์ มาโลนี่ย์ (นักชกชาวออสเตรเลีย) : เอสตราด้า ชนะคะแนนเอกฉันท์โทนี่ โทลย์ (ผู้จัดการมวย) : เอสตราด้า ชนะคะแนนเอกฉันท์แบร็ด กู๊ดแมน (ผู้จัดการท็อปแรงค์) : เอสตราด้า ชนะดุ๊ก แม็คเคนซี่ (อดีตแชมป์โลก 3 รุ่น, พิธีกรรายการมวย) : เอสตราด้า ชนะ