เด็กเก็บบอลวัย 12 ปี  ดังกระหึ่มไปทั่วเอเชีย และทั่วเมืองจีน เมื่อเขากลายเป็นฮีโร่ทีมชาติจีน หลังแนะนายทวารจีน เซฟจุดโทษ พาทีมซิวชัย ศึกเอเชียน คัพ  สื่อในประเทศจีน และ ออสเตรเลีย ตีข่าวเบื้องหลังการเซฟจุดโทษระหว่างศึกฟุตบอล"เอเชียน คัพ 2015" ที่ประเทศออสเตรเลีย เมื่อวันเสาร์ที่ 10 ม.ค. ที่ผ่านมา ในเกมที่ ทีมชาติจีน เฉือนเอาชนะ ซาอุดิอาระเบีย 1-0 จังหวะที่ทำให้ "สเตฟาน ไวท์" เด็กเก็บบอลของเจ้าภาพวัย 12 ปี  ถูกพูดถึง มาจากการที่เขาแนะนำ "หวัง ต้าเหล่ย" นายทวารทีมมังกร ขณะที่กำลังจะป้องกันจุดโทษ ขณะที่เกมเสมอกันอยู่ 0-0 โดน "เจ้าหนูสเตฟาน" ได้บอก "ต้าเหล่ย" ให้พุ่งไปทางซ้ายมือของตัวเอง สุดท้ายเขาก็พุ่งไปทางซ้ายมือ  และทำให้เขาเซฟลูกยิงจุดโทษนั้นได้จริงๆ และหลังจากนั้น ในช่วงท้ายเกม ทีมชาติจีน จะมาได้ประตูชัยจาก "หล่า ยู่ ไห่" ในนาที 81 พาทีมคว้า 3 แต้ม เหนือซาอุฯ ได้สำเร็จ ภายหลังจากหลังจากจบเกม มีรายงานว่า ทีมชาติจีน ได้ทำเรื่องติดต่อฝ่ายจัดการแข่งขันขอดึงตัว "เจ้าหนู สเฟาน ไวท์" ไปร่วมทำการฝึกซ้อมกับทีมชาติ เมื่อวันอาทิตย์ที่ 11 ม.ค.ที่ผ่านมา เพื่อตอบแทนเขาเป็นที่เรียบร้อย
ซึ่งแน่นอนว่า ได้สร้างความประทับใจให้กับเจ้าหนูรายนี้เป็นอย่างมาก
คลิป : foxsport 

คลิป ช็อตที่เจ้าหนูไวท์ แนะนำทิศทางการพุ่งเซฟจุดโทษใหนายทวารทีมชาติจีน


คลิป ไฮไลต์ จีน ชนะ ซาอุฯ 1-0 
 