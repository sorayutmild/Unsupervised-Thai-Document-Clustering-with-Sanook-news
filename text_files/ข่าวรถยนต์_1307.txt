     MG ZS EV 2020 ใหม่ เอสยูวีขุมพลังไฟฟ้า 100% รุ่นแรกของ MG ถูกเปิดตัวอย่างเป็นทางการแล้วในไทย เคาะราคาจำหน่าย 1,190,000 บาท

     MG ZS EV 2020 เป็นรถยนต์ขับเคลื่อนด้วยพลังงานไฟฟ้า 100% รุ่นแรกของเอ็มจี ติดตั้งแบตเตอรี่แบบลิเธียม-ไอออนความจุ 44.5 kWh สามารถขับขี่ได้เป็นระยะทางกว่า 337 กิโลเมตร รองรับระบบการชาร์จด่วนในเวลา 30 นาที พร้อมฟังก์ชั่นความปลอดภัย Advanced Driver Assistant Systems ครบครัน
     MG ZS EV ติดตั้งมอเตอร์ไฟฟ้าแบบ Permanent Magnet Synchronous Motor ให้กำลังสูงสุด 150 แรงม้า แรงบิดสูงสุด 350 นิวตัน-เมตร สามารถเร่งความเร็วจาก 0-50 กม./ชม. ได้ในเวลาเพียง 3.1 วินาที

     แบตเตอรี่ของ MG ZS EV เป็นแบบ Lithium-ion ความจุ 44.5 กิโลวัตต์ชั่วโมง (kWh) ผ่านการรับรองตามมาตรฐานสากล สามารถวิ่งผ่านน้ำที่มีความสูง 40 เซนติเมตร โดยแบตเตอรี่ยังคงสามารถทำงานได้ตามปกติ พร้อมระบบปกป้องแบตเตอรี่แบบ 360 องศา และระบบจัดการอุณหภูมิอัจฉริยะ สามารถขับขี่ได้เป็นระยะทางมากกว่า 337 กิโลเมตร ต่อการชาร์จเต็มแต่ละครั้ง (ตามมาตรฐาน NEDC) ใช้เวลาชาร์จแบบ Normal Charge ในเวลา 6.5 ชั่วโมง และแบบ Quick Charge จนถึงระดับ 80% ในเวลาเพียง 30 นาที
     นอกจากนี้ MG ZS EV ยังติดตั้งระบบ KERS (Kinetic Energy Recovery System) สามารถชาร์จพลังงานในระหว่างขับขี่กลับเข้าแบตเตอรี่ (Regenerative) เลือกระดับการชาร์จพลังงานกลับได้ 3 ระดับ พร้อมโหมดการขับขี่ 3 รูปแบบ ได้แก่ Eco, Normal และ Sport

     ดีไซน์ภายนอกยังคงใช้โครงสร้างเดียวกับรุ่นเบนซินทั้งหมด ติดตั้งจุดชาร์จไว้บริเวณกระจังหน้า พร้อมล้ออัลลอยดีไซน์ใหม่ขนาด 17 นิ้ว และตัวถังสีฟ้าพิเศษ (Copenhagen Blue) ขณะที่อุปกรณ์มาตรฐานอื่นๆ ได้แก่ ไฟหน้าโปรเจคเตอร์ พร้อมไฟส่องสว่างเวลากลางวัน LED, ระบบเปิด-ปิดไฟหน้าอัตโนมัติ, หลังคา Panoramic Sunroof, ระบบปัดน้ำฝนอัตโนมัติ และสปอยเลอร์หลัง เป็นต้น

     ภายในห้องโดยสารถูกเสริมด้วยวัสดุคอนโซลหน้าแบบ Soft touch เพิ่มความพรีเมียมมากขึ้น, เบาะนั่งผู้ขับขี่ปรับไฟฟ้า 6 ทิศทาง, เบาะนั่งผู้โดยสารปรับได้ 4 ทิศทาง, ระบบเบรกมือไฟฟ้า EPB, หน้าจออินโฟเทนเม้นท์แบบสัมผัสขนาด 8 นิ้ว พร้อมระบบ i-SMART, ปุ่มเปลี่ยนเกียร์แบบหมุน, ระบบปรับอากาศแบบดิจิตอล พร้อมระบบกรองฝุ่น PM 2.5, กุญแจอัจฉริยะ Smart Key พร้อมปุ่ม Push Start เป็นต้น

     ด้านความปลอดภัยของ MG ZS EV ถูกติดตั้งระบบ Advanced Synchronized Protection System ทั้งหมด 9 ระบบ และระบบ Advanced Driver-Assistant Systems ได้แก่

ระบบเปิด-ปิดไฟสูงอัตโนมัติ IHC (Intelligent High-Beam Control)
ระบบควบคุมความเร็วอัตโนมัติแบบแปรผัน ACC (Adaptive Cruise Control)
ระบบควบคุมความเร็วอัตโนมัติเมื่อความเร็วต่ำ TJA (Traffic Jam Assist)
ระบบช่วยเตือนเมื่อเสี่ยงต่อการชนรถยนต์คันหน้าขณะขับขี่ FCW (Forward Collision Warning)
ระบบช่วยเตือนเมื่อรถออกนอกเลน LDW (Lane Departure Warning)
ระบบช่วยควบคุมรถเมื่อรถออกนอกเลน LDP (Lane Departure Prevention)
ระบบช่วยควบคุมรถให้อยู่ในเลน LKA (Lane Keep Assist)
ระบบช่วยเตือนเมื่อต้องการเปลี่ยนเลน LCA (Lane Change Assist)
ระบบช่วยเตือนมุมอับสายตา BSD (Blind Spot Detection)
ระบบเตือนขณะถอยหลัง RCTA (Rear Cross Traffic Alert)


     ขณะที่ระบบความปลอดภัยมาตรฐานอื่นๆ ประกอบด้วย ถุงลมนิรภัยคู่หน้า, ถุงลมนิรภัยด้านข้าง, ม่านถุงลมนิรภัย, ระบบควบคุมการทรงตัว SCS, ระบบเบรก ABS/EBD, ระบบควบคุมการเบรกขณะเข้าโค้ง CBC, ระบบช่วยออกตัวบนทางลาดชัน HAS, กล้องมองหลัง และสัญญาณกะระยะถอยหลัง เป็นต้น
     MG ZS EV 2020 มาพร้อมการรับประกันแบตเตอรี่นาน 8 ปี ไม่จำกัดระยะทาง พร้อมฟรี MG Home Charger มูลค่า 45,000 บาท และฟรีค่าติดตั้งมูลค่า 20,000 บาท

     ราคาจำหน่าย MG ZS EV 2020 ใหม่ อยู่ที่ 1,190,000 บาท
 