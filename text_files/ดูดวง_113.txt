ดูดวงปี 2565 โดย อาจารย์สุรัชดา โหราพยากรณ์ เช็กดวงชะตาของท่านในปีนี้ จะดี หรือร้ายอย่างไร ทำนายดวงชะตาของทั้ง 12 ราศี ทั้งในเรื่องการงาน การเงิน ความรัก และ สุขภาพ ในตลอดปีพุทธศักราช 2565 ราศีใดจะรุ่ง ราศีใดจะร่วง ไปเช็กกันค่ะ  
ดูดวงราศีเมษ หรือผู้ที่เกิดระหว่างวันที่ 13 เมษายน - 13 พฤษภาคม
ภาพรวมดวงในปี พ.ศ. 2565 ของชาวราศีเมษ ด้วยพลังการต่อสู้จากดาวอังคารที่จะร้อนแรงที่สุดในปีนี้ อาจทำให้ชีวิตสดใส เจิดจ้ามากที่สุด แต่ด้วยอำนาจพลิกผัน เปลี่ยนไปมาจากดาวมฤตยู และราหูที่เข้ามากุมดวงชะตา ก็อย่าประมาท จากการตัดสินใจผิดพลาด ก็อาจทำให้ชีวิตหม่นมัว อับแสงได้ในพริบตา

อ่านดวงราศีเมษ แบบเต็มๆ คลิก

ดูดวงราศีพฤษภ หรือผู้ที่เกิดระหว่างวันที่ 14 พฤษภาคม - 14 มิถุนายน
ภาพรวมดวงในปี พ.ศ. 2565 ของชาวพฤษภ จากเรื่องงาน สู่เงิน ด้วยอำนาจจากดาวพฤหัสบดี ก็จะทำให้เจริญ รุ่งเรือง ร่ำรวย แต่ก็ระวัง..ยิ่งสูงจะยิ่งหนาว ซึ่งหากละเลย ไม่ใส่ใจ ก็อาจทำให้คนรัก คู่ครอง มิตรสหาย ห่างหายจากไป หรืออาจกลายเป็นศัตรูร้ายหมายปองแทน!

อ่านดวงราศีพฤษภ แบบเต็มๆ คลิก

ดูดวงราศีเมถุน หรือผู้ที่เกิดระหว่างวันที่ 15 มิถุนายน - 15 กรกฎาคม
ภาพรวมดวงในปี พ.ศ. 2565 จากความคิด สู่การเรียนรู้ จนถึงการผจญภัยในโลกกว้าง ที่จะนำไปสู่โอกาสดีๆ ในชีวิต ที่จะทำให้ชีวิตเปลี่ยนไป ทั้งเจริญรุ่งเรือง และร่ำรวย หากเป็นคนโสด ก็จะทำให้พบเนื้อคู่ แต่ก็ควรระวังว่า หากเชื่อใจคนใกล้ชิดมากเกินไป ก็อาจทำให้พลิกผันจนล้มละลาย หมดไม่เหลือได้เช่นกัน!

อ่านดวงราศีเมถุน แบบเต็มๆ คลิก

ดูดวงราศีกรกฎ หรือผู้ที่เกิดระหว่างวันที่ 16 กรกฎาคม - 15 สิงหาคม
ภาพรวมดวงในปี 2565 ปีแห่งชีวิตชีวา ที่ชาวราศีกรกฎ จะได้รับพลังจากดาวอังคาร ให้ออกไปโลดแล่น สนุกกับโลกภายนอกมากขึ้น ที่อาจมีสุข ทุกข์ สดใส ร่าเริง ที่เป็นสีสันของชีวิต ที่มากกว่าจะนั่งกอดเข่าเจ่าจุกอยู่กับตัวเอง!

อ่านดวงราศีกรกฎ แบบเต็มๆ คลิก

ดูดวงราศีสิงห์ หรือผู้ที่เกิดระหว่างวันที่ 16 สิงหาคม - 15 กันยายน
ภาพรวมดวงในปี พ.ศ. 2565 ปีแห่ง “เพื่อนคู่คิด มิตรคู่ใจ” ที่จะนำแสงสว่าง ส่องมาให้ชาวราศีสิงห์ ร่ำรวย เจริญรุ่งเรือง จะเป็นปีแห่ง “คบคนดี เป็นศรีแก่ตัว” ของชาวราศีสิงห์ อย่างแท้จริง!

อ่านดวงราศีสิงห์ แบบเต็มๆ คลิก

ดูดวงราศีกันย์ หรือผู้ที่เกิดระหว่างวันที่ 16 กันยายน - 15 ตุลาคม
ภาพรวมดวงในปี 2565 เริ่มต้นปีใหม่ ด้วยการค้นหาเส้นทาง เพื่อนำไปสู่ HOME SWEET HOME และสิ้นสุดปี 2565 ด้วยการเดินทางอีกครั้ง เพื่อตามหาสิ่งที่คิดว่าจะทำให้ชีวิตเลิศเลอที่สุด

อ่านดวงราศีกันย์ แบบเต็มๆ คลิก

ดูดวงราศีตุลย์ หรือผู้ที่เกิดระหว่างวันที่ 16 ตุลาคม - 15 พฤศจิกายน
ภาพรวมดวงในปี 2565 เริ่มต้นปีด้วยดี ก็จะมีชัยชนะไปกว่าครึ่งแล้ว! ด้วยการแก้ไขปัญหา ความขัดแย้งด้วยความรัก รักอย่างจริงจัง จริงใจ ซึ่งพลังแห่งรักของดาวศุกร์ ดาวประจำตัวของชาวราศีตุลย์ ก็จะส่งเสริมให้ผ่านพ้นอุปสรรคไปได้อย่างสุขกาย สบายใจ

อ่านดวงราศีตุลย์ แบบเต็มๆ คลิก

ดูดวงราศีพิจิก หรือผู้ที่เกิดระหว่างวันที่ 16 พฤศจิกายน - 15 ธันวาคม
ภาพรวมดวงในปี 2565 แค่ขับเคลื่อนพลังจากดาวอังคาร ดาวประจำตัวของชาวราศีพิจิก ให้พุ่งทะยานไปตามเส้นทางการโคจรของดวงดาวอย่างระมัดระวังรอบคอบ ก็จะพบดาวพฤหัสบดี ที่จะนำโชคลาภ ความสำเร็จมาให้

อ่านดวงราศีพิจิก แบบเต็มๆ คลิก

ดูดวงราศีธนู หรือผู้ที่เกิดระหว่างวันที่ 16 ธันวาคม - 15 มกราคม
ภาพรวมดวงในปี 2565 ทำใจให้กว้างดังมหาสมุทร ที่พร้อมจะทุ่มเทเวลาที่จะให้ความรัก ใส่ใจ เสียสละให้กับคนในครอบครัว ทำให้ทุกคนอยู่ร่วมกันอย่างสุขกาย สบายใจ แล้วดาวพฤหัสบดี ดาวศุภมงคล ดาวประจำตัวของชาวราศีธนู ก็จะอำนวยพรมาให้ดังที่ใจปรารถนา

อ่านดวงราศีธนู แบบเต็มๆ คลิก

ดูดวงราศีมังกร หรือผู้ที่เกิดระหว่างวันที่ 16 มกราคม - 15 กุมภาพันธ์
ภาพรวมดวงในปี 2565 ของขวัญจากพระเจ้า! ที่ชาวราศีมังกรจะได้รับ จากสองผู้ยิ่งใหญ่แห่งจักรวาล ดาวเสาร์ และดาวพฤหัสบดี ที่จะมอบความมั่งคั่ง เจริญรุ่งเรือง กับชาวราศีมังกรที่ยังอดทนยืนหยัดอยู่ได้จนถึงวันนี้

อ่านดวงราศีมังกร แบบเต็มๆ คลิก

ดูดวงราศีกุมภ์ หรือผู้ที่เกิดระหว่างวันที่ 16 กุมภาพันธ์ - 15 มีนาคม
ภาพรวมดวงในปี 2565 ปีแห่งภาระรับผิดชอบ ที่มาพร้อมกับการเสียสละตนเองให้กับงาน ภารกิจทางสังคม งานจิตอาสาโดยไม่หวังสิ่งตอบแทน ถึงจะอยู่ในเกณฑ์ดีที่จะส่งผลให้ชีวิตเจริญรุ่งเรือง สุขภาพดี มีความสุข ตามอานุภาพของดาวพฤหัสบดี และ ดาวเสาร์ สองผู้ยิ่งใหญ่แห่งจักรวาล ที่จะมอบให้เป็นของขวัญในปีนี้

อ่านดวงราศีกุมภ์ แบบเต็มๆ คลิก

ดูดวงราศีมีน หรือผู้ที่เกิดระหว่างวันที่ 16 มีนาคม - 12 เมษายน
ภาพรวมดวงในปี 2565 ปีแห่งม้าอารีของชาวราศีมีน ที่แบกภาระรับผิดชอบไว้บนหลัง ที่ควรประเมินกำลังตนเองสักนิด ว่าหากหนักหนา สาหัส หนักเกินไปก็อาจทำให้..หลังหักได้

อ่านดวงราศีมีน แบบเต็มๆ คลิก
