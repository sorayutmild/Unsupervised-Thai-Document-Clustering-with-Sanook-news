กลับมาเป็นไวรัลในโลกออนไลน์อีกครั้งหนึ่งแล้ว สำหรับคลิปวิดีโอ เรือนจำนครสวรรค์ I เจอเพื่อนในเรือนจำ Jus't Gu ที่ถูกเผยแพร่บนช่องยูทูบ Toomtam Channel ของนักร้องนักแสดงหนุ่มชื่อดัง ตูมตาม-ยุทธนา เปื้องกลาง
โดยเนื้อหาในคลิปวิดีโอดังกล่าวเป็นการเล่าถึงกิจกรรมที่ ตูมตาม ยุทธนา และศิลปินอีกจำนวนหนึ่ง ได้มีโอกาสเดินทางไปเยี่ยมเยียนพบปะกับนักโทษ ณ เรือนจำนครสวรรค์ ซึ่งตั้งอยู่ในจังหวัดบ้านเกิดของตนเอง
แต่ในจังหวะที่ ตูมตาม ยุทธนา กำลังร่วมแสดงคอนเสิร์ตอยู่บนเวทีนั้น ก็มีนักโทษชายคนหนึ่งวิ่งเข้ามาหาพร้อมกับแนะนำตัวว่าเป็นใคร ซึ่งตอนนั้นเองหนุ่มตูมตามที่ดูเหมือนจะเซอร์ไพรส์กับการเจอกันครั้งนี้อยู่ไม่น้อย ก็ได้ตัดสินใจพักการร้องเพลงชั่วคราวและบอกกับทุกคนว่า ชายคนนี้คือเพื่อนในสมัยเด็กของเจ้าตัว ก่อนที่ทั้งคู่จะโผกอดกันด้วยความคิดถึง และพูดคุยถามไถ่สารทุกข์สุขดิบกันตามประสาเพื่อนเก่า

ซึ่งคำพูดหนึ่งที่ ตูมตาม ยุทธนา ได้พูดไว้ในตอนที่กำลังส่งกำลังใจให้กับเพื่อนคนนี้ ก็ได้กลายเป็นประโยคซึ้งที่ทำเอาชาวเน็ตหลายคนอดที่จะรู้สึกอินตามไปด้วยไม่ได้ ก็คือตอนที่เจ้าตัวพูดว่า "เจอกูข้างนอกนะ กูรอนะ" ถึงขนาดมีชาวเน็ตหลายคนนำเอาคำพูดดังกล่าวมาโพสต์ต่อกันในช่องคอมเมนต์
รวมถึงเขียนข้อความชื่นชมความเป็นกันเองของนักแสดงหนุ่มที่ถึงแม้วันนี้สถานะของเจ้าตัวจะเปลี่ยน กลายเป็นคนดัง มีชื่อเสียงในวงการบันเทิง แต่ก็ไม่ไม่เคยลืมเพื่อนหรือลืมคนใกล้ตัวที่เคยร่วมทุกข์ร่วมสุขมาด้วยกัน

ประวัติ "ตูมตาม ยุทธนา" หนุ่มสู้ชีวิตยอดกตัญญู นักเรียนทุนจากมหาวิทยาลัยเกษมบัณฑิต
