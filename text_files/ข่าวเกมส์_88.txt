เทคนิคเล็กๆเกม Slither.io หนอนน้อยอยากใหญ่
Slither.io
ใครจะคาดว่าเกมแนวโบราณๆอย่างเกมงูจะกลายมาเป็นเกมฮิตในปัจจุบันกับ Slither เกมแนวเดียวกับเกมแนว Snake แฟลชเกมโบราณสมัยก่อน แต่เพิ่มลูกเล่นใหม่ให้กลายเป็นเกมออนไลน์สนุกๆ สามารถเล่นได้ทั้งใน PC และมือถือตั้งแต่เมื่อเดือนเมษายน 2559 และยังได้รับความนิยมอันดับต้นๆมาจนถึงวันนี้
เป้าหมายของการเล่นเกม Slither
จุดหมายของการเล่นเกมนี้ก็คือ การทำให้หนอนน้อย (จริงๆฝรั่งเค้าบอกว่ามันเป็นงู) มีขนาดใหญ่ขึ้น และทำคะแนนความใหญ่ให้ติดอันดับ โดยการกินจุดสีๆบนแผนที่ไปเรื่อยๆ แล้วหนอนของเราก็จะยาวขึ้นใหญ่ขึ้นเรื่อยๆ
Slither.io
เทคนิคโดยทั่วไป
- ต้องมีชีวิตรอดไม่ว่าอย่างไรก็ตาม พยายามหลบหนอนตัวอื่นๆไว้ แล้วใช้ชีวิตพอเพียง เก็บจุดเล็กๆกินไปเรื่อยๆอย่าเอาตัวไปเสี่ยง โดยเฉพาะอย่าไปอยู่แถวกลางแผนที่เด็ดขาด บอกตรงๆตรงกลางแผนที่มันเถื่อน ถ้าไม่แน่จริงอยู่ไม่ได้
- กดคลิกเม้าส์หรือจิ้มหน้าจอค้างไว้เพื่อเร่งความเร็วได้ ใช้สำหรับหนีการไล่ล่าของหนอนอื่น หรือใช้วิ่งตัดหน้าได้ แต่ช่วงที่เร่งความเร็วคะแนนของเราจะลดลงเรื่อยๆ
- ระวังอย่างให้หัวของหนอนเราชนกับลำตัวของหนอนตัวอื่น
- หากหนอนตัวใหญ่ของผู้เล่นคนอื่นตายลง จะมีจุดสีขนาดใหญ่ตกให้เก็บด้วย
- หนอนเราสามารถชนกับลำตัวของหนอนเราเองได้
Slither.io
เทคนิคการเล่นเมื่อยังเป็นหนอนน้อย
- หากอยากเสี่ยงทำคะแนนให้ขึ้นไวๆ แนะนำให้ไปวนเวียนแถวๆกลางแมพ ซึ่งเป็นเขตสงคราม เราอาจจะได้กินจุดขนาดใหญ่ฟรีๆ เวลาพวกหนอนตัวใหญ่ตายลง
- เนื่องจากเรายังเป็นหนอนน้อย จึงไม่มีอะไรจะเสีย ให้ลองเสี่ยงชีวิตวิ่งตัดหน้าหนอนตัวใหญ่ไปเลย เผื่อได้ Kill
- ให้เกาะติดหนอนตัวใหญ่ๆไว้ เผื่อว่าพวกมันตายเราจะได้กินซากของพวกมัน ช่วยเพิ่มคะแนนได้อย่างรวดเร็ว
Slither.io
เทคนิคการเล่นเมื่อเป็นหนอนใหญ่
- หากอยากใช้ชีวิตพอเพียง ให้หลีกเลี่ยงตรงกลางแผนที่เอาไว้ เพราะอายุอาจสั้นลงได้ แล้วไปไล่เก็บจุดเล็กๆ แต่ก็ใช่ว่าจะปลอดภัยเสมอไป เพราะหนอนเราใหญ่เป็นเป้าให้คนอื่นๆมาไล่ฆ่าเป็นเรื่องปกติ
- พยายามใช้ความยาวของหนอนเราให้เป็นประโยชน์ โดยการวนรอบตัวแล้วให้หัวของหนอนเราอยู่ในเขตด้านใน เพื่อสร้างอาณาเขตที่ปลอดภัย จากนั้นหาช่องและจังหวะบริเวณที่ไม่มีหนอนตัวอื่นฉีกหนีออกไป
- ในการวนรอบตัว สามารถนำไปใช้กับการสร้างกับดัก ดักหนอนตัวอื่นๆให้เข้ามาอยู่ในเขตวงหนอนของเราได้ ทำให้หนอนนั้นหาทางออกไม่ได้ สุดท้ายก็ต้องชนหนอนเราจนตายลง เราก็เก็บจุดสีจากหนอนนั้นต่อได้ แต่เทคนิคนี้ใช้กับหนอนที่ตัวเล็กกว่าเท่านั้น
Slither.io
เทคนิควนรอบตัวล้อมข้าศึก
วิธีการ Kill หนอนตัวอื่นๆอย่างง่ายๆ
ทำได้โดยการใช้ Dash เร่งความเร็วเพื่อแล่นตัดหน้าหัวของหนอนตัวอื่นๆ แต่วิธีนี้ค่อนข้างเสี่ยงที่ตัวเราจะตายเอง และอาจเสียแต้มจากการ Dash โดยเปล่าประโยชน์
วิธีแก้ปัญหาอาการ Lag เบื้องต้น
เกมหนอนนี้เมื่อเล่นไปนานๆ อาจเกิดอาการแลค เนื่องมาจากปัญหา Cache และ Data ที่สะสมไว้มากขึ้น แนะนำว่าให้ลบ Cache และ Data ไว้ก็จะช่วยแก้ได้ โดยถ้าเล่นในมือถือให้เข้าไปใน Setting >> Apps Menu >> Slither.io >> Clear Data ถ้าเล่นบนเว็บก็ให้ใช้การล้าง Cache ของโปรแกรมเว็บนั้นๆ แต่ระวังด้วย การล้างข้อมูลทำให้สถิติที่เล่นไว้บนเครื่องจะหายไปด้วย
 
โหลดเกม ได้ที่
https://itunes.apple.com/th/app/slither.io/id1091944550?l=th&mt=8
https://play.google.com/store/apps/details?id=air.com.hypah.io.slither&hl=th
หรือเล่นที่เว็บ http://slither.io/