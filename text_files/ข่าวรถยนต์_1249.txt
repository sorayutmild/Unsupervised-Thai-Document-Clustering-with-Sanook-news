     ทุกครั้งที่รถยนต์ของคุณมีไฟเตือนรูปถังน้ำมันติดขึ้นมา เคยสงสัยกันหรือไม่ว่า ปริมาณน้ำมันเชื้อเพลิงในถังน้ำมันของรถคุณยังเหลืออีกกี่ลิตร และจะสามารถขับต่อไปได้มากที่สุดอีกกี่กิโลเมตร     ผู้ใช้รถบางคนอาจจะรีบขับหาปั๊มน้ำมันเพื่อเติมน้ำมันป้องกันปัญหารถดับกลางทาง ขณะที่บางคนเลือกที่จะขับต่อเพื่อท้าทายกับตัวเลขที่แผงหน้าปัทม์ที่โชว์ว่ายังสามารถขับได้ต่ออีกหลายกิโลเมตร อย่างไรก็ดีจำนวนระยะทางที่เหลืออาจไม่ใช่ระยะทางจริงเสมอไป     “เดอะ ซัน มอเตอร์” สื่อยานยนต์ของอังกฤษเปิดเผยว่า ตัวเลขดิจิตอลในรถยนต์รุ่นใหม่ที่บอกระยะทางที่เหลือหลังจากไฟเตือนเชื้อเพลิงโชว์ ส่วนใหญ่จะคำนวนจากอัตราการบริโภคน้ำมันเฉลี่ยที่คุณขับไปก่อนหน้านี้ และบางทีตัวเลขดังกล่าวอาจไม่ถูกต้องกับสถาพการขับขี่ของคุณ ณ เวลานั้น
     อาทิ หากตัวเลขบนแผงหน้าปัทม์ ระบุว่า สามารถขับได้ต่ออีก 65 กิโลเมตร นั่นเป็นการคำนวนจากข้อมูลการขับขี่ในช่วงก่อนหน้านั้น ซึ่งบางทีหากสภาพการขับขี่หลังจากนั้นมีการจราจรติดขัด หรือมีการใช้ความเร็วสูงกว่าปกติ ระยะทางที่จะวิ่งต่อไปได้ย่อมไม่ถึง 65 กิโลเมตรแน่นอน     ทั้งนี้ LV บริษัทประกันภัยชั้นนำของอังกฤษมีการเปิดเผยข้อมูลของระยะทางที่วิ่งต่อไปได้หากไฟเตือนเชื้อเพลิงโชว์ ของรถยนต์ 10 รุ่นยอดนิยมในอังกฤษ ปรากฎว่า เมอร์เซเดส-เบนซ์ รุ่น C-Class เป็นรถที่สามารถขับได้ต่อในระยะทางมากที่สุด ที่ 74 กม.
10 อันดับรถยนต์ขายดีในอังกฤษกับระยะทางที่วิ่งต่อได้เมื่อไฟเตือนเชื้อเพลิงโชว์
เมอร์เซเดส C-Class: 74 กม.มินิ Mini Cooper: 72 กม.นิสสัน Qashqai: 69 กม.โฟล์คสวาเกน Golf: 67 กม.ออดี้ A3: 67 กม.ฟอร์ด Focus: 64 กม.โฟล์คสวาเกน Polo: 62 กม.ฟอร์ด Fiesta: 59 กม.วอกซ์ฮอลล์ Corsa: 46 กม.วอกซ์ฮอลล์ Astra: 42 กม.
 