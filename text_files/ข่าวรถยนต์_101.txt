     โตโยต้า ไฮลักซ์ รีโว่่ 2015 (Toyota Hilux Revo 2015) ใหม่ ถูกเปิดตัวอย่างเป็นทางการเป็นครั้งแรกของโลกที่ประเทศไทย เผยโฉมใหม่หมดจดทั้งภายนอก-ภายใน พร้อมขุมพลังดีเซล 2 บล็อกใหม่แรงกว่าเดิม เปิดตัวเมื่อวันที่ 21 พ.ค. ที่ผ่านมา

     Toyota Revo 2015 ใหม่ ถือเป็นกระบะขนาด 1 ตัน เจเนอเรชั่นที่ 8 ถูกวางจำหน่ายเป็นครั้งแรกเมื่อปี 2511 นับเป็นระยะเวลาเกือบ 50 ปีที่ได้รับการพัฒนามาอย่างต่อเนื่อง
     ก่อนหน้านี้ เมื่อปี พ.ศ. 2547 โตโยต้า ได้แนะนำ 'ไฮลักซ์' เจเนอเรชั่นที่ 7 ลงสู่ตลาดรถกระบะขนาด 1 ตัน ภายใต้โครงการ “IMV: Innovative International Multi-Purpose Vehicle” ซึ่งได้รับการตอบรับอย่างดีจากลูกค้าทั่วโลก และยังได้รับการแตกไลน์ออกไปเป็นรถอเนกประสงค์พีพีวี 'Fortuner' และรถสไตล์เอ็มพีวี 'Innova'
 

     มร.ฮิโรกิ นาคาจิมะ เปิดเผยว่า “ทีมวิศวกรโตโยต้าได้สร้างสรรค์ Hilux REVO ด้วยแรงบันดาลใจในการออกแบบและพัฒนา เพื่อให้ Hilux REVO เป็นรถกระบะผู้กำหนดนิยามใหม่แห่ง “ความแกร่ง” สะท้อนภาพลักษณ์ตามแนวคิด “ยุคใหม่แห่งกระบะ  ทุกตารางนิ้วต้องไฮลักซ์” ด้วยเครื่องยนต์ที่มีแรงบิดสูงขึ้น แต่ให้อัตราสิ้นเปลืองเชื้อเพลิงต่ำกว่าเดิม ระบบเกียร์ใหม่แบบ 6 สปีด ระบบกันสะเทือนออกแบบมาสำหรับเมืองไทยโดยเฉพาะ พร้อมดีไซน์ที่ฉีกไปจากรุ่นก่อนอย่างชัดเจน
 

     ภายนอกของ Revo 2015 ใหม่ ติดตั้งไฟหน้าแบบ LED โปรเจคเตอร์ พร้อมไฟ Daytime Running Light แบบ LED ไฟหน้าสามารถเปิด-ปิดได้อัตโนมัติ พร้อมระบบ Follow-me-home ออกแบบรับกับกระจังหน้าแบบโครเมี่ยม พร้อมไฟเลี้ยวที่กระจกมองข้าง ไฟท้ายพร้อมไฟตัดหมอก บันไดข้าง เสาอากาศแบบสั้น และล้ออัลลอยขนาด 17 นิ้ว พร้อมยางแบบ All-terrain
 

     ห้องโดยสารภายใน รีโว่ 2015 มีขนาดใหญ่เพิ่มความโอ่โถง กว้างสบาย พวงมาลัยสามารถปรับได้ 4 ทิศทาง, ระบบควบคุมความเร็วอัตโนมัติ (Cruise Control), จอแสดงผลการขับขี่ขนาด 4.2 นิ้ว, เครื่องเสียงมาพร้อมเนวิเกเตอร์แบบหน้าจอสัมผัสขนาด 7 นิ้ว รองรับการเชื่อมต่อ Bluetooth/USB พร้อมลำโพง 6 ตำแหน่ง, ระบบกุญแจสตาร์ทอัจฉริยะ, ระบบ Smart Entry เข้า-ออกโดยไม่ต้องใช้กุญแจ, ติดตั้งวัสดุซับเสียงคุณภาพสูง, ช่องจ่ายไฟ 220 โวลต์, กล่องเก็บความเย็นบริเวณคอนโซลหน้า และช่องแอร์สำหรับผู้โดยสารหลัง ฯลฯ
     ตัวถังยังคงมีให้เลือกทั้งแบบมาตรฐาน 2 ประตู (B Cab), 2 ประตูสมาร์ทแค็บ (C Cab) และ 4 ประตู (D Cab) พร้อมระบบขับเคลื่อน 2 ล้อ, 4 ล้อ และ 2 ล้อยกสูง (Prerunner) รวมทั้งหมด 33 แบบ


     เครื่องยนต์มีให้เลือก 3 ขนาด ได้แก่ ดีเซล 2.4 ลิตร, ดีเซล 2.8 ลิตร และเบนซิน 2.7 ลิตร แบ่งออกได้ดังนี้

เครื่องยนต์ดีเซล 2.4 ลิตร รหัส 2GD-FTV (High) ให้กำลังสูงสุด 150 แรงม้า/3,400 รอบต่อนาที แรงบิดสูงสุด 400 นิวตัน-เมตร/1,600-2,000 รอบต่อนาที (เฉพาะรุ่น 4WD และ Prerunner)
เครื่องยนต์ดีเซล 2.8 ลิตร รหัส 1GD-FTV (High) ให้กำลังสูงสุด 177 แรงม้า/3,400 รอบต่อนาที แรงบิดสูงสุด 420 นิวตัน-เมตร/1,400-2,600 รอบต่อนาที (เฉพาะรุ่น 4WD และ Prerunner)
เครื่องยนต์ดีเซล 2.4 ลิตร รหัส 2GD-FTV ให้กำลังสูงสุด 150 แรงม้า/3,400 รอบต่อนาที แรงบิดสูงสุด 343 นิวตัน-เมตร/1,400-2,800 รอบต่อนาที (เฉพาะรุ่นขับเคลื่อน 2 ล้อ)
เครื่องยนต์ดีเซล 2.8 ลิตร รหัส 1GD-FTV ให้กำลังสูงสุด 170 แรงม้า/3,800 รอบต่อนาที แรงบิดสูงสุด 343 นิวตัน-เมตร/1,200-3,400 รอบต่อนาที (เฉพาะรุ่นขับเคลื่อน 2 ล้อ)
เครื่องยนต์เบนซิน 2.7 ลิตร รหัส 2TR-FE ให้กำลังสูงสุด 166 แรงม้า/5,200 รอบต่อนาที แรงบิดสูงสุด 245 นิวตัน-เมตร/4,000 รอบต่อนาที 

     ระบบส่งกำลังมีให้เลือกทั้งเกียร์ธรรมดาอัจฉริยะ iMT 6 สปีด และเกียร์อัตโนมัติ 6 สปีด พร้อมสวิตช์ปรับรูปแบบการขับขี่ (Drive Mode Switch), สวิตช์ปรับระบบขับเคลื่อน 4 ล้อไฟฟ้า Shift-On-The-Fly, ระบบป้องกันล้อหมุนฟรีแบบแอคทีฟ (A-TRC - Active Traction Control) และระบบล็อคเฟืองท้าย Diff Lock
 

     ติดตั้งช่วงล่างแบ Dynamic Control Suspension พร้อมระบบกันสะเทือนใหม่ที่ให้ความนุ่มนวลกว่าเดิม, โครงสร้างแชสซีส์ใหม่ FIRM (Frame with Integrated Rigidity Mechanism) ออกแบบให้แข็งแกร่ง ทนทานยิ่งขึ้น เพิ่มสมรรถนะการทรงตัว, ระบบควบคุมเสถียรภาพห้องโดยสาร (Body Control with Torque Demand) ช่วยควบคุมแรงบิดรองรับสภาพถนนขรุขระ
     ระบบความปลอดภัยติดตั้งถุงลมนิรภัย 7 ตำแหน่ง (คู่หน้า, ด้านข้าง, ม่านถุงลม และหัวเข่า) ระบบควบคุมการทรงตัว VSC, ระบบป้องกันล้อล็อค ABS, ระบบกระจายแรงเบรก EBD, เสริมแรงเบรก BA, ระบบควบคุมการส่ายของส่วนพ่วงท้าย TSC (Trailer Sway Control) ระบบช่วยออกตัวบนทางลาดชัด HAC และควบคุมความเร็วขณะลงทางลาดชัน DAC รวมถึงกล้องมองหลังขณะถอยจอด
 

     ตัวถังมีให้เลือกทั้งหมด 7 สี ได้แก่ สีขาว, สีเงิน, สีเทาดำ, สีดำ, สีขาวมุก, สีแดง และสีน้ำเงิน มีให้เลือกทั้งหมด 33 รุ่น ตั้งเป้ายอดจำหน่ายที่ 14,000 คันต่อเดือน
 

 
 
     ราคาจำหน่าย Toyota Hilux Revo 2015 ใหม่ มีดังนี้
     Double Cab (D Cab)

2.8G 4WD A/T Navi ราคา 1,139,000 บาท
2.8G 4WD Navi ราคา 1,069,000 บาท
2.4E 4WD ราคา 899,000 บาท
2.8G Pre-runner A/T Navi ราคา 1,099,000 บาท
2.4G Plus Pre-runner A/T Navi ราคา 1,009,000 บาท
2.4G Pre-runner A/T Navi ราคา 969,000 บาท
2.4G Pre-runner Navi ราคา 925,000 บาท
2.7E Pre-runner A/T ราคา 895,000 บาท
2.4E Pre-runner A/T ราคา 895,000 บาท
2.4E Pre-runner ราคา 845,000 บาท
2.4J Plus Pre-runner ราคา 809,000 บาท
2.7E ราคา 795,000 บาท
2.4E ราคา 795,000 บาท
2.4J Plus ราคา 725,000 บาท

     Smart Cab (C Cab)

2.8G 4WD Navi ราคา 899,000 บาท
2.4E 4WD ราคา 799,000 บาท
2.4G Pre-runner A/T Navi ราคา 865,000 บาท
2.8G Pre-runner Navi  ราคา 859,000 บาท
2.4G Pre-runner Navi ราคา 815,000 บาท
2.4E Pre-runner A/T ราคา 815,000 บาท
2.7E Pre-runner ราคา 765,000 บาท
2.4E Pre-runner ราคา 765,000 บาท
2.3J Plus Pre-runner ราคา 729 ,000 บาท
2.4G ราคา 755,000 บาท
2.4E ราคา 709,000 บาท
2.7J Plus ราคา 679 ,000 บาท
2.4J Plus ราคา 679,000 บาท
2.4J ราคา 619,000 บาท

     Standard Cab (B Cab)

2.8J 4WD ราคา 675,000 บาท
2.8J Plus ราคา 605,000 บาท
2.4J Plus SWB ราคา 585,000 บาท
2.7J ราคา 569,000 บาท
2.4J ราคา 569,000 บาท


 
 
 