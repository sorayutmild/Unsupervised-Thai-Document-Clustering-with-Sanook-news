Corridor Z เกมหนีซอมบี้แบบไม่เหมือนใคร
Corridor Z
เกมแนววิ่งหนี อย่างพวก Temple Run นั้นปกติแล้วจะวิ่งไปข้างหน้าเพื่อให้เห็นเส้นทางที่วิ่งไปเป็นหลัก แต่เกม Corridor Z เป็นเกมวิ่งที่ตรงข้ามกับเกมวิ่งเหล่านั้น เพราะใช้ระบบการเล่นแบบ Inverted Run คือวิ่งแบบหันหน้าเข้าหาผู้เล่นแทน หรือก็คือวิ่งแบบหันไปมองข้างหลังนั่นเอง เพื่อให้เห็นซอมบี้ที่กำลังวิ่งไล่ตามมากินตับผู้เล่น
ระบบการเล่นเกม Corridor Z คือผู้เล่นจะต้องช่วยพาผู้รอดชีวิตวิ่งหนีไปตามทางเดินแคบๆ (Corridor) เพื่อเอาตัวรอดจากฝูงซอมบี้ที่วิ่งไล่ตามมา ซึ่งพอได้เล่นเกมนี้ คุณจะต้องคิดในใจว่า "ซอมบี้ไรวะวิ่งไวกว่าคน" เพราะมันวิ่งไวมาก สิ่งที่จะช่วยให้เอาตัวรอดจากฝูงซอมบี้นักวิ่งพวกนี้คือ จะต้องใช้สิ่งของตามทางคอยสกัดพวกมันไว้ ด้วยการลากตัวละครไปทิศที่มีสิ่งของเพื่อให้ตัวละครผลักของพวกนั้นขวางทางซอมบี้ไว้ โดยมีทั้งตู้ข้างทาง (ลากนิ้วไปซ้ายหรือขวา) หรือเพดานที่ผุๆ (ลากนิ้วขึ้นบน) และยังสามารถเก็บอาวุธบนพื้น (ลากนิ้วลง) เอามาใช้ฆ่าซอมบี้ได้ แต่มันก็มาใหม่เรื่อยๆอยู่ดี

แต่จริงๆแล้วจุดที่ผู้เล่นเกมนี้ตายบ่อยจริงๆ เป็นเพราะเลี้ยวไม่ทันมากกว่า เนื่องจากเกมนี้เรามองไม่เห็นทางข้างหน้า จึงต้องสังเกตป้ายบอกทางสีเขียวๆให้ดี และเลี้ยวให้ทัน ไม่งั้นชนกำแพงจนโดนซอมบี้ที่ตามมากินตับแน่นอน หลังจบแต่ละฉาก ผู็เล่นจะได้เงินมาใช้สำหรับซื้ออาวุธต่างให้ตัวละครใช้ในการเล่นรอบต่อไปได้
Corridor Z
Download เกม Corridor Z ได้ที่
iOS >> https://itunes.apple.com/th/app/id954001538?mt=8
Android >> https://play.google.com/store/apps/details?id=com.masscreation.corridorz
 