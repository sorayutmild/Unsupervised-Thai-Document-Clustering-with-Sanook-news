สยอง ฆ่าหั่นศพชายยัดกระเป๋าเดินทาง ในอพาร์ตเมนต์ ซ.บางขุนนนท์ 12 คนลงมือเป็นเมียผู้ตาย
พ.ต.ต.พรชัย ศรีมุล พงส.(สบ 2) เปิดเผย สำนักข่าว ไอ.เอ็น.เอ็น. ว่า รับแจ้งพบศพชายไม่ทราบอายุ สัญชาติ และชื่อ ถูกฆ่าแล้วหั่นศพ ใส่ในกระเป๋าเดินทางขนาดใหญ่ โดยทิ้งไว้ในห้องพักเลขที่ 714 ในอพาร์ตเมนต์ ซึ่งตั้งอยู่ในซอยบางขุนนนท์ 12 ซึ่งเบื้องต้นพบชิ้นเนื้อในกระเป๋าดังกล่าว แต่เจ้าหน้าที่ยังไม่ได้เปิดกระเป๋าดู จะต้องรอเจ้าหน้าที่พิสูจน์หลักฐาน มาตรวจพิสูจน์รายละเอียดอีกครั้งหนึ่ง ซึ่งคาดว่าชิ้นส่วนจะถูกหั่นแล้วอยู่ในกระเป๋าใบดังกล่าวทั้งหมด
และรายงานล่าสุด ทราบชื่อผู้ตายแล้ว คือนายประสิทธิ์ ศรีสมบุญญานนท์ ซึ่งพักอยู่ในห้องดังกล่าว และได้ป่วยเป็นโรคกล้ามเนื้ออ่อนแรง และคนที่สังหารโหดครั้งนี้คือ นางพรสุรีย์ ดีแผ่ว ซึ่งเป็นภรรยาของผู้ตายเอง ซึ่งขณะนี้ถูกจับกุมตัวไปสอบสวนที่กองบังคับการตำรวจนครบาล 7 แล้ว เพื่อหาสาเหตุการสังหารต่อไป
ขอขอบคุณภาพจากคุณ @dekdue_03