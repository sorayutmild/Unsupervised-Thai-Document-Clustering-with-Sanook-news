ต้องบอกว่ากลายเป็นตำนานในวงการมวยไทยบ้านเราอย่างไม่ต้องสงสัยสำหรับ "ดำดอทคอม" บัวขาว บัญชาเมฆ ยอดนักชกขวัญใจชาวไทย ที่ผ่านสังเวียนกำปั้นอย่างโชกโชนมานานกว่า 20 ปีโดยถึงตอนนี้ ยอดกำปั้นชาวไทยในวัย 40 ปี ก็ยังคงเป็นมวยแม่เหล็กที่ไม่ว่าจะขึ้นชกเมื่อไร จะมีแฟนๆ คอยติดตามชม และเชียร์กันตลอดอยู่เสมอ แถมค่าตัวในการขึ้นชกแต่ละไฟต์ก็ต้องบอกว่าไม่ธรรมดาซึ่งนับตั้งแต่ที่เจ้าตัวคว้าแชมป์ K-1 World MAX 2004 สมัยแรกมาครองอย่างยิ่งใหญ่ เจ้าตัวก็มีค่าตัวในการชกแต่ละไฟต์เกิน 1 ล้านบาทมาโดยตลอด เรียกได้ว่ากินเวลายาวนานถึง 18 ปี รวมทั้งหมด 98 ไฟต์เลยทีเดียว (ลองคำนวณกันดูว่าโกยไปเท่าไร)สำหรับ บัวขาว บัญชาเมฆ  ถือเป็นนักมวยไทยที่โด่งดังไปทั่วโลก และกลายเป็นที่รู้จักของแฟนมวยชาวต่างชาติเป็นอย่างมาก เคยเดินทางไปชกมาแล้วทั้งในหลายประเทศในทวีปยุโรป และทวีปเอเชีย คว้าเข็มขัดแชมป์มากมาย โดยที่สร้างชื่อให้เป็นที่จดจำคือการคว้าแชมป์ K-1 World MAX ได้ 2 สมัย ในปี 2004 และ ปี 2006ซึ่งล่าสุดด้วยมูลค่าชื่อเสียงของเจ้าตัวที่เป็นที่รู้จักของทั่วโลกทำให้ บริษัท SIX Network และ บริษัท วายดีเอ็ม (ไทยแลนด์) จำกัด เปิดตัวโปรเจกต์ NFT (Non-Fungible Token) 1 ภายใต้ชื่อ  BUAKAW 1 ผลิตจำนวนจำกัดเพียงแค่ 10,000 ชิ้น ในโลกโดย NFT BUAKAW 1 เตรียมเปิดจำหน่ายรอบ Pre-Sale ในวันที่ 8 พฤษภาคม 2565 (จำกัดสิทธิการเฉพาะสมาชิก Discord Buakaw 1 และสมาชิกของพันธมิตร ที่เข้าร่วมกิจกรรมตามที่กำหนด) และเปิดรอบ Public Sale วันที่ 9 พฤษภาคม 2565 บนเครือข่าย Ethereum (ETH) ทาง www.buakaw.club/thอย่างไรก็ตามแม้เจ้าตัวจะมีค่าตัวหลายล้านบาทในการขึ้นชกแต่ละไฟต์ แต่สิ่งหนึ่งที่เจ้าตัวไม่เคยลืมก็คือการเลือกที่จะใช้ชีวิตแบบติดดินเสมอมา โดยทำตั้งแต่สมัยอยูู่ที่บ้านเกิดใน อ.สำโรงทาบ จ.สุรินทร์ จนถึงในปัจจุบันที่ย้ายไปตั้งค่ายใหม่ที่ "บัวขาว วิลเลจ" ในอำเภอเเม่แตง จังหวัดเชียงใหม่
