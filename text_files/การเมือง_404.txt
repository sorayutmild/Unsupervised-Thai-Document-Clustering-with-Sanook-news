หลังจากที่กลุ่มศิลปิน ดารา และคนดังในวงการบันเทิง ได้พร้อมใจกันโพสต์ข้อความไม่สนับสนุนให้มีการใช้ความรุนแรง และบางส่วนต่างก็พากันวิพากษ์วิจารณ์ถึงเหตุดราม่าทางด้านการเมืองระหว่างผู้ชุมนุมกับกองร้อยควบคุมฝูงชนเริ่มร้อนระอุขึ้นเรื่อยๆ ในช่วงค่ำคืนที่ผ่านมา (16 ต.ค.)
ซึ่งในเวลาต่อมาเหล่านักแสดงก็ได้โพสต์ข้อความผ่านโซเชียลของตัวเองอีกครั้ง โดยต่างก็ระบุว่าจากการแสดงความคิดเห็นดังกล่าวทำให้มีบางงานไม่เห็นด้วย และขอยกเลิกการทำงานร่วมกันในช่วงนี้ไปก่อนหากยังไม่ลบโพสต์ที่แสดงความคิดเห็นเกี่ยวกับการเมือง อาทิ ก้อย-อรัชพร โภคินภากร ได้ตอบกลับงานที่ยกเลิกไปว่า "เราอยู่ในประเทศที่พูดเรื่องการเมือง ซึ่งเป็นเรื่องพื้นฐานของชีวิตเราไม่ได้นะคะเนี่ย ขออนุญาตไม่รับเงินนะคะ เข้าใจคนต้องทำตามคำสั่งนะคะ แต่ทำให้ไม่ได้ สู้ๆ ค่ะ"
ปุ้มปุ้ย-พรรณทิพา อรุณวัฒนชัย ได้เผยข้อความแชทเมื่อถูกทางทีมงานขอร้องให้ลบและงดโพสต์หรือแชร์เกี่ยวกับการเมืองในช่วงนี้ว่า "ได้เลยค่า ไม่ติด หมายถึงยกเลิกงานไปก่อนได้เลยค่า" จากนั้นสามีหนุ่มอย่าง กวินท์ ดูวาล ก็ได้เข้ามาคอมเมนต์ต่อว่า "ไม่เป็นไรมาเอาตังค์ที่ papa มา"
ปุ้มปุ้ย ตอบกลับ อาจถูกยกเลิกงานหากโพสต์เกี่ยวกับการเมือง
ทั้งนี้ทางด้านของ โฟกัส จีระกุล ก็โพสต์ข้อความแสดงจุดยืนผ่านเฟซบุ๊กเช่นกัน "ถ้าไม่มีใครจ้างน้องทำงาน แล้วกลายเป็นแม่ค้าเต็มตัว ก็ช่วยอุดหนุนน้องด้วยนะ เดี๋ยวบ้านโดนยึดดดดดดด ขอบคุณค่ะ สู้ไปด้วยกันค่ะ III"


ศิลปิน-ดารา พร้อมใจโพสต์ข้อความ ไม่สนับสนุนความรุนแรงทุกรูปแบบ
