คนเราเกิดมาทุกคนย่อมมีหลากหลายมุม รวมไปถึงเรื่องของนิสัยใจคอที่ต่างกัน แน่นอนทุกคนมีทั้งด้านดีและด้านไม่ดีรวมอยู่ในตัวเอง แต่ชาวสนุก!ดูดวงเคยสังเกตบ้างไหมว่าตัวเองนั้นมีข้อดีข้อเสียอย่างไร แล้วคุณสามารถยอมรับข้อเสียของตัวเองได้มากน้อยแค่ไหน

ข้อเสียของคนทั้ง 12 ราศี

ลองมาเช็คตัวเองกันหน่อยกับเรื่องราวของ "ข้อเสียของคนทั้ง 12 ราศี" (เช็คเสร็จแล้วอย่าลืมนำไปปรับปรุงด้วยนะคะ) 

 ราศีเมษ
ราศีเมษ (21 มี.ค.-20 เม.ย.) - แม้จะเป็นชาวราศีที่น่าตื่นเต้นชวนสนใจกว่าใคร แต่ก็ใจร้อนใจเร็ว ไม่อดทน อยู่สงบๆ ไม่เป็น เจ้าอารมณ์บันดาลโทสะได้ตลอดเวลา เอาตัวเองเป็นศูนย์กลาง หัวดื้อ ชอบบงการคนอื่น แต่หาความทะยานอยาก

ราศีพฤษภ 
ราศีพฤษภ (21 เม.ย.-21 พ.ค.) - ข้อเด่น คือ เป็นคนหน้าตาดีเอามากๆ แต่ก็ดื้อหัวชนฝาทีเดียว เป็นพวกวัตถุนิยม ขี้อิจฉา เจ้าคิดเจ้าแค้น ชอบทำตัวเป็นเจ้าข้าวเจ้าของตามใจตัวเอง ดันทุรัง ชอบโต้แย้งผู้อื่นโดยไม่ฟังเหตุผล


ราศีเมถุน
ราศีเมถุน (22 พ.ค.-21 มิ.ย.) - ถึงจะเป็นคนที่สนุกสนานร่าเริงมากกว่าคนราศีอื่นๆ แต่ส่วนเสียประจำราศีนี้ก็คือ เหลาะแหละ โลเล ขี้เบื่อ ชอบกวนอารมณ์คนรอบข้าง อยู่ไม่สุข ช่างกังวลและเครียดง่าย และมักพาลหาเรื่องทะเลาะกับคนอื่นอยู่บ่อยๆ

ราศีกรกฎ
ราศีกรกฎ (22 มิ.ย.-23 ก.ค.) - เป็นชาวราศีที่น่ารักมีน้ำใจกว่าใครอื่น แต่ข้อเสียคือชอบผัดวันประกันพรุ่ง ขี้ระแวง นึกถึงแต่ตัวเอง หงุดหงิดง่าย ทำอะไรไม่เรียบร้อย อยากได้โน่นนี่ ไม่ตรงไปตรงมา หวั่นไหวง่าย ถ้าเป็นหญิง ก็มักน้ำตาหยดบ่อย เพราะอารมณ์แปรปรวนอยู่เสมอ

ราศีสิงห์ 
ราศีสิงห์ (24 ก.ค.-23 ส.ค.) - ชาวสิงห์เกิดมาเป็นนักปกครองจึงมักหยิ่งยโส โอหัง เชื่อมั่นตัวเองจนล้นเกินไป มีความทะเยอทะยานสูง ชอบวางมาด เจ้าทิฏฐิ เจ้าเล่ห์ ชอบควบคุม อวดดี และครบเครื่องเรื่องตัณหาทั้งโลภะ ราคะ โทสะ และโมหะ (ครบสูตรเลย)

ราศีกันย์ 
ราศีกันย์ (24 ส.ค.-23 ก.ย.) - เป็นชาวราศีที่สุดเซ็กซี่ แต่ก็สามารถครองตำแหน่งจอมจู้จี้ จุกจิก ชอบติ ชอบบ่น เจ้าทุกข์ ช่างวิตกกังวล โลเล ชอบอวดรู้ ชอบโต้แย้ง รวมไว้ในคนเดียวเลย

ราศีตุลย์
ราศีตุลย์ (24 ก.ย.-23 ต.ค.) - ชาวราศีนี้สุดจะฟู่ฟ่าก็จริงแต่ข้อเสียคือชอบหนีปัญหา ไม่ยอมตัดสินใจไม่ว่าเรื่องอะไรก็ตามลังเลเป็นที่หนึ่ง ชอบนินทา เป็นนักยักย้ายเปลี่ยนแปลง ถูกชักจูงง่าย ถูกหลอกง่าย เจ้าชู้ เอาแต่ใจตัวเอง ทนการวิจารณ์ติติงไม่ได้เลย

ราศีพิจิก
ราศีพิจิก (24 ต.ค.-22 พ.ย.) - มีลับลมคมนัยตลอดเวลาเล่ห์เหลี่ยมเยอะ คิดมาก ขี้หงุดหงิด อารมณ์แปรปรวนง่ายและรุนแรง เดี๋ยวดีเดี๋ยวร้าย ดื้อรั้น ขี้โมโห ขี้อิจฉา ชอบเรียกร้องคนอื่น เจ้าคิดเจ้าแค้น แล้วก็เป็นอีกราศีที่บริบูรณ์ด้วยตัณหานานาครบครัน

ราศีธนู 
ราศีธนู (23 พ.ย.-21 ธ.ค.) - เป็นพวกมองโลกในแง่ดีอย่างหลับหูหลับตาไม่สนใจว่าจะถูกหรือผิด อยู่นิ่งไม่ได้ ไม่มีไหวพริบ ชอบเป็นเผด็จการ ไม่ยอมใคร เชื่อมั่นตนเองจนล้นเกิน ชอบเรียกร้องความสนใจจากคนอื่น ขวานผ่าซาก ชอบอยู่ตามลำพัง ไม่สนใจใคร

ราศีมังกร
ราศีมังกร (22 ธ.ค.-20 ม.ค.) - เอาใจยาก ช่างติ ขี้บ่น ขี้ระแวง ทะเยอทะยานสูง หัวรั้น เข้มงวด ช่างวิตกกังวล มักเก็บความขุ่นเคืองไว้ในใจ ชอบไต่เต้าแสวงหาตำแหน่งหรือสถานภาพสูงๆ ไม่เคยพึงพอใจอะไรในตัวเองเลย ทะเยอทะยานมากจนเกินตัว

ราศีกุมภ์
ราศีกุมภ์ (21 ม.ค.-19 ก.พ.) - ชาวราศีนี้แม้ดูสมบูรณ์แบบไปหมด แต่เป็นพวกไร้อารมณ์ ไม่มีไหวพริบ ชอบมีความลับ เย็นชา ไม่อ่อนไหว ดันทุรัง ไม่ชอบสุงสิงกับใคร ต่อต้านสังคม เดาใจยาก มักมีอะไรประหลาดๆ หรือ ทำอะไรพิลึกพิลั่น

ราศีมีน
ราศีมีน (20 ก.พ.-20 มี.ค.) - นี่ก็เป็นอีกราศีที่ชอบหลบเลี่ยงปัญหา ชอบมีความลับไม่ค่อยจริงใจ และทำตัวเป็นปริศนา ใจลอยเป็นที่หนึ่ง จะพูดจะทำอะไรก็คลุมเครือไม่ชัดเจน ขี้เกียจสุดๆ ลังเล อ่อนไหวเกินเหตุ ถูกหลอก หรือถูกชักจูงไปในทางที่ไม่ถูกไม่ควรได้ง่าย 
 
>>>อ่านเรื่องจุดแข็งจุดอ่อนของ 12 ราศี คลิก!
>>>ดูดวง 12 ราศี คลิก!

ขอบคุณข้อมูลจาก FW Mailขอบคุณภาพประกอบจาก Thinkstockphotos.com

 