แชร์สะพัด! ภาพยิ่งลักษณ์ ชินวัตร หย่อนบัตรเลือกตั้งผิดกล่อง เอาบัตรแบบบัญชีรายชื่อ ไปใส่กล่องแบ่งเขต
ผู้สื่อข่าวรายงานว่า (2 ก.พ.) ในโลกออนไลน์ได้มีการตั้งข้อสังเกตเกี่ยวกับการไปลงคะแนนเสียงเลือกตั้ง ของ น.ส.ยิ่งลักษณ์ ชินวัตร รักษาการนายกฯ และ รมว.กลาโหม ที่ในวันนี้ น.ส.ยิ่งลักษณ์ ไปเลือกตั้งที่หน่วยเลือกตั้งที่ 32 เขตเลือกตั้งที่ 16 โรงเรียนคลองลำเจียก ถนนประเสริฐมนูกิจ แขวงนวมินทร์ เขตบึงกุ่ม กรุงเทพฯ โดย น.ส.ยื่งลักษณ์ มีรายชื่อเป็นผู้มีสิทธิเลือกตั้งอยู่ในลำดับที่ 174 ว่า น.ส.ยิ่งลักษณ์ หย่อนบัตรเลือกตั้งผิดกล่อง
โดยบัตรเลือกตั้งแบบแบ่งเขตจะมีสีม่วง ขณะที่บัตรเลือกตั้งแบบบัญชีรายชื่อมีสีส้ม ซึ่งปรากฎว่า มีภาพ น.ส.ยิ่งลักษณ์ หย่อนบัตรเลือกตั้งแบบบัญชีรายชื่อ (สีส้ม) ลงในกล่องลงคะแนนเลือกตั้งแบบแบ่งเขต
ทั้งนี้ ภาพดังกล่าวถูกเผยแพร่ออกไปทั่วโลกอินเตอร์เน็ต โดยหลายคนคาดว่าน่าจะเป็นเพราะเจ้าหน้าที่บอกผิดเพราะเห็นกันหลายคน
ล่าสุด ผู้สื่อข่าวรายงานว่า น.ส.ยิ่งลักษณ์ แจงหย่อนบัตรผิด เพราะทำตามเจ้าหน้าที่บอก ระบุแจ้ง กกต.แล้ว พร้อมขอบคุณประชาชน ที่ออกมารักษาระบอบประชาธิปไตย
ขอขอบคุณภาพจาก @Yanee_Waikru และ @KettKhung

ขอบคุณคลิปจากสปริงนิวส์ 