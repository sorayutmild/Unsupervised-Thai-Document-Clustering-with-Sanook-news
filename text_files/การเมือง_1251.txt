(1 พ.ค.) สำนักข่าวต่างประเทศเผยแพร่ภาพ พ.ต.ท.ทักษิณ ชินวัตร อดีตนายกรัฐมนตรีไทย และอดีตเจ้าของสโมสรแมนเชสเตอร์ซิตี้ ซึ่งเข้าไปชมเกมส์การแข่งขันในนัดดาร์บี้แมตช์ระหว่างทีมแมนเชสเตอร์ซิตี้ ที่ต้อนรับการมาเยือนของทีมแมนเชสเตอร์ ยูไนเต็ด ที่สนามเอติฮัด
รายงานระบุว่า พ.ต.ท.ทักษิณ ถูกตัดสินมีความผิดในข้อหาคอร์รัปชั่นและต้องโทษจำคุก 2 ปี การกลับมาสนามเอติฮัดครั้งนี้ พ.ต.ท.ทักษิณนั่งเก้าอี้ตั๋วไม่แพง พร้อมพันผ้าพันคอของทีมแมนซิตี้ด้วย และสนุกกับการถ่ายรูปและแจกลายเซ็นกับแฟนๆ
ทั้งนี้พ.ต.ท.ทักษิณ เคยซื้อสโมสรแมนซิตี้เมื่อปี พ.ศ.2550 มูลค่า 82 ล้านปอนด์(ราว 4,100ล้านบาท) และให้สเวน โกรัน อีริกสัน มาเป็นโค้ช กระทั่งอีกหนึ่งปีต่อมา จึงขายให้ชีก มันซูร์ ราคา 200 ล้านปอนด์(10,000ล้านบาท)