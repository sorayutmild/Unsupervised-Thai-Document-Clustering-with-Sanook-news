 ลูกแก้ว ญาดา ขอปกป้องพ่อ หลังมีคนโยง "อิทธิ พลางกูร" สร้าง "กี้ร์ อริสมันต์" เพื่อมาทำลายประเทศชาติ
จากเหตุการณ์เพลิงไหม้คฤหาสน์หรูภายในซอย รัชดา 36 ซึ่งเป็นบ้านพักของ "กี้ร์ อริสมันต์ พงศ์เรืองรอง" อดีตนักร้องและอดีตแกนนำนปช. โดยต้นเพลิงมากจากชั้น 3 ของตัวบ้านที่เป็นห้องพระ โดนไฟเผาวอดทั้งหมด เหตุเกิดเมื่อวันที่ 24 ต.ค.ที่ผ่านมา ซึ่งทำให้ชื่อของ กี้ร์ อริสมันต์ ถูกหยอบยกมาเป็นประเด็นพูดถึงอีกครั้งหนึ่งในสังคมไทย
อ่านข่าวที่เกี่ยวข้อง : ไฟไหม้บ้าน "กี้ร์ อริสมันต์" ซอยเสือใหญ่
อีกด้าน ในโลกออนไลน์ ก็ได้มีการแชร์ข้อความจาก เฟซบุ๊ก Yada Balankura ซึ่งเป็นของ ลูกแก้ว ญาดา ลูกสาวคนโตของ "อิทธิ พลางกูร" นักร้อง, นักดนตรี และโปรดิวเซอร์เพลงชื่อดัง ซึ่งเสียชีวิตจากโรคมะเร็งในลำไส้ใหญ่ เมื่อวันที่ 11 พฤศจิกายน พ.ศ. 2547 ในวัยเพียง 49 ปี  โดยมีข้อความดังนี้ 
"พ่อนะพ่อ พ่อแก้วนะคนชุบชีวิต แท้ โปรดิวซ์ทำเพลงให้ทุกเพลงยุครุ่งเรืองของRs ทำให้เค้าโด่งดัง แต่เค้ากลับไม่เคยรู้จักพระคุณ ไม่ต้องใครเลยแค่กับพ่อที่ทำให้เค้าได้เงินได้ชื่อเสียง ตอนสมัยเค้ารุ่งเรือง มีคนมาถามขอให้ช่วยครอบครัวอิทธิหลังอิทธิเสียชีวิต เค้ายังบอก "ทำไมผมต้องช่วยเพราะตอนพี่อิทป่วยก็ช่วยแล้วผมต้องช่วยถึงลูกถึงเมียเค้าอีกเหรอ"
คำนี้นี่ตราตรึงใจแก้วเลยนะ จริงๆ ไม่ได้โกรธที่เค้าไม่ช่วย คือไม่ต้องมาช่วยค่าแม่ลูกดิ้นรนได้ค่ะ แต่ถ้าพ่อได้ยินที่คุณพูดคงไม่หยิบคุณมาจากพ่อค้าขายเสื้ออยู่อนุสาวรีย์เรียนที่ศรีปทุม มาทำเพลงเป็นนักร้องหรอก พ่อบู๊แทนคุณดันคุณทุกอย่างกว่าคุณจะเป็นกีร์ อริสมันต์ ตอนคุณเดินเข้ามาหาพ่อแก้วคุณคลานเข้ามาแทบกราบเพื่อของาน นับอะไรกับประเทศชาติ 
ไม่อยากว่าไม่อยากจู่โจมไม่อยากสร้างกระแส ไม่อยากยุ่งการเมืองไม่อยากตอกย้ำ แต่เรื่องจริงคำพูดคุณและการกระทำมันตรึงอยู่ในใจแก้วและครอบครัวมาก สู้กันต่อไป สู้ๆ นะ อากี้ ที่เอามาพูดเพราะว่ามีคนมาว่า พ่อแก้วสร้างเค้ามา เค้าเลยมาทำลายประเทศชาติ ซึ่งจริงๆ แล้วไม่เกี่ยวกันเลยค่า
แก้วจึงเล่าในกรณีที่แก้วเจอกับอากี้ที่กระทำกับครอบครัวแก้วให้ทุกท่านฟัง ถ้าจะพูดเรื่องบุญคุณแก้วพูดนานแล้วค่าแก้วและครอบครัวไม่ได้ทวงบุญคุณ นะคะ ไม่ได้อยากดัง ถ้าไม่มาว่าพ่อแก้วก่อนขอปกป้องสุดชีวิตค่ะ เพราะทุกวันนี้ชีวิตแก้วและครอบครัวต้องดิ้นรนกันเองมานานนับกว่า 10 ปี ตั้งแต่พ่อเสียมานานแล้วค่ะ
ถ้าคำพูดแก้วมีผลกระทบต่อใจท่านต้องขออภัยด้วยนะคะ ไม่มีเจตนาทำให้ใครเสียใจเสียหายแค่อยากปกป้องพ่อ"
อ่านข่าวที่เกี่ยวข้อง : รวม 5 เพลงดังสร้างชื่อ "กีร์ อริสมันต์"