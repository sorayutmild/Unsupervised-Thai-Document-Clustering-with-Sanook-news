ตำรวจงัดห้อง "น้ำอุ่น" ล็อกตัวพริตตี้บอยไปสอบสวน หลังวงจรปิดเผยอุ้มร่าง "ลันลาเบล" ออกจากห้องพักชั้น 6 ทิ้งล็อบบี้คอนโด
จากกรณีการเสียชีวิตของ น้องลันลาเบล น.ส.ธิติมา นรพันธ์พิพัฒน์ อายุ 25 ปี พริตตี้ชื่อดัง ซึ่งเสียชีวิตอย่างกะทันหันเมื่อช่วงเช้ามืดวันที่ 17 ก.ย. โดยนอนเสียชีวิตอยู่บนโซฟา หน้าล็อบบี้คอนโดแห่งหนึ่ง ย่านดาวคะนอง เขตธนบุรี กทม.
ล่าสุด (17 ก.ย.) พ.ต.ท.ปิโยรส กัณหะสิริ รอง ผกก.สส.สน.บุคคโล เปิดเผยว่า หลังรับแจ้งได้ประสานไปยังกองพิสูจน์หลักฐาน และแพทย์นิติเวช รพ.ศิริราช เข้าตรวจสอบที่เกิดเหตุตามขั้นตอน
ซึ่งจากการตรวจสอบอย่างละเอียด พบว่า ผู้ตายไม่ได้พักอาศัยอยู่ที่คอนโดแห่งนี้ แต่เมื่อตรวจดูกล้องวงจรปิดของคอนโด พบว่า มีชายคนหนึ่งอุ้มร่างของเธอออกมาจากห้องพักชั้น 6 และเข้าลิฟต์ ก่อนจะอุ้มศพของเธอออกจากลิฟต์ เมื่อตรวจสอบพบว่า ชายคนดังกล่าวอาศัยอยู่ในคอนโดที่เกิดเหตุ
ซึ่งเมื่อตำรวจชุดสืบสวนไปเคาะห้องดังกล่าวเพื่อขอสอบถามรายละเอียด แต่เจ้าของห้องกลับไม่ยอมเปิดประตู ทั้งๆ ที่อยู่ภายในห้องพัก ทำให้ตำรวจต้องงัดห้องเข้าไป พบชายที่ปรากฎในกล้องวงจรปิด อยู่ในห้องเพียงลำพัง ซึ่งแจ้งว่าตนเองชื่อ "ไออุ่น" เบื้องต้น ทราบว่าทำงานเป็นพริตตี้บอย
ทั้งนี้ เจ้าหน้าที่ตำรวจคุมตัวมาสอบสวนก่อนจะปล่อยตัวไป เนื่องจากต้องรอผลการชันสูตรศพการเสียชีวิตของลันลาเบลอย่างละเอียดก่อน
>> ลันลาเบล เป็นใคร รู้จักพริตตี้สาวดาวรุ่ง เสียชีวิตกะทันหัน เพื่อนตกใจเพิ่งร่วมงานกันหยกๆ
>> โพสต์สุดท้าย ลันลาเบล ธิติมา พริตตี้สาว ลั่นวันเกิดตัวเองยังต้องทำงาน-คิดถึงคนรัก
>> หนุ่มกล้ามโต โพสต์รูปลันลาเบลก่อนตาย ลั่นเป็นเมียคนที่ 100 เพื่อนสงสัยอำพรางศพ!
