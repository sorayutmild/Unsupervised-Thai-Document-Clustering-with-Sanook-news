กำลังเจอมรสุมข่าวในครอบครัว ที่ไม่พ้นว่าคนภายนอกเองก็อยากรู้ไปด้วย สำหรับนางเอกสาวชื่อดัง "ขวัญ อุษามณี" ที่มีปัญหากับคุณแม่และพี่ลูกแก้ว พี่สาว จนก่อให้เกิด #ทีมขวัญ แฟนคลับต่างให้กำลังใจนางเอกสาวกันแน่นไอจี ขณะเดียวกันก็สุมหัวกันเผือกด้วยเช่นกัน
ล่าสุด (11 ต.ค.) ผู้ใช้เฟซบุ๊ก Anothai Ngeesantie เพื่อนสมัยเรียนมหาวิทยาลัยเดียวกับสาวขวัญ ก็ได้ออกมาโพสต์ให้กำลังใจ พร้อมเผยถึงตัวตนที่แท้จริงของนางเอกสาว ระบุว่า
"ใครจะว่าเสือกยังไงก็ช่าง เราได้แต่ให้กำลังใจนาง สงสารนาง นางก็คือเพื่อนคนนึง รู้จักกันตอนมหาวิทยาลัย นางไม่ถือตัวว่าเป็นดาราเลยนะเอาจริง กันเองมากก เรียกมรึงกู ตอนงานศพพ่อนาง นางก็ชวนนี่ไป เจอนางข้างนอก นางโดนแฟนคลับถ่ายรูปอยู่ นี่ก็ไม่อยากกวน นางตะโกนเรียกเลย อีบิ๊กไปไหนนน นางกันเองมาก
ถึงนี่จะไม่ได้เจอนางเลยตั้งแต่งานพ่อนาง แต่ก็คอมเมนท์กันในไอจีไปมา นางก็มาแซวรูปแต่งหญิงนี่บ้าง โดยส่วนตัวเราว่านิสัยนางโอเคมาก ภายนอกคนอาจมองนางแรงๆ แต่จริงๆ นางแค่เป็นคนตรงๆ จริงใจดี #ยังไงก็สู้ๆนะ #เป็นกำลังใจให้ห่างๆเชื่อว่าแกจะผ่านไปได้ ขวัญผวา Vs ขวัญอุษา 55555555"
นอกจากนี้ หลังจากที่เพื่อนสนิทสมัยมหาวิทยาลัยได้โพสต์ข้อความดังกล่าวออกไป สาวขวัญ ก็กลับมาโพสต์คอมเมนท์ต่อว่า "แกมาเต็มไปป่าววว...ขอบใจมากเพื่อน"