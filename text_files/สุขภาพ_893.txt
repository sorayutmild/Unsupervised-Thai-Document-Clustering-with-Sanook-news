กินเจมา 2-3 วันละ จริงๆ ก็คิดว่าเรากำลังเข้าสู่โหมดลดน้ำหนักแน่นอน ดูสิ มีแต่ผักกับเต้าหู้ น้ำผลไม้ และนมถั่วเหลือง ชีวิตดี๊ดี แต่เอาเข้าจริงตอนล้างจาน ล้างกล่องข้าวที่ใส่อาหารเจมานี่มันแพล่บ ใช้น้ำยาล้างจานสาดลงไป ก็ยังไม่หายมัน แล้วถ้าจะมันเลื่อมขนาดนี้ จะเอาอะไรไปลดน้ำหนักล่ะคุณ
มาๆ Sanook! Health นำเสนอ 10 เมนูอาหารเจสุดเฮลธ์ตี้ แคลอรี่ต่ำ ที่สุขภาพดีจริง ไม่แอบอ้วนง่ายๆ แน่นอน
*คำนวณจากปริมาณแคลอรี่ที่ไม่ควรทานเกิน 1,500 kcal ต่อวัน เพื่อการลดน้ำหนัก
1. ยำวุ้นเส้นเจ (145 kcal)2. ยำผักหวาน (128 kcal)3. ก๋วยเตี๋ยวลุยสวนเจ (118 kcal)4. แกงจืดผักกาดขาวเต้าหู้เจ (120 kcal)5. แกงจืดฟักเจ (90 kcal)6. แกงเลียงเจ (115 kcal)7. ต้มยำเห็ดเจ (80 kcal)8. แกงส้มมะละกอเจ (80 kcal)9. ต้มจับฉ่าย (180 kcal)10. ส้มตำเจ (55 kcal)
มื้อไหนที่ทานพร้อมข้าวกล้อง ให้บวกเพิ่ม 200 kcal (2-3 ทัพพี) สมมติว่าทานต้มจับฉ่ายกับข้าวกล้อง 3 มื้อ = 1,140 เท่านั้น เหลือให้ทานของว่าง หรือผลไม้ นมถั่วเหลือง ได้อีกเยอะเลยล่ะ
เคล็ดลับกินเจไม่ให้อ้วน1. เลี่ยงอาหารเจที่ทำลอกเลียนเนื้อสัตว์จริง เพราะนั่นน่ะ แป้งล้วนๆ เพียวๆ เลยทีเดียว บวกน้ำมันในการผัด-ทอดอีก บูมมม กลายเป็นพุงห้อยๆ ที่ตัวเรานี่แหละ2. เลี่ยงอาหารผัด ทอด หันมาซบอกอาหาร ต้ม นึ่ง ยำ แทน (แกงกะทิทั้งหลายก็อย่าทานเยอะล่ะ)3. ระหว่างวันควรทานโปรตีนเพิ่มเพื่อเพิ่มพลังงานแทนเนื้อสัตว์ เช่น ถั่ว อัลมอนด์ งาดำ งาขาว และธัญพืชต่างๆ 4. ใครที่ติดออกกำลังกายเป็นประจำ ก่อนออกกำลังกายสามารถทาน กล้วย เพื่อเพิ่มพลังงานก่อนออกกำลังกายได้ค่ะ (สังเกตดูว่านักกีฬาหลายคนจะพกกล้วยไปทานตอนช่วงพักครึ่ง ช่วยเพิ่มพลังงานแบบด่วนๆ ได้แบบไม่ต้องพึ่งน้ำตาลจากอาหารอื่น)5. ทำอาหารเจทานเองดีที่สุด เลือกใช้น้ำมันพืช หรือนำมันมะกอกในการประกอบอาหาร และอย่าใส่มากเกินไป เลือกใช้กระทะเคลือบเทฟลอน เพื่อลดปริมาณการใช้น้ำมัน และเลือกใช้เกลือลดโซเดียม เพื่อควบคุมปริมาณโซเดียมในร่างกาย
รับรองว่าในแต่ละวัน ทานไม่เกิน 1,500-2,000 kcal แน่นอน (ถ้าเกิด 2,000 kcal แปลว่าเราจะใช้พลังงานไม่หมด มันก็จะไปกองอยู่ที่พุง ก้น ต้นขา ต้นแขนไง) สวยใส หุ่นดี ไม่มีพุงช่วงเทศกาลกินเจกันดีกว่าค่ะ