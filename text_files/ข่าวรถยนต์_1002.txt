     Ford Ranger 2015 ใหม่ ถูกเปิดตัวอย่างเป็นทางการเมื่อวันที่ 17 กรกฎาคมที่ผ่านมา พร้อมเผยโฉมรุ่น 'Wildtrak' ใหม่ เป็นครั้งแรกในไทย เคาะราคาจำหน่ายเริ่มต้นที่ 5.49 แสนบาท

     รูปลักษณ์ภายนอกของฟอร์ด เรนเจอร์ ใหม่ ได้รับการออกแบบให้โดดเด่นและแสดงถึงสมรรถนะอันทรงพลังของรถ จากกระจังหน้าทรงสี่เหลี่ยมคางหมูและแนวเส้นบนกระโปรงหน้ารถที่ดูบึกบึน ติดตั้งไฟหน้าแบบโปรเจคเตอร์
     ห้องโดยสารภายในใช้วัสดุดูหรูหราและทนทาน การออกแบบเพื่อมอบประสบการณ์การขับขี่ที่สะดวกสบายยิ่งขึ้นแบบรถยนต์นั่ง ทั้งยังให้ความรู้สึกทันสมัย โฉบเฉี่ยว เน้นให้ห้องโดยสารดูโออ่าและกว้างขวางยิ่งขึ้น
 

     หน้าจอควบคุมแบบทัชสกรีนขนาด 8 นิ้ว แผงหน้าปัดควบคุมแบบหน้าจอคู่ ทีเอฟที (Dual TFT) หลังพวงมาลัย ช่วยแสดงข้อมูลต่างๆ ภายในรถยนต์ได้อย่างสะดวกครบครัน มาพร้อมระบบ Wi-Fi Hotsport สำหรับเชื่อมต่ออินเตอร์เน็ต, ช่องจ่ายกระแสไฟ 230 โวลต์, ไฟส่องสว่างกระบะหลัง และระบบกุญแจ MyKey ช่วยควบคุมดูแลรถและส่งเสริมพฤติกรรมการขับขี่ที่ดีของลูกๆ เมื่อใช้งานด้วยกันภายในครอบครัว
     Ford Ranger 2015 ใหม่ มาพร้อมระบบสั่งงานด้วยเสียง SYNC 2 ช่วยให้การใช้งานควบคุมระบบต่างๆง่ายขึ้น, สัญญาณเซ็นเซอร์ช่วยจอดทั้งหน้าและหลัง พร้อมเพิ่มความปลอดภัยด้วยกล้องมองหลัง, ระบบควบคุมเสถียรภาพการทรงตัว (Electronic Stability Program) พร้อมระบบลดความเสี่ยงจากการพลิกคว่ำ (Rollover Mitigation) และระบบลดอาการส่ายขณะลากจูงเทรลเลอร์ (Trailer Sway Control)
 

     เครื่องยนต์มีให้เลือกทั้งดีเซลดูราทอร์ค TDCI VG Turbo แบบ 5 สูบ ความจุ 3.2 ลิตร และแบบ 4 สูบ ความจุ 2.2 ลิตร
     เครื่องยนต์ดีเซล Duratorq TDCI VG Turbo ความจุ 3.2 ลิตร 5 สูบ ถูกติดตั้งในรุ่น Wildtrak และ XLT ให้กำลังสูงสุด 200 แรงม้า แรงบิดสูงสุด 470 นิวตัน-เมตร ขณะรุ่นความจุ 2.2 ลิตร 4 สูบ ให้กำลังสูงสุด 160 แรงม้า แรงบิดสูงสุด 385 นิวตัน-เมตร
     นอกจากนั้น ในรุ่น XLS และ XL ยังมาพร้อมเครื่องยนต์ดีเซลความจุ 2.2 ลิตร ให้กำลังสูงสุด 125 แรงม้า แรงบิดสูงสุด 320 นิวตัน-เมตร


     ขณะที่รุ่น Wildtrak ยังมาพร้อมชุดแต่งรอบคัน พร้อมไฟตัดหมอกทรงสี่เหลี่ยมและกรอบทรงสปอร์ต ติดตั้งล้ออัลลอยขนาด 18 นิ้ว ภายในห้องโดยสารตกแต่งด้วยรอยตะเข็บสีส้มตลอดแนว เบาะนั่งแบบสปอร์ต รวมถึงเบาะนั่งฝั่งคนขับที่สามารถปรับเปลี่ยนได้ถึง 8 ทิศทางด้วยระบบไฟฟ้า
     ฟอร์ด เรนเจอร์ ใหม่ มาพร้อมสีสันโดดเด่นให้เลือกมากมาย ได้แก่ สีขาว คูล ไวต์ (Cool White) สีดำ แบล็ก ไมก้า (Black Mica) สีเงินอลูมิเนียม เมทัลลิก (Aluminum Metallic) สีเทา เมโทรโพลิแทน เกรย์ (Metropolitan Gray) สีแดง ทรู เรด (True Red) สีน้ำเงิน ออโรร่า บลู (Aurora Blue) สีฟ้า บลู รีเฟล็กซ์ (Blue Reflex) และสีพิเศษ สีส้ม ไพร์ด ออเร้นจ์ (Pride Orange) ซึ่งมีสำหรับรุ่น ไวล์ดแทรค เท่านั้น
 

     ราคาจำหน่าย Ford Ranger 2015 ไมเนอร์เชนจ์ใหม่ และรุ่น Wildtrak มีดังนี้
     รุ่นสแตนดาร์ดแค็บ จำนวน 3 รุ่น 

Standard Cab 2.2L XL 4x2 Low-Rider ราคา 549,000
Standard Cab 2.2L SWB HP 4x2 HR 6MT ราคา 575,000
Standard Cab 3.2L SWB 4x4 w/TMS 6AT ราคา 749,000

     รุ่นโอเพ่นแค็บ จำนวน 7 รุ่น

Open Cab 2.2L XL 4x2 Low-Rider ราคา 599,000
Open Cab 2.2L XLS 4x2 Low-Rider ราคา 659,000
Open Cab 2.2L XLS 4x2 Hi-Rider ราคา 699,000
Open Cab 2.2L XLT HP 4x2 Hi-Rider ราคา 749,000
Open Cab 2.2L XLT HP 4x2 Hi-Rider 6AT ราคา 789,000
Open Cab 2.2L XLT HP 4x4 ราคา 809,000
Open Cab 3.2L XLT 4x4 ราคา 859,000

     รุ่นดับเบิ้ลแค็บ จำนวน 5 รุ่น

Double Cab 2.2L XLS 4x2 Hi-Rider ราคา 789,000
Double Cab 2.2L XLT HP 4x2 Hi-Rider ราคา 829,000
Double Cab 2.2L XLT HP 4x2 Hi-Rider AT ราคา 869,000
Double Cab 2.2L XLT HP 4x4 ราคา 909,000
Double Cab 3.2L XLT 4x4 6AT ราคา 1,019,000

     รุ่นไวล์ดแทรค จำนวน 4 รุ่น

Wildtrak Double Cab 2.2L HP 4x2 Hi-Rider ราคา 925,000
Wildtrak Double Cab 2.2L HP 4x2 Hi-Rider 6AT ราคา 965,000
Wildtrak Double Cab 2.2L HP 4x4 6AT ราคา 1,070,000
Wildtrak Double Cab 3.2L 4x4 6AT ราคา 1,139,000

 
 