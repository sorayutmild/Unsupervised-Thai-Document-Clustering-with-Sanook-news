     All-new Honda Civic 2021 ใหม่ มีภาพหลุดปรากฏออกมาให้เห็นขณะลำเลียงอยู่บนรถเทรลเลอร์ในสหรัฐอเมริกา เผยดีไซน์ภายนอกชัดเจนแบบเต็มตาไม่ต่างจากเวอร์ชั่นจีนที่มีภาพหลุดออกมาก่อนหน้านี้
Credit: CivicXI.com
     จากภาพดังกล่าวจะเห็นได้ว่าดีไซน์ภายนอกของ All-new Honda Civic 2021 เจเนอเรชั่นที่ 11 ใหม่สำหรับวางจำหน่ายในสหรัฐอเมริกา มีรูปลักษณ์คล้ายกับโฉมโปรโตไทพ์ที่เปิดตัวเมื่อปลายปี 2020 ที่ผ่านมา เสริมด้วยไฟหน้าแบบมุมส้ม พร้อมล้ออัลลอยสีทูโทนแบบ 5 ก้านคู่ โดยภาพที่ปรากฏยังเผยให้เห็นทั้งตัวถังสีขาวและสีเงิน
     ขณะที่ด้านท้ายถูกถอดแบบมาจากโฉมโปรโตไทพ์เกือบทั้งหมดเช่นกัน โดยเปลี่ยนจากไฟท้ายทรงตั้งมาเป็นแบบทรงยาว ตกแต่งด้วยแผงทับทิมสะท้อนแสงบริเวณกันชน ซึ่งรูปลักษณ์โดยรวมจะเห็นได้ว่าซีวิคใหม่มีความอนุรักษ์นิยมมากกว่ารุ่นปัจจุบัน
 CivicXI.com
     อย่างไรก็ดี แม้ว่าปัจจุบันยังไม่มีกำหนดการเปิดตัวและวางจำหน่าย All-new Honda Civic ใหม่ออกมา แต่จากภาพหลุดที่เห็นทั้งในตลาดอเมริกาและจีนก็แสดงให้เห็นว่าคงอีกไม่นานเกินรอ