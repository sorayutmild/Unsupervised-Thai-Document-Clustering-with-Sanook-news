ห้ามพลาดเกมนี้เด็ดขาดผมต้องเปิดประโยคด้วยคำนี้ก่อนเลย ก่อนอื่นใครจะคิดว่าเกมมือถือจะมีแบบนี้ให้เล่นด้วย ถ้าเราจะพูดถึงเกมมือถือหลายๆ คนก็คงคิดถึงพวกเกมเก็บเลเวล ต่อสู้ MOBA ขับรถ ต่อเพชรหรืออื่นๆ อีกมากมายแล้วถ้าเป็นเกมมือถือที่มีกลิ่นอายของบอร์ดเกมละจะเป็นยังไง สำหรับบอร์ดเกมคือเกมจำพวกเกมกระดานต่างๆ ที่จะมีรูปแบบการเล่นเฉพาะตัว เหมาะสมสำหรับเล่นกับกลุ่มเพื่อนตามธีมที่ตัวเกมกำหนดมา แต่นี้เป็นบอร์ดเกมในรูปแบบเกมมือถือที่มีชื่อว่า "Werewolf Online"


เกม Werewolf Online เป็นมือถือจากค่าย Philipp Eichhorn ที่แปลกแหวกแนวแต่ให้ความสนุกที่เหลือเชื่อ ตอนแรกคิดว่าเกมแบบนี้มันจะสนุกอะไร เพราะบอร์ดเกมส่วนใหญ่จะเป็นพวกมีกติกายากๆ งงๆ วนๆ ที่ต้องใช้เวลาในการเข้าใจกติกานานพอสมควร ด้วยเกมจำพวกบอร์ดเกมถ้าผู้เล่นไม่เข้าใจกติกาและวิธีการเล่น เวลาเล่นจะรู้สึกไม่สนุกอย่างแน่นอน แล้วสำหรับเกม Werewolf เป็นอะไรที่เข้าใจง่ายมากๆ เพียงแค่เพื่อนๆ ลองเล่นสักเกม 2 เกมก็เข้าใจกติกาได้แล้ว ซึ่งตัวเกมนี้บอกเลยว่าคนไทยเล่นเยอะมาก

ระบบ Gameplay
ในระบบ Gameplay ของเกม Werewolf Online ก่อนเริ่มเกม จะมีการทำการสุ่มตำแหน่งของคุณว่าในเกมนี้ คุณจะได้เป็นอะไรยกตัวอย่างเช่น หมอ นักฆ่า มือปืน คนบ้า ผู้คุม หรือ หมาป่า และหมาป่าก็แบ่งออกเป็น อีก 2-3 ประเภทอีกซึ่งแต่ละตำแหน่งก็จะมีความสามารถที่แตกต่างกันออกไป ยกตัวอย่างเช่น บอดี้การ์ดก็จะสามารถปกป้องใครก็ที่คิดว่าสำคัญ เมื่อคนนั้นโดนฆ่าจะเป็นเราแทนที่จะถูกฆ่าเอง หรือจะเล่น หมอก็จะมีความสามารถคล้ายกับบอดี้การ์ดแต่จะไม่ถูกฆ่าเมื่อคนที่เรารักษาโดนโจมตี เป็นต้น แต่ภายในเกมจริงๆ มีตำแหน่งมากมายให้สุ่มเจอดังนั้นไม่ต้องกลัวเลยว่าจะได้อยู่ตำแหน่งเดิมๆ แล้วจะเบื่อ

การเล่นก็จะแบ่งออกเป็น ฝ่ายดี ฝ่ายร้าย และ ตำแหน่งพิเศษ  3 ฝ่ายให้เลือกสุ่มอยู่โดยฝ่ายพิเศษยกตัวอย่างเช่น คนบ้า ทีจะมีวิธีชนะคือถ้าถูกโหวตให้ประหารชีวิตก็ชนะเกมเลยทันทีเป็นต้น แต่ปกติแล้วการชนะจะแบ่งออกเป็น 2 อย่างใหญ่ๆ คือ ฝ่ายชาวบ้าน กับ ฝ่ายมนุษย์หมาป่า ซึ่งภารกิจของ ชาวบ้านก็คือต้องฆ่าคนที่เป็นมนุษย์หมาป่าให้หมด 4 ตัวด้วยกัน หรือว่าอีกอย่างคือหมาป่าก็ต้องฆ่าฝ่ายชาวบ้านให้หมดก็ชนะเช่นกัน

แต่ความสนุกจริงๆ ของ Werewolf Online คือการที่ผู้เล่นสามารถบลัฟกันโดยใช้วิธีการพิมพ์หากันในช่วงแต่ละ Turn โดยจะแบ่งออกเป็น 2 ช่วงคือ กลางวัน กับ กลางคืน ถ้าในช่วงกลางคืนผู้เล่นที่ได้ตำแหน่งหมาป่าเท่านั้นถึงจะสามารถพูดคุยกันได้ กลางวันก็จะสามารถพิมพ์ได้ทุกคน และมาโหวตกันว่าจะให้ประหารใคร ซึ่งแต่ละคนก็พยายามหลอกล่อกัน บัฟกันนี้แหละคือความสนุกของเกมนี้

สรุป
เกม Werewolf Online เป็นเกมที่มีกลิ่นอายของบอร์ดเกมอยู่ ทำให้การเล่นแบบออนไลน์ทำออกมาได้อย่างสนุก มีช่อง Chat ไว้สำหรับบลัฟพูดคุย สอบถามกัน ต่างคนก็จะมีวิธีเอาตัวรอดในแบบฉบับของตนเอง ระบบ Gameplay ก็ไม่ซับซ้อนเข้าใจได้ง่าย โดยรวมทำออกมาได้สนุกมาก เอาเป็นว่าลองไปเล่นดู คนไทยเยอะมาก
 
ดาวน์โหลดเกม Werewolf Online 

 
 