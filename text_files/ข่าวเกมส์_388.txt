10 ตัวละครเกมส์ ที่แต่งกายได้ห่วยแตกที่สุด
10 ตัวละครเกมส์แต่งกายห่วยแตก
ทุกๆครั้งที่สร้างเกมส์ออกมาแต่ละเกมส์ การดีไซน์ออกแบบตัวละครเป้นงานที่สำคัญมากงานหนึ่งเลยก็ว่าได้ โดยเฉพาะการดีไซน์ตัวละครหลักของเกมส์ ซึ่งมันมีส่วนชี้ชะตาความนิยมของเกมส์นั้นๆด้วย ว่าจะดังหรือไม่ดัง ตัวละครที่ออกแบบมาดูดี ก็จะช่วยส่งผลให้บางเกมส์ได้รับความนิยมไม่น้อย แม้ว่าตัวระบบเกมส์จะไม่ได้ยอดเยี่ยมมากเท่าไหร่ หรือบางเกมส์อาจจะทำระบบดีคนนิยม แต่ตัวละครบางตัวดีไซน์เห่ย ก็ไม่ได้รับความนิยมอยู่ดี ต่อให้เป็นพระเอกหรือนางเอกก็ตาม เพราะจืดจางไม่มีจุดเด่นแถมชุดก็ไม่สวย ในวันนี้เราจึงจะพาไปรู้จักกับ 10 ตัวละครเกมส์ที่แต่งกายได้แย่ที่สุดจากการคัดเลือกมาของเว็บ Arcadesushi
อันดับ 10 Sapphy จากเกมส์ World of Warcraft10 ตัวละครเกมส์แต่งกายห่วยแตก
นักรบหญิงจากเผ่าไนท์เอลฟ์ ที่ตัวเกมตั้งใจจะดูเซ็กซี่ แบบเกมออนไลน์อื่นๆ แต่ดีไซน์ชุดไม่ได้สวยดูดีแบบเกมอื่นเขา แถมในความเป็นจริงเกราะแบบนุ่งน้อยห่มน้อยนี้ มันจะไปป้องกันการโจมตีอะไรได้ ซึ่งเกมออนไลน์ส่วนมากก็แปลก ตัวละครหญิงเกราะน้อยชิ้นลง แต่ Def กลับเพิ่มขึ้น
 
อันดับ 9 Big Sisters จากเกมส์ Bioshock
10 ตัวละครเกมส์แต่งกายห่วยแตก
ก็เข้าใจนะว่า พยายามออกแบบมาให้ดูคล้ายๆกับ Big Daddy ที่เหมือนชุดดำน้ำ แต่ทั้งหน้าตาของชุดและหน้าตาหมวกดำน้ำที่ใส่อยู่ มันดุอุบาทว์แปลกๆ แถมหุ่นก็ขี้ก้าง ขาลีบๆ ไม่ดุดันเหมือนกับพ่อใหญ่เลย โครงเหล็กด้านหลังก็รูปร่างแปลกๆ อาวุธเป็นปืนฉมวกที่ไม่ได้ดูน่ากลัวอะไรเลย
 
อันดับ 8 Sora จาก Kingdom Hearts
10 ตัวละครเกมส์แต่งกายห่วยแตก
พระเอกที่ไม่มีราศีแห่งความเป็นพระเอกเอาเสียเลย เพราะดูจากชุดแล้วคิดว่าเป็นพวกเต้นฮิปฮ็อปซะอีก ซึ่งที่ชุดออกมาดูพิลึกแบบนี้ ก็เพราะเหลี่ยม (Square Enix) พยายามดีไซน์ตัวละครให้ดูเข้ากับชุดของพวกตัวการ์ตูน มิกกี้ โดนัลด์ และกูฟฟี่ นั่นเอง ชุดกับรองเท้าจะดูบานๆ บวม ใหญ่ๆ ไม่เข้ากับรูปร่างตัวละครที่ดูลีบเล็ก เซนต์เรื่องแฟชั่นดูโบราณราวกับสมัยยุค 80s
 
อันดับ 7 Dante จากเกมส์ Dante's Inferno
10 ตัวละครเกมส์แต่งกายห่วยแตก
ไม่ใช่พี่ Dante จาก Devil May Cry นะ อันนั้นเขาเท่สุดขอบโลกไปแล้ว อันนี้เป็น Dante อัศวินครูเสดผู้ตามหาเมียสุดขอบนรก เป็นอัศวินซะเปล่าแต่แต่งกายไม่ได้เหมือนอัศวินเลย แม้จะมีเกราะที่หัว แขนและขา แต่เกราะส่วนตัวไม่มี มีแค่เศษผ้าที่เขาเย็บติดกับตัวเป็นรูปกางเขนไว้แทน แทนที่จะใส่เกราะให้มันดูถึกหน่อย นอกจากไม่ถึกแล้วยังดูน่าขนลุกด้วย
 
อันดับ 6 Chloe Walsh จากเกมส์ No More Heroes 2
10 ตัวละครเกมส์แต่งกายห่วยแตก
เกมส์จากคุณ Suda 51 (โคอิจิ) ขึ้นชื่อในเรื่องความแปลกของภาพกราฟฟิกอยู่แล้ว รวมไปถึงดีไซน์ตัวละครก็แปลกๆไม่เหมือนใครด้วย ใครที่เคยเล่น Killer 7 และ No More Heroes มาน่าจะเห็นได้ชัด แต่ก็มียัย Chloe Walsh นักฆ่าจากภาค 2 ที่เป็นแกะดำ กลายเป็นตัวละครที่ดีไซน์ชุดได้เห่ยสุดๆ โดยเฉพาะรองเท้าของเธอ ที่ดูมันจะไม่ได้สร้างความลำบากให้กับ Travis พระเอกของเกมส์เอาเสียเลย
 
อันดับ 5 Barry Wheeler จากเกมส์ Alan Wake
10 ตัวละครเกมส์แต่งกายห่วยแตก
ตัวประกอบจากเกมส์ Alan Wake ที่แต่งตัวได้เห่ยแบบบ้านนอกมากในสายตาฝรั่งเขา มีอย่างที่ไหนสวมเสื้อแจ๊คเก็ตกันหนาวไว้ แต่ข้างในกลับเป็นเสื้อเชิ้ตฮาวายที่ไว้ในช่วงหน้าร้อน ภาษาชาวบ้านที่แต่งกายแบบนี้เขาเรียก "เฉิ่มสุดๆ" สุดท้ายตานี่ก็ไม่รอด โดนฆ่าตามระเบียบตัวประกอบ
 
อับดับ 4 Tidus จากเกมส์ Final Fantasy X
10 ตัวละครเกมส์แต่งกายห่วยแตก
พระเอกจากไฟนอลแฟนตาซีเขาออกแบบมาได้เท่กันแทบทุกภาค มีตาบ้านนอกนี่แหละ นี่นอกจากหน้าตาจะไม่ได้หล่อแล้ว เสื้อผ้ายังดูพิลึกด้วย โดยเฉพาะส่วนขาของกางเกงที่ดูไม่ได้เข้ากันเลย เสื้อก็มีแค่ครึ่งท่อนติดกับส่วนกางเกงที่เป็นเอี้ยมแปลกๆ
 
อันดับ 3 Pigsy จากเกมส์ Enslaved: Odyssey to the West
10 ตัวละครเกมส์แต่งกายห่วยแตก
เกมส์ไซอิ๋วตะวันตกที่สร้างโดยทีม Ninja Theory เป็นอีกหนึ่งเกมส์ที่ไม่มีใครจดจำเพราะความไม่สนุกของเกมส์ และอีกอย่างความเข้ากันในการนำเอาตัวละครเลียนแบบไซอิ๋วมาสร้างเป็นเกมส์ฝรั่งนี่แหละ ซึ่งตัวละครหนึ่งที่ดูอุบาทว์ที่สุดเลยก็คือ Pigsy ที่รับบทเป็นตือโป้ยก่ายของเกมส์นี้ เขาเป็นคนแต่ดันเอาเหล็กมาสวมจมูกให้ดูเหมือนจมูกหมูซะงั้น กลัวคนไม่รู้ว่าเป็นหมูรึไง เสื้อที่ใส่ก็ดูสกปรกรุ่งริ่ง
 
อันดับ 2 Randy Tugman จากเกมส์ Dead Rising 2
10 ตัวละครเกมส์แต่งกายห่วยแตก
บอสตัวหนึ่งของเกมส์ Dead Rising 2 เขากำลังจะแต่งงาน แต่เจ้าสาวโดนซอมบี้ฆ่าตาย ก็เลยเสียสติแล้วจับเอาเพื่อนเจ้าสาวกับแฟนเพื่อนมาบังคับทำพิธีแต่งงาน พร้อมกับจับเป็นตัวประกัน ด้วยความเสียสติ เขาจึงแต่งกายพิลึกๆ โดยเอาหน้ากากหูกระต่ายมาใส่ พร้อมกับใส่เสื้อและถุงมือหน้าตาแปลกๆ ถือเลื่อยไฟฟ้าเป็นอาวุธ เป็นบอสที่ดูปัญญาอ่อนที่สุดในเกมส์
 
อันดับ 1 Tingle จากเกมส์ซีรี่ย์ Legend of Zelda
10 ตัวละครเกมส์แต่งกายห่วยแตก
เอาอันดับ 1 ไปเลยตัวนี เพราะไม่ว่าใครที่เห็นมันแว่บแรกก็คิดในใจแล้วว่ามันออกแบบมาได้อุบาทว์สิ้นดี ซึ่งก็เป็นความตั้งใจของนินเทนโดที่ออกแบบตัวภูติติงต๊องตัวนี้ออกมาให้รับบทตัวตลกอยู่แล้ว หน้าตามันก็ไม่หล่อ เหมือนชายกลางคนหน้าตาหื่นๆ ลงพุง ใส่ชุดรัดรูป มีกางเกงในสีแดงไว้ข้างนอกอีก คิดว่าเป็นซุปเปอร์แมนหรืออย่างไร
 