ผู้สื่อข่าวรายงานว่า (12 พ.ย.) รายการเรื่องเล่าเช้านี้ ทางช่อง 3 รายงานว่า เจ้าหน้าที่ตำรวจ จ.สกลนคร ได้รวบตัวชายวัย 66 ปี ในข้อหากระทำชำเราเด็กอายุไม่เกิน 15 ปี ซึ่งชายคนดังกล่าวรับสารภาพว่า ตนได้กระทำชำเราเด็กหญิงอายุ 12 ปี ซึ่งบ้านอยู่ใกล้กัน โดยเด็กหญิงนับถือตนเป็นคุณตา ซึ่งตนก็ข่มขืนเด็กหญิงเรื่อยมาประมาณ 6-7 ครั้ง ตั้งแต่เดือนพฤษภาคม-สิงหาคมที่ผ่านมา โดยแต่ละครั้งจะมีเงินค่าขนมให้ด้วย โดยครั้งสุดท้ายให้เงินไป 500 บาท ต่อมาเมื่อพ่อแม่ของเด็กหญิงรู้เรื่องของตนแล้วไปแจ้งความ ตนเลยตัดสินใจหลบหนีไปนอนตามวัด จนกระทั่งเจ้าหน้าที่ออกติดตามตัว ด้วยความกลัวว่าจะไม่ได้รับความปลอดภัยจึงเข้ามอบตัว
ด้านแม่ของเด็กหญิง กล่าวว่า ลูกสาวเรียนอยู่ชั้น ป.6 เป็นเด็กร่าเริง ระยะหลังเห็นบุตรสาวนั่งซึม จึงได้สอบถาม แต่ถามอะไรก็ไม่พูด ต่อมาประจำเดือนของบุตรสาวไม่มาตามกำหนด เลยนำตัวไปส่งที่คลินินิก หมอบอกว่าตั้งครรภ์ได้ 3 เดือนแล้ว ตนตกใจมากจึงซักถามบุตรสาว ซึ่งบุตรสาวก็เล่าความจริงให้ฟังทั้งหมด ทำให้ตนเสียใจมากที่ชายคนดังกล่าวซึ่งตนนับถือเป็นญาติผู้ใหญ่เพราะบ้านอยู่ใกล้กันกระทำเช่นนี้ จึงไปแจ้งความกับเจ้าหน้าที่ตำรวจ และจะดำเนินคดีให้ถึงที่สุด