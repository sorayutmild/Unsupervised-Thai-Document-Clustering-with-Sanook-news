iPad 4 (ไอแพด 4) เปิดตัวแล้ว สรุปสเปค และราคา iPad 4 ล่าสุด [24-ต.ค.55] : ipad 4 รุ่นปรับปรุง The new iPad เปลี่ยนชิปเป็น Apple A6X และพอร์ตการเชื่อมต่อแบบ Lightning connector ราคาเท่าเดิม วางขาย 2 พ.ย.นี้
[24-ตุลาคม-2555] นอกจากในงานอีเวนท์ จะมีการเปิดตัว iPad mini (ไอแพด มินิ) แล้ว ยังได้มีการเปิดตัว iPad อีกหนึ่งรุ่น นั่นก็คือ iPad 4th generation หรือ iPad 4 (ไอแพด 4) นั่นเองครับ ซึ่งการเปิดตัว ipad 4 (ไอแพด 4) นั้น นับว่า เป็นเรื่องเหนือความคาดหมายมากทีเดียว เนื่องจาก The new iPad (iPad 3) เพิ่งเปิดตัวไปเมื่อเดือนมีนาคมที่ผ่านมานั่นเอง

โดย iPad 4 (ไอแพด 4) นั้น จริงๆ แล้วก็คือ The new iPad (iPad 3) รุ่นปรับปรุงครับ ซึ่งได้มีการปรับสเปคให้เร็วขึ้น และเปลี่ยนพอร์ตการเชื่อมต่อให้มีขนาดที่เล็กลง โดยมีการเปลี่ยนแบบ minor change เท่านั้น ในขณะที่รูปลักษณ์ยังคงเดิม ซึ่งการเปิดตัว ipad4 (ไอแพด4) ในครั้งนี้ คาดว่า น่าจะเป็นรุ่นที่แก้ไขปัญหาที่เกิดขึ้นของ The new iPad ด้วยเช่นกันครับ โดยเฉพาะปัญหาตัวเครื่องที่ร้อนขณะใช้งาน อย่างไรก็ดี ในตอนนี้ ยังไม่มีการทดสอบว่า iPad 4 (ไอแพด4) นั้น จะเจอกับปัญหาตัวเครื่องที่ร้อนเหมือนเดิมหรือไม่ ซึ่งในเร็วๆ นี้ คงจะมีบทความรีวิว iPad 4 (รีวิวไอแพด 4) มาให้อ่านกันอย่างแน่นอนครับ
iPad 4 (ไอแพด 4) หน้าจอ 9.7 นิ้ว แบบ Retina display ใช้ชิป Apple A6X เร็วขึ้น 2 เท่า และเปลี่ยนพอร์ตการเชื่อมต่อใหม่ให้เล็กลงแบบ Lightning connector

สำหรับรูปลักษณ์ iPad 4 (ไอแพด 4) เหมือนกับ The new iPad ครับ นั่นก็คือ ขนาดหน้าจออยู่ที่ 9.7 นิ้ว แบบ Retina display ความละเอียด 2048 x 1536 พิกเซล (264ppi) ให้สีที่คมชัดขึ้น 44% ซึ่งละเอียดกว่า ความละเอียดระดับ HDTV เสียอีก และละเอียดกว่า iPad 2 ถึง 4 เท่า นอกจากนี้ ยังทำให้มุมมองของภาพกว้างขึ้นอีกด้วยครับ

iPad 4 (ไอแพด 4) มาพร้อมชิป Apple A6X ซึ่งเป็นชิปแบบใหม่ ที่ Apple เผยว่า เร็วชิป Apple A5X ถึง 2 เท่า และทำให้ระบบประมวลผลกราฟฟิค เร็วขึ้นเท่าตัวด้วยนั่นเอง อย่างไรก็ดี แม้ว่า ซีพียูจะประมวลผลเร็วขึ้น แต่ไม่มีผลกระทบใดๆ ต่อแบตเตอรี่ครับ ซึ่งยังรองรับระยะเวลาการใช้งานที่ 10 ชั่วโมงเท่าเดิม

สำหรับกล้องดิจิตอลด้านหลังนั้น มีความละเอียดอยู่ที่ 5 ล้านพิกเซล ซึ่งเป็นกล้องแบบ iSight camera โดยเลนส์ที่ใช้ประกอบนั้น เป็นเลนส์ทั้งหมด 5 ชิ้นครับ (five-element lens) ประกอบออกมาเป็นเลนส์ 1 ชุด และมีขนาดรูรับแสงกว้างที่ ƒ/2.4 พร้อม Hybrid IR Filter สำหรับการกรองคลื่นแสงอินฟราเรด ทำให้ถ่ายภาพได้สีสดมากขึ้น นอกจากนี้ ยังมีเซนเซอร์แบบ Backside illumination sensor ที่ให้ภาพที่คมชัด แม้ว่าจะอยู่ในสภาวะแสงจ้า หรือแสงน้อยก็ตาม
ส่วนการบันทึกวิดีโอ ยังอยู่ที่ขนาด Full HD 1080p เท่าเดิมครับ

และเช่นเดียวกับ iPad mini (ไอแพด มินิ) และ iPhone 5 เพราะ iPad 4 (ไอแพด 4) ใช้พอร์ตการเชื่อมต่อแบบ Lightning connector ซึ่งมีขนาดที่เล็กกว่าพอร์ตแบบเดิมถึง 80% ครับ โดยความพิเศษของพอร์ตการเชื่อมต่อแบบ LIghtning connector นี้ ก็คือ สามารถชาร์ตได้ทั้ง 2 ด้าน อีกทั้งสายชาร์ตยังมีความทนทานมากกว่าเดิมอีกด้วย

ipad 4 (ไอแพด 4) ยังมีความสามารถในการรองรับเครือข่าย 4G LTE ได้เหมือน The new iPad ครับ โดยสิ่งที่อัพเดทเพิ่มเติมขึ้นมาก็คือ รองรับเครือข่าย 4G LTE ของ Sprint ในสหรัฐฯเป็นที่เรียบร้อยแล้ว
ราคา iPad 4 (ราคา ไอแพด 4)

เนื่องจาก ipad 4 (ไอแพด 4) นั้น เป็นรุ่นปรับปรุงของ The new iPad ทำให้ราคาของ iPad 4 (ไอแพด 4) นั้น เท่ากับ The new iPad ตอนเปิดตัวนั่นเอง โดยราคา iPad 4 (ไอแพด 4) ทั้งรุ่น Wi-Fi และ Wi-Fi + Cellular เป็นดังนี้ครับ
-> iPad 4 16GB Wi-Fi ราคา $499 (ประมาณ 16,500 บาท) -> iPad 4 32GB Wi-Fi ราคา $599 (ประมาณ 19,500 บาท) -> iPad 4 64GB Wi-Fi ราคา $699 (ประมาณ 22,500 บาท) -> iPad 4 16GB Wi-Fi + Cellular ราคา $629 (ประมาณ 20,500 บาท) -> iPad 4 32GB Wi-Fi + Cellular ราคา $729 (ประมาณ 23,500 บาท) -> iPad 4 64GB Wi-Fi + Cellular ราคา $829 (ประมาณ 26,500 บาท)
iPad 4 (ไอแพด 4) เปิดขายอย่างเป็นทางการ 2 พ.ย. นี้
เช่นเดียวกับ iPad mini (ไอแพด มินิ) ครับ ipad 4 (ไอแพด 4) จะเปิดจำหน่ายอย่างเป็นทางการในวันที่ 2 พฤศจิกายนนี้เช่นกัน โดยในระยะแรกนั้น จะมีเฉพาะรุ่น Wi-Fi เท่านั้น ในขณะที่รุ่น Wi-Fi + Cellular จะเปิดจำหน่ายถัดไปอีก 2 สัปดาห์ครับ
น่า สังเกตครับว่า ตอนนี้ iPad ที่เปิดขายบน App Store นั้น มีเพียง 3 รุ่นเท่านั้น นั่นก็คือ iPad mini, iPad 2 และ iPad 4 (ไอแพด 4) ส่วน The new iPad นั้น คงจะถูกถอดออกจาก App Store อย่างแน่นอนครับ
บทความและข่าวสารเกี่ยวกับ iPad Mini - iPad 4 ที่เกี่ยวข้อง

 iPad Mini หรือแค่ไอแพด 2 ย่อส่วน??? 
อัพเดทราคา iPad 2 ราคา The new iPad (ราคา iPad 3) ในไทย 
 เปรียบเทียบสเปค New iPad และ iPad 2 ดีขึ้นอย่างไรต้องไปติดตาม! 


ขอบคุณเนื้อหา และภาพประกอบ: techmoblog