เดี๊ยนก็ได้กลิ่นตุๆ มาตั้งแต่ตอนเคาท์ดาวน์เข้าปีใหม่แล้วล่ะ กับความสัมพันธ์ของคู่รัก..ช่างไม่สมดุล "เตี้ยผัวหล่อ" กับ 'แฟนซุปตาร์' ที่ฝ่ายชายทำงานตัวเป็นเกลียว แต่อีกฝ่ายดี๊ด๊าไปเที่ยวต่างประเทศกับชายอื่น...
"เตี้ยผัวหล่อ" กับ 'แฟนซุปตาร์' เป็นคู่รักที่ผ่านมรสุมมาเยอะ กว่าจะได้ใช้คำว่า "แฟน" อย่างเป็นทางการ โดยเฉพาะ "เตี้ยผัวหล่อ" ทั้งโดนแฟนคลับด่า ร้องไห้โฮออกสื่อ เหวี่ยงติสต์ใส่นักข่าว แม้จะมีภาพลักษณ์สาวมั่น..อารมณ์ขัน แต่หารู้ไม่? ถ้าไม่ได้แฟนหล่อ หล่อนก็คงไม่ได้เกิด...
แต่แล้วมันก็เกิดเรื่องขึ้น(อีก)จนได้ เสียงเม้าท์หลุดมาจากกองถ่ายภาพยนตร์เรื่องหนึ่ง ที่ 'แฟนซุปตาร์' ของ "เตี้ยผัวหล่อ" ร่วมแสดงด้วย ดูเหมือนความสัมพันธ์ของทั้งสองจะสะบั้นลง(อีกครั้ง)แล้ว เพราะ หนุ่มซุปตาร์ ดันตาสว่าง แอบไปจับได้ว่า "เตี้ย" เสน่ห์แรงเหลือล้น แอบซุกหนุ่มคนอื่น! (ช่างกล้า...)
เรื่องมันยุ่งเหยิงเข้าไปอีก เมื่อ "เตี้ย" ตามไปเคลียร์ปัญหาความรักกับแฟนหนุ่มถึงที่กองถ่าย แบบไม่แคร์สายตาใคร แต่เหมือนทั้งสองจะคุยกันไม่รู้เรื่อง เกิดกระทบกระทั่ง กระชากแขน ขึ้นเสียงใส่กัน จนคนทั้งกองถ่ายรีบเข้าไปจับแยก !!!
ซึ่งหลังจากเหตุการณ์นั้น ทั้งคู่ก็ยังมีสถานะความสัมพันธ์ที่คลุมเครือ ไม่หวานติดตลกเหมือนเมื่อก่อน ไม่ลงภาพหยอกล้อกันเหมือนเดิม พอนักข่าวไปจ่อไมค์ถามก็ใช้คำว่า "ห่างกัน..แต่ไม่เลิก" ตอบตรงกันเป๊ะ! เหมือนเตี๊่ยมกันมาแหน่ะ ก็แหม..."คุณพี่ ผจก.คนดัง" จะปล่อยให้ตัวเงินตัวทอง (เอ้ยทำเงินทำทอง) ของนางเสียภาพลักษณ์ได้ไงล่ะ?
เอาเป็นว่า เดี๊ยนก็ขออวยพรให้ทั้งคู่ปรับความเข้าใจกันให้ได้น่ะ "เตี้ยผัวหล่อ" หล่อนมีแฟนหล่อขนาดนี้ กรุณาอย่าปล่อยให้หลุดไปนะย่ะ เพราะคนรอเสียบต่อ..มีรออยู่เยอะ!
คุณนายแคมบริด