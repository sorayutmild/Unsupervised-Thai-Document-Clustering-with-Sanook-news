ช่วงหลังๆมาผมได้ยินเรื่อง"นักกีฬาแกล้งเจ็บ"มาเยอะพอสมควรไม่รู้ว่าเรื่องนี้มันมีต้นสายปลายเหตุอย่างไรเพราะข้อมูลที่ได้รับมาส่วนใหญ่มันเกิดจากบนแป้นพิมพ์ แต่เมื่อไม่กี่วันที่ผ่านมา ผมได้คำตอบแล้วว่า...นักกีฬาแกล้งเจ็บจริงตอนแรกผมไม่เชื่อเลยว่าทำไมนักกีฬาต้องแกล้งเจ็บ แกล้งไปเพื่ออะไร ถ้าเป็นพวกฟุตบอลก็พอจะเห็นข้อมูลมาบ้าง อย่างเช่นแกล้งเจ็บเพื่อไม่ให้ได้เดินทางไปแข่งให้ทีมชาติ ( ไม่ใช่ทีมชาติไทยนะครับ เพราะทีมชาติไทยไม่เคยมีเหตุการณ์แบบนี้...หึหึ ) แต่พอมานั่งคิดเรื่องของวอลเลย์บอลแล้วมันมีเหตุผลอะไรบ้างในการแกล้งเจ็บ?  มีใครบอกเหตุผลนี้ได้บ้าง.....เอ่อ.....แกล้งเพื่ออะไรดี ไม่ต้องเดินทางไกลร่วมกับทีมเหรอ?...ก็ไม่น่าใช่เพราะทุกคนต่างก็ทุ่มเทฝึกซ้อมกันทั้งนั้น .....แกล้งเจ็บเพื่อไม่ได้ลง....เหตุผลนี้ปัญญาอ่อนสุดๆ ถ้างั้นเขาจะมาเล่นทำผักสดตลาดไทยทำไม .... หรือต้องการได้พันผ้าเท่ๆเวลาซ้อม เวลาลงแข่ง ??? ...... จะบอกว่ากว่าจะพันได้ขนาดนั้น นักกายภาพต้องมานั่งพันให้ครึ่งชั่วโมงเป็นอย่างน้อย เสียเวลาเยอะขนาดนี้ถามว่ามันใช่เหรอที่อยากจะพัน???

ช่วงนิ้วที่ปลื้มจิตร์เจ็บที่นิ้วจนต้องล็อคไว้ตลอดเวลา
ในการทำงานตามทีมของผม ไม่ได้ตามเพียงแค่ตอนแข่งเท่านั้น การเก็บตัวฝึกซ้อมก็ตาม จึงได้เห็นได้ทราบข้อมูลมาบ้างว่ามีใครที่เจ็บตรงไหนบ้าง ยกตัวอย่าง เฮียหน่อง ปลื้มจิตร์ ถินขาว รายนี้เฮียแกก็เจ็บหลังมาแต่ไหนแต่ไรแล้ว ถามว่าเฮียแกแกล้งมาได้นานตั้งแต่ปี 2009 เลยเหรอ นี่ยังต้องมาแกล้งเจ็บเพิ่มที่ศอกอีก ต้องมาแกล้งเอาน้ำแข็งมาพันไว้หลังแข็งอีก แกทำเพื่ออะไร หรือต้องการน้ำแข็งมากินโค้กต่อที่ห้อง จะได้กินแบบเย็นสดชื่นอย่างนั้นเหรอ?

ซ้อมก็ทุ่มเทกันทุกครั้ง จะซ้อมเพื่อมาแกล้งเจ็บรึ
มาที่ "แป้น" ปิยะนุช แป้นน้อย รายนี้ล่าสุดก็เจ็บหัวเข่า จะแกล้งเจ็บเพื่อไม่ต้องลงหรืออย่างไร ทั้งที่รู้แก่ใจว่ามีตัวรับอิสระคนเดียวในทีม มันใช่เรื่องที่จะแกล้งเจ็บเหรอ? ...... บะหมี่ ฐาปไพพรรณ ไชยศรี เจ็บที่หัวไหล่ เจ็บเพื่อที่ต้องการได้เอาน้ำแข็งมาพันไว้ที่หัวไหล่เหรอ ไหล่จะได้ใหญ่ๆเท่ๆ เหมือนใส่ชุดอเมริกันฟุตบอลหรืออย่างไร? หรือ เจ็บเพื่อที่จะได้เป็นตัวสำรอง ซูเปอร์ซับให้กับทีมเหรอ? ก็ไม่น่าจะใช่


ทัดดาว นึกแจ้ง ก็แกล้งเจ็บครับ
เอ๊ะๆ น้องแนน ทัดดาว นึกแจ้ง พี่เห็นหนูเจ็บนิ้วมือ เจ็บเข่า เจ็บไหล่ เลิกซ้อม เลิกแข่งที น้องก็ถูกพันทั้งตัวยังกับมัมมี่เลย น้องแกล้งไปทำไมค่ะ??? ..... นั่นสิน้องเขาจะแกล้งไปทำไม คุณรู้หรือป่าวว่าหลังจากพันทั้งตัวแล้ว เวลาแกะออกมันแกะโคตรยากเลยนะครับ  แล้วนักกีฬาเจ็บไปเพื่ออะไรว่ะ? ........ ในโลกออนไลน์ที่ไม่มีขีดจำกัดในการแสดงความคิดเห็น ยิ่งสามารถฟรีสไตล์ได้เท่าไร กรอบของความคิดก็ไม่มีขอบเขตมากขึ้น แต่มันจะเป็นเรื่องดี ถ้าใช้ในทางที่ดี การแสดงความคิดเห็นออกมามันก็เหมือนเป็นการสะท้อนตัวเรา จริงๆแล้วเรื่องพวกนี้มันไม่จำเป็นต้องมาหาคำตอบให้หรอกว่า เขาแกล้งหรือไม่ แต่ด้วยจุดที่ผมทำงานอยู่นี้ บางจังหวะมันก็ต้องมีปล่อยหมัดออกมาบ้าง

เย้ๆ กัปตันแกล้งเจ็บ
ดังนั้น ผมเลยเริ่มหาคำตอบออกมาให้กระจ่าง เพราะผมเองก็อยากรู้คำตอบอยู่เหมือนกันว่าจะแกล้งเจ็บไปทำไม?.... ผมเลยตัดสินใจที่จะถามกับนักกีฬาตรงๆ ว่าคุณแกล้งเจ็บไปเพื่ออะไร? ซึ่งคนที่ผมจะถามนั้นผมขอเลือกไปที่กัปตันทีม เพราะด้วยภาวะต่างๆสูง และ ด้วยตัวกัปตันเองก็เป็นคนเปิดเผย  .....กัปตันผมถามตรงๆนะ ที่เจ็บอยู่นี่ เจ็บจริงหรือป่าว ที่เห็นพันศอก ที่เส้นเอ็นข้อศอกมันฉีก กัปตันเจ็บจริงๆเหรอ ทุกวันนี้ยังเจ็บอยู่ไหม หรือว่าโกหก??? ..... ใช่เราโกหกนะเอก และ เราก็โกหกโค้ชด้วย เพราะถ้าเราไม่โกหกเราอาจจะไม่ได้ลงไปช่วยทีม และ อาจจะทำให้โค้ชไม่สบายใจ บางครั้งเราเลยที่จะโกหกว่าแกล้งเจ็บนิดเดียว... "ทั้งที่มันโคตรเจ็บ"
เขียนโดย : เอก ประวิตร
เครดิตภาพโดย : Sutthipong Jantasen