ปีมะเส็ง : ชาวงูจะใช้เวลาสองสามเดือนนับจากนี้สนใจว่าคนรอบข้างตัวเองพูดหรือคิดอะไร ซึ่งเมื่อสุนัขเหลืองเข้ามาควบคุมดวงชะตาแล้ว จะไม่มีความเป็นมิตรระหว่างสุนัขกับงู เจ้าแม่สี่ขาต้องการเพียงสิ่งเดียวจากทุกนักษัตร คือความซื่อตรงต่อตัวเองและโลกรอบตัว ซึ่งชาวงูไม่คุ้นชินกับคุณลักษณะนี้ สำหรับคุณแล้ว มันง่ายกว่ากันมากที่จะผลุบๆ โผล่ๆ และเป่าหูคนรอบข้างอย่างชาญฉลาดเพื่อให้ตัวเองบรรลุเป้าหมาย ซึ่งสุนัขจะตัดไฟแต่ต้นลม และให้บทเรียนเรื่องอันตรายของการหาประโยชน์ใส่ตัว จำบทเรียนนี้ไว้ ชาวงูจะต้องตัดสินใจว่าถึงเวลาแล้วหรือยังที่จะต้องปรับเปลี่ยนบุคลิกเจ้าเล่ห์ของตัวเอง
บทเรียนหลักที่เจ้าแม่จะสอนชาวงูคือการแสดงออกต่อโลกรอบตัว โลกจะเริ่มตื่นจากการหลับใหลและตระหนักว่าคุณหลอกใช้พวกเขา ทันทีที่เพื่อนๆ เริ่มรู้ตัว คุณก็จะได้ยินการตอบปฏิเสธจากคนที่คุณรักเมื่อคุณขอความช่วยเหลือ สิ่งนี้จะขยายวงกว้างขึ้น ในท้ายที่สุด คุณจะใช้เวลาครึ่งปีแรกไปกับความหม่นหมอง คุณจะแยกตัวโดดเดี่ยวจากวงสังคมและรู้สึกเหมือนตกนรก
ความรู้สึกนี้จะทำให้ชาวงูเข้าใจตัวเองดีขึ้น สุดท้ายคุณจะเข้าใจว่าเล่ห์เพทุบายที่คุณใช้มาทั้งชีวิตนั้นเป็นสิ่งที่ขัดขวางไม่ให้คุณมีความสุข เป้าหมายของคุณจะแจ่มชัด ชาวงูจะสลัดอีโก้ สลัดความหลงตัวเองและความเย่อหยิ่งจองหองทิ้งไป ไม่นานทุกคนก็จะรู้สึกถึงความเปลี่ยนแปลงและชื่นชมยินดีกับคุณ
ปีนี้ชาวงูจะเปลี่ยนแปลงชีวิตส่วนตัวขนานใหญ่เช่นกัน ชีวิตคู่ที่เคยร่อแร่จะได้รับความใส่ใจจากคุณอีกครั้ง คุณจะสนอกสนใจอย่างมากในสิ่งที่คนรักของคุณใฝ่ฝันถึง ความเข้าใจที่เกิดขึ้นนี้จะขจัดความคิดเรื่องการหย่าร้างออกไป เรื่องสำคัญคือ เมื่อปี 2018 ผ่านไป คุณกับคนรักจะเปิดชีวิตบทใหม่ ซึ่งเริ่มด้วยการตัดสินใจมีลูก
สำหรับคนโสด หลายอย่างจะเปลี่ยนแปลงไป คุณจะหาวิธีใหม่ในการทำความรู้จักเพศตรงข้าม ซึ่งเป็นวิธีที่แสนง่าย แค่โยนอีโก้ของตัวเองทิ้งไปแล้วหันมาคาดเดาว่าคนที่คุณสนใจนั้นต้องการอะไร ปีนี้คุณจะพบเจอตัวเลือกที่น่าสนใจหลายคน คนแรกจะเข้ามาในช่วงปลายสัปดาห์ที่สองของต้นปี เจอกันโดยบังเอิญตอนที่กำลังงานยุ่งนั่นแหละ เรียกได้ว่าเป็นแบบฝึกหัดก่อนที่คุณจะกระโจนเข้าสู่ความสัมพันธ์จริงจัง คุณจะเดินหน้าสานต่ออย่างรวดเร็วจนทำให้เพื่อนๆ ที่เคยชินกับความสัมพันธ์แบบค่อยเป็นค่อยไปของคุณถึงกับตกใจ แต่มาถึงตอนนี้ คำเตือนอะไรก็ไม่มีความหมายแล้ว
ในด้านธุรกิจและการงานของชาวงูจะไม่อู้ฟู่นัก คุณเคยคาดหวังอยู่เสมอว่าจะมีใครสักคนที่แข็งแกร่งและมีประสบการณ์เข้ามาเสนอตำแหน่งงานหรือโอกาสทางธุรกิจให้ ซึ่งปีนี้ก็อย่าได้คาดหวังปาฏิหาริย์แบบนั้น ความเข้มงวดของสุนัขจะทำให้ชาวงูไม่ประสบความสำเร็จโดยง่าย คุณควรจะปรับปรุงตัวเองให้เร็วที่สุด เริ่มต้นปีด้วยการศึกษาบทเรียนจากความผิดพลาดของตัวเอง ไม่ช้าคุณก็จะได้ความรู้ใหม่และพัฒนาความสามารถในหน้าที่การงานได้
เรื่องการเงินของชาวงูนั้นไม่มีการเปลี่ยนแปลงใหญ่ๆ คุณจะได้เงินเดือนเท่าปีที่แล้ว แต่ก็จะไม่ใช้เงินอย่างไร้สาระ ไม่พยายามอวดร่ำอวดรวยด้วยของที่ไม่จำเป็น คนที่รู้จักคุณจะเพิ่มความเคารพนับถือในตัวคุณมากขึ้น ด้วยพฤติกรรมแบบนี้ คือการไม่สุรุ่ยสุร่ายและเริ่มต้นเก็บเงิน ถึงสิ้นปีคุณก็จะได้เห็นตัวเลขที่น่าพอใจทีเดียว
 