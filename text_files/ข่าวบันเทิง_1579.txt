หนุ่ม กรรชัย งงมากหลังโพสต์กระดาษปิดผนึกที่ แม่น้ำหนึ่ง เขียนไว้ให้ในรายการโหนกระแส คนแห่ถามทั้งวันว่าเลขอะไร
หลังจากที่ แม่น้ำหนึ่ง กูรูให้เลขสุดแม่นที่บรรดาคอหวยต่างตั้งตารอทุกวันที่ 1 และ 16 ของเดือนเรียกว่าดังเพราะเลขตรงเป๊ะมาหลายงวด ล่าสุด แม่น้ำหนึ่่ง ได้มาออกรายการโหนกระแส ทางช่อง 3 ที่มีพิธีกรคนดังอย่าง หนุ่ม กรรชัย เป็นคนนั่งสัมภาษณ์ถึงเรื่องราวต่างๆ เรียกว่าเป็นการเปิดใจแบบหมดเปลือกเลยทีเดียว 

เปิดชีวิตกว่าจะเป็น "แม่น้ำหนึ่ง" ยืนกรานไม่เลิกจุดธูป ร่ำไห้ถูกบูลลี่ ด่าแม่-แช่งลูก

และระหว่างที่สัมภาษณ์นั้นรายการกำลังจะหมดเวลา หนุ่ม กรรชัย ได้บอกให้ แม่น้ำหนึ่ง เขียนเลขใส่กระดาษให้เก็บไว้เป็นที่ระลึก ซึ่งเธอก็เขียนให้ด้วยรอยยิ้มปนขำขัน ล่าสุด ในไอจีของ หนุ่ม กรรชัย ได้เผยภาพของกระดาษปิดผนึกที่ แม่น้ำหนึ่ง เขียนไว้ให้พร้อมกับบอกว่าตอนนี้ข้อความในโทรศัพท์มีเข้ามาเยอะมากจากเพื่อนพ้องและญาติพี่น้องที่บางคนไม่ค่อยได้ติดต่อกันก็มีการทักทายมาหา 
"เพื่อนๆ รวมถึงคนรู้จัก ญาติพี่น้องที่บางคนห่างหายไปนาน ทักไลน์กูทั้งวัน นึกว่าจะถามว่าไปฉีดวัคซีนมายัง...ที่ไหนได้ ถามแต่เลขในกระดาษใบนี้ ว่า แม่น้ำหนึ่งเค้าให้เลขอะไรมึงมา 5555 กูนิ่ งงมากกกก #รู้ว่าตัวเองสำคัญก็วันนี้แหละ" 
หลายคนเห็นแล้วต่างเข้ามากดไลก์ให้กับภาพนี้รัวๆ และอีกหลายคนก็เข้ามาคอมเมนต์กันอย่างคึกคักเลยทีเดียว ก็ไม่รู้ว่า พี่หนุ่ม จะใจดีใจอ่อนยอมเปิดให้เห็นก่อนวันที่ 1 ก.ค. หรือเปล่านะจ๊ะ 