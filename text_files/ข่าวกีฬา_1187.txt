กลายเป็นที่พูดถึงเป็นอย่างมากสำหรับเกมการแข่งขัน มวยสากลสมัครเล่น รุ่นมิดเดิ้ลเวต ในโอลิมปิกเกมส์ 2020 ที่กรุงโตเกียว บนสังเวียน เรียวโกกุ โคคุกิคัน อารีน่า  เมื่อวันเสาร์ที่ 7 สิงหาคม ทีผ่านมาโดยรอบชิงเหรียญทอง เฮแบร์ต ซูซ่า กำปั้นจากประเทศบราซิล พบกับ โอเล็กซานเดอร์ คีซห์เนียค นักชกชาวยูเครน ซึ่งรูปเกมในช่วง 2 ยกแรก กำปั้นแซมบ้า ตกเป็นรองแบบสุดกู่แพ้คะแนนอยู่ 9-10 ทั้งสองยกซึ่งในช่วงยกสุดท้าย เฮแบร์ต ซูซ่า ต้องเดินหน้าเพื่อปิดบัญชีคู่ชกเท่านั้น ถึงจะสามารถพลิกสถานการณ์กลับมาหยิบเหรียญทองได้ หลังคะแนนเป็นรอง 18-20 จากกรรมการทั้ง 5 ท่านอย่างไรก็ตาม นักชกวัย 23 ปี ก็ทำได้สำเร็จเมื่อตัดสินใจแลกหมัดแบบบ้าคลั่ง ก่อนทิ้งซ้ายเข้าเต็มคางส่ง โอเล็กซานเดอร์ คีซห์เนียค หงายท้องตึงลงไปให้กรรมการนับ ก่อนยุติการชกไปในท้ายที่สุดจากชัยชนะในครั้งนี้ของ เฮแบร์ต ซูซ่า กำปั้นชาวบราซิล ถือเป็นคู่มวยสุดพลิกล็อกที่เกิดขึ้นในการแข่งขันโอลิมปิกเกมส์ 2020 ในครั้งนี้ทันที และเชื่อว่ามันจะอยู่ในความทรงจำของแฟนกำปั้นไปอีกนาน
