HMD เปิดตัว Nokia 2 สมาร์ทโฟนราคาประหยัด ที่ฟังก์ชันครบไม่แพ้รุ่นแพง

สเปค Nokia 2

ชิปเซ็ต Qualcomm Snapdragon 212, ความเร็ว 1.2 GHz, 4 แกนสมอง (ARM Cortex-A7) ระดับ 64 บิต
หน้าจอ LCD ขนาด 5 นิ้ว ความละเอียด 720 x 1280 พิกเซล (ป้องกันรอยขีดข่วนด้วยกระจก Gorilla Glass 3)
ระบบปฏิบัติการ Android 7.0 Nougat
แรม 1 GB
ความจุ 8 GB
กล้องหลัง 8 ล้านพิกเซล
กล้องหน้า 5 ล้านพิกเซล
รองรับ microSD, microSDHC และ microSDXC ได้สูงสุด 128 GB
แบตเตอรี่ 4,100 mAh
สีดำ, น้ำตาล และขาว


มาน้อย แต่จัดหนัก
ถ้าหากพิจารณาเกี่ยวกับสเปคจะเห็นจุดเด่นของ Nokia 2 ได้ดังนี้

แรมมีเพียงแค่ 1 GB แต่ก็รองรับการทำงานร่วมกับชิป Snapdragon 212 ได้อย่างราบลื่น
ความจุมีเพียงแค่ 8 GB แต่ก็รองรับ MicroSD Card เพิ่มได้อีกถึง 128 GB
กล้องมีความละเอียดเพียงแค่ 8 ล้านพิกเซล ซึ่งถือว่าไม่สูงมากนัก แต่เพียงพอในการถ่ายภาพได้ทุกสถานการณ์
ทุกองค์ประกอบกล่าวมานั้นมีส่วนเอื้อให้แบตเตอรี่ที่มีขนาดใหญ่ถึง 4,100 mAh สามารถรองรับการทำงานได้นานถึง 2 วัน เลยทีเดียว

 

สำคัญที่ระบบ
อีกหนึ่งไม้ตายสำคัญของ Nokia 2 คือได้รับการติดตั้งระบบปฏิบัติการ Android 7.0 Nougat (HMD ยืนยันว่าจะได้รับการอัปเกดระบบ Android ล่าสุดไปอีก 2 ปี) พร้อมด้วยผู้ช่วยดิจิทัลอัจฉริยะ Google Assistant และเนื้่อที่เก็บภาพไม่จำกัดใน Google Photos

แทบรอไม่ไหวแล้ว
Nokia 2 จะวางจำหน่ายทั่วโลกในช่วงกลางเดือนพฤศจิกายน 2017 นี้ ในราคา 99 ยูโร หรือประมาณ 3,800 บาท โดยมีให้เลือก 3 สี คือ Copper Black, Pewter Black, และ Pewter White

เห็น Nokia และ HMD จัดเต็มทั้งสเปค, ฟังก์ชัน, ฟีเจอร์ และราคา ขนาดนี้แล้ว ท่านคิดเห็นอย่างไรกับ “การกลับมาทวงตำแหน่งราชาโทรศัพท์มือถือของแบรนด์ในตำนานนี้อีกครั้ง” สามารถคอมเมนต์แบ่งปันความคิดเห็นกับทางเราได้นะครับ
 