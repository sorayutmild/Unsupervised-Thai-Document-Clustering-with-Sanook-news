 

แม้ว่าบิดาผู้ให้กำเนิดเกมส์ซีรี่ย์ Rockman อย่างคุณ Keiji Inafune จะอำลางานจาก Capcom ไปแล้ว แต่ทางบริษัทก็ยังไม่ละทิ้งความสำคัญของเกมส์ที่ทำรายได้ให้บริษัทมาตลอดอย่าง Rockman ไป ล่าสุดเพื่อเป็นการฉลองที่ซีรี่ย์ Rockman มีอายุครบรอบ 25 ปี ในวันที่ 17 ธันวาคม 2012 นี้ (Rockman ภาคแรกวางจำหน่ายวันที่ 17 ธันวาคม 1987 เพื่อจะขายในช่วงเทศกาลคริสต์มาส) Capcom ได้ทำ Rockman X Over (ร็อคแมนครอสโอเวอร์) ภาคพิเศษขึ้นมา เอาใจแฟนๆ Rockman ทั้งรุ่นเ่ก่าและรุ่นใหม่ ลงเครื่อง iOS โดยใช้เอนจิ้นการเล่นเดียวกับภาค Rockman X ที่เคยมารีเมคลง iOS นั่นเอง
 

เรื่องราวในภาค Rockman X Over ก็มีอยู่ว่า เหล่าร็อคแมนที่เคยเป็นฮีโร่รุ่นก่อนๆ อย่าง Rockman , X , Zero และอื่นๆ ต่างก็โดนพวกวายร้ายอย่าง Dr. Wily และ Zigma หลอกให้ไปติดแหง่กอยู่ที่อีกมิติหนึ่ง ไม่สามารถออกมาได้ ทำให้ทาง Dr. Light และ Dr. Cossack จำเป็นต้องสร้างหุ่นยนต์ใหม่ขึ้นมาจำนวนมาก เพื่อต่อสู้กับเจ้าวายร้ายทั้งสอง ซึ่งผู้เล่นจะได้รับบทเป็นหนึ่งในหุ่นที่สร้างออกมานั้น ต่อสู้กับเหล่าวายร้าย และพัฒนาตัวเองให้แข็งแกร่งขึ้น เพื่อจะเป็น Rockman คนใหม่ต่อไป

 

ระบบการเล่นจะคล้ายๆกับ Rock Man X แต่จะเห็นว่ามีระบบเลเวลด้วย เพราะหุ่นที่สร้างมาจำนวนมาก ไม่เก่งเท่าพวก Rockman ในตำนาน จึงต้องสะสมประสบการณ์การต่อสู้เพื่อพัฒนาตัวเองให้เก่งขึ้นนั่นเองในระบบ 'Battle Memory' ซึ่งหุ่นตัวใหม่นี้ สามารถยิง Buster, ชาร์จยิง, ใช้ท่าไม้ตาย และสไลด์แดช ได้เช่นเดียวกับ Rockman หากเลเวลยิ่งมาก ก็จะยิ่งได้ความสามารถใหม่ๆมากขึ้น คล้ายๆระบบเกม RPG แต่เวลาเล่น เล่นแบบ Action เหมือนเดิม สำหรับใครที่ไม่ชอบกดปุ่มที่หน้าจอ ก็หาจอยมาต่อเล่นแทนนะ
 
 

 
ข้อมูลอ้างอิงจาก

http://andriasang.com/con28o/mega_man_rpg_ios/
