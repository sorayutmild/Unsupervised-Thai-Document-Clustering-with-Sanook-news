Grand Theft Auto
Grand Theft Auto V หรือ GTA V กลายเป็นสุดยอดเกมส์แห่งปี 2013 ไปแล้วอย่างไม่ต้องสงสัย แม้ว่าจะมีข่าวไม่ดีในแง่ลบเกี่ยวกับเกมส์ซีรี่ย์นี้ออกมามากมาย แต่ก็ไม่ได้ทำให้ยอดขายของเกมส์นี้ลดลงไปเลย ตรงกันข้ามมันกลับเพิ่มมากขึ้นในทุกๆภาคที่ทาง Rockstar ทำออกมาขาย เหตุผลหลักๆที่ทำให้ยอดขายของ GTA V นั้นทำรายได้ถล่มทลายทุกครั้ง ไม่ได้อยู่ตรงที่เนื้อหาความเถื่อนของเกมส์แต่อย่างใด ทว่ามันอยู่ที่รายละเอียดระบบการเล่นของเกมส์ ที่ทางผู้พัฒนาทุ่มทุนสร้างให้ตัวเกมส์ออกมาสวย สนุกและสมจริงต่างๆ มีอะไรให้ทำเยอะแยะมากมาย นั่นแหละคือจุดเด่น
และด้วยความดัง บวกกับยอดขายอันถล่มทลายของ GTA V ส่งผลให้เกิดสถิติโลกใหม่ขึ้นมาในวงการเกมส์และวงการบันเทิงถึง 7 รายการด้วยกัน ซึ่งทั้งหมดมาจากสถิติของเกมส์ GTA V เกมส์เดียวทั้งนั้น ดังนี้
- GTA V  เป็นเกมส์แนว action-adventure ที่มียอดขายในหนึ่งวันแรก (24 ชั่วโมง) สูงที่สุดในโลก
- GTA V เป็นเกมส์ (ทุกแนว ทุกเครื่อง) ที่มียอดขายในหนึ่งวันแรก (24 ชั่วโมง) สูงที่สุดในโลก
- GTA V เป็นสิ่งบันเทิงที่ทำรายได้ถึง 1 พันล้านเหรียญสหรัฐฯ ได้เร็วที่สุดในโลก (แค่ 3 วัน)
- GTA V เป็นเกมส์ที่ทำรายได้ถึง 1 พันล้านเหรียญสหรัฐฯ ได้เร็วที่สุดในโลก (แค่ 3 วัน)
- GTA V เป็นเกมส์ที่ทำรายได้สูงสุดในโลก ภายในหนึ่งวันแรก (24 ชั่วโมงแรกทำได้ 800 ล้านเหรียญฯ) 
- GTA V เป็นสิ่งบันเทิงที่ทำรายได้สูงสุดในโลก ภายในหนึ่งวันแรก (24 ชั่วโมงแรกทำได้ 800 ล้านเหรียญฯ)
- GTA V เป็นเกมส์แนว action-adventure ที่มียอดผู้ชมคลิป Trailer สูงที่สุดในโลก
Grand Theft Auto
สถิติทั้งหมดนี้ ได้ถูกบันทึกลงใน Guinness World Record เรียบร้อยแล้ว แทนที่เจ้าของสถิติเก่าอย่าง ภาพยนตร์เรื่อง Avatar, The Avengers และเกมส์ Call of Duty: Modern Warfare 3
ด้วยสถิติโลกครั้งนี้ ทำให้เราเห็นได้ชัดเจนแล้วว่า รายได้จากการขายเกมส์นั้น สามารถทำรายได้ ได้มากกว่าการทำภาพยนตร์เสียอีก
แต่จริงๆแล้ว GTA V ก็มีสถิติโลกอีกสองอย่างที่ไม่ได้บอกไว้ในนี้ นั่นก็คือเป็นเกมส์ที่ใช้ทุนสร้างมากที่สุดในโลก ประมาณ 260 ล้านเหรียญฯ ซึ่งมากกว่าภาพยนตร์ Avatar ซะอีก ลงทุนเยอะขนาดนี้ ทำยอดขายได้น้อยก็ขาดทุนล่ะครับ กับอีกอย่างหนึ่งก็คือ GTA V มีฉากในเกมส์ที่กว้างที่สุดในโลกอีกด้วย มีพื้นที่ประมาณ 48.7 ตารางไมล์  หากเทียบเป็นแผนที่ในโลกแห่งความจริงแล้ว  มันจะใหญ่กว่าเกาะแมนฮัตตันในชีวิตจริงเสียอีก
ลองดูคลิปทัวร์แผนที่ใน GTA V กันหน่อย





ถ้ามีใครถามว่าเกมส์ไหนเจ๋งสุดในปี 2013 ผมว่าคงไม่ต้องคิดนานก่อนตอบหรอกครับ ว่าเป็นเกมส์อะไร
ปิดท้ายด้วยคำแนะนำเกี่ยวกับเกมส์ GTA V เดิมๆๆครับ นั่นคือเกมส์นี้จัดเรท 18+ เป็นเกมส์สำหรับผู้ใหญ่เท่านั้น และควรแยกแยะเกมส์กับโลกความจริงออกจากกันด้วยนะครับ
 