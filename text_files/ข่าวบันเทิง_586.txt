สร้างความฮือฮาให้กับชาวเน็ตไม่น้อยเลยทีเดียว สำหรับการแปลงโฉมตั้งแต่ศีรษะจรดปลายเท้า ของศิลปินลูกทุ่งสาว เปา-กิ่งกาญจน์ ส่องสว่าง อดีตเด็กในสังกัดค่ายเพลง ได้หมดถ้าสดชื่น
ซึ่งการแปลงโฉมของ เปา กิ่งกาญจน์ ได้รับเกียรติจากเมคอัพอาร์ทิสต์ชื่อดัง ปาย-ปิยวัชร ผ่องสกุล ที่เคยฝากฝีมือผ่านการเนรมิตรลุคสวยให้กับคนบันเทิงมาแล้วนับไม่ถ้วน เข้ามาช่วยครีเอทลุคใหม่ แถมยังประโคมเสื้อผ้าหน้าผมจัดเต็มจนแทบไม่เหลือเค้าโครงเดิมกันเลยทีเดียว

ขณะเดียวกันฟีดแบคจากบรรดาชาวเน็ต รวมถึงแฟนคลับที่ชื่นชอบ เปา กิ่งกาญจน์ ต่างก็เข้ามาชื่นชมในความสวยชวนตะลึงของนักร้องขวัญใจกันอย่างล้นหลาม
และแน่นอนงานนี้หลายคนก็ไม่ลืมที่จะพูดถึงกระแสชื่นชมที่ออกมาก่อนหน้านี้ด้วยว่า ความสวยของ เปา กิ่งกาญจน์ โดดเด่นสะดุดตา ถึงขนาดแนะนำให้ไปประกวดนางงาม หรือเข้ามาอยู่ในวงการในฐานะนักแสดงนั้น ไม่ได้ฟังดูเกินไปเลยจริงๆ 

"เปา กิ่งกาญจน์" งัดสลิปแฉ "เจนนี่" โอนให้ 8 พัน ไม่ใช่ 1 หมื่น ร่ำไห้ต้องขอเงินแม่ ถูกด่ายันโคตร
"เปา กิ่งกาญจน์" โพสต์แซ่บ! ข้อเท็จจริงอีกมุม จากปากอดีตเด็กในค่าย "ได้หมดถ้าสดชื่น"
