"ออมก่อน รวยก่อน" คำนี้เป็นจริงเสมอ และไม่ใช่ว่า ขณะที่เราเรียน การบริหารการเงิน หรือ ออมเงินเพื่ออนาคตไม่ใช่เรื่องจำเป็น แต่กลับจำเป็นมากที่สุดเลยเชียวล่ะ เพราะจะเป็นการปูพื้นฐานที่ดีสำหรับวันข้างหน้า ที่เราก้าวเข้าสู่โลกของการทำงานอย่างแท้จริง วันที่เราหาเงินเลี้ยงตัวเอง ไม่ต้องแบมือขอเงินพ่อแม่อีกต่อไป และในวันนี้ MoneyGuru.co.th ขอนำ 20 เคล็ดลับประหยัดเงินสั้นๆ ง่ายๆ แต่มีประโยชน์มาฝากน้องๆ วัยเรียน ตั้งแต่ประฐม มัธยม อุดมการศึกษา หรือถ้าหากผู้ใหญ่บางท่านจะเอาไปใช้ด้วย ก็ไม่ว่ากัน
1. หนังสือเรียนใหม่ๆ ไม่จำเป็น ลองดูหนังสือมือสองดูสิ ถูกกว่าเยอะ ได้ความรู้เหมือนกัน แถมประหยัดด้วย2. อย่าซื้อของเพียงเพราะอยากได้ตามเพื่อน ถามตัวเองทุกครั้ง ว่าจำเป็นหรือไม่3. อย่าซื้อของที่ซุปเปอร์มาร์เก็ตตอนหิวจัด เพราะจะทำให้เราได้ของมากเกินความจำเป็น4. จำกัดจำนวนครั้ง การทานข้าวนอกบ้านกับเพื่อน อย่าบ่อยเกินไป!5. อย่าเที่ยวกลางคืนบ่อย ทั้งเหล้า บุหรี่ นอกจากเปลืองเงินแล้ว สุขภาพยังแย่อีกด้วย6. จ่ายบิลตรงเวลา อย่างเช่น  บิลค่าโทรศัพท์ ค่าอินเทอร์เน็ต จะได้ไม่เสียค่าธรรมเนียม 7. อย่าค้างจ่ายบัตรเครดิต (ถ้ามี) เพราะดอกเบี้ยสูงมาก เสียเงินฟรีๆ ถ้าใช้ ควรรีบจ่ายให้ตรงเวลา8. ถ้าไม่จำเป็นจริงๆ อย่าใช้รถ ยิ่งเมืองที่รถติด เปลืองน้ำมัน ให้ใช้ระบบขนส่งสาธารณะแทน9. แชร์หอกับเพื่อนก็ไม่เลวนะ ประหยัด แถมมีเพื่อนอยู่ด้วย ไม่เหงา เอาไว้ติวหนังสือกันได้ด้วย10. ลดทอนรายจ่ายที่ไม่จำเป็น อย่างเช่น เคเบิลทีวีถ้าไม่ได้ดู 11. ซื้อของในแบรนด์ที่มีโปรโมชั่นให้นักเรียน อาทิ เสื้อผ้าบางแบรนด์ จะมีส่วนลดให้เมื่อแสดงบัตรนักเรียน 12. อย่าเสียเงินกับฟิตเนสราคาแพง ลองใช้บริการฟิตเนสที่มหาวิทยาลัย ซึ่งมักไม่แย่ แถมฟรีอีกต่างหาก13. เปลี่ยนจากทานข้าวเย็นนอกบ้านกับเพื่อน เป็น ทำอาหารกินกันเอง แล้วเเชร์กัน สนุกแถมประหยัด14. เอาของไม่ได้ใช้ มาขาย ยิ่งขายออนไลน์เดี๋ยวนี้ง่ายมาก เช่นตามเว็ปอย่าง Olx  เป็นต้น15. อย่าซื้อเครื่องเขียนมากเกินจำเป็น เพราะสุดท้าย เหลือใช้ทิ้งทุกที16. อย่าซื้อหนังสือที่รู้ว่าจะใช้อ่านแค่นิดเดียว ลองค้นดูในห้องสมุด และยืมเอา ประหยัดกว่า17. ไม่ต้องไปเรียนหรอซัมเมอร์ราคาแพงที่เมืองนอก ทำงานอาสาสมัครดีกว่า ได้ประโยชน์กว่าเยอะ18. อย่าโดดเรียน! สำนึกเสมอว่า ทุกชั่วโมงที่โดด หมายถึงเงินหายากที่เสียไปฟรีๆ ของพ่อแม่19. ดื่มน้ำฟรีที่มหาวิทยาลัย หรือโรงเรียน ซึ่งมักมีที่ให้กดน้ำดื่มกินฟรีเสมอ20. เปิดบัญชีเงินฝาก ไม่ว่าจะน้อย จะมาก เริ่มฝากเงินเร็ว ก็ยิ่งรวยเร็ว และเป็นการปลูกฝังนิสัยการออม

หากมีข้อสงสัย หรือปัญหาด้านการเงิน หรือผลิตภัณฑ์ทางการเงิน เราอยู่เคียงข้างคุณเสมอที่ www.moneyguru.co.th