     มือใหม่หลาย คนเมื่อถึงเวลาต้องเปลี่ยนยางต่างก็มีข้อสงสัยว่าจะใช้ยางยี่ห้อไหนดี ที่เหมาะกับการใช้งานของรถเรา ร้านยางก็แนะนำยี่ห้อโน่นนี่รู้สึกงงไปหมด แล้วยางแต่ละยี่ห้อมีจุดเด่นแตกต่างกันอย่างไร ซึ่งในที่นี้ขอกล่าวถึงแค่บางรุ่นในแต่ละยี่ห้อเท่านั้น ส่วนท่านใดติดใจยางยี่ห้ออื่นที่ไม่ได้กล่าวมาต้องขออภัยด้วย หากมาแชร์ประสบการณ์ใช้ยางรถรุ่นไหนดีรุ่นไหนเด่นจะมีประโยชน์มากกับเพื่อนๆ ของเรา... 
     ลองไปดูกันเลย ยาง 7 ยี่ห้อไหนน่าสนใจบ้าง

     ยี่ห้อที่ 1 MICHELIN รุ่น PILOT SPORT 3 จุดเด่นยางยี่ห้อนี้คือ ยึดเกาะถนนดีเยี่ยม โดยเฉพาะถนนเปียก เจ้าของแบรนด์โฆษณาไว้ว่าใช้เทคโนโลยี Anti Surf System เพิ่มมุมโค้งบริเวณไหล่ยาง เพื่อช่วยระบายน้ำโดยไม่ลดหน้าสัมผัส ทำให้การยึดเกาะบนถนนเปียกสูงสุด และมีเทคโนโลยี Wet Grip Elastomer เป็นสูตรพิเศษที่อยู่บนหน้ายาง ทำให้เนื้อยางยืดหยุ่นขับขี่นุ่มสบาย ข้อเสีย: คือไม่เหมาะกับคนที่เป็นโรคซับจาง
     ยี่ห้อที่ 2 Goodyear รุ่น Eagle F-1 Directional 5 เจ้าของยี่ห้อบอกว่าจุดเด่นยางสปอร์ตเร้าใจสำหรับคนรุ่นใหม่! เป็นยางระดับไฮเพอร์ฟอร์มานซ์ในตระกูล Eagle F-1 ดอกยางสวยงามเหมาะกับรถแต่งอารมณ์สปอร์ตมาเต็ม ขับจิกทุกโค้งตอบสนองพวกมาลัยรถดีเยี่ยม ใช้เทคโนโลยี SportGrip เหมาะกับถนนแห้งมากกว่าถนนเปียกโดยสมรรถนะดีเยี่ยม ข้อเสีย: คือไม่เหมาะกับคนรุ่นเก่า
     ยี่ห้อที่ 3 Bridgestone รุ่น ADRENALIN RE003 จุดเด่นยางสปอร์ตค่ายนี้พอจะเปรียบมวยกับรุ่น Eagle F-1 ยางแต่งสวยงามแต่ยังทรงประสิทธิภาพยึดเกาะถนนดีเยี่ยม คุณสมบัติเด่นเร้าใจในการขับขี่สูงสุด เติมเต็มสมรรถนะในทุกสภาวะ ให้คุณควบคุมรถได้อย่างแม่นยำและทันใจบนถนนแห้ง แก้มยางและดอกยางแบบไม่สมมาตร ดอกยางด้านนอกและด้านในไม่เท่ากัน ช่วยให้สมรรถนะในการเข้าโค้งดียิ่งขึ้น
     ยี่ห้อที่ 4 Continental รุ่น ContiMaxContact™ MC5 ยางยี่ห้อนี้อาจไม่โด่งดังในบ้านเรา แต่ในทางแถบทวีปยุโรปขายดีเป็นอันดับ 1 เลยทีเดียว มีจุดเด่นลายดอกยางแบบไม่สมมาตรกัน ทำให้ผิวสัมผัสถนนดีเพิ่มสมรรถนะในการควบคุมและความนุ่มนวลในการขับขี่ เป็นยางที่ยึดเกาะถนนทดีมากทั้งบนถนนเปียกและแห้ง ความเงียบของยางไม่เป็นสองลองใคร เจ้าของยางโฆษณาว่า ยางรุ่นนี้มีปุ่มตัดเสียงที่กระจายอยู่ตามจุดต่างๆของร่องดอกยางหลัก ช่วยกระจายคลื่นเสียงที่เกิดจากลมได้ดีเยี่ยมที่สำคัญราคาพอคบหากันได้
     ยี่ห้อที่ 5 Dunlop รุ่น SP SPORT LM704 ยางที่เน้นความ นุ่มเงียบ แต่ได้อารมณ์การขับขี่แบบ Sport เป็น ยางกลุ่ม Sport Comfort ที่ตอบสนองความนุ่มเงียบและได้อารมณ์สปอร์ต มีประสิทธิภาพการยึดเกาะทั้งบนถนนแห้งและเปียก ยางราคาไม่สูงเกินไปคบหาให้ได้สบายใจ
     ยี่ห้อที่ 6 YOKOHAMA รุ่น ADVAN dB decibel ยางจากแดนอาทิตย์อุทัย รุ่นนี้เจ้าของแบรนด์เคลมว่าเงียบที่สุดในกลุ่มของ YOKOHAMA ด้วยส่วนผสมของเนื้อยางสูตรใหม่ Nano-Power Rubber และส่วนผสมของ Micro Silica เพิ่มพลังความยืดหยุ่น ประหยัดน้ำมันใครที่ชอบยางเก็บเสียงนุ่มเงียบจัดไปเลยรุ่นนี้
     ยี่ห้อที่ 7 Deestone รุ่น Carreras R702 ยางจากประเทศไทยส่งเข้าประกวดที่มาแรงทั้งประสิทธิภาพและราคาที่เป็นมิตรกับ เงินในกระเป๋า สำหรับรุ่นนี้ที่กล่าวถึงนี้เป็นยางออกแนวสปอร์ต ลายดอกยางแบบทิศทางเดียวโฉบเฉี่ยวสวยงาม เพิ่มประสิทธิภาพการควบคุมรถในถนนเปียกได้ดีเยี่ยมคล้ายมีที่ปัดน้ำฝนรีดน้ำ บนพื้นถนนมั่นใจในทุกการขับขี่ ยางของคนไทยครับใช้ดีขออนุญาตเชียร์
 
     ทั้งหมดนี้เป็นเพียงการเขียนแค่บางส่วนของยางแต่ละยี่ห้อเท่านั้น ต้องดูการใช้งานของคุณเป็นหลักและความชอบแต่ละคนก็แตกต่างกัน หากมีเวลาลองศึกษาหาข้อมูลสักนิดก่อนคิดจะซื้อยาง ครั้งหน้าติดตามเรื่องยางใส่รถกระบะแบบไหนที่เหมาะกับรถคุณได้ที่เฟสบุ๊ก SILKSPAN 
 

 