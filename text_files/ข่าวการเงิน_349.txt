นวดผ่อนคลาย เป็นอีกหนึ่งธุรกิจที่กำลังมาแรงในยุคนี้เป็นอย่างยิ่ง วันนี้ทีมงานสนุก!มันนี่ จะพาไปสำรวจถึงธุรกิจ"นวดผ่อนคลาย" หลังจากสมัยก่อนมีแค่ นวดแผนโบราณ จนเปลี่ยนผ่านมาเรื่อยๆ มาถึง อาบ อบ นวด แต่ที่เห็นจะแซงหน้าและ ผุดขึ้นเป็นดอกเห็ดคงหนี้ไม่พ้น ธุรกิจนวดพริตตี้สปา หรือ นวดผ่อนคลาย โดยพริตตี้ ธุรกิจนี้เป็นเช่นไร ลองไปติดตามกันดูครับ

ธุรกิจพริตตี้สปา เป็น ธุรกิจนวดผ่อนคลายเฉพาะจุดให้กับผู้ชาย ที่มีมาประมาณ 3-4 ปี มาแล้ว ก่อนจะมาบูมสุดๆ  เปิดกันกว่า 100 แห่ง ในกรุงเทพ-ปริมณฑลและตัวเมืองใหญ่ๆ บางแห่งเปิด 24 ช.ม. ธุรกิจแนวนี้มีชื่อเรียกหลากหลาย อาทิ นวดผ่อนคลายเฉพาะจุด สปาสูตรพิเศษ นวดสูตรลับเฉพาะ และที่นิยมเรียกกันมากที่สุดคือ พริตตี้สปา ซึ่งเป็นธุรกิจทำเงินมหาศาลให้กับเจ้าของ จนต้องเปิดสาขาออกไปแทบทุกมุมเมือง รวมถึงน้องๆที่เข้ามาในวงการนี้ ถ้าหน้าตาสวย รูปร่างดี บริการถูกใจ รายได้ต่อเดือนหลักแสนขึ้นไปอย่างแน่นอน ตัวเงินรายได้นี่เองที่ทำให้น้องๆ หลายคนอดห้ามใจไม่ไหว ต้องยอมลดศักดิ์ศรีเข้ามาสู่วงการกันมากมาย

ที่นิยมเรียกว่าพริตตี้สปา เพราะน้องๆ ส่วนใหญ่ 80% หน้าตา รูปร่างดี ไม่ต่างจากพริตตี้ทั่วไป และน้องๆ จำนวนมาก ก็มาจากวงการพริตตี้นี่แหละ ที่ได้รับเมลล์ติดต่อ หรือการทาบทามในงานโชว์สินค้าต่างๆ โดยชักชวนด้วยตัวเงินรายได้เรือนแสน และเน้นย้ำว่าไม่ใช่การ “ขายตัว” ไม่ต้องนอนกับลูกค้า ทำให้คิดอยากลองเข้าไปดูว่าเป็นงานแบบไหน

สำหรับการให้บริการก็ไม่มีอะไรมาก ทางทีมงานขออุบไว้ในที่เข้าใจ เอาเป็นว่าแค่อาบน้ำให้แขกและนวดให้เฉพาะที่ จนอีกฝ่ายถึงฝั่งฝัน เป็นอันเสร็จงาน แต่การจะเป็นงานั้น ทางร้านก็มีการฝึกสอนในเบื้องต้น ซึ่งก็ขึ้นอยู่กับตัวเด็กเองว่าจะมีความสามารถมากน้อยเพียงใดว่าง่ายๆทำถูกใจก็ได้ทิปมากค่าตอบแทนของน้องที่เข้ามาในวงการนี้ จะได้รับค่าตอบแทนเป็นรายชั่วโมง ประมาณ 1 ชั่วโมง - 1 ชั่วโมงครึ่ง ครั้ง ๆ ละ ประมาณ 300-500 บาท ต่อลูกค้า 1 คน บางแห่งอาจให้เป็นเงินเดือน ประมาณ 1 – 2 หมื่นบาท โดยเฉลี่ย ว่าน้องจะต้องบริการลูกค้าวันละประมาณ 1-3 คน ส่วนทางร้านก็จะมีรายได้เข้ากระเป๋า จากการหักค่าตัวของเด็กๆ ซึ่งจำนวนของเม็ดเงินนั้นต้องบอกว่ามหาศาลเลยทีเดียว

ทิ้งท้ายขอความกรุณา อย่าประณามน้องๆ ที่เข้าสู่วงการนี้ ทุกคนต่างมีเหตุผลและความจำเป็นที่แตกต่างกัน ควรให้ความอาทรและกำลังใจในการเดินในเส้นทางที่เหมาะสมมากกว่าการประณาม