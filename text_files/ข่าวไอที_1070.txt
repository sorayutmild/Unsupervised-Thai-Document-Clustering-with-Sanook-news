เคยไหมที่ต้องรอให้แบตเตอรี่เต็มจนเหงือกแห้ง แบตกว่าจะขึ้นแต่ละเปอร์เซ็นต์ก็ช้าอย่างเต่าคลาน มาดูกันว่าทำไมปัญหาเหล่านี้จึงเกิดขึ้นกับโทรศัพท์ของเรา

เลือกใช้อะแดปเตอร์ไม่เหมาะสม
อะแดปเตอร์ถือได้ว่าเป็นปัจจัยสำคัญอันดับ แรก ๆ เลยสำหรับการชาร์จแบตโทรศัพท์ เพราะเป็นตัวกำหนดการจ่ายไฟไปยังโทรศัพท์ โดยที่ตัวอะแดปเตอร์จะมีระบุว่ากระแสไฟเข้าเพื่อจ่ายกับโทรศัพท์นั้นสูงสุด เท่าไหร่ เช่น หากใช้อะแดปเตอร์ iPhone ไปชาร์จ iPad แน่นอนว่ากว่าจะเต็มก็คงรอกันเหงือกแห้ง เป็นต้น ดังนั้นแนะนำให้เลือกใช้อะแอปเตอร์ที่มากับโทรศัพท์ครับ

เลือกใช้สายมั่ว
เชื่อว่าหลายคนจะมีสายชาร์จสำหรับชาร์จแบ ตอุปกรณ์พกพาหลายเส้น ซึ่งสายแต่ละเส้นนั้นอาจจะรองรับการวิ่งของกระแสไฟไม่เท่ากัน หากเคยสังเกตุเมื่อชาร์จไฟด้วยสายชาร์จต่างกัน แบบว่าสายไหนอยู่ใกล้มือก็หยิบมาใช้ จะพบว่าแบตจะขึ้นเร็วและช้าต่างกันด้วย ดังนั้นควรเลือกใช้สายชาร์จที่มากับโทรศัพท์จะดีที่สุด

ฝุ่นเต็มช่อง USB
อีกหนึ่งสาเหตุที่หลายคนมองข้ามก็คือฝุ่นที่เข้าติดเกาะอยู่ในช่องเสียบสายชาร์จของโทรศัพท์ ซึ่งก็ส่งผลให้การชาร์จแบตช้าลงได้ด้วย

ชาร์จไป เล่นไป
สาเหตุนี้เรียกได้ว่าผู้ใช้งานมีปัญหาโดย ไม่รู้ตัว และมักจะบ่นว่าทำไมแบตขึ้นช้าจัง! ในขณะที่มือก็ยังจดหน้าจอหรือปัดหน้าจอไปมา ^^ ถ้าอยากให้ชาร์จแบตเต็มเร็วแนะนำให้ปิดเครื่องชาร์จไปเลยครับ

ถ้าทราบอย่างนี้แล้ว คราวหน้าก็ชาร์จแบตโทรศัพท์ให้ถูกต้องและเหมาะสมในแต่ละรุ่นด้วยนะ แบตจะได้เต็มเร็ว ไม่ต้องรอให้หงุดหงิด และในปัจจุบันก็มีอุปกรณ์ชาร์จแบตแบบรวดเร็ว หรือ Quick Charge ก็ลองไปศึกษา มาหาใช้กันดูก็ได้ครับ ^^

สนับสนุนเนื้อหา: www.iphone-droid.net