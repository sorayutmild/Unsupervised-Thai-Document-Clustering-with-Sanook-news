ระบบปฏิบัติการของมือถือที่นิยมใช้กันในปัจจุบันนั้น แอนดรอยด์ (Android) นับว่าเป็นระบบที่ได้รับความนิยมมากที่สุด ซึ่งเป็นเรื่องน่าสนใจที่ผู้เล่นจะหาโหลดเกมดี ๆ มาเล่นไว้ประจำเครื่อง โดยสื่อต่างประเทศได้แนะนำ 9 เกมสุดแจ่มที่สาวกแอนดรอยด์ไม่น่าพลาด
AMONG US 

เกมจับคนตอแหลแห่งปีที่ได้รับความนิยมอย่างมาก ผู้เล่นจะร่วมมือกับคนในทีมในการหาทางกอบกู้สถานีอวกาศและจับให้ได้ว่าใครเป็นคนคอยหักหลังคุณอยู่ เกมนี้สามารถเล่นร่วมกันได้ทั้ง PC และมือถือ แต่เวอร์ชั่นมือถือโหลดมาเล่นได้ฟรี สามารถโหลดได้ ที่นี่
PUBG MOBILE

หนึ่งในเกม Shooting แบทเทิลรอยัลเอาตัวรอดที่ยังคงได้รับความนิยมไปทั่วโลก แถมยังได้ไปจับมือร่วมคอลแลปส์กับหนังและเกมดังต่าง ๆ เอามาใส่ในเกมอีก อาจกล่าวได้ว่าในบรรดาเกมมือถือแนวแบทเทิลรอยัลทั้งหมด เกมนี้คือเกมที่ตอบโจทย์และมีเนื้อหาการเล่นหลากหลายอย่างมาก สามารถโหลดได้ ที่นี่
Roblox

อีกหนึ่งเกมที่ได้รับความนิยมอย่างมากทั่วโลกโดยเฉพาะกลุ่มเด็ก ๆ เพราะเกมนี้คือคอมมิวนิตี้เกมที่ผู้เล่นสามารถเข้าเลือกเล่นเกมได้อย่างหลากหลาย รวมทั้งสร้างสรรค์เกมการเล่นเป็นแบบของตัวเองได้อีกด้วย เรียกว่าอยากเล่นอะไร เกมนี้มีให้เล่นหมด โหลดเกมได้ ที่นี่
POKÉMON UNITE

สำหรับแฟนตัวยงของแนว MOBA เกม POKÉMON UNITE ก็เป็นอีกหนึ่งเกมที่คุณไม่ควรพลาด นอกจากจะไม่ได้มีแนวทางการเล่นที่ยากอะไรแล้ว เกมยังมีเทคนิคระดับสูงและมอบประสบการณ์การเล่นที่สนุกเต็มเปี่ยม แถมยังเล่นร่วมกับ Nintendo Switch ได้อีกด้วย โหลดเกมได้ ที่นี่
DEAD CELLS

เกมคุณภาพดุงดั่งเกมแพลตฟอร์มคอลโซลที่ผู้เล่นสามารถหามาเล่นได้จากในแอนดรอยด์ ตัวเกมเป็นแนว Side-Scrolling ชูจุดเด่นความเป็นเกมแอ็คชั่นเต็มเปี่ยมแถมยังมีการอัปเดตเนื้อหาใหม่ พร้อมระบบเกมแบบสุ่มที่เดาทางไม่ได้ บอกได้เลยว่านี่คืออีกเกมที่สนุกและไม่ควรพลาด โหลดเกมได้ ที่นี่
GENSHIN IMPACT

เกมที่ผสมความเป็นโลกแฟนตาซีในแบบอนิเมะและมีกลิ่นอายของ he Legend of Zelda: Breath of the Wild เล็กน้อย แต่เกมนี้เล่นฟรีพร้อมกาชา แต่เป็นเกมที่ได้รับความนิยมทั่วโลก แถมยังรองรับการเล่นครอสแพลย์ระหว่าง PC และ PS4/PS5 อีกด้วย แต่ถึงหลาย ๆ คนจะเลือกไปเล่นกันบน PC, PS4, PS5 มากกว่ามือถือก็เถอะ โหลดเกมได้ ทีนี่
PIKMIN BLOOM

เกมที่จะทำให้ผู้เล่นได้รับประสบการณ์ผ่อนคลายในชีวิตประจำวันได้ เพียงแค่พาตัวเองออกมาเดินเล่น จับด้วยตำแหน่งจาก GPS บนโลกจริง ก็จะสามารถสนุกสนานกับเกมได้ และผู้เล่นก็จะค้นพบว่า แม้แต่การเดินเล่นเฉย ๆ ก็จะสามารถสนุกได้ แถมยังได้ออกกำลังกายไปในตัวอีกด้วย โหลดเกมได้ ที่นี่
SKY: CHILDREN OF THE LIGHT

อีกหนึ่งผลงานเกมแนวผจญภัยที่ แฟนเกมไม่น่าพลาด ทั้งภาพบรรยากาศ ระบบการเล่นที่ออกแบบมาเป็นอย่างดี เนื้อเรื่องที่ชวนติดตาม จริง ๆ แล้วเกมนี้จะทำขายก็ยังได้ แต่ทว่าเกมนี้กลับทำออกมาให้เราได้เล่นกัน "ฟรี" ซึ่งทำให้เป็นอะไรที่น่าสนใจอย่างมากทีเดียว โหลดเกมได้ ที่นี่
Stardew Valley

อยากหาเกมดูดเวลาแบบหลุมดำไหม? แบบที่คนเล่นเมื่อได้จับแล้วมองดูนาฬิกาอีกทีก็พบว่าผ่านไปหลายชั่วโมงแล้ว นี่คือเกมทำฟาร์มอันยอดเยี่ยมที่ได้เอามาให้เล่นกันในมือถือ พร้อมกับระบบการเล่นอิสระ เนื้อเรื่อง สำรวจความลับ จีบแล้วจับมาแต่งงาน ทุกอย่างมีให้หมดในเกมนี้ คุ้มแน่นอน ซื้อเกมได้ ที่นี่