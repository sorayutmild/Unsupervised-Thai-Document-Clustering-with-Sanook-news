ลงทะเบียนเที่ยวปันสุข-เราเที่ยวด้วยกัน ครม. เคาะงบ 22,400 ล้านบาท ให้กับการท่องเที่ยวใช้ฟื้นฟูเศรษฐกิจ พร้อมเปิดให้ประชาชนลงทะเบียนที่ www.เราเที่ยวด้วยกัน.com ในวันที่ 15 ก.ค. นี้
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี ระบุ ที่ประชุม ครม. อนุมัติงบประมาณ 22,400 ล้านบาท เพื่อดำเนินมาตรการกระตุ้นการท่องเที่ยวภายในประเทศ 2 โครงการ ได้แก่
โครงการเที่ยวปันสุข-เราเที่ยวด้วยกัน
โครงการเราเที่ยวด้วยกัน ด้วยการนำ 2 แพ็คเกจ "เที่ยวปันสุข" กับ "เราไปเที่ยวกัน" มารวมเป็นแพ็คเกจเดียวกัน โดยเปิดให้โรงแรมที่จะเข้าร่วมโครงการสามารถลงทะเบียนเข้าระบบ ในวันที่ 1 ก.ค. 63
ส่วนคนทั่วไปจะเปิดให้ลงทะเบียนในวันที่ 15 ก.ค. 63 ผ่านเว็บไซต์ www.เราเที่ยวด้วยกัน.com โดยจะต้องใช้ร่วมกับแอปพลิเคชั่น "เป๋าตัง" ไว้สำหรับรับเงินเที่ยว E-Voucher ด้วย เมื่อได้รับสิทธิ์แล้วกระทรวงการคลังจะโอนเงินสนับสนุนค่าที่พัก 40% แต่ไม่เกิน 3,000 บาทต่อคืน
นอกจากนี้ มีการแก้ไขหลักเกณฑ์ค่าเดินทาง โดยรัฐจะสนับสนุนเฉพาะค่าตั๋วเครื่องบินเท่านั้น เพราะรถโดยสาร รถประจำทาง และรถเช่าแต่ไม่ประจำทางมีจำนวนมาก ทำให้ไม่สามารถจัดแพลตฟอร์มระบบการตรวจสอบข้อมูลได้ทัน จึงส่งผลให้สนับสนุนได้แค่ค่าโดยสารเครื่องบินเหมือนเดิมที่ 2 ล้านใบ
โครงการกำลังใจ
เปิดให้เจ้าหน้าที่อาสาสมัครสาธารณสุขประจำหมู่บ้าน (อสม.) และเจ้าหน้าที่โรงพยาบาลส่งเสริมสุขภาพตำบล (รพ.สต.) จำนวน 1.2 ล้านคน เที่ยวผ่านบริษัทนำเที่ยวไม่น้อยกว่า 2 วัน 1 คืน
วิธีการและขั้นตอนการลงทะเบียนเที่ยวปันสุข

ลงทะเบียนรับสิทธิ์ผ่าน Platform ของธนาคารกรุงไทย ตั้งแต่วันที่ 15 ก.ค. 2563
กรอกข้อมูลลงทะเบียนรับสิทธิ์ “เราเที่ยวด้วยกัน” เพื่อจองที่พัก
เมื่อลงทะเบียนจองที่พักจะได้รับ Promotion Code ส่วนลดค่าเดินทาง เพื่อนำไปจองบัตรโดยสารทั้งไปและกลับ

อ่านข่าว เราเที่ยวด้วยกัน เพิ่มเติม

ลงทะเบียนเที่ยวปันสุข รับส่วนลด 40% แถมรับเงินเที่ยวฟรีผ่านแอปพลิเคชั่น “เป๋าตัง”
เที่ยวปันสุข-เราไปเที่ยวด้วยกัน-กำลังใจ รัฐช่วยจ่ายค่าที่พัก แถมได้เงินฟรี เช็กเลยใครมีสิทธิ์!
อัปเดต วิธีลงทะเบียนเราเที่ยวด้วยกัน ได้ส่วนลดค่าที่พัก-เงินเที่ยว สูงสุด 3,000 บาท
ลงทะเบียน www.เราเที่ยวด้วยกัน.com กับ 7 สเต็ป รับเงินจุกๆ 3,000 บาท ส่วนลดอีก 40%
