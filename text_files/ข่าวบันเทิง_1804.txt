กลายเป็นประเด็นร้อนในโลกออนไลน์ เมื่อจู่ๆ ก็มีการเผยแพร่คลิปหลุดที่อ้างว่าเป็นคนดังในวงการบันเทิงและแวดวงสื่อสารมวลชน คลิปภาพชายหญิงกำลังมีเพศสัมพันธ์กันอยู่ในห้องพักแห่งหนึ่ง ที่ในโลกโซเชียลเน็ตเวิร์กต่างวิพากษ์วิจารณ์ อีกทั้งยังร่วมกันวิเคราะห์ว่าฝ่ายมีลักษณะคล้ายกับผู้ใดในวงการ
บางกระแสระบุว่า มีทั้งคนดังในวงการบันเทิงและคนข่าวชื่อดัง ร่วมติดโผเข้าข่ายเป็นชายในคลิปวิดีโอสุดอื้อฉาวครั้งนี้ เนื่องจากรูปพรรณสันฐานที่มีความละม้ายคล้ายคลึงกันในบ้างมุม ทำให้ใครๆ ก็พากันจับต้นชนปลายกันเอง จนเป็นที่ฮือฮาในโลกออนไลน์เพียงไม่กี่ชั่วโมง
แต่ยังไม่ทันจะข้ามวัน ดูเหมือนจะมีผู้ไขข้อสงสัยและแกะรอยปริศนาคลิปวิดีโออื้อฉาวในวงการครั้งนี้ได้อย่างรวดเร็ว หลังพบว่าคลิปดังกล่าว ไม่ใช่คนในวงการบันเทิงไทย หรือแม้กระทั่งคนข่าวชื่อดังแต่อย่างใด เป็นคลิปอนาจารจากประเทศเกาหลีใต้ ที่มีการเผยแพร่อย่างผิดกฎหมายมาได้สักระยะหนึ่ง จุดสังเกตที่ยืนยันชัดเจนว่าไม่ใช่คนไทยคือภาษาที่ใช้สื่อสารกันในคลิปดังกล่าว
อย่างไรก็ตาม ทันทีที่เกิดกระแสข่าวดังกล่าวในโลกออนไลน์ มีแหล่งข่าวระบุว่า คนดังที่ถูกแอบอ้างว่าเป็นคนในคลิปฉาวครั้งนี้ ได้ยืนยันชัดเจนว่าไม่ใช่ตัวเองอย่างแน่นอน ทั้งนี้คาดว่าคลิปดังกล่าวถูกหยิบนำมาเผยแพร่เป็นข่าวลือในสังคม อาจจะหวังจะดิสเครดิตหรือสร้างกระแสด้านลบให้กับบุคคลใดบุคคลหนึ่งเพียงเท่านั้น