 
จริงหรือที่ระบบรับการสัมผัสจากด้านหลังเครื่องเป็นคุณสมบัติใหม่ที่เป็นหนึ่งเดียวของเครื่องเล่นเกมพกพา PS Vita ของ Sony เนื่องจากล่าสุด Canopy บริษัทในมินเนโซต้าได้พัฒนาคุณสมบัติการใชังานดังกล่าวให้สามารถใช้ได้บน iPhone 4 และ iPhone 4S ด้วย Sensus เคสที่มาพร้อมกับเซ็นเซอร์สัมผัสแบบ capacitive ให้คุณสามารถใช้นิ้วสัมผัสดัานหลังเคสไอโฟน เพื่อเล่นเกมได้...ว้าว!!!

Sensus เป็นเคสที่ทำให้คุณ สามารถใช้ระบบสัมผัสที่อยู่ด้านหลังในการใช้งานแอพฯ โดยเฉพาะเกมได้อย่างสนุกสนานกว่าเดิม เนื่องจาก iOS ไม่ได้ออกแบบมาเพื่อการใช้งานแบบนี้ อย่างไรก็ตาม ความสามารถในการควบคุมการสัมผัสหน้าจอด้วยการใช้นิ้วสัมผัสจากด้านหลังจะทำให้คุณเห็นจอได้เต็มตาขึ้น ไม่มีนิ้วมาบังให้เกะกะ ซึ่งอีกข้อได้เปรียบหนึ่งก็คือ มันทำให้คุณสามารถเลื่อนอ่านเอกสารบน iPhone 4/4S ได้อย่างเต็มตาด้วยการใช้นิ้วสัมผัสด้านหลังเวลาเลื่อนหน้าจอ Canopy ให้ข้อมูลเกี่ยวกับทำงานของ Sensus ว่า ภายในเคสจะมีชิป 2 ตัวที่ทำหน้าที่จัดการเกี่ยวกับการใช้นิ้วสัมผัสแทนคำสั่งต่างๆ และการรับรู้การสัมผัส เพราะฉะนั้นมันจะไม่ได้ลดประสิทธิภาพการทำงานของโพรเซสเซอร์ของไอโฟนแต่อย่างใด
 

สำหรับใครที่สนใจ  Sensus และได้สั่งจองตั้งแต่ตอนนี้ มันจะมีราคาแค่ 39 เหรียญฯ (ประมาณ 1,200 บาท) อ้อ...มีค่าส่งอีก 7 เหรียญฯ หรือประมาณ 210 บาทด้วย ซึ่งจะถูกว่าราคาที่จะวางตามร้านค้า ซึ่งตั้งไว้ที่ 59 เหรียญฯ (ประมาณ 1,800 บาท) ใครที่เห็น PS Vita แล้วอยากได้ประสบการณ์ในการเล่นเกมด้วยการสัมผัสนิ้วจากด้านหลังจอบ้าง แต่อยากเล่นบนไอโฟน Sensus อาจเป็นคำตอบที่เหมาะกับคุณ
 
 ข่าวไอที ทิป-เทคนิค คอมพิวเตอร์