ปีระกา : ชาวไก่เตรียมตัวรับความสำเร็จในทุกด้านได้เลย เมื่อปีสุนัขเริ่มต้น คุณจะรู้สึกได้ถึงชัยชนะที่เริ่มเข้ามา ทั้งสุนัขและไก่มีความเหมือนกันหลายด้าน ทั้งความเอาการเอางาน ความซื่อตรง การยืนด้วยลำแข้งตัวเอง และความรอบคอบ แต่สิ่งที่เจ้าแม่สุนัขเหลืองชื่นชอบมากที่สุดในตัวชาวไก่คือความติดดินและไม่ล่องลอยเพ้อฝัน ความละเอียดรอบคอบของชาวไก่จะทำให้มีโอกาสได้รับงานสำคัญๆ และทำได้ดีอีกด้วย
ปี 2018 จะเต็มไปด้วยงานการและการวางแผนในรายละเอียด สุนัขจะช่วยแนะแนวทางเบื้องต้นให้ ที่เหลือจากนั้นคุณต้องลุยเดี่ยว นี่คือเหตุผลว่าทำไมจึงต้องกำจัดจุดอ่อนของตัวเองให้ได้ ชาวไก่เป็นคนโผงผางตรงไปตรงมา พร้อมกระโจนเข้าใส่คนที่คิดต่างแม้จะด้วยเหตุเพียงเล็กน้อย ซึ่งปีนี้ความโผงผางจะไม่ให้ผลดีนัก โดยเฉพาะถ้าคุณทำตัวแบบนั้นบ่อยเกิน อย่าหลุด คุณต้องคุมตัวเองให้อยู่ พยายามปรับอารมณ์ให้สงบให้ได้ ไม่ว่าจะด้วยวิธีฝึกการหายใจหรืออะไรก็ตาม
อีกนิสัยหนึ่งที่ชาวไก่ควรเพลาๆ ลงคือความเจ้ากี้เจ้าการกับคนรอบข้าง ไม่ว่าจะเรื่องงานหรือเรื่องส่วนตัว คุณควรเรียนรู้ที่จะทำงานเป็นทีม รู้จักความเท่าเทียมและการเคารพซึ่งกันและกันตามแบบประชาธิปไตย ไม่ใช่คาดหวังให้ทุกคนทำตามคุณ
ปีนี้ หน้าที่การงานของชาวไก่เรียกได้ว่าสุดปัง ประสบความสำเร็จมากมาย ชาวไก่ที่ริเริ่มธุรกิจขนาดเล็กของตัวเองจะได้รับการสนับสนุนให้ยึดเป็นอาชีพหลักที่ทำเงินดีได้ต่อไปในอนาคต ในครึ่งปีหลัง ชาวไก่ที่พยายามจับธุรกิจของตัวเองให้กลายเป็นอาชีพ จะมีผลกำไรและประสบความสำเร็จอย่างงาม ปีนี้คุณไม่ควรพะวงหลายเรื่อง ยึดเป้าหมายที่สำคัญไว้ก็พอ ซึ่งควรจะเป็นการพัฒนาธุรกิจหรืออาชีพ เรื่องสำคัญคือ ระหว่างที่มุ่งหน้าตามความฝัน อย่าลืมว่าทำงานหนักแล้วต้องมีเวลาพัก นิสัยของชาวไก่นั้นชอบมอบกายถวายหัว ทุ่มสุดตัวในทุกเรื่อง ซึ่งอันตราย เราเตือนคุณแล้วนะ วางแผนไว้แต่เนิ่นๆ เลย ปีนี้คิวเต็มแน่นอน แต่ต้องหาเวลาพักผ่อนให้ได้ด้วย
แล้วจะฟื้นฟูความอ่อนล้าของตัวเองให้เร็วที่สุดได้อย่างไร ธรรมชาติของไก่นั้นอาศัยอยู่บนพื้นดิน ไม่สนใจสิ่งเพ้อเจ้อไร้สาระ ดังนั้นจึงเหมาะมากถ้าคุณจะไปพักผ่อนนอกเมือง อย่างเช่นบ้านพักตากอากาศ ดื่มด่ำกับพระอาทิตย์ตกยามเย็น สดชื่นกับกลิ่นหอมของทุ่งหญ้า ความเหนื่อยล้าจะหายไปอย่างรวดเร็ว คุณจะสบายใจและรู้สึกว่าได้พักผ่อนเต็มที่
การใช้เวลากับคนที่คุณรักก็เป็นการพักผ่อนเช่นกัน ชาวไก่เทิดทูนครอบครัว ปีนี้เรื่องร้ายๆ ยังคงไม่มากล้ำกราย ชีวิตคู่ของคุณราบรื่น คู่ครองอาจนำเรื่องยากๆ มาให้ตัดสินใจ แต่ทุกอย่างก็ขึ้นอยู่กับคุณ สำหรับชาวไก่ที่ยังโสด จะมีคำถามยากเย็นมาให้คุณตอบ มีความปั่นป่วนพอประมาณจากบรรดาผู้ที่ชื่นชอบคุณ แน่นอนว่าคุณจะต้องตัวลอย แต่ยิ่งนานวันความปั่นป่วนจะยิ่งเพิ่ม ซึ่งก็ขึ้นอยู่กับคุณแล้วว่าจะตัดสินใจอย่างไร ถ้าอยากจะวุ่นกับการรับโทรศัพท์ออดอ้อน อยากเห็นรถไฟชนกัน นั่นก็แล้วแต่คุณ หรืออยากจะผละจากความป่วนพวกนี้มาเพื่อสนใจคนคนเดียว ก็เลือกเอา เล็งคนที่เข้ามาสนใจคุณในช่วงกลางเดือนกรกฎาคมไว้ให้ดี มีโอกาสมากทีเดียวที่หนุ่มหรือสาวนิรนามคนนี้จะเป็นคนที่ใช่ของคุณ
 