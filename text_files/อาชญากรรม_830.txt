ความคืบหน้าล่าสุด
นาธาน โอมาน ได้หลบหนีไปแล้ว โดยทิ้งกางเกงในไว้หนึ่งตัวภายในที่พัก ทั้งนี้คาดว่าคราวนี้น่าจะหลบหนีออกนอกประเทศไปแล้ว
------------------------------------------------------------------
นางสิทธิพร โครตอุดมพร หรือน้ามด เข้าแจ้งความตำรวจ สภ.เชียงคาน ให้ดำเนินคดีกับ นายนาธาน โอมาน ในข้อกล่าวหาฉ้อโกงเงินกว่า 7 แสนบาทแล้ว
โดยช่วงเช้าของวันก่อน นางสิทธิพร โครตอุดมพร หรือน้ามด ได้เดินทางเข้าแจ้งความตำรวจที่สถานีตำรวจเชียงคาน โดยมีบุตรชายคือ นายอุทัย โครตอุดมพร และ นางพิศมัย ศรีกระบุตร ครูแหม่ม แม่เลี้ยงของนายนาธาน โอมาน เดินทางมาด้วย เพื่อให้ดำเนินคดีกับนายนาธาน ซึ่งทราบว่าปัจจุบันได้เปลี่ยนชื่อเป็น นายนธัญ โอมานันท์ แล้วในข้อหาฉ้อโกงเงินจำนวน 7.8 แสนบาท สำหรับที่อยู่นั้นขณะนี้ยังไม่ทราบชัดเจน
ทางด้าน พ.ต.ท. สุรพงษ์ อ่อนปุย สารใหญ่ สภ. โคกงาม รักษาการ ผู้กำกับ สภ.เชียงคาน กล่าวว่า เมื่อเจ้าพนักงานสอบสวนได้รับคำรอง และสอบปากคำผู้เกี่ยวข้องพบว่ามีองค์ความผิดครบ จากนั้นจะออกหมายเรียกผู้ถูกกล่าวหาจำนวน 2 ครั้ง และหากยังไม่มารายงานตัว ก็จะออกหมายจับต่อไป
 