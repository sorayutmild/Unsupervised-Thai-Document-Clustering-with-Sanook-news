ตั้งค่า iPhone 4S ให้เปิดการใช้งาน Assistive Touch ถนอมปุ่ม Home สุดรักบทความนี้หลายคนคงพอจะทราบอยู่แล้ว แต่ขอนำเสนอสำหรับใครที่เพิ่งเป็นเจ้าของ iPhone 4S ก็แล้วกัน ซึ่ง iPhone นั้นก็มีปุ่มที่เราใช้งานบ่อยที่สุด ก็คือปุ่ม Home ที่ใช้งานแสนง่ายดาย แต่เมื่อใช้ไปนานๆ ก็จะเกิดปัญหาใหญ๋ นั่นก็คือปุ่ม Home เริ่มกดติดยากขึ้น ซึ่งก็มีวิธี Recalibrated ค่าของปุ่ม Home ก็จะช่วยได้ในเบื้องต้นเท่านั้น

และด้วยความสามารถของ iOS 5 เราสามารถถนอมการใช้งานปุ่ม Home ได้ด้วยการเปิดโหมด Assistive Touch ให้สามารถใช้งานฟั่งชั่นต่างๆของ iPhone ได้โดยไม่ต้องกดปุ่มใดๆ โดยจะมี icon ต่างๆรวมถึงปุ่ม Home อยู่ที่หน้าจอเลย สามารถทำได้ง่ายๆดังนี้

การตั้งค่าเปิดการใช้งาน Assistive Touch ให้เข้าไปที่ General > Accessibility > Assistive Touch เลือกเป็น Onสำหรับรุ่นอื่นที่สามารถติดตั้ง iOS 5 ได้ก็สามารถทำได้เช่นกันไม่ว่าจะเป็น iPhone 3GS, iPhone 4, iPhone 4S,iPod Touch 3rd-4th ,iPad และ iPad 2

ข้อเสียของการเปิดการใช้งาน Assistive Touch นั้นคือ อาจสร้างความรำคาญในการใช้งานอยู่บ้าง เนื่องจากตัว icon จะอยู่บนหน้าจอตลอดเวลานั่นเอง