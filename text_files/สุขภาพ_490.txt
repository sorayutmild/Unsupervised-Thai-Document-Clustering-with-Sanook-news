นับว่าเป็นสิทธิประโยชน์ดีๆ ทื่ทางประกันสังคมมอบให้ สำหรับพนักงานกินเงินเดือน หรือผู้ที่ทำงานรับจ้างทั่วไป แต่ส่งเงินสมทบกองทุนประกันสังคมตลอด เพราะประกันสังคมครอบคลุมการรักษาพยาบาลโรคมะเร็งถึง 10 โรคด้วยกัน
ประกาศคณะกรรมการการแพทย์ตามพระราชบัญญัติประกันสังคม พ.ศ. 2533  เรื่อง หลักเกณฑ์และอัตราสำหรับประโยชน์ทดแทนในกรณีประสบอันตรายหรือเจ็บป่วยอันมิใช่เนื่องจากการทำงาน ประกาศ ณ วันที่ 30 สิงหาคม พ.ศ. 2556  การรักษาโรคมะเร็ง 10 ชนิด ซึ่งจะต้องให้การรักษาตามแนวทางที่กำหนด ดังนี้
 1. โรคมะเร็งเต้านม 2. โรคมะเร็งปากมดลูก 3. โรคมะเร็งรังไข่ 4. โรคมะเร็งโพรงจมูก 5. โรคมะเร็งปอด 6. โรคมะเร็งหลอดอาหาร 7. โรคมะเร็งลำไส้ใหญ่และลำไส้ใหญ่ส่วนปลาย 8. โรคมะเร็งตับและท่อน้ำดี 9. โรคมะเร็งกระเพาะปัสสาวะ 10. โรคมะเร็งต่อมลูกหมาก
 
กรณีการรักษาโรคมะเร็งชนิดอื่นนอกเหนือจากโรคมะเร็ง 10 ชนิด ตามที่กำหนดใน ข้อ 1. ที่ต้องให้เคมีบำบัดหรือรังสีรักษา  และหรือยารักษาโรคมะเร็งให้จ่ายค่ารักษาพยาบาลเท่าที่จ่ายจริงตามความจำเป็นแต่ไม่เกิน 15,000 บาทต่อรายต่อปี
นอกจากนี้ยังออกค่าใช้จ่ายให้ ในกรณีที่เป็นมะเร็งอื่นๆ นอกเหนือจาก 10 โรคด้านบน โดยจ่ายให้ตามจริง ไม่เกิน 15,000 บาท และหากโรงพยาบาลที่เรารับสิทธิประกันสังคม ไม่สามารถรักษาเราได้ มีเครื่องมือ หรือบุคลากรทางแพทย์ไม่เพียงพอ ยังสามารถย้ายไปโรงพยาบาลอื่นในเครือ หรือโรงพยาบาลอื่นๆ ที่มีศักยภาพสูงกว่าได้อีกด้วย ทั้งนี้ต้องเป็นไปตามข้อตกลง และเงื่อนไขของทางสำนักงานประกันสังคมด้วย อ่านรายละเอียดเพิ่มเติมที่ สำนักงานประกันสังคม 
อย่างไรก็ตาม วิธีที่ดีที่สุดคือดูแลรักษาสุขภาพร่างกายของเราให้ไกลห่างจากโรคมะเร็งจะดีกว่าค่ะ
อ่านเพิ่มเติม : พฤติกรรมเสี่ยงโรคมะเร็ง 