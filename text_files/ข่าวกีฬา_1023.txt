ปิดฉากลงไปที่เรียบร้อยสำหรับ กีฬาเยาวชนแห่งชาติ ครั้งที่ 35 บุรีรัมย์เกมส์ ที่ทำการแข่งขันระหว่างวันที่ 10-20 พฤษภาคม 2562 โดย กรุงเทพมหานคร ครองเจ้าเหรียญทองอีกสมัย ด้วยการกวาดไปมากถึง 143 เหรียญทองโดยอีกหนึ่งชนิดกีฬาที่แฟนๆ ให้ความสนใจเป็นพิเศษก็เห็นจะเป็น แฮนด์บอลชายหาด ที่มีแฟนบอลเข้าชมเต็มหน้าลานด้านหน้า สนามช้าง อารีน่า ซึ่งปีนี้ กรุงเทพมหานคร สามารถเอาชนะ อุบลราชธานี ในรอบชิงชนะเลิศไปได้ 2-0 คว้าเหรียญทองไปครอง พร้อมทั้งป้องกันแชมป์ได้สำเร็จสำหรับ "น้องแบม" อังคณา วงศาสนธ์ สาวสุดน่ารักวัย 17 ปี สังกัด กรุงเทพฯ ถือเป็นดาวเด่นในการแข่งขันครั้งนี้ เนื่องจากเป็นตัวทำแต้มของทีม และกลายเป็นขวัญใจหนุ่มๆ หลายต่อหลายคน แต่เห็นหน้าใสๆ แบบนี้เธอผ่านการแข่งขันมาโชกโชน แถมเคยติดทีมชาติเดินทางไปร่วมแข่งขันศึกแฮนด์บอลชายหาดเยาวชน รุ่นอายุไม่เกิน 17 ปี ชิงแชมป์โลก รอบคัดเลือก ที่สาธารณมอริเชียสซึ่ง ทีมชาติไทย ทำได้ดีที่สุดด้วยการจบอันดับที่ 6 ของการแข่งขันคว้าสิทธิ์เข้าร่วมการแข่งขัน ยูธโอลิมปิกเกมส์ 2018 ที่ประเทศอาร์เจนติน่า นอกจากนี้เธอยังสามารถคว้าตำเเหน่งท็อปสกอร์ (ผู้ทำประตูสูงสุด) ในการแข่งขันทัวร์นาเมนต์ดังกล่าวมาครองได้สำเร็จ ขณะที่ในการแข่งขัน กีฬาเยาวชนแห่งชาติ เธอสามารถคว้าเหรียญทองมาครองได้ 2 ครั้ง (น่านเกมส์ และ บุรีรัมย์เกมส์) ส่วนกีฬาแห่งชาติทำได้ดีที่สุดก็คือ เหรียญเงิน ในการแข่งขัน ครั้งที่ 45 สงขลาเกมส์

ข้อมูลส่วนตัว

ชื่อ : อังคณา วงศาสนธ์


ชื่อเล่น : แบม


การศึกษา : โรงเรียนวัดราชโอรส (มัธยมศึกษาปีที่ 6)

ผลงานที่ผ่านมา

เหรียญทอง กีฬาเยาวชนแห่งชาติ ครั้งที่ 34 น่านเกมส์
เหรียญทอง กีฬาเยาวชนแห่งชาติ ครั้งที่ 35 บุรีรัมย์เกมส์
เหรียญเงิน กีฬาแห่งชาติ ครั้งที่ 45 สงขลาเกมส์

ขอบคุณภาพจาก : Pookan Bigbang และ artee