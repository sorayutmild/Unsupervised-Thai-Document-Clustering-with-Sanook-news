      5 สุดยอดสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำสัปดาห์นี้ รุ่นไหนมีทีเด็ดอะไร เราสรุปมาให้ท่านแล้ว!
      ความต้องการของผู้บริโภคที่มีต่ออุปกรณ์สื่อสารอย่าง สมาร์ทโฟน มีแนวโน้มเพิ่มขึ้นเรื่อยๆ ทุกปี ทำให้ตลาดสมาร์ทโฟนทั่วโลกในตอนนี้ต่างแข่งขันกันอย่างดุเดือด ไม่ว่าจะเป็นทั้งแบรนด์เล็กหรือแบรนด์ใหญ่ก็พากันงัดกลยุทธ์ที่มีทั้งหมดออก มาเพื่อหวังดึงดูดความสนใจจากลูกค้า และซุ่มพัฒนาสมาร์ทโฟนในค่ายให้มีฟังก์ชันหรือฟีเจอร์ที่โดนใจเหล่าผู้ บริโภคให้มากที่สุด
        สัปดาห์ที่ผ่านมาก็มีข่าวคราวสมาร์ทโฟนรุ่นใหม่ๆ ที่ทยอยเปิดตัวกันเยอะแยะมากมาย ทางทีมงาน Thaimobilecenter จึงได้ทำการคัดเลือกสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำสัปดาห์นี้ 
      โดยคัดเลือกจากจำนวนการแชร์ลิงก์ และการกดถูกใจ (กด Like) จากเพจ Thaimobilecenter.com (ข้อมูลล่าสุด ณ วันที่ 9 กันยายน 2558) จะมีสมาร์ทโฟนรุ่นใดแบรนด์ใดที่ถูกใจผู้ชมจนติดอันดับในสัปดาห์นี้ และแต่ละรุ่นนั้นมีฟีเจอร์ที่โดดเด่นกว่าสมาร์ทโฟนทั่วไปอย่างไรบ้าง ไปติตดามชมพร้อมกันได้เลยครับ  
Nokia C1 สมาร์ทโฟนแอนดรอยด์พันธุ์แท้รุ่นแรกจากโนเกีย! (จำนวนคนที่กดถูกใจ 1,934 คน, จำนวนการแชร์ 138 ครั้ง)

      เรียกได้ว่ามาแรงสุดๆ สำหรับ Nokia อดีตยักษ์ใหญ่แห่งวงการมือถือที่กำลังจะหมดสัญญากับ Microsoft ในปีหน้านี้แล้ว ซึ่งทุกคนต่างรอคอยการกลับมาของ Nokia อย่างใจจดใจจ่อ ด้วยความเชื่อมั่นในตัวแบรนด์ และประสิทธิภาพของผลิตภัณฑ์ที่เคยครองใจผู้ใช้ทั่วโลกมาแล้ว ล่าสุดมีข่าวเกี่ยวกับสมาร์ทโฟนรุ่นใหม่ของ Nokia ที่ทางบริษัทกำลังพัฒนาอยู่ในชื่อรุ่น Nokia C1 และคาดว่าจะหันมาใช้ระบบปฏิบัติการ Android อีกด้วย คุณสมบัติตัวเครื่องโดยสรุปมีดังนี้  - เทคโนโลยีการผลิตแบบ Unibody (ตัวเครื่องถูกขึ้นรูปเป็นชิ้นเดียวกันเพื่อเสริมความแข็งแรง) - จอแสดงผลแบบ HD 720p ขนาด 5 นิ้ว โดยมีอัตราส่วนจอภาพต่อตัวเครื่องที่มากขึ้น - หน่วยประมวลผลใช้ชิปเซ็ต Intel - หน่วยความจำแรม (RAM) ขนาด 2GB - กล้องด้านหลังความละเอียด 8 ล้านพิกเซล - กล้องด้านหน้าความละเอียด 5 ล้านพิกเซล - ระบปฏิบัติการ Android 5.0 Lollipop  
รายละเอียดเพิ่มเติมเกี่ยวกับ Nokia C1 - คลิก รายละเอียดเกี่ยวกับข่าวการกลับมาของ Nokia - คลิก
 Obi Worldphone ของดีมีคุณภาพจากอดีต CEO Apple! (จำนวนคนที่กดถูกใจ 1,429 คน, จำนวนการแชร์ 132 ครั้ง)

      John Sculley อดีตผู้บริหารบริษัท Apple หันมาลงทุนทำธุรกิจสมาร์ทโฟนภายใต้ชื่อแบรนด์ว่า Obi Worldphone จุดเด่นของสมาร์ทโฟนแบรนด์นี้อยู่ที่การเป็นสมาร์ทโฟนที่มีคุณสมบัติระดับสูงแต่วางจำหน่ายในราคาถูก ซึ่งผลิตออกมาด้วยกัน 2 รุ่น คือ SF1 และ SJ1.5 โดยมีราคาเริ่มต้นเพียง 4,600 บาทเท่านั้น! ใครว่าของดีราคาถูกไม่มีอยู่จริงเพราะสมาร์ทโฟนทั้งสองรุ่นมาพร้อมคุณสมบัติตัวเครื่องโดยสรุป ดังนี้
Obi Worldphone SF1

 - ตัวเครื่องผลิตจากวัสดุ Fiberglass ขอบด้านบน-ล่างผลิตจากโลหะทั้งหมด และตัวเครื่องถูกขึ้นรูปเป็นชิ้นเดียวกันแบบ Unibody - จอแสดงผลแบบ Full HD 1080p ขนาด 5 นิ้ว ความละเอียด 1920x1080 พิกเซล ความหนาแน่นของเม็ดพิกเซล 443 ppi พร้อมกระจก Gorilla Glass 4 - หน่วยประมวลผลใช้ชิปเซ็ต 64-bit Octa-Core Snapdragon 615 1.5 GHz - หน่วยความจำแรม (RAM) ขนาด 3GB - หน่วยความจำภายใน 32GB รองรับหน่วยความจำเสริม (microSD) สูงสุด 64GB - กล้องด้านหลังความละเอียด 13 ล้านพิกเซล พร้อมไฟแฟลชแบบ LED เซ็นเซอร์รับภาพ Sony Exmor IMX214 ขนาดรูรับแสงกว้างสุดที่ f/2.0 - กล้องด้านหน้าความละเอียด 5 ล้านพิกเซล พร้อมไฟแฟลชแบบ LED - ระบบเสียง Dolby Audio Surround 7.1 - รองรับระบบ Dual-SIM - รองรับการใช้งานบนเครือข่าย 4G LTE - แบตเตอรี่ความจุ 3,000 mAh - ระบบปฏิบัติการ Android 5.0 Lollipop
 Obi Worldphone SJ1.5

 - ตัวเครื่องขึ้นรูปเป็นชิ้นเดียวกันแบบ Unibody ผลิตจากวัสดุ Polycarbonate จอแสดงผลแบบ HD 720p ขนาด 5 นิ้ว ความละเอียด 1280x720 พิกเซล ความหนาแน่นของเม็ดพิกเซล 294 ppi พร้อมกระจก Gorilla Glass 3 - หน่วยประมวลผลใช้ชิปเซ็ต Quad-core MediaTek MT6580 1.3 GHz - หน่วยความจำแรม (RAM) ขนาด 1GB - หน่วยความจำภายใน 16GB รองรับหน่วยความจำเสริม (microSD) สูงสุด 32GB - กล้องด้านหลังความละเอียด 8 ล้านพิกเซล พร้อมไฟแฟลชแบบ LED - กล้องด้านหน้าความละเอียด 5 ล้านพิกเซล - รองรับระบบ Dual-SIM - แบตเตอรี่ความจุ 3,000 mAh - ระบบปฏิบัติการ Android 5.1 Lollipop  
รายละเอียดเพิ่มเติมเกี่ยวกับ Obi Worldphone - คลิก
Siemens กลับมาแล้ว! เกิดใหม่ในร่างของ Gigaset (จำนวนคนที่กดถูกใจ 2,275 คน, จำนวนการแชร์ 129 ครั้ง)

      ย้อนกลับไปเมื่อประมาณ 15-20 ปีที่แล้ว แบรนด์มือถือที่โด่งดังที่สุดในขณะนั้นคงหนีไม่พ้น Siemens ที่เป็นผู้ริเริ่มนวัตกรรมมือถือเป็นอันดับต้นๆ ของโลก ด้วยรูปทรงเล็กกะทัดรัด และพ่วงด้วยฟีเจอร์สุดล้ำในยุคสมัยนั้น จนทำให้ Siemens กลายเป็นมือถือเครื่องแรกในชีวิตของใครหลายคนเลยทีเดียว 
      แต่สุดท้ายมือถือ Siemens ก็ถูกเข้าซื้อกิจการโดยบริษัทแห่งหนึ่ง และล่าสุดบริษัท Gigaset ที่เป็นผู้ซื้อกิจการส่วนมือถือของ Siemens ได้เปิดตัวสมาร์ทโฟนรุ่นใหม่อีกครั้ง ซึ่งสร้างความฮือฮาให้กับผู้บริโภคไม่น้อย เพราะส่วนใหญ่ยังคงมีความทรงจำที่ดีร่วมกันกับ Siemens ในฐานะมือถือที่ดีที่สุดเครื่องหนึ่ง
      โดย Gigaset เปิดตัวออกมาถึง 3 รุ่นด้วยกัน คือ Gigaset ME, Gigaset ME Pure และ Gigaset ME Pro ด้วยรูปโฉมใหม่ ดีไซน์อันสวยงาม และประสิทธิภาพที่ยังคงได้มาตรฐานเช่นเดิม คุณสมบัติตัวเครื่องโดยสรุปมีดังนี้  

  Gigaset ME  - จอแสดงผลแบบ Full HD 1080p ขนาด 5 นิ้ว ความละเอียด 1080x 1920 พิกเซล พร้อมกระจกป้องกันหน้าจอ Gorilla Glass 3 - หน่วยประมวลผลชิปเซ็ต Octa-Core Qualcomm Snapdragon 810 - หน่วยความจำแรม (RAM) ขนาด 3GB - หน่วยความจำภายใน 32GB รองรับหน่วยความจำเสริมแบบ microSD - กล้องด้านหลังความละเอียด 16 ล้านพิกเซล ขนาดรูรับแสงกว้างสุดที่ f/2.0 - กล้องด้านหน้าความละเอียด 8 ล้านพิกเซล - ฟีเจอร์สแกนลายนิ้วมือ - รองรับระบบ Quick Charge - รองรับการใช้งานบนเครือข่าย 4G - รองรับระบบ 2 ซิม (Dual-SIM) - แบตเตอรี่ความจุ 3000 mAh - ระบบปฏิบัติการ Android 5.1 Lollipop ปรับแต่งด้วย Gigaset UI  
Gigaset ME Pure  - จอแสดงผลแบบ Full HD 1080p ขนาด 5 นิ้ว ความละเอียด 1080x 1920 พิกเซล พร้อมกระจกป้องกันหน้าจอ Gorilla Glass 3 - หน่วยประมวลผลชิปเซ็ต Octa-Core Qualcomm Snapdragon 615 - หน่วยความจำแรม (RAM) ขนาด 2GB - หน่วยความจำภายใน 16GB รองรับหน่วยความจำเสริมแบบ microSD - กล้องด้านหลังความละเอียด 13 ล้านพิกเซล ขนาดรูรับแสงกว้างสุดที่ f/2.0 - กล้องด้านหน้าความละเอียด 8 ล้านพิกเซล - ฟีเจอร์สแกนลายนิ้วมือ - รองรับระบบ Quick Charge - รองรับการใช้งานบนเครือข่าย 4G - รองรับระบบ 2 ซิม (Dual-SIM) - แบตเตอรี่ความจุ 3320 mAh - ระบบปฏิบัติการ Android 5.1 Lollipop ปรับแต่งด้วย Gigaset UI
Gigaset ME Pro  - จอแสดงผลแบบ Full HD 1080p ขนาด 5.5 นิ้ว ความละเอียด 1080x 1920 พิกเซล พร้อมกระจกป้องกันหน้าจอ Gorilla Glass 3 - หน่วยประมวลผลชิปเซ็ต Octa-Core Qualcomm Snapdragon 810 - หน่วยความจำแรม (RAM) ขนาด 3GB - หน่วยความจำภายใน 32GB รองรับหน่วยความจำเสริมแบบ microSD - กล้องด้านหลังความละเอียด 20 ล้านพิกเซล ขนาดรูรับแสงกว้างสุดที่ f/2.0 - กล้องด้านหน้าความละเอียด 8 ล้านพิกเซล - ฟีเจอร์สแกนลายนิ้วมือ - รองรับระบบ Quick Charge - รองรับการใช้งานบนเครือข่าย 4G - รองรับระบบ 2 ซิม (Dual-SIM) - แบตเตอรี่ความจุ 4000 mAh - ระบบปฏิบัติการ Android 5.1 Lollipop ปรับแต่งด้วย Gigaset UI  
รายละเอียดเพิ่มเติมเกี่ยวกับ Gigaset - คลิก
Sony Xperia Z5 Ultra เรือธงรุ่นอัปเกรด! (จำนวนคนที่กดถูกใจ 1,053 คน, จำนวนการแชร์ 43 ครั้ง)

      หลังจาก Sony เปิดตัวสมาร์ทโฟนรุ่นล่าสุดอย่างเป็นทางการไปถึง 3 รุ่น คือ Sony Xperia Z5, Z5 Compact และ Z5 Premium โดยรุ่นหลังสุดเป็นสมาร์ทโฟนที่มาพร้อมกับเทคโนโลยีหน้าจอความละเอียดสูงระดับ 4K เป็นรุ่นแรกของโลก! 
      แต่ความพิเศษยังไม่หมดเพียงเท่านี้ เพราะมีข่าวหลุดออกมาว่า Sony กำลังพัฒนาเรือธงรุ่นใหม่ที่ต่อยอดจาก Xperia Z5 Premium โดยจะมาในชื่อ Sony Xperia Z5 Ultra ที่อัปเกรดฟังก์ชัน และฟีเจอร์ต่างๆ อีกหลายส่วนบนดีไซน์ระดับพรีเมียมเช่นเคย โดยคุณสมบัติตัวเครื่องแบบสรุปมีดังนี้  - จอแสดงผลแบบ Ultra HD 4K ขนาด 6.44 นิ้ว ความละเอียด 3840x2160 พิกเซล - หน่วยประมวลผลใช้ชิปเซ็ต Qualcomm Snapdragon 820 - หน่วยความจำแรม (RAM) ขนาด 4GB - กล้องด้านหลังความละเอียด 23 ล้านพิกเซล - ฟีเจอร์ป้องกันน้ำ-ป้องกันฝุ่น - แบตเตอรี่ Li-Ion ความจุ 4000 mAh  
รายละเอียดเพิ่มเติมเกี่ยวกับ Sony Xperia Z5 Ultra - คลิก รายละเอียดเพิ่มเติมเกี่ยวกับ Sony Xperia Z5 - คลิก
 Nextbit Robin สมาร์ทโฟนที่หน่วยความจำไม่มีวันเต็ม! (จำนวนคนที่กดถูกใจ 744 คน, จำนวนการแชร์ 24 ครั้ง)

      สมาร์ทโฟนที่มีชื่อว่า Nextbit Robin ได้สร้างความตื่นตาตื่นใจให้กับผู้ใช้ทั่วโลก ด้วยการมาพร้อมนวัตกรรม Cloud-First ที่ยืนยันว่า "หน่วยความจำจะไม่มีวันเต็ม" แน่นอน 
      โดยสมาร์ทโฟนรุ่นนี้เกิดขึ้นจากผู้ที่เคยทำงานกับ Google ได้ร่วมมือกันริเริ่มการพัฒนาสมาร์ทโฟนรุ่นใหม่ที่จะแก้ไขปัญหาเรื่องหน่วย ความจำไม่เพียงพอให้หมดไป 
      และในขณะนี้ทางทีมงานได้เปิดระดมทุนผ่านทางเว็บไซต์ชื่อดังอย่าง Kickstarter ซึ่งจำนวนเงินเป้าหมายที่ตั้งไว้ก็มียอดบริจาคพุ่งทะลุไปไกลแล้ว คุณสมบัติตัวเครื่องโดยสรุปมีดังนี้  - จอแสดงผลแบบ Full HD 1080p ขนาด 5.2 นิ้ว - หน่วยประมวลผลชิปเซ็ต Snapdragon 808 - หน่วยความจำแรม (RAM) ขนาด 3GB - หน่วยความจำภายใน 32GB - กล้องด้านหลังความละเอียด 13 ล้านพิกเซล - กล้องด้านหน้าความละเอียด 5 ล้านพิกเซล - รองรับการเชื่อมต่อ NFC - รองรับการเชื่อมต่อ USB Type-C - ฟีเจอร์สแกนลายนิ้วมือ - แบตเตอรี่ความจุ 2,680 mAh  
รายละเอียดเพิ่มเติมเกี่ยวกับ Nextbit Robin - คลิก
      เป็นอย่างไรกันบ้างครับกับสุดยอดสมาร์ทโฟนรุ่นใหม่ที่มาแรง และโดนใจผู้ชมมากที่สุดประจำสัปดาห์นี้ เรียกได้ว่าแต่ละค่ายก็งัดฝีมือออกมาสู้กันสุดฤทธิ์เลยทีเดียว ซึ่งผลประโยชน์จริงๆ ก็ตกอยู่กับผู้บริโภคอย่างเราที่มีตัวเลือกมากมายสำหรับการเฟ้นหาสมาร์ทโฟน ที่มีการใช้งานตรงตามความต้องการของเรามากที่สุดนั่นเอง 
      ส่วนสัปดาห์หน้าจะมีสมาร์ทโฟนรุ่นไหนที่เด็ด และโดนใจผู้ชมอีกบ้าง รอติดตามกันได้นะครับ สำหรับวันนี้ทีมงาน Thaimobilecenter ขอลาไปก่อน สวัสดีครับ
สามารถติดตามข่าวสารวงการมือถือได้ที่แฟนเพจ Thaimobilecenter.com