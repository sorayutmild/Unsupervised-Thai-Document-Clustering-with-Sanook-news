
ตำนานดาบมาซามุเนะ และมุรามาสะ
ดาบมาซามุเนะ และมุรามาสะ
ก่อนหน้านี้ก็พูดถึงดาบในตำนานไปแล้วรอบนึง คราวนี้จะมาเราจะมาดูตำนานดาบซามูไรชั้นยอดที่มีอยู่จริงนั่นคือมาซามุเนะ (正宗) และมุรามาสะ (村正)  หลายๆ คนอาจจะคุ้นหูชื่อพวกนี้ในเกมต่างๆ  อยู่บ้างและแน่นอนว่าซึ่งดาบพวกนี้ยังมีอยู่ในปัจจุบัน  โดยเรื่องอาถรรพ์ของดาบพวกนี้มีอยู่มากมาย  อีกทั้งผู้สร้างนั้นใช้แรงกายและแรงใจใส่ลงไปตอนตีดาบ  จึงทำให้ดาบมีความแกร่ง ทนทาน และความคมที่ดาบอื่นๆ เทียบไม่ติด
ดาบมาซามุเนะ และมุรามาสะ
ดาบมาซามุเนะ อยู่ที่ Mitsui Memorial Museum
มาซามุเนะนั้นเป็นตระกูลของช่างตีดาบมาตั้งแต่สมัยคามาคุระ (鎌倉時代)  ที่ปกครองโดยรัฐบาลทหารของตระกูลโฮโจ  ต่อมาคนในตระกูลมาซามุเนะบางส่วนก็แยกตัวออกไปเปิดสำนักตีดาบอีกสำนักหนึ่ง ชื่อว่ามุรามาสะ  โดยมีสาเหตุที่ว่าอยากให้อาจารย์ของตนเองได้เห็นในฝีมือการตีดาบของตน  จึงได้เกิดการท้าประลองตีดาบที่ดีที่สุดระหว่างสองสำนักขึ้น  โดยมาซามุเนะได้ตีดาบที่มีชื่อว่า 柔らかい手 หรือ tender hands ใช้เหล็กผสมคาร์บอน 3 ชิ้น ซึ่งแต่ละชิ้นนั้นมีปริมาณคาร์บอนต่างกัน  ทำให้ได้ดาบที่คมแข็งมาก ตัดไม้แม้กระทั่งเหล็ก  ส่วนมุรามาสะตีดาบที่มีชื่อว่า 十千夜寒 หรือ 1,000 Cold Nights ซึ่งตีด้วยความเคียดแค้นและความริษยา ทำให้ดาบเกิดความคมแบบเหนือธรรมชาติ
เมื่อเวลาประลอง ทั้ง 2 ฝ่ายจึงมาเจอกันที่ลำธารแห่งหนึ่ง  และปักดาบลงไปในน้ำทั้งคู่โดยหันด้านคมสวนกระแสน้ำ  และรอให้มีใบไม้ที่ถูกน้ำพัดผ่านมาได้สัมผัสคมดาบของทั้ง 2 เล่ม  ทางด้านดาบมุรามาสะใบไม้เมื่อผ่านก็จะขาดเป็นสองท่อนเสมอ  ทำให้มุรามาสะภูมิใจในดาบของเขามาก  ซึ่งต่างจากดาบมาซามุเนะที่เมื่อใบไม้ลอยผ่านคมดาบก็จะไม่เกิดอันตรายใดๆเลย  ว่ากันว่าเนื่องมาจากดาบของมุรามาสะตึขึ้นจากความแค้น  ดังนั้นมีดาบจะมีไอสังหารออกมาจากดาบ  และสังหารทุกอย่างที่ขวางหน้าแม้แต่สิ่งที่ไม่มีชีวิตไปทั่ว
ดาบมาซามุเนะ และมุรามาสะ
ดาบมาซามุเนะนั้นจะทำให้ผู้ที่ถือรู้สึกสงบและมีสมาธิ  แต่ดาบมุรามาสะจะทำให้ผู้ถือเกิดความคึกคะนองและบ้าคลั่ง  ผู้ครอบครองจะถูกกินวิญญาณทีละนิดๆเพื่อนำมาเป็นพลังของดาบ  บ้างก็ประสบภัยพิบัติอย่างเช่น ทาเคดะ ชินเก็น (武田信玄) ผู้เป็นเจ้าของกระบวนรบฟูรินคะซัน  (風林火山) หรือ ที่รู้จักกันใน ลมป่าไฟภูเขา  แม้ว่าทาเคดะจะชนะในการรบอยู่เรื่อยมาก็เกิดการเจ็บป่วยจนตาย  และตระกูลก็พังพินาศในสมัยของลูกชายตนเอง จนทำให้ชื่อเสียงของดาบทั้ง 2  ตระกูลโด่งดังไปทั่วแผ่นดิน
ดาบมาซามุเนะ และมุรามาสะ
ดาบของตระกูลมุรามาสะ อยู่ที่ Tokyo National Museum
ดาบของทั้ง 2 ตระกูลนี้มีพลังอาถรรพ์ที่น่ากลัวมากมาย  ซึ่งเรื่องเล่าสืบต่อกันมาว่าผู้ใดที่ได้จับหรือครอบครองดาบของตระกูลมาซามุ เนะและมุรามาสะนั้น จะรู้สึกถึงดาบในฝักที่มีอาการสั่นรัวๆ  พร้อมกับเสียงร้องหวีดแหลมเล็กเบาๆในหูราวกับว่ามันมีชีวิตจริง  อาจจะเป็นไปได้ว่าเจ้าดาบอาถรรพ์นี้กำลังร้องเรียกให้ผู้เป็นนายดึงมันออกมา จากฝักดาบที่เป็นพันธนาการ  ให้พุ่งออกมาวาดลวดลายล้างผลาญชีวิตศัตรูหรือแม้แต่เจ้าของของมันเอง เพราะใครก็ตามที่ได้ครอบครองมันดาบจะได้ดื่มเลือดศัตรูหรือไม่ก็ลือดของเจ้า ของหรือพบจุดจบแทบทุกคน...อย่างเจ้าของดาบที่ยกตัวอย่างด้านล่าง
ดาบมาซามุเนะ และมุรามาสะ
นี่ก็เจ้าของดาบมาซามุเนะจากเกม Final Fantasy VII
ดาบมาซามุเนะ และมุรามาสะ
ส่วนนี่ก็เจ้าของดาบมุรามาสะจากเกม Oboro Muramasa 