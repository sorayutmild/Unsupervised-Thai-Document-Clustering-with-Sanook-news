ปีนี้เรื่องดี ๆ หาไม่ค่อยได้ ถ้าอย่างนั้นเปิดวาร์ปไปปีหน้ากันเลยดีกว่า เพื่อไปเสาะหาคนดวงดีมากๆ ประมาณว่าคนถูกล็อตตารี่รางวัลที่ 1 ยกชุดยังอาย คนๆ นั้นจะมีไหมและใช่ลัคนาราศีของคุณหรือไม่?
 
จินตนาการตามว่า ถ้าชีวิตเราสมปรารถนาทุกเรื่อง แค่คิดก็ฟินแล้ว นี่ถ้าปีหน้าเราเป็นคนดวงอภิมหาเฮงคนนั้นหรือเค้าเป็นคนใกล้ชิดเรา ความสุขจะฟุ่มเฟือยขนาดไหนไปฟินทิพย์กันล่วงหน้าได้เลย
 
ปีหน้า 2565 ลัคนาที่มงลง คือลัคนา “พฤษภ”รองอันดับ 1 คือ ลัคนา “พิจิก”
อย่าเพิ่งกรี๊ด “ลัคนา” อย่างเดียวไม่พอที่จะทำให้เฮง ผู้ที่จะได้รับตำแหน่ง “คนดวงอภิมหาเฮง” คือลัคนาพฤษภหรือพิจิกที่มีอายุ ระหว่าง 76 – 83 ปี (ผู้ที่เกิดวันที่ 29 กุมภาพันธ์ 2482 ถึงวันที่ 13 กรกฎาคม 2489)
ส่วนคนที่อายุน้อยต้องการร้อยล้าน ไม่ต้องเสียใจไป ตำแหน่งรองอันดับ 1 คือ ลัคนาพฤษภ หรือพิจิก ที่มีอายุ ระหว่าง 34 – 41ปี (ผู้ที่เกิดวันที่ 21 ตุลาคม 2524 ถึงวันที่ 29 กุมภาพันธ์ 2531)
ถ้าเข้า 2 เงื่อนไขนี้ ทั้งลัคนาและวันเกิด เตรียมล้างมือในอ่างทองคำฝังเพชรได้เลย