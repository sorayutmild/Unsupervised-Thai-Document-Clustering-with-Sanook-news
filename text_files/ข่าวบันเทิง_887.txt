สำหรับคู่สามีภรรยาป้ายแดง ใบเตย อาร์สยาม หรือ ใบเตย สุธีวัน กับสามี ดีเจแมน ที่เพิ่งจูงมือกันเข้าสู่ประตูวิวาห์ไปไม่กี่วัน เรียกว่าเป็นงานแต่งงานที่เป็นที่พูดถึงมากๆ โดยเฉพาะคู่บ่าวสาว ที่ทำให้งานแต่งดูมีสีสันมาก ตั้งแต่ก่อนแต่งที่ปล่อยรูปพรีเวดดิ้งออกมา และในงานแต่งที่เห็นเจ้าสาวโชว์เต้นสุดแซ่บกลางงาน ทำให้คนดูสนุกไปด้วยมากในค่ำคืนวันนั้น
ซึ่งหลังจากพักผ่อนจากความเหนื่อยกันแล้ว ใบเตย-ดีเจแมน ก็ได้เดินหน้าสาดความหวานกันต่อ เริ่มจากฝ่ายดีเจแมนที่โพสต์ข้อความน่ารักๆ และโรแมนติกไว้ว่า "ชีวิตดำเนินต่อไป...และผมรู้ว่าผมไม่ต้องเดินคนเดียว" 
ส่วนทางด้านใบเตย ที่ยิ่งแต่งงานก็ยิ่งหวานแซ่บกว่าเดิม ล่าสุดโพสต์ภาพคู่ดีเจแมนลงโซเชียล เรียกว่าตะลึงไปตามๆ กัน สำหรับภาพหลังแต่งงาน ที่ดูร้อนแรงมาก ใบเตยที่อยู่ภายใต้ผ้าห่มที่ถูกดีเจแมนอุ้มตัวไว้และใบเตยเองที่เอาขาก่ายตัวสามีไว้ด้วย 
อีกภาพความแซ่บที่หลายคนบอกว่ามองให้เป็นศิลปะ และความรักสุดโรแมนติกของคู่ ใบเตย-ดีเจแมน ที่ถ่ายทอดออกมาให้เห็นได้อย่างละมุน เรียกว่าเป็นคู่รักที่เหมาะสมกันมาก มีแต่คนเชียร์บอกว่าอยากเห็นทายาทตัวน้อยของคู่นี้แล้ว

>> "ใบเตย อาร์สยาม" เผยภาพชุดแต่งงานชัดๆ 1 ใน 7 ชุดสวยของเจ้าสาวป้ายแดง
>> เก็บตกงานแต่ง "ใบเตย-ดีเจแมน" คนดังร่วมยินดีคับคั่ง แถมมีเซอร์ไพรส์จากเจ้าสาว
