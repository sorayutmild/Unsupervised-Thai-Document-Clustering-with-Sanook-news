ช็อก! ยายแท้ๆของน้องเบิร์ด เด็ก ม.1 ดับปริศนา รับแล้วเป็นผู้ลงมือฆ่าหลานเอง อ้างป้องกันตัวหลานจะเข้ามาทำร้าย  
จากกรณีที่มีการพบศพ ด.ช.อรรถสิทธ์ ลีเลิศยุทธ์ หรือน้องเบิร์ด อายุ 13 ปี นักเรียนชั้น ม.1 ที่เสียชีวิตบริเวณทางหนีไฟ อาคารยงเจริญคอมเพล็กซ์ ตึกดี ตั้งอยู่ที่ 80-80/207 ซอยสุภาพงษ์ 1 ถนนศรีนครินทร์ แขวงหนองบอน เขตประเวศ ในสภาพศพนอนคว่ำหน้า มีบาดแผลถูกตีด้วยของแข็งที่คิ้วซ้าย ศีรษะด้านหลังคอ และท้ายทอย จนเขียวช้ำ เมื่อวันที่ 13 ก.ค.นั้น
ผู้สื่อข่าวรายงานว่า(16 ก.ค.) ล่าสุด จากหลักฐานผลการตรวจดีเอ็นเอเส้นผม รวมทั้งการแกะรอยจากรองเท้าแตะของผู้ตายที่ไม่ได้สวมใส่ขณะพบศพ และระหว่างการสอบสวน นางสมจิตร จำปาดี ผู้เป็นยายแท้ๆ ของน้องเบิร์ด รับสารภาพว่า เป็นผู้ลงมือฆ่าน้องเบิร์ดเอง เพราะดุด่าเรื่องที่หลานไปมีเรื่องชกต่อยกับเพื่อนที่โรงเรียน และติดเกมมากจนไม่ยอมทำอะไร ทำให้น้องเบิร์ดไม่พอใจวิ่งปรี่เข้ามาจะทำร้าย ตนจึงหยิบไม้กระบองตีเข้าที่ศีรษะอย่างแรงเพื่อป้องกันตัว จนหลานล้มลงชักกระตุกและแน่นิ่งไป ตนตกใจลองจับชีพจรดูก็พบว่าหลานหัวใจหยุดเต้นแล้ว ด้วยความหวาดกลัวความผิด จึงพยายามลากศพน้องเบิร์ดไปทิ้งที่ชั้นล่าง แต่หมดแรงจึงทิ้งศพไว้ที่ตรงบันไดหนีไฟ ก่อนจะวิ่งกลับมาที่ห้อง
ทั้งนี้ พล.ต.ท.คำรณวิทย์ ธูปกระจ่าง ผบช.น. จะแถลงข่าวอย่างเป็นทางการในวันพรุ่งนี้ (17 ก.ค.) เวลา 10.00 น.
 เด็ก ม. 1 ถูกทุบน่วมดับปริศนาคาคอนโด
ตร.คาดเด็กม.1ดับปริศนาถูกฆาตกรรม-เร่งตรวจวงจรปิด