สวัสดีเพื่อน ๆ ชาว Genshin Impact ที่น่ารักทุกคน ในเหตุการณ์ชนวนที่เป็นดราม่าครั้งใหญ่ของจีนนั้น เรียกได้ว่าเกิดขึ้นมาสักระยะหนึ่งแล้ว และผมก็ได้ติดตามร่วมกับเพื่อน ๆ เช่นกันและเกาะติดสถานการณ์มาตลอด วันนี้ผมจะมาสรุปเกี่ยวกับประเด็นต่าง ๆ ที่ทางฝั่งจีนและทั่วโลกเรียกร้องให้ miHoYo เร่งแก้ไข

ซึ่งสิ่งที่ miHoYo ต้องเผชิญกับปัญหาในครั้งนี้ ไม่ต่างจากครั้ง Drama เทพดิน Patch 1.1 เลยทีเดียว ไปดูกันครับว่ามีประเด็นอะไรบ้าง ที่ทำให้ Community ทั้งชาวจีนและทั่วโลกเดือดกันขนาดนี้

Drama Raiden และ Beidou
ประเด็นนี้พูดกันไปคงจะยาวสามหน้ากระดาษ แต่ผมจะสรุปประเด็นว่า ผู้เล่นจำนวนมากไม่พอใจที่ Ultimate ของ Beidou ไม่สามารถใช้คู่กับ Raiden ได้ทั้งที่มันน่าจะเข้ากันดีที่สุด ส่งเสริมซึ่งกันและกันไม่แพ้คู่ของ Raiden+Eula แต่ด้วยคำบรรยายและเงื่อนไขสกิลสุดกำกวม ซึ่งในกรณี Raiden + Xingqiu กลับไม่เป็นปัญหา

แต่ความจริง Ultimate Raiden กลับมีปัญหากับการคอมโบร่วมกันกับหลายสกิล จนผู้เล่นอึดอัดใจ พร้อมกับการที่ miHoYo แก้คำบรรยายสกิลแทน จนละเลยในส่วนของการคอมโบกับ Beidou แทน..ซึ่งอันที่จริง Raiden ที่ควรจะเป็น Support ที่มาพลิกโฉมการเล่นไฟฟ้า กลับกลายว่าไปได้ไม่กี่ทีม

และประเด็นแทนที่จะจบกลับมี Comment ผู้เล่นท่านหนึ่งได้พูดว่าใน Server ทดสอบไม่ได้เป็นแบบนี้นะ นั่นเหมือนกับสาดน้ำมันลงในกองไฟชัด ๆ จนนำไปสุ่การต่อสู้แบบยุค Zhongli 1.1 ด้วยการเรียกใบเสร็จจาก miHoYo จบระบบการจัดการของ miHoYo ในตอนนี้ Overload ทีเดียวจริง ๆ จะว่าไปข้อมูลใน Server ทดสอบไม่สามารถนำมาว่า miHoYo ได้เลยแต่เรื่องก็เกิดขึ้นไปแล้ว

การปรับสั่นพ้องไฟฟ้า
ด้วยพลังปฏิกิริยาที่อ่อนด้อยกว่าธาตุอื่นอย่างเห็นได้ชัด หลายคนเฝ้ารอการปรับมานาน แต่ก็ยังไม่ปรากฏแต่อย่างใด และมันยังส่งผลไปถึงความสามารถ ของตัวละครธาตุไฟฟ้าและการจัดทีมด้วย

Koujo Sara กับ Gameplay ใหม่
ที่ชาวผู้เล่น Genshin Impact ไม่ปลื้มอย่างยิ่ง กับรูปแบบการนำเสนอความสามารถของตัวละครยุคใหม่ Koujo Sara ที่เล่นให้เป๊ะได้ยาก และประสิทธิภาพดันไม่สูงสมความยาก แถมมีมิติการเล่นก็ทำได้ไม่กี่อย่างอีก (-...-) นอกจากการสลับตัวมาบัฟหรือทำการบัฟ DMG เพื่อนได้ใน Mode CO-OP เท่านั้น

เนื้อเรื่องลุ่มลึกเกิน กว่าคนจะเข้าใจในระยะเวลาสั้น
เนื้อเรื่องที่ตัดจบแบบรวบรับ และการเขียนบทที่อาจจะไม่ได้ถูกใจใครหลาย ๆ คนด้วยความที่เนื้อเรื่องยาวแต่ระยะเวลาการเล่าสั้นก็ทำให้แฟน ๆ หลายคนผิดหวังในส่วนของเนื้อเรื่องหรือบางคนก็ชอบ หรือบางคนก็ใจเย็นรอดูเนื้อเรื่อง Patch 2.2 ซะก่อนแล้วค่อยตัดสินก็มี
 
ทำไมคนเล่นถึงบ่นนัก 
ต้องยอมรับว่า miHoYo ค่อนข้างสับสนในการออกแบบเรื่องความสามารถสกิล ให้สอดคล้องไปในแนวทางที่เป็นประโยชน์ เหมือนทีมออกแบบไม่ได้คุยกัน และไม่ได้วางรูปแบบการเล่นในระยะยาวเท่าใดนัก เช่นหอก Staff of Homa และ Vortex Vanquisher ที่เรียกได้ว่าอาวุธ Set หินนี่น้อยหน้ากว่าใครเพื่อน หรือจะเป็น Bannett, Xingqiu, Xiangling ที่กลายเป็น 4 ดาวที่ทำให้ยุคหลังจืดไปเลย หรือจะเป็น Kazuha เก่งมาก และหลังจากนั้นก็ยังไม่มีตัวไหนที่โดดเด่นเท่า Kazuha ใน Inazuma อีกเลย

miHoYo กับการเผชิญตลาดระดับโลก ความท้าทายคือเอาใจแฟนทุกกลุ่ม
ด้วยความที่ตลาดนั้นขยายตัวอย่างรวดเร็ว ต่างจากยุคสมัยของ Honkai เป็นอย่างมากแต่ Genshin Impact แตกต่างออกไปเพราะตลาดที่กว้าง บางครั้งก็ได้รับเสียงตอบรับที่ไม่ดี และรุนแรงจากผู้เล่นซึ่ง miHoYo กำลังเผชิญกับปัญหากระแสด้านลบของผู้เล่นเสมอ และนับวันเริ่มจะรุนแรงบานปลายมากขึ้นเพราะ Genshin Impact เป็นเกมที่ดีแต่ต้องแบกรับความคาดหวังมหาศาลเช่นกัน

ตอนนี้พวกเราชาวไทย คงต้องคอยดูกับสถานการณ์การต่อสู้ระหว่างของ miHoYo ทางฝั่งจีนกันต่อไปเพราะบอกได้เลยว่า ชาวจีนระดมกำลังใส่เต็มแรงแน่นอนครับ เพราะมีการเตรียมฟ้องเอาผิดเต็มที่ แต่ทั้งนี้ทั้งนั้นพวกเราหวังแค่ให้มีการเปลี่ยนแปลงไปในทางที่ดีทั้ง 2 ฝ่ายเท่านั้นเองไว้พบกันครับผม