ออกมาโพสต์ข้อความเพื่อเป็นการชี้แจงในทันที สำหรับอดีตนักร้องสาวยุค 90 โบ-สุรัตนาวี สุวิพร หรือ โบ TK (Triumphs Kingdom) หลังจากมีกระแสข่าวว่าทางเจ้าหน้าที่ตำรวจได้เชิญตัวมาให้สอบปากคำในฐานะพยานแต่ติดต่อไม่ได้ โดยก่อนหน้านี้ได้มีภาพกล้องวงจรปิดว่าตนอยู่บริเวณท่าเรือหลังเกิดเหตุนักแสดงสาว แตงโม นิดา พลัดตกน้ำ
โดย โบ สุรัตนาวี ได้เผยในเฟซบุ๊กส่วนตัวว่า "2 มีนาคม เวลา 14.27 น. โบได้โทรเข้าไปที่ สภ. เมืองนนท์ นัดไปให้การวันนี้ เวลา 16.00 และมีการโทรคอนเฟิร์ม ยืนยันนัดหมาย ในวันนี้อีกครั้ง 3 มีนาคม เวลา 12.06 น."
ล่าสุด โบ สุรัตนาวี ได้โพสต์คลิปตนเองผ่านทางอินสตาแกรม @kiddybo พร้อมประโยคคำพูดว่า "กำลังเดินทางไป สภ. เมืองนนท์แล้วนะคะ ขอให้โบเดินทางโดยสวัสดิภาพนะคะ แล้วเจอกันค่ะ"
ทั้งนี้ โบ สุรัตนาวี ยังทิ้งท้ายข้อความในแคปชั่นไว้อีกด้วย "โพสต์ไว้เพื่อเป็นหลักฐานค่ะ"
