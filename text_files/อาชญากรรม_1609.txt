สุดสลด!สังคมไทย เด็ก น.ร.หญิง ม.3 ร.ร.นนทรีวิทยา ทะเลาะ ด.ญ.ชั้นเดียวกัน แย่งผู้ชายใน ร.ร. เดียวกัน เจอมีดแทงยับ เจ็บปางตายนำส่ง ร.พ.แล้ว 
พ.ต.อ.กิตติพันธุ์ จุนทการ ผกก.สน.ทุ่งมหาเมฆ กล่าวว่า ได้เกิดเหตุเด็ก น.ร.หญิงทะเลาะวิวาท ใน ร.ร.นนทรีวิทยา โดยเบื้องต้นทราบว่า ด.ญ.ชั้น ม.3 ผู้ก่อเหตุ ซึ่งยังไม่ทราบชื่อ มีเรื่องกับ ด.ญ. ชั้นเดียวกัน เหตุทราบว่ามาจากการแย่งเด็กชายใน ร.ร.ดังกล่าว ซึ่งทางผู้ก่อเหตุได้ใช้มีดแทง ด.ญ.ผู้บาดเจ็บตามลำตัวหลายแผลบาดเจ็บสาหัส ซึ่งเบื้องต้นทางอาจารย์ได้นำตัวส่ง ร.พ.เจริญกรุงประชารักษ์ เพื่อรักษาต่อไป โดย ด.ญ.ที่บาดเจ็บคนดังกล่าว ยังสามารถพูดตอบโต้ได้อยู่
ล่าสุดทาง ตร.ได้คุมตัว ด.ญ.ผู้ก่อเหตุไปสอบสวนเพิ่มเติมที่ สน.แล้ว แต่ยังไม่ได้แจ้งข้อกล่าวหาแต่อย่างใด ซึ่งความคืบหน้าจะนำเสนอต่อไป
 