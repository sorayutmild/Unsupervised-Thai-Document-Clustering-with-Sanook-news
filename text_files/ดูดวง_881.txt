ดวงแม่น ๆ จากหมอดูชื่อดังจาก Sanook! Horoscope ดูดวงประจำเดือนมกราคม 2562 เพื่อเป็นแนวทางในการวางแผนชีวิตและเตรียมรับมือกับการเปลี่ยนแปลงของดวงดาว ราศีของท่านจะเป็นเช่นไรในเดือนนี้ไปเช็กกัน
3 ราศีที่ดวงเฮง! โดดเด่นทั้งการงานและการเงิน ได้แก่ ราศีเมษ , ราศีพฤษภ , ราศีกันย์ 
 

ราศีเมษ (13 เม.ย. - 13 พ.ค.)
การงาน การเงิน  ทางด้านการงานของชาวราศีเมษในเดือนนี้ คุณจะมีเกณฑ์โดดเด่นเป็นอย่างมากในด้านการเดินทางไกลซึ่งเกี่ยวกับความก้าวหน้าด้านการงานของคุณเอง ในเดือนนี้คุณจะได้รับการสนับสนุนจากเจ้านาย และเพื่อนร่วมงานซึ่งทุกคนให้ความร่วมมือเป็นอย่างดี แต่จะมีปัญหาบางอย่างที่จะเข้ามาให้คุณต้องแก้ไขซึ่งคุณเองไม่ได้ก่อ แต่คุณจะได้รับความชื่นชมจากคนรอบตัวถึงความสามารถในการแก้ปัญหาเฉพาะหน้าได้อย่างดีเลิศ ทางด้านการเงินของคุณในเดือนนี้ราบรื่นดี มีลู่ทางด้านการหารายได้พิเศษ และมีเกณฑ์ที่จะได้รับเงินแบบลับ ๆ ด้วย
ความรัก  ทางด้านความรักแลดูหวานชื่น มีความสุข แต่หากคุณไม่ระวังคำพูดอาจจะเกิดปัญหาได้ ระวังเพื่อนเก่า หรือ คนรักเก่า จะกลับมาเจรจาอะไรกับคุณบางอย่างในเดือนนี้ สำหรับคนโสด คุณมีเกณฑ์ได้พบกับคนเก่ง มีความสามารถสูง มีเสน่ห์ ทำให้คุณลุ่มหลงได้ไม่ยากในเดือนนี้
ครอบครัว  ทางด้านครอบครัวขอให้ระวังเรื่องของสุขภาพที่ไม่ค่อยจะแข็งแรงนักนะคะ มีเกณฑ์ได้นอนพักผ่อน พักฟื้น หรือไปโรงพยาบาลแบบไม่อยากจะไปค่ะ รักษาสุขภาพด้วย
ราศีพฤษภ (14 พ.ค. - 13 มิ.ย.)
การงาน การเงิน  ทางด้านการงานของชาวราศีพฤษภในเดือนนี้ค่อนข้างโดดเด่น มีเกณฑ์ได้รับความสำเร็จ สมหวัง ราบรื่น  หากคุณติดต่อการค้ากับคนต่างชาติ หรือ ทำธุรกิจกับคนต่างแดน ในเดือนนี้ผลที่ได้รับเป็นที่น่าพึงพอใจ จะมีการโยกย้ายเปลี่ยนแปลง หรือ เริ่มต้นในหน้าที่ใหม่  ในบางกรณีอาจจะได้งานใหม่  ทางด้านการเงิน มีเกณฑ์ได้เงินตกเบิก เงินค่าล่วงเวลา ค่านายหน้า ค่าโสหุ้ย เป็นเดือนที่การเงินคล่องมือมาก
ความรัก  ทางด้านความรักในเดือนนี้อาจจะต้องห่างไกลกันสักระยะหนึ่ง  หากไม่เป็นด้วยเรื่องของหน้าที่การงาน ก็จะเป็นเพราะว่า ความรู้สึกสับสนในใจที่มีค่อนข้างสูง จะทำให้คุณอยากจะห่างจากคนรักสักพัก และใช้เวลาอยู่คนเดียวเพื่อตั้งสติ ค้นหาตัวตนที่แท้จริง และถามใจว่าต้องการอะไรกันแน่ค่ะ สำหรับคนโสด จะมีมิตรต่างเพศมาใกล้ชิดสนิทสนม มีกิจกรรมร่วมกันทำให้ความสัมพันธ์ก้าวหน้าอย่างรวดเร็ว
ครอบครัว  เป็นเดือนที่มีความอิ่มเอิบ อุดมสมบูรณ์ มีความกลมเกลียวกันเป็นอย่างดี ในครอบครัว สมาชิกทุกคนมาพร้อมหน้ากัน คุณจะอ้วนขึ้นในเดือนนี้ สุขภาพสมบูรณ์แข็งแรงดี
 
ราศีกันย์ (17 ก.ย. - 16 ต.ค.)
การงาน การเงิน  ทางด้านการงานของชาวราศีกันย์ในเดือนนี้ คุณจะมีโชคดีอย่างที่เรียกว่า คุ้มค่ากับการรอคอย หากคุณรองานใหม่ คุณจะได้งานใหม่แบบชนิดที่เรียกว่า โชคเป็นของคุณ จะได้รับความนิยมชมชอบ ได้รับการยอมรับจากทุก ๆ คน และได้รับเกียรติสำคัญในงานอันมีเกียรติ  การเดินทางไกลด้านการงานจะได้รับผลดีค่ะ  ทางด้านการเงิน สำหรับคนที่ยื่นขอเครดิต หรือเงินกู้ จะได้รับข่าวดี และมีรายได้พิเศษที่เกิดจากความสามารถ
ความรัก  ทางด้านความรัก สำหรับคนที่คบหากันมานานจนผู้ใหญ่เอ่ยปากถามถึงข่าวดี ทำให้คุณเริ่มไตร่ตรองคิดวางแผนสำหรับอนาคตข้างหน้า  สำหรับคนโสด ในเดือนนี้จะได้พบมิตรใหม่จากการเดินทาง เป็นคนมีอายุ ลองคบหาดูนะคะ เพราะเขาคนนั้นค่อนข้างมีความจริงใจอยู่พอสมควร
ครอบครัว  ในด้านครอบครัวชาวราศีนี้ จะได้รับข่าวดีของสมาชิกในครอบครัว อาจจะมีการเดินทางไกล ซึ่งค่อนข้างปุบปับแบบไม่มีการวางแผนล่วงหน้า  ทางด้านสุขภาพ ระวังโรคเครียด ระบบสายตา นอนไม่หลับ มีความวิตกกังวลสูง ทางที่ดี ควรหาโอกาสพักผ่อนให้มาก ๆ 