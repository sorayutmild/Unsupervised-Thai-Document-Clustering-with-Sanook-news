สาววัย 30 โร่ร้องสื่อ กองบัญชาการตำรวจนครบาล ไม่เชื่อ น้องชาย แขวนคอตัวเองกับต้นไม้เสียชีวิต
น.ส.อนงค์พรณ์ มหาชน อายุ 30 ปี เดินทางเข้าร้องทุกข์ต่อสื่อมวลชนที่ กองบัญชาการตำรวจนครบาล กรณีการเสียชีวิตของ นายไกรสร มหาชน น้องชาย มีอาชีพกุ๊กร้านอาหารย่านสุขุมวิท โดยเสียชีวิตจากการแขวนคอกับต้นไม้ เหตุเกิดเมื่อวันที่ 6 ส.ค.ที่ผ่านมา จุดเกิดเหตุบริเวณแยกประเวศ
โดยหลังเกิดเหตุทางครอบครัว ได้ร้องทุกข์ต่อพนักงานสอบสวน สน.อุดมสุข ถึงสาเหตุการเสียชีวิต เชื่อว่าน้องชายถูกฆาตกรรม เนื่องจากในคืนวันเกิดเหตุ น้องชายได้นั่งดื่มสุรากับเพื่อนคาดเมื่อเมาแล้วมีเรื่องกับกลุ่มวัยรุ่นละแวกดังกล่าวแล้วอาจถูกทำร้ายร่างกายจนเสียชีวิต
โดยในวันนี้ นำหลักฐานเป็นเพียงภาพถ่ายสภาพศพในวันเกิดเหตุ จากเจ้าหน้าที่มูลนิธิและหลักฐานการลงบันทึกประจำวันจากทางตำรวจ สน.อุดมสุข เท่านั้น ซึ่งในภาพตนเองและญาติติดใจสาเหตุการเสียชีวิต เนื่องจาก หากน้องชายผูกคอเองจริง แต่ลักษณะเท้ายังติดพื้น ซึ่งไม่น่าจะเกิดจากการฆ่าตัวตายเอง