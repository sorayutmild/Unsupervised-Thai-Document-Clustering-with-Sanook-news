จากกรณีที่ 5 นักศึกษาสาวมหาวิทยาลัยชื่อดัง ได้แจ้งความจับ วิทิต แลต นักแสดงดาวร้าย และ ภาม รังสี ผู้กำกับหนัง หลังถูกล่อลวงให้ไปเทสต์หน้ากล้องแต่กลับพาเข้าโรงแรมแล้วปิดไฟลวนลาม โชคดีที่เพื่อนมาช่วยทันเวลา ซึ่งหลังจากนั้นก็มีคนที่เคยโดยหลอกไปเทสต์หน้ากล้องพากันโพสต์ข้อความแฉมากมาย
ทั้งนี้ เมื่อวันที่ 14 พ.ย. นาตาลี เดวิส นักแสดงชื่อดังก็ขอร่วมวงแฉเนื่องจากเคยพบเห็นมากับตัวเอง โดยโพสต์เฟซบุ๊กภาพของ เอ วิทิต และ ภาม รังสี ระบุว่า
"ส่วนตัวเชื่อว่า จริง 99.99 % ‪#‎หึหึ‬ เคยเจอกับตัวเอง แต่ไม่รุนแรงเท่าในข่าว soft กว่าเยอะ แค่ถ่ายหนังอยู่ดี ๆ กล้องกำลังเดินเลย ผู้กำกับหลับคากล้องซะงั้น กินเบียร์ตั้งแต่กลางวัน พูดจาไม่รู้เรื่อง มีพฤติกรรมประหลาด เพลีย ! เลิกเล่นเลยค่ะ นาตาลีถอนตัวรู้เลยว่ามีอะไรไม่ชอบมาพากล เลยปรึกษากับแม่ว่าคงไม่สะดวกจะร่วมงานกันต่อ แล้วก็เอาไปพูดกับคนอื่นว่าที่นาตาลีไม่เล่นเรื่องนั้นของเค้าเเล้วเพราะนาตาลีเหมาะแต่แนวละครไม่เหมาะกับหนัง ‪#‎ตลกละ โยนดี๊ดี โบ้ยสุดพลัง แต่เป็นบุคคลที่ไม่น่าร่วมงานด้วยอย่างแรงค่ะ"
จาก นั้นได้แชร์ข่าว เอ วิทิต แลต ที่ไปออกรายการ วู้ดดี้เกิดมาคุย พร้อมโพสต์ข้อความว่า
"ไม่ไหวมั้ง !! ผู้ชาย 2 คนนี้ เสียชื่อวงการหมด คนอยู่วงการมีครูบาอาจารย์มีวิชาความรู้ติดตัวกันมา กี่ปี แต่มาทำมาหากินกันแบบนี้ ฉวยโอกาสกับคนที่อยากเข้าวงการ ทำได้ไงน้ออออ !! สงสารลูกกับภรรยาพี่จริง ๆ ฝากถึงน้อง ๆ ที่อยากเข้าวงการถ้าจะได้เข้ามันต้องได้เข้าอย่างใสสะอาด ถึงจังหวะถึงดวงเดี๋ยวมันได้เอง ไม่ต้องเอาตัวมาแลกมาเสี่ยงนะคะ เกิดอะไรขึ้นมาตัวเองยังรับผิดชอบตัวเองไม่ได้เลยน้องเอ๊ย"