อีกหนึ่งการ์ตูนดังที่ใช้เวลาไม่ถึงปีก็สามารถมีจำนวนผู้ติดตามหลายล้านคนทั่วโลกได้แล้วอย่าง Kimetsu no Yaiba ดาบพิฆาตอสูร การ์ตูนดังของปี 2019 ที่ต้องขอขอบคุณทางสตูดิโอ Ufotable เลยทีเดียวที่สามารถสร้างผลงานในรูปแบบ Anime ออกมาได้ดีมากกกก จนทำให้ยอดขายของมังงะตามรุ่นใหญ่อย่าง One Piece ได้เลยทีเดียว ซึ่งตัว Kimetsu no Yaiba เป็นผลงานของอาจารย์ โคโยฮารุ โกโตะเกะ ที่พิมพ์ลงนิตยสารรายสัปดาห์ "โชเน็นจัมป์รายสัปดาห์"
แล้วปัจจุบันยอดขายของการ์ตูนฉบับรวมเล่มก็ขายดีเหมือนแจกฟรีกันเลยทีเดียว จนทำให้ทาง Aniplex ไม่อยู่เฉยรีบเตรียมพัฒนาเกมปล่อยวางจำหน่ายทันทีดีมีแผนไว้ทั้งหมดสองเกมได้แก่ Kimetsu no Yaiba – Keppuu Kengeki Royale (มือถือ) กับ Demon Slayer: Kimetsu no Yaiba – Hinokami Keppuutan (คอนโซล)

โดยวันนี้เราจะมาพูดถึง Kimetsu no Yaiba – Keppuu Kengeki Royale ในเวอร์ชั่นมือถือกันซึ่งจะนำเสนอในรูปแบบ Survival ที่ผู้เล่นจะได้สวมบทบาทเป็นทั้งอสูรและฝ่ายนักล่าอสูร ซึ่งจะได้ควบคุมตัวละครต่างๆ ที่อยู่ภายในเนื้อเรื่องแต่ปัจจุบันนี้ก็ยังไม่ได้เปิดเผยออกมาว่าจะมีตัวละครอะไรบ้าง แต่จากการคาดเดาตัวละครที่อยู่ในรูปแบบปกของเกมทั้งหมดน่าจะมีให้เล่นอย่างแน่นอน ส่วนตัวอื่นๆ ก็คงต้องรอฉบับการ์ตูนปล่อยพลังโชว์ศักยภาพออกมาก่อน ซึ่งตัวเกมนี้จะถูกพัฒนาขึ้นโดย Soleil ของญี่ปุ่น ล่าสุดตอนนี้ตัวเกม Kimetsu no Yaiba – Keppuu Kengeki Royale ก็พร้อมแล้วที่จะเปิดให้เพื่อนๆ ได้ลงทะเบียนล่วงหน้าเพื่อรับไอเทมสุดพิเศษมากมายไม่ว่าจะเป็นตั๋วกาชา 10 ใบ หรือตัวละคร SSR เมื่อถึงยอดที่กำหนด 
การลงทะเบียนไม่ได้เป็นการลงทะเบียนผ่าน Email เหมือนกับเกมอื่นๆ ทาง Aniplex จะให้เพื่อนกดติดตามในช่องทางต่างๆ ไม่ว่าจะเป็น Email, Twitter, Line, Facebook, Instagram และ Youtube ทั้งหมด 6 ช่องทางสามารถเข้าไปดูได้ที่ https://game.kimetsu.com/app/

ข้อมูลภายในเกม Kimetsu no Yaiba – Keppuu Kengeki Royale ส่วนอื่นๆ ตอนนี้ก็ต้องเรียนตามตรงว่ายังไม่มีการเปิดเผยออกมาเลยรู้เพียงว่าเกมนี้มีแผนที่จะกำหนดเปิดภายในปี 2020 เท่านั้น โดยมีพื้นฐานเนื้อเรื่อง ตัวละคร พลังต่างๆ มาจากเวอร์ชั่นการ์ตูนทั้งหมด ดังนั้นแฟนๆ คงจะต้องชื่นชอบอย่างแน่นอน กับระบบ Gameplay ที่จะเป็นสไตล์เอาชีวิตรอดในพื้นที่ๆ กำหนดน่าจะเป็นการต่อสู้ระหว่างอสูรและนักล่าอสูรอย่างแน่นอน งานภาพดูจากรูปตัวอย่างที่ปล่อยออกมาก็อยู่ในระดับเกมมือถือที่รับได้ไม่ได้น่าเกลียดจนเกินไป แต่ก็ต้องรอดูของจริงอีกที