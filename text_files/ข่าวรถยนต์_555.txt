     รถยนต์หนึ่งคัน นอกจากจะต้องคอยดูแลรักษาให้ดี เพื่อการใช้งานในชีวิตประจำวันแล้ว เมื่อถึงเวลา เช็กระยะ ตามหลักกิโลเมตร หรือตามระยะเวลาที่กำหนด ก็สมควรที่จะนำเข้าไปตรวจเช็กดูทันที
     จริงๆ แล้วคุณสามารถนำรถยนต์เข้าไปเช็กได้ก่อนจะถึงระยะที่กำหนด ซึ่งระยะที่ว่านี้จะอยู่ที่เท่าใดก็ได้ ขึ้นอยู่กับคุณ แต่ส่วนใหญ่มักจะปล่อยเลยกันไปอีก จึงค่อยนำเข้าไปเช็ก แต่ทางที่ดีไม่ควรทิ้งระยะเกิน1,000 กิโลเมตร เพราะน้ำมันเครื่องมีอายุการใช้งานในตัวของมันเอง นอกจากนี้ไม่แน่ว่าของเหลวต่างๆ ในเครื่องยนต์ยังมีอยู่รึไม่ เพราะมันอาจรั่ว ซึม หรืออาจหมดไปจริงๆ ก็ได้ และสุดท้ายมันอาจทำให้เครื่องรวน เสียหายหนัก หรือพังได้ ฯลฯ         รายการเช็กระยะส่วนใหญ่ มักจะมีอยู่ไม่กี่ข้อ ดังนี้
   1. เปลี่ยนถ่ายของเหลว เช่น น้ำมันเครื่อง, น้ำมันเบรค, น้ำมันเกียร์, น้ำมันเพาเวอร์ ฯลฯ   2. ไส้กรองอากาศ, ไส้กรองน้ำมัน   3. แบตเตอรี่   4. หัวเทียน   5. ยางรถยนต์ เช่น ความดันลมยาง, สลับยาง, ถ่วงล้อ ฯลฯ   6. เบรค และจานเบรค   7. น้ำยาหม้อน้ำ   8. ช่วงล่าง และตัวถัง   9. อื่นๆ เช่น ใบปัดน้ำฝน, ที่ฉีดน้ำล้างกระจก ฯลฯ         ปกติรถมือหนึ่งส่วนใหญ่ มักเลือกใช้บริการเช็กระยะกับศูนย์บริการรถยี่ห้อนั้นๆ เพราะมีการรับประกันในช่วงแรก (อาจฟรีค่าแรง หรือส่วนลดค่าอะไหล่ภายใน 3 – 5ปี ฯลฯ) และเมื่อหมดระยะรับประกัน คุณก็จะมีตัวเลือกให้เลือก 2 ทาง คือ 1.เข้าศูนย์บริการตามเดิม 2.เข้าอู่ข้างนอก ซึ่งก็มีหลายคนลังเลว่าจะเข้าไปเช็กระยะที่ไหนดี (รวมไปถึงผู้ที่ซื้อรถยนต์มือสองมาใช้งานด้วย)
         สำหรับความแตกต่างของทั้ง 2 ตัวเลือกนี้ ระหว่างศูนย์บริการ และอู่นอก เราจะขอสรุปเป็นข้อดี-ข้อเสีย ดังนี้ข้อดี ศูนย์บริการ
        - มีการรับประกันคุณภาพ        - ใช้อะไหล่แท้        - มีเครื่องมือมาตรฐาน และเครื่องมือพิเศษพร้อมบริการข้อเสีย ศูนย์บริการ
        - ราคาแพง        - เปลี่ยนอย่างเดียว ไม่มีซ่อม        - หากไม่แจ้งให้ทำอะไรบ้าง จะจับเปลี่ยนใหม่ทั้งหมด ข้อดี อู่นอก
        - ราคาถูก        - มีอะไหล่เทียบแท้        - รับซ่อมอะไหล่        - คุยง่ายข้อเสีย อู่นอก
        - ไม่มีการรับประกัน        - ช่างมีความรู้ ความสามารถจริงรึเปล่า        - อุปกรณ์ หรือเครื่องไม้เครื่องมือไม่ครบ      ถ้าหากจะให้พูดง่ายๆ ก็คือ ศูนย์บริการมีความน่าเชื่อถือ มีการรับประกันงานทุกอย่าง หากมีปัญหาสามารถแจ้งเคลมได้ แต่ก็ต้องแลกด้วยค่าบริการที่แพงกว่า ส่วนอู่นอกมีราคาถูกกว่าเยอะ สามารถหาซื้อของข้างนอกเพื่อเอาไปให้ช่างเปลี่ยนได้ (ลดค่าใช้จ่ายได้อีก) หรือจะให้ช่างที่อู่หาให้ก็ได้เช่นกัน แต่ก็ต้องยอมรับความเสี่ยงในเรื่องของคุณภาพงาน เพราะส่วนใหญ่ไม่มีการรับประกันใดๆ อย่างมากเต็มที่ไม่เกิน 6 เดือน (สำหรับอะไหล่บางตัว)
     สุดท้ายนี้ หากคุณไม่กังวลเรื่องค่าใช้จ่าย หรือหากเป็นกังวลเกี่ยวกับการรับประกัน ก็เลือกเข้าศูนย์บริการดีกว่า เพราะจะได้มีบันทึกข้อมูลเกี่ยวกับรถของคุณอยู่กับทางศูนย์บริการ มีปัญหาอะไรก็สามารถเข้าไปซ่อมแซมแก้ไขได้ แต่ถ้าคุณอยากประหยัด คิดว่าเช็กระยะที่ไหนก็ได้ เหมือนๆ กัน ไม่กังวลเรื่องปัญหาที่จะตามมาทีหลัง หรือมีอู่ที่รู้จัก มีอู่ที่ไว้ใจได้ ก็เลือกใช้บริการอู่นอกได้เลย ย้ำอีกครั้ง!!! สบายใจแบบไหน เลือกใช้แบบนั้นนะครับ
 
 