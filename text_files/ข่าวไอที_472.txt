   ปัจจุบันสมาร์ทโฟนทุกรุ่น มีระบบป้องกันความปลอดภัยที่เข้าถึงข้อมูลส่วนตัวได้ยากขึ้น ทั้งการใส่รหัสผ่าน (PIN), สแกนลายนิ้วมือ หรือแม้แต่การปลดล็อกหน้าจอแบบ Pattern แต่ในบางครั้ง ผู้ใช้มือถือ Android หลายราย กลับลืมรหัสผ่านเพื่อปลดล็อกหน้าจอ ทำให้ไม่สามารถเข้าใช้งานได้

   แต่ไม่ต้องกังวลไปครับ เพราะบน มือถือ Android สามารถทำการ รีเซ็ต รหัสผ่าน ได้ในกรณีที่เป็นเจ้าของตัวจริง ฉะนั้น หมดห่วงไปได้เลยว่า วิธีนี้ จะถูกมิจฉาชีพนำไปใช้ เพราะถ้าหากไม่ใช่เจ้าของเครื่องตัวจริง ไม่สามารถทำการรีเซ็ตได้อย่างแน่นอน มาดูกันว่า ในกรณีที่ลืมรหัสผ่านปลดล็อกหน้าจอบน มือถือ Android จะมีวิธีการแก้ไขอย่างไร
สำหรับ Android เวอร์ชัน 5.x ขึ้นไป

เข้าไปที่เว็บไซต์ Android Device Manager : google.com/android/devicemanager
ล็อกอินด้วยบัญชี Google อันเดียวกับที่ใช้บนตัวเครื่อง
เลือกอุปกรณ์ที่ต้องการจะปลดล็อก
จะปรากฎปุ่มเมนูขึ้นมา 3 ปุ่ม ได้แก่ Ring, Lock และ Erase ให้คลิกที่ปุ่ม Lock และใส่รหัสผ่านใหม่ และคลิกที่ปุ่ม Lock อีกครั้ง
จากนั้น ให้ใส่รหัสผ่านใหม่ดังกล่าวที่ตัวเครื่อง เพียงแค่นี้ ก็สามารถรีเซ็ตรหัสผ่าน และปลดล็อกหน้าจอได้แล้ว

 
สำหรับ Android เวอร์ชัน 4.4 และต่ำกว่า

บนมือถือ Android ที่ใช้เวอร์ชันนี้ ปกติแล้ว ถ้าหากใส่รหัสผ่านผิด 1 ครั้ง จะมีการล็อกหน้าจอไม่ให้ใช้งานประมาณ 20-30 วินาที แล้วถึงให้ใส่รหัสผ่านใหม่ลงไปได้ แต่ถ้าหากใส่ผิดครบ 5 ครั้ง ตัวเครื่องจะถูกล็อก และจะปรากฏปุ่ม forgot pattern, forgot PIN หรือ forgot password ให้คลิกที่ปุ่มเหล่านี้
ล็อกอินด้วยบัญชี Google อันเดียวกับที่ใช้บนตัวเครื่อง
ให้ล็อกอินเข้าบัญชี Gmail ผ่านทางอุปกรณ์อื่น เนื่องจาก Google จะส่งอีเมลยืนยันตัวตนผ่านทางอีเมล
เมื่อทำการยืนยันเรียบร้อยแล้ว ก็สามารถตั้งค่ารหัสผ่านใหม่ได้

 
   หลังจากที่ทำการรีเซ็ตรหัสผ่านใหม่เรียบร้อยแล้ว ควรจดจำรหัสผ่านใหม่ให้ดี และอย่าบอกรหัสผ่านแก่คนอื่นโดยเด็ดขาดครับ


ที่มา : redmondpie.com
 แปลและเรียบเรียง : techmoblog.com
