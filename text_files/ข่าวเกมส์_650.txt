Zip เป็นฮีโร่สายแทงค์ที่เพิ่งถูกเพิ่มเข้ามาใน RoV เซิร์ฟเวอร์ไทยเมื่อไม่นานนี้ เขาได้รับความนิยมมาก เนื่องจากประโยชน์ต่าง ๆ ที่เขาสามารถสร้างให้กับทีมได้
จุดที่เด่นที่สุดของ Zip ก็คงหนีไม่พ้นสกิล 2 ที่สามารถกินเพื่อนหรือครีปเข้าไปได้ ทำให้สามารถทั้งช่วยเพื่อนจากสถานการณ์คับขัน, พาเพื่อนเข้าไปในทีมไฟท์ หรือจะเอาไว้ป่วนการฟาร์มป่าของศัตรูก็ทำได้
พาศัตรูไปน้ำพุยังไง?
มาถึงจุดนี้ หลาย ๆ คนก็อาจจะงงว่า ในเมื่อสกิล 2 ของ Zip นั้นกินได้แค่พวกเดียวกัน แล้วจะทำยังไงหละถึงจะพาศัตรูไปด้วยได้?
ล่าสุด Youtube นาม 殘楓CanFeng ได้สาธิตให้ดว่า จริง ๆ แล้ว Zip นั้นมีเทคนิคลับอยู่ นั่นก็คือ ตัวของเขานั้นจะสามารถกดใช้สกิล 2 พร้อมกับวาร์ปกลับบ้านได้นั่นเอง กล่าวคือ โดยปกติแล้ว หากเราทำการใช้สกิล, เคลื่อนที่ หรือถูกโจมตีในจังหวะที่วาร์ปกลับบ้านอยู่ การวาร์ปจะถูกยกเลิกทันที แต่สกิล 2 ของ Zip นั้นเป็นข้อยกเว้น เขาสามารถกดสกิล 2 ในจังหวะที่วาร์ปกับบ้านอยู่ได้ โดยมันจะไม่นับว่าเป็นการยกเลิกวาร์ป
ด้วยเหตุนี้เอง ทำให้มีคอมโบแปลก ๆ เกิดขึ้น ในคลิปจะเห็นได้ว่า Zip นั้นกดวาร์ปกลับบ้านรออยู่แล้ว และเมื่อเขาใกล้วาร์ปเสร็จ ก็ทำการกดสกิล 2 เพื่อนกินเพื่อนร่วมทีมเข้าไป โดยเพื่อนร่วมทีมคนนั้นเป็น Roxie ที่ใช้สกิล 3 จับศัตรูอยู่ ด้วยวิธีนี้จะทำให้ทั้งเขา, เพื่อนร่วมทีม และศัตรูที่ถูกจับถูกพาวาร์ปกลับบ้านไปหมดเลย ซึ่งแน่นอนว่า ศัตรูที่ถูกพาไปนั้น ก็ถูกน้ำพุยิงตายทันที

ไม่เป็นที่แน่ชัดว่า เทคนิคนี้เป็นบั๊กหรือเป็นความตั้งใจของตัวเกม เพราะการที่ Zip ใช้สกิล 2 ได้แล้วการวาร์ปกลับบ้านไม่ถูกยกเลิกนั้นนับว่าผิดปกติ
อย่างไรก็ตาม เทคนิคนี้สามารถนำไปใช้จริงอยากอยู่ดี เพราะการที่ Zip จะยืนวาร์ปเฉย ๆ ได้นานขนาดนั้นในไฟท์แล้วศัตรูถูก Roxie ลากมาพอดี เป็นเรื่องที่เกิดได้ยากมาก ๆ
 