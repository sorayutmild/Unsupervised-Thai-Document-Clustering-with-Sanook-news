โชเฟอร์ทัวร์ท่องเที่ยว ฉุน ตำรวจถูกจับจอดผิดที่กระโดดถีบ ก่อนขับรถฝ่าหนี ตร.ไล่ล่า ทั้งยิง ทั้งขวาง แต่หนีรอดได้ แจ้งความแล้ว
(25 ก.พ.) เกิดเหตุโชเฟอร์รถทัวร์นำเที่ยวได้นำนักท่องเที่ยวมาส่งที่บริเวณถนนราชดำเนิน แต่จอดผิดจุดตำรวจ สน.ชนะสงคราม จึงทำการจับกุมเพื่อปรับ แต่โชเฟอร์โมโหและด่าทอตำรวจอย่างรุนแรง จากนั้นได้กระโดดถีบตำรวจและขึ้นรถหลบหนีไปทางเส้นทางถนนบรมราชชนนี
โดยมีตำรวจขับรถจักรยานยนต์ตามไป 3 คัน แต่รถทัวร์คันดังกล่าวไม่ยอมจอด แม้ทางตำรวจจะนำรถจักรยานยนต์ขวางแต่เกือบถูกชน จนต้องหนีกันอีกครั้ง เจ้าหน้าที่ตำรวจพยายามสกัดการหนีด้วยการยิงยางรถ แต่ไม่สำเร็จ โชเฟอร์รถทัวร์สามารถขับหลบหนีไปได้ตามเส้นทางถนนพุทธมณฑลสาย 2
ล่าสุด ตำรวจชุดดังกล่าวได้ไปแจ้งความที่ สน.ชนะสงคราม ไว้แล้วในหลายข้อหาด้วยกัน โดยรู้ตัวโชเฟอร์เลือดร้อนคนดังกล่าวแล้ว