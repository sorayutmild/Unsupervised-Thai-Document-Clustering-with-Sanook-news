ผล EXIT POLL เลือกตั้งผู้ว่ากทม. ซึ่งมีการสำรวจระหว่างช่วงที่มีการเลือกตั้ง ปรากฎว่า นายพงศพัฒน์ พงษ์เจริญ ผู้สมัครหมายเลข 9  มีคะแนนนำ ม.ร.ว. สุขุมพันธ์ บริพัตร ผู้สมัครหมายเลข 16 โดย  "พงศพัศ" 40.02% - "สุขุมพันธ์" 38.54% ห่างกัน 1.48 %
สำหรับการทำ EXIT POLL ในครั้งนี้ใช้อาสาสมัครจำนวน 500 คนกระจายไปยังเขตทั้งหมด 50 เขต โดยแบ่งอาสาสมัครลงในแต่ละเขต เขตละ 10 คน โดยมีการกระจายไปยังหน่วยเลือกตั้งในเขตนั้นๆ การกระจายกลุ่มตัวอย่างในครั้งนี้มีใช้วิธีการสุ่มตัวอย่างแบบหลายขั้นตอน เพื่อให้ได้ตัวแทนที่ดีของประชากร ในการเก็บข้อมูลในหน่วยเลือกตั้งทั้ง 50 เขต และมีการกระจายในการเก็บข้อมูลทุกแขวงในแต่ละเขต ซึ่งอาสาสมัคร 1 คนจะเก็บข้อมูลจากผู้ที่ใช้สิทธิในการเลือกตั้งผู้ว่าราชการกรุงเทพมหานครจำนวน 40 คน ทำให้ใน 1 เขตจะได้ข้อมูลจำนวน 400 ตัวอย่าง เมื่อรวมทั้ง 50 เขตจะได้ข้อมูลจากกลุ่มตัวอย่างจำนวน 20,000 ตัวอย่าง ประมาณ 0.5% ของจำนวนผู้มีสิทธิเลือกตั้ง เพื่อให้เกิดความแม่นยำมากที่สุด
โดยการเก็บข้อมูลจากกลุ่มตัวอย่างจากประชาชนผู้ใช้สิทธิในการเลือกตั้งแล้วเท่านั้น ในวันที่ 3 มีนาคม 2556 ตั้งแต่เวลา 08.00 - 13.30 น.