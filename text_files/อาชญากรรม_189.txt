โซเชียลไขปริศนา "ตุ๊กตาสีแดง" ที่เห็นในไลฟ์ของนักธุรกิจเกาะเต่าก่อนฆ่าตัวตาย และกำไว้แน่นแม้ไร้ลมหายใจ มีความหมายต่อผู้ตายมาก 
จากกรณีไบค์เกอร์หนุ่มใหญ่ไลฟ์เฟซบุ๊กสวมชุดโปรด พูดจาคล้ายสั่งเสีย ก่อนพบเป็นศพบนเตียงนอน พร้อมเขียนหน้ากระจก "ไม่มีอะไรผมตัดสินใจทำเอง" รวมถึงที่กระจกตู้เสื้อผ้าเขียนว่า "I'am tired" หรือ ผมเหนื่อย พร้อมทั้งสั่งเสียไม่ให้จัดงานศพโดยเด็ดขาด
ส่วนบริเวณปลายเตียงพบแทบเล็ตยึดติดกับขาตั้งกล้อง และมีกระดาษเขียนข้อความว่า “ให้ดูคลิปสองคลิปสุดท้ายในกล้องก่อน แล้วค่อยดูคลิปแรกในเมมโมรี่” นอกจากนั้นที่หน้าจอทีวียังมีกรรไกรปักอยู่ด้วย

>> ไบค์เกอร์หนุ่มใหญ่ไลฟ์เฟซบุ๊ก สวมชุดเต็มยศ ก่อนยิงตัวเองตายคาบ้าน
ซึ่งต่อมาทราบว่าผู้ตายคือ นายพัชรพล อายุ 47 ปี ครูสอนดำน้ำและนักธุรกิจบนเกาะเต่า จ.สุราษฎร์ธานี โดยก่อนหน้านี้ นายพัชรพล เคยโพสต์เรื่องราวของตนเองลงบนเว็บไซต์พันทิป เล่าเรื่องทั้งธุรกิจและปัญหาครอบครัวที่ตนเองต้องเผชิญ ซึ่งคาดว่าเป็นสาเหตุที่ทำให้จบชีวิตลงด้วยการฆ่าตัวตาย 
โดยในกระทู้ดังกล่าว นายพัชรพล ระบุข้อความสุดท้ายก่อนจบชีวิตตัวเอง ฝากถึงคนรักว่าขอให้ดูแลลูกทั้ง 2 คนไปตลอดชีวิต นอกจากนี้ ยังได้สาปแช่งถึงผู้ชายที่มีส่วนทำให้คนรักของตนนอกใจ ว่าถ้าหากใช้เงินจากธุรกิจที่ตัวเองสร้าง ก็ขอให้พบจุดจบอย่างไม่เป็นธรรมชาติเหมือนเช่นตัวเอง "ถ้าเรื่องวิญญาณและชีวิตหลังความตายมีจริง พี่จะอยู่ทุกๆ มุมมืด คอยดูเรา พี่ไม่ต้องการไปเกิดใหม่ พอแล้ว ด้วยความแค้นเต็มอก"
>> เสี่ยเกาะเต่า" โพสต์ก่อนลาโลก ชีวิตนี้พอแล้ว ลั่นขอตามอาฆาตหลังฆ่าตัวตาย
 
อย่างไรก็ตาม เหตุฆ่าตัวตายครั้งนี้เกิดขึ้นในบ้านเดี่ยวสองชั้นมีบริเวณกว้าง ประตูทุกบานรอบบ้านถูกล็อกเอาไว้ไม่สามารถเปิดได้ เจ้าหน้าที่ต้องใช้อุปกรณ์ตัดเหล็กดัดเข้าไป ก่อนจะเข้าตรวจสอบบนห้องนอนชั้น 2 ของบ้าน พบร่างผู้เสียชีวิตสวมชุดไบค์เกอร์ สวมหมวกกันน็อกแบบเต็มใบ นอนเสียชีวิตบนเตียงนอน บริเวณขมับขวามีบาดแผลกระสุนปืน ส่วนที่มือขวาถือปืนขนาด 9 มม. และมือซ้ายถือตุ๊กตาสุนัขสีแดง ซึ่งต่อมาในโลกโซเชียลได้โพสต์ภาพไขปริศนาว่า แท้จริงแล้ว "ตุ๊กตาสีแดง" ที่ผู้ตายกำไว้ในมือแน่นแม้จะหมดลมหายใจไปแล้ว คือตุ๊กตาตัวโปรดของลูกสาวผู้ตายนั่นเอง
>> ชำแหละธุรกิจ "เสี่ยเกาะเต่า" แสนเศร้า หลังจบชีวิตตนเองเหตุคนรักหักหลัง