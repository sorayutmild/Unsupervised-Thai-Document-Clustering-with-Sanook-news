ยิ่งกว่าทัวร์ลง เพจเฟซบุ๊กนายกฯ เปลียนรูปปกใหม่ แต่ลืมปิดให้แสดงความคิดเห็น ชาวเน็ตแห่คอมเมนต์เพียบ
เป็นที่ทราบกันดีว่า เฟซบุ๊กแฟนเพจ ประยุทธ์ จันทร์โอชา Prayut Chan-o-cha ของ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ไม่เปิดให้ชาวเน็ตร่วมแสดงความคิดเห็นในโพสต์ต่างๆ มาสักพักใหญ่แล้ว
ล่าสุด ชาวเน็ตถึงกับฮือฮา เมื่อ เพจ ประยุทธ์ จันทร์โอชา Prayut Chan-o-cha ได้เปลี่ยนภาพ Cover เพจใหม่ ให้เข้ากับการเป็นเจ้าภาพการประชุม เอเปค 2022 ที่ไทยรับไม้ต่อจากประเทศนิวซีแลนด์

ทำให้ชาวเน็ตได้เข้าไปคอมเมนต์แสดงความคิดเห็นกันอย่างมากมายเกือบ 400 คอมเมนต์ ในหลากหลายประเด็น ก่อนที่ภาพดังกล่าวจะถูกปิดให้แสดงความคิดเห็นในเวลาต่อมา
 

อย่างไรก็ตาม ในโพสต์ต่างๆ ยังสามารถแสดงความคิดเห็นในบางภาพได้อยู่บ้าง ทำให้ชาวเน็ตบางส่วนไม่ย่อท้อ ก็ยังเข้าไปแสดงความคิดเห็นอย่างหลากหลาย
 