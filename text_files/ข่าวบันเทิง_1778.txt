
กลับมาไทยเพียงปีละ 1 ครั้ง สำหรับเจ้าของตำนานซินเดอเรลล่าอาหรับ “มูนา อัลล์ ซารูนี่ณ์” ภรรยาอภิมหาเศรษฐีดูไบ “มร.อาเหม็ดณู อัลล์ ซารูนี่ณ์” ซึ่งวันนี้ “คุณมูนา” ได้เปิดบ้านต้อนรับ 3 พิธีกรคนเก่ง “บ๊วย เชษฐวุติ, เอมี่ กลินประทุม” และ “บอล เชิญยิ้ม” จากรายการ “THE GUEST (เดอะ เกสท์) ตีสนิทคนดัง” ทาง ช่อง 8 เข้มทุกเรื่องราว สุดทุกอารมณ์ เข้าเยี่ยมชมความเว่อร์วังอลังการแบบเฉพาะกิจที่นี้ที่เดียว
งานนี้เจ้าของบ้านแสนสวยพาทัวร์ทุกซอกทุกมุม พร้อมทั้งโชว์ชุดและเครื่องเพชรสุดอลังการ ก่อนพูดกันแบบเป็นกันเอง โดยคุณมูนาเล่าว่าบ้านที่ดูไบมีคนทำงานบ้าน 16 คน แต่ละคนมีหน้าที่ต่างกัน สามีจะให้เงินแต่ละเดือน 7-8 หลัก ส่วนใหญ่จะเอาไปซื้อเครื่องเพชร และบ้านที่เมืองไทยที่เจ้าตัวกลับมาปีละ 1 ครั้งก็อลังการไม่แพ้ใคร การตกแต่งแบบหรูหรา โทนแดงทองที่ว่ากันว่าเป็นการผสมระหว่างไทยและดูไบ
“มูนา” เผยว่า “ถามว่าเพชรที่ใส่วันนี้กี่กรัต(ชุดราตรีสีแดง) นับไม่ถูก ทำไมรู้มั้ย ซื้อมาเรื่อยๆ แล้วมันลืม ไม่ได้แกล้งพูดนะ แต่มันเยอะจนลืม บางทีลืมว่ามี เอารูปมาดูถึงรู้ว่าอันนี้ฉันก็มี ซื้อมาตั้งแต่เด็กๆ เพราะคุณแม่ขายเพชร อยู่กับเพชรมาตลอด ถามว่าสามีทำอะไรก็เกี่ยวกับอสังหาริมทรัพย์ รวยขนาดไหน เมื่อก่อน สมัย 10 กว่าปีเราก็อยู่ในอันดับต้นๆ ของดูไบ แต่ตอนนี้คนรวยมันสูงขึ้นเยอะขึ้น คนรุ่นใหม่เก่งขึ้น ดังนั้นคนที่เขารวยกว่าเรามีเยอะมากเลย”
ติดตามรายการ “THE GUEST (เดอะ เกสท์) ตีสนิทคนดัง” ได้ทุกวันอาทิตย์ เวลา 14.00 น. วันจันทร์ เวลา 23.10 และวันศุกร์เสลา 15.30 น. ทาง “ช่อง 8” เข้มทุกเรื่องราว สุดทุกอารมณ์