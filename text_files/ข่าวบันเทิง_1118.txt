หลังจากที่ โอ วรุฒ วรธรรม นักแสดงและพิธีกรชื่อดัง แถลงยอมรับถึงเรื่องเตียงหัก กับภรรยาสาว เก๋ เจษฎาวัลย์ จันทร์แตง จนต้องแยกทางกันอยู่ พร้อมยืนยันว่า น้องแอร์บัส ลูกชาย เป็นลูกของตัวเองจริงๆ แต่ปรากฏว่า ยังถูกข่าวลือในสังคมออนไลน์กระหน่ำถึงการตรวจดีเอ็นเอไม่ตรงกัน จึงเป็นสาเหตุของการหย่าร้างในครั้งนี้ ล่าสุดเพื่อนสาวคนสนิทของ เก๋ เจษฎาวัลย์ จันทร์แตง ตั้งแต่สมัยเรียนอุดมศึกษาด้วยกันในมหาวิทยาลัยชื่อดัง จ.เพชรบูรณ์ เปิดเผย โดยอ้างว่าก่อนหน้านี้ 3 วัน ช่วงที่ข่าวเริ่มแพร่สะพัดว่า น้องแอร์บัส ไม่ใช่ลูกชายของ โอ วรุฒ ทาง เก๋ ได้ติดต่อกับเพื่อนๆ ทาง เอ็มเอสเอ็น และทางเฟซบุ๊ก โดยบอกว่าเวลานี้ เก๋กับแม่ และลูกชาย ไปอยู่ที่บ้านพี่สาวที่ จ.ระยอง พร้อมยืนยันว่า น้องแอร์บัส เป็นลูกชายของ โอ วรุฒ 100 % ส่วนสาเหตุที่แยกทางกับอดีตสามี เป็นเพราะมีปัญหาเรื่องมือที่ 3 เข้ามาป่วน และเวลานี้ต้องไปทำงานบริษัทเอกชนแห่งหนึ่ง เพื่อหาเลี้ยงลูกชายกับแม่
 