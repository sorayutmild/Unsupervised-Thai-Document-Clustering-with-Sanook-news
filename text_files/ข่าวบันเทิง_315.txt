ด้วยน้ำพักน้ำแรงที่ทำงานในวงการบันเทิง และการทำธุรกิจ ทำให้เวลาไม่นาน นิวเคลียร์ หรรษา สามารถเก็บเงินซื้อบ้านหลังใหม่ย่านรามอินทราได้แล้ว ซึ่งบ้านหลังนี้มีเงินของพี่สาวสุดเซ็กซี่ อุ้ม ลักขณา ลงขันร่วมด้วย ทั้งความอลังการและเฟอร์นิเจอร์ภายในบ้านที่หรูหรา สนนราคาบ้านก็น่าจะเกิน 10 ล้านบาทแน่นอน
และล่าสุด (5 ส.ค.) ก็ได้ฤกษ์ดีที่สองพี่น้อง อุ้ม-นิวเคลียร์ ได้ยกกระเป๋าย้ายเข้าบ้านหลังใหม่เป็นที่เรียบร้อยแล้ว และมุมที่ทุกคนต้องร้องว้าว! คือส่วนของสระว่ายน้ำที่บรรยากาศดีมาก อย่างกับรีสอร์ท โดยนิวเคลียร์โพสต์ในอินสตาแกรมไว้ว่า
"จัดบ้านเสร็จไป80% แล้วววว น่าจะเบิร์นไปสัก1000แคลนะ ออกมาชิวมุมที่ชอบที่สุด ตัดสินใจซื้อเพราะจุดนี้70% นี่ละน้ำพักน้ำแรงน้ำตาน้ำยายของเราจริงๆ"
ขอแสดงความยินดีกับนิวเคลียร์ และอุ้ม ด้วยนะจ๊ะ สวยและรวยมากของจริง