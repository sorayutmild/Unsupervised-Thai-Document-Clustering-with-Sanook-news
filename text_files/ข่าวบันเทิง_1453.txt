หายหน้าหายตาไปจากหน้าจอและงานร้องเพลงพักใหญ่ แถมยังดูอวบอิ่มขึ้นมาก จนหลายคนสงสัยว่ากำลังจะมีข่าวดีหรือเปล่า ล่าสุดมีคนตาดีเห็นนักร้องสาวเสียงดี "เอิร์น เดอะสตาร์" หรือ สุรัตน์ติกานต์ พรรคเจริญ ในชุดคลุมท้อง เพราะตอนนี้กำลังจะเป็นว่าที่คุณแม่แล้ว ซึ่งในอินสตาแกรมของสาวเอิร์น แม้จะไม่ได้โชว์ภาพว่ากำลังมีเบบี๋ แต่เจ้าตัวก็ได้ตอบคำถามแฟนคลับว่ากำลังตั้งท้องอยู่ ซึ่งตอนนี้ก็ราวๆ 7 เดือนแล้ว โดยปัจจุบันสาวเอิร์นได้คบหาอยู่กับแฟนหนุ่มนักบินมานานกว่า 7 ปีแล้ว ความรักก็ยังหวานชื่นไม่มีจืดเลยทีเดียว
ทีมข่าวบันเทิง Sanook! News ขอแสดงความยินดีด้วยนะคะ ขอให้แข็งแรงทั้งคุณแม่คุณลูกเลยค่า