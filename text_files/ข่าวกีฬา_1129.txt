ลูอิส แฮมิลตัน นักแข่ง F1 ชาวอังกฤษ เข้าเส้นชัยเป็นอันดับหนึ่งด้วยเวลา 1 ชั่วโมง 36 นาที 52.810 วินาที คว้าชัย ไชนีส กรังด์ปรีซ์ เมื่อวันอาทิตย์ที่ผ่านมา
ศึกชิงจ้าวความเร็วฟอร์มูล่าวัน รายการไชนีส กรังด์ปรีซ์ ที่นครเซี่ยงไฮ้ ของจีน ลูอิส แฮมิลตัน นักแข่งชาวอังกฤษ ยังคงโชว์ฟอร์มร้อนแรง ควบรถเมอร์เซเดส เข้าเส้นชัยเป็นอันดับหนึ่งด้วยเวลา 1 ชั่วโมง 36 นาที 52.810 วินาที
ส่วนที่สองเป็นของ นิโก้ รอสเบิร์ก เพื่อนร่วมทีมเมอร์เซเดส ทำให้ชัยชนะครั้งนี้นับเป็นสนามที่สามติดต่อกันที่ทีมเมอร์เซเดส สามารถเข้าเส้นชัยได้เป็นอันดับหนึ่งและสอง
นอกจากนี้ยังนับเป็นแชมป์รายการที่ 25 ในอาชีพแข่งรถของแฮมิลตัน ทำให้เขามีสถิติเทียบเท่าจิม คลาร์ค ตำนานนักแข่งรถเมืองผู้ดี และนิกิ เลาด้า อดีตแชมป์โลก 3 สมัย ซึ่งปัจจุบันเป็นประธานทีมเมอร์เซเดสจีพี ต้นสังกัดของแฮมิลตัน
ทว่าระหว่างการแข่งขันครั้งนี้ มีภาพของพริตตี้สาวกำลังเปลี่ยนเสื้อผ้าในศึก ไชนีส กรังด์ปรีซ์ หลุดออกมา ซึ่งเรียกเสียงฮือฮาจากหนุ่มๆ ได้มากเลยทีเดียว!
>> คลิกเพื่อดูภาพแบบจัดเต็มได้ที่นี่ << 