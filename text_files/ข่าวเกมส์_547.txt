โทษเกมส์
ทุกครั้งที่มีข่าวฆ่ากันตาย ข่าวตีกัน ข่าวเสียชีวิตในร้านเกมส์ หรือที่มันมีเอี่ยวกับเกมส์แม้แต่เล็กน้อย สิ่งที่เรามักจะเห็นก็คือสื่อไทยจะฟาดหัวข่าว ลงข่าวในแบบเชื่อมโยงเกมส์ไปในทางเสียๆหายๆ หรือเขียนข่าวว่าเกมส์มีส่วนเกี่ยวข้องในแง่ลบอยู่เสมอๆ โดยไม่สนว่าข้อเท็จจริงแล้วมันเป็นอย่างไร อาศัยฟาดหัวว่าเกมส์เป็นสิ่งเลวร้าย เรียกความสนใจของผู้ชมผู้อ่านเอาไว้ก่อน โดยไม่มีการกลั่นกรองข้อมูลข่าวว่ามันเป็นความจริงหรือไม่ โดยข่าวที่เรามักเห็นกันบ่อยๆก็คือ ฆาตกรคลั่งฆ่าคนเลียนแบบเกมส์, เด็กติดเกมส์เล่นเกมส์มาราธอนตายคาร้าน ซึ่งข่าวเหล่านี้ก็มีทั้งที่จริงและไม่จริง แต่สิ่งที่สื่อไทยนำเสนอจะนำเสนอในแบบว่าเกมส์เป็นผู้ร้ายเสมอๆ ทั้งๆที่บางข่าวมันไม่เกี่ยวกันเลย
ยกตัวอย่างข่าว http://news.sanook.com/1174937/ ที่มีนักศึกษาสถาบันหนึ่งหอบรายงานจำนวนมากเข้าไปใช้คอมพิวเตอร์ทำงานในร้านเกมส์ย่านรามคำแหง เมื่อเดือนมีนาคมปี 2556 นี่แหละ แล้วเขาก็เสียชีวิตคาร้านเกมส์ ในครั้งนั้นสื่อไทยจากสถานีโทรทัศน์ชื่อดังช่องหนึ่งได้ไปทำข่าวที่เกิดเหตุ และกลับรายงานข่าวว่าผู้ตายนั่งเล่นเกมส์ตั้งแต่ช่วงเวลา 22.30 น และเสียชีวิตเวลาประมาณ 24.40 น. ทั้งที่จริงแล้วเขาไปนั่งทำรายงานไม่ได้นั่งเล่นเกมส์สักนิด แค่ทำรายงานในร้านเกมส์ ก็ถูกหาว่าเล่นเกมส์จนเสียชีวิตซะแล้ว แม้ว่าในครั้งนั้นสื่อได้มีการแก้ไขเนื้อหาข่าวในภายหลัง แต่อคติในเรื่องเกมส์ของคนที่ได้อ่านข่าวตอนแรกมันเพิ่มขึ้นไปเท่าไหร่แล้วก็ไม่ทราบได้

และมันยังไม่จบที่ครั้งนั้นด้วยครับ ล่าสุดก็เอาอีกแล้วยังไม่ทันข้ามปีกันเลย กับเหตุการณ์ที่ สำนักโฮฟาทูร่า (หรือในอดีตชื่อ ฮูฒันร่า) ท้าดวลกับกลุ่มนักดาบ ที่สวนลุมพินี เมื่อวันจันทร์ที่ 18 พฤศจิกายน 2556 ที่ผ่านมา เรื่องทั้งหมดเกิดขึ้นจากการที่พวกสำนักโฮฟาทูร่า ไม่พอใจที่อีกฝ่ายกล่าวหาว่าสำนักตนเป็นวิชาปาหี่หลอกลวง จึงขอท้าดวลกับกลุ่มนักดาบ แถมยังบอกไม่รับท้าไม่แน่จริง ทำให้กลุ่มนักดาบจึงต้องรับคำท้า โดยมีการเซ็นชื่อรับข้อเสนอกฎกติกาที่กำหนดไว้ทั้งสองฝ่าย ว่าสู้กันเป็นตายไม่เอาความ และใช้อาวุธจากไม้เท่านั้น แต่พอถึงเวลาจริงๆ อาวุธไม้ของฝ่ายโฮฟาทูร่ากลับทำมาอย่างแหลมคม จนทำให้คู่ต่อสู้เลือดอาบ ทำให้คลิปการต่อสู้นี้แพร่ไปยังอินเตอร์เน็ตอย่างรวดเร็ว

ด้วยสาเหตุที่ทาง สำนักโฮฟาทูร่า แต่งตัวมาราวกับแต่งคอสเพลย์ อาวุธที่ใช้ก็เป็นอาวุธที่เหมือนกับเกมออนไลน์ชื่อดัง Ragnarok และท่าการต่อสู้ที่ดูอย่างไรก็ไม่เหมือนกับวิชาการต่อสู้จริงๆ แต่เหมือนกับเลียนแบบเกมส์หรือการ์ตูนมากกว่า ก็เลยทำให้สื่อต่างๆพากันลงข่าวว่าเป็นพวกโจ๋ติดเกมส์ตีกันซะแล้ว ทั้งๆที่ความจริงแล้วพวกเขาไม่ได้ติดเกมส์หรือการ์ตูน อย่างที่สื่อหลายสื่อลงไว้ แต่พวกเขาชื่นชอบศิลปะการต่อสู้ต่างหาก มันจึงไม่แปลกอะไรที่ท่าการต่อสู้ของพวกเขาจะดูเหมือนเลียนแบบเกมส์ เพราะท่าการต่อสู้พวกนี้ในหนังในละครก็มีตั้งเยอะ มันไม่ได้มีแค่ในเกมส์หรือการ์ตูนซะหน่อย ทว่าสื่อไทยก็นั่งเทียนฟันธงไปแล้วว่า นี่เป็น 'พวกคลั่งเกมส์ตีกัน' โดยเฉพาะที่หน้าแรกของหนังสือพิมพ์ชื่อดังฉบับหนึ่ง มีฟาดหัวไว้ชัดเจนว่า 'โชว์เกรียนว่อนเน็ต โจ๋คลั่งเกมส์ นัดดวลกลางสวนลุม' ทำให้บรรดาเกมเมอร์ทั้งหลายเห็นแล้วไม่พอใจกับการนำเสนอข่าวของหนังสือพิมพ์ฉบับนั้นเป็นอย่างมาก
โทษเกมส์
โทษเกมส์
พอฉบับต่อมา เปลี่ยนจากคลั่งเกมส์ เป็นคลั่งญี่ปุ่นแทนด้วยนะ
มีการจัดตั้งแคมเปญรณรงค์ให้สื่อไทยหยุดการนำเสนอข่าวอย่างถูกต้องและแสดงความรับผิดชอบต่อข่าวที่บิดเบือนความจริงด้วย ในเว็บ http://www.change.org/ ซึ่งมีผู้ร่วมลงนามสนับสนุน 4,000 กว่าคนเข้าไปแล้ว รวมไปถึงในเว็บไซต์ Pantip ก็มีผู้ไม่เห็นด้วยกับการนำเสนอข่าวของหนังสือพิมพ์ฉบับนี้อีกมากมาย
เหตุกราดยิงที่ Sandy Hook
ของไทยนี่ว่าร้ายแล้ว ของอเมริกาก็มีร้ายพอๆกันครับ กับเหตุการณ์ยิงสังหารหมู่ที่โรงเรียน Sandy Hook ก็โทษเกมส์มีส่วนทำให้มือปืนก่อเหตุเช่นกัน ตอนนั้นประธานาธิปดีโอบาม่า ถึงกับให้มีการวิจัยว่าเกมส์เกี่ยวข้องหรือไม่ และเกือบจะมีมาตรการแบนปืนในเกมส์เลยด้วย แต่สุดท้ายแล้วอัยการของรัฐก็ออกมาเปิดเผยแล้วครับว่า มือปืนก่อเหตุเพราะมีอาการผิดปกติทางจิต ไม่เกี่ยวข้องกับเกมส์ที่เขาชอบเล่นแต่อย่างไร อ้าวแล้วแบบนี้ใครจะรับผิดชอบกับไอ้ข่าวที่หาว่าเกมส์เป็นต้นเหตุในตอนแรกล่ะครับ !?
โทษเกมส์
โทษเกมส์
โทษเกมส์
โทษเกมส์
ภาพสุดท้ายนี่ทำมาเอาฮากันเฉยๆครับ