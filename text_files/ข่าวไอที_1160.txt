สำหรับมือถือรุ่นใหม่ ๆ ในเวลานี้มักจะมีให้เลือกทั้งเรื่องการรองรับความเร็วอินเทอร์เน็ตทั้งแบบ 4G และ 5G คำถามต่างๆ ก็มีอยู่เรื่อย เมื่อเครือข่ายเปิดให้บริการ 5G แล้วมือถือ 4G จะใช้งาน 5G ได้หรือไม่ หรือว่าเราควรจะอัปเกรดเป็นมือถือ 5G กันดี วันนี้ทุกคำถามที่สงสยทีม Sanook Hitech เรามีคำตอบในเรื่องนี้ครับ

มือถือ 4G ใช้งาน 5G ได้หรือไม่
คำถามนี้ต้องบอกไว่เลยว่ามือถือ 4G ไม่สามารถใช้งานกับเครือข่าย 5G ได้ เหตุผลเพราว่า Modem ของมือถือ 4G จะรองรับกับคลื่น 4G ได้เท่านั้นแม้ว่า ตอนนี้ 5G จะสามารถใช้งานกับคลื่นในรูปแบบของ NSA หรือ Non Standalone ซึ่งจะทำให้คลื่นความถี่ 4G สามารถใช้งานกับบริการ 5G ได้ แต่เมื่อมือถือไม่มีตัวรับก็จะทำให้ไม่สามารถใช้งาน 5G ได้นั่นเอง
อย่างไรก็ตามมือถือส่วนใหญ่ที่รองรับคลื่น 4G หรือ 5G หากมีการติดว่ารองรับคลื่น Wi-Fi 5G หรือย่อมาจาก 5GHz ยังคงสามารถใช้งานได้ตามปกติเหมือนเดิม
ดูได้อย่างไรว่ามือถือของเรารองรับ 5G
การตรวจสอบว่ามือถือของเราสามารถใช้งาน 5G ได้หรือไม่นั่นมีวิธีง่ายๆ คือ


จากกล่องมือถือโดยมากแล้วมือถือที่รองรับ 5G มักจะมีการติดคำว่า 5G ไว้ด้านหลังเสมอ เช่น Samsung Galaxy A32 5G, vivo V21 5G, Xiaomi Mi 11 5G แต่ก็ไม่เสมอไปเพราะบางรุ่นรองรับ 5G แต่ไม่ได้มีการเขียนเอาไว้เช่น iPhone 12 เป็นต้น
การกดเช็คจากมือถือ สำหรับวิธีการนี้สามารถใช้ได้กับมือถือทุกเครื่องแบ่งออกเป็น

AIS กด *987# โทรออก
Dtac กด *555# โทรออก
Truemove H กด *555*1# โทรออก


SMS จากผู้ให้บริการจะส่งเข้ามาในเครื่องเช่น ถ้าเกิดมือถือของคุณเป็นเครื่องที่สเปกจำหน่ายในประเทศไทยและรองรับคลื่นความถี่ มักจะมี SMS เข้ามาว่าสามารถใช้งานได้ นั่นเอง
เว็บไซต์ผู้ให้บริการ มักจะมีการระบุว่ามือถือรุ่นไหนสามารถใช้งานคลื่นความถี่ 5G ได้แล้ว

เรื่องอื่นๆ ถ้าอยากใช้ 5G ที่ควรรู้

นอกจากเรื่องอุปกรณ์ของเครื่องคุณแล้ว ควรจะเลือก Package ให้เหมาะสม เช่นเดียวกันเพราะว่าความเร็วและการใช้งาน 5G จำเป็นต้องใช้งาน Data ค่อนข้างสูง บางครั้ง Package 4G เดิมอาจจะไม่เพียงพอก็เป็นไปได้
ทั้งหมดนี้ก็เป็นเรื่องที่ควรรู้ทั้งมือถือและเรื่องของ Package ว่าจะต้องตรวจสอบให้ดีก่อนที่จะก้าวถึงเรื่อง 5G ที่เรียกได้ว่ามาถึงแล้วในปัจจุบัน ครั้งหน้าทีม Sanook Hitech จะมีเรื่องราวอะไรมานำเสนอ รอติดตามชมกันในลำดับถัดไปได้ครับ