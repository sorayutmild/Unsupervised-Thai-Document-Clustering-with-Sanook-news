ความเคลื่อนไหวเรื่องราวเกี่ยวกับความรักของ นายสุระ แสนคำ วัย 54 ปี หรือที่แฟนมวยรู้จักกันในนาม "ซ้ายทะลวงไส้" เขาทราย แกแล็คซี่ อดีตแชมป์โลกรุ่นจูเนียร์แบนตั้มเวตสมาคมมวยโลกขวัญใจชาวไทยที่ได้แต่งงานครั้งที่ 3 กับ "น้องหนึ่ง" วรรณา ขำบุญศรี วัย 36 ปี สาวชาวนครศรีธรรมราชไปเมื่อวันศุกร์ที่ 22 มี.ค. ที่ผ่านมาล่าสุดส่อแววจะเกิดเรื่องวุ่นแล้ว เมื่อ "น้องฟ้า" สุรีรัตน์ แสนคำ ภรรยาที่จดทะเบียนกันได้ออกมาโวยว่า รู้สึกตกใจที่สามีอดีตแชมป์โลกไปจัดงานแต่งงานใหญ่ที่จ.นครศรีธรรมราช พร้อมกับตกเป็นข่าวใหญ่ออกสื่อ เนื่องจากส่วนตัวไม่ทราบมาก่อน เพราะยังอยู่บ้าน ที่หมู่บ้านอารียา ซอยนวลจันทร์ 56 เลขที่ 91 ซอย 14 พร้อมหน้าพร้อมตากันกับ "น้องเบส" วัชระพล แสนคำ ลูกชายวัย 14 ปี ซึ่งยังคงจดทะเบียนกันตามกฎหมายไม่ได้หย่าขาด หรือเลิกลากัน "โดยตอนไปแต่งงานก็บอกเพียงว่าไปเตะบอลที่ภาคใต้กับเพื่อนๆ ดารา"อย่างไรก็ตามในเวลานี้ เขาทราย แกแล็คซี่ ยังไม่ได้ออกมาชี้แจงใดๆ เกี่ยวกับกรณีนี้