เรื่องราวความรักของซุปตาร์สาวปากแรงกับ แฟนหนุ่มหัวกระทิ กลิ่นตุ ๆ ชักจะเริ่มแรงขึ้นทุกทีว่าทั้งคู่คงไปด้วยกันไม่ตลอดรอดฝั่งสวรรค์ซะแล้ว หลังจากที่ข่าวหลุดออกมาช่วงนึงว่าเลิกแน่ ๆ แต่นางเอกปากแรงก็ออกมากระพือปีกป่าวประกาศว่า ไม่จริ๊ง ไม่จริง ยังรักกันจูบปากหวานแหววเหมือนเดิม แต่ขอบอกว่าเรืองแบบนี้มันปิดกันไม่มิดหรอกจ้า
ล่าสุดมีคนจับสังเกตว่าช่วงสงกรานต์ที่มาผ่านมา นางและแฟนหนุ่ม ต่างแตกกระเจิงกันไปคนละทิศละทาง โดยนางเอกปากแดงไปลัลลากับแก๊งเพือนสาว ส่วนแฟนหนุ่มหัวกะทิขอปลีกวิเวกไปกินลมชมวิวข้างทางกับพาหนะคู่กาย งานนี้มดแมงตะแคงชอนไชไต่ไปทุกซอกตอกย้ำเลยว่ารักแซ่บเวอร์ของคู่นี้จืดจางแล้วจริง ๆ เพราะใน instagram ส่วนตัวของฝ่ายชายได้ unfollow แฟนสาวปากแรงไปแล้วเรียบร้อย (ไม่เชื่อไปลองตามดูกันเอง)
ส่วน นางเอกปากแรง ตอนนี้ก็ได้แต่นอนร้องไห้ฟูมฟายเก็บอารมณ์ข่มใจไว้ เพราะนอกจากตัวเองจะโดนหมางเมินด้วยการเลิกติดตามใน instagram แล้ว ก็ต้องช้ำใจแบบกระอักแบบเต็ม ๆ เหตุครอบครัวฝ่ายชายที่ไม่ค่อยจะปลื้มกับพฤติกรรมอยู่แล้ว คราวนี้คุณแม่แฟนถึงกับออกโรงเอ่ยปากว่าต้องเลิกสถานเดียว รังรักกลายเป็นรังร้างทันที ปลวกมดแถวนั้นเขารู้ดีว่าเจ้าของห้องเขาไม่ได้เสิร์ฟความหวานให้กันมานานแล้ว
นางเอกปากแรง รักหนนี้เป็นต้องอัปปางอีกตามเคย ง้อครั้งนี้คงไม่สำเร็จแน่ เพราะแฟนหนุ่มหัวกะทิรำคาญหนักถึงขั้นบล็อกเบอร์หนีทีเดียว โอ้ว!! แรงเหมือนกันนะตัวเอง 
คุณนายแคมบริด 