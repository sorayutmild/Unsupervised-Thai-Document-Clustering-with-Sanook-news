        ในที่สุดก็เป็นรูปเป็นร่างให้เราได้เห็นอย่างเป็นทางการแล้วครับสำหรับสมาร์ทโฟนจากร็อคเกอร์ชื่อดัง "เสก โลโซ" กับ "สมาร์ทโฟน Loso LS1 ใจสั่งมา" ที่แม้ก่อนหน้านี้จะมีข่าวออกมาให้ได้อัพเดทตลอดเวลา แต่นั้นก็ยังไม่มีเหล่า Blogger หรือสื่อไหนได้เล่นหรือทดลองจับตัวเป็นๆ ของสมาร์ทโฟนรุ่นนี้อย่างเป็นทางการสักทีครับ!!         อัพเดทล่าสุดเมื่อวันอาทิตย์ที่ผ่านมานั้น "เสก โลโซ" ได้วางจำหน่ายสมาร์ทโฟน  Loso LS1 ใจสั่งมา อย่างเป็นทางการแล้ว สามารถเข้าไปจับจองเป็นเจ้าของกันได้ที่  แฟนเพจ SEK LOSO 

        ในส่วนของสเปคนั้น LS1 ใจสั่งมา จะมาพร้อมกับหน้าจอขนาด   5.5 นิ้ว ความละเอียด 540x960 พิกเซล, ซีพียู Dual-core ความเร็ว 1.2 GHz, RAM 512MB  กล้องหน้ามีความละเอียด 1.3 ล้านพิกเซล  ส่วนกล้องหลังมีความละเอียด 3  ล้านพิกเซลพร้อมไฟแฟลช LED ทำงานบนระบบปฏิบัติการ Android 4.4.2 Kitkat

       ส่วนตัวแล้ว "สมาร์ทโฟน Loso LS1 ใจสั่งมา" อาจจะมีคุณสมบัติสู้กับ สมาร์ทโฟน ของค่ายดังๆ ไม่ได้แต่มันมาพร้อมคุณค่าทางจิตใจที่สาวกร็อคเกอร์จะได้รับ เหมือนแฟนคลับไล่ล่าของที่ระลึกลิมิเต็ดอิดิชั่นนั้นเองครับ
       สำหรับ Loso LS1 ใจสั่งมา " นั้นมีให้เลือกทั้งหมดด้วยกัน 3 สีประกอบไปด้วย สีทอง,สีขาว,สีดำ วางจำหน่ายในราคา 3,500 บาท คุณชอบสีอะไร ..? 

ที่มา : sekloso official