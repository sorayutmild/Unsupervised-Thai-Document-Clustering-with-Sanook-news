     เมื่อไม่นานมานี้ 'เจนี่ เทียนโพธิ์สุวรรณ' ได้โพสภาพลงอินสตาแกรมของตัวเอง เผยให้เห็นซุปเปอร์คาร์สุดหรูขณะที่กำลังใช้ชีวิตในประเทศสหรัฐอเมริกา เราลองไปทำความรู้จักกับรถคันนี้ดีกว่า ว่าจะหรูหราไฮโซขนาดไหน
 

     เมื่อวันที่ 3 พ.ย.ที่ผ่านมา ได้มีการโพสภาพลงในอินสตาแกรม @janienineeleven ซึ่งเป็นรูปซุปเปอร์คาร์หรูยี่ห้อ Aston Martin Rapide S ที่ถูกหุ้มด้วยสีดำแบบพิเศษ พร้อมระบุคำบรรยายว่า 'My hump' ซึ่งอาจบ่งบอกว่ารถคันนี้เป็นคันที่เจนี่กำลังใช้งานอยู่ขณะที่อยู่ในต่างแดน
     Aston Martin Rapide S เป็นซุปเปอร์คาร์สัญชาติอังกฤษ ซึ่งมีลักษณะเด่นอยู่ที่ตัวถังแบบ 4 ประตู แต่ถูกออกแบบให้ดูเหมือนรถคูเป้ 2 ประตู แบบเดียวกับรุ่น 'DB9' ด้านหน้าติดตั้งไฟหน้าพร้อม Daytime Running Light แบบ LED รับกับกระจังหน้าขนาดใหญ่ทรงเอกลักษณ์ของแอสตันมาร์ติน
 

     ส่วนด้านขุมพลังนั้น Rapide S ติดตั้งเครื่องยนต์ V12 ขนาด 6.0 ลิตร รหัส AM29 ที่ถูกพัฒนาจากสนามแข่ง ให้กำลังสูงสุดถึง 552 แรงม้า (BHP) สามารถเร่งความเร็วจาก 0-100 กม./ชม.ได้ในเวลาเพียง 4.2 วินาที และทำความเร็วสูงสุดได้ถึง 326 กม./ชม.เลยทีเดียว
     นอกจากนั้น รถคันที่สาว 'เจนี่' ได้โพสลงในอินสตาแกรมนั้น ยังมีความพิเศษยิ่งกว่า ด้วยสีดำด้านแบบพิเศษ ที่หาได้ยากมากๆในเมืองไทย รวมถึงล้ออัลลอยถูกพ่นสีดำ และชุดเบรคจาก Brembo ซึ่งบ่งบอกว่าเจ้าของรถคันนี้ต้องเป็นคนรักความเร็วแบบไม่ธรรมดาแน่นอน
 

 
     สนนราคาค่าตัว Aston Martin Rapide S ในสหรัฐฯอยู่ที่ราว 6.5 ล้านบาท ขณะที่เมืองไทยจำหน่ายอยู่ที่ราว 20 ล้านบาท.....เท่านั้นเอง!!
 
     ภาพจากอินสตาแกรม @janienineeleven
 