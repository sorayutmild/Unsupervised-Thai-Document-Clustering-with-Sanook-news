ความนิยมของเกม Minecraft นั้นทำให้มีการต่อยอดตัวเกมออกมาอีกมากมาย เช่น Minecraft Story Mode ที่มีการสร้างเรื่องราวใหม่มาให้ชม Minecraft Dungeons ที่ได้เอามาทำเป็นเกมแนว RPG รวมถึง Minecraft Earth ที่เพิ่งปิดตัวลงไปได้ไม่นานเพราะสถานการณ์โรคโควิด-19 ล่าสุด ทาง Mojung ผู้พัฒนาเกมได้ประกาศว่ากำลังพัฒนาเกม Minecraft ตัวใหม่เพิ่มอีกถึง 2 เกม

ทั้งนี้ทาง Mojang ได้ออกมาประกาศในรายการ Minecraft Live 2021 ว่า "กำลังมีการนำตัวเกม Minecraft มาพัฒนาเป็นเกมใหม่อยู่ถึง 2 เกม" ซึ่งเกมที่ว่านี้ไม่ใช่ส่วนเสริม หรือสร้างต่อจากเกมใด ๆ แต่ยังไม่ได้มีการระบุว่าจะเป็นเกมในรูปแบบใด

เกม Minecraft ภาคหลักนั้นสามารถทำยอดขายได้ถึง 200 ล้านชุดทั่วโลก มียอดคนเล่นเกือบ 140 ล้านคน และเกม Minecraft Dungeons ทำยอดขายได้ 10 ล้านชุด และเพิ่งเปิดตัวบนแพลตฟอร์ม Steam เมื่อไม่กี่วันที่ผ่านมา ซึ่งทุกวันนี้ Minecraft ยังคงเป็นเกมที่ได้รับความนิยมอย่างมากแม้ว่าจะผ่านมาถึง 7 ปีแล้วก็ตาม

Minecraft ภาคหลักวางจำหน่ายแล้วบน PC, MacOS, Linux, Xbox One, PlayStation 4 และ มือถือ ส่วน Minecraft Dungeons วางจำหน่ายแล้วบน Nintendo Switch, PlayStation 4, Xbox One, Xbox Series X/S และ PC