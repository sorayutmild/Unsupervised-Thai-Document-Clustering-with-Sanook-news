จากกรณีสะเทือนขวัญฆ่าหั่นศพ น.ส.วริศรา หรือ น้องแอ๋ม สาวคาราโอเกะ วัย 22 ปี โดยศพถูกหั่นเป็น 2 ท่อน นำยัดใส่ถุงดำและใส่ถังดำไปฝังไว้ในพื้นที่บ้านโนนสง่า อ.เขาสวนกวาง จ.ขอนแก่น ซึ่งคดีนี้มีความซับซ้อนและมีผู้ร่วมขบวนการฆาตกรรมจำนวนหลายคน ลำดับเหตุการณ์ได้ดังนี้...
25 พฤษภาคม -พบศพ น้องแอ๋ม อายุ 22 ปี สาวร้านคาราโอเกะ ถูกฆ่าหั่นศพ ยัดในถังแล้วฝังดิน ในป่าละเมาะ อ.เขาสวนกวาง จ.ขอนแก่น (อ่านข่าว : สยอง! ฆ่าหั่นศพสาวรอยสัก ยัด 2 ถัง-ฝังดินอำพราง)
26 พฤษภาคม-สอบปากคำสามี ของน้องแอ๋ม ผู้ตาย แต่ไม่พบพิรุธ บอกครั้งล่าสุดที่คุยกันคือวันที่ 22 พ.ค.เวลา 23.47 น. (อ่านข่าว : สอบสามีสาวถูกฆ่าหั่นศพ แต่งงานเพราะรักแม้รู้ว่าชอบทอม)
27 พฤษภาคมเรียกสอบ "ทอมน้ำฝน" หลังภาพจากกล้องวงจรปิดบันทึกภาพขณะพา "น้องแอ๋ม" ไปกดเงินในคืนวันที่ 22 พ.ค.เวลาประมาณ 22.00 น. ก่อนไปเที่ยวกันถึงเวลาประมาณ 04.00 น. (อ่านข่าว : ตร.เรียกสอบ 'ทอมน้ำฝน' พบพา 'แอ๋ม' ไปกดเงิน)
29 พฤษภาคมออกหมายจับ 4 ผู้ต้องหา คือ นายวศิน , น.ส.เปรี้ยว , น.ส.เอิร์น , และ น.ส.เบนซ์ หรืออ้อม (อ่านข่าว : ออกหมายจับ 4 ผู้ต้องหาชายหญิง คดีฆ่าหั่นศพสาวยัดถัง)
30 พฤษภาคม-พี่สาวของน.ส.เปรี้ยว ให้การว่า โทรคุยกับน้องสาว น้องยอมรับว่าเป็นคนลงมือฆ่า น้องแอ๋ม จริง โดยหลบหนีไปที่ฝั่งเมียนมาตั้งแต่ 25 พ.ค.แล้ว  (อ่านข่าว : เปรี้ยว สารภาพกับพี่สาวฆ่าหั่นศพ แอ๋ม ปมหักหลังยาเสพติด)-ตำรวจจับกุม นายวศิน ผู้ต้องหาตามหมายจับได้ที่ สปป.ลาว โดยนายวศินอ้างว่าตนเองเป็นเพียงคนขับรถ ผู้ที่ลงมือฆ่าคือ น.ส.เปรี้ยว นอกจากนี้ยังได้ซัดทอด น.ส.แจ้ ว่าเป็นหนึ่งในทีมฆาตกรรม แต่ยังไม่ถูกออกหมายจับ (อ่านข่าว : คุมตัว "วศิน" ทำแผนจุดฆ่า "แอ๋ม" เปิดปากทุกขั้นตอนหั่นศพ)
31 พฤษภาคม-ตำรวจออกหมายจับผู้ต้องหารายที่ 5 คือ น.ส.แจ้ ซึ่งเป็นเพื่อนกับ น.ส.เปรี้ยว ตามคำซัดทอดของนายวศิน -สอบปากคำ น.ส.เบนซ์ แฟนของนายวศิน บอกไม่เกี่ยวฆ่าหั่นศพ ตอนเกิดเหตุอยู่กรุงเทพฯ แต่ยอมรับนำทรัพย์สินผู้ตายไปขายจริงตามที่ น.ส.เปรี้ยวสั่ง-ตำรวจประสานเมียนมาสอบร้านคาราโอเกะที่ น.ส.เปรี้ยว, น.ส.เอิร์น และ น.ส.แจ้ หลบหนีไปกบดาน แต่หายไปตั้งแต่ 28 พ.ค.แล้ว
 