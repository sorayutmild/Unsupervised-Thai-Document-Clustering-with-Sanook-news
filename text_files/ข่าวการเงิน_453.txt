สอนวิธีตรวจสอบเครดิตบูโร ผ่านแอปฯ บูโร โอเค รับรายงานทางอีเมลด้วยตนเองทันที
นายสุรพล โอภาสเสถียร ผู้จัดการใหญ่ เครดิตบูโร เปิดเผยว่า เครดิตบูโร ได้สร้างแพลตฟอร์มดิจิทัลใหม่ ให้สามารถเข้าถึงข้อมูลเครดิตของตนเองอย่างต่อเนื่อง เพื่อรองรับดิจิทัลไลฟ์สไตล์และตอบโจทย์สอดคล้องกับพฤติกรรมการใช้งานธุรกรรมออนไลน์ที่เติบโตและเปลี่ยนไปอย่างรวดเร็ว
ล่าสุดได้เพิ่มช่องทางบริการตรวจเครดิตบูโรออนไลน์ ผ่านแอปพลิเคชั่น “บูโร โอเค” รับรายงานทางอีเมลได้ทันที อำนวยความสะดวกให้เจ้าของข้อมูลในการเข้าถึงข้อมูลเครดิต และเครดิตสกอริ่งของตนเองได้เพิ่มมากขึ้นอย่างสะดวกและบ่อยครั้งขึ้น ทำให้ทราบประวัติทางการเงินของตนเองในฐานะที่เป็นเจ้าของข้อมูล ตรวจสอบความถูกต้องของข้อมูลเครดิตของตนเองเพื่อให้รู้เท่าทันภัยทางการเงินในรูปแบบต่างๆ สามารถวางแผนการเงินได้อย่างมีประสิทธิภาพมากยิ่งขึ้น ประวัติการชำระหนี้ และการเตรียมความพร้อมก่อนขอสินเชื่อต่างๆ จากสถาบันการเงิน รวมทั้งเครดิตสกอริ่งที่แสดงระดับคะแนนเป็นตัวชี้วัดความน่าจะเป็นในการชำระหนี้ ที่สำคัญยังมีบริการรายงานเครดิตบูโรแบบสรุปฟรี ที่หน้าแรกทันทีอีกด้วย
โดยในเฟสแรก เครดิตบูโร มีความจำเป็นที่ผู้ใช้บริการต้องลงทะเบียนยืนยันตัวตนครั้งแรกเพื่อขอใช้บริการได้ที่ศูนย์ตรวจเครดิตบูโรทุกแห่งในกรุงเทพฯ – ปทุมธานี เท่านั้น จึงอาจจะเกิดความไม่สะดวกสำหรับผู้ใช้บริการเท่าที่ควร เพราะเครดิตบูโรให้ความสำคัญความปลอดภัยของข้อมูลเครดิตขั้นสูงสุดของผู้ใช้บริการและเป็นการรู้เท่าทันภัยทางการเงินในรูปแบบต่างๆ ที่อาจเกิดขึ้นกับตนเองเอง โดยต้องใช้บัตรประชาชนของตนเองพร้อมถ่ายรูปผู้ใช้บริการ เจ้าหน้าที่จะทำการตรวจสอบเพื่อเปรียบเทียบกับภาพถ่ายในชิพบัตรประชาชนอย่างละเอียดให้ถูกต้องตามเงื่อนไขตามแนวทางของคณะกรรมการคุ้มครองข้อมูลเครดิตให้ดำเนินการจัดให้มีการวัดระดับความเข้มงวดของกระบวนการพิสูจน์ตัวตนที่กำหนดไว้
เมื่อลงทะเบียนตรวจเครดิตบูโร ครั้งแรกเรียบร้อยแล้ว แอปฯ บูโร โอเค ถือเป็นการยกระดับและเติมเต็มประสบการณ์ดิจิทัล (Digital Experience) ให้ผู้ใช้บริการสามารถทำธุรกรรมด้วยตนเองได้อย่างไร้รอยต่อและสะดวกสบายมากยิ่งขึ้น ลดข้อจำกัดเรื่องพื้นที่และระยะเวลาการให้บริการ นับว่าเป็นประโยชน์อย่างยิ่งต่อการอำนวยความสะดวกแก่ผู้ใช้บริการในสถานการณ์ปัจจุบัน
ขั้นตอนลงทะเบียนตรวจสอบเครดิตบูโร ผ่านแอปฯ บูโร โอเค มีดังนี้
ลงทะเบียนการใช้บริการครั้งแรก (คลิก) ได้ที่ศูนย์ตรวจเครดิตบูโรทุกแห่ง ใช้บัตรประชาชน หมายเลขโทรศัพท์มือถือ อีเมลของตนเอง และรับรายงานรูปแบบอิเล็กทรอนิกส์ (NCB e-Credit Report) ทางอีกเมลได้ทันที มีขั้นตอนดังนี้
1. ยื่นบัตรประชาชนของตนเอง และถ่ายรูปหน้าเพื่อพิสูจน์ตัวตน 2. ผู้ใช้บริการกรอกอีเมล และหมายเลขโทรศัพท์มือถือสำหรับรับรหัส OTP ตรวจสอบข้อมูลให้ถูกต้องพร้อมลงนามลงในใบคำขอ 3. ดาวน์โหลดแอป “บูโร โอเค” ในการใช้งานครั้งแรก ได้ทั้งระบบปฏิบัติการ Android และ iOS 4. เข้าแอปให้เลือก “สร้างบัญชีผู้ใช้งาน” ใส่หมายเลขบัตรประชาชน 13 หลัก อ่านเงื่อนไขและกดยอมรับ หลังจากนั้นให้ตรวจสอบอีเมล สร้างรหัสผ่าน 6 หลัก และกดตกลง 5. เข้าอีเมลของผู้ใช้บริการ กดยืนยันตัวตน (ภายใน 24 ชั่วโมง) 6. กลับมาแอป “บูโร โอเค” ให้เลือก “เข้าสู่ระบบ” ใส่รหัสผ่านที่สร้างไว้ แล้วจึงใช้บริการได้ทันที
นอกจากนี้ แอปฯ บูโร โอเค ยังมีบริการพิเศษที่หลากหลายและมีประโยชน์อื่นๆ อีก ได้แก่ รายงานเครดิตบูโรแบบสรุปของตนเองแสดงที่หน้าแรกทันที ประกอบด้วยจำนวนบัญชีสินเชื่อ วงเงินสินเชื่อรวม ยอดหนี้คงเหลือรวม ประเภทบัญชีสินเชื่อต่างๆ เช่น บัตรเครดิต สินเชื่อบุคคล บ้าน เช่าซื้อ และยอดหนี้คงเหลือแต่ละบัญชี, บริการบริหารสุขภาพเงินของตนเอง ช่วยคำนวณภาระหนี้ได้ง่าย ๆ โดยการกรอกรายได้ต่อเดือน ระบบก็จะคำนวณสัดส่วนจำนวนเงินคงเหลือ สัดส่วนภาระหนี้ และจำนวนภาระหนี้ต่อเดือนให้ทันที และบริการอื่นๆ ได้แก่ วิธีการอ่านรายงานข้อมูลเครดิต สรุปถาม-ตอบครบทุกประเด็นเรื่องเครดิตบูโร หรือจะติดตามข่าวสารเครดิตบูโร ระบบก็จะเชื่อมไปที่เว็บไซต์เครดิตบูโร
ส่วนผู้ใช้บริการที่อยู่ต่างจังหวัด ท่านยังสามารถใช้บริการในช่องทางอื่นๆ ที่หลากหลายทั่วประเทศ คลิกที่นี่
สำหรับรายละเอียดการตรวจสอบเครดิตบูโร ผ่านแอปฯ บูโร โอเค มีขั้นตอนอย่างไร ?
ผู้ใช้บริการดาวน์โหลดแอปฯ บูโร โอเค ได้ทั้งระบบ IOS และ Android จากนั้นสร้างบัญชีผู้ใช้งานก่อนเข้าระบบ

1. สร้างบัญชีผู้ใช้งาน2. กรอกบัตรประชาชนเพื่อยืนยันตัวตน3. ข้อตกลงและเงื่อนไขการใช้บริการ
 
4. กรอกอีเมลผู้ใช้งาน และสร้างรหัส PIN5. กด Activate ในอีเมล ภายใน 24 ชั่วโมง6. สามารถใช้งานได้กดเข้าสู่ระบบ
ขั้นตอนการตรวจเครดิตบูโร ผ่านแอปฯ บูโร โอเค 

1. กดเข้าสู่ระบบใส่ PIN2. ใส่ PIN3. หน้าแรก รายงานแบบสรุปกดตรวจเครดิตบูโร

4. เลือกประเภทรายงาน5. สรุปรายละเอียดการสั่งซื้อ กดยืนยัน และระบบส่งรหัส OTP ให้ทางโทรศัพท์มือถือ

6. ยืนยันคำสั่งซื้อใส่ OTP ยืนยันตัวตน7. เลือกรูปแบบชำระเงิน8. กรอกข้อมูลการชำระเงิน

10. 2C2P11. แสดงหลักฐานการสั่งซื้อ
บริการอื่นๆ ในแอปฯ บูโร โอเค 

1. บริการอื่นๆ2. สุขภาพการเงิน (คำนวณภาระหนี้)3. ข่าวสารกิจกรรมไปที่เว็บไซต์4. ประวัติการตรวจเครดิตบูโร

5. ตั้งค่าการใช้งาน6. ช่วยเหลือ (ถามมาตอบไป วิธีอ่านรายงาน)7. ติดต่อเรา
ขั้นตอนเปลี่ยนรหัสผ่าน ผ่านแอปฯ บูโร โอเค ทำยังไง ?

1. ตั้งค่าการใช้งาน2. กรอกรหัสผ่าน3. กรอกรหัสยืนยันกดตกลงเพื่อเปลี่ยนรหัสผ่าน4. กดรหัสผ่าน เพื่อเข้าระบบ
ลืมรหัสผ่าน ผ่านแอปฯ บูโร โอเค ทำอย่างไร ?

1. ลืมรหัสผ่าน2. กรอกอีเมลที่ลงทะเบียนไว้

3. กรอกรหัสยืนยันที่รับจากอีเมล4. กรอกรหัสผ่านใหม่ และกดตกลง5. กดรหัสผ่าน 6 หลัก เพื่อเข้าระบบ
ข้อมูลผู้ใช้งาน และการแก้ไข ผ่านแอปฯ บูโร โอเค

1. ข้อมูลของฉัน

2. แก้ไข Profile (แก้ไขเฉพาะที่อยู่)3. ยืนยัน OTP4. แก้ไขเรียบร้อย