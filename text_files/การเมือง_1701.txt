นายอนันต์ อัศวโภคิน ประธานกรรมการบริหาร บริษัท แลนด์ แอนด์ เฮ้าส์ จำกัด (มหาชน) กล่าวในงานสัมมนาประจำปี นสพ.ประชาชาติธุรกิจก้าวสู่ปีที่ 38 ถึงสถานการณ์การเมืองไทยว่า มีโอกาสเข้าไปในที่ชุมนุม เพราะกลุ่มผู้ชุมนุมทั้งสองฝ่าย เผอิญโชคดีฝั่งหนึ่งอยู่หน้าบ้าน อีกฝั่งอยู่หน้าหมู่บ้าน ได้ฟังการเมืองทั้งสองฝ่ายว่า ฝั่งหนึ่งพูดอย่างไร อีกฝั่งพูดอย่างไร ผมคิดว่าลงเอยยาก เท่าที่ได้ฟังด้วยตัวเอง ผมว่าหาข้อยุติไม่ได้หรือตรงกลางที่พอเจรจาและสรุปกันได้ คนไทยกันเองน่าจะจบกันได้ เพราะเราบอกมีพรหมวิหารสี่ ตอนนี้มีพรหมวิหารสองเท่านั้น
"เท่าที่ได้ฟังข้อมูลสองฝ่ายมีเหตุผลที่ดีทั้งสองฝ่ายแต่ไปด้วยกันไม่ได้แน่นอน อ.วีรพงษ์ (ดร.โกร่ง) บอกเมื่อครู่ว่าปฏิวัติไม่มี ม.7ไม่ได้ เลือกตั้งท่านบอกหนังเลือกเก่าฉายซ้ำอีก มีการชี้ผิด วนกลับมาอีกหนึ่งรอบ ท่านใช้คำที่เรียกว่าอุจจาระไม่สุด สู้ท้องเสียขี้ราดไปเลยดีกว่า อย่างนี้ยังออกจากบ้านปวดท้องตลอด"
นายอนันต์ กล่าวต่อว่า เป็นห่วงเรื่องเอ็นพีแอล สถานการณ์อย่างนี้มีทางเดียวที่แนะนำได้ ตนเองพยายามจะอ่านสื่อน้อยที่สุดเรื่องการเมือง เพราะเราต้องใช้ความคิดเรื่องการประกอบการธุรกิจ

ขอบคุณภาพจากทวิตเตอร์ @Nalinee_PLE 

บิ๊กบอสแลนด์แอนด์เฮ้าส์ โผล่ชุมนุมเสื้อแดงที่ถนนอักษะ???