เสี่ยเบนซ์เมาชน "รองตี๋" กับภรรยาเสียชีวิต เจรจายอมจ่าย 45 ล้านบาท เพื่อเยียวยาครอบครัวผู้เสียชีวิต
นายสมชาย อายุ 56 ปี พร้อม นายวีรวุฒิ บำรุงใจ ทนายความ และครอบครัว ของ พ.ต.ท.จตุพร งามสุวิชชากุล รอง ผกก.2 บก.ป., นางนุชนาถ ภรรยา และเจ้าหน้าที่บริษัทประกันภัย ของทั้ง 2 ฝ่ายเดินทางเข้าพบ พนักงานสอบสวน สน.ศาลาแดง เพื่อเจรจาไกล่เกลี่ย ค่าเสียหายและเงินเยียวยาครอบครัวผู้เสียชีวิต
นายวีรวุฒิ กล่าวว่า หลังจากเกิดเหตุทางครอบครัวนายสมชาย ยืนยันว่าจะชดใช้ค่าเสียหายทั้งหมด รวมทั้งค่าเลี้ยงดูบุตรสาวทั้ง 2 คน ของผู้เสียชีวิต วันนี้ครอบครัวของ พ.ต.ท.จตุพร และ นางนุชนาถ มาตกลงการชดใช้ค่าเสียหาย ซึ่งได้ข้อสรุปต่อหน้าพนักงานสอบสวนว่า นายสมชาย จะให้ดูแลค่าไร้อุปการะให้กับมารดาของ พ.ต.ท.จตุพร เป็นเงิน 2.5 ล้านบาท และให้ทางครอบครัวของนางนุชนาถ อีก 2.5 ล้านบาท ส่วนนี้ได้ลงบันทึกประจำวันต่อหน้าพนักงานสอบสวนไว้เป็นหลักฐานแล้ว
ส่วนลูกสาวทั้ง 2 คนนั้น จะมีการมอบเงินให้อีกจำนวนหนึ่ง โดย ลูกสาววัย 15 ปี และ ลูกสาววัย 12 ปี จะได้คนละ 15 ล้านบาท แต่เนื่องจากทั้งคู่เป็นเยาวชนยังไม่บรรลุนิติภาวะ จะต้องมีการยื่นเรื่องต่อศาลเยาวชนและครอบครัวกลาง ให้เป็นผู้กำหนดคนดูแลจัดการทรัพย์สินทั้งหมดของเด็กทั้งสองคน จนกว่าจะบรรลุนิติภาวะและจะโอนเงินให้ทันที จากนั้น จะกลับมาลงบันทึกประจำวันไว้เป็นหลักฐานอีกครั้ง
>> เสี่ยรถเบนซ์ทำธุรกิจอะไร? ถึงมีเงิน 45 ล้านบาท จ่ายเยียวยาครอบครัวรองตี๋
>> "เสี่ยเบนซ์หรู" ประกาศเลิกดื่มเหล้าตลอดชีวิต พร้อมดูแลลูกสาว 2 ของรอง ผกก.
>> เสี่ยซิ่งเบนซ์ชนเก๋ง รอง ผกก.กองปราบ ดับคู่เมีย พบค่าแอลกอฮอล์สูงปรี๊ด
>> "เสี่ยรถเบนซ์" โผล่รดน้ำศพ "รอง ผกก." กราบเสียใจ-ขออโหสิกรรม (มีคลิป)
>> ตำรวจยันข้อหา "เสี่ยรถเบนซ์" ฐานเจตนาฆ่าฯ ยังเป็นแค่ตัวเลือก