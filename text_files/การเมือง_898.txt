วันที่ 6 สิงหาคม จากกรณีที่มีกระเเสข่าวว่า นายธานัท ธนวัชรนนท์ หรือ ทอม ดันดี ผู้ต้องหาหมิ่นสถาบันเบื้องสูง ตามประมวลกฎหมายอาญา มาตรา 112 เเละถูกควบคุมตัวอยู่ที่เรือนจำพิเศษกรุงเทพฯ ได้ ผูกคอตาย ภายในห้องขัง ตั้งแต่เมื่อวานที่ผ่านมา
ล่าสุด นายสรสิทธิ์ จงเจริญ ผู้บัญชาการเรือนจำพิเศษกรุงเทพฯ เปิดเผยว่า เรื่องดังกล่าวเป็นเพียงแค่ข่าวลือ และตนได้ทราบเรื่องนี้ตั้งแต่เมื่อวานที่ผ่านมาเเล้ว จึงได้ให้เจ้าหน้าที่เรือนจำ เข้าไปตรวจสอบภายในห้องขัง ของนายทอม ดันดี ซึ่งอยู่ในแดนแรกรับ กับผู้ต้องขังซึ่งส่วนใหญ่เป็นผู้สูงวัยกว่า 20 คน พบว่า นายทอม ดันดี ได้ใช้ชีวิตตามปกติ เเละไม่มีอาการเครียดแต่อย่างพูดใด ยังพูดคุยกับเพื่อนอย่างร่าเริงกับผู้ต้องขังรายอื่นๆได้อย่างปกติ
ส่วนกรณีที่ผู้ต้องขังในเรือนจำ จะผูกคอตาย เป็นไปได้ยาก เนื่องจากทางเจ้าหน้าที่มีการจะดเวรยามเดินตรวจตราตลอด 24 ชั่วโมง พร้อมมอนิเตอร์ตรวจดูภาพจากกล้องวงจรปิดทุกจุดในเรือนจำ ซึ่งหากเกิดสิ่งผิดปกติเพียงเล็กน้อยก็จะมีเจ้าหน้าที่เข้าตรวจสอบทันที