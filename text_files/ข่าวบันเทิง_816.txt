แก๊ป ธนเวทย์ นักแสดงหนุ่มค่ายโพลีพลัสสละโสดแล้วกับ น้ำ รัตนิน เจ้าสาวนอกวงการ  
เป็นอีกหนึ่งนักแสดงหนุ่มค่ายโพลีพลัสที่ถือฤกษ์ดีในปีนี้สละโสด สำหรับ แก๊ป ธนเวทย์  กับเจ้าสาว น้ำ รัตนิน  สุพฤฒิพานิชย์ หลังคบหาดูใจมากว่า 13 ปีด้วยกัน เรียกว่าเป็นรักมาราธอนอีกหนึ่งคู่เลยทีเดียว
โดยในช่วงเช้าเป็นพิธีสวมแหวนหมั้นในบรรยากาศแบบจีน
และธีมงานฉลองมงคลสมรสของทั้งคู่ในช่วงเย็นเป็นแบบ "อีโค่ เปเปอร์ คราฟ" ต้องบอกว่าเก๋สุดๆ ภายในงานเต็มไปด้วยดอกไม้ซึ่งทำจากกระดาษและตกแต่งด้วยโทนสีน้ำเงิน ขาว โดยทั้งคู่ลงมือทำขึ้นมาเองใช้เวลากว่า 3 เดือนด้วยกัน 
ทั้งนี้ แก๊ป เจ้าบ่าวสุดหล่อได้เปิดใจว่า ประทับใจเจ้าสาวตรงที่ "น้ำ" เป็นผู้หญิงคิดบวก เรียบๆ เป็นมิตรกับสิ่งแวดล้อม ในโลกนี้มีดอกไม้หลายดอกนะครับ แต่มีดอกเดียวที่เหมาะสมกับเราก็คือเจ้าสาวคนนี้
เพราะหวานกันแบบนี้นี่เองถึงได้ประคองรักกันมากว่า 13 ปี ทีมข่าว Sanook! News ร่วมแสดงความยินดีด้วยนะจ๊ะ (ขอบคุณภาพจาก IG: gapthanavateclub,polypluspr)