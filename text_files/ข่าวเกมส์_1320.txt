 
 
หนึ่งในประกาศที่น่าสนใจที่สุดในการประชุม GDC 2013 ก็คงจะไม่พ้นเรื่องของเกมส์ Total War: Rome II ว่าจะมีเผ่าต่างๆ ที่เราจะพบเจอในโหมดเนื้อเรื่องทั้งหมดถึง 117 เผ่าเลยทีเดียว โดยเนื้อเรื่องจะเริ่มตั้งแต่ยุคแรกสุดของจักรวรรดิ์โรมันที่ผู้คนยังแยกกันเป็นเผ่าเล็กๆ ผู้เล่นจะได้รับเกียรติ์ในการสู้รบรวมเผ่าต่างๆ ตั้งแต่ต้น บนแมพที่แตกต่างกันถึง 183 แมพ จนกลายเป็นรัฐขนาดใหญ่มาสู้รบกันแบบใน Rome: Total War ภาคที่แล้ว เหมาะสำหรับผู้ที่ชื่นชอบความลึกและสมจริงของเนื้อเรื่อง โดยระบบการสร้างรัฐอาจจะเปลี่ยนจากเกมภาคที่แล้วไปบ้าง


 
นอกจากนั้น ผู้สร้างเกมยังการันตีว่าจะมียูนิตแบบต่างๆถึง 500 แบบในเกม มากกว่า Rome: Total War ถึง 5 เท่า มีเผ่าทั้งหมด 117 เผ่า นั่นก็หมายความว่าแต่ละเผ่าก็จะมียูนิตพิเศษเฉพาะของตน 2-3 ยูนิตแตกต่างกันออกไป บรรดาเกมเมอร์ต่างก็หวังว่ายูนิตเหล่านี้จะ "แตกต่าง" กันจริงๆ ไม่ใช่แค่เปลี่ยนชื่อหรือเปลี่ยนเครื่องแต่งกายให้ต่างกันเท่านั้น ยังไงเราคงต้องรอดูกันต่อไป

Rome II จะปล่อยออกมาให้ได้เล่นกันภายในปีนี้อย่างแน่นอน ที่มา: pcgamer.com
สนับสนุนเนื้อหา
โดย strongheee
