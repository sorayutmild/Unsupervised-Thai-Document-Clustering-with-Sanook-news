รำคาญหรือไม่สำหรับเบอร์โทรศัพท์ที่น่ารำคาญต่อให้ใช้ Apps บอกว่าเป็นเบอร์ของอะไรแล้วเขาก็โทรมา ซึ่งอยากจะ Block เบอร์แต่ไม่รู้ทำยังไง วันนี้ Sanook! Hitech มีวิธีจัดการกับเบอร์เหล่านั้นได้ง่ายๆ มาฝากกัน
www.istockphoto.com
เริ่มต้นสำหรับ iPhone ก่อน คุณสามารถจัดการกับเบอร์เหล่านั้นได้แค่เข้าไปที่ Phone > เลือกเบอร์จากประวัติการโทร (Recents) > กดปุ่ม i (Info)
 
เมื่อหน้าจอปรากฏไม่ว่าจะเป็นเบอร์ที่บันทึกไว้ด้วยวิธีไหน หรือ ไม่ได้บันทึก จะมีคำว่า Block this Caller หรือ บล็อก สายนี้ ซึ่งอยู่ล่างสุด > เมื่อกดแล้วจะมีคำว่า “Block Contact” ให้กด > จากนั้นข้อความ Block this caller จะเปลี่ยนเป็น Unblock this caller
 
ถ้าต้องการปลดแค่กดข้อความ Unblock this caller เท่านั้น
 
สำหรับ Android นั้นแม้ว่าจะมี User Interface (หน้าจอการใช้งาน) ที่มีความแตกต่างกัน แต่ก็สามารถกดได้คล้ายกันดังนี้

ให้เข้าไปที่ปุ่มโทร > กด Option หรือ 3 จุดด้านบน เลือกตั้งค่า (Setting) > บล็อกเบอร์  > จากนั้นกดเพิ่มหมายเลข และกดตกลง หรืิอ + 
สำหรับมือถือ Samsung รุ่นใหม่ๆ ตั้งแต่เวอร์ชั่น Android 7.0 ขึ้นมา หากมีเบอร์ที่ไม่ได้ระบุขึ้นมา ก็สามารถสั่งให้เครื่องบล็อกได้อัตโนมัติครับ
วิธีง่ายๆ แบบนี้ก็จะทำให้คุณไม่ต้องรับสายหรือเห็นเบอร์เหล่านี้ในประวัติการโทร แทนที่จะไปโทรบอกผู้ให้บริการให้วุ่นวาย ตั้งเองแบบนี้ก็ง่ายไม่น้อยครับ