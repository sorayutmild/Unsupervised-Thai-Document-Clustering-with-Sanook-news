หลวงปู่เอื้อม พระเกจิดังของภาคใต้ ทำนาย อภิสิทธิ์จะได้เป็นนายกฯอีกรอบ และพ้นข้อกล่าวหาในทุกๆคดี
ผู้สื่อข่าวรายงานว่า วานนี้ (16 ก.ย.) นายอภิสิทธิ์ เวชชาชีวะ หัวหน้าพรรคประชาธิปัตย์ เดินทางลงพื้นที่นครศรีธรรมราช เป็นประธานฝ่ายฆราวาสในพิธีมหาพุทธาภิเษกวัตถุมงคล หลวงปู่เอื้อม กตปุญโญ พระเถราจารย์แห่งภาคใต้ในวัย 108 ปี ที่วัดสุวรรณจัตตุพลปันนาราม หรือวัดบางเนียน หมู่ 4 ต.แม่เจ้าอยู่หัว อ.เชียรใหญ่ จ.นครศรีธรรมราช 
โดยระหว่างที่นายอภิสิทธิ์เข้ากราบนมัสการหลวงปู่เอื้อม กตปุญโญ เป็นพระเกจิชื่อดังของภาคใต้ ได้ปรารภกับบรรดาศิษยานุศิษย์ว่า ก่อนที่จะละสังขารอยากจะสร้างเจดีย์วัดบางเนียนให้แล้วเสร็จเสียก่อนและอยากพบนายอภิสิทธิ์ และได้ทำนายว่านายอภิสิทธิ์จะกลับมาเป็นนายกรัฐมนตรีอีกครั้ง และจะพ้นข้อกล่าวหาในทุกๆ คดี
ขอขอบคุณภาพจาก Abhisit Vejjajiva