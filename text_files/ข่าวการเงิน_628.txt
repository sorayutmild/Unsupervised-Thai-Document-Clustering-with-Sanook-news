ที่ประชุม ครม. เคาะจ่ายเงินเยียวยาประกันสังคมมาตรา 33 "นายจ้าง-ลูกจ้าง" พื้นที่แดงเข้ม 13 จังหวัดอีก 1 เดือน
นายธนกร วังบุญคงชนะ โฆษกประจำสำนักนายกรัฐมนตรี ระบุ ที่ประชุม ครม. อนุมัติการจ่ายเงินเยียวยาผู้ประกันตนมาตรา 33 ในพื้นที่สีแดงเข้ม 29 จังหวัด ใน 9 ประเภทกิจการที่ได้รับผลกระทบจากมาตรการคุมเข้มของรัฐโดยมีรายละเอียดดังนี้
การเพิ่มกรอบวงเงินเยียวยาผู้ประกันตนมาตรา 33 ในพื้นที่สีแดงเข้ม 29 จังหวัด จากเดิม 17,050 ล้านบาท ไปเป็น 17,912 ล้านบาท เนื่องจากมีนายจ้าง 18,900 ราย เป็นจำนวน 226,394 ราย และผู้ประกันตนมาตรา 33 เพิ่มขึ้นอีกกว่า 400,000 ราย รวมเป็นจำนวน 3,877,936 ราย เนื่องจากเป็นผลของการขยายเวลาให้นายจ้างในพื้นที่สีแดงเข้ม 3 จังหวัด และ 16 จังหวัดสามารถขึ้นทะเบียนประกันสังคมรายใหม่ได้ภายในวันที่ 24 ส.ค. 64
นอกจากนี้ ยังอนุมัติกรอบวงเงิน 16,103 ล้านบาท ช่วยเหลือนายจ้างและผู้ประกันตนมาตรา 33 ในพื้นที่สีแดงเข้ม 13 จังหวัดเพิ่มอีก 1 เดือน
โดยนายจ้างจำนวน 194,660 ราย จะได้รับเงินเยียวยาจำนวน 3,000 บาท ต่อหัวลูกจ้าง แต่ไม่เกิน 200 คน รวมวงเงิน 7,257 ล้านบาท ส่วนผู้ประกันตนมาตรา 33 จำนวนกว่า 3.5 ล้านคน จะได้รับเงินเยียวยาประกันสังคมคนละ 2,500 บาท รวมเป็นวงเงิน 8,846 ล้านบาท โดยจะเริ่มโอนเงินเยียวยาภายในเดือน ก.ย. นี้
นอกจากนี้ ที่ประชุม ครม. ได้มอบหมายให้กระทรวงคมนาคม จัดทำข้อเสนอโครงการช่วยเหลือเยียวยากลุ่มผู้ขับแท็กซี่ และกลุ่มมอเตอร์ไซค์รับจ้างที่ไม่สามารถสมัครเป็นผู้ประกันตนมาตรา 40 เนื่องจากอายุเกินคุณสมบัติที่กำหนดไว้ เพื่อให้ได้รับการช่วยเหลือที่ครอบคลุมด้วย
ข่าวเยียวยาประกันสังคม เพิ่มเติม

วิธีเช็กสิทธิประกันสังคมมาตรา 33 ผ่านเว็บไซต์ www.sso.go.th รับ 2,500 บาท
นายจ้าง ม.33 ยื่นขอรับเงินเยียวยาประกันสังคม 3,000 บาท ต่อลูกจ้าง 1 คน ต้องทำอะไรบ้าง
วิธีผูกพร้อมเพย์บัตรประชาชน ทุกธนาคาร เพื่อรับเงินเยียวยาประกันสังคม "ม.33-ม.39-ม.40"
เปิดตารางโอนเงินเยียวยาประกันสังคม ให้ผู้ประกันตน "ม.33-ม.39-ม.40" ของแต่ละธนาคาร
