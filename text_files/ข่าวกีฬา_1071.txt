"เจ" ชนาธิป สรงกระสินธ์ มิดฟิลด์ตัวเก่งทีมชาติไทย สังกัด ฮอกไกโด คอนซาโดเล่ ซัปโปโร่ สโมสรในเจลีก ญี่ปุ่น ให้สัมภาษณ์หลังเกมที่ต้นสังกัดเปิดบ้านแพ้ให้กับ โยโกฮาม่า เอฟ มารินอส 0-2 ในศึกเจลีก ญี่ปุ่น เมื่อเย็นวันพุธที่ 9 สิงหาคม ที่ผ่านมาโดยหลังจบเกม สื่อญี่ปุ่นได้เรียกเจ้าตัวมาเพื่อสอบถาม พร้อมกล่าวชื่นชมฟอร์มการเล่นของเจ้าตัวในเกมนี้ แต่ดาวเตะวัย 23 ปี กลับไม่รู้สึกยินดีกับฟอร์มการเล่น และยังมองว่าตัวเองมีความผิดพลาดอยู่ในการเล่น"ผมคิดว่าถ้าผมดีจริงก็น่าจะยิงประตู และทีมน่าจะเป็นฝ่ายชนะมากกว่า ดังนั้นผมจะพยายามพัฒนาตัวเอง เพราะทีมแพ้เราก็ต้องเสียใจ และอยากชนะไปด้วยกันกับทีม" ดาวเตะทีมชาติไทย กล่าว
