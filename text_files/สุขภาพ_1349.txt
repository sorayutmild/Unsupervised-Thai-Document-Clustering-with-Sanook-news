ทุกคนทราบดีว่าหัวใจเป็นอวัยวะที่เรียกได้ว่าสำคัญที่สุดในร่างกาย เพราะหากหัวใจหยุดทำงานเมื่อไร เราก็เสียชีวิตเมื่อนั้น ดังนั้นโรคที่เกี่ยวข้องกับหัวใจจึงมีความรุนแรง น่ากลัว และพร้อมคร่าชีวิตเราได้ทุกเมื่อ ไม่ต่างอะไรกับโรคกล้ามเนื้อหัวใจขาดเลือด ที่ Sanook! Health จะมาเตือนกันในวันนี้ค่ะ
 
โรคกล้ามเนื้อหัวใจขาดเลือดเกิดจากการที่หัวใจได้รับออกซิเจนไปหล่อเลี้ยงไม่เพียงพอ โดยอาจมีสาเหตุจากมีบางสิ่งบางอย่าง เช่น ลิ่มเลือด อุดตันหลอดเลือดหัวใจ หลอดเลือดหัวใจบีบเกร็งมากเกินไป หรือผู้ป่วยอาจเป็นโรคหลอดเลือดหัวใจตีบอยู่ก่อนแล้วก็ได้ นอกจากนี้หากหลอดเลือดหัวใจเคยมีแผลฉีกขาดมาก่อน อาจทำให้เกล็ดเลือกมาเกาะตัวกัน กระตุ้นการแข็งตัวของเลือด จนเกิดเป็นลิ่มเลือดมาอุดตันในเส้นเลือดได้เช่นกัน
อาการของโรคกล้ามเนื้อหัวใจขาดเลือดแน่นหน้าอก เหมือนมีอะไรทับ หรือบีบรัดหน้าอก อาจเกิดอาการเมื่อต้องใช้กำลังเยอะๆ เช่น ขณะออกกำลังกาย วิ่ง กระโดด เดินขึ้นบันได ยกของหนัก หรือเครียดจัด เหนื่อยหอบ หน้ามืด คลื่นไส้ หรือหมดสติ
ปัจจัยเสี่ยงต่อโรคกล้ามเนื้อหัวใจขาดเลือด1. อายุมาก โดยเฉพาะวัยทองขึ้นไป หรือ 65 ปีขึ้นไป2. เพศชายมีความเสี่ยงมากกว่าเพศหญิง3. กรรมพันธุ์ จากพ่อแม่ หรือปู่ย่าตายาย4. การสูบบุหรี่5. มีโรคความดันโลหิตสูง อาจทำให้หลอดเลือดหัวใจตีบและแข็ง ซึ่งเป็นปัจจัยเสี่ยงที่สุดของโรคกล้ามเนื้อหัวใจขาดเลือด6. อยู่ในภาวะไขมันในเลือดสูง อาจทำให้ไขมันอุดหลอดเลือด ทำให้กล้ามเนื้อหัวใจขาดเลือดได้7. รวมไปถึงโรคเบาหวาน โรคอ้วน8. ขาดการออกกำลังกาย9. รับประทานผักและผลไม้น้อย10. เครียด โกรธ โมโหบ่อยๆ ทำให้หลอดเลือดตีบเร็วขึ้น11. ดื่มสุรามากเกินไป12. ผู้ป่วยโรคซึมเศร้า
ใครที่กำลังมีพฤติกรรมเสี่ยงเหล่านี้ ขอให้หยุด แล้วหันมาออกกำลังกาย ทางอาหารที่มีประโยชน์กันนะคะ รับรองว่าโรคกล้ามเนื้อหัวใจขาดเลือดจะไม่เข้ามาย่ำกรายในชีวิตแน่นอน