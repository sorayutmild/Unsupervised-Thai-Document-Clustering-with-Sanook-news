เพิ่งเปิดตัวไปไม่ทันไรสำหรับรถยนต์ใหม่จากค่ายรถยนต์ฮอนด้า ที่งานนี้บิ๊กใหญ่ของค่ายถึงกับออกปากว่า ปีนี้ฮอนด้าจะกินรวบตลอดทุกไตรมาสทั้ง รถเล็กรถใหญ่ที่วางผัง-กำหนดการเตรียมเอาไว้ตลอดทั้งปีเป็นที่เรียบร้อยแล้ว 
งานนี้ดูเหมือนฮอนด้าจะจัดหนักจริงๆอย่างที่เราได้บอก และล่าสุดสำหรับใครที่ชอบรถซิตี้คาร์สไตล์ซีดาน ค่ายรถยนต์ยอดนิยมรายนี้ก็แนะนำรถรุ่นแต่งพิเศษ ที่ใช้ชื่อว่า Honda City Society มาเอาใจกัน

Honda City Society เป็นมุขเด็ดล่าสุดจากค่ายรถยนต์ Honda โดยบริษัท ฮอนด้า ออโตโมบิล (ประเทศไทย) จำกัด ที่ต้องการปรับโฉม Honda city ใหม่เอาใจคนเมืองที่ชอบรูปทรงโฉบเฉี่ยว ปราดเปรียว โดดเด่นด้วยสี บริลเลี่ยน ไวท์ เพิร์ล (ขาวมุก) ที่กำลังมาแรงก่อนสวมล้ออัลลอยขอบ 15 นิ้ว ลายใหม่ และจัดการแปะโลโก้ Society ไว้ที่ยั่นท้ายเพื่อเพิ่มความพิเศษ
รูปทรงที่โดดเด่นปราดเปรียวยังคงมาพร้อมหัวใจ I-Vtec ที่ให้พละกำลังสูงสุดถึง 120 แรงม้า ตอบสนองการขับขี่ที่คล่องตัวยิ่งขึ้นกับระบบเกียร์อัตโนมัติ 5 สปีด และรองรับการเติมน้ำมันแก๊สโซฮอลล์ E20 ด้วย

ภายในห้องโดยสาร honda city Society เน้นการตบแต่งเพิ่มความสปอร์ตและความสะดวกสบายในการใช้งานยิ่งขึ้น เริ่มตั้งแต่ไฟตบแต่งแบบ LED ที่คอนโซล ก่อนลงตัวด้วยเบาะคนขับสามารถปรับสูงต่ำได้ตามต้องการที่มาพร้อมช่องเก็บใต้เบาะด้านหลัง แล้วเติมระบบเครื่องเสียงให้ขยับกันยามเดินทางที่ขับผ่านระบบ Advance Audio ที่มาพร้อมช่องต่อ ipod และ USB ได้ตามความต้องการ

เรื่องความปลอดภัยก็สบายใจได้ เพราะฮอนด้า จัดมาให้เต็มที่แน่นเอี๊ยด โดยเฉพาะอย่างยิ่งระบบเบรค ABS และ EBD เป็นมาตรฐานใหม่ในรถรุ่นนี้ พร้อมช่วยเสริมการเบรค BA ให้หยุดได้นิ่งมั่นใจมากยิ่งขึ้น
Honda city Socity มีวางจำหน่าย 2 รุ่น  คือ รุ่น V A/T (SRS) ราคาจำหน่าย 661,800 บาท และรุ่น V A/T ราคาจำหน่ายที่ 636,800 บาท ใครสนใจก็ไปดูได้ที่โชว์รูมฮอนด้าใกล้บ้านท่านทั่วประเทศเลย 

ราคาจำหน่าย honda City Socity 
 
รุ่น V A/T (SRS)  ราคา 661,800 บาท
รุ่น V A/T             ราคา 636,800 บาท

Sanook! Auto Comment 
 
นี่เป็นรถรุ่นพิเศษที่อาจจะถูกใจใครหลายๆคน โดยเฉพาะ อย่างยิ่ง เมื่อ คุณกำลังมองหารถสีขาว อินเทรนด์ที่หลายคนชอบมากๆ ถึงมากที่สุด โดยเฉพาะสาวๆ งานนี้สิ่งที่ออนด้า ออกมาเอาใจคือ สีขาวมุกที่สามารถตอบสนองความต้องการของใครหลายคนได้ ส่วนออพชั่นอื่นๆนั้น ถือเป็นของแถมที่น่าสนใจแต่ไม่มากเท่าน้อง ความขาว อวบ ของ Honda City Socirty
 
 