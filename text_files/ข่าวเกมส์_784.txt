เริ่มไปไกลขึ้นเรื่อยๆ แล้วสำหรับสุดยอดเกมระดับตำนานที่กลับมาในรูปแบบเกมมือถือที่พึ่งเปิดตัวเซิร์ฟเวอร์ SEA ไปได้ 1 เดือนเท่านั้นด้วยพลังแห่งเกมเมอร์ไทยทำให้รู้เลยว่ารักเกมซีรี่ส์ Ragnarok มากแค่ไหนเพราะเกมมือถืออย่าง Ragnarok M: Eternal Love ก็ได้รับความนิยมอย่างต่อเนื่องตั้งแต่วันแรกที่เปิดจนถึงปัจจุบันซึ่งถ้าใครเป็นแฟน RO มาตั้งแต่ยุคแรกๆ ก็คงทราบถึงความสนุกและความมันส์ที่เป็นความรู้สึกแบบคลาสสิกที่หาเล่นได้ยากมากในปัจจุบัน แต่นอกเหนือจากนั้นตัวเกม RO มันสามารถทำอย่างอื่นนอกจากการเล่นเกมเพื่อความสนุกอย่างเดียว ก็คือการสร้างรายได้จากการเล่นเกมนั่นเอง ซึ่งมันมีมาตั้งแต่ยุคสมัยก่อนแล้วและตอนนี้มันกำลังจะมีบทความสำคัญภายในเกม Ragnarok M: Eternal Love อยู่ตอนนี้

ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็มเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มาตีตลาดในประเทศไทย แล้วครั้งนี้มาในรูปแบบมือถือทำให้เหล่าแฟนคลับเกมเมอร์ๆ หลายคนต่างดีอกดีใจกันเพราะได้สัมผัสเกมที่แสนคิดถึงในรูปแบบเกมโทรศัพท์มือถือในชื่อเกมว่า Ragnarok M: Eternal Love แล้วตอนนี้ก็เปิดตัวจะครบหนึ่งเดือนเป็นที่เรียบร้อยแล้ว แต่คนก็ยังเยอะแน่นเซิร์ฟเวอร์กันอยู่ดี

โดยวันนี้เราจะมาพูดถึงการที่เกมอย่าง Ragnarok M: Eternal Love ตอนนี้กลายเป็นสิ่งที่เรียกว่าธุรกิจไปแล้ว แท้ที่จริงแล้วคงปฏิเสธไม่ได้ว่าการซื้อขาย ไอเทม เงินภายในเกม หรือสิ่งของต่างๆ มาเป็นเงินจริงก็มีมาตั้งแต่สมัยก่อนแล้ว และก็ยังคงอยู่มาจนถึงปัจจุบันไม่ก็ไม่แปลกที่เมื่อมีเกมมือถืออย่าง Ragnarok Mobile มาเปิดให้บริการในประเทศไทย ซึ่งเป็นประเทศที่มีฐานแฟนเกม Ragnarok อยู่เยอะมากกตั้งแต่อดีตจนถึงเกมเมอร์รุ่นใหม่ ดังนั้นเมื่อจำนวนผู้เล่นเยอะ ความต้องการในตลาดก็จะเพิ่มมากขึ้นเป็นเงาตามตัวถือว่าเป็นเรื่องปกติ ด้วยปัจจัยในการเล่นของเกมเมอร์แต่ละคนต่างกัน บางคนก็มีเวลาเล่นเยอะจึงเติมเงินน้อยเอาเฉพาะที่จำเป็น หรือบางคนไม่มีเวลาเล่นแต่รวยก็อยากจะเปย์ แล้วกลุ่มคนประเภทสุดท้ายเป็นประเภทที่ส่งผลกับตัวเกมโดยตรงก็คือ กลุ่มเกมเมอร์ที่เล่นอย่างจริงจังหวังขึ้นเป็นอันดับต้นๆ ของเกม คนกลุ่มนี้จะทุ่มทั้งเงินและเวลา ให้กับเกมที่พวกเขาชื่นชอบ

แต่อย่างว่าคนเรามีดวงหรือโชคที่แตกต่างกันออกไป เพราะเกมเมอร์กลุ่มที่จริงจังหวังที่ตัวเองจะโดดเด่นแล้วเก่งกว่าคนอื่นๆ ก็ต้องการไอเทมที่โหดทรัพยากรคุณภาพดีๆ แต่สิ่งของเหล่านั้นถ้าใช้เวลาในการหาแล้วไม่เป็นอย่างหวัง เงินถือว่าเป็นทางออกสุดท้าย เมื่อมีคนว่าเงินมาเกี่ยวข้องก็ต้องมี พ่อค้า แม่ค้า เกิดขึ้นตามมาดังนั้นเราจะเห็น การประกาศขาย M (เงินภายใน) ที่ปกติระบบของเกมก็จะมีขายอยู่แล้วแต่มันแพงมากจนผู้เล่นหันมามองการซื้อ M กับผู้เล่นด้วยกันเองจะได้ถูกกว่าที่ตัวเกมนำเสนอ ดังนั้นผู้เล่นที่หวังจะรวยในทางการขาย M ก็ต้องมีแหล่งฟาร์มไอเทมไว้สำหรับหาเงินเยอะๆ เพื่อมาสร้างรายได้ให้กับตัวเองดังนั้นพ่อค้าแต่ละคนก็จะมีวิธีหาเงินที่แตกต่างกันออกไป จนทำให้บางครั้งการมีพ่อค้าเจ้าอื่นๆ ออกมาเปิดเผยวิธีหาเงินให้กับผู้เล่นอื่นให้รู้ก็จะเกิด ดราม่าขึ้นมาได้ผมเชื่อว่าแฟนเกมหลายๆ คนก็คงเข้าใจว่าผมกำลังสื่อถึงเรื่องอะไรดังนั้นจะไม่ข้อพูดถึงรายละเอียดละกัน

ดังนั้นแล้วผู้เล่นที่มีทักษะหรือความรู้จากการเล่นเซิร์ฟเวอร์นอกก็จะนำผลประโยชน์ตรงนี้มาสร้างรายได้ให้กับตนเองจนทำให้เกม ROM ทุกวันนี้มีคำว่า ธุรกิจมาเกี่ยวของด้วยแล้วบอกเลยว่าเป็นจำนวนเงินที่ไม่น้อยเลยทีเดียว เพราะบางครั้งมีผู้เล่นบางคนที่ดวงดีได้ไอเทมสุดแรร์อย่างการ์ดบอสต่างๆ มาก็สามารถมาสร้างเงินจำนวนมากได้ยกตัวอย่างเช่น Goblin Leader Card จบประมูล 900,000 บาท หรือการ์ดโกสที่ก่อนหน้านี้ก็ได้ขายไปจำนวนหลายแสน แบบนี้ก็ไม่แปลกที่มีเกมเมอร์หลายๆ คนที่หวังจะสร้างรายได้จากการเล่นเกมซึ่งเป็นหนทางหนึ่งที่จะสามารถตอบสนองทั้งความสนุกและหาเงินไปในตัว ส่วนตัวจึงทำให้ผมคิดว่ามันก็เป็นเรื่องที่เป็นธรรมชาติของการเล่นเกมในปัจจุบัน แต่บางครั้งมันก็อาจจะมีเรื่องผิดปกติที่มาเกี่ยวข้องจนทำให้มองแล้วดูไม่ดีเท่านั้นเอง
PS: จริงๆแล้วกลุ่มคนที่เล่นเกมเพื่อหาเงิน ก็มีมานานแล้วตั้งแต่ RO เก่า แต่พอ ROM เปิดยิ่งเป็นธุรกิจกันมาก แม้ว่าตัวเกมจะพยายามทำระบบห้ามการเทรดหรือแลกเปลี่ยนก็ตาม