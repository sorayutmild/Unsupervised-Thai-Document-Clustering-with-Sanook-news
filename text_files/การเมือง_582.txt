นายชลน่าน ศรีแก้ว ส.ส. จ.น่าน พรรคเพื่อไทย โพสต์ข้อความลงทวิตเตอร์วันนี้ (7 มิ.ย.) ว่า กล่าวถึงสุภาษิตคำพังเพยว่า "คำพังเพย... ปล้นเสร็จ มักจะฆ่ากันเอง เป็นจริงหรือนี่?" 
การโพสต์มีการอ้างอิงโพสต์ทวิตเตอร์ของชาวเน็ตรายหนึ่งมาอีกที ซึ่งโพสต์ต้นทางมีเนื้อหาวิจารณ์การต่อรองตำแหน่งในกระทรวงต่างๆ ว่า คำสัญญาอาจเป็นเพียงลมปากเมื่ออีกฝ่ายหมดประโยชน์ก็ได้
"ความอยากได้อยากมีในอำนาจ เป็นไงล่ะพวกมึง อย่าคิดว่าตัวเองมีอำนาจต่อรองและอย่าคิดว่าโจรมันจะไม่ตระบัดสัตย์ 'มันคงคิดว่าขนาดประชาชนที่เป็นฐานเสียงของพวกมึงมึงยังทรยศได้' มึงจำไว้นะว่าเค้ารับปากมึงไดัสารพัด เค้า_อแห_เพียงให้ได้ ส.ส. ครบตามจำนวนที่ต้องการ แค่รับปากลมๆแล้งๆ" 

ทั้งนี้นายชลน่าน ศรีแก้ว เป็นตัวแทนของประชาชนใน อ.เวียงสา อ.นาน้อย อ.นาหมื่น อ.แม่จริม อ.บ้านหลวง และ อ.สันติสุข จ.น่าน ทั้งยัง ส.ส. ที่มีบทบาทโดดเด่นในสภาผู้แทนราษฎรอย่างมาก และได้รับการจับตามองจากผู้ใช้อินเทอร์เน็ตด้วยบุคลิกที่มั่นใจ ส่วนเมื่อไม่นานมานี้ นายชลน่านเพิ่งเปิดบัญชีทวิตเตอร์ โดยทันทีที่เปิด มีผู้ติดตามเป็นจำนวนมาก
>> ชลน่าน ศรีแก้ว ส.ส.เพื่อไทย มีทวิตเตอร์แล้ว! โพสต์ขอบคุณ เตรียมจัดเต็มรับน้องลุงตู่