เพื่อเสริมชะตา พยากรณ์ดวง เดือนมีนาคม ปี 2560 ผลมาจากการเปลี่ยนแปลงของดวงดาวสำคัญหลายดวง แต่เชื่อว่าหากใครได้อ่าน เสริมชะตาพยากรณ์ดวง และปฏิบัติตามคำแนะนำของ อาจารย์ช้าง-ทศพร ศรีตุลา ก็จะสามารถก้าวผ่านอุปสรรคปัญหา อีกทั้งยังมีชีวิตที่ประสบความสำเร็จราบรื่น และเจริญก้าวหน้ามากยิ่งขึ้นได้ และเป็นคู่มือ เป็นแผนที่ที่ดีที่จะทำให้คุณสามารถเตรียมรับมือกับการเปลี่ยนแปลงของดวงดาว วางแผนชีวิตตามคำแนะนำกันค่ะ

 
ชะตาพยากรณ์ดวง ประจำเดือนมีนาคม ปี 2560 มีดังต่อไปนี้
 
ราศีเมษ ( 14 เมษายน – 14 พฤษภาคม )
เดือนมีนาคมเป็นไฮไลต์ที่ต้องเตือน เพราะเป็นเดือนแห่งความแรง ต้องระมัดระวังอุบัติเหตุ การผ่าตัด เจ็บตัว โรคภัยไข้เจ็บที่เกี่ยวกับบริเวณศีรษะ หกล้มศีรษะกระแทกพื้นหรือมีของหล่นใส่ศีรษะ หากคุณต้องขับรถเดินทางก็ควร ใช้สติมากยิ่งขึ้น ถ้าง่วง เมา ก็อย่าไปขับ เพราะราศีเมษมีเกณฑ์ผ่าตัดค่อนข้างแรงในช่วงนี้เรื่องที่ต้องเตือนอีกอย่างคือเรื่องการทำงาน เพราะเมื่อดวงดาวแรงก็อาจจะเกิดความขัดแย้งขึ้นได้ คุณอาจจะ ทะเลาะกับเพื่อนร่วมงาน หุ้นส่วน รวมไปถึงทะเลาะกับแฟนด้วย เนื่องจากปัญหาความรักในเดือนนี้ยังไม่ดีขึ้นเท่าไหร่ ดังนั้นช่วงนี้ถ้าเปลี่ยนที่ตัวคุณไม่ได้ก็พยายามบอกให้คนรอบข้างเข้าใจว่าเดือนนี้เป็นเดือนที่ดวงของคุณแรงพยายามอย่ามาอยู่ใกล้มาก
แนะนำให้ชาวราศีเมษสวดมนต์ นั่งสมาธิ แต่บางคนอาจจะทำไม่ได้ เพราะคุณเป็นราศีที่อยู่ไม่นิ่ง ก็หาโอกาสไปอยู่ในสถานที่สงบ เพื่อทำจิตใจให้มีสติมีสมาธิมากยิ่งขึ้นหรือถ้าจะให้ดีมาก ๆ แนะนำให้หาโอกาสไปแก้เคล็ดทำบุญที่เกี่ยวข้องกับความเจ็บป่วย เช่น บริจาคโลงศพ ทำบุญกับโรงพยาบาลสงฆ์ เพื่อให้ความทุกข์ที่เกี่ยวกับความเจ็บป่วยนั้นไม่เกิดขึ้นกับตัวคุณ หรืออาจจะไปตรวจสุขภาพ บริจาคเลือด ทำฟัน เรียกว่าเป็นการหาเรื่องเจ็บตัวเอง ในเดือนนี้ เพื่อให้เรื่องแรง ๆ เรื่องอื่นไม่ต้องเกิดขึ้น แต่ต้องรีบทำตั้งแต่ต้นเดือน เพราะดาวแรงตั้งแต่วันที่ 1 มีนาคม ดังนั้นเดือนมีนาคมจัดว่าเป็นเดือนที่ต้องดูแลเอาใจใส่ดวงชะตาให้มากเป็นพิเศษ อาจจะเกิดเหตุการณ์ไม่คาดฝัน จนทำให้ชาวราศีเมษมีปัญหาตามมาได้
 
ราศีพฤษภ ( 15 พฤษภาคม – 14 มิถุนายน )
เดือนมีนาคมนั้นเป็นเดือนที่จังหวะดวงดาวค่อยๆ คลี่คลายไปในทิศทางที่เป็นบวก ดวงดาวตัวช่วยส่งผลดีมากยิ่งขึ้น โดยส่งผลในลักษณะการลงทุน การค้าขายการขยับขยายหรือทำอะไรเพิ่มเติม ราศีพฤษภเป็นราศีที่มีผู้หลักผู้ใหญ่คอยให้คำแนะนำช่วยเหลือหรือแม้กระทั่งได้รับความช่วยเหลือจากทีมงานเพื่อนร่วมงาน ถือว่าเป็นสิ่งที่ดี ดวงดาวในระยะนี้บริวารจะทำให้เกิดข่าวดีสำหรับการทำงานของคุณสำหรับคนที่เป็นเจ้าของร้านอาจจะมีสินค้าตัวใหม่เข้ามา ซึ่งทำให้เกิดการค้าขายที่คึกคักและมีรายได้เข้ามามากยิ่งขึ้น ดังนั้นช่วงเดือนมีนาคมนี้อย่าอยู่นิ่งพยายามออกไปติดต่อธุรกิจการค้าเยอะ ๆ เพราะจะส่งผลทำให้เกิดความเจริญก้าวหน้าในการทำงานที่มากยิ่งขึ้นได้
ส่วนเรื่องความรักยังเป็นผลดีอย่างต่อเนื่องคุณมีโอกาสและจังหวะเรื่องความรัก การสละโสดคนที่เคยมีปัญหากันอาจจะกลับมาคืนดีกันได้ในช่วงนี้ข้อควรระวังในเดือนนี้คือศัตรูในที่ลับหรือคนที่คอยกลั่นแกล้งแบบไม่เปิดเผย ต้องระมัดระวังพยายามหลีกเลี่ยงการสร้างศัตรู โดยเฉพาะทางคำพูด บางอย่างที่คุณพูดออกไปโดยไม่คิดอาจจะทำให้กลายเป็นปัญหาตามมาได้
 
ราศีเมถุน ( 15 มิถุนายน – 16 กรกฎาคม )
เดือนมีนาคมเป็นเดือนที่ดวงดาวเริ่มมีความวุ่นวายเข้ามา เพราะว่ามีการโคจรผิดปกติของดาวเสาร์ในระยะสั้น ๆ ซึ่งส่งผลต่อดวงของคุณ สิ่งที่ต้องระมัดระวังอันดับ แรกคือเรื่องสุขภาพ อุบัติเหตุ ทั้งของตัวคุณเองและ คนใกล้ชิด ต้องหลีกเลี่ยงกิจกรรมโลดโผน มีความเสี่ยง เช่น ปีนเขา ดำน้ำ กระโดดจากที่สูง กีฬาแนวเอกซ์ตรีมทั้งหลาย เพราะจะมีปัญหาได้ง่าย คุณต้องระมัดระวังปัญหาสุขภาพโรคภัยไข้เจ็บที่เกี่ยวข้องกับกล้ามเนื้อ กระดูก อาจต้องเสียเงิน ค่าหมอค่ารักษาพยาบาลในช่วงนี้ ดังนั้นการทำบุญ ที่เกี่ยวข้องกับโรงพยาบาลจะช่วยแก้เคล็ดดวงคุณได้เป็นอย่างดี เรื่องการทำงาน เดือนนี้ต้องพยายามอย่าไป แก้ปัญหาแทนคนอื่นมาก
โดยเฉพาะเรื่องการเงิน อาจจะมีปัญหาถูกเบี้ยวถูกโกง การไปเซ็นรับรองหรือเซ็นค้ำประกันให้กับใครอาจเป็นความเดือดร้อนที่กลับมาถึงตัวเราได้ นอกจากนี้ยังจะเป็นเดือนที่ความเครียดและแรงกดดันเกิดขึ้นกับชาวราศีเมถุนค่อนข้างเยอะ ดังนั้นต้องหาสิ่งที่ทำให้จิตใจสงบและสบายใจ นั่นคือการสวดมนต์ ซึ่งมีคำแนะนำเกี่ยวกับการสวดมนต์ให้ไว้ท้ายเล่มแล้ว ขอให้คุณลองสวดก่อนนอนหรือก่อนออกจากบ้าน เพื่อสร้างสติให้กับตัวเอง
 ราศีกรกฎ ( 17 กรกฎาคม – 16 สิงหาคม )
เดือนนี้จัดว่าเป็นเดือนที่จังหวะดวงดาวอยู่ในเกณฑ์ที่ดี ความวุ่นวายลดน้อยลง ความก้าวหน้าของชีวิตมีเข้ามามากขึ้น จังหวะดวงเรื่องตำแหน่ง ความมั่นคงในชีวิตจะดี ในเดือนนี้จังหวะราศีกรกฎเหมาะกับเรื่องงานขาย การเจรจาพบปะผู้คน การตลาดการนำเสนอจะส่งผลดี หรือแม้กระทั่งการสมัครงานและเริ่มต้นงานใหม่ คุณจะได้รับความเมตตาหรือได้ทำงานในสิ่งที่รัก ชอบ และถนัดมากยิ่งขึ้น แถมในเดือนนี้ยังเป็นเดือนที่มีโอกาสเรื่องความลงตัวด้านการศึกษา การเรียนต่อด้วย เช่นเดียวกันข้อควรระวังมีแค่เรื่องเดียวคือ ความขัดแย้งในที่ทำงาน บางครั้งคนในที่ทำงานหรือในร้านค้าของคุณอาจแบ่งฝักแบ่งฝ่าย แบ่งพรรคแบ่งพวกทำให้เกิดปัญหาในการทำงานได้ง่าย
หรือบางครั้งคุณอาจต้องเลือกว่าจะอยู่ฝ่ายไหน ให้คุณพยายามทำตัวให้เหมาะสม เป็นกลางไว้จะดีที่สุดส่วนเรื่องความรักนั้นยังสามารถพัฒนาความสัมพันธ์ไปได้อย่างตลอดรอดฝั่ง แถมเดือนนี้เป็นเดือนที่ชาวราศีกรกฎมีเสน่ห์มากยิ่งขึ้น มีโอกาสในการเริ่มต้นความรักครั้งใหม่ ๆ หรือแม้กระทั่งคู่ที่มีปัญหากันก็อาจจะกลับมาพูดคุยคืนดีกันจังหวะดวงเดือนมีนาคมถือว่าเป็นเดือนที่ดีมาก ๆ เดือนหนึ่งเลยทีเดียว
 
ราศีสิงห์ ( 17 สิงหาคม – 16 กันยายน )
เดือนมีนาคมจัดว่าเป็นเดือนที่การทำงานของชาวราศีสิงห์ก้าวหน้ามากยิ่งขึ้น แต่ต้องระมัดระวังให้ดีเพราะความก้าวหน้าแบบนี้มักจะตามมาด้วยการถูกอิจฉา กลั่นแกล้งใส่ร้าย หรือบางคนอาจจะมีปัญหากับผู้หลักผู้ใหญ่ในการทำงาน ดังนั้นคุณต้องลดความเป็นตัวตนลงบ้าง พยายามตั้งใจรับฟังข้อมูลข่าวสาร คำแนะนำ หรือคำติบางอย่าง เพื่อที่จะได้ไม่เกิดปัญหาตามมาอีกหนึ่งเรื่องที่เป็นประเด็นคือ เรื่องการเงินเดือนมีนาคมเป็นเดือนที่เสียสตางค์เยอะ มีรายจ่ายจร รายจ่ายพิเศษเข้ามามาก ดังนั้นขอให้ระมัดระวังคุณอาจจะเสียทรัพย์ในแบบที่ตั้งใจและไม่ตั้งใจมีโอกาสของหาย ถูกลักขโมย ถูกจี้ปล้น ดังนั้นต้องดูแลให้มากยิ่งขึ้นด้วย
นอกจากนี้คุณต้องระมัดระวังเรื่องอุบัติเหตุในการขับรถ การเดินทาง อาจต้องใช้สติและความรอบคอบมากขึ้น หรืออาจจะเอารถไปตรวจซ่อม ตรวจเช็กเพื่อเป็นการแก้เคล็ดไปในตัวส่วนเรื่องความรักยังไม่ค่อยลงตัวเท่าไหร่นักเดือนนี้อาจจะเป็นจุดเริ่มต้นของปัญหาความรักได้คนที่มีครอบครัวอยู่แล้ว ให้พยายามหลีกเลี่ยงปัจจัยที่ทำให้มีความเสี่ยง ระมัดระวังคำพูดคำจาให้มากยิ่งขึ้น สิ่งสำคัญคือ ต้องแบ่งเวลาให้กัน หากหาโอกาสชวนกันไปไหว้พระทำบุญได้ก็จะเป็นสิ่งที่ดี
ราศีกันย์ ( 17 กันยายน – 17 ตุลาคม )
ช่วงเดือนมีนาคมเป็นเดือนที่ ดวงดาวมีพลังเรื่องการทำงานมาก โอกาสแห่งความก้าวหน้า ชื่อเสียง และความสำเร็จมีเข้ามาเยอะ คุณจะได้รับการชักชวน ชักจูงให้เปลี่ยนงาน ย้ายงาน หรือเริ่มต้นสิ่งใหม่ ๆ ในที่เดิม ก็สามารถทำได้เพราะเป็นจังหวะดวงที่ดี หรือแม้กระทั่งใครที่เป็นเจ้าของกิจการร้านค้า ช่วงเดือนนี้กิจการของคุณจะมีความคึกคักมากเป็นพิเศษ มีโอกาสเรื่องรายได้และเป็นช่วงเวลาทำเงินทำทองมากยิ่งขึ้นด้วย เน้นเป็นพิเศษคือ งานเจรจาสื่อสาร งานขาย นายหน้า ตัวแทน การตลาด จะส่งผลดีเป็นอย่างมาก
ดังนั้นพยายามวางแผนให้ดี รับรองว่าหากคุณใช้ฝีมือความสามารถตัวเองควบคู่ไปกับดวงจะทำให้เดือนนี้เป็นเดือนแห่งความสำเร็จอย่างแน่นอนข้อระมัดระวังสำหรับเดือนนี้คือ แม้ช่วงนี้คุณอาจจะดวงดีก็จริง แต่ก็ไม่ได้หมายความว่าจะสบาย ได้นั่ง ๆ นอน ๆ กลับกัน จังหวะดวงดาวแบบนี้จะทำให้คุณเหนื่อยและมีเวลาพักผ่อนน้อย แต่นั่นก็หมายความว่าจะมีความสำเร็จเข้ามามากยิ่งขึ้น
 
ราศีตุลย์ ( 18 ตุลาคม – 16 พฤศจิกายน )
เดือนมีนาคมเป็นเดือนที่ดวงดาวแรง เพราะถือว่าตัวช่วยลดน้อยลง แถมมีความแรงของดวงดาวที่เกี่ยวข้องกับอุบัติเหตุ การเจ็บป่วย และการผ่าตัดเข้ามาอีก ดังนั้นเดือนนี้เป็นเดือนที่ต้องระมัดระวังและมีสติให้มากยิ่งขึ้น ขอให้ดูแลสุขภาพให้มากเป็นพิเศษราศีตุลเป็นราศีที่เจออิทธิพลของดาวมฤตยูตั้งแต่ปี 2559 ซึ่งดาวดวงนี้ยังคงอยู่และจะแรงมากเป็นพิเศษในช่วงเดือนนี้ ดังนั้นต้องระมัดระวัง คุณควรหาโอกาสไปบริจาคโลหิต ตรวจเช็กร่างกาย เจาะเลือด ทำฟัน เรียกได้ว่าเป็นการหาเรื่องเจ็บตัวด้วยตัวเอง และรีบหาโอกาสทำบุญที่เกี่ยวข้องกับการเจ็บป่วย เช่น โรงพยาบาล มูลนิธิ หรือโลงศพให้เรียบร้อยตั้งแต่ต้นเดือนมีนาคม
เพื่อทำให้เรื่องร้ายกลายเป็นดีและผ่อนเรื่องหนักให้เบาลงได้ส่วนเรื่องงานและเรื่องส่วนตัวอื่น ๆ ก็ต้องระมัดระวังเช่นกัน เพราะอิทธิพลจากดวงดาวส่งผลให้คุณหงุดหงิด โมโห ใจร้อน อารมณ์เสียง่าย คุณอาจจะตัดสินใจอะไรด้วยอารมณ์ชั่ววูบ ซึ่งไม่ใช่เรื่องดีอย่างแน่นอน โดยเฉพาะกับการทำงาน คุณอาจจะมีปัญหา มีความขัดแย้ง มีเรื่องโต้เถียงถึงขั้นแตกหักกับเพื่อนร่วมงานและเจ้านาย บางคนถึงขั้นอยากไปเริ่มต้นงานใหม่เลยก็มี แต่ขอให้ใจเย็น ๆ เพราะว่าดวงดาวในเดือนแบบนี้เป็นเดือนที่ไม่เหมาะสำหรับตัดสินใจอะไรที่สำคัญ หรือถ้าจำเป็นจริง ๆ ควรปรึกษาคนรอบข้างให้เรียบร้อยก่อนที่จะตัดสินใจออกไป นอกจากนี้ให้ระมัดระวังศัตรูหรือคนที่มุ่งคิดร้ายกับเรา เพราะช่วงนี้ดวงเขาจะมีพลังค่อนข้างมาก คุณต้องพยายามอยู่นิ่ง ๆ หรือทำงาน อยู่เบื้องหลังไปก่อนจะดีที่สุด
ราศีพิจิก (17 พฤศจิกายน – 15 ธันวาคม )
เดือนเมษายนเป็นเดือนที่ดาวเสาร์กลับมาอีกครั้งหนึ่ง แต่ยังไม่แรงมาก สิ่งที่ต้องเตือนกันในเดือนนี้คือ เรื่องสุขภาพและการเดินทาง สำหรับใครที่วางแผนจะเดินทางท่องเที่ยวช่วงวันหยุดเทศกาลสงกรานต์ต้องระมัดระวัง เพราะคุณจัดเป็นราศีที่ดวงแรง ช่วงนี้ดาวประจำตัวอ่อนกำลัง จะส่งผลทำให้เกิดโรคภัยไข้เจ็บต่าง ๆ หรือโรคที่เคยเป็นมาก่อนช่วงปีที่ผ่านมาก็อาจจะกลับมาเป็นใหม่ในช่วงนี้ได้ ดังนั้นชาวราศีพิจิกต้องดูแลตัวเองให้ดีเรื่องการทำงาน
คุณอาจได้รับผลกระทบเรื่องชื่อเสียง ถูกนินทา ใส่ร้าย หรือต่อว่า ดังนั้นต้องระวัง แนะนำว่าในช่วงเข้าสู่ปีใหม่ไทยอย่างนี้ คุณควรหาโอกาสทำบุญ ด้วยการห่มผ้าพระประธานหรือทำบุญที่เกี่ยวข้องกับความเจ็บป่วย เช่น ทำบุญกับโรงพยาบาล บริจาคยารักษาโรค ก็จะแก้เคล็ดความแรงของดวงดาวในช่วงเดือนเมษายนได้เป็นอย่างดีข้อดีของเดือนนี้คือ จังหวะดวงดาวโชคลาภเริ่มมีพลัง บางคนอาจจะได้เงิน ได้โชค ถูกรางวัลถือเป็นจังหวะที่ทำให้การเงินคึกคักมากยิ่งขึ้น
 
ราศีธนู ( 16 ธันวาคม – 14 มกราคม )
เดือนมีนาคมเป็นเดือนที่จังหวะดวงดาวแห่งเรื่องวุ่นๆ ได้โคจรเข้ามา ทำให้เดือนนี้เป็นเดือนที่มีเรื่องยุ่งและเรื่องหนักเข้ามาพร้อมกันสาเหตุที่เป็นอย่างนี้เพราะดาวเสาร์โคจรผิดปกติ โดยแวะเข้ามาที่ราศีคุณอยู่ประมาณ 1 - 2 เดือนสิ่งที่ต้องเตือนคือเรื่องสุขภาพ แนะนำให้ดูแลเรื่องสุขภาพ โรคภัยไข้เจ็บให้ดี ๆ โดยเฉพาะอาการเกี่ยวกับหัวเข่า กระดูก ขา เท้า และกล้ามเนื้อ ซึ่งจะเป็นปัญหาสำหรับคุณนอกจากนี้ชาวราศีธนูยังมีเรื่องให้ต้องตัดสินใจ บางครั้งคุณอาจจะตัดสินใจด้วยอารมณ์ชั่ววูบได้ ดังนั้นขอให้ระมัดระวัง แนะนำให้พ้นเดือนนี้ไปก่อนจะดีกว่าเมื่อดวงดาวแรง ๆ เข้ามา คุณก็อย่าไปแรงตามดวง และถ้าคุณจะต้องเดินทางไกลไปยังสถานที่แปลก ๆ ก็ต้องมีสติรอบคอบมากยิ่งขึ้น บางคนอาจจะหลงทาง เกิดอุบัติเหตุ
 
ราศีมังกร ( 15 มกราคม – 12 กุมภาพันธ์ )
เดือนนี้ถือเป็นเดือนที่จังหวะดวงดาวส่งผลดีความวุ่นวายลดน้อยลง มีความมั่นคง ความก้าวหน้าเรื่องงานมากยิ่งขึ้น คุณอาจจะได้รับการโปรโมตเลื่อนตำแหน่งหรือมีข่าวดีเรื่องการทำงาน ใครกำลังเตรียมตัวเรื่องการเรียน การศึกษาต่อ ช่วงเดือนมีนาคมเป็นจังหวะที่ส่งผลดีเช่นเดียวกัน นอกจากนี้คุณยังเป็นราศีที่จะมีโชคจากการเจรจางานที่เกี่ยวข้องกับคำพูด หรือต้องออกไปพบปะลูกค้า เจอผู้คนเยอะ ๆ เช่น งานขาย ประชาสัมพันธ์หรือการตลาดนั้นดวงดาวจะยิ่งส่งผลดี
ส่วนใครที่อยาก จะสมัครงานใหม่ เปลี่ยนย้ายงาน สอบสัมภาษณ์ ช่วงนี้จะได้รับข่าวดีเข้ามาด้วยเช่นเดียวกัน ข้อควรระวังในเดือนนี้คือดวงดาวไปวุ่นวายในเรื่องที่บ้าน อาจจะมีปัญหาภายในบ้าน ภายในครอบครัว หรือมีปัญหาจุกจิกกวนใจกับสถานที่อยู่อาศัย เช่น บ้านมีรอยทรุดร้าวต้องซ่อมแซม ดังนั้นอย่าปล่อยปละละเลย ต้องรีบดูแลให้กลับสู่สภาพเดิมให้เร็วที่สุด
ราศีกุมภ์ ( 13 กุมภาพันธ์ – 14 มีนาคม )
เดือนมีนาคมเป็นเดือนที่ดวงดีขึ้น การเงินคึกคักโชคลาภมาเต็ม ดังนั้นในเดือนนี้โอกาสเรื่องความมั่งคั่งร่ำรวย เงินทองไหลมาเทมามีสิทธิ์จะเกิดขึ้น โดยเฉพาะคนที่ทำธุรกิจหลายอย่าง ส่วนคนที่ทำงานประจำอย่างเดียวคงมีโอกาสนั้นยาก นอกจากนี้คุณยังมีความช่วยเหลือด้านการเงินที่ดี ทั้งการเจรจา เซ็นสัญญา กู้ยืมเงิน เครดิต สินเชื่อ เรียกได้ว่าไปขอก็จะได้รับการอนุมัติด้วยความราบรื่นอย่างแน่นอน เรื่องการทำงานไม่ได้มีปัญหาอะไร ตัวงานยังอยู่ในจุดที่ดี เพียงแต่ว่าปัญหาจะไปเกิดกับเรื่องบุคคล เพื่อนร่วมงาน ดังนั้นต้องระมัดระวัง คนใกล้ชิดจะมีปัญหาเยอะ มีเรื่องวุ่นวาย เมื่อติดต่อขอความช่วยเหลือไปเขาอาจจะพยายามปฏิเสธหรือบ่ายเบี่ยง เดือนนี้คุณจึงต้องพยายามพึ่งพาตัวเองให้มากยิ่งขึ้น ข้อควรระวังคือเรื่องยวดยานพาหนะ เดือนนี้รถจะเสีย มีปัญหา ดังนั้นวิธีการแก้เคล็ดที่ดีที่สุด คือนำรถไปเข้าศูนย์ เรียกว่าหาเรื่องไปซ่อมหรืออาจจะเปลี่ยนอะไรเล็ก ๆ น้อย ๆ เช่น แบตเตอรี่ใบปัดน้ำฝน หรือยางรถยนต์
 ราศีมีน ( 15 มีนาคม – 13 เมษายน )
เดือนมีนาคมเป็นเดือนที่ดวงเริ่มมีพลังด้านที่เป็นบวกมากเป็นพิเศษ โอกาสในเรื่องการเริ่มต้นธุรกิจ การงานหรือทำอะไรใหม่ ๆ จะมีความชัดเจน จัดว่าเป็นเดือนหนึ่งที่ดวงดีมากสำหรับชาวราศีมีน แต่บางคนอาจจะไม่ได้รู้สึกแบบนั้น กลับรู้สึกว่ามีงานมาให้ทำเยอะ ต้องบอกว่านั่นแปลว่าคุณเป็นคนดวงดี เพราะต้องมีความรับผิดชอบมากขึ้นและจะมีความ มั่นคงของชีวิตที่ดีขึ้นตามมา ในเดือนนี้งานที่เกี่ยวข้องกับการเจรจา ติดต่อ พูดคุย งานขาย งานด้านการตลาดส่งผลดีมาก คุณจะสามารถปิดการขายได้ลูกค้ารายใหม่เข้ามามีโอกาสในการเซ็นสัญญา ร่วมหุ้น ทำธุรกิจ ย้ายงาน สมัครงาน ศึกษาต่อ
สิ่งเหล่านี้กำลังจะเริ่มขึ้น ในช่วงเดือนนี้ บางคนไม่รู้เรื่องดวงดาวและไม่ได้ทำอะไรเป็นพิเศษในเดือนนี้ ปล่อยให้มันผ่านพ้นไป นั่นก็จะทำให้โอกาสหรือสิ่งดี ๆ อาจจะหลุดลอยไปด้วย ส่วนเรื่องเงินทองยังอยู่ในจุดที่ดี ช่วงเดือนนี้ เป็นจังหวะที่โอกาสโชคลาภการเงินมีเข้ามาเยอะ เพียงแต่คุณเป็นราศีที่ต้องเจอกับสังคมบ่อย จึงต้องเสียเงินไปกับรายจ่ายจร งานสังสรรค์ เงินใส่ซองหรือภาษีสังคมเยอะเช่นเดียวกัน