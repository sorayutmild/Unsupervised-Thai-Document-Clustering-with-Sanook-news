ถ้าจะพูดถึงเรื่องของการเสริมดวงหรือความเชื่อเรื่องสิ่งของนำโชค นั้นมีมากมายแล้วแต่ว่าใครจะชอบหรือสนใจในสิ่งไหนเป็นพิเศษ
หินนำโชคของมงคลเสริมดวง
หินนำโชค
หนึ่งในของเสริมดวงที่หลายคนรู้จักหรือให้ความสนใจในตอนนี้คงหนีไม่พ้น “หินนำโชค” และในปัจจุบันหินนำโชคก็ได้มีการดัดแปลงนำมาทำเป็นเครื่องประดับอย่างเช่น สร้อยข้อมือ กำไล ต่างหู แหวน ก็ยิ่งทำให้เป็นที่สนใจมากขึ้น ไม่เว้นแม้แต่เหล่าดาราดังก็พากันสนใจจนกลายเป็นกระแสอยู่ในตอนนี้อย่างเช่น
หินนำโชคของมงคลเสริมดวง
อั้ม พัขราภา,แอฟ ทักษอร
หินนำโชคของมงคลเสริมดวง
คริส - พลอย หอวัง, แอน อลิชา
หินนำโชคของมงคลเสริมดวง
หรือแม้แต่ นักร้องหนุ่ม พิชญ์ กาไชย ก็มีความเชื่อเรื่องหินนำโชคเหล่านี้ด้วยเช่นกัน
ซึ่งเชื่อกันว่าเจ้าหินเหล่านี้จะเสริมดวงหรือนำโชคในด้านต่างๆ ของชีวิตได้ ไม่ว่าจะเป็นการเสริมดวงด้านความรัก การงาน การเงิน สุขภาพและด้านอื่นๆอีกมากมาย แล้วแต่ว่าผู้ที่สวมใสอยากจะเสริมด้านไหนเป็นพิเศษ
และเพื่อเป็นทางเลือกของชาวสนุก!ดูดวงที่สนใจอยากเสริมดวงด้วย “หินนำโชค” เราได้เลือกตัวอย่างหินนำโชคบางส่วน(จากหลากหลายชนิด) ที่เป็นที่รู้จักและนิยมโดยทั่วไป มาให้ได้ทราบถึงความหมายของการใส่หินนำโชคว่าสามารถช่วยเสริมดวงด้านใดบ้าง
เทอร์ควอยซ์ Turquoise
เทอร์ควอยซ์ Turquoise
เริ่มต้นด้วย "เทอร์ควอยซ์ Turquoise" หินที่หลายคนคงรู้จักกันเป็นอย่างดี ถือว่าเป็นหินลำดับต้นๆ ที่คนส่วนใหญ่นิยมนำมาเป็นเครื่องประดับเสริมดวง
เทอร์ควอยซ์ สามารถช่วยเสริมพลังอำนาจบารมีทั้งชาย และหญิง ช่วยให้สติปัญญาดี และมีความสามารถเหนือผู้อื่น แคล้วคลาดปลอดภัย และมีชัยชนะเหนือศัตรู สำหรับผู้หญิงที่มีหน้าที่การงานใหญ่โต หรือเป็นเจ้าของกิจการ
ควรมีหินชนิดนี้พกติดตัวไว้เป็นเครื่องประดับ อย่างใดอย่างหนึ่ง เพราะหินชนิดนี้จะส่งพลังให้ลูกน้องบริวารจะจงรักภักดีมีความซื่อสัตย์ต่อคุณ และยังเหมาะอย่างยิ่งสำหรับคนที่ต้องเดินทางไกลบ่อยครั้ง
ต่อกันที่ "หินซุปเปอร์ 7" เป็นหินทีประกอบไปด้วยแร่ 7 ชนิดในเนื้อหินเดียวกัน ซึ่งแร่ทั้ง 7 จะช่วยในการเสริมสร้างความสามารถ และทักษะทางพลังจิต ได้แก่ กระแสจิต, ตาทิพย์, การส่งผ่านพลังงาน เป็นหินที่ดีมากๆสำหรับการรักษาร่างกายจิตใจ และจิตวิญญาณ
หินซุปเปอร์ 7
หินซุปเปอร์ 7
นอกจากนี้แต่ละชนิดยังสามารถแยกความหมายย่อยๆ ได้ดังนี้
อเมทิสต์ Amethyst ส่งเสริมในเรื่องการตัดสินใจที่ดี ช่วยกระตุ้นหรือรักษาความทรงจำที่สำคัญ ช่วยให้ผ่านช่วงเวลาเลวร้ายต่างๆ ได้อย่างราบรื่น และการผ่านพ้นจากสิ่งลุ่มหลงมัวเมา มนต์ดำต่างๆ
สโมกี้ควอตซ์ Smoky Quartz เน้นความคิดสร้างสรรค์ ความเฉียบแหลมทางธุรกิจ และผ่อนคลายความเครียดในระดับจิตใต้สำนึก
คริสตัลควอตซ์ใส Crystal Quartz  มีคุณสมบัติเสริมสร้างพลังงาน การสื่อสาร ทักษะการฟัง และให้พลังงานใสกระจ่างแก่สติปัญญา
คาโคซีไนท์ Cacoxenite  ช่วยเปิดทางให้กับดวงจิตให้ใสกระจ่าง ส่งเสริมความคิดใหม่ๆ เพิ่มพูนความเข้าใจต่อเรื่องต่างๆ รอบตัว และให้ความรู้สึกเชิงบวก การให้และรับความเมตตา
เกอไทท์ Goethite อำนวยความสะดวกในการสื่อสารการกระตุ้น ขยายทักษะความสามารถ และยังมีพลังลดความว้าวุ่นใจ สร้างสมาธิให้รวดเร็วและแจ่มชัดในยามต้องการ
เลพิโดโครไซต์ Lepidocrocite ให้แรงบันดาลใจในการแสวงหาความรู้ทางปัญญา ส่งเสริมความคิดที่ชัดเจน ให้โอกาสทางการศึกษา หรือเกี่ยวข้องกับการเรียนรู้ในทุกมิติ ที่จะเป็นประโยชน์สำหรับชีวิตผู้ครอบครอง
รูไทล์ Rutile พัฒนาร่างกายและจิตวิญญาณ มอบความแข็งแรงและการเติบโตที่มั่นคง ให้ความสมดุลแก่จิตใจ ให้โชคเรื่องความรัก และปัดเป่าโชคร้าย ผ่อนหนักเป็นเบายามเกิดคราวเคราะห์ 5h
แต่สำหรับใครที่กำลังมีความรัก ขอแนะนำเป็น "มูนสโตน Moonstone" หินที่มีความโดดเด่นในเรื่องเสริมดวงความรักให้สดใสราบรื่น นำพา หากใครที่กำลังมีปัญหาในเรื่องความรัก
ไม่ว่าจะเป็นความไม่เข้าใจกัน ความเหินห่างในชีวิตคู่ หินมูนสโตนจะส่งคลื่นพลังปลอบโยนให้คุณคลายเศร้าหรือความทุกข์ลงได้
มูนสโตน Moonstone
มูนสโตน Moonstone
คำแนะนำเล็กๆ น้อยๆ สำหรับผู้ที่สนใจอยากได้หินชนิดนี้ไว้ในครอบครอง คือ พลังของหินจะช่วยเพิ่มพลังและอำนาจในเรื่องความรัก
หากฝังหินมูนสโตนไว้เหนือประตูด้านในของตัวบ้าน และแกะสลักเป็นรูปชาย-หญิง สวมกอดกัน สำหรับคู่แต่งงานใหม่แล้วจะทำให้การครองคู่นั้นยืนยาว และมีความศรัทธาไว้วางใจในกันและกัน
ไคยาไนท์ Kyanite
ไคยาไนท์ Kyanite
"ไคยาไนท์ Kyanite" หินมงคลนำโชคที่ช่วงส่งเสริมในเรื่องสติและปัญญา เหมาะกับนักเรียนนักศึกษา และผู้บริหารเจ้าของธุรกิจที่มีความรับผิดชอบสูง และคนที่มีผู้ใต้บังคับบัญชาหรือลูกน้อง
หินนี้จะแสดงพลังความสามารถในตัวที่เรามีออกมา ทำให้เรามีความสามารถหลายด้าน และทำงานได้หลายอย่างในเวลาเดียวกันจะกลายเป็นคนที่เก่งและมีความสามารถในสายตาผู้ที่พบเห็น
ลาริมาร์ Larimar 
ลาริมาร์ Larimar
"ลาริมาร์ Larimar" หินมงคลนำโชคที่เสริมด้านความสงบสุขของจิตใจ นำพาความสงบสุขมาสู่ผู้ที่ครอบครอง และพลังงานนี้ยังส่งผลช่วยลบเรื่องแย่ๆ ด้านลบๆ ออกจากจิตใจของเราอีกด้วย
แบริล Beryl
แบริล Beryl 
"แบริล Beryl" หินมงคลนำโชคที่ช่วยเสริมพลังเสริมด้านความคิด ความรู้ ความฉลาดปราดเปรื่องทางด้านความคิด ตลอดจนส่งเสริมให้เกิดความมุ่งมั่นอีกด้วย
ซูกิไลต์ Sugilite
ซูกิไลต์ Sugilite
"ซูกิไลต์ Sugilite" หินมงคลนำโชคเสริมดวง เพิ่มพลังความสมดุลของร่างกายและจิตใจ ช่วยกำจัด ความไม่มั่นใจในตนเอง เสริมสร้างความริเริ่ม ทำให้มีสมาธิและมีความจำที่ดีขึ้น ใครที่ไม่ค่อยมีความมั่นใจในตัวเองพกติดตัวไว้เพิ่มเสริมความมั่นใจจะเหมาะมาก
นอกจากหินต่างๆ ที่เราได้ยกตัวอย่างบางส่วนมานำเสนอให้ทุกคนได้ทราบกันไปแล้ว ยังมีหินมงคลอีกหนึ่งจำพวกที่จะไม่พูดถึงไม่ได้ นั่น คือ “ไหม 5 สี Rutilated Quartz” หรือ “ราชาความมั่งคั่งและร่ำรวย” ไม่ว่าจะเป็นการเสริมโชคลาภ เงินทอง อำนาจ บารมีต่างๆ พร้อมทั้งยังป้องกันอันตรายทั้งปวง ถ้าใครอยากมีครบดังที่กล่าวไป จัดไปเลย หินมงคลไหม 5 สี ซึ่งประกอบไปด้วย
ไหม 5 สี Rutillated Quartz
ไหม 5 สี Rutilated Quartz
1. ไหมทอง Gold Rutilated Quartz นำพาความมั่งคั่งร่ำรวย และทรัพย์สินและโชคลาภ อำนาจบารมีมาสู่ผู้เป็นเจ้าของ
2. ไหมเงิน Silver Rutilated Quartz เรียกเงินเรียกทองให้กับผู้เป็นเจ้าของ เพียงแต่ไหมเงินนั้น จะหนักไปทางเงินๆ ทองๆ มากกว่าอำนาจ
3. ไหมนาค Pink Rutilated Quartz ให้คุณเช่นเดียวกับไหมทอง และช่วยหนุนในด้านเมตตา และเด่นในเรื่องการเยียวยารักษาสุขภาพ การปกป้องคุ้มครองเจ้าของ
4. ไหมดำ Black Rutilated Quartz ทำให้ผู้ครอบครองเกิดความเจริญ รอดพ้นภัยพิบัติ อีกทั้งป้องกันคุณไสย ภูตผีปีศาจต่างๆ อย่างดีเยี่ยม เสมือนเป็นเครื่องรางของขลัง
5. ไหมเขียว Green Rutilated Quartz ปกป้องคุ้มครองเจ้าของให้พ้นภัย ขจัดความเครียด ทำให้ใจสงบ ส่งเสริมให้เจ้าของสามารถรับรู้จิตใจและอารมณ์ที่แท้จริงของตัวเอง ลดส่วนเกินในจิตใจให้เกิดความสมดุล ช่วยขจัดความชั่วร้าย เสริมความสุข
หินนำโชคของมงคลเสริมดวงยอดฮิตมาแรง
และนี่เป็นเพียงบางส่วนของหินมงคล หินนำโชคที่เรานำมาฝาก จริงๆ แล้วเรื่องราวเหล่านี้ก็เป็นความเชื่อส่วนบุคคล ที่ก็ยังไม่มีใครหาคำตอบได้แท้จริงว่าหินเหล่านี้ซ่อนพลังลึกลับที่ช่วยเสริมดวงเอาไว้จริงหรือไม่
แต่ถึงอย่างไรหากว่าเรามีที่ยึดเหนี่ยวจิตใจไม่ว่าจะเป็นของมงคลอื่นๆ นอกเหนือจากหิน ก็ย่อมช่วยให้คนเราเกิดสติ เมื่อมีสติก็จะสามารถดำเนินชีวิตได้อย่างราบรื่นแม้เจอปัญหาก็จะสามารถผ่านพ้นอุปสรรถไปได้อย่างแน่นอนค่ะ
และสำหรับชาวสนุก!ดูดวงคนไหนที่มีประสบการณ์เกี่ยวกับหินนำโชคก็มาเล่ามาแชร์ให้เพื่อนๆ คนอื่นฟังกันได้เลยค่ะ
(คลิกที่ภาพเพื่อดูภาพใหญ่)