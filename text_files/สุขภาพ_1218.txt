ในหนึ่งวัน เราควรเข้าปัสสาวะเพื่อกำจัดของเสียออกจากร่างกาย และมีการขับถ่ายอย่างน้อยวันละ 1 ครั้ง แต่หากการปัสสาวะของคุณมีความผิดปกติ ต้องแวะหาห้องน้ำอยู่บ่อยๆ เมื่อเปรียบเทียบกับคนข้างๆ ที่อยู่ด้วยกัน นั่นอาจหมายถึงคุณกำลังเสี่ยงโรคร้ายอยู่ก็เป็นได้
 
ปัสสาวะบ่อยแค่ไหน ถึงเรียกว่า “ปกติ”
ปกติใน 1 วัน เราควรปัสสาวะในตอนกลางวัน 3-5 ครั้ง และตอนเย็นจนถึงก่อนนอนอีก 1-2 ครั้ง รวมเป็น 5-7 ครั้งต่อวัน ปริมาณของปัสสาวะแต่ละครั้งอยู่ที่ราวๆ 400-500 ซีซี หรือประมาณ 1 แก้วขนาดปกติ
 
ปัสสาวะที่ผิดปกติ
นอกจากเรื่องของสีปัสสาวะที่อาจสามารถบอกโรค หรืออาการผิดปกติของร่างกายได้แล้ว จำนวนครั้ง และปริมาณก็สำคัญเช่นกัน หากใน 1 วันปัสสาวะน้อยกว่า 3 ครั้ง และปัสสาวะมีสีเข้ม ก็ถือว่าปัสสาวะน้อยเกินไป หมายถึงดื่มน้ำน้อยเกินไป แต่หากปัสสาวะมากกว่า 7 ครั้ง และปริมาณของปัสสาวะออกมากะปริดกะปรอย แปลว่าอาจจะมีความเสี่ยงต่อโรคที่เกี่ยวกับไต
>> ปัสสาวะผิดปกติ เสี่ยง “โรคไต”
 
โรคอันตรายที่มีอาการ “ปัสสาวะบ่อย”
คนที่มีอาการปัสสาวะบ่อย อาจมีความเสี่ยง

ภาวะกระเพาะปัสสาวะบีบตัวไวเกินไป
กระเพาะปัสสาวะอักเสบ
เบาหวาน
เบาจืด
ไตอักเสบ ไตเสื่อม
นิ่ว หรือก้อนบริเวณใกล้ๆ กระเพาะปัสสาวะ
ต่อมลูกหมากโต

>> “ปัสสาวะบ่อย” สัญญาณ 8 โรคอันตรายที่อาจคาดไม่ถึง
 
ดังนั้น นอกจากการดื่มน้ำให้เพียงพอต่อความต้องการของร่างกายในแต่ละวันแล้ว ยังต้องสังเกตพฤติกรรม และลักษณะของปัสสาวะของตัวเองอยู่เรื่อยๆ ด้วย เพราะเรื่องขับถ่ายเป็นเรื่องสำคัญ เราจึงไม่ควรมองข้าม และหากพบความผิดปกติ ควรรีบพบแพทย์โดยเร็วที่สุด