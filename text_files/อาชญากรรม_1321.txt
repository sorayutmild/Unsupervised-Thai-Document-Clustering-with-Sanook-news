สุดโหด หนุ่มมาหาเพื่อนที่บ้าน ยิงดับ 3 ศพ แม่ช็อเห็นเหตุการณ์ต่อหน้าต่อตา เสียงสุดท้ายหลานวัย 5 ขวบเรียก ยายครับ ยายครับ
(4 พ.ค.65) เมื่อเวลา 13.00 น. ร.ต.อ กิตติ ใจหาญ รองสว สอบสวน สภ.คูคต รับแจ้งมีเหตุยิงกันตายที่บ้าน ม 11. ช.นางสำเภา ต.ลาดสวาย  อ.ลำลูกกา จ ปทุมธานี หลังรับแจ้งจึงรุดไปที่เกิดเหตุพ้อมด้วย พล.ต.ต.ชุมพล ชาญชนะโยธิน ผบก.ภ.จว.ปทุมธานี พ.ต.อ.พีรพล  โชติกเสถียร รอง ผบก.ภ.จว.ปทุมธานี  กำลังเจ้าหน้าที่อาสาสมัครมูลนิธิปอเต็กตึ๊ง แพทย์เวรร.พ ภูมิพลอดุลยเดช เจ้าหน้าที่ พิสูจน์หลักฐาน 1
ที่เกิดเหตุเป็นบ้านเดี่ยว 1 ชั้นยกพื้น พบผู้เสียชีวิตจำนวน 3 ราย อยู่ภายในบ้าน โดยที่ระเบียงหน้าบ้านพบผู้เสียชีวิต 1 ราย ทราบชื่ นางสาวกรวิกา หรือ น้ำ อายุ 37 ปี  บริเวณประตูทางเข้าบ้านพบผู้เสียชีวิตอีก1ราย ทราบชื่อด.ช.ปวีณวัช อายุ 5 ปี บุตรชาย ภายในห้องนอนพบผู้เสียชีวิตอีก 1 ราย พบศพนายสราวุธ หรือ เบลล์ อายุ 27 ปี  ทั้ง 3 ราย ถูกยิงด้วยอาวุธปืน
ส่วนผู้ก่อเหตุเจ้าหน้าที่ตำรวจ ได้ควบคุมตัวไปที่ สภ.คูคต ก่อนหน้า ทราบชื่อ นายมิ้น อายุ 29 ปี พร้อมด้วยอาวุธปืนยี่ห้อ glock 19 จำนวน 1 กระบอก และ อาวุธปืนยี่ห้อ glock 26 จำนวน 1 กระบอก
ทางด้าน นางสุรีลักษ์ อายุ 58 ปี แม่ของผู้เสียชีวิต เปิดเผยว่า ขณะเกิดเหตุผู้ตายทั้ง 3 คนได้ออกไปซื้อวัตถุดิบเพื่อนำมาประกอบอาหารร้านยำ 20 บาท โดยเบลล์ได้โทรมาบอกตนเองว่าเดี๋ยวจะมีเพื่อนมา หากมาถึงเขาจะกินเบียร์ก็เปิดให้กินก่อนเลย จากนั้นไม่นานคนร้ายก็นั่งรถแท็กซี่มาที่หน้าบ้านพร้อมสุนัข 1 ตัว ก่อนที่รถแท็กซี่จะกลับไป จากนั้นคนร้ายก็เดินมาหาตนเองพร้อมกับยกมือไหว้ ตนเองตนเองยังบอกไปว่า สวัสดีลูกบุญรักษา จากนั้นคนร้ายก็เดินขึ้นไปบนบ้านที่เกิดเหตุแล้วนั่งรอที่หน้าระเบียง โดยที่ในบ้านไม่มีใครอยู่
จากนั้นไม่นานผู้ตายทั้ง 3 คน ก็กลับมาจากซื้อของ โดยมีนายสราวุธ หรือ เบลล์ อายุ 27 ปี บุตรชาย และ ด.ช.ปวีณวัช อายุ 5 ปี  ชื่อเล่นน้องปืน หลานชายขึ้นไปบนบ้าน จากนั้นเวลาผ่านไปไม่ถึง 10 นาทีตนเองก็ได้ยินเสียงปืนดังขึ้นก่อน 2 นัด ก่อนจะสะดุดแล้วดังอีกระลอกหลายนัด ตนเองอยู่ที่บ้านอีกหลังหนึ่งได้ยินเสียงยังบอกกับนางสาวกรวิกา ว่าดูซิมันเล่นปืนกันอีกแล้ว เดี๋ยวพ่อมึงก็มาหรอก ก่อนที่ตนเองจะได้ยินเสียงหลานชายวิ่งออกมาร้องว่า แม่ครับ แม่ครับ ตนเองจึงให้ลูกสาวไปดูก็พบว่าบุตรชายผู้ตายยืนเต้นอยู่หน้าบ้าน
จากนั้นตนเองก็เดินออกมาจากบ้านก็พบว่าลูกสาวตนเองวิ่งออกมามือเปรอะเลือด ก่อนจะบอกว่า แม่เรียกไอ้นัยทีเร็วๆ ตนเองก็เห็นเลือดที่มือเข้าใจว่าปืนลั่น พร้อมทั้งเรียกลูกชายอีกคน ก่อนที่จะพบคนร้ายวิ่งออกมาโดยในมือถือปืนก่อนจะยิงลูกสาวตนเองต่อหน้า ก่อนที่ลูกสาวจะฟุบลง ตนเองจึงตะโกนเรียกลูกชายอีกคน โดยหลายชายยังร้องเรียกตนเองว่า ยายครับ ยายครับ ก่อนที่คนร้ายจะหันไปยิงหลานอีกครั้ง ตนเองจึงวิ่งล้มลุกคลุกคลานเข้าไปเรียกลูกชายอีกคน ก่อนที่คนร้ายจะเก็บตัวอยู่ภายในบ้าน และพยายามเรียกแม่เข้าไปภายในบ้านแต่เจ้าหน้าที่ตำรวจเข้าควบคุมสถานการณ์ได้ก่อน

ทางด้านนายพิชัย อายุ 51 ปี  เปิดเผยว่า ผู้ตายนับถือตนเองเป็นพี่ชาย ก่อนเกิดเหตุตนเองอยู่ที่ กทม. และมีการวิดีโอคอลมาหา นายสราวุธ หรือเบลล์ หลานชายเพื่อยืมเงิน ก่อนจะได้ยินเสียงปืนดังขึ้น 3 นัด ตนเองจึงบอกว่าเฮ้ยอะไรวะ โดยมีเสียงลูกของเบลล์ร้อง จากนั้นโทรศัพท์ก็ตกกระแทกพื้นแล้วสายตัดไป สักพักตนเองก็โทรกลับมาอีกครั้งโดยพบว่า คนร้ายชื่อเล่นว่า "แก่" รับสาย ตนเองก็บอกไปว่าใครรับสาย ปลายสายบอกว่าผมแก่ครับ ตนเองยังบอกว่าแก่ไหน แก่ชายคลองหรือป่าว คนร้ายตอบกลับว่าใช่ ตนเองยังถามไปอีกว่าเมื่อกี้ใช่เสียงปืนมั้ยคนร้ายยังบอกว่าใช่ครับ  ตนเองจึงบอกไปว่าใครยิง  คนร้ายยังบอกว่า เบลล์ยิงเล่นครับ
ก่อนที่ตนเองจะขอสายเบลล์เพื่อจะยืมเงิน คนร้ายจึงบอกว่าเบลล์ตายแล้วเพราะผมเป็นคนยิงเบลล์เอง  จากนั้นคนร้ายก็ตัดสายไปตนเองยังโทรกลับมาอีกครั้ง  คนร้ายรับสายอีกครั้งบอกว่า ตอนนี้ผมยิงหมดทุกคนแล้วครับรวมทั้งลูกเมียมันด้วย จากนั้นตนเองยังถามว่าเรื่องอะไรแต่คนร้ายไม่ยอมบอก โดยผมใช้ปืนเบลล์ยิงเบลล์ตาย   ส่วนสาเหตุตนเองคาดว่ามาจากก่อนหน้านี้แม่ของคนร้ายถูกเจ้าหน้าที่ตำรวจจับกุมคดียาเสพติดโดยศาลพิจารณาจำคุก 25 ปี โดยมือปืนติดใจว่าเพื่อนของเบลล์เป็นคนกลั่นแกล้ง นำยาไปใส่ใต้ถุนบ้านทำให้มารดาถูกจับเลยมาล้างแค้น
 
 
 