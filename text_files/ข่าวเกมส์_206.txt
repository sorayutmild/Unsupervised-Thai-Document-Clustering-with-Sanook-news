Grand Theft Auto
ผ่านมาสัปดาห์นึงได้แล้วนะครับ สำหรับวันจำหน่าย GTA V แห่งชาติ  วันนี้ผมก็มีเรื่องราวที่เป็นสุดยอดของ GTA ตลอดทั้งซีรี่ส์  ที่หลายคนอาจไม่เคยรู้มาฝากกันครับ
จุดเริ่มต้นของ GTA คือความผิดพลาด
Grand Theft Auto
เริ่มจากช่วงที่ทีมงานกำลังพัฒนาเกมหนึ่งที่ชื่อว่า Race 'N Chase  ซึ่งเป็นเกมแนวตำรวจจับผู้ร้าย ที่เราสามารถเล่นเป็นผู้ร้ายหนีตำรวจ  หรือเป็นตำรวจไล่ผู้ร้ายได้เช่นกัน  ประเด็นมันอยู่ตรงที่เวลาที่เราเล่นเป็นผู้ร้าย  และพยายามหนีการจับกุมจากตำรวจ AI แต่ทว่าตำรวจ AI  ดันพยายามเบียดเราให้ออกถนน แทนการพุ่งเข้ามาชนโต้งๆ ให้รถเราหยุด  ด้วยความผิดพลาดของระบบเกมนี้ทำให้ทีมงานได้ไอเดียใหม่ขึ้นมา พัฒนาเป็น GTA  ภาคแรกให้พวกเราเล่นกันครับ
แผนที่มโหฬารของ GTA V
Grand Theft Auto
หลังจากที่มีเกมเมอร์หลายคนบ่นกันว่า แผนที่ในภาค 4 นั้นไม่ใหญ่สะใจพอ  ถ้าไปเทียบกับเกมอื่นๆ ของ Rockstar อย่าง Red Dead Redemtion หรือ  L.A.Noir มาภาคนี้ GTA V ทีม Rockstar จัดให้กับแผนที่ที่ใหญ่ขนาด 49  ตารางไมล์ (ในเกม) ใหญ่กว่า Red Dead Redemtion หรือ ของ GTA IV + San  Andrea ซะอีก
และหากพูดในเชิงสถิติแล้วแผนที่ในเกม GTA V นี้มีขนาดใหญ่เป็น 2 เท่าของเกาะแมนฮัตตั้นในนิวยอร์กเลยทีเดียวครับ
GTA IV มีบทพูดรวมกันกว่า 80,000 บรรทัด
Grand Theft Auto
เอาเฉพาะในเกม GTA IV อย่างเดียว ก็มีบทพูดรวมกันถึง 80,000 บรรทัด  ซึ่งถือว่าเยอะมากๆ ในสมัยปี 2008 หากเทียบกับเกม RPG ดังๆ อย่าง Fallout  New Vegas มีบทอยู่ที่ 65,000 บรรทัด หรือแม้แต่เกมฟอร์มยักษ์อย่าง Mass  Effect 3 ยังมีบทอยู่แค่ 40,000 บรรทัดเท่านั้นเอง
ใช้งบประมาณในการสร้างรวม 137 ล้านเหรียญ
Grand Theft Auto
สมัยนี้ถ้าจะสร้างเกมฟอร์มยักษ์สักเกม ต้นทุนไม่ใช่น้อยๆ เลย ซึ่ง GTA V  ภาคล่าสุดนี้ก็มีการเปิดเผยออกมาแล้วคือ 137 ล้านเหรียญ สูงกว่าภาค 4  ที่ใช้ทุนสร้างอยู่ที่ 100 ล้านเหรียญ  ซึ่งก็ถือว่าเป็นงบที่สูงกว่าหนังฟอร์มยักษ์หลายเรื่องอย่าง Prometheus  หรือ Watchmen ซะอีก (2เรื่องนี้ใช้งบประมาณอยู่ที่ 130 ล้านเหรียญครับ)
มีผู้เล่น GTA III จบในเวลาชั่วโมงครึ่ง
พูดให้ถูกคือเล่นจบใน 1 ชั่วโมง 20 นาที และ 10 วินาที ไม่ต้องพูดพร่ำทำเพลงมากครับ ดูเอาเลยดีกว่า





ยอดขายรวมซีรี่ส์ GTA มหาโหดจนถึงปี 2012
Grand Theft Auto
ในปีที่แล้ว มีการประกาศถึงยอดขายรวมของซีรี่ส์ GTA  ทั้งหมดตั้งแต่เริ่มวางขายภาคแรกจนถึงปลายปี 2012 ซึ่งรวมทั้งสิ้นกว่า 125  ล้านชุดด้วยกัน โดยเฉพาะปีที่แล้ว หรือปี 2012 มียอดขายรวมกันทีเดียวถึง 11  ล้านชุด ส่วนหนึ่งน่าจะมีผลมาจากข่าวของภาค GTA V ด้วย  แต่ทั้งหมดนี้เป็นสิ่งยืนยันได้ว่า เกม GTA  เป็นหนึ่งในซีรี่ส์เกมที่อมตะและดังจนฉุดไม่อยู่ ในยุคสมัยนี้เลยจริงๆ ครับ
 