นอกจากจะมีประเด็นลาออกสายฟ้าแลป จากคลื่นวิทยุกรีนเวฟที่ร่วมงานมานานกว่า 20ปี แล้วนั้น ใบหน้าใหม่ที่ดูเด็กและเป๊ะเวอร์ของ "ดีเจเจ๊แหม่ม วินัย สุขแสวง" ก็ยังเป็นที่ฮือฮาและถูกพูดถึงมากไม่แพ้กัน เนื่องจากมีหลายคนที่ยังคงสงสัยว่าดีเจเจ๊แหม่มนั้นหลบไปศัลกรรมที่ไหน และ ทำอะไรกับหน้ามาบ้าง เพราะหน้าใหม่นั้นตึงเหมือนตุ๊กตายางซะเหลือเกิน
ล่าสุด รายการเช้าดูวู้ดดี้ เทปวันที่ 11 ธันวาคม 2555 ก็ได้เชิญ ดีเจเจ๊แหม่ม ออกมาเปิดใจเรื่องการทำศัลยกรรมแบบยกเครื่องใหม่หมดทั้งหน้า ให้แฟนๆ ได้ทราบโดยทั่วกัน ซึ่งเจ้าตัวก็ได้เปิดเผยมาว่า..
"ก่อนหน้านี้พี่ก็ลางาน 4วันไปอัพหน้าใหม่หมดที่ประเทศเกาหลี เป็นเจ๊แหม่มคนใหม่ คือหลักๆ เราก็ไปทำจมูก คางนี่ก็เอาอันเก่าออกแล้วใส่อันใหม่เข้าไปแทน ส่วนตาก็ใช้วิธีดูดไขมันกับเก็บถุงใต้ตา เพื่อให้มันดูแบ๊ว-ดูหวานขึ้น จะเรียกว่ายกเครื่องทั้งหน้าก็ได้ (หัวเราะ) ซึ่งตลอดเวลาที่ทำพี่ก็หลับอย่างเดียวเลยไม่รู้สึกอะไรแต่คาดว่าน่าจะใช้เวลาสัก 3-4 ชั่วโมง"
นอกจากนี้ดีเจเจ๊แหม่มยังเล่าต่ออีกว่าล่าสุดเพิ่งจะทำไปการปลูกถ่ายเส้นผมแบบดาราฮอลลีวู้ดมาอีกด้วย
"อันนี้โชคดีมากที่มีคุณหมอเค้าติดต่อมาสนใจทำให้ฟรี พี่ก็รีบตกลงเลย ซึ่งกระบวนการของมันก็คือย้ายเซลล์รากผมจากข้างหลังไปไว้ข้างหน้า จากนั้นก็รอประมาณ 3เดือนผมของเรางอกตามปกติ และก็จะเป็นอย่างที่เห็นนี่แหละคือสวย อีกอย่างถ้ามีผู้จัดละครท่านใดสนใจอยากพี่ให้ประกบคู่กับชมพู่ก็ได้นะเพราะตอนนี้สวยแล้ว"
ส่วนเรื่องการลาออกจากคลื่นวิทยุกรีนเวฟ นั้นเจ้าตัวยืนยันว่าเป็นเรื่องจริง 100% และวันนี้จะเดินเข้าไปเซ็นใบลาออกด้วยตัวเอง ส่วนข่าวลือที่ออกมาว่ามีปัญหากับผู้บริหารใหญ่ เจ๊ฉอด รวมไปถึงการชิงลาออกตัดหน้าเพราะตัวเองมีแววหลุดผังนั้นเจ้าตัวยืนยันไม่ใช่เรื่องจริงแน่นอน!!
ขอบคุณข้อมูลข่าวจากรายการ เช้าดูวู้ดดี้