     'โตโยต้า' ปล่อยภาพที่คาดว่าจะเป็น 'โคโรลล่า อัลติส ไมเนอร์เชนจ์' ใหม่ ผ่านคลิปวีดีโอที่กล่าวถึงระบบความปลอดภัยใหม่ที่มีชื่อว่า 'Safety Sense System' 

     โดยรถที่ปรากฏในคลิปวีดีโอดังกล่าว เห็นได้ชัดว่าเป็นบอดี้เดียวกับ Corolla Altis ในบ้านเรา ขณะที่รูปลักษณ์ด้านท้ายแทบจะเหมือนกันเปี๊ยบ ส่วนด้านหน้าได้รับการปรับปรุงได้ดูทันสมัยยิ่งขึ้น เน้นการใช้เส้นสายโครเมี่ยมในการตกแต่ง รวมถึงดูมีคล้ายกับ วีออส และ คัมรี่ ไมเนอร์เชนจ์ ที่เพิ่งเปิดตัวในบ้านเราไปได้ไม่นาน
     ขณะที่ภาพหน้าปัทม์บอกความเร็วภายใน ยังแสดงให้เห็นว่ารถคันดังกล่าวใช้ระบบขับเคลื่อนแบบไฮบริด พร้อมหน้าจอสีใหม่ที่สามารถแสดงผลได้อย่างสวยงามอีกด้วย
 

     อย่างไรก็ดี ภาพดังกล่าวยังไม่เป็นที่ยืนยันแน่ชัดว่าจะใช่ Altis โฉมไมเนอร์เชนจ์ หรือไม่ เนื่องจากอัลติสโฉมอาเซียนก็เพิ่งทำตลาดไปได้เพียงไม่นาน
     ขณะที่ตลาดจีนเองก็เพิ่งเปิดตัว Corolla Hybrid ไปได้ไม่นาน ก็คงต้องลุ้นว่าจะเข้าไทยด้วยหรือไม่
 






     ที่มา Worldcarfans
 
 