"ปราสาทสายฟ้า" บุรีรัมย์ ยูไนเต็ด สโมสรแห่งศึกโตโยต้า ไทยลีก ทำการยกเลิกสัญญา อดิศักดิ์ นารัตน์โท ปราการหลังดาวรุ่งวัย 17 ปี เหตุปฏิบัติตนไม่สมกับการเป็นนักกีฬาอาชีพนายทัดเทพ พิทักพูลสิน ผู้จัดการทีม บุรีรัมย์ ยูไนเต็ด เปิดเผยว่า สโมสรบุรีรัมย์ ยูไนเต็ด ได้ทำการยกเลิกสัญญากับ อดิศักดิ์ นารัตน์โท เป็นที่เรียบร้อยแล้ว "เหตุผลที่เราต้องยกเลิกสัญญานั้นมาจากตัวนักเตะปฏิบัติตนไม่สมกับการเป็นนักกีฬาอาชีพ อีกทั้งยังกระทำผิดวินัยขั้นร้ายแรงที่สโมสรได้ตั้งเอาไว้ เพื่อมิให้นักกีฬาท่านอื่นเอาเป็นเยี่ยงอย่าง เราจึงได้ทำการยกเลิกสัญญาในครั้งนี้"
สำหรับ อดิศักดิ์ นารัตน์โท เพิ่งจะย้ายจาก ซุปเปอร์พาวเวอร์ สมุทรปราการ มาร่วมทัพปราสาทสายฟ้า เมื่อต้นปีที่ผ่านมา แถมเคยติดทีมชาติไทยรุ่นอายุไม่เกิน 19 ปี ชุดคว้าแชมป์อาเซียน เมื่อปี 2015