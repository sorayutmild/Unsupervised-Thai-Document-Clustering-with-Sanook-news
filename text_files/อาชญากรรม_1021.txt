จากกรณีพบศพผู้เสียชีวิต 5 ราย เหตุเกิดภายในห้องน้ำของบ้านพัก บริเวณแยกแสงดาว อ.เมือง พิษณุโลก เบื้องต้น ทราบว่า ผู้เสียชีวิตเป็นเสี่ยเจ้าของเต็นท์รถได้ตัดสินใจรมควัน และดื่มยาฆ่าแมลงฆ่าตัวตายตามรวม 5 ศพ ภายในห้องน้ำของบ้านพัก ทั้งนี้ ผู้สื่อข่าวได้รับรายงานว่าในที่เกิดเหตุพบศพสุนัขอีก 6 ตัว ที่โดนรมควันพร้อมกันไปด้วย

สลด! เสี่ยเต็นท์รถซดยาพิษ-รมควันฆ่ายกครัว 5 ศพ สุนัขอีก 6 ตัว ก็ตายด้วย

เจ้าหน้าที่ยังพบโน้ตบันทึกข้อความในโทรศัพท์ลงวันที่ 12 ก.พ.63 มีข้อความว่า “เกือบแล้วสินะชีวิต เกือบได้ไปอยู่พร้อมพร้อมกัน 11 ชีวิตในที่สงบ ไม่รู้จะต้องสู้ไปอีกนานแค่ไหน ไม่รู้ว่าสู้ได้ถึงวันไหน หมดหนทางแล้วจริงๆสินะ อุปกรณ์พร้อมทุกๆ คนในครอบครัว ยกเว้นวินเนอร์ที่ไม่รู้เรื่องอะไรเลย ก่อนจะเป็นไรไปฉุกคิดถึงพี่สาว เขาจะมาหมดสิ้นทุกสิ่งทุกอย่างเพราะเราไม่ได้ ต้องหาเงินสักก้อนให้เขาได้เดินต่อได้ พรุ่งนี้เริ่มดิ้นรนใหม่แต่ไม่รู้ว่าจะดิ้นได้ถึงวันไหนนะ"
และอีกหนึ่งข้อความลงวันที่ 16 ก.พ.63 ข้อความว่า "เขาคงไม่อยากให้เรา 11 ชีวิตอยู่ต่อไปแล้วจริงๆ หมดทุกหนทางแล้วสินะ เมื่อมันอยู่ต่อไม่ได้เราก็ขอจากไปพร้อมกันเลยละกัน ทำทุกสิ่งทุกอย่างเพื่ออยู่รอดแต่ทุกอย่างมันตันไปหมดแล้ว ริบหรี่ทุกวันแล้วนะชีวิต"
นายภิชาติ ญาติผู้เสียชีวิต เล่าให้ฟังว่าติดต่อกับครอบครัวผู้เสียชีวิตและครั้งสุดท้ายในวันพุธ (19 ก.พ.63) ช่วงเวลา 23.00 น. หลังจากนั้นไม่สามารถติดต่อได้เลยจนกระทั่งวันนี้มาที่บ้านที่เกิดเหตุ โดยมีพี่สาว (แฟนเฮียตี๋) ไปรับมาก็พบว่าประตูบ้านปิด จึงให้หลานปีนหน้าต่างเข้าไปปลดล็อคประตูหน้า ก็พบว่าทุกห้องเปิดอยู่ ยกเว้นประตูห้องน้องของแม่เฮียตี๋ที่ล็อคอยู่จึงตัดสินใจถีบประตูเข้าไป ก็พบผู้เสียชีวิตทั้ง 5 รายอยู่ในนั้น