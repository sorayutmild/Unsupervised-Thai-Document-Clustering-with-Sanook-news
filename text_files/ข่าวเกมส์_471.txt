Far Cry 4 เผยข้อมูลเนื้อเรื่อง 
Far Cry 4
Far Cry 4 ไกลตะโกนภาคสี่ เปิดตัวมาให้แฟนๆดีใจกันในงานเผยผลประกอบการประจำปีของ Ubisoft แต่ว่าตอนนั้นยังไม่มีข้อมูลตัวเกมมากนัก รู้เพียงว่าฉากหลักๆของภาคนี้คือฉากเทือกเขาหิมาลัย ล่าสุดมีข้อมูลเกี่ยวกับเนื้อเรื่องของภาคนี้มาให้เรารู้กันบ้างแล้ว
เนื้อเรื่องของ Far Cry 4 จะกล่าวถึง Kyrat ประเทศสมมติที่อยู่แถบเทือกเขาหิมาลัย เนื่องจากประเทศนี้ตั้งอยู่ในภูมิประเทศที่สูงชัน ทำให้เป็นประเทศปิดรับวัฒนธรรมจากต่างชาติ กลายเป็นประเทศหัวรุนแรง แต่ Ajay Ghale ตัวเอกของภาคนี้ก็มีความจำเป็นต้องเดิมทางมายังประเทศนี้ เพราะเป็นคำขอร้องจากคุณแม่ที่กำลังใกล้ตายของเขา ที่ขอร้องให้มาทำธุระอะไรบางอย่าง แต่ว่าเขากลับถูกลากเข้าไปเกี่ยวข้องกับสงครามกลางเมืองของประเทศ Kyrat ที่เป็นการสู้รบกันสองฝ่าย ระหว่างฝ่ายต่อต้าน กับฝ่ายเผด็จการของจอมโหด Pagan Min ที่ใส่ชุดสีชมพูนั่งเต๊ะท่าอยู่ในหน้าปกนั่นแหละ งานนี้ Ajay Ghale จะตายก่อนแม่ของเขาหรือไม่ก็ขึ้นอยู่กับคนเล่นล่ะนะ ซึ่งหน้าตาของตัวเอก Ajay ยังไม่เปิดเผย ที่แน่ๆคือเขาไม่ใช่คนที่ถือระเบิดแล้วนั่งคุกเข่าในหน้าปกเกม แล้วที่ถือปืนฉมวกนั่นใช่หรือเปล่าหว่า?
Far Cry 4 กำหนดการปล่อยออกมาในวันที่ 18 พฤศจิกายน 2014 โดยลงให้กับเครื่อง PC ,Xbox One ,PlayStation 4 รวมไปถึงเครื่องรุ่นเก่าอย่าง Xbox 360 และ PlayStation 3 โดยตอนนี้ก็เปิดให้สั่งจองล่วงหน้ากันแล้ว มีของแถมให้กับผู้สั่งจองด้วย คือปืนฉมวก "The Impaler"
Far Cry 4
Far Cry 4