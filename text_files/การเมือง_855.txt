(8 ต.ค.) ในโลกออนไลน์ได้มีการแชร์ภาพและข้อความจากเฟซบุ๊กคุณPeerapol Kanthachian ซึ่งได้โพสต์ว่า ซื้อส้มตำมาจากร้านดังแห่งหนึ่งของ จ.อำนาจเจริญ แต่ปรากกฏว่าส้มตำที่ด้ใส่ถึงมามีปริมาณน้อยมากว่าเดิม โดยมีข้อความดังนี้ 
"#Review อวสานส้มตำ...ของดีอำนาจเจริญ ขายเอาเปรียบลูกค้าเกินไป ยิ่งมีการโปรโมทจากดาราและจากรายการโทรทัศน์ต่างๆ ยิ่งทำให้ปริมาณส้มตำลดลงจากเดิม และราคาก็สูงขึ้นอยากให้เป็นอุทาหรณ์สำหรับพี่น้องชาวอำนาจเจริญหรือคนที่อยากลองชิมแล้วซื้อไปฝากหรือรับหิ้ว อยากให้คิดไตร่ตรองซะก่อนว่ามันคุ้มกับเงินที่ฝากซื้อและค่าหิ้วรึป่าว 
บอกเลยมันไม่คุ้ม เจอมากับตัววันนี้ 26 ถุง 40 บาท 20 ถุง 50 บาท 5 ถุง 60 บาท 1 ถุง รวมเป็นเงิน 1,110 บาท บอกเลยว่าผิดหวังมากกับปริมาณที่ได้ พอหยิบถุงส้มตำขึ้นมาดูรู้สึกไม่คุ้มกับเงินที่จ่ายไป เห็นใจคนซื้อหน่อยเหอะ วัสถุดิบ มะละกอถุงหนึ่งมีตั้งหลายลูกยังไม่ถึง 200 เลย ไหนจะมะนาว มะเขือ น้ำปลา น้ำตาลปิ๊ก และกะปิก็ถูกที่เอามาผสมปลาแดกอีก แค่นี้ก็ได้กำไรแล้ว 
เอาเปรียบผู้บริโภคมาก เหมือนสุภาษิตที่ว่าคางคกขึ้นวอ ได้รายการทีวีมาทำสกู๊ปข่าวดันนิดเดียวทำเป็นหลงระเริงปรับราคาลดปริมาณปานดอกเห็ดพึงเกิดใหม่ ผิดหวังมาก ไม่คิดจะเกิดกับตัวเอง เสียความรู้สึกจริงๆ ทั้งๆที่กินมาตลอด #งก..ๆพอแล้วเข็ดหลาบ ใครจะเสียดาย เสียดายไปเลย เพราะอำนาจเจริญไม่ได้มีสูตรนี้ร้านเดียว แนะนำให้กินร้านอื่น ส่วนร้าน...ควรจะให้ปริมาณเหมาะสมกับราคามากกว่านี้นี้ !!!!!!!!!! #แต่...พอแล้วกับร้านนี้"
ทั้งนี้ โพสต์ดังกล่าวมีผู้เข้ามาแสดงความคิดเห็นมากมาย หลายคนเข้ามาแนะนำให้ผู้โพสต์ไปกินที่ร้านอื่น พร้อมโชว์ปริมาณส้มตำที่ใส่ถุงกลับบ้าน ซึ่งแตกต่างจากที่ผู้โพสต์ซื้อมา