
จากกรณีสาวขับรถบีเอ็มฯ ชนเละ 9 คันรวด เหตุเกิดเมื่อช่วงเย็นของวันที่ 1 พ.ย. ที่ผ่านมา เจ้าหน้าที่ตำรวจ สน.ห้วยขวาง รับแจ้งเหตุรถชนกันหลายคันบนถนนรัชดาภิเษก ขาเข้า ช่วงแยกเทียมร่วมมิตร ถึง แยกพระราม 9 ฝั่งตรงข้ามห้างเอสพลานาด รัชดาฯ มีผู้ได้รับบาดเจ็บ 2 คน ส่งผลทำให้รถติดเป็นทางยาว
เหตุดังกล่าวมีรถเก๋งบีเอ็มดับเบิลยู สีขาว เป็นคู่กรณี ได้ขับพุ่งชนรถคันอื่นๆ รวมทั้งสิ้น 9 คัน หลังเกิดเหตุแล้วหญิงสาวผู้ขับขี่รถบีเอ็มดับเบิลยูได้เปิดประตูลงมา ก่อนจะกรีดร้องโวยวายเสียงดัง บอกว่า "อยากตายๆ ใครไม่อยากตายก็ออกไป รถกำลังจะระเบิด" ก่อนจะนับถอยหลัง 5-4-3-2-1 ก่อนจะร่ายรำอยู่กลางถนน
ทั้งนี้  จากการตรวจสอบพบว่าสาวรายนี้ มีปัญหาเกี่ยวกับสุขภาพโดยมีภาวะช็อกแบบไม่รู้ตัว โดยในเฟซบุ๊คของสาว ได้เคยโพสต์ข้อความไว้ว่า ตัวเองมีปัญหาและมีภาวะเสียใจหลายเรื่อง สูญเสียหลายๆ อย่างพร้อมกัน จนต้องทานยาคลายเครียดและพบจิตแพทย์เป็นประจำ แต่ยืนยันว่าไม่ได้บ้า แต่ตกอยู่ในภาวะกลัวสังคมและกลัวคน

                    