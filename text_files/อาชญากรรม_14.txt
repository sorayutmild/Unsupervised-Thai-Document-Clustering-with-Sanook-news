กลายเป็นกระแสดราม่า แชร์สนั่นโลกโซเชียลสำหรับกรณี คุณแม่ดาราเด็กที่ได้โพสต์หน้าเฟซบุ๊ก โดยมีรูปชาย-หญิงคู่หนึ่งอยู่ในห้องนอน พร้อมทั้งข้อความว่า "ชายชั่วหญิงเลว ผู้หญิง ตบ...ต่อหน้าเมียใหม่ กระทืบ...ต่อหน้า... เค้าแอบมาอยู่ด้วยกันสักพัก หัวหน้างานกับลูกน้องบริษัทคอมพิวเตอร์ ชุดในเครื่องแบบในเวลางาน ชั่วมาก ผู้หญิงรับได้จะเอาทั้งๆ มีลูกสองคน ผู้ชายก็ไร้จิตสำนึก ทำร้ายร่างกาย...ต่อหน้าเมียใหม่ ต่อหน้าลูก เลวเกินเรียกกว่าคน!!!"
ล่าสุด ฝ่ายแม่ดาราเด็กคนดังกล่าวได้โพสต์อัพเดทถึงอาการบาดเจ็บที่ถูกผู้ซึ่งเป็นสามีซ้อมปางตายต่อหน้าต่อตาลูกและเมียใหม่ โดยเป็นรูปของหญิงสาวที่นอนสะบักสะบอม
โดยระบุว่า "ตอนนี้ เจ็บระบมไปทั้งตัว ขยับตัวไม่ได้ ปอดช้ำ หลับตาลงก็ไม่ได้ ภาพพวกชั่วสองคนมันหลอกหลอน สงสารลูก แม่ไม่ได้ดูแลลูกหลายวัน ขอบคุณทุกๆ กำลังใจนอนอ่านน้ำตาไหล ซาบซึ้งเหลือเกิน ทุกคนดีกับ...กับน้อง...เหลือเกิน?"
โดยหลังจากชาวเน็ตได้ทราบเรื่องดังกล่าว ก็ไม่รอช้าที่กดแชร์เพื่อเป็นการประนามถึงการกระทำของชายหนุ่มที่ขึ้นชื่อว่าเป็นสามีและพ่อของดาราเด็ก พร้อมทั้งให้กำลังใจหญิงสาวที่ถูกทำร้ายให้เข้มแข็งและลุกขึ้นยืนเพื่อลูก ๆ ในเร็ววัน
ทางด้านเฟซบุ๊คดังกล่าวที่ฝ่ายแม่ของดาราเด็กโพสต์ว่าเป็นของหญิงสาวที่ลักลอบเป็นชู้กับสามีเธอนั้น ล่าสุดได้ทำการปิดตัวลงเป็นที่เรียบร้อยแล้ว เนื่องจากทนกระแสสังคมไม่ไหว