(30 ม.ค.) บรรยากาศงานเลี้ยงโต๊ะจีน 37 ปี พลังหนุ่ม พลังสร้างเมืองนนท์ ที่ศาลากลางจังหวัดนนทบุรี เมื่อคืนวานนี้ (29 ม.ค.) ดำเนินไปได้ด้วยดี โดยมีสมาชิกและกลุ่มคนเสื้อแดงมาร่วมสังสรรค์และปราศรัยกัน
โดยมีการบรรยายพิเศษ เรื่องท้องถิ่นเข้มแข็ง เมืองไทยก้าวหน้า โดย นายจาตุรนต์ ฉายแสง อดีตหัวหน้าพรรคไทยรักไทย และเรื่อง การเมืองเป็นเรื่องของทุกคน โดย นายณัฐวุฒิ ใสยเกื้อ รัฐมนตรีช่วยว่าการกระทรวงเกษตรและสหกรณ์ นอกจากนี้ พ.ต.ท.ทักษิณ ชินวัตร ยังได้โทรศัพท์โฟนอินเข้ามาภายในงาน โดยได้อวยพรปีใหม่และพูดคุยมีใจความว่า อยากจะกลับบ้านแล้ว ขอให้อดทนกันอีกนิดหน่อย เราจะได้ร่ำรวยด้วยกัน ปัญหาบ้านเมืองของเราแก้ไขง่าย ประเทศไทยจะรวยได้แค่เลิกทะเลาะกันเอง บางเรื่องเป็นเรื่องปัญญาอ่อนก็เอามาทะเลาะกัน และมีแต่พวกหัวแก่หัวหงอกเท่านั้นที่ทะเลาะกันอยู่ได้ ถ้าหยุดปัญญาอ่อนกัน ปัญหาของบ้านเมืองก็จะหยุดและเจริญขึ้น มั่นใจว่าการปรองดงจะเกิดขึ้นและทุกอย่างจะกลับมาสงบสุขเช่นเดิม