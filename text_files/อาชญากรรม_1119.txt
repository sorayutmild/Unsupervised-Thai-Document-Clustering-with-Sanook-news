ขอขอบคุณภาพจาก INN
ผู้สื่อข่าวรายงานว่า (29 มี.ค.) เวลา 11.00 น. สภ.นากลาง จ.หนองบัวลำภู ร่วมกับเจ้าหน้าที่ฝ่ายทหารจาก กกล.รส.จว.หนองบัวลำภู นำกำลังเข้าทำการจับกุมตัวนายเปา (ขอสงวนนามสกุล) อายุ 24 ปี ชาว จ.ร้อยเอ็ด
พร้อมของกลางกางเกงขาสั้นสีส้ม ลายก้างปลา และเสื้อยืดแขนสั้น คอวี สีชมพู ที่ใช้ก่อเหตุในข้อหาบุกรุกเคหะสถานในเวลากลางคืน และกระทำชำเราเด็กหญิงอายุยังไม่เกิน 15 ปี ซึ่งมิใช่ภรรยาของตน ภายหลังจากญาติของผู้เสียหายได้เข้าแจ้งความว่า
โดย นายเปา ได้ให้การสารภาพว่า ได้ข่มขืนกระทำชำเราเด็กหญิงจริง โดยตนมารับจ้างทำงานก่อสร้างที่โรงเรียนชื่อดังแห่งหนึ่ง ในเขตเทศบาลตำบลนากลาง กระทั่งเมื่อ 2-3 วันที่ผ่านมาได้พบเห็นเด็กหญิงผู้เสียหายเดินอยู่ในบ้าน ซึ่งห่างจากบริเวณที่ตนทำงานประมาณ 20 เมตรเศษ มีรูปร่างลักษณะหน้าตาดี
กระทั่งในคืนวันที่ก่อเหตุ (28 มี.ค.) ตนสังเกตเห็นเด็กหญิงคนดังกล่าวอยู่บ้านคนเดียว จึงเข้าไปในบ้านพักแล้วลงมือข่มขืนกระทำชำเราเด็ก และในระหว่างนั้นเด็กได้ร้องขอความช่วยเหลือตลอด ตนก็เอามือปิดปากเด็กไว้ กระทั้งเสร็จกิจจึงหลบหนีไปทางด้านหลังโรงเรียน ก่อนจะแอบย่องเข้าแคมป์ที่พัก เพื่อเปลี่ยนเสื้อผ้าและมารอขึ้นรถ เพื่อหลบหนีไปต่างจังหวัด แต่มาถูกจับกุมตัวได้ก่อน
ทั้งนี้ จากการตรวจสอบพบว่าผู้ต้องหาเคยก่อเหตุพรากผู้เยาว์มาแล้วหนหนึ่ง ซึ่งคดีความยังไม่จบแต่ยังมาก่อเหตุอีกครั้ง