Resident Evil Revelations HD ผีชีวะภาคเรือสยองที่นำเอาของเครื่อง 3DS มาทำใหม่ในแบบ HD ภาพสวยและคมชัดขึ้น แถมยังทำลงให้กับทุกเครื่องเลย ไม่ว่าจะเป็น PC, PS3, Xbox360 และ Wii U ก็จะได้เล่นกันทั่วหน้า โดยมีกำหนดออกวันที่ 21 พฤษภาคม 2013 นี้แล้วที่อเมริกาเป็นที่แรก ส่วนประเทศอื่นๆทั่วโลกจะออกราวๆวันที่ 24 พฤษภาคม 2013
เกมส์ Resident Evil Revelations HD
ถ้าแค่เอาน้ำแดงมาใส่สี ไม่น่ากลัวหรอก!
และในปีนี้ทาง Capcom ยุโรปก็ไม่พลาดที่จะหากิจกรรมพิลึกๆมาโปรโมทเกมส์ Resident Evil Revelations HD ตัวใหม่กันอีกเช่นเคย ถ้ายังจำกันได้ ตอนปี 2012 ที่เปิดตัว Resident Evil 6 ทาง Capcom ยุโรปได้เปลี่ยนร้านขายเนื้อชื่อ Smithfield Meat Market ให้กลายเป็นร้าน Wesker & Son Resident Evil Human Butchery ซึ่งนำเนื้อหมูและเนื้อต่างๆมาดัดแปลงให้เป็นรูปเนื้อคนขาย ซึ่งความพิลึกนี้ก็ทำให้กระแสของเกมส์ Resident Evil 6 ฮือฮาไม่น้อย ส่วนกิจกรรมของปีนี้น่ะเหรอ ต้องบอกว่าพิลึกยิ่งกว่าอีก เพราะ Capcom จะสร้างสระว่ายน้ำที่มีสีแดงเหมือนเลือดขึ้นมา พร้อมกับทำโฟมให้ดูเหมือนศพคน ลอยอยู่บนน้ำในสระอีกด้วย โดยมีกิจกรรมแข่งกันดำน้ำเลือดลงไปงมตั๋วรางวัลมาจากก้นสระ ซึ่งมีผู้เข้าแข่งขันสูงสุดวันละ 100 คน วัดความกล้าและความเก่ง ว่านอกจากดำน้ำเก่งอย่างเดียวไม่พอ ต้องกล้าดำน้ำที่มีสีสุดสยองนี้ด้วย
Resident Evil 6
ร้านขายเนื้อ ตอนที่โปรโมท Resident Evil 6
 
กิจกรรมสระว่ายน้ำเลือดของ Capcom จัดขึ้นวันที่ 25-26 พฤษภาคม 2013 นี้ ที่สระว่่ายน้ำ Jupiter Wharf บริเวณสนามกีฬาโอลิมปิคกรุงลอนดอน แน่นอนว่าน้ำในสระไม่ใช่เลือดจริงๆ แต่ก็จะแต่งสีให้ดูเหมือนเลือดเลย และยังมี Lifeguard แต่งตัวเป็นซอมบี้ให้เข้ากับบรรยากาศด้วย ผู้สนใจสมัครกิจกรรมต้องมีอายุ 16 ปีขึ้นไป แต่คนที่อายุต่ำกว่า 18 ปี ต้องมีผู้ปกครองมาดูแลด้วย สำหรับของรางวัลในกิจกรรมครั้งนี้ยังไม่เปิดเผยว่ามีอะไรบ้าง โดยคาดว่าจะเป็นตัวเกมส์ Resident Evil Revelations HD ชุดต่างๆที่จะมอบให้ผู้ชนะกิจกรรม
เกมส์ Resident Evil Revelations HD
ในเกมส์ Dead Island ก็มีสระว่ายน้ำเลือดเหมือนกัน แต่เป็นของจริง!!
 
ข้อมูลอ้างอิงจาก

https://www.mcvuk.com/news/read/capcom-reveals-first-ever-blood-swimming-pool/0115397
ภาพประกอบสระเลือดจากเกมส์ Dead Island
