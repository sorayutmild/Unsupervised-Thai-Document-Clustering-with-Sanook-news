สำหรับใครที่หลงใหลในพลังลึกลับของหินนำโชค รวมไปถึงความสวยงามที่ซ่อนอยู่ภายในหินเหล่านี้ เรารวบรวมความหมายต่างๆ ที่อยู่ในหินนำโชคมาไว้ให้คุณแล้วที่นี่
เพื่อเป็นแนวทางใน หรือทางเลือกในการหามาสวมใส่เพื่อเสริมดวงชะตาหรือนำโชคในด้านต่างๆ ตามที่ต้องการ โดยหินนำโชคสุดฮิตมีมากมาย ดังต่อไปนี้
ทับทิม (Ruby)
ทับทิม (Ruby)เสริมความรัก ความเมตตา ความร่ำรวย ปกป้องคุ้มครอง ให้ความสนุกสนาน ป้องกันฝันร้าย ทับทิมเป็นตัวแทนแห่งความรักอันบริสุทธิ์ การอยู่ร่วมกันของหญิงชาย เสริมสร้างความรัก ความเข้าอกเข้าใจ และยังใช้เป็นหินบำบัดเกี่ยวกับพลังทางเพศ
โกเมน (Garnet)
โกเมน (Garnet)ปกป้องคุ้มครองช่วยให้สมปรารถนา กระตุ้นพลังทางเพศ แก้ไขปัญหาด้านความรักความสัมพันธ์ ช่วยในการโน้มน้าวจิตใจให้ เข้าสู่ธรรม ชาวอินเดียโบราณเชื่อว่า
ใครได้ครอบครองโกเมนจะเป็นเครื่องรางของขลังพกติดตัว จะช่วยให้รอดปลอดภัยในทุกๆ เรื่อง รวมถึงขับไล่ภูตผีวิญญาณ หากนำมาประดับตกแต่งเป็นเครื่องประดับ จะนำความโชคดีเสริมสิริมงคล มีโชคลาภ มั่งคั่งร่ำรวยมาสู่ผู้เป็นเจ้าของ
ปะการัง (Coral)
ปะการัง (Coral)เป็นเครื่องรางของขลังขจัดสิ่งชั่วร้าย ปกป้องคุ้มครองยามเดินทางไกล ปลอดภัยจากภยันตรายทั้งปวง หากประสบปัญหาพลังหิน ก็จะช่วยให้กล้าหาญ ในการแก้ไขปัญหา
ปะการังมีหลากหลายสี แต่ละสีเป็นของที่หายากมาก สีแดง เหมาะกับผู้นำ สีชมพูแดง เหมาะกับ นักคิดนักเขียน สีส้ม เหมาะกับ ผู้ทำการค้า
หินปะการังเป็นหินที่เหมาะแก่บุคคลซึ่งประกอบอาชีพดูแลทุกข์สุขของผู้อื่น เช่น แพทย์ พยาบาล พกติดตัวไว้จะเสริมให้เกิดความเจริญรุ่งเรืองในอาชีพการงาน คำแนะนำ ควรล้างปะการังที่สวมใส่บ่อยๆ เพื่อให้ชีวิตจะได้สุขสดชื่นอยู่เสมอ
เพทายแดง (Red Zircon)
เพทายแดง (Red Zircon)เพทายแดงเป็นอัญมณีที่อยู่ในชุดนพเก้าของไทย หากสวมใส่อัญมณีชนิดนี้เป็นเครื่องประดับ จะเสริมลาภยศ ช่วยให้มีตำแหน่ง หน้าที่การงานเจริญก้าวหน้า
ช่วยขจัดความเครียด ปกป้องคุ้มครอง บำบัดสุขภาพ เสริมพลังความคิดสร้างสรรค์ กระตุ้นพลังจินตนาการ
ทูร์มาลีนแดง (Red Tourmaline)
ทูร์มาลีนแดง (Red Tourmaline)ช่วยปรับสมดุลให้แก่ร่างกาย และจิตใจ ประสานรอยร้าว และนำความเข้าใจให้แก่กันและกัน และสามารถทำงานร่วมกับจิตใต้สำนึก ในผู้ที่ต้องการประสบการณ์ถอดจิต 
หากเป็นคนที่ทำงานหนักเหนื่อยเพลียง่าย เกิดอาการเบื่อหน่าย ขาดความอดทน ไม่อยากสู้กับปัญหา ก็ควรพกพาหินชนิดนี้ติดตัว
คำแนะนำ สำหรับคนที่อกหัก รักเป็นพิษ ควรพกหินชนิดนี้ติดตัวไว้ อย่างน้อยก็ทำให้เกิดความรักตัวเองมากขึ้น และให้อภัยอีกฝ่ายหนึ่งได้ง่ายขึ้น และบางทีอาจทำให้ความรักกลับดีขึ้นในเร็ววัน
คาร์เนเลียน (Carnelian)
คาร์เนเลียน (Carnelian)เป็นเครื่องรางของขลัง ช่วยในการปกป้องคุ้มครอง เสริมบารมี ป้องกันฝันร้าย เป็นหินแห่งคำอวยพรให้พบแต่ความสุข ปกป้องตัวคุณเองให้พ้นจากบุคคลที่มีใจอิจฉาริษยาคุณ
หินชนิดนี้ยังเหมาะกับคนที่มีจิตใจสับสน ขาดความเชื่อมั่นในตนเอง พลังหินจะผลักดันให้เกิด อารมณ์สนุกสนานร่าเริง ช่วยให้เกิดความสุข และกล้าเผชิญกับปัญหา
หินคาร์เนเลียน ยังช่วยบำบัดเกี่ยวกับโรคเลือด หรือหญิงที่มีรอบเดือน ช่วยให้ผ่อนคลาย และบรรเทาอาการปวดท้องรอบเดือนได้
บุษราคัม (Yellow Sapphire)
บุษราคัม (Yellow Sapphire)เสริมพลังอำนาจ พลังความคิดสร้างสรรค์ กระตุ้นให้เกิดความกล้า นำความสงบมาสู่จิตใจ คำแนะนำ หากนำมาทำเป็นแหวน หรือจี้ห้อยคอ ก็จะนำความโชคดี ความมั่งคั่งร่ำรวย มาสู่ผู้เป็นเจ้าของ
ซิทริน (Citrine)
ซิทริน (Citrine)ช่วยเสริมสร้างทัศนคติที่ดี ช่วยให้ความคิดสร้างสรรค์ที่มีอยู่ภายในตัวเราแสดงออกมากขึ้น เพิ่งพลังทางสติปัญญา หากมีเรื่องต้องตัดสินใจ ใช้ความคิด หรืออยู่ในสถานการณ์ที่เสี่ยง
ควรกำซิทรินไว้ในมือ จะช่วยให้การตัดสินใจนั้นถูกต้อง และหากต้องการเรียกร้องความเข้าใจ หรือกำลังเสนอเหตุผล ก็ควรพกซิทรินเป็นเครื่องประดับ หรือตั้งไว้ที่โต๊ะทำงานจะช่วยให้คนรอบข้าง เกิดความเข้าใจในการสื่อสารของคุณได้ง่ายขึ้น
 ไทเกอร์ อาย (Tiger's Eye)
ไทเกอร์ อาย (Tiger's Eye)มีคุณสมบัติในการพัฒนาญาณหยั่งรู้ ให้เกิดในรูปของการมองเห็น เหมาะกับการใช้นั่งสมาธิ ช่วยกระตุ้นพลังชีวิต และพลังความคิดให้เกิดแรงบันดาลใจ บรรเทาอาการปวดศีรษะเนื่องจากความเครียด
ช่วยขจัดปัดเป่าฝันร้าย ขับไล่วิญญาณไม่ให้มาใกล้ สวมใส่เป็นเครื่องประดับ หรือพกติดตัวไว้ จะมีพลังในการปกป้องคุ้มครองสูง
คำแนะนำ หากรู้สึกว่าหินที่สวมใส่อยู่เกิดร้อนวูบวาบ แปลว่าหินกำลังเตือนให้คุณหยุดนั่งสงบจิตใจ หรือควรหาเวลานั่งสมาธิบ้าง
ไทเกอร์ ไอออน (Tiger Iron)เหมาะกับนักคิด นักเขียน ผู้ที่ทำงานด้านสื่อสร้างสรรค์ต่างๆ เพราะพลังหินจะช่วยกระตุ้นแรงบันดาลใจ ให้ออกมาในรูปของความคิดจินตนาการ
 ไหมทอง (Rutile Quartz)
ไหมทอง (Rutile Quartz)สัญลักษณ์ของความมั่งคั่งร่ำรวย จะนำความอุดมสมบูรณ์ และโชคลาภมาสู่ผู้เป็นเจ้าของ สวมใส่ติดกายไว้หากมีการสื่อสารเรื่องเงินทอง อาจทำให้โชคดี เจรจาเป็นผลสำเร็จ หรืออาจถูกลอตเตอรี่ได้รับรางวัลอย่างใดอย่างหนึ่ง
นอกจากนี้ ยังเป็นหินสร้างความเชื่อมั่น ชำระล้างพลังด้านลบ ปกป้องคุ้มครองให้รอดพ้นจากสิ่งชั่วร้ายทั้งปวง เสริมอำนาจบารมีแก่ผู้เป็นเจ้าของ
 มรกต (Emerald)
มรกต (Emerald)หินเสริมความรัก ความสมบูรณ์ ช่วยให้ผู้คนรักใคร่ปรองดอง ปรับสมดุลธาตุในร่างกาย และเป็นหินเรียกเงินเรียกทอง หากไปเจรจาต่อรองกับลูกค้า
ควรสวมใส่มรกตเป็นจี้ หรือสร้อยมรกตให้เห็นเด่นชัด จะช่วยดึงดูดความสนใจอีกฝ่ายหนึ่ง หรือดูดทรัพย์สินเงินทองมาให้จากการเจรจาต่อรองที่เป็นต่อ
 เพอริดอท (Peridot)
เพอริดอท (Peridot)ปกป้องคุ้มครอง เสริมสิริมงคล เสริมความโชคดี นำความเจริญรุ่งเรืองมาให้ เสริมพลังด้านบวก หากไปติดต่องานที่ต้องเจรจาปิดการขาย ให้สวมใส่ติดตัวให้เห็นเด่นชัด
มาลาไคท์ (Malachite)เสริมอำนาจบารมี ความเจริญก้าวหน้า ป้องกันอุบัติเหตุ เสริมด้านคำพูด ธุรกิจที่เกี่ยวกับการเจรจาต่อรอง เป็นหินที่ส่งเสริมให้อนาคตของคุณดีขึ้น และช่วยให้เข้าสมาธิได้เร็ว
ในด้านความเชื่อ หากหินมีพลังแรงสั่นสะเทือน มีความหมายในด้านการเตือนภัยอุบัติเหตุที่จะเกิดค่อนข้างสูง เป็นการเตือนภัยล่วงหน้า หินจะทำหน้าที่ปกป้องคุ้มครองต้านพลังร้าย จนบางครั้งทำให้หินแตก มีรอยร้าวเกิดขึ้นได้
กรีนอะเวนเจอรีน (Green Aventurine)เหมาะกับคนที่ทำงานด้านจินตนาการ ความคิดสร้างสรรค์ เสริมให้เกิดความกล้าแสดงออก หรือที่ไม่ค่อยมั่นใจในตัวเอง และยังเหมาะกับคนที่ทำงานเกี่ยวกับการเจรจาการค้า
ยิ่งถ้าเป็นนักขายควรพกพาหินชนิดนี้ไว้ จะกระตุ้นให้กล้าพูด กล้าเปิดและปิดการขาย หรือหากเผชิญหน้ากับเรื่องราวที่วุ่นวายสับสน แนะนำให้กำหินไว้ขณะเกิดความรู้สึกตึงเครียด หินชนิดนี้จะช่วยชำระล้างอารมณ์ที่ขุ่นมัวให้ใสสะอาด และบำบัดให้สุขภาพดี
 หยก (Jade)
หยก (Jade)ดึงดูดความมั่งคั่ง เสริมความเจริญก้าวหน้า ปกป้องคุ้มครอง โดยเฉพาะทารก และคนชรา มีพลังในการปลุกปลอบจิตใจสูง สร้างสมดุลทั้งร่างกาย และจิตใจ ช่วยให้อายุยืน
หยกสีเหลือง: ช่วยบำบัดอาการฝันร้าย
หยกสีขาว: ช่วยให้จิตใจสงบ
หยกสีเขียว: ช่วยบำบัดรักษาโรค
แต่พลังโดยรวมของหยกทุกสีจะเสริมสิริมงคลได้ในทุกเรื่อง ที่แนะนำไว้ข้างต้น
ตามตำนานของจีนเชื่อว่า หยกมีคุณสมบัติในการบำบัดผู้ป่วยที่เจ็บป่วยโดยไม่รู้สาเหตุ โรคไต โรคทางเดินหายใจ ทำให้การไหลเวียนของโลหิตที่ติดขัดกลับดีขึ้น
เพราะหยกจะมีพลังในการขับของเสียออกจากร่างกายได้ดี ช่วยให้ร่างกายฟื้นตัวได้เร็วขึ้น และยังเหมาะกับการดูดซับปัญหา ช่วยให้จิตใจสงบขึ้น ไม่ใส่ใจในคำนินทาว่าร้ายของคนอื่นมากนัก
คริสโซเพลส (Chrysoprase)เป็นหินในตระกูลคาลซิโดนี ช่วยเสริมความงามสง่า หากสวมใส่ติดตัวบ่อยครั้งจะช่วยให้เพศตรงข้ามมองเห็นความงามของคุณ ลึกซึ้งจากภายใน และมีคุณสมบัติในการบำบัดทั้งอารมณ์ จิตใจให้ดีขึ้น
นอกจากนี้เหมาะที่จะใช้ในการบำบัดสถานที่ในที่ทำงาน หรือบ้านที่มีแต่ผู้คนทะเลาะเบาะแว้งกัน ควรนำหินชนิดนี้มาวางไว้ให้ผู้คนทั่วไปได้เห็นทั่วกัน เพื่อที่หินจะส่งคลื่นพลังทำให้ผู้คนเหล่านั้นมีจิตใจสงบลงเข้าใจกันมากขึ้น
 อความารีน (Aquamarine)
อความารีน (Aquamarine)ปกป้องคุ้มครองยามเดินทางไกล โดยเฉพาะทางน้ำ และใช้ในการสื่อสารกับจิตใต้สำนึก จะช่วยให้เข้าใจถึงความต้องการที่แท้จริงของตัวเอง
หรือพกติดตัวเวลาต้องพบปะคนแปลกหน้า จะช่วยให้ไม่ประหม่า แถมยังเชื่อฟังในสิ่งที่คุณพูดอีกด้วย
 เทอร์ควอยซ์ (Turquoise)
เทอร์ควอยซ์ (Turquoise)เสริมพลังอำนาจบารมีทั้งชาย และหญิง ช่วยให้สติปัญญาดี และมีความสามารถเหนือผู้อื่น แคล้วคลาดปลอดภัย และมีชัยชนะเหนือศัตรู สำหรับผู้หญิงที่มีหน้าที่การงานใหญ่โต หรือเป็นเจ้าของกิจการส่วนตัว
ควรมีหินชนิดนี้พกติดตัวไว้เป็นเครื่องประดับ อย่างใดอย่างหนึ่ง เพราะหินชนิดนี้จะส่งพลังให้ลูกน้องบริวารจะจงรักภักดีมีความซื่อสัตย์ต่อคุณ และยังเหมาะอย่างยิ่งสำหรับคนที่ต้องเดินทางไกลบ่อยครั้ง
คริสโซคอลลา (Chrysocolla)มีคุณสมบัติในการคืนพลังความชุ่มชื้น หรือพลังชีวิตให้กับผู้เป็นเจ้าของ บางคนอาจหมดหวังหรือสิ้นหวังเสียใจ หากได้กำหินชนิดนี้ไว้สักพัก พลังของหินจะปลอบโยนจิตใจ
ทำให้ความคิดด้านลบหมดไป อารมณ์แจ่มใสมากขึ้นในขณะเดียวกัน หินชนิดนี้จะเสริมความมั่นคงก้าวหน้า เสริมบารมี และทำให้มีคนรักคุณไม่ว่าจะอยู่ที่ไหนก็ตาม
อพาไทท์ (Apatite)เป็นหินที่รวมแร่ธาตุหลากหลายชนิดเข้าไว้ด้วยกัน บางครั้งจะดูคล้ายฟลูออไรท์ และเพทายฟ้า พบมากจะเป็นสีเขียวปนฟ้า หินชนิดนี้มีคุณสมบัติช่วยปลอบประโลมจิตใจให้เข้าสู่ความสงบ
ช่วยให้เกิดความไม่ประมาทเหมาะกับคนที่ไม่ยอมรับความจริงในด้านลบ พลังหินจะนำมา หรือชี้ช่องทางให้ได้ว่าจะดำเนินชีวิตไปทางไหน จึงจะสงบดีงามที่สุด
 โรสควอตซ์ (Rose Quartz)
โรสควอตซ์ (Rose Quartz)เป็นหินที่แสดงถึงความรัก และการให้อภัย เสริมเสน่ห์ สร้างมิตรภาพ เสริมความร่ำรวย ช่วยให้เจ้านายรักใคร่ และปกป้องคุ้มครองโดยเฉพาะเด็กแรกเกิด
ถือได้ว่าหินโรสควอตซ์ เป็นหินครอบคลุมให้คุณประโยชน์ในทุกๆ ด้าน ปัจจุบันนิยมใช้หินชนิดนี้เป็นของขวัญแทนคำบอกรัก แทนความห่วงใย
ในทางบำบัดโรสควอตซ์เป็นหินที่มีพลังขจัดความโกรธ เกลียด หรือการอิจฉาริษยา คนที่อกหักจะช่วยให้รู้สึกรักตัวเองมากขึ้น
และหากอยู่ในที่ทำงาน ที่มีสถานการณ์ยุ่งยากเลวร้าย มีคนคอยเป็นศัตรูควรพกหินโรสควอตซ์ไว้เป็นเครื่องประดับ หรือหินเป็นก้อน วางไว้บนโต๊ะทำงาน ก็สามารถทำให้เกิดความสงบขึ้นในที่ทำงานได้เช่นกัน
 โรโดไนท์ (Rhodonite)
โรโดไนท์ (Rhodonite)หินชนิดนี้มีคุณสมบัติที่ชัดเจน คือเสริมความรัก ในยามที่มีรักก็ให้พกพาโรโดไนท์ติดตัวไว้ เมื่อรักสำเร็จสมดั่งหมายก็ดีไป แต่ถ้าเมื่อใดรักมีปัญหา ก็ให้คิดถึงโรโดไนท์ เพราะหินนี้จะช่วยขจัดเมฆหมอกร้ายในชีวิตจิตใจให้ออกไปได้
ถือเป็นหินบำบัดรักษาหัวใจที่มีพลังสูงชนิดหนึ่ง คำแนะนำ ถ้าอยากให้ชีวิตจิตใจ และความรักของตัวเองเป็นสุขอยู่เสมอ ควรนำโรโดไนท์ไปให้ใครก็ตามที่กำลังมีทุกข์จากความรัก จะเป็นการแก้เคล็ดเสริมดวงไม่ให้สิ่งนั้นเกิดกับตัวเอง
 คาลซิโดนี (Chalcedony)
คาลซิโดนี (Chalcedony)เป็นหินที่เสริมสิริมงคล เสริมความเป็นหญิง เสริมความมั่นใจ เหมาะสำหรับคนขี้อาย หินชนิดนี้จะทำงานกับจิตใต้สำนึก กระตุ้นให้เกิดความกล้า เสริมพลังด้านบวก จะช่วยในเรื่องการตัดสินใจได้อย่างถูกต้อง และไม่ลังเล
นอกจากนี้ยังเป็นเครื่องรางของขลังประจำตัว ผลักดันให้เกิดความสุข เป็นหินแห่งคำอวยพรที่ดี ปกป้องตัวคุณให้พ้นจากบุคคลที่มีจิตใจอิจฉาริษยาคุณ
ไพลิน หรือบลูแซฟไฟร์ (Blue Sapphire)เสริมดวงชะตา เสริมบารมีให้ผู้คนรักใคร่นับถือ สามารถใช้ได้ทั้งชาย และหญิง แต่หากเป็นหญิงที่มีตำแหน่งหน้าที่การงานใหญ่โต ควรสวมใส่ไพลินไว้เป็นเครื่องประดับ จะช่วยลดปัญหาระหว่างลูกน้องกับหัวหน้าได้เป็นอย่างดี
ทั้งนี้ไพลินยังเหมาะกับผู้ที่ต้องใช้สมาธิ มีสติตลอดเวลา ช่วยให้เกิดความไม่ประมาท ตัดสินใจได้อย่างแม่นยำ และเหมาะกับผู้ป่วยที่พักฟื้นเกี่ยวกับระบบประสาท หรือผ่าตัดสมองได้เป็นอย่างดี
ลาพิส ลาซูลี (Lapis Lazuli)เป็นหินที่เปิดดวงตาที่สาม เหมาะกับทุกราศีเกิด สามารถส่งคลื่นพลังกระตุ้นพลังกายทิพย์ในร่างกายให้สามารถมองเห็นลึกเข้าไปในจิตใจของทุกผู้คนมองลึกลงไปในปัญหาต่างๆ จึงมักเป็นหินที่ใช้เกี่ยวกับดวงชะตาโหราศาสตร์
มีพลังในการปกป้องคุ้มครองสูงมาก เสริมสร้างสติปัญญา และคุณสมบัติเด่นของลาพิส ลาซูลี อยู่ที่แร่ไพไรท์ที่ฝังอยู่ในเนื้อหิน จะช่วยให้เรามองเห็นหนทางที่จะนำพาทรัพย์สินมาสู่ผู้เป็นเจ้าของ สามารถเรียกเงินเรียกทองได้
อเมทิสต์ (Amethyst)
อเมทิสต์ (Amethyst)เป็นหินที่โดดเด่นในเรื่องการบำบัด รักษาเกี่ยวกับสุขภาพ โรคเลือด โรคนอนไม่หลับ ขจัดความเครียด ช่วยให้อารมณ์ที่โมโหอยู่ผ่อนคลายลง
และยังเด่นในเรื่องการเสริมฮวงจุ้ยที่ดีให้กับบ้าน ช่วยให้คนในบ้านสมัครสมานสามัคคีกันมากขึ้น
คำแนะนำ ในคนที่มีอาการปวดศีรษะบ่อยๆ ควรนำอเมทิสต์มาวางไว้ตรงหน้าผาก และทำสมาธิสักพัก อาการดังกล่าวก็จะดีขึ้นตามลำดับ
นิล (Onyx)
นิล (Onyx)นิลเป็นหินที่พบมากในประเทศไทย ที่ จ.กาญจนบุรี จ.จันทบุรี จ.ตราด สามารถปกป้องคุ้มครองให้ปลอดภัยจากภยันตรายต่างๆ และคุ้มครองให้รอดพ้น จากอุบัติเหตุ
หรือจากคนที่ไม่หวังดี พกติดตัวไปงานศพ ก็สามารถแก้เคล็ดให้กับคนที่ไม่ค่อยถูกกับงานศพ และคนที่สุขภาพร่างกายอ่อนแอป่วยบ่อยๆ จึงควรสวมใส่หรือพกติดตัวไว้ ก็จะทำให้สุขภาพร่างกายแข็งแรง และนำพาโชคลาภมาสู่ผู้เป็นเจ้าของ
คำแนะนำ เหมาะมากสำหรับคนที่ไม่ค่อยมีความมั่นใจในตัวเอง หรือไม่มั่นคงในความคิด คนที่หวาดระแวง วิตกกังวลกับสิ่งต่างๆ รอบตัว
สะเก็ดดาว (Tektite)สะเก็ดดาว หรือแร่ดาวตก ที่ตกลงถึงพื้นดิน มีลักษณะเป็นก้อนๆ รูปทรงแตกต่างกันออกไป มีสีดำ เนื้อไม่เรียบ เป็นรูพรุน แต่ไม่ใส ในประเทศไทยพบมากแถบภาคอีสาน บริเวณที่มีสนามแม่เหล็ก เช่น ป่า เขา คุณสมบัติเด่นคือ
เป็นเครื่องรางของขลังที่พกติดตัว ปกป้องจากอำนาจด้านมืด หรือคุณไสย์ต่างๆ ให้ปลอดภัยจากสิ่งชั่วร้าย ช่วยบำบัดรักษาโรคเครียด เคร่งวินัยจนเกินพอดี ทำให้ผ่อนคลาย และทำอะไรที่เป็นธรรมชาติมากขึ้น
คำแนะนำ เหมาะที่จะทำเป็นเครื่องประดับ หรือนำมาแกะสลักเป็นพระพุทธรูปเพื่อเป็นเครื่องบูชาจะดีมาก
เพชร (Diamond)
เพชร (Diamond)นำพาความมั่งคั่งร่ำรวย ช่วยให้หลับง่าย ป้องกันฝันร้าย ปกป้องคุ้มครอง มีชัยชนะเหนือศัตรู กล้าเผชิญหน้ากับปัญหาอย่างมีสติ
คำแนะนำ เพชรเหมาะกับคนที่ขาดความมั่นใจ ขาดความกล้าหาญ สามารถกระตุ้นให้ลุกขึ้นสู้กับปัญหาต่างๆ และยังเหมาะกับคนที่อืด เฉื่อย ทำอะไรเชื่องช้า ขาดความสนใจต่อทุกสิ่งรอบตัว
เคลียร์ ควอตซ์ หรือร็อก คริสตัล (Rock Crystal)
เคลียร์ ควอตซ์ หรือร็อก คริสตัล (Rock Crystal)ดลบันดาลให้ทุกสิ่งสมปรารถนาราวกับปาฏิหาริย์ และมีพลังพิเศษอยู่ในตัวเอง สามารถใช้เป็นทั้งอาวุธ และนำสิ่งดีๆ มาสู่ตัวเองได้ หากนำมาใช้ในการทำสมาธิจะกระจายพลังอย่างยิ่ง ใช้พกติดตัวไปไหนมาไหน
จะทำให้แคล้วคลาดปลอดภัยจากภยันตรายทั้งปวง และจำได้พบสิ่งดีๆ โดยไม่คาดหมาย ดังนั้นคริสตัลจึงเป็นสิ่งจำเป็นอย่างยิ่งที่ควรจะพกไว้ในยามเดินทาง
มูนสโตน (Moonstone)
มูนสโตน (Moonstone)หินแห่งความรัก ความผูกพันมาสู่ผู้เป็นเจ้าของ ผู้หญิงที่สวมใส่หินชนิดนี้จะได้รับการปกป้องคุ้มครองทางด้านอารมณ์เป็นอย่างดี โดยเฉพาะช่วงที่กำลังตั้งครรภ์ หรือมีรอบเดือน และหากมีปัญหาในเรื่องความรัก มีความห่างเหินในชีวิตคู่
ควรถือมูนสโตนนี้ไว้ในมือ และนึกถึงปัญหาต่างๆ ที่กำลังเกิดขึ้นระหว่างกัน คลื่นพลังของหินจะช่วยปลอบประโลมให้คุณคลายความทุกข์เศร้าลง รวมถึงทำให้ผู้ที่คุณกำลังคิดถึงอยู่นั้นเข้าใจในความรู้สึกของคุณมากขึ้น
คำแนะนำ หินชนิดนี้จะเพิ่มพลังอย่างมหัศจรรย์ให้กับผู้เป็นเจ้าของ โดยเฉพาะคนที่กำลังมีความรัก หากฝังมูนสโตนไว้เหนือประตูด้านในของตัวบ้าน และแกะสลักเป็นรูปชาย-หญิง สวมกอดกัน สำหรับคู่แต่งงานใหม่แล้วจะทำให้การครองคู่นั้นยืนยาว และมีความศรัทธาไว้วางใจในกันและกัน
ไข่มุก หรือแม่มุก (Mother of Pearl)
ไข่มุก หรือแม่มุก (Mother of Pearl)แม่มุกเป็นฝาหอย ที่ให้กำเนิดเม็ดไข่มุกไว้ด้านใน จึงมีความหมายเหมือนกัน คือเป็นสัญลักษณ์แห่งเพศหญิง ให้คุณประโยชน์ในด้านปกป้องคุ้มครอง เสริมในด้านโชคลาง และป้องกันอาถรรพ์
ช่วยให้ความปรารถนาของผู้หญิงเกี่ยวกับความรักนั้นสมหวัง จึงนิยมสวมใส่สร้อยไข่มุก เชื่อว่าจะทำให้ชีวิตแต่งงานมีความสุข และยังเป็นตัวแทนของเงินตรา นำพาความมั่งคั่งร่ำรวย พาคุณไปพบกับช่องทางทำมาหากิน
โอปอล (Opal)
โอปอล (Opal)เหมาะกับคนที่ใช้ความคิดสร้างสรรค์ในวงการมายา หรือวงการบันเทิงทุกรูปแบบ และมีลักษณะพิเศษเฉพาะคือ สามารถปกป้องคุ้มครองเสริมสิริมงคล ให้กับบุคคลที่เกิดในราศีตุลย์
ซึ่งเป็นการเสริมดวงชะตาให้เฉพาะกับราศีนี้ตั้งแต่ดึกดำบรรพ์ นอกจากนี้ คนโบราณยังมีความเชื่อเรื่องการเสริมเสน่ห์ดึงดูดเพศตรงข้ามให้มารักใคร่เสน่หาอีกด้วย
คำแนะนำ เนื่องจากโอปอลเป็นหินที่ค่อนข้างเปราะบางแตกหักง่าย จึงควรทำเป็นเครื่องประดับ โดยเฉพาะจี้ ต่างหู สร้อยคอ และควรเพิ่มพูนพลังให้โอปอลด้วยการนำไปล้างน้ำทะเล หรือน้ำสะอาดก็ดี
ฟลูออไรท์ (Fluorite)
ฟลูออไรท์ (Fluorite)มีหลากหลายสี แต่สีที่พบเห็นมาก คือชนิดที่มีสีเขียว และสีม่วง มีลักษณะสีปนกันเป็นชั้นๆ มีความเชื่อว่าหินชนิดนี้สามารถพัฒนาจิต พัฒนาการหยั่งรู้
และช่วยในเรื่องการทำสมาธิ ทำให้จิตใจสงบ มั่นคง ปรับสมดุลของความคิดทั้งด้านบวก และลบให้ดีขึ้น
คำแนะนำ หากมีอาการปวดตามส่วนต่างๆ ของกระดูกในร่างกาย ให้นำหินชนิดนี้มาวางไว้บริเวณนั้น นอนลงพักผ่อนสักระยะ จะช่วยให้ดีขึ้น หรือต้องการให้การสื่อสารกับผู้คนซึ่งอยู่ท่ามกลางความสับสนวุ่นวายให้ง่ายขึ้นก็ควรนำมากำไว้ในมือ
ซอยไซท์ วิท รูบี้ (Zoisite with Ruby)เสริมสติปัญญา เพิ่มความมีชีวิตชีวา ให้คนที่ขาดความกระปรี้กระเปร่า เฉื่อยชา กระตุ้นให้ร่างกายตอบสนอง และสนใจสิ่งรอบข้างดีขึ้น เสริมความกล้าหาญ กล้าคิดกล้าทำ เสริมความมั่งคั่งร่ำรวย ดีกับเรื่องความรัก
ผู้หญิงอัฟริกันมักจะสวมสร้อยคอประดับหินชนิดนี้ เพราะเชื่อว่าจะทำให้ตัวเองเป็นใหญ่ มีอำนาจเหนือผู้ชาย ทำให้คนหลงใหลในเสน่ห์ พูดจาอะไรจะมีคนรักใคร่เชื่อถือ และมีคนเกรงอกเกรงใจ
ทูร์มาลีนสีแตงโม (Watermelon Tourmaline - Multi Color)เป็นหินที่ช่วยบำบัดในด้านอารมณ์ และจิตใจมากกว่าร่างกาย ช่วยให้เรามองเห็นความถูกต้องระหว่างความจริง และความลวง ช่วยให้การทำงานร่วมกับคนอื่นไปได้ด้วยดี และประสานความเข้าใจกับผู้คนแปลกหน้า
คำแนะนำ วางทูร์มาลีนสีแตงโม ไว้ตามจุดต่างๆ ในบ้าน เพื่อปรับฮวงจุ้ย ขจัดเภทภัยร้ายต่างๆ
ลาบราโดไรท์ (Labradorite)
ลาบราโดไรท์ (Labradorite)หินชนิดนี้จะเป็นตัวเชื่อมประสาน ให้เราทำความเข้าใจกับสิ่งที่เกิดขึ้นใจตัวเราได้ดีขึ้น เป็นหินที่เหมาะจะใช้กับการนั่งสมาธิ คนที่สมาธิสั้น ช่วยให้เกิดความสมดุลระหว่างความคิด และการกระทำ
และหากคนที่มีอาการผิดปกติในร่างกายที่ค้นหาไม่พบ ตรวจก้อไม่เจอ แต่เจ็บป่วยบ่อยครั้ง พลังหินจะช่วยบำบัดให้ผู้นั้นมีจิตใจที่สดชื่นแจ่มใส และมองโลกในด้านบวก ทำให้สภาพจิตใจเข้มแข็งขึ้น
และทั้งหมดนี้คือความหมายของหินนำโชคอันดับต้นๆ ที่หลายคนนิยมนำมาสวมใส่เสริมดวง ใครอยากเสริมดวงด้านไหนก้อย่าลืมไปหามาสวมใส่กันนะคะ...