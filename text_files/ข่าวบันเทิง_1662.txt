เป็นอีกหนึ่งครอบครัวที่น่ารัก อบอุ่นมากๆ สำหรับ นักแสดงรุ่นใหญ่ ดี้ ปัทมา ปานทอง และสามี เอ๋ กษมา หลังจากครองรักกันมากว่า 20 ปี แต่คู่นี้ยังน่ารักและหวานกันไม่น้อย ล่าสุดซึ่งเป็นวันเกิดของสามี ภรรยาก็ได้โพสต์ซึ้งๆ ไว้ว่า
"Happy birthday to you ขอให้พ่อมีสุขภาพแข็งแรงอยู่กับแม่และลูกไปนานแสนนานนะคะพวกเรารักพ่อมากเราพร้อมที่จะเดินข้างๆพ่อตลอดเวลาเป็นกำลังใจเป็นทุกสิ่งทุกอย่างให้พ่อค่ะ#รักเราไม่เก่าเลย"
ส่วนทางด้านลูกสาว "น้องพลอย" ถึงจะไม่ได้เข้าวงการบันเทิงตามพ่อแม่ หลังจากที่เคยเล่นละครตอนเด็กๆ มาแล้ว แต่ก็เป็นลูกที่น่ารัก กตัญญู หลังจากเรียนจบแพทย์ศาสตร์ จุฬาลงกรณ์มหาวิทยาลัย ตอนนี้ก็กลายเป็นคุณหมอเต็มตัว ประจำอยู่ที่โรงพยาบาลต่างจังหวัด ซึ่งล่าสุดพ่อเอ๋ และแม่ดี้ก็เพิ่งจะขับรถไปส่งน้องพลอย ที่จ.อุบลราชธานี 
งานนี้คนเป็นพ่อเป็นแม่ก็ภูมิใจในตัวลูกสาวไม่น้อย เพราะลูกสาวมีความคิดดี อยากจะเป็นคนเลี้ยงดูพ่อแม่เองด้วย
รูปภาพจากอินสตาแกรม @ patama82