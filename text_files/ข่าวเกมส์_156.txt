ไม่ว่าจะเกมส์, ละครทีวี หรือภาพยนตร์ การเพิ่มเนื้อหาในเรื่องให้มีความหลากหลายนับว่าเป็นจุดขายอย่างหนึ่งที่จะทำให้ผู้ชมมีความรู้สึกติดตาและติดใจมากขึ้น ซึ่งนอกเหนือจากบทหลักๆอย่าง พระเอก นางเอก และตัวร้ายในแต่ละเรื่องแล้ว ผู้กำกับก็มักจะหาพวกตัวละครแนวตลกขบขันมาเพิ่มด้วย เหมือนเป็นตัวสร้างอารมณ์และบรรยากาศที่ดี เพราะถ้ามีแค่เรื่องเครียดดราม่าจากบทหลักอย่างเดียว ก็อาจจะทำให้คนเบื่อได้ง่าย ซึ่งเกมส์ยุคหลังๆก็มักจะมีตัวละครหนึ่งตัวหรือกลุ่มหนึ่ง ที่รับหน้าที่เป็นตัวตลกให้กับเกมส์ และเหล่าตัวละครตัวตลกที่เหล่าเกมเมอร์โหวตชื่นชอบกันมากที่สุดก็คือตัวละครเหล่านี้นี่เอง
อันดับ 10 Zero จากเกมส์ Bayonetta
หรือชื่อเต็มว่า King Little Devils Zero เป็นตัวละครเสริมที่จะปลดล็อคมาเล่นได้เมื่อเราเคลียร์เกมส์ในโหมด Lost Chapter เจ้าราชาโครงกระดูกผีตัวนี้มีหน้าตาตลกเฮฮา เก้งก้าง ไม่เหมือนตัวละครอื่นๆในเกมส์ที่ดีไซน์ออกมาสวยงาม และด้วยความเก้งก้างแถมดูปัญญาอ่อนก็เลยทำให้พลังการต่อสู้ของมันกากมากๆ แค่โดนตบทีเดียวพลังชีวิตมันก็จะลดลงไปที่โซนใกล้ตายทันที มันจึงโดนโจมตีได้ 2 ครั้งเท่านั้น แต่ข้อดีคือ ถ้าเลือดมันพ้นโซนใกล้ตายแล้ว ยังไงก็นับว่าโดนตบได้ 2 ครั้งอยู่ดี
ตัวตลกจากเกมส์
อันดับ 9 ซอมบี้ Liu Kang จากเกมส์ Mortal Kombat: Deadly Alliance
หนุ่มกังฟูหนึ่งในนักสู้ยอดนิยมของซีรี่ย์ Mortal Kombat เขาถูก Shang Tsung และ Quan Chi ร่วมมือกันฆ่าในภาค Mortal Kombat: Deadly Alliance แต่ตัวละครแนวพระเอกอย่างเขาจะตายง่ายๆได้อย่างไร ก็เลยฟื้นกลับมาอีกครั้งในแบบซอมบี้สุดฮา ที่ท่าต่อสู้ต่างๆยังคงคล้ายตอนเป็นคนแต่ลีลาฮากว่าเยอะ
ตัวตลกจากเกมส์
อันดับ 8 Super Tofu จากเกมส์ Super Meatboy
เจ้า Super Tofu เป็นตัวละครที่ทางองค์กรพิทักษ์สัตว์หรือ PETA ทำขึ้นมาประชดเกมส์ Super Meatboy เกมส์ที่มีตัวละครเป็นเจ้าหนูลูกชิ้นเนื้อ ซึ่งเหมือนเป็นการสนับสนุนให้คนกินเนื้อกัน ทาง PETA ก็เลยทำเจ้า Super Tofu ออกมาแทน เหมือนจะบอกว่าพวกเอ็งเลิกกินเนื้อกันได้แล้ว(โว้ย) กินเต้าหู้แทนดีกว่า ซึ่งเจ้าตัวละคร Super Tofu ในเกมส์มันช่างอ่อนกากจนหาอะไรเปรียบไม่ได้ ก็มันเต้าหูนิ่มๆนี่เนอะ 
ตัวตลกจากเกมส์
อันดับ 7 Tofu จากเกมส์ Resident Evil 2
ตัวละครลับสุดฮาที่โผล่มาใน Resident Evil 2 ผู้เล่นจะเล่นได้แค่ในโหมดพิเศษเท่านั้น มันคือแท่งเต้าหู้ก้อนยักษ์สี่เหลี่ยมที่มาพร้อมมีดเล่มเดียว แต่ให้เราไปสู้กับซอมบี้นับสิบๆ กว่าจะบุกตะลุยไปถึงสถานีตำรวจได้ เรียกว่าแทบไม่มีใครทำได้ เป็นตัวตลกที่สร้างมาท้าทายเหล่าเซียนเกมส์ Resident Evil นอกจากนี้เจ้าเต้าหู้ก็มีโผล่มาในภาค Resident Evil: The Darkside Chronicles แต่โผล่มาแบบเป็นศัตรูลับ ไม่ใช่ตัวละครที่เราเล่นได้
ตัวตลกจากเกมส์
อันดับ 6 Mojo จากเกมส์ Chronocross
หนึ่งในตัวละครเพื่อนจากทั้งหมดกว่า 45 ตัวในเกมส์ Chronocross เจ้าตุ๊กตาวูดูเดินได้ตัวนี้เป็นตัวเรียกเสียงฮาที่สุดใน Chronocross แล้วก็ว่าได้ ไม่ว่าจะเป็นบทพูดของมัน และท่าต่อสู้ของมันก็ฮาแหวกแนวไม่เหมือนใคร
ตัวตลกจากเกมส์
อันดับ 5 Phoenix Wright จากเกมส์ Marvel vs. Capcom 3
ทนายความผู้ผดุงความถูกต้องแต่ใครจะคิดว่าเขาจะโดนจับมาเป็นหนึ่งในนักสู้ของ Marvel vs. Capcom 3 ซึ่งถ้าคิดตามหลักความจริงๆแล้วเขาไม่น่าจะสู้กับพวกเหนือมนุษย์ตัวอื่นๆได้เลย แต่ Capcom ก็ทำให้เขาสู้ได้ด้วยท่าต่างๆที่เรียกเสียงฮาได้ไม่น้อย
ตัวตลกจากเกมส์
อันดับ 4 Mega Man จากเกมส์ Street Fighter X Tekken
ก็ไม่ทราบว่า Capcom อาฆาตพยาบาทอะไรกับตัวละครที่สร้างโดย Keiji Inafune ตัวนี้นักหนา เพราะนอกจากจะยกเลิกโปรเจคทั้งหมดของ Mega Man แล้ว ยังจับเอามาดีไซน์กลายเป็นตัวตลกไปด้วย จากหุ่นยนต์ฮีโร่สีฟ้าที่ดูดี กลายเป็นฮีโร่ตัวเหลือพุงยื่นที่ดูอุบาทสุดๆ ทำเอาแฟนๆ Mega Man ทั่วโลกถึงกับพูดไม่ออก แต่ถ้าไม่ใช่แฟนๆ Mega Man มันก็ดูฮาดีนะ
ตัวตลกจากเกมส์
อันดับ 3 Clayton Carmine จากเกมส์ Gears of War 3
ถ้าเล่นเกมส์ Gears of War คงไม่มีใครไม่รู้จักตระกูลต้องคำสาป Carmine อย่างแน่นอน เพราะไอ้ตัวละครที่เป็นคนของตระกูลนี้มันตายอนาถทุกภาค เริ่มจาก Anthony Carmine โดนสไนเปอร์ส่องตายภาคแรก ต่อด้วย Benjamin Carmine ถูกแมลงกินสยองจนเหลือแต่กระดูกในภาค 2 พอมาถึง Clayton Carmine ในภาค 3 แฟนๆเกมส์ก็คิดกันว่าไอ้ตระกูลนี้อีกแล้ว มันไม่รอดแน่! แต่ไม่น่าเชื่อครับ! มันไม่ตาย ทั้งๆที่มันไม่น่ารอดจากตอนที่เฮลิคอปเตอร์ตก มันกลับรอดมาได้ ก็เลยทำให้บางคนผิดหวัง สุดท้ายทีมงานก็เลยมีการทำฉากจบพิเศษ ทำให้เจ้า Clayton Carmine ตายๆไปซะตามความต้องการของบางคน ฮ่าๆๆๆ
ตัวตลกจากเกมส์
อันดับ 2 Johnny Sasaki จากเกมส์ Metal Gear Solid
ทหารยามจอมจู้ดๆ ที่โผล่มาใน Metal Gear Solid 1, 2 และ 4 ซึ่งไม่ว่าจะโผล่มากี่ครั้งๆมันก็จะปวดท้อง ท้องเสีย เสมอๆทุกภาค จนทำให้ลุงงูหรือไรเดนหนีรอดจากมันมาได้ตลอด ถ้ามันจะท้องเสียบ่อยขนาดนี้นะ ไปทำงานอย่างอื่นเหอะ อย่ามาเป็นทหารเลย ซึ่งบรรพบุรุษของ Johnny ก็ท้องเสียมาตลอด ปู่ของเขาเองก็เคยท้องเสียตอนเจอกับ Big Boss ในภาค 3 มาแล้ว ฮ่าๆๆ
ตัวตลกจากเกมส์
ตัวตลกจากเกมส์
สภาพของ Johnny หลังจากโดน Meryl ขโมยชุดในภาคแรก
อันดับ 1 Dan Hibiki จากเกมส์ Street Fighter Series
นักสู้ข้างถนนจอมเปิ่น พ่อของหมอนี่เป็นถึงนักสู้ผู้ยิ่งใหญ่ ที่แม้แต่ Sagat ยังต้องหวาดหวั่น (สุดท้ายพ่อเขากลับโดน Sagat ฆ่าตาย เอ๊ะ! ยังไง) แต่ไหงฝีมือลูกชายอย่างหมอนี่กลับกากไม่เอาอ่าวเอาซะเลย ว่ากันว่า ตัวละคร Dan Hibiki นี้ทาง Capcom ออกแบบมาเพื่อล้อเลียนทาง SNK ที่ทำเกมส์ Art of Fighting เลียนแบบ Street Fighter ในยุค Neogeo โดยนำชุดของ Ryo Sakasaki มาผสมกับทรงผมของ Robert Garcia ก็ได้ออกมาเป็น Dan Hibiki นี้เอง และยังให้บทตัวตลกกับ Dan ที่สู้ใครแทบไม่เคยชนะอีกด้วย ส่วนท่าไม้ตายก็ไม่ต้องบรรยายมากว่ากากขนาดไหน แต่ถึงกระนั้นก็มีหลายๆคนชอบเลือก Dan มาใช้สู้เหมือนกันนะ
ตัวตลกจากเกมส์
