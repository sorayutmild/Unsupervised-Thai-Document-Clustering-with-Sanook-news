กลับมาอีกครั้งสำหรับการแนะนำมือถือช่วงงบประมาณ โดยครั้งนี้ เราจะพามาดูมือถือราคากลุ่มไม่เกิน 6,000 บาทว่าจะมีรุ่นไหนที่น่าสนใจและน่าคบหา ว่าในเวลานี้บ้าง เพื่อไม่ให้เสียเวลามาดูกันว่ามีรุ่นไหนที่น่าสนใจบ้าง
Wiko U Feel (5,990 บาท)

Wiko U Feel เป็นมือถือที่เพิ่งจะเปิดตัวในงาน Thailand Mobile Expo ไม่นาน ด้วยรูปร่างที่ออกแบบให้สามารถใช้งานได้คล่องตัว มีระบบสแกนลายนิ้วมือที่แม่นยำ และแน่นอนว่ากล้องกับความสามารถของเครื่องมันก็ทำให้ดูจะน่าคบหาพอสมควร จึงไม่แปลกว่า Wiko U Feel ถึงติดเข้ามาอยู่ในกลุ่มนี้ แม้ว่าจุดอ่อนของรุ่นนี้จะอยู่ที่ความละเอียดของหน้าจอที่อยู่แค่ HD ซึ่งเป็นมาตรฐานของมือถือระดับนี้ก็ตาม แต่ถ้าคนต้องการเครื่องสวยและบาง รุ่นนี้ให้คุณได้
คุณสมบัติเด่น

จอแสดงผลแบบ IPS LCD Capacitive Touchscreen 16,700,000 สี ความละเอียด 1280x720 Pixels (HD 720p : กว้าง 5.0 นิ้ว : 294 ppi) พร้อมเซ็นเซอร์สแกนลายนิ้วมือ (Fingerprint Sensor) ที่ปุ่มโฮม
ประมวลผลการทำงานด้วยชิปเซ็ต Quad-Core 64-bit MediaTek MT6735 ความเร็วในการประมวลผล 1.3 GHz พร้อมระบบปฏิบัติการ Android OS เวอร์ชัน 6.0 (Marshmallow)
หน่วยความจำภายในสำหรับเก็บบันทึกข้อมูลขนาด 32 GB และ RAM ขนาด 3 GB พร้อมรองรับการ์ดหน่วยความจำเสริมภายนอกแบบ microSD Card (TransFlash) ได้สูงสุดขนาด 64 GB
ใช้งานอินเทอร์เน็ตผ่านระบบ WiFi, 4G LTE Cat4, HSPA, EDGE หรือ GPRS พร้อมการเชื่อมต่อข้อมูลแบบไร้สายผ่าน Bluetooth
กล้องดิจิทัลตัวหลักที่ด้านหลังของตัวเครื่อง ความละเอียดระดับ 13 ล้าน Pixels พร้อมกล้องดิจิทัลขนาดเล็กที่ด้านหน้าของตัวเครื่อง ความละเอียดระดับ 5 ล้าน Pixels และไฟแฟลชสำหรับกล้องหน้าโดยเฉพาะ

ข้อมูลจาก Thaimobilecenter
Lenovo K5 Plus (5,990 บาท)

เพิ่งเปิดตัวไม่นาน และเป็นมือถือที่ถ้าชนหลายรุ่นอยู่ ด้วยราคาเพียง 5,990 บาท แต่สิ่งที่ Lenovo K5 Plus ให้มานั้นไม่ธรรมดา ตั้งแต่ กล้องหลัง 13 ล้านพิกเซล กล้องหน้า 5 ล้านพิกเซล พร้อมกับแบตเตอรี่ขนาดใหญ่ถึง 2750 mAh และหน้าจอ Full HD พร้อมกับ CPU Qualcomm Snapdragon 616 Quad Core 1.5GHz ที่ไว้ใจได้ดี ถ้าคิดว่าต้องการมือถือจอกำลังเหมาะมือแต่เน้นความละเอียดและสเปคหนัก รุ่นนี้น่ามองที่สุด
คุณสมบัติเด่น

จอแสดงผลแบบ IPS LCD Capacitive Touchscreen 16,700,000 สี ความละเอียด 1920x1080 Pixels (Full HD 1080p : กว้าง 5.0 นิ้ว : 401 ppi) พร้อมหน่วยประมวลผลกราฟิกโดยเฉพาะ (GPU : Graphics Processing Unit) แบบ Adreno 405
ประมวลผลการทำงานด้วยชิปเซ็ต 64-bit Octa-Core Qualcomm MSM8939v2 Snapdragon 616 ความเร็วในการประมวลผล 1.5 GHz พร้อมระบบปฏิบัติการ Android OS เวอร์ชัน 5.1 (Lollipop)
หน่วยความจำภายในสำหรับเก็บบันทึกข้อมูลขนาด 16 GB และ RAM ขนาด 2 GB พร้อมรองรับการ์ดหน่วยความจำเสริมภายนอกแบบ microSD Card (TransFlash) ได้สูงสุดขนาด 32 GB
ใช้งานอินเทอร์เน็ตผ่านระบบ WiFi, 4G LTE, HSPA, EDGE หรือ GPRS พร้อมการเชื่อมต่อข้อมูลแบบไร้สายผ่าน Bluetooth
กล้องดิจิทัลตัวหลักที่ด้านหลังของตัวเครื่อง ความละเอียดระดับ 13 ล้าน Pixels พร้อมกล้องดิจิทัลขนาดเล็กที่ด้านหน้าของตัวเครื่อง ความละเอียดระดับ 5 ล้าน Pixels

ข้อมูลจาก Thaimobilecenter
Flash Plus 2 (รุ่น RAM 3GB 5,990 บาท)

หลายคนเสร็จรุ่นนี้กันตั้งแต่สเปคยังเป็นตัวราคา 4,990 บาท แต่สำหรับคนที่อยากได้ความแรงและสเปคจัดจ้านจริง ๆ แล้วล่ะก็ รอสักหน่อยแล้วเพิ่มเงินอีก 1,000 บาทกับรุ่น RAM 3GB ความจำในตัว 32GB ก็น่าสนใจไม่น้อย จุดเด่นของรุ่นนี้อยู่ที่วัสดุที่จัดว่าดี และเหมือนกับ K5 Plus แต่สิ่งที่จะ OK กว่าคือเรื่องกล้องที่ถ่ายภาพออกมาลงตัวดี ติดแค่ถ้าคุณอยากได้ ต้องซื้อผ่าน Lazada เท่านั้น
คุณสมบัติเด่น

จอแสดงผลแบบ IPS LCD Capacitive Touchscreen 16,700,000 สี ความละเอียด 1920x1080 Pixels (Full HD 1080p : กว้าง 5.5 นิ้ว : 401 ppi) พร้อมเซ็นเซอร์สแกนลายนิ้วมือ (Fingerprint Sensor) แบบ 360 องศา ที่ปุ่มโฮม
ประมวลผลการทำงานด้วยชิปเซ็ต Octa-Core 64-bit MediaTek MT6755M Helio P10 ความเร็วในการประมวลผล 1.8 GHz พร้อมระบบปฏิบัติการ Android OS เวอร์ชัน 6.0 (Marshmallow)
หน่วยความจำภายในสำหรับเก็บบันทึกข้อมูลขนาด 32 GB และ RAM ขนาด3 GB พร้อมรองรับการ์ดหน่วยความจำเสริมภายนอกแบบ microSD Card (TransFlash) ได้สูงสุดขนาด 128 GB
ใช้งานอินเทอร์เน็ตผ่านระบบ WiFi, 4G LTE, 3G HSPA, EDGE หรือ GPRS พร้อมการเชื่อมต่อข้อมูลแบบไร้สายผ่าน Bluetooth
กล้องดิจิทัลตัวหลักที่ด้านหลังของตัวเครื่อง ความละเอียดระดับ 13 ล้าน Pixels พร้อมกล้องดิจิทัลตัวหลักที่ด้านหลังของตัวเครื่อง ความละเอียดระดับ 5 ล้าน Pixels

ข้อมูลจาก Thaimobilecenter
ZTE Blade V5 Pro (5,990 บาท)

เป็นมือถือที่สเปคพื้นฐานอีกตัว แต่มีความโดดเด่นเรื่องการเลือกวัสดุมาใช้งานกับเครื่องทำให้คุณสามารถสัมผัสถึงคุณภาพตัวเครื่องได้อย่างดี และที่เหลืออาจจะพอ ๆ กับชาวบ้าน แต่หน้าตาเครื่องก็ดูหล่อเอาเรื่องอยู่ไม่น้อยเลยล่ะ
คุณสมบัติเด่น

จอแสดงผลแบบ IPS LCD Capacitive Touchscreen 16,700,000 สี ความละเอียด 1920x1080 Pixels (Full HD 1080p : กว้าง 5.5 นิ้ว : 401 ppi) พร้อมหน่วยประมวลผลภาพกราฟิกโดยเฉพาะ (GPU : Graphics Processing Unit) แบบ Adreno 405
ประมวลผลการทำงานด้วยชิปเซ็ต 64-bit Octa-Core Qualcomm MSM8939 Snapdragon 615 ความเร็วในการประมวลผล 1.5 GHz พร้อมระบบปฏิบัติการ Android OS เวอร์ชัน 5.1 (Lollipop)
หน่วยความจำภายในสำหรับเก็บบันทึกข้อมูลขนาด 16 GB และ RAM ขนาด 2 GB พร้อมรองรับการ์ดหน่วยความจำเสริมภายนอกแบบ microSD Card (TransFlash) ได้สูงสุดขนาด 128 GB
กล้องดิจิทัลตัวหลักที่ด้านหลังของตัวเครื่อง ความละเอียดระดับ 13 ล้าน Pixels พร้อมกล้องดิจิทัลขนาดเล็กที่ด้านหน้าของตัวเครื่อง ความละเอียดระดับ 5 ล้าน Pixels
เซ็นเซอร์สแกนลายนิ้วมือ (Fingerprint Sensor) สำหรับตรวจสอบสิทธิ์ของการเข้าใช้งานเครื่อง และการเข้าถึงข้อมูลภายใน พร้อมบอดี้ตัวเครื่องแบบ Metal-Unibody (อะลูมิเนียม)

ข้อมูลจาก Thaimobilecenter
ASUS Zenfone Go TV (5,990 บาท)

Zenfone Go รุ่นปี 2016 เปิดตัวแล้ว มาคราวนี้หน้าตาอาจจะคล้ายกับ Zenfone 2 ตัวปกติ ไปจนถึง Zenfone 2 Laser อีกด้วย แต่ที่ไม่ธรรมดาคือถ้าคุณยอมจ่ายเกือบ 6,000 บาท คุณก็จะได้ ASUS Zenfone Go ที่มีการรองรับ Digital TV ไปด้วย ทำให้คุณเพลิดเพลินกับการดูโทรทัศน์ได้ทุกที่ โดยไม่เสียค่าเน็ตแต่อย่างใด
คุณสมบัติเด่น

จอแสดงผลแบบ IPS LCD Capacitive Touchscreen 16,700,000 สี ความละเอียด 1280x720 Pixels (HD 720p : กว้าง 5.5 นิ้ว : 267 ppi) พร้อมหน่วยประมวลผลกราฟิกโดยเฉพาะ (GPU : Graphics Processing Unit) แบบ Adreno 305
ประมวลผลการทำงานด้วยชิปเซ็ต Quad-Core Qualcomm MSM8928 Snapdragon 400 ความเร็วในการประมวลผล 1.4 GHz พร้อมระบบปฏิบัติการ Android OS เวอร์ชัน 5.1 (Lollipop)
หน่วยความจำภายในสำหรับเก็บบันทึกข้อมูลขนาด 32 GB และ RAM ขนาด 2 GB พร้อมรองรับการ์ดหน่วยความจำเสริมภายนอกแบบ microSD Card (TransFlash) ได้สูงสุดขนาด 64 GB
ใช้งานอินเทอร์เน็ตผ่านระบบ WiFi, 4G LTE Cat4, 3G HSPA, EDGE หรือ GPRS พร้อมรองรับการรับชมรายการโทรทัศน์แบบดิจิทัล (Digital TV : DVB-T2 : Digital Video Broadcasting)
กล้องดิจิทัลตัวหลักที่ด้านหลังของตัวเครื่อง ความละเอียดระดับ 13 ล้าน Pixels พร้อมกล้องดิจิทัลขนาดเล็กที่ด้านหน้าของตัวเครื่อง ความละเอียดระดับ 5 ล้าน Pixels

ข้อมูลจาก Thaimobilecenter
