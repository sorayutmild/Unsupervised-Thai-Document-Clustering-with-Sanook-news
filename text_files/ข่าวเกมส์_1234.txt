ปัจจุบันเกมในตลาด PC นอกจากเรื่องของ Story หรือ Content ที่น่าดึงดูดแล้วความสวยงามในเรื่องของภาพกราฟิกถือว่าสำคัญไม่แพ้กันทำให้ในตลาดการพัฒนาเกมรุ่นใหม่ๆ ออกมาจึงมีความต้องการด้านทรัพยากรคอมพิวเตอร์สูงดังนั้นเราจะพาไปชมกันว่าเกมในแพลตฟอร์มพีซีมีอะไรบ้างที่กินสเปคโหดถึงจะสามารถแสดงภาพออกมาให้สวยงามจุใจเกมเมอร์ที่ชื่นชอบการเล่นเกมภาพสวยจัดเต็มเล่นแบบภาพไม่แตกไม่เบลอ
Metro Exodus

เกมแรกพึ่งมีการเปิดตัวในแพลตฟอร์ม Steam ไปไม่นานมานี้หลังจากเป็นเกมพิเศษที่ขายเฉพาะใน Epic Games Store เป็นเวลาหนึ่งปีก็คือ Metro Exodus เป็นเกมที่ใช้คุณภาพของกราฟิกสูงในการแสดงผลยิ่งเป็นเกมเมอร์ชอบเสพงานภาพด้วยแล้วบอกเลยว่ากระเป๋าฉีกกันได้ โดยมีผู้เล่นออกมาบอกว่าพวกเขาปรับต่ำสุดโดยใช้การ์ดจอ GTX 1070 ซึงถือว่าเป็นการ์ดที่แรงในระดับหนึ่งแล้วยังมี FPS ต่ำกว่า 60 อยู่เลยทำให้กลายเป็นเกมที่กินสเปคติดอันดับของเรา
Deus Ex: Mankind Divided

สำหรับเกมพีซีเกมนี้ Deus Ex: Mankind Divided ที่จะต้องยอมรับมาตรฐานของคุณภาพกราฟิกภายในเกมนี้สูงจริงผสมกับการเล่นออนไลน์กับผู้เล่นเป็นจำนวนมากทำให้การ์ดจอต้องทำงานหนักซึ่งตัวเกมนี้ ในการตั้งค่าต่างๆ ต้องการหน่วยความจำของการ์ดจออย่างน้อย 6GB สำหรับ GPU ในคอมพิวเตอร์ของคุณ ซึ่งหน่วยความจำระดับนี้ก็ต้องบอกเลยว่าเป็นการ์ดตัว Top เป็นส่วนใหญ่ถึงจะมีหน่วยความจำระดับ 6GB ขึ้นไป
Shadow Of The Tomb Raider

การผจญภัยของ Lara Croft ตัวละครเอกของซีรีส์ Tomb Raider ในเกมภาค Shadow Of The Tomb Raider ก็เป็นอีกหนึ่งเกมที่ติดอันดับเกมกินสเปคของพีซี เพราะในเมื่อเราเล่นเกมจำพวก Adventure หลายๆ คนก็ต้องการที่จะได้สัมผัสกับคุณภาพกราฟิกที่สวยงามอินกับบรรยากาศและเรื่องราวของเกม ดังนั้นการที่จะตั้งค่าให้ภาพแสดงออกมาสวยๆ ก็จะต้องใช้การ์ดจอระดับ GTX 1080 กันเลยทีเดียวรวมไปถึง CPU ที่คุณภาพ I7 Gen 4 ขึ้นไป
Final Fantasy XV

อีกหนึ่งเกมกินสเปคที่เป็นซีรีส์ชื่อดังของทางค่าย Square Enix ที่มีการพอร์ตเกมมาลงแพลตฟอร์ม PC ของ Final Fantasy XV ซึ่งเป็นเกมที่ต้องยอมรับอยู่แล้วว่ามีคุณภาพกราฟิกที่สวยงามอยู่แล้ว ถ้าเราจะเล่นให้เต็มประสิทธิภาพแสงสีจัดเต็มคอมพิวเตอร์ที่เล่นนั้นก็ต้องมีคุณภาพที่สูงเพื่อให้สามารถเล่น 60 FPS ได้ซึ่งพื้นฐานแล้วต้องมีพื้นที่ว่างในคอมพิวเตอร์ถึง 155GB ในการติดตั้งเกม กับ RAM 16 และการ์ดจอรุ่น Top 1080 หรือ 2080 ถึงจะตอบโจทย์เกมเมอร์สายภาพสวย 
Red Dead Redemption 2

สุดทา้ยเป็นผลงานจากค่ายเกม Rock Star ที่ขึ้นชื่อในเรื่องของการพัฒนาเกมคุณภาพสูงสู่ตลาดอยู่แล้วและเกม Red Dead Redemption 2 ที่เปิดตัวในพีซีก็มีกระแสมากมายถึงสเปคที่กินเกินกว่าความจำเป็น อาจจะเนื่องด้วยปัญหาของการปรับแต่งที่ไม่สมบูรณ์ปัญหาบัคต่างๆ เยอะหรือเป็นการที่ Optimize ของเกมยังไม่ดีเท่าที่ควรจึงทำให้คอมพิวเตอร์ที่ใช้เล่นจะต้องมีอยู่ในระดับสูงพอสมควรถึงจะสามารถเล่นเกมนี้ได้ แบบนั้นแล้วเราจะเห็นดราม่าเกิดขึ้นบ่อยในช่วงแรกๆ ที่เกมวางจำหน่าย