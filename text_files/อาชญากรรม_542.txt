นักร้องร้านอาหารย่านคลองหลวงถูกจับกุม หลังถ่ายคลิปขณะมีเพศสัมพันธ์กับหญิงสาว ข่มขู่เรียกเงิน
ปทุมธานี 9 ส.ค. นายสุริยา บัวชมนา ถูกตำรวจกองกำกับการสวัสดิภาพเด็กและสตรี กองบัญชาการตำรวจนครบาล จับกุมที่บ้านพักย่านคลองหลวง จ.ปทุมธานี หลังผู้เสียหายเข้าแจ้งความว่า ถูกนายสุริยา ซึ่งเป็นนักร้องร้านอาหารแห่งหนึ่งย่านคลองหลวง ถ่ายคลิปวิดีโอขณะมีเพศสัมพันธ์ ข่มขู่จะนำไปเผยแพร่ทางอินเทอร์เน็ตและร้านจำหน่ายซีดี หากไม่ยอมจ่ายเงิน 2,500 บาท แต่เมื่อยอมจ่ายเงินให้ กลับถูกบังคับให้ไปร่วมหลับนอนอีกหลายครั้ง เพื่อแลกกับการไม่นำคลิปไปเผยแพร่ และยังถูกผู้ต้องหาส่งข้อความข่มขู่หลายครั้ง เรียกเงินอีก 7,500 บาท 
จากการตรวจสอบพบว่า ผู้ต้องหาเคยเป็นนักแสดงภาพยนตร์ลามกอนาจารหลายเรื่อง และในเครื่องคอมพิวเตอร์โน้ตบุ๊กยังพบคลิปวิดีโอขณะมีเพศสัมพันธ์กับหญิงสาวอีกหลายคน