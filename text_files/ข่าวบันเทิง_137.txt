ต้องขอแสดงความเสียใจกับนักแสดงผู้จัดละครคนเก่ง "หน่อย บุษกร" ที่เพิ่งสูญเสียคุณแม่ "จำรูญ พรวรรณะศิริเวช" อันเป็นที่รัก ด้วยโรคมะเร็งตับ ในวัย 66 ปี หลังจากที่สวดพระอภิธรรมศพเป็นเวลา 3 วัน
ก่อนจะจัดงานฌาปณกิจศพขึ้นในวันนี้ (8 มิ.ย.) ที่วัดพระศรีมหาธาตุวรมหาวิหาร บางเขน ท่ามกลางความเสียใจของผู้เป็นลูก
แม้ว่า "หน่อย บุษกร" จะทำใจมาบ้างแล้ว เพราะคุณแม่เป็นโรคนี้มาเป็นเวลานานหลายปี แต่ในวันฌาปณกิจ หน่อย บุษกร ก็ถึงกับร่ำไห้ด้วยความอาลัยในวันสุดท้าย
และภาพดังกล่าวที่ถ่ายทอดอารมณ์ความรู้สึกที่ไม่สามารถจะบรรยายเป็นคำพูดได้ ซึ่ง "ตุ๊ก ชนกวนันท์" ได้เป็นผู้กดชัตเตอร์เอาไว้ 
ถือเป็นกำลังใจสำคัญจากสามี "เคน ธีรเดช" ที่ยืนเคียงข้างปลอบประโลมอยู่ไม่ห่าง 
ทีมข่าว Sanook! News ขอแสดงความเสียใจมา ณ ที่นี้ด้วยค่ะ (ขอบคุณภาพจาก IG: tookchanokwanan)