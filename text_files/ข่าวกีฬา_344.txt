กลายเป็นประเด็นฉาวทันทีเมื่อมีแฟนกีฬาตาดีจับได้ว่า โกดัก แบล็ก แร็ปเปอร์ชื่อดังแอบมีเซ็กซ์กับ เมลโลว์ แรกซ์ แฟนสาวในบล็อกวีไอพี ของสนามกีฬาฮอกกี้ เอฟแอลเอ ไลฟ์ อารีน่า เมื่อวันอังคารที่ 11 มกราคม ที่ผ่านมาโดยเกมดังกล่าว ฟลอริดา แพนเธอร์ส เจ้าถิ่นเป็นฝ่ายเปิดบ้านเอาชนะ แวนคูเวอร์ คานัคส์ 5-2 อย่างไรก็ตามผลการแข่งขันกลับถูกกลบด้วยเรื่องราวสุดฉาวของ แร็ปเปอร์ดัง ที่ถูกแฟนกีฬาหลายรายจับได้ว่ามีอะไรกับ เมล์โลว์ แรกซ์ แฟนสาวบนอัฒจันทร์ท่ามกลางแฟนกีฬากว่า 15,000 คนงานนี้เรียกว่าแทบทุกสำนักข่าวเมืองมะกันต่างพร้อมใจกันรายงานข่าวฉาวอนาจารครั้งนี้ ก่อนที่ในเวลาต่อมา แร็ปเปอร์หนุ่ม จะออกมาปฏิเสธข้อกล่าวหาดังกล่าวโดยเผยว่าเป็นเพียงแค่การเล่นกันสนุกๆ เท่านั้น และตัวของแฟนสาวก็แค่เต้นส่ายก้นธรรมดาๆ "ใจเย็นๆ ทุกคน เธอแค่เต้นส่ายก้นเท่านั้น" แร็ปเปอร์ชาวอเมริกันวัย 24 ปี โพสต์ผ่านอินสตาแกรม พร้อมยืนยันด้วยคลิปว่ามันเพียงแค่การหยอกล้อเล่นกับแฟนสาวเท่านั้น ไม่มีอะไรเกินเลยอย่างที่หลายคนเข้าใจอย่างไรก็ตามงานนี้แฟนกีฬาหลายรายไม่เชื่อกับการออกมาแก้ตัวครั้งนี้พากันแสดงความคิดเห็นในทำนองว่า "มันไม่ใช่เรื่องที่นายจะมาทำแบบนี้ที่ไหนก็ได้", "นายหยุดโกหกได้แล้ว คลิปวิดีโอเป็นหลักฐานสำคัญ", "หยุดโกหก" งานนี้เห็นทีจะไม่มีใครเชื่อกับการออกมาปฏิเสธของนักร้องหนุ่มเลย
