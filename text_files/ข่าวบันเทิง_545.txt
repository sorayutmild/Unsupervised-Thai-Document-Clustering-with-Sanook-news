
ทำเอาคนเป็นพ่อเป็นแม่หัวใจแทบวาย เมื่อ "น้องแพทริก" ลูกชายคนโตของ นิหน่า สุฐิตา เกิดอาการชักมือเท้าเกร็ง ตาเหลือก โชคดีที่คนเป็นแม่มีสติช่วยปฐมพยาบาลลูกชายได้อย่างทันท่วงที ล่าสุดอาการปลอดภัยแล้ว โดยนิหน่าโพสต์ข้อความไว้ว่า...
"แพทชักเมื่อเช้า จากไข้สูงที่ขึ้นกะทันหัน ใจเราตกไปอยู่ตาตุ่มตอนเห็นลูกชักน้ำลายฟูมปาก ตอนเช้าหลังเช็ดตัวกินยาแล้วไข้ลดลงมาจาก 39.5 เหลือ 38 และคิดว่าลดลงมาเรื่อยๆ แต่ปรากฏแพทไม่ยอมกินข้าว เพราะอาเจียน เลยน่าจะทำให้ขาดน้ำ เกลือแร่ต่ำแล้วชัก
ขอบคุณทุกบทความที่เคยอ่าน รายการที่เคยทำทำให้ไม่สติแตก ทำให้ปฐมพยาบาลลูกได้ถูกต้อง ตอนนี้มาแอดมิทอยู่โรงพยาบาล แต่ก็ร่าเริง กินได้แล้ว ขอบคุณทุกคนที่เป็นห่วงนะคะ #แม่หัวใจจะวาย"
ทางด้านสามี แบงค์ พชร ปัญญายงค์ ก็ได้เล่าถึงความมีสติของนิหน่าเมื่อเกิดเหตุที่แม้แต่ตัวเองยังทึ่ง เพราะตอนที่ลูกชักนั้นตัวเองเป็นผู้ชายยังทำอะไรไม่ถูกเลย
"#MySuperMom #SuperWife#BeliefBank กับการชักครั้งแรก และหวังว่าเป็นครั้งสุดท้าย
อยู่ๆเมื่อเช้า แพทไข้ขึ้น 39.5 ทานข้าวแล้วอ้วก จากที่เมื่อวานปกติ เล่นกับเพื่อนดีพวกเราก็เตรียมแพคของกลับกทม. นิหน่าให้ทานยา โทรหาหมอ ไข้ลดเหลือ 38.0นั่งจิบน้ำดูการ์ตูน แล้วก็เกิดขึ้นจนได้ ...ชัก ตกเก้าอี้ มือเท้าเกร็ง ปากเขียว ตาเหลือก
ผมอุ้มริต้า พี่กัญอุ้มแพทขึ้นมา ทุกคนโวยวาย ผมตะโกนคุยกับแพท Look at me, you're gonna b fine, my big boy. Look at me!!! ทันใดนั้น ยอดมนุษย์เหาะมาในเสี้ยววินาที มนุษย์แม่เหาะมาจากชั้นสองของบ้าน!!! นิหน่าวิ่งมาจับแพทนอนตะแคง คว้ากะละมังใส่น้ำ พร้อมผ้า ชุบน้ำ ถอดเสื้อผ้าแพท เช็ดตัว เช็ดจุดที่ร้อนมาก กอด เรียก ...จนแพทตื่น
ทำทั้งหมดที่ผมเขียนเล่า ภายในเสี้ยวนาที เรื่องจริงครับ จริงกว่าอะไรทั้งสิ้นอยากให้มีกล้องวงจรปิดเก็บภาพไว้ ผมได้แต่อุ้มริต้าตะโกนเรียกแพท คุยกับแพท ที่เรียนมาจากหมอ มันทำไม่ทันจริงๆ ตกใจมาก แต่โชคดีที่มีนิหน่า ผมน้ำตาไหลทันทีที่แพทตื่น ขอบคุณแตนภูมิที่ช่วยเป็นมือไม้ให้ได้ทันควัน
#แม่คือยอดมนุษย์ #จำไว้นะลูก #พ่อเห็นมาแล้ว"