      หากใครยังพอจำกันได้นั้น เมื่อหลายวันก่อนทางทีมงาน Sanook! Hitech ได้นำเสนอข่าวความเคลื่อนไหวของสินค้าชุดใหม่ของทาง Apple ว่าในปีนี้นั้นจะมีการเปิดตัว iPhone ถึง 3 รุ่นด้วยกันนั้นคือ iPhone 6S, iPhone 6S Plus และ iPhone 6C แม้จะปิดท้ายด้วยคำว่า "ลือ" ก็ตาม

ภาพจาก Future Supplier
      โดยล่าสุดนั้นเว็บไชต์ Future Supplier ได้นำเสนอภาพที่ถูกอ้างว่าเป็น iPhone 6C ให้เราได้เห็นกันแล้วครับ เรียกว่าเป็นสื่อที่แรกๆ เลยก็ได้ที่นำเสนอข่าวนี้ สำหรับภาพของ iPhone 6C ดังกล่าวนั้นแสดงให้เห็นถึงฝาหลังที่เป็นพลาสติกโพลีคาร์บอเนต ที่ยังคงมีลักษณะใกล้เคียงกับ iPhone 5c
      อย่างไรก็ดีภาพข้างต้นนั้นยังไม่มีการออกมายืนยันอย่างเป็นทางการว่าเป็นของจริงหรือไม่ งานนี้คงต้องลุ้นกันต่อไปว่า แอปเปิล จะเปิดตัว iPhone 6C ตามข่าวลือหรือไม่ 
      แต่..มันก็คงไม่พ้นมุกการตลาดๆ นั้นแหละคุณว่าไหม สำหรับกำหนดการเปิดตัว iPhone 6C คาดว่า เป็นช่วงเดือนกันยายนนี้
ที่มา: Future Supplier




