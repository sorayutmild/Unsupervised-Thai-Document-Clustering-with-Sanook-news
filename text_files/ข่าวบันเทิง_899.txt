"ตุ๊กตา จมาพร" นักร้องสาวคนสวย แชร์ปัญหาสุขภาพ เผชิญโรค "ขี้เต็มท้อง" บอกอาการ สาเหตุ วิธีรักษาละเอียดยิบ แฟนๆ แห่ส่งกำลังใจ
ออกมาแชร์เรื่องปัญหาสุขภาพทำให้เป็นที่ฮือฮาอย่างมาก สำหรับนักร้องสาว ตุ๊กตา จมาพร หรือ ตุ๊กตา เดอะวอยซ์ ที่ประสบปัญหา "โรคขี้เต็มท้อง" เจ้าตัวแชร์ละเอียดยิบ แฟนๆ แห่แสดงความคิดเห็นเพียบ
โดยล่าสุด ตุ๊กตา ได้โพสต์ภาพฟิล์มเอ็กซ์เรย์ของตัวเอง พร้อมกับข้อความว่า "หลังจากที่หาหมอจนเจอว่าเป็นโรค (ขอเรียกว่าโรคละกัน) “ขี้เต็มท้อง” พอซัดยาหมอตามอาการเข้าไป วันรุ่งขึ้นเท่านั้น ที่ลอตแรกได้ถูกปลดปล่อย >> ดีขึ้นทันตาเห็น >> ใช่ละ กรูเป็นหละ สาเหตุนี้- บอกทุกคนก่อน เราเป็นคนขับถ่ายดีมากนะคะ หลังจากเราปรับระบบเผาผลาญ ลดน้ำหนักแบบยั่งยืนมาแล้ว สุขภาพการถ่ายของเรา คือ โคตรดี เพียงแต่ว่าเราเป็นคนติดพัน คือพอขี้มา แล้วมันคือชอบอยู่ในรถมั่ง ประชุมอยู่มั่ง ทำงานอยู่มั่ง โรคนี้ไม่ได้เกิดกับคนที่ท้องผูกอย่างเดียวนะคะ เกิดได้กับทุกการขับถ่ายเลย เพียงคุณอั้นขี้ หรือมีการขับถ่ายที่ไม่ถูกสุขลักษณะเช่น การเบ่งออกแล้วพุงแฟ่บ หรือหายใจออกแล้วพุงแฟ่บ (อันนี้เพิ่งรู้เลยวันนี้หมอสอน) หมอบอกว่า อันนี้เป็นการนั่งถ่ายที่ผิด
หลายคนถามมาว่า หลังจากรู้อาการคุณหมอให้ทำอะไร >> คุณหมอให้ยาระบายนะคะ แต่เป็นยาระบายที่ไม่เป็นอันตรายต่อธรรมชาติลำไส้ เพื่อให้ร่างกายขับอุจจาระออกมาให้ได้มากที่สุดคำเตือน!!!!! CAUTION!!!!!! - ไม่แนะนำเด็ดขาด ให้ทานยาถ่ายเองนะคะ เราเคยมาแล้ว ปรับแก้กันนานหลายปีมาก อันตรายสุดๆ และไม่แนะนำเลยนะคะ ที่จะกินยาถ่ายเพื่อให้พุงที่เราคิดว่ามันเป็นขี้มันยุบลงไป นอกจากมีอาการแบบที่เคยเขียนไว้เท่านั้นซึ่งอาการของเราเป็นแบบนี้- เวียนหัวคลื่นไส้ ตลอดเวลา- หายใจติดขัด เหมือนแน่นท้อง- กินข้าวได้น้อยมาก- เรอเปรี้ยว และ ตดเปรี้ยว ตลอดทั้งวัน- ลมในท้องเยอะ แน่นท้อง อาการคล้ายๆโรคกระเพาะ- ปวดตัว ปวดเมื่อยตัว อ่อนเพลีย นอนไม่ค่อยหลับหากมีอาการเหล่านี้>> แนะนำอย่างเดียว คือ ปรึกษาคุณหมอนะคะ ไม่แนะนำให้ลองทานยาถ่ายเองเด็ดขาด เพราะเดี๋ยวมีผลในระยะยาว-สรุปก็คือ หลังจากได้เอาน้องขี้ออกไปน่าจะจำนวนนึงเลย อาการก็ดีขึ้นมากๆ ไม่เวียนหัวแล้ว ใช้ชีวิตได้ตามปกติ แต่คุณหมอแนะนำให้เอาออกอีก เพราะเยอะมากจริงๆแนะนำคุณหมอนะคะ >> คุณหมอ อนุพงษ์ แผนกทางเดินอาหาร รพ.สมิติเวช สุขุมวิทค่าเอ็กซเรย์ไม่แพงด้วยค่ะ 700บาทเอง เบ็ดเสร็จค่าเสียหายรวมยารวมอะไรแล้ว 3,xxx เอง แฮปปี้สุดๆ ใช้ชีวิตได้ตามปกติแล้วหนูไม่เวียนหัวเพราะขี้เต็มท้องแล้วค่าาาในฟิล์ม ที่เห็นขาวๆ ก็คือ ขี้น้อนทั้งนั้นเลยค่ะ ลอยละล่องเป็นยองใย เยอะแค่ไหนถามใจเธอดู" 
ท่ามกลางแฟนๆ ที่เข้ามาแสดงความคิดเห็นเกี่ยวกับเรื่องนี้และส่งกำลังใจให้ตุ๊กตาหายจากโรคนี้เร็วๆ

"ขี้เต็มท้อง" หรือภาวะ "อุจจาระอุดตัน" คนชอบอั้นต้องระวัง

