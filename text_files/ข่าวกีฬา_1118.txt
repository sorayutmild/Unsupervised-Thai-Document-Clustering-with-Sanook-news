1. เคเนดี้Image by Hames Lodeegedz
เมื่อคืนนั้นเอง เคเนดี้ ดาวรุ่งชาวบราซิลของ เชลซี ได้บรรลุข้อตกลงกับสโมสร นิวคาสเซิล ยูไนเต็ด สำหรับการยืมตัวออกไปจนจบฤดูกาลแล้ว โดยนักเตะวัย 21 ปีรายนี้สามารถลงเล่นได้ทั้งตำแหน่ง แบ็ค และ วิงแบ็คทางซ้ายได้ด้วย
2. แอรอน เลนนอนImage by Hames Lodeegedz
หลังจากที่สโมสร เอฟเวอร์ตัน ได้ซื้อ ธีโอ วัลคอตต์ จาก อาร์เซนอล มาในราคา 20 ล้านปอนด์ ก็ทำให้อนาคตของปีกวัย 30 ปีต้องดับลงในถิ่น กูดิสัน ปาร์ค  นั่นทำให้เขาต้องหาโอกาสลงเล่นอย่างต่อเนื่องโดยการมองหาสโมสรใหม่นั่นเอง
ดูเหมือนนักเตะรายนี้จะยังคงเป็นที่ต้องการในลีก สูงสุดของ อังกฤษ อยู่ ซึ่งเมื่อช่วงดึกที่ผ่านมาทางสโมสร เบิร์นลีย์ ก็ได้ประกาศคว้าตัว เลนนอน จาก ท็อฟฟี่น้ำเงิน มาเพิ่มเกมรุกเป็นที่เรียบร้อยแล้ว ทั้งนี้ยังไม่มีการเปิดเผยเรื่องค่าตัวออกมาแต่อย่างใด
3. ลาสซานา ดิยาราImage by Hames Lodeegedz
ปารีส แซงต์-แชร์กแมง ประกาศคว้าตัว ลาสซานา ดิยารา เมื่อคืนที่ผ่านมาด้วยสัญญา 18 เดือนด้วยกัน หลังจากนักเตะวัย 32 ปีรายนี้ได้เคยค้าแข้งกับสโมสรชั้นนำในยุโรปอย่าง เรอัล มาดริด, เชลซี, อาร์เซนอล และ พอร์ตสมัธ
ทั้งนี้ ดิยารา กลายเป็นนักเตะฟรีเอเยนต์หลังจากย้ายออกจากสโมสร อัล จาซิรา เมื่อเดือนที่ผ่านมา เจ้าตัวมีดีกรีเป็นอดีตนักฟุตบอลทีมชาติ ฝรั่งเศส โดยรับใช้ชาติไป 34 เกมในปี 2016 ซึ่งเป็นสถิติสูงสุดด้วย
4. บูบาคารี โซมาเรCHARLY TRIBALLEAU/GettyImages
แหล่งข่าวระบุว่า แมนเชสเตอร์ ซิตี้ ต้องการคว้าตัว บูบาคารี โซมาเร นักเตะวัย 18 ปี ของ ลีล ใน ลีกเอิง มาร่วมเล่นในถิ่น เอติฮัด ก่อนตลาดซื้อขายรอบนี้จะปิดลง
เป็นที่เชื่อกันว่า โซมาเร โดนจับตามองตั้งแต่ในเกมที่มิดฟิลด์รายนี้ลงเล่นให้สโมสรตัวเองกับ แรนส์ เมื่อสัปดาห์ที่ผ่านมา ทั้งนี้ เอฟเวอร์ตัน และ เลสเตอร์ ซิตี้ ก็เป็นอีก 2 ทีมใน พรีเมียร์ลีก ที่สนใจอยู่ด้วยเหมือนกัน (สกาย สปอร์ตส) 
5. อเล็กซานดาร์ มิโตรวิชMichael Regan/GettyImages
ไบรท์ตัน แอนด์ โอฟ อัลเบียน ได้ยื่นข้อเสนอให้กับ นิวคาสเซิล ยูไนเต็ด สำหรับการคว้าตัว มิโตรวิช ทั้งนี้มีรายงานว่า เวสต์บรอมวิช อัลเบียน ก็เป็นอีกสโมสรหนึ่งที่กำลังให้ความสนใจกองหน้าวัย 23 ปีรายนี้ด้วยเช่นเดียวกัน (สกาย สปอร์ตส)
6. เอเมอร์สัน พัลมิเอรี และ เอดิน เซโก้AFP/GettyImages
มีรายงานว่า เชลซี นั้นขยับเข้าใกล้จะคว้าตัว เอเมอร์สัน พัลมิเอรี และ เอดิน เซโก้ 2 นักเตะของ โรมา แล้ว ทั้งนี้ 2 สโมสรกำลังอยู่ในช่วงนำเดินการเกี่ยวกับรายละเอียดต่าง ๆ โดยเชื่อว่าค่าตัวของทั้งคู่จะตกอยู่ที่ราว 50 ล้านปอนด์เลยทีเดียว (สกาย สปอร์ตส)
7. จอนนี อีแวนส์Mark Thompson/GettyImages
อาร์เซนอล นั้นได้เข้าร่วมแย่งชิงตัวกองหลังของ เวสต์บรอมวิช อัลเบียน อย่าง จอนนี อีแวนส์ กับทาง แมนเชสเตอร์ ซิตี้ ที่มีข่าวกับนักเตะรายนี้มาอย่างยาวนาน
สื่อคาดว่า เดอะ แบ็กกีส์ อาจจะยอมให้นักเตะรายนี้ออกจากทีมไปหากว่าได้ค่าตัวของอดีตปราการหลัง ปีศาจแดง รายนี้อยู่ที่ 20 ล้านปอนด์ด้วยกัน (เดลี เทเลกราฟ)
8. ปิแอร์-เอเมริค โอบาเมยองStuart Franklin/GettyImages
อาร์เซนอล ได้เพิ่มค่าตัวของ กองหน้าวัย 28 ปี ของ โบรุสเซีย ดอร์ทมุนด์ อย่าง โอบาเมยอง จากเดิม 48.3 ล้านปอนด์ เป็น 50.9 ล้านปอนด์ (บิลด์)
9. นิโคลัส ไกตันJAVIER SORIANO/GettyImages
สวอนซี ซิตี้ ทีมในโซนตกชั้นของ พรีเมียร์ลีก เตรียมสร้างเซอร์ไพรส์ด้วยการจะยื่นข้อเสนอให้กับ แอตเลติโก มาดริด สำหรับการคว้าตัว นิโคลัส ไกตัน มาร่วมทีม โดยยังไม่มีการเปิดเผยค่าตัวที่ทาง หงส์ขาว ได้ยื่นให้ นอกจากนั้นสื่อยังลืออีกว่าหากนักเตะ อาร์เจนไตน์ รายนี้ย้ายมาเล่นใน อังกฤษ กับ สวอนซี จะได้ค่าเหนื่อย 120,000 ปอนด์ต่อสัปดาห์เลย (เดอะ ซัน)
10. ราฮีม สเตอร์ลิงGareth Copley/GettyImages
ราฮีม สเตอร์ลิง ปีกตัวจี๊ดของ แมนเชสเตอร์ ซิตี้ นั้นจะเป็นผู้เล่นรายล่าสุดที่จะได้สัญญาใหม่กับทางต้นสังกัด โดยคาดว่านักเตะทีมชาติอังกฤษ วัย 23 ปีรายนี้จะได้ค่าเหนื่อยสูงถึงราว 275,000 ปอนด์ ต่อสัปดาห์เลยทีเดียว (มิร์เรอร์)
11. ดาบิด เด เคอา, ธิโบต์ กูร์ตัวส์Michael Regan/GettyImages
กลับมาอีกครั้งแล้วสำหรับ เรอัล มาดริด ที่เป็นข่าวอยากได้ผู้รักษาประตูคนใหม่เข้ามาเสริมทีม ทั้งนี้ก็ไม่พลิกโผ เป็น 2 รายทวารอย่าง ดาบิด เด เคอา ของ แมนเชสเตอร์ ยูไนเต็ด วัย 27 ปี และ ธิโบต์ กูร์ตัวส์ ของ เชลซี วัย 25 ปี เป็น 2 นักเตะที่มีข่าวกับ ชุดขาว ตั้งแต่เมื่อตลาดหน้าหนาวที่ผ่านมานั่นเอง (มาร์ก้า)
12. ลวน วิเอราAmilcar Orfali/GettyImages
ลวน วิเอรา หลังจากที่มีข่าวกับ เลสเตอร์ ซิตี้ เมื่อซัมเมอร์ที่ผ่านมา ครั้งนี้เป็นทาง ลิเวอร์พูล ที่สื่อต่าง ๆ ก็คาดกันว่าพวกเขากำลังจะหาทางแก้ปัญหาการทำสกอร์ในแดนหน้าโดนการจะคว้าสไตรค์เกอร์วัย 24 ปี รายนี้เข้ามาร่วมทีมด้วย โดยค่าฉีกสัญญาของดาวยิง บราซิเลียน รายนี้กับสโมสร เกรมิโอ อยู่ที่เพียง 16 ล้านปอนด์ เท่านั้นเอง (ยาฮู สปอร์ต)
13. อังเดร ชูร์เลMaja Hitij/GettyImages
เวสต์บรอมวิช อัลเบียน เตรียมที่จะยื่นขอยืมตัวอดีตผู้เล่นของ เชลซี อย่าง อังเดร ชูร์เล มิดฟิลด์วัย 27 ปีจาก โบรุสเซีย ดอร์ทมุนด์ ทั้งนี้ทาง เดอะ แบ็กกีส์ พร้อมที่จะจ่ายค่าเหนื่อย 140,000 ปอนด์ ต่อสัปดาห์ที่เจ้าตัวได้รับจาก เสือเหลือง อยู่ตอนนี้ (เมล)
14. แดนนี เวลเบ็คADRIAN DENNIS/GettyImages
ผู้จัดการทีมของ อาร์เซนอล อาร์แซน เวนเกอร์ ได้ออกมายืนยันว่า แดนนี เวลเบ็ค จะไม่ย้ายออกจากสโมสรไปในเดือนนี้อย่างแน่นอน ซึ่งทางสองสโมสรอย่าง คริสตัล พาเลซ และ เบซิคตัส เป็นสโมสรที่จ้องจะคว้าตัวไปเล่นด้วยนั่นเอง (ทอล์คสปอร์ต)