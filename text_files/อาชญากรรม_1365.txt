ความคืบหน้ากรณี น้องบ๊อบบี้ เด็กชายอายุ 7 ขวบ เสียชีวิตอย่างปริศนาในดงกล้วยท้ายหมู่บ้านใหม่มหาวัน  ม.12 ต.ดงมหาวัน อ.เวียงเชียงรุ้ง จ.เชียงราย เหตุเกิดเมื่อวันที่ 16 ม.ค.ที่ผ่านมา จนต่อมามีการนำศพส่งวตรวจชันสูตร พบว่ามีร่องรอยการถูกทำร้ายด้วยของแข็งจนตับแตกทำให้เสียชีวิต
ล่าสุด วันนี้ (23 ม.ค.) ผู้สื่อข่าวรายงานว่า ทางเจ้าหน้าที่ตำรวจชุดคลี่คลายคดีสามารถจับกุมผู้ก่อเหตุดังกล่าวได้แล้วคือ นายสินชัย อายุ 30 ปี โดยการจับกุมดังกล่าวมีขึ้นภายหลังจากเจ้าหน้าที่ตำรวจได้มีการวบรวมพยานหลักฐานและพยานวัตถุ ตลอดจนพยานบุคคลซึ่งมีการสอบสวนไปกว่า 20 ปาก จนแน่ชัดว่าคือนายสินชัย
กระทั่งได้ไปพบตัวขณะเดินทางกลับเข้าที่บ้านซึ่งมีที่พักอาศัยอยู่ห่างจากบ้านน้องบ๊อบบี้เพียงไม่กี่หลัง ซึ่งนายสินชัยได้หลบหนีอออกจากบ้านไปนับตั้งแต่วันเกิดเหตุ แต่ด้วยอาการหิวข้าวจึงย้อนกลับเข้ามาหาข้าวกินที่บ้านจึงถูกจับตัวได้ในที่สุด
เบื้องต้น นายสินชัย ผู้ต้องหารับสารภาพว่า เป็นผู้ลงมือตีน้องบ๊อบบี้จริง โดยมีสาเหตุจากที่ไม่พอใจหลายเรื่องก่อนหน้านั้น เช่น รื้อที่นอน,ทำลายรถของเล่น และกินแก้วมังกร ฯลฯ จึงได้แต่เก็บความไม่พอใจมาตลอด จนวันเกิดเหตุชวนเด็กไปยิงนกที่บริเวณป่ากล้วย แต่เด็กดันมายิงหนังสติ๊กใส่หน้าอกตนเกิดอาการโมโห จึงใช้ท่อนไม้มาตีทำร้ายเด็กกว่า 7 ครั้งจนเด็กแน่นิ่งไป ด้วยความกลัวจึงหลบหนีไป
ด้าน พลตำรวจเอก สุชาติ ธีระสวัสดิ์ รองผู้บัญชาการตำรวจแห่งชาติ กล่าวว่า สาเหตุที่เป็นแรงจูงใจที่ทำให้ผู้ต้องหาลงมือฆ่า เนื่องจากเด็กไปทำอะไรให้เขาไม่พอใจหลายเรื่องจึงเก็บกดมาตลอด ส่วนชนวนเหตุวันก่อเหตุขอเป็นเรื่องที่อยู่ในสำนวนดีกว่า ไม่เป็นการตั้งใจตั้งแต่ต้น เพียงแค่ชักชวนกันเล่นบริเวณที่เกิดเหตุ แล้วเกิดการทำร้ายกันด้วยการใช้ท่อนไม้ที่อยู่กองฟืนใกล้ๆ ที่เกิดเหตุ ซึ่งผู้ต้องหาก็รับสารภาพแต่โดยดี ทั้งนี้ จะได้มีการสอบสวนอย่างละเอียดและนำตัวไปทำแผนประกอบคำรับสารภาพต่อไป

จุดพบศพน้องบ๊อบบี้ 7 ขวบ เจอรอยเท้าเพียบ ตำรวจรับอาจยากกว่าคดีน้องชมพู่
"น้องบ๊อบบี้" เด็กชาย 7 ขวบ กลายเป็นศพในดงกล้วย พ่อเชื่อถูกคนพาออกไปฆ่า
ตำรวจรู้แล้วใครฆ่า “น้องบ๊อบบี้” เด็กชายวัย 7 ขวบ ผลชันสูตรถูกตีจนตับแตก
