ช่วงนี้ตลาดรถยนต์บ้านเราคึกตักอย่างมาก โดยเฉพาะกลุ่มรถเล็กที่พาหลายคนคิดไม่ตกว่าจะเลือกอะไร ถ้าต้องตัดใจอีโค่คาร์และตลาดซิตี้คาร์ แน่นอนมีรถจากหลายค่ายที่น่าสนใจ และถ้าพูดถึงรถยนต์ในกลุ่มตลาดที่ได้รับความนิยมอย่างล้นหลาม คงจะปฏิเสธไม่ได้ว่า เมืองไทยมีสาวกของค่ายรถยนต์ honda มาแรงมากๆเลยทีเดียว 
ในปีนี้ค่ายรถยนต์ honda ที่ซุ่มเงียบมาตั้งแต่ปีที่แล้วถือว่าน่ากลัวพอสมควรเลยทีเดียว เนื่องจากปีที่ผ่านมา บริษัทไม่ได้มีการส่งรถรุ่นใหม่นอกจากปรับโปรโมชั่น ดันขาย หรือส่งรถรุ่นพิเศษลงตลาดอย่างต่อเนื่อง แต่จากสัญญาณที่ส่งออกมาเมื่อท้ายปี 2010 และในปีนี้ที่เมืองดีทรอยต์ ที่เพิ่งจบไปหมาดๆ ถือว่าปีนี้เป็นค่ายรถยนต์หนึ่งที่น่าจับตามอง
New! Honda civic
ถ้านำรุ่นรถทั้งหมด 6 รุ่น มากางดูและนับวันที่จะเปลี่ยนแปลงมาที่สุดนั้น honda Civic ถือเป็นรถที่สมควรจะต้องปรับเปลี่ยนใหม่ตั้งนานแล้ว แต่ด้วยเหตุผลทางเทคนิคบางประการ โดยเฉพาะ การออกแบบที่ไม่โดนใจ จึงถูกสั่งแก้ไข และนำไปสู่โฉมใหม่ที่เพิ่งอวดโฉมไปและจะวางขายในช่วงเดือนเมษายนนี้
New! Honda civic
ล่าสุดแม้ honda จะรู้เต็มอกว่ารูปลักษณ์ไม่ได้มีการปรับปรุงใหม่ไปมากนัก แต่ค่ายนี้ก็ออกมาประกาศกร้าวว่ารอดูคันจริง โดยเฉพาะภายในห้องโดยสาร ที่ใหญ่กว่ารุ่นเดิมแน่นอน จากคำบอกเล่าของรองประธานฝ่ายขายของ honda America ส่วนบ้านเราแหล่งข่าวระดับสูงในบริษัท ฮอนด้า ออโตโมบิลก็มีการเปิดเผยแบบแย้มๆ แต่ยังไม่เต็มกับสื่อหนึ่งว่า ปีนี้จะนำ Honda Civic มาเปิดตัวโมเดลใหม่ แต่ยังไม่มีการให้ข้อมูลที่แน่ชัดว่าจะมาเมื่อใดอย่างไร
นอกจาก Honda civic ที่น่าจะเป็นตัวชูโรงในปีนี้แล้ว จากแหล่งข่าวเดียว ก็ยังมีการเปิดเผยถึงการเตรียมปรับเปลี่ยนโฉมรถเล็กครั้งใหญ่ Honda Jazz ที่ยังเป็นที่ติดตาต้องใจของตลาด ซึ่งยังไม่มีการเปิดเผยรายละเอียดเช่นกัน แต่เป็นที่สงสัยอย่างมากคือว่า รถรุ่นนี้ในต่างประเทศไม่ได้มีการเปลี่ยนรุ่นใหม่ในช่วงปีที่ผ่านมา ทำให้คำถามที่สำคัญคือมีอะไรที่ทางค่ายนี้ตั้งใจเพิ่มเติมเข้ามาบ้าง และราคาที่เพิ่มขึ้นประมาณเท่าใด
Honda JAZZ Sport
ไม้เด็ดที่สำคัญในปีนี้เห็นทีจะไม่พ้นน้องเล็กลำใหม่ อย่าง Honda Brio ที่อาจเป็นเหตุผลหนึ่งที่ทำให้ Honda ต้องมีการปรับปรุง Honda JAZZ ใหม่ เพิ่มสมรรถนะ และประสิทธิภาพเ รวมถึงฟังชั่นต่างๆที่น่าจะต้องดึงดูดลูกค้ามากยิ่งขึ้น
Honda Brio มีความสำคัญอย่างมาก และน่าสนใจ โดยเฉพาะ ด้วยราคาที่กล่าวตั้งแต่ในงาน motor Expo 2010 ที่จะถล่มตลาดด้วย 4 แสนบาท แม้จะฟังเหมือนแพงกว่าคู่แข่ง แต่เอาเข้าจริงแฟน Honda หลายคนก็นั่งเก็บตังรอวันจอง ที่พร้อมทุกเมื่อยามฮอนด้าพร้อมวางขาย
Honda Brio
ข้อหนึ่งที่น่าจับตาใน honda Brio แม้รูปลักษณ์ จะถูกเปิดออกมาหมดเปลือกและเชื่อว่านั่นคือโฉมที่ขายจริงในอีกไม่นานที่เราคงจะมีโอกาสได้สัมผัสกันนี้ ทว่าเรื่องสมรรถนะเครื่องยนต์บล๊อกเล็ก 1200 ซีซี ถือว่าเป็นที่น่าสนใจ ที่ต่างจากคู่แข่ง เพราะค่ายฮอนด้ามีเครื่องบล้อกดังกล่าวอยู่แล้ว ทว่าจะเป็นตัวไหนมาเมืองไทยในเวอร์ชั่นจำหน่ายจริงนั้น คงต้องรอลุ้นกัน
Honda Brio
แค่เพียงรถ 3 รุ่น ที่ทางค่าย honda เปิดเผยออกมาว่าจะมาแน่ในปีนี้นั้น ก็พาให้เราสนใจได้มาพอสมควรเลยทีเดียว โดยเฉพาะ Honda Civic ที่แม้จะมีการวิพากษ์วิจารณ์หนาหูแต่ก็ยังเป้นรถรุ่นที่น่าสนใจ งานนี้คงขึ้นอยู่กับว่า Honda จะวางจุดขายของรถได้ดีเท่าไร แต่ไม่ว่าคุณชอบรุ่นไหน เราขอบอกว่าปีนี้ Honda เป้นค่ายหนึ่งที่น่าสนใจเอามากๆ 
 
Sanook! Auto Comment
 
ก็จริงนะที่เพียง 3 รุ่นก็น่าสนใจเอามากๆเลยทีเดียว โดยเฉพาะ Honda JAZZ Big Minorchange ที่เรายังไม่เคยได้ข้อมูลมาก่อนเลย แม้แต่เมืองนอกที่ยังไม่เคยเปลี่ยนกันอีกรอบ งานนี้อะไรคือจุดเปลี่ยนคือสิ่งที่น่าสนใจ เช่นเดียวกับหมัดเด็ด Honda Civic ที่ล่าสุดออกมาเผยว่ารอดูภายในแล้วกัน
 
 
 
 