ช่อง 7 สี และบริษัท โตโยต้า ร่วมกันจัดเต็ม ให้แฟนมวยชาวไทยได้ชมศึกมวยแห่งศตวรรษ ระหว่าง ฟลอยด์ เมย์เวทเธอร์ จูเนียร์ นักชกไร้พ่ายชาวอเมริกัน กับ แมนนี ปาเกียว สุดยอดกำปั้น ชาวฟิลิปปินส์ แบบฟรีๆ โดยไม่เสียค่าใช้จ่ายใดๆ ในเช้าวันอาทิตย์ที่ 3 พฤษภาคม เวลา 09.00 น.เป็นต้นไป ทางช่อง 7 สี และ ช่อง 7 HD ช่อง 35นอกจากนี้ ยังมีการถ่ายทอดคู่ก่อนเวลาอีก 2 คู่ ผ่านเว็บไซต์ Bugaboo.TV ตั้งแต่เวลา 8.00 น.คู่ที่ 1 GAMALIER RODRIGUEZ - VASYL LOMACHENKO เวลา 8.15 น. รุ่น WBO Featherweight (ชก 12 ยก)คู่ที่ 2 LEO SANTA CRUZ - JOSE CAYETANO เวลา 9.05 น.  รุ่น  Featherweight (ชก 10 ยก)คู่ที่ 3 FLOYD MAYWEATHER - MANNY PACQUIAO เวลา 10.00 น. WBC WBO WBA World Welterweight Championship (ชก 12 ยก)ลิงค์ดูออนไลน์ > http://sports.bugaboo.tv/maypac.html  ทั้งนี้สื่อต่างประเทศ เปิดเผยว่า มีเพียงไม่กี่ชาติในโลกเท่านั้น ที่จะได้ดูศึกซูเปอร์ไฟต์ครั้งนี้แบบฟรีๆ โดยนอกจาก ไทย แล้ว อาจจะมีเพียงแค่ ฟิลิปปินส์ บ้านเกิดของ ปาเกียว ที่จะถ่ายทอดสดทั้งทางฟรีทีวี และเคเบิ้ลทีวี รวมถึง เม็กซิโก ที่จะถ่ายทอดสดทางสถานีโทรทัศน์ 2 ช่อง คือ เทเลวิซา และ อัซเตกา เท่านั้น ส่วนของไทยนั้น จะถ่ายทอดสดทางช่อง 7 สี ตั้งแต่เวลา 10.00 น. ของวันอาทิตย์ที่ 3 พ.ค. 58 ที่จะถึงนี้- สหรัฐอเมริกา นั้น ผู้ชมต้องจ่ายเงินถึง 100 ดอลลาร์สหรัฐ (ราว 3,200 บาท)- สหราชอาณาจักร ต้องจ่าย 19.99 ปอนด์ (ราว 990 บาท)- แคนาดา เสีย 94.99 ดอลลาร์แคนาดา (ราว 2,500 บาท)- ออสเตรเลีย 59.95 ดอลลาร์ออสเตรเลีย (ราว 1,500 บาท)- กลุ่มประเทศสแกนดิเนเวีย 499 โครนาสวีเดน (ราว 1,900 บาท)- เยอรมนี 20 ยูโร (ราว 700 บาท)- สเปน 12 ยูโร (ราว 420 บาท)- สิงคโปร์ ก็ต้องจ่ายถึง 39.90 ดอลลาร์สิงคโปร์ (ราว 1,000 บาท)