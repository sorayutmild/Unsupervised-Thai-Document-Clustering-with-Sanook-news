                ซูซกิพร้อมขาย Suzuki Swift  เกียร์ธรรมดา เปิด  2  รุ่นให้เลือกเคาะราคาเริ่ม   429,000  บาท  เผยทีเด็ดพร้อมส่งรถทันทีหากลูกค้าเกียร์ออโต้เปลี่ยนใจ
                นายวัลลภ ตรีฤกษ์งาม ผู้ช่วยผู้จัดการทั่วไป บริษัท ซูซูกิ มอเตอร์ (ประเทศไทย) จำกัด เปิดเผยว่า การตอบรับอย่างดี All New Suzuki Swift ที่มาแนะนำตัวเป็นน้องใหม่ของตลาด ทำให้มั่นใจในความสามารถในการก้าวเข้าทำตลาดอีโค่คาร์ อย่างเต็มตัว  โดยจะมีการเปิดตัวอย่างเป็นทางการภายในสิ้นเดือนสิงหาคมนี้

            "ตอนนี้เรามีรถจำนวนหนึ่งที่พร้อมจะส่งมอบให้กับลูกค้าทันที โดยเบื้องต้นจะให้สิทธิลูกค้าที่จองเกียร์  CVT ในการเลือกเปลี่ยนความต้องการ หากประสงค์จะเลือกเกียร์ธรรมดา ก็สามารถรับรถได้ทันที โดยในส่วนของเกียร์อัตโนมัติ ขณะนี้ได้เร่งกำลังการผลิตเพิ่มขึ้นแล้ว และคากว่าน่าจะทันตามความต้องการ โดยได้รับความร่วมมือจากวิศวกรชาวญี่ปุ่นที่เข้ามาช่วยในการผลิต"
            นาย วัลลภ กล่าวต่อไปว่า แม้จะมีการเปิดตัวรถ  Suzuki Swift  ใหม่ในรุ่นเกียร์ธรรมดาแต่ Suzuki  ก็ยังให้ความสำคัญในสัดส่วนการขาย โดยคาดว่า จะมีกระแสตอบรับระหว่างเกียร์ธรรมดา และเกียร์อัตโนมัติที่ 15/85 % ส่วนรถเกียร์ธรรมดาคาดว่าจะส่งมอบตามความต้องการได้ภายในสิ้นปีนี้
สำหรับ New Suzuki Swift รุ่นเกียร์ธรรมดา มีให้เลือก 2 รุ่น คือ รุ่น GL 467,000 บาท และรุ่น GA 429,000 บาท (อุปกรณ์มาตรฐานต่างกันในแต่ละรุ่น) และมีให้เลือกถึง 7 สี คือ สีขาว (Snow White Pearl)  สีแดง (Ablaze Red Pearl)  สีฟ้า (Boost Blue Pearl Metallic)  สีส้ม (Sunlight Copper Pearl Metallic)  สีดำ (Super Black Pearl)  สีเทา (Mineral Gray Metallic)  และ สีเงิน (Star Silver Metallic)
            โดย All New Suzuki Swift ทุกรุ่น ผ่านคุณสมบัติตามมาตรฐานอีโคคาร์  ด้านการประหยัดพลังงาน มีอัตราการสิ้นเปลืองน้ำมันเชื้อเพลิงเฉลี่ยน้อยกว่า 5 ลิตร/100 กม. (หรือประหยัดน้ำมันเฉลี่ยมากกว่า 20 กม./ลิตร)
 