     หลังจากที่เจ้าหญิงไอทีของเมืองไทย “ซี ฉัตรปวีณ์” และ "ก้อง อดิศักดิ์ รักอริยะพงศ์" หนุ่มนักธุรกิจไปอย่างชื่นมื่น ณ โรงแรมแมนดาริน โอเรียนเต็ล กรุงเทพฯ เมื่อช่วงกลางปีที่ผ่านมานั้น  ตอนนี้วงการไอทีเมืองไทย กำลังจะมีข่าวดีอีกแล้วครับ

     เพราะล่าสุดนั้นเจ้าหญิงไอทีไดโพสอินสตาแกรมส่วนตัวอัพเดทข่าวดีกับทุกคนว่าตอนนี้นั้นเธอกำลังจะมีเจ้าตัวน้อยแล้วครับ
     มีข่าวดีจะมาบอกทุกคนว่า...ซีมีเบบี๋แล้วนะคะ ช่วงนี้ผ่านจอทีวีอาจจะอวบขึ้น อย่าเพิ่งทิ้งกันไปไหนนะคะ งงๆเหมือนกัน เมื่อวานยังรู้สึกเป็นวัยรุ่นอยู่ดีๆ...ยังไม่ทิ้งเทคโนโลยีและทุกคนที่ ติดตามแน่นอนคะ แต่ขอสโลไลฟ์มาดูแลตัวเองขึ้นหน่อยน้า ใครมีเรื่องการเตรียมตัวให้ดี ฝากแนะนำด้วยค่ะ บันทึกบลอคทุกย่างก้าวเลยตอนนี้
เปิดประวัติ “ซี ฉัตรปวีณ์“ กว่าจะมาเป็นเจ้าหญิงไอที
      ฉัตรปวีณ์ ตรีชัชวาลวงศ์ หรือ ซี พิธีกรรายการไอทีชื่อดังของเมืองไทยแน่นอน เพราะจากหน้าตาที่จัดว่าสวยไม่แพ้ดาราแล้ว ความสามารถของสาวคนนี้ยังเรียกได้ว่ามีครบทุกด้าน โดยเฉพาะเรื่องไอที เทคโนโลยี ที่ถือเป็นจุดเด่นของ ซี ฉัตรปวีณ์ จนสื่อเมืองไทยยกตำแหน่ง "เจ้าหญิงไอที" ให้กับเธอครับ

      ซี ฉัตรปวีณ์ ตรีชัชวาลวงศ์ ได้รับการขนานนามว่า "เจ้าหญิงแห่งวงการไอที" หรือ "เจ้าหญิงไอที" โดยผู้ให้คำนิยามที่ตีพิมพ์ฉบับแรกคือ นสพ.เดลินิวส์(13 กันยายน 2552)
      ซึ่งต่อมาจึงเปนที่รู้จักในฉายา "เจ้าหญิงไอที" ในการพาดหัวของหนังสือพิมพ์และนิตยสารชื่อดังในประเทศอีกหลายฉบับ ด้วยผลงานทางด้านผู้ประกาศข่าว พิธีกรทางสายไอที และการมีส่วนร่วมเป็น Producer ในการผลิตรายการไอทีทางโทรทัศน์และออนไลน์ ทำให้เธอเริ่มเป็นที่รู้จัก และมีชื่อเรียกในออนไลน์อย่างติดหูว่า Ceemeagain(ซีมีอะเกน)

      จากเว็บไซต์ที่ผลิตรายการออนไลน์ของตัว เอง ชื่อ Ceemeagain.com เวปทีวีออนไลน์นำเสนอรายการแนวเทคโนโลยี-บันเทิงเชิงสาระบนเว็บไซต์กว่า 7 รายการ ภายใต้แนวคิดที่จะนำเสนอรายการที่มีสาระ เพิ่มลูกเล่นสร้างความสนุกให้กับรายการเพื่อสร้างความเข้าใจและแรงบันดาลใจ ให้กับผู้ที่รับชมทุกเพศทุกวัย 
      โดยซีทำหน้าที่คิดรายการ เขียนบท พิธีกร พร้อมยังควบหน้าที่ถ่ายทำและตัดต่อเองอีกด้วย เว็บไซต์นี้ได้เริ่มเผยแพร่ตั้งแต่เดือนมีนามคม พศ. 2552 ภายในสามเดือนแรกที่เปิดมีจำนวนคนคลิกเข้าชมรายการมากกว่าหลักล้านคน  สถิติผู้เข้าชมจำนวนมากผลักดันให้ซีได้ตำแหน่ง Miss Twitter ระดับประเทศ, ระดับทวีปและชนะเลิศจากการโหวตระดับโลก Ultimate Twitter World อีกด้วย

      ซี ฉัตรปวีณ์ มีความคลั่งไคล้เรื่องไอทีมากเป็นพิเศษจึงต่อยอดการทำรายการไอทีเรื่อยมา โดยเริ่มฝึกเขียนสคริปผลิตรายการครั้งแรกในช่วง Wow-gadget ในรายการ tech24 ช่องเคเบิล Gsquare ของทรูวิชั่น ตั้งแต่ปี พ.ศ. 2550 และเริ่มเขียนบล็อก Dailygizmo.tv เพื่อให้คนอ่านย้อนหลังข้อมูลเกี่ยวกับนวัตกรรม ไอเดียแปลกไฮเทคจากต่างประเทศ
      โดยเป็นบล็อกติดอันดับ Wordpress ตั้งแต่ปีแรกจนถึงปัจจุบันมี gadgets ใหม่ๆมรวมมมากกว่า 3,000 ชิ้น จนได้รับเชิญจากบริษัท Organizer เพื่อร่วมนำเสนอไอเดียและลูกเล่นในการเปิดตัวศูนย์การค้า Central แจ้งวัฒนะ โดยซีได้ร่วมเสนอหุ่นยนต์เสมือนมนุษย์อย่าง Actroid Der2 และกองทัพหุ่นยนต์เพื่อเป็น Gimmick จนเป็นผลสำเร็จ
      ซึ่ง "ซี" เน้น ทำงานในด้านการเป็นพิธีกรเป็นหลัก โดยให้ความสนใจในเทคโนโลยีสารสนเทศ และอุปกรณ์ Gadget เป็นพิเศษ ซีชื่นชอบบนวัตรกรรมและความแปลกใหม่ ทึ่งในความคิดสร้างสรรค์ของมนุษย์ โดยเฉพาะการนำเทคโนโลยีมาอำนวยความสะดวกเพื่อให้มนุษย์มีชีวิตที่ดียิ่งขึ้น

      ซีเป็นคนรุ่นใหม่ไฟแรงที่มีความชัดเจนทาง ด้านอุดมการณ์ทางสายไอทีและมีผล งานโดดเด่นเป็นที่ยอมรับ มีความหลงใหลและเอาจริงเอาจังในการทำงานเป็นสื่อสายไอที มีความพยายามสร้างแรงบันดาลใจแก่เด็กรุ่นใหม่และต่อวงการไอทีเป็นอย่างยิ่ง
      ผลงานโดดเด่น คือ การลงปก Stuff Magazine เล่มพิเศษเดือนธันวาคม 2011 ได้รับรางวัลเมขลา สาขาผู้ประกาศข่าวไอทีหญิงดีเด่นยอดนิยม 2012-08-23 รางวัล Mthai Top Talk-about 2011 และรางวัลโล่ประกาศเกียรติคุณจากสถาบันชั้นนำ(อาทิ จุฬาลงกรณ์มหาวิทยาลัย,สถาบันเทคโนโลยีพระจอมเกล้า เจ้าคุณทหารลาดกระบัง,วิทยาลัยแพทยศาสตร์พระมงกุฎเกล้า ) 
      จากการช่วยเหลือและทำประโยชน์ต่อสถาบันในด้านการเป็นสื่อไอทีที่ให้การสนับสนุนนักวิจัย และบุคลากรไอทีคนไทย
      ปัจจุบัน "ซี ฉัตรปวีณ์" เข้าประตูวิวาห์แฟนหนุ่ม “ก้อง อดิศักดิ์” และเธอกำลังจะมีทายาทตัวน้อยให้เราได้เห็นแล้วครับ

ขอขอบคุณภาพจาก Buddy's Wedding
      สำหรับใครที่คิดถึงสาวคนนี้สามารถเข้าไปอ่านบทความพิเศษเปิดบ้าน “ซี ฉัตรปวีณ์” เจ้าหญิงไอที และสะใภ้ “เซปเป้” ธุรกิจหมื่นล้าน กันได้นะครับ



ทางทีมงาน Sanook! Hitech ยินดีด้วยนะครับ  

ขอบคุณที่มาของภาพประกอบ: http://websta.me/n/ceemeagain?vm=grid
