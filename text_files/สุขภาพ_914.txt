เมื่อนึกถึงเมนูยอดนิยมของคนไทย เชื่อว่าเมนูเช่นผัดกะเพราต้องอยู่ในใจของหลายๆคน ถึงขั้นขึ้นชื่อว่าเป็นเมนูสิ้นคิด กะเพราเป็นสมุนไพรที่มีสรรพคุณมากมาย และยังสามารถทำสารพัดเมนูทั้งต้มผัดแกงทอด แต่ด้วยความที่กะเพรามีกลิ่นเฉพาะตัว บางคนจึงอาจไม่ชอบอาจจะเขี่ยทิ้งไว้ข้างจาน  อย่างไรก็ตาม Sanook! Health ยังอยากจะแนะนำให้รับประทาน เพราะกะเพรามีประโยชน์มากกว่าที่พวกเราคิด
 
ประโยชน์ดีๆ ของกะเพรา

ช่วยให้ร่างกายอบอุ่น ป้องกันอาการหวัด
แก้อาการคลื่นเหียนอาเจียน
ช่วยขับลมในกระเพาะ แก้อาการจุกเสียดแน่นท้อง
ช่วยยับยั้งการเจริญเติบโตของเชื้อโรค และช่วยฆ่าเชื้อจุลินทรีย์บางชนิดได้
ช่วยดับกลิ่นคาวของเนื้อสัตว์ ในเมนูกะเพรา เช่น ผัดกะเพรา แกงเลียง แกงป่า แกงคั่ว แกงเขียวหวาน
ช่วยลดระดับไขมันในร่างกาย และช่วยลดระดับน้ำตาลในเลือด จึงช่วยป้องกันโรคเบาหวานได้

 
ข้อควรระวังในการทานกะเพรา

แม้ว่ากะเพราะจะมีประโยช์มาก แต่ยังไม่สามารถทานกะเพราเพื่อผลในการรักษาโรคต่างๆ เช่น โรคเบาหวาน ได้ เพราะยังไม่มีรายงานการแพทย์พิสูจน์อย่างชัดเจน
เนื่องจากกะเพรามีฤทธิ์ชะลอการแข็งตัวของเลือด ดังนั้นจึงไม่ควรบริโภคในประมาณมากก่อนวันเข้ารับการผ่าตัด หรือทานระหว่างที่กำลังบริโภคยาที่มีฤทธิ์ชะลอการแข็งตัวของเลือดอย่าง แอสไพริน เป็นต้น
