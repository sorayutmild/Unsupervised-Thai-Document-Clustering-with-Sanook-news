ความคืบหน้าล่าสุด เปรี้ยว-เอิร์น-แจ้ ผู้ต้องหาคดีฆ่าหั่นศพสุดสะเทือนขวัญ ถูกจับกุมตัวได้ที่เมียนมา เจ้าหน้าที่เร่งประสานงานส่งตัวกลับที่ด่านชายแดนแม่สาย
 
(3 มิ.ย.) ผู้สื่อข่าวรายงานว่า เมื่อเวลาประมาณ 21.30 น. ได้รับรายงานแจ้งว่า ทางเจ้าหน้าที่ได้เบาะแสจากทางการเมียนมา ระบุว่าสามารถจับกุมตัว 3 ผู้ต้องหาในคดีฆ่าหั่นศพ น้องแอ๋ม หลังได้รับประสานติดตามจับกุมมาหลายวัน ขณะนี้อยู่ระหว่างการนำตัวกลับมายังฝั่งไทย ผ่านทางด่านตรวจคนเข้าเมือง อ.แม่สาย ชายแดนจังหวัดเชียงราย
สำหรับผู้ต้องหาทั้ง 3 คน ที่ถูกควบคุมตัวได้ ประกอบด้วย นางสาวปรียานุช หรือ เปรี้ยว, นางสาวกวิตา หรือ เอิร์น และ นางสาวอภิวันท์ หรือ แจ้ พ.ต.อ.พงศ์ฤทธิ์ คงศิริสมบัติ ผกก.กก.3 บก.สส.ภ.4 เผย ตอนนี้ด่านตรวจคนเข้าเมือง จ.เชียงราย จะกักตัวผู้ต้องหาทั้ง 3 คน ไว้ก่อนเพื่อทำการสอบสวนขยายผล คาดว่าจะส่งตัวผู้ต้องหาทั้งหมดมาที่สถานีตำรวจภูธรภาค 4 จังหวัดขอนแก่น โดยเครื่องบินพรุ่งนี้ (4 มิ.ย.) เวลาประมาณ 06.00 น.
ขอบคุณภาพจากทวิตเตอร์ @thapanee3miti และ @RDNewsCH3