หลังผลการชกชนิดค้านสายตาแฟนหมัดมวยแบบสุดๆ ของ "ดำดอทคอม" บัวขาว บัญชาเมฆ นักชกขวัญใจชาวไทย เมื่อเป็นฝ่ายเดินหน้าไล่ถลุง "อี้หลง" นักกังฟูเส้าหลินจากจีน ทั้ง 3 ยก แต่เมื่อรวมคะแนนกลับเป็นฝ่ายแพ้อย่างเหลือเชื่อ ซึ่งหลังเกมการชกจบลง "ธีรวัฒน์ ยิ้วยิ้ม" ผู้จัดการของ "บัวขาว บัญชาเฆม" ได้โพสต์ข้อความที่ชวนให้คิดว่า คนจีนก็รับไม่ได้กับผลการแข่งขันแบบนี้"ทัศนะการชกเมื่อคืน ผมมองแบบนี้ครับว่า ถึงแม้จะถูกรรมการตัดสินให้แพ้ ขาดลอย 3-0 นั้นกลับกลายทำให้บัวขาวเเละมวยไทยของเรามีชื่อเสียง มากกว่าเดิม ภาพลักษณ์ ของกังฟูจีนนั้นมีชื่อเสียงมากมีภาพลักษณ์ที่ดีมีเสน่ห์น่าสนใจแต่รายการนี้กับกรรมการทำให้ภาพของกังฟูกลับดูแย่ลงไปอีกเพราะมี ภาพการเเข่งขันและคลิปการเเข่งขัน อี้หลงโดนยำทั้ง 3 ยก แบบนี้ ในสายตาชาวโลกโดยเฉพาะคนจีนด้วยกันเอง""ในสื่อต่างๆ อี้หลงกับรายการเเข่งขัน โดนโจมตีอย่างหนัก แฟนมวยจีนเกือบทั้งสนามเดินหนีออกจากสนาม ก่อน อี้หลง จะคาดเข็มขัดอีกครับ เหมือนเป็นการตอกย้ำอย่างหนักว่า แพ้รอบ 2 แถม โดนโจมตีอย่างรุนแรงจากคนชาติเดียวกัน" "โดนคนจีนเองและฝรั่งทำภาพด่าทอล้อเลียนเป็นตราบาป ให้คนในโลกนี้จดจำว่าแพ้ทั้งในสนามและนอกสนาม ผมภูมิใจมากที่บัวขาวทำหน้าที่ของตนเองได้อย่างสมบูรณ์สมกับที่ตั้งใจมุ่งมั่นเก็บตัวซ้อมมาอย่างดี ถ้าผลการแข่งขันเมื่อคืนออกมาสูสีหรือบัวขาวชนะนิดหน่อย จะเป็นข้ออ้างกังขาได้ ตอนนี้ ชนะใจ คนไทย ต่างชาติฝรั่งไม่ต้องพูดถึง แถมชนะใจคนจีนมากว่าเดิมด้วยซ้ำครับ"
ภาพจาก : Teerawat Yioyim