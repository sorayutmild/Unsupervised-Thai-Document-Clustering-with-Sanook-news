ออกมายอมรับเองเลยว่า "โพสต์ลงไปเพราะไม่ทันได้คิดจริงๆ" สำหรับภาพถ่ายหน้าสดของนางเอกสาว "ญาญ่า อุรัสยา" ที่โดนกระหน่ำด่าจนต้องลบบางคอมเม้นทิ้งออกจากอินสตาแกรม ซึ่งล่าสุดสาวญาญ่าได้ออกมาให้สัมภาษณ์ในงานแถลงข่าว "เปิดวิก บิ๊กสาม" ถึงประเด็นดังกล่าวว่า เข้าใจที่โดนต่อว่าจากแฟนๆ และหลังจากนี้จะนำคำติไปปรับปรุงแก้ไขให้ดีขึ้นอย่างแน่นอน!!
"ดีใจที่ตอนนี้หลายคนเลิกเข้ามาด่าแล้วค่ะเย้.. คือหนูก็เข้าใจนะว่าจะให้ทุกคนมาชอบเราหมดมันคงเป็นไปไม่ได้ซึ่งสิ่งที่เค้าติมาหนูก็ได้จะนำไปปรับแก้เพื่อให้ดีขึ้น แต่ก็มีบางคนที่หนูต้องบล็อคไปบ้างเพราะว่าภาษาที่เค้าใช้ค่อนข้างหยาบคายค่ะ"
"คือภาพหน้าสดอันนั้นหนูก็เข้าใจนะคะว่ามันเป็นยังไง (หัวเราะ) มีบางทีหน้าหนูมันก็ไม่รอดจริงๆ ต้องใช้แอพฯ ช่วย เพียงแต่ว่าครั้งนั้นมีแฟนๆ เข้ามาบ่นว่าอยากเห็นรูปหนูก็เลยอัพขึ้นไปแบบไม่ทันได้คิด ต่อจากนี้หนูก็คงต้องสแกนก่อนอัพรูปอะไรลงไปแล้วแหละค่ะ"