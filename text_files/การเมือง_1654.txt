กกต.มีมติรับรองผลการเลือกตั้ง ส.ส.ทั้ง น.ส.ยิ่งลักษณ์ ชินวัตร และ นายอภิสิทธิ์ เวชชาชีวะ แล้ว
มีรายงานจากสำนักงานคณะกรรมการการเลือกตั้ง (กกต.) ว่า ที่ประชุม กกต.วันนี้ มีมติรับรองผลการเลือกตั้งของ น.ส.ยิ่งลักษณ์ ชินวัตร ผู้สมัคร ส.ส.ระบบบัญชีรายชื่อ ลำดับที่ 1 พรรคเพื่อไทย และ นายอภิสิทธิ์ เวชชาชีวะ ผู้สมัคร ส.ส.ระบบบัญชีรายชื่อ ลำดับที่ 1 พรรคประชาธิปัตย์แล้ว ส่วนว่าที่ ส.ส.อีกกว่า 100 ราย ยังอยู่ระหว่างการประชุมพิจารณาเรื่องร้องเรียน
 