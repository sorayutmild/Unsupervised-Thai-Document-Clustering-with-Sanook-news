แตงโมประหลาด
Welcome Summer! ช่วงนี้เป็นฤดูกาลที่บรรดาประเทศแถบอบอุ่นชื่นชอบกันมาก นั่นก็คือฤดูร้อน เพราะปกติแล้วประเทศซีกโลกบนๆจะหนาวกันเกือบตลอดปี พอมาถึงหน้าร้อนก็เลยเป็นที่ชื่นชอบกันมาก ไม่เหมือนประเทศไทยที่มี 3 ฤดูคือ ฤดูร้อน ฤดูฝน และฤดูร้อนมาก เท่านั้น ฮ่าๆๆ และถ้าเราพูดถึงฤดูร้อนแล้วล่ะก็จะคิดถึงผลไม้อะไรมากที่สุด ในไทยคงอาจจะคิดถึงทุเรียน มังคุด แต่ถ้าเป็นที่ญี่ปุ่นแล้วฤดูร้อนก็ต้องแตงโมและพวกเมลอนครับ ผลไม้ที่ขึ้นชื่อลือชาว่าราคาแพงมหาโหดและรสชาติที่ทั่วโลกยอมรับ แต่วันนี้เราจะไม่พูดถึงเมลอนแต่จะพูดถึงแตงโมแทน ที่ญี่ปุ่นเค้ามีหัวคิดในการสร้างสรรพัฒนาผลไม้ธรรมดาให้มีมูลค่ามากขึ้น จะเป็นอย่างไรบ้างลองไปดูกัน
* ราคาแตงโมพันธุ์ปกติของญี่ปุ่นจะขายลูกละประมาณ 1,000 เยน หรือประมาณ 300 กว่าบาท
ชนิดแรกสุดก็คือ แตงโมสี่เหลี่ยม ซึ่งเป็นที่รู้จักกันไปทั่วโลกขณะนี้ ราคาหนึ่งลูกใหญ่สูงถึง 12,600 เยน หรือประมาณเกือบ 4,000 บาทเลย แต่ถ้าลูกเล็กๆแบบถูกๆก็มี
แตงโมประหลาด
แตงโมประหลาด
ชนิดที่สองมีชื่อว่า โกะจิละโนะทะมะโกะ หรือ Godzilla Egg ไขก็อดซิลล่านั่นเอง เป็นแตงโมพันธุ์ที่มีขนาดใหญ่มาก และรูปร่างรีเหมือนไข่ มาพร้อมกรงไม้อย่างดี ราคาก็พอๆกับแตงโมสี่เหลี่ยมคือ 12,600 เยน หรือประมาณเกือบ 4,000 บาท
แตงโมประหลาด
แตงโมประหลาด
ชนิดที่สาม อันนี้บางท่านอาจจะเพิ่งเคยเห็น มันคือแตงโมที่ทำเป็นรูปหัวใจ ซึ่งทำยากกว่าแตงโมสี่เหลี่ยม มีขายทั้งขนาดเล็กและใหญ่ ยิ่งลูกใหญ่ก็ยิ่งแพง แตงโมหัวใจเปิดตัวขายครั้งแรกเมื่อปี 2009 ราคาลูกเล็กก็ 20,000 เยน หรือประมาณ 6,000 กว่าบาท ส่วนลูกใหญ่ก็ 35,000 เยน หรือประมาณ 10,000 กว่าบาท ซื้อมากินทีก็ไม่เข้าห้องน้ำถ่ายหนักสัก 1 เดือน เสียดาย ฮ่าๆๆ หรือก็ไม่ต้องกินเอามาสต๊าฟตั้งโชว์แทน
แตงโมประหลาด
แตงโมประหลาด
แตงโมประหลาด
ชนิดที่สี่ พันธุ์นี้นับว่าประหลาดน้อยและราคาน้อยที่สุดในบรรดาแตงโมประหลาดทั้งหมด เป็นแตงโมลูกร่างกลม จึงนำมาทำเป็นแตงโมไดนาไมท์เพราะมีรูปร่างเหมือนลูกระเบิดนั่นเอง ติดชนวนเข้าไปที่ขั้วสักหน่อยก็เหมือนระเบิดเลย ราคาประมาณ 7,000 หรือประมาณ 2,000 กว่าบาท นี่ขนาดถูกสุดแล้วนะ นิยามของแตงโมระเบิดนี้บอกว่ามันคือระเบิดแห่งรสชาติ
แตงโมประหลาด
แตงโมประหลาด
แตงโมประหลาด
ชนิดที่ห้า ตรงข้ามกับชนิดที่สี่เลย พันธุ์นี้เป็นแตงโมที่มีราคาแพงที่สุดในบรรดาแตงโมประหลาดทั้งหมด แถมทำยากที่สุดด้วย นั่นคือแตงโมพีระมิด หน้าตามันก็เหมือนพีระมิดที่อียิปต์นั่นแหละ แต่ถ้ามองเฉพาะข้างหน้าดูเหมือนข้าวปั้นมากกว่านะ ราคามหาโหดถึงลูกละ 50,000 เยน หรือประมาณ 15,000 บาท แพงกว่าเครื่องเกมส์ออกใหม่อีก
แตงโมประหลาด
แตงโมประหลาด
แตงโมประหลาด
ชนิดที่หก แตงโมรูปน้ำเต้า ที่เหมือนเอาแตงโมสองลูกฝาแฝดมาโปะติดกัน น่าเสียดายไม่มีภาพราคาบอกว่าเท่าไหร่
แตงโมประหลาด
แตงโมประหลาด
ชนิดสุดท้าย แตงโมรูปหน้าคน เห็นแบบนี้เค้าไม่ได้แกะสลักเอานะครับ มันโตมาหน้าตาอย่างนี้เอง ซึ่งแตงโมรูปร่างแปลกๆทั้งหมดนั้น เกิดจากการที่ผู้ปลูกนั้นทำโครงหุ้มมันตั้งแต่แตงโมยังลูกเล็กๆ พอมันโตมาก็เลยเป็นรูปร่างตามแบบที่หุ้มไว้ ราคาก็ไม่ต่างจากแตงโมสี่เหลี่ยมเท่าไหร่
แตงโมประหลาด
จริงๆแล้วก็มีเยอะกว่านี้มาก สำหรับผลไม้รูปร่างแปลกๆที่ญี่ปุ่น ถึงแม้รูปร่างแปลกราคาแพงแบบนี้ แต่เค้าก็ใส่ใจเรื่องรสชาติเช่นกัน ไม่ได้แปลกอย่างเดียวรสชาติก็ดีด้วย ไม่งั้นขายราคาแพงไม่ได้หรอก
 