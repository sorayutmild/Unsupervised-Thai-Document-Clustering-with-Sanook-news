สำนักข่าวอิศรา เจาะลึกอาชีพอินเทรนด์ ขายแสตมป์ 7-11 โดยมีเนื้อข่าวว่า
แสตมป์ "เซเว่น อีเลฟเว่น" ฮิตจัด!! พ่อค้าหัวใสแห่ประกาศขายในเฟซบุ๊ก จัดยกชุด 100 ดวง 200 บาท รับ 5 ชุดขึ้นไป ส่งฟรีถึงบ้าน ลูกค้าแห่ซื้อเพียบ-บางรายปั่นราคาเวอร์ดวงละ 3 บาท
ผู้สื่อข่าวสำนักข่าวอิศรา www.isranews.org ตรวจสอบพบว่า ในช่วงต้นเดือนสิงหาคม 2556 ที่ผ่านมา ได้มีบุคคลคนหนึ่งไปตั้งแฟนเพจเพื่อขายแสตมป์ร้าน "เซเว่น อีเลฟเว่น" ( 7-ELEVEN) ให้กับลูกค้าที่สนใจ ในราคาชุดละ 200 บาท โดยชุดหนึ่งมี 100 ดวงสั่ง 5 ชุดขึ้นไป บริการส่ง EMS ฟรี ล่าสุดเมื่อวันที่ 11 ตุลาคม 2556 ได้มีการจัดโปรโมชั่น ดึงดูดใจลูกค้า เพื่อฉลองยอดเพจ ครบ 700 ไลค์ ใครสั่ง 2 ชุดขึ้นไป ฟรีบริการส่งลงทะเบียน โดยกำหนดส่งทางการสั่งสินค้าไว้ที่ กล่องข้อความหน้าเพจเท่านั้น
จากการตรวจสอบพบว่า นับตั้งแต่เปิดเพจขึ้นมา ในช่วงต้นเดือนสิงหาคม 2556 แอดมินเพจ ได้มีการโพสต์ข้อความและรูปภาพแสดงการจัดส่งสินค้าให้กับลูกค้าหลายคน เพื่อยืนยันว่า มีการจัดส่งสินค้าให้จริง
 
ผู้สื่อข่าวสำนักข่าวอิศรา www.isranews.org รายงานว่า ได้ทดลองส่งข้อความไปสอบถามข้อมูลจากเพจขายแสตมป์ "เซเว่น อีเลฟเว่น" ได้รับคำยืนยันจากแอดมินผู้ดูแลเพจว่า แสตมป์ "เซเว่น อีเลฟเว่น" สามารถขายได้
แต่เมื่อสอบถามว่า แสตมป์ที่นำมาขายเป็นของจริงหรือไม่ และมีวิธีอย่างไรถึงทำให้ได้แสตมป์มาเป็นจำนวนมาก จนเอามาขายได้ แอดมิน ไม่ตอบคำถามนี้
ผู้สื่อข่าวรายงานเพิ่มเติมว่า จากการตรวจสอบข้อมูลในเฟซบุ๊ก พบว่า มีบุคคลอีกหลายกลุ่ม ที่เปิดเพจขึ้นมาเพื่อขายแสตมป์ร้าน 7-ELEVEN อีกหลายแห่ง แต่ส่วนใหญ่จะแจ้งราคาจำหน่ายไว้ที่ ชุดละ 180 บาท (ชุดหนึ่งมี 100 ดวง)ผู้สื่อข่าวรายงานว่าจากการตรวจสอบข้อมูลใน pantip พบว่า เมื่อวันที่ 13 ตุลาคม 2556 ได้มีบุคคลกลุ่มหนึ่ง ไปตั้งกระทู้เพื่อแสดงความเห็นเรื่องการประกาศขายแสตมป์ "เซเว่น อีเลฟเว่น" อย่างเป็นทางการ
โดยระบุหัวข้อว่า "อึ้งไปชั่วขณะ ... เข้าห้องซื้อ-ขาย เจอขายแสตมป์ 7-11 เล่มละ 200 บาท!!"
ก่อนจะโพสต์ข้อความเพิ่มเติมว่า "ไม่ใช่อะไรนะคะ แต่สงสัยอ่ะ เล่มนึงมี 100 ดวง ใช้แทนเงินได้ 100 บาท แต่ up ราคาขายกันที่เล่มละ 200 เลยหรือ?? พาพันสงสัย เพื่อนๆ คิดว่ายังไงกันบ้างคะ ทำไมเค้าปั่นราคากันเป็นทองได้ขนาดนี้เลยรึ แล้วถ้าเล่มละ 200 นี่จะมีคน (กล้า) ซื้อจริงๆ หรือคะ งั้นที่เรามีอยู่ 8 เล่ม เอามาขายมั่งไม่รวยอื้อซ่าเลยรึ อุต๊ะ! เหอะๆๆ"
เบื้องต้น มีผู้เข้ามาตอบกระทู้กันเป็นจำนวนมาก
อาทิ
"เจอเหมือนกัน อึ้งเหมือนกันทุกวันนี้เข้า 7-11 แต่ละครั้งนานมาก ไม่ใช่อะไร ยืนคำนวนเงินให้พอดีที่จะได้ แสตมป์ (บ้าไปแล้ววววว)50 บาท ได้ 1 ดวง ซื้อของกี่ชิ้น แต่ละชิ้นราคาเท่าไหร่ บวก บวก บวก นับนิ้วอยู่นั่นให้มันไม่ขาด หรือเกินแค่นิดหน่อย บาท สองบาท ซื้อทีก็ 100 150 หรือ 200 ประมาณนี้ ตอนเห็นเค้าโฆษณาขาย แสตมป์ อยากจะบอกเค้าเหลือเกินว่า สินค้าใน 7 เค้ามีบางตัวมีโปรฯ บางอย่างไม่กี่ตังค์ได้แสตมป์ตั้งหลายดวง (หรือเค้าคิดว่าคนอื่นเค้าไม่รู้มั้ง)"
" เราก็ขายนะ ขายไป 6-700 ดวงแล้ว ตามเฟซค่ะที่เป็นเพจประมูล เห็นขายกันเลยลองบ้าง เราขาย 100 ดวง เปิดประมูลที่ 100 บาทหรือต่ำกว่า ได้มากสุด 170 บาท ค่าส่งต่างหากอีก 20 บาท บางครั้งก็ได้ 140-160 บาท ราคาอยู่ประมาณนี้ค่ะ
คือมันเอามาขายได้ เลยชอปปิ้งที่เซเว่นใหญ่เลย 555เพราะบ้านเรากินพวกชาเขียวอยู่แล้ว ปกติซื้อเป็นแพคที่แมคโคร ก็มาซื้อ 7 แทนแพงกว่าซื้อแมคโครนิดนึงก็พอได้อยู่ เพราะสะสมแต้มได้อีกต่างหาก"
"ตอนแรกก็งง ว่าทำไมถึงซื้อกันอะ จากที่เราเก็บไว้แลกกล่อง เลยเอามาขายหมดเลยแต่เราว่า 100 ดวง 200 บาทขายไม่ได้หรอก เคยตั้งขาย 200 ดวง 300 บาท ยังไม่มีคนซื้อเลย แต่พอเอามาประมูลมันก็คงสนุกดี ราคาอัพได้เรื่อยๆ แล้วแต่จังหวะด้วยมั้ง เพราะตอนแสตมป์ออกใหม่ๆเคยเห็นคนประมูลขายได้มากกว่า 2 บาทต่อดวงนะคะ"
"ขายให้คนที่เอาไปแลกของค่ะไม่ใช้ขายเอาไปใช้แทนเงินสดถ้าใช้แทนเงินสดก็ใช้ไปดวงละ1บาทแต่แลกของต้องซื้อตามโปรโมชั่นมันถึงจะได้เยอะคิดว่าขายให้คนแลกมันคุ้มน่ะดวงละ 2บาทแต่ถ้าขอลดเราก็จะลดให้หลายๆคนมันก็มีซื้ออยู่เราก็เป็นคนนึงที่ซื้อและขายแต่ขายครั้งนี้ครั้งแรกตามคนอื่นเค้าปีที่เเล้วอ่ะบางทีซื้อต่อเค้าดวงละ3-5บาทอยากได้ของแลกไงแต่ปีนี้ของที่อยากได้มันต้อง1000ดวงคงเก็บไม่ทัน ถ้าไม่มีคนซื้อก็ไม่ตายก็ใช้แทนเงินสดหรือขายต่อคนรู้จักก็เท่านั้น"ซีพีออลล์ ยัน แสตมป์ "เซเว่นฯ" ขายต่อไม่ได้ เตรียมเรียกข้อมูลตรวจสอบละเอียดอีกครั้ง ด้านผู้ค้าระบุ รับมาจำหน่ายต่อได้ ไม่มีข้อห้าม ซื้อจากคนทั่วไป ลูกค้าส่วนใหญ่นำไปใช้แลกของต่อ
ล่าสุด เมื่อเวลา 13.00 น. วันที่ 29 ตุลาคม2556ผู้สื่อข่าวสำนักข่าวอิศรา www.isranews.org ได้รับการเปิดเผยจากแอดมิน ผู้ดูแลเพจประกาศขายแสตมป์ "เซเว่น อีเลฟเว่น" รายหนึ่ง โดยแอดมิน รายนี้ ยืนยันว่า การนำแสตมป์ "เซเว่น อีเลฟเว่น" มาประกาศขายในเพจเป็นสิ่งที่สามารถทำได้ เพราะไม่ได้มีข้อห้ามเรื่องนี้เอาไว้ 
เมื่อถามว่า รับแสตมป์ "เซเว่น อีเลฟเว่น" จากที่ไหนมาจำหน่าย แอดมินรายนี้ ตอบว่า "รับต่อมาอีกที"
เมื่อถามว่า รับมาจากไหน และแสตมป์ที่นำมาขายเป็นของจริงหรือเปล่า แอดมิน ตอบว่า "เป็นของจริง และรับมาต่อจากคนทั่วไปที่เขามี"
เมื่อถามถึงยอดจำหน่ายแสตมป์ แอดมิน ตอบว่า "ก็ได้เรื่อยๆ ครับ แต่หลังๆ จะไม่มีลูกค้าแล้วครับเพราะโปรโมชั่นจะหมดแล้ว"
"ลูกค้าส่วนใหญ่ก็เป็นบุคคลทั่วไปนี้แหละครับ นำไปแลกของบาง ผมก็ไม่เคยถามครับ ว่านำไปทำอะไร" แอดมินรายนี้ระบุ
ผู้สื่อข่าวรายงานว่า ภายหลังจากได้รับทราบข้อมูลจากแอดมิน เพจประกาศขายแสตมป์ แล้ว ได้ติดต่อไปยังฝ่ายประชาสัมพันธ์ บริษัท ซีพี ออลล์ จำกัด (มหาชน) เพื่อสอบถามความเห็นเกี่ยวกับกรณีดังกล่าว
โดยฝ่ายประชาสัมพันธ์ฯ กล่าวว่า ไม่ทราบเรื่องนี้มาก่อน อย่างไรก็ตามทางเราจะตรวจสอบให้แน่ชัดอีกครั้งหนึ่ง
เมื่อถามว่า "สแตมป์เซเว่น" สามารถนำมาจำหน่ายได้หรือไม่ ฝ่ายประชาสัมพันธ์ฯ กล่าวว่า ยังไม่สามารถให้รายละเอียดที่แน่ชัดได้ ต้องตรวจสอบก่อน อย่างไรก็ตามไม่น่าจะนำมาจำหน่ายได้ เนื่องจากสแตมป์เป็นส่วนหนึ่งของโปรโมชั่น
อย่างไรก็ตามผู้สื่อข่าวได้สอบถามกับพนักงานร้านเซเว่น อีเลฟเว่น รายหนึ่ง เกี่ยวกับกรณีดังกล่าว พนักงานรายนี้ กล่าวว่า ไม่ทราบเรื่องนี้อีกเช่นกัน และพนักงานไม่สามารถนำสแตมป์เซเว่นออกมาใช้ได้โดยพลการอีกด้วย
"เราก็เคยเจอในเฟซบุ๊กมาประกาศขายต่อดวงละ 3 บาท แถมจะเอาค่าส่งอีก 60 เห้อ แต่เราไม่ใช่คนสะสมสแตมป์อยู่แล้วเลยไม่สนใจ"
"ว่าเขาไม่ได้หรอกครับ ของแบบนี้มันขึ้นอยู่กับ ความต้องการของคนซื้อ กะ คนขาย ผมยังเคยคิดจะขายเลย แต่ว่ามานั่งคำนวณอยู่แล้วต้องซื้อของใช้ที่แพงกว่าชาวบ้าน หลายบ้านเพื่อให้ได้ สแตมป์ ก็เลยไม่เอาดีกว่า"
ด้าน ซีพีออลล์ ยัน แสตมป์ "เซเว่นฯ" ขายต่อไม่ได้ เตรียมเรียกข้อมูลตรวจสอบละเอียดอีกครั้ง ด้านผู้ค้าระบุ รับมาจำหน่ายต่อได้ ไม่มีข้อห้าม ซื้อจากคนทั่วไป ลูกค้าส่วนใหญ่นำไปใช้แลกของต่อ
ขอบคุณข้อมูลจาก http://www.isranews.org/