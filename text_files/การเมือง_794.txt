หายหน้าหายตาไปนาน พอกลับมารับงานอีเว้นท์ปุ๊ปก็มีประเด็นให้เคลียร์ทันที สำหรับพระเอกหน้าตี๋ "เจมส์ มาร์" หลังมีคนตาดีแอบเห็นข้อความที่แฟนคลับของเจ้าตัว เข้าไปคอมเม้นท์ใต้ภาพขณะกำลังกอดสาวสวยนอกวงการในงานรับปริญญา พร้อมตั้งคำถาม "ยังเป็นแฟนกันอยู่ใช่ไหมคะ จิ้นมาก เคยอ่านข่าวสมัยก่อน เพราะพี่สองคนหน้าเหมือนกันเลย" ???
ซึ่งงานนี้นอกจากจะทำเอาซุป'ตาร์ ของเราถึงกับต้องรีบชี้แจงด่วนๆ ว่า สาวสวยที่เห็นเป็นเพียงแค่เพื่อนสนิทในกลุ่มแล้วนั้น หนุ่มเจมส์มาร์ก็ยังยืนยันด้วยว่า บรรยากาศงานในวันนั้นตนก็ไม่ได้เจอกับแฟนเก่า อีกทั้งตอนนี้ก็ยังคงใช้สเตตัสนำหน้าว่าโสดแบบสุดๆ อีกด้วย...
ล่าสุดมีแฟนคลับเข้าไปคอมเม้นท์แซวว่า ภาพที่เรากอดกับผู้หญิงคนหนึ่งในวันรับปริญญา ใช่แฟนเราไหม ?"เอ่อ...เพื่อนหมดเลยครับ เพราะถ้าหากเป็นแฟนเก่าผมตอนรับปริญญาเราไม่ได้ถ่ายรูปกันครับ ไม่ได้เจอกัน (หัวเราะ) ก็ยืนยันครับว่าเป็นแค่เพื่อน และเอาจริงๆ ตัวผมเองก็ดีใจนะเพราะเพื่อนบางคนเขาก็บินมาจากต่างประเทศมาเจอกันในวันนั้นพอดี ดีใจครับไม่ได้เจอกันมานานแล้ว"
แต่ในภาพด้วยความที่เราค่อนข้างกอดแบบแนบชิดคนก็เลยสงสัย ?"ผมกอดเพื่อนทุกคนครับ เจอเพื่อนนักแสดง เจอรุ่นพี่ ผมก็กอดไหล่เขา คือมันเป็นการถ่ายรูปกันธรรมดา"
ส่วนตัวเราได้มีโอกาสเห็นภาพนี้แล้วหรือยัง ?"ยังไม่เห็นครับ แต่อย่างที่บอกถ้าเป็นภาพจากงานรับปริญญาทุกคนก็คือเพื่อนกันหมด ไม่มีใครเป็นแฟนเก่าครับ แฟนเก่าผมไม่ได้มา (หัวเราะ)"
รู้สึกยังไงบ้างเพราะพอมีคนคอมเม้นท์แบบนั้น หลายๆ คนที่เห็นเขาก็เลยอยากให้จิ้นกันจริงๆ ?"เพื่อนกันจิ้นกันไม่ได้ครับ คือถ้าจิ้นในฐานะเพื่อนจิ้นได้ แต่ถ้าให้จิ้นในฐานะแฟนไม่ได้แน่นอน เพราะว่าเขาเป็นเพื่อนผมหมดทุกคน"
อย่างวันนี้พอเราทราบเรื่องแล้ว เราจะกลับไปคุยกับสาวคนในภาพไหมว่าคนคิดว่าเราเคยคบกันนะ ?"คงไม่คุยครับ เพราะผมมองว่าการที่คนจะคิดไปในทางนั้นทางนี้มันก็เป็นสิทธิ์ของเขา เราคงไปห้ามเขาไม่ได้ แต่ผมอยากจะบอกแค่ว่า เราเป็นเพื่อนกันแค่นั้นครับผม"
แบบนี้กลัวคนจะมองไหมว่าเราอาจจะไม่พร้อมที่จะออกมายอมรับ ?"ถ้าผมมีให้ยอมรับ ผมก็ยอมรับแล้วครับ แต่ว่าตอนนี้ผมไม่มีใครให้ยอมรับเลย ก็เลยไม่รู้ว่าจะต้องยอมรับใคร (หัวเราะ) และอย่างที่ผมเคยบอกตลอด ถ้าหากวันหนึ่งผมมีแฟน ผมก็จะไม่ปกปิด เพราะผมมองว่าการทำแบบนั้นมันทำให้ชีวิตรักไม่สมูธ ผมไม่เห็นด้วยกับการทำแบบนั้นครับ"
เจอกระแสแบบนี้จะทำให้เราต้องเว้นระยะห่างมากขึ้นไหมเวลาที่ต้องถ่ายรูปกับใคร ?"ก็ต้องดูครับว่าสนิทกันแค่ไหน หรือถ้าหากเป็นคนที่เจอกันครั้งแรกเราก็ต้องกูก่อนว่าเขาเปิดรับเรามากแค่ไหน เราต้องให้เกียรติเขามากแค่ไหน"
จริงๆ ถ้าหากเรามีแฟนพี่เอเขาจะว่าอะไรไหม ?"พี่เอไม่เคยห้ามผมเลยนะ และพี่เอเขาก็รู้อยู่แล้วว่าผมเป็นคนแบบไหน สิ่งไหนที่ผมจะต้องรับผิดชอบก่อน และเมื่อถึงวันหนึ่งที่ผมสามารถทุ่มเทให้ความรักได้ ผมก็คงทำได้เต็มที่เหมือนกันครับ"
ใจเราตอนนี้อยากมีแฟนไหมเพราะเราเองก็เรียนจบแล้ว ?"ผมอยากมีมาตลอดครับ จริงๆ (หัวเราะ) แต่คือผมแค่ยังไม่เจอกับคนที่ใช่ รวมถึงจังหวะชีวิตตอนนี้มันทำให้ผมยังไม่สามารถทุ่มเทเวลาให้กับใครได้นอกจากงาน ตอนนี้ผมก็เลยยังไม่มีครับ"
เครดิตภาพประกอบจาก Instagram @aarshar