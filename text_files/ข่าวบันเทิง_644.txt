เรียกว่าทั้งลัคกี้อินเกมและลัคกี้อินเลิฟ สำหรับนางร้ายขวัญใจประชาชน เนย โชติกา หลังจากเพิ่งถูกแฟนหนุ่ม “ไฮโซอาร์ม” คุกเข่าขอแต่งงาน ส่วนงานละครและธุรกิจส่วนตัวก็กำลังไปได้สวย หยิบจับอะไรก็รุ่ง แถมล่าสุดก็เพิ่งซื้อบ้านหลังใหม่ หลังใหญ่ โดยบริเวณบ้านมีพื้นที่เยอะ จอดรถได้หลายคัน ซึ่งสนนราคาก็น่าจะหลายล้านบาท หลังจากเก็บเงินมานานตั้งแต่เข้าวงการ โดยมีผู้ที่ผลักดันเข้าวงการอย่าง “เอ ศุภชัย” โพสต์รูปและข้อความแสดงความยินดี
“ตอนสมัยไปรับเข้าวงการก็ลงไปหาที่หาดใหญ่ในมอ ด้วยตัวเองวันนี้โตเป็นผู้ใหญ่ออกจากบ้าน เอ ศุภชัย เลยมาส่งเข้าบ้านของตัวเอง @noeychotika ดีใจกับทุกๆก้าวนะคะ ของทุกๆคนที่เริ่มต้นด้วยกันนะคะ”
ทีมข่าวบันเทิง Sanook!News ขอแสดงความยินดีกับเนยด้วยนะคะ บ้านน่าอยู่มากๆ เลยด้วย