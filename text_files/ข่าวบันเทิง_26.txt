เรียกว่าสุดยอดจริงๆ กับการทำอาชีพอะไรพร้อมๆ กัน และประสบความสำเร็จทั้งสองอย่าง เพราะต้องบอกไว้ก่อนเลยว่ามันไม่ใช่เรื่องง่าย เหมือนปลอกกล้วยเข้าปาก ยิ่งเป็นอาชีพ ศิลปิน นักแสดง ในวงการบันเทิงแล้ว แทบจะไม่มีเวลาขยับตัวไปทำอย่างอื่นได้เลย เพราะไหนจะต้องเทคิวให้กับงานละคร งานโชว์ตัว หรืองานอีเว้นท์ เวลาก็แทบจะหมดไปแบบไม่ทันตั้งตัว
แต่ก็ไม่ใช่ทั้งหมดเสมอไป เพราะมีเหล่าซุป'ตาร์ในวงการอยู่หลายคนเหมือนกัน ที่ขอแบ่งเวลาเพื่อเอาจริงเอาจัง และหันไปทุ่มเทให้การศึกษาเล่าเรียนอย่างเต็มที่ เพื่อเดินหน้ารับใช้ประชาชน โดยการขอเป็นผู้ให้มากกว่าผู้รับ
วันนี้ทีมงาน sanook!news จึงได้รวบรวมอาชีพในฝัน ที่เด็กๆ หลายคนอยากจะเป็นในตอนโตมาให้ดู ถึงแม้ว่าการทำสองอาชีพที่แตกต่างกันสุดขั้วไปพร้อมๆ กันนั้น อาจจะเป็นเรื่องยาก แต่ก็ถือว่าเป็นความภูมิใจ และเป็นตัวอย่างที่ดีไม่น้อยเลย ใช่ไหมล่ะจ๊ะ...