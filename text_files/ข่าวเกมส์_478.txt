สวัสดีเพื่อน ๆ ชาว Genshin Imapact ที่น่ารักทุกคน วันนี้เราก็ยังอยู่กับหัวข้อประเด็นร้อนหลังจากทาง Official ได้ปล่อยภาพชุดของตัวละครใหม่ รวมถึงเหล่านักขุดที่นำข้อมูลมาเปิดเผยนั้น ทำให้พวกเราได้เห็นตัวละครหลากหลายตัวจากเกาะ Inazuma จาก Link -->Genshin Impact ของจริง !! Inazuma จงเจริญ ตัวใหม่มาเพียบ Yae Gorou Sara Kokomi
ภาพโมเดลตัวจริงของ Raiden Shogun

 และ 1 ในตัวละครที่เป็นประเด็น และผู้คนคาดหวังมากที่สุดก็คือ Baal หรือ Raiden Shogun เทพเจ้าสายฟ้าแห่งเมือง Inazuma ที่หลายคนนั้นได้เห็นใน Trailer กันล่วงหน้าไปคร่าว ๆ แล้ว ซึ่งกลายเป็นว่าหลายคนคาดหวังจาก Trailer นี้

ที่เธอจะมาในลุคผมยาว ปล่อยสยายตามแบบฉบับของ Raiden Mei แบบ Honkai Impact 3 แต่คราวนี้ดันเป็นเรื่อง เมื่อภาพที่ถูกปล่อยออกมาล่วงหน้านั้น ไม่ตรงไปตามที่ผู้เล่นหลายคนคาดหวัง จนเกิดประเด็นร้อนขึ้นมา ส่วนตัวผมว่าสวยมากอยู่นะครับ (จากรูปหัวข้อ หน้าเธอก็สวยจริง ๆ ) เพียงแต่หลายคนก็คาดหวังให้ดีกว่านี้ ซึ่งต้องรอ Version ล่าสุดครับเพราะตอนนี้อะไร ๆ ก็เปลี่ยนได้แถมอาวุธเธอยังแว่ว ๆ มาว่าจะเป็นหอกอีก ซึ่งหลายคนหวังให้เป็นดาบ Katana

ใน Community ต่างประเทศมีการแซวว่า เล่นจริงคงกลายเป็นพี่สาวขายน้ำหอมแห่ง Liyue แน่
ส่วนตัวผมนำเรียนว่า ข้อมูลเหล่านี้นั้นยังอยู่ในแบบฉบับทดสอบ สามารถเปลี่ยนแปลงแก้ไขได้ตลอดเวลา เลยอยากจะให้เพื่อนๆนั้นใจเย็น ๆ กันไว้ก่อนเพราะว่าตอนนี้ใน Community ทั้งไทยและต่างประเทศนั้นเริ่มจะพูดถึงกันแล้ว (เริ่มร้อนแล้วด้วย) ในเรื่องรูปลักษณ์ที่ไม่ค่อยปลื้ม สมกับการรอคอยสักเท่าไหร่ของ Raiden โดยผมเชื่อว่าบริษัท miHoYo นี้เป็นบริษัทที่ค่อนข้างใส่ใจในความรู้สึกของผู้เล่น ซึ่งคาดว่าเขาจะนำความคิดเห็นตรงจุดนี้ ไปปรับปรุงแก้ไขและพัฒนาแน่นอน เราคงจะได้เห็น Raiden ฉบับปรับปรุงออกมาเร็ว ๆ นี้ก็เป็นได้

เพราะอะไรทำไมคนถึงต้องโวยวายกัน ?
ในประเด็นนี้ผมก็ต้องให้เพื่อน ๆ ได้เห็นภาพปัจจุบันของ Raiden ก่อน จากตามภาพนั้นตัวเธอจะถูกบ่นในประเด็นหลัก ๆ จากผู้เล่นในเรื่องของการแต่งตัว ที่ค่อนข้างธรรมดาหรือมิดชิดจนเกินไป ซึ่งตรงจุดนี้ ก็ต้องบอกว่าบริษัท miHoYo อาจจะต้องทำตามนโยบายของประเทศจีน และกองเซ็นเซอร์ที่เข้มงวด เลยทำให้การแต่งตัวของตัวละครนั้น ค่อนข้างจะต้องมิดชิด ประกอบกับบางคนชอบ Raiden ที่ปล่อยผมยาวออกมาแบบลุคของ Raiden Mei จาก Honkai Impact 3

Raiden Mei ร่าง Herrscher of Thunder จากเกมรุ่นพี่ Honkai Impact 3


มัดผมถึงกับพัง..ฟอร์มใน Trailer ดุดันตัวจริงทำไมสวยหวาน ?
เมื่อ Raiden Shogun Version Genshin Impact ที่ทำการมัดผม บางคนก็บอกว่าเป็นลุคคุณป้าบ้าง แต่งตัวเฉิ่มไปบ้าง บางคนถึงขั้นเอาไปเทียบกับ Ningguang ที่มีความอลังการ แม้ตัวเธอเป็นเพียงแค่ตัวละคร 4 ดาวเท่านั้น โดยกระแสผู้เล่นโดยรวมออกมาในลักษณะที่ค่อนข้างผิดหวังกับสิ่งที่ได้เห็น บางคนบอกเหมือน NPC ทั่วไปบางคนหนักบอกเหมือนรุ่นแม่ก็มี TvT

แต่อย่างน้อย ผมก็ขอยืนยันว่า ยังเป็นเพียงแค่ข้อมูลในฉบับทดสอบที่ปล่อยมาจาก Leaker ที่แม่น 99% ก็จริง..แต่เราจำเป็นจะต้องรอ จนถึงฉบับปล่อยจริงเท่านั้น !! 

ผู้เล่นบางส่วนกลับชอบแบบนี้
เป็นปกติที่จะมีความคิดสวนทางกัน ผู้เล่นอีกกลุ่มก็บอกว่าเรียบร้อยดีแล้ว สมกับรูปแบบสาวญี่ปุ่นโบราณ ที่มีการมัดผม บ้างก็ว่าสวยหวาน ซึ่งก็เป็นเรื่องความชอบส่วนตัวของแต่ละบุคคล อันนี้ก็ห้ามกันไม่ได้ครับ บางคนก็บอกแบบไหนก็ได้ ขอให้มาเก็บตังค์รอแล้วก็มี แต่เอาจริง ๆ Patch นี้ตัวละครหลุดมาเยอะมาก เกรงว่าจะเก็บเงินกันไม่ทันวางแผนกันดี ๆ นะสายฟรี/เติมน้อย ส่วนสายเติมหนักจะปลด C6 ฟ้าเหลืองแน่ 55

เอาเป็นว่าภาพเหล่านี้ ก็คงทำให้เราได้หายคิดถึง Raiden Shogun ที่เฝ้ารอกันมานานแสนนานนะครับ แล้วไว้พบกันครั้งหน้าครับกับ Sanook Game 