เกมเมอร์ LoL จีนรับเละ 24ล้านบาทต่อปี แม้แขวนเม้าส์
eSports
ใครว่าคนเล่นเกม หาเงินได้แค่กับการแข่งขัน eSports เท่านั้น วันนี้เรามีตัวอย่างมาให้เห็นกันว่า เกมเมอร์มีรายได้จากหลายทางมากกว่าที่คุณคิด หากคุณเล่นเกมและได้รับการยอมรับ เช่นเดียวกับนักกีฬา ก็ไม่ใช่ว่าจะมีหนทางหารายได้จากการเล่นกีฬาเสมอไป บางคนตอนเล่นกีฬาอาจไม่ดัง แต่พอแขวนอุปกรณ์กีฬา หันมาเป็นนักพากย์บ้าง ผู้ฝึกสอนบ้าง หรือผู้จัดการบ้าง ก็โด่งดังจนร่ำรวยขึ้นเยอะแยะไป มีตัวอย่างให้เห็นกันมากมาย
สำหรับตัวอย่างของเกมเมอร์นั้น เราจะกล่าวถึงชีวิตของ Wei Han-Dong หรือฉายาว่า "CaoMei" นักกีฬาแข่งขันเกม League of Legends หรือ LoL เกม Moba สุดฮิตอันดับหนึ่งของโลก เขาเล่นเกม LoL และเข้าสู่วงการแข่งขันอาชีพเมื่อปี 2011 แต่ก็ไม่ได้ประสบความสำเร็จมากนัก แม้จะได้เงินรางวัลชนะเลิศการแข่งขันมาพอสมควร แต่เฉลี่ยแล้วมีรายได้ประมาณเดือนละ 14000 บาทต่อเดือนเท่านั้น ซึ่งถือว่าน้อยมาก
eSports
ภาพของ CaoMei เมื่อครั้งยังลงแข่งขัน eSports
จนกระทั่งเขายอมแพ้จากวงการแข่งขัน eSports ในปีนี้ และหันมาทำงานเกี่ยวกับ video streaming แทน ซึ่งงานของเขาก็คือการเล่นเกม League of Legends แข่งโชว์ผ่านเว็บไซต์วีดีโอสตรีมมิ่ง ซึ่งเขาได้ค่าจ้างและสัญญาจากทางผู้ว่าจ้างและทาง Riots Game เป็นเงินสูงถึงปีละ $800,000 US หรือคิดเป็นเงินไทยประมาณ 24 ล้านบาทต่อปี ซึ่งงานนี้ทำให้เขาโด่งดังมากกว่าตอนที่ไปแข่ง eSports อีกก็ว่าได้ ขนาดได้รับเชิญไปออกรายการ และขึ้นปกนิตยสารเกมเลยทีเดียว ซึ่งเหตุผลหนึ่งที่ทางผู้ว่าจ้าง จ้างเขาไปเล่นเกม League of Legends โชว์ผ่านเว็บไซต์สตรีมมิ่ง ก็เพราะเขามีหน้าตาดีด้วยนั่นเอง แสดงว่างานนี้รูปหล่อเป็นต่อ ฝีมือเป็นรอง
จริงๆงานเล่นเกมโชว์ผ่านเว็บวีดีโอสตรีมมิ่งนี่ก็มีมานานแล้วนะครับ เช่น สุดยอดเกมเมอร์ยุ่น หาเงินได้ล้านเยน ภายใน 3 เดือน คนนี้ก็เล่นเกมออนไลน์ Archeage  โชว์บนเว็บไซต์ Niconico Douga ของญี่ปุ่น ก็รับเงินค่าจ้างและค่าสัญญาไปเยอะเช่นกัน