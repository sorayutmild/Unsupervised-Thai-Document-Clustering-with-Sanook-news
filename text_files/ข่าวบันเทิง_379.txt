ถึงแม้จะลงท้ายด้วยการแยกทาง แต่ผู้กองต้อม ร.ต.อ.ทรงพันธ์ กุลดิลก ยังคงเป็นห่วงอดีตภรรยา  แป้ง อรจิรา ซึ่งล่าสุดผู้กองต้อมโพสต์ข้อความผ่านอินสตาแกรม ขอให้ส่งกำลังใจให้อดีตภรรยา โดยข้อความทั้งหมดคือ
"ขอบคุณทุก ๆ คนที่ถามไถ่ด้วยความเป็นห่วงและให้กำลังใจนะครับ ผมโอเคดีมาก และขอโทษนักข่าวทุกท่านที่ผมอาจจะไม่ได้รับสายหรือพูดอะไรมาก จากนี้คงเริ่มต้นชีวิตใหม่ต่อไป โดยรักษาความไม่ประมาทเสมอชีวิต มาถึงตรงนี้แล้วไม่มีใครผิดทั้งนั้น อะไรที่มันดีก็เก็บเอาไว้ อะไรที่ไม่ดีต่อกันก็ทิ้ง ๆ มันไป ยังไงก็ฝากทุกคนให้กำลังใจแป้งเค้าด้วยนะครับ ชีวิตคู่เมื่อจบลงด้วยการหย่าร้างฝ่ายผู้หญิงต้องการกำลังใจมากกว่า ขอบคุณครับ ผมขอยึดศีล 5 ด้วยการกระทำไม่ใช่ตัวหนังสือ ขอให้ทุกคนพบแต่ความสุขครับ"