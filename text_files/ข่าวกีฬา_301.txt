"tinthethao" สื่อกีฬาของประเทศเวียดนาม แสดงความมั่นใจว่า "ซิโก้" เกียรติศักดิ์ เสนาเมือง จะหวนกลับไปเวียดนามเพื่อคุมทัพ "ฮอง อันยาลาย" โดยสื่อเจ้านี้ ตีข่าวว่า สัญญาฉบับปัจจุบันของนายใหญ่ทีมชาติไทย จะหมดลงในปี 2019  และทางสมาคมไทยอาจไม่ต่อสัญญา เนื่องจากว่ามีคนอื่นที่พร้อมแทนซิโก้ได้ขณะเดียวกัน "tinthethao" ยังบอกอีกด้วจยว่า แม้ "ซิโก้" จะวางแผนระยะยาวให้กับทีมชาติไทยในทุกๆชุด แต่เจ้าตัวก็น่าจะอยู่ช่วยทีมชาติ แค่หมดสัญญา และพร้อมจะดัน โชคทวี พรหมรัตน์ ขึ้นมาทดแทน นอกจากนี้สื่อเจ้าดังกล่าว ยังวิเคราะห์ว่า หากทีมชาติไทย ประสบความสำเร็จทั้งใน ฟุตบอลปรีโอลิมปิก 2016 และ ฟุตบอลโลก 2018 รอบคัดเลือก ก็มีโอกาสสูงที่เขาจะวางมือ เพราะประสบความสำเร็จมากแล้วพร้อมกับทิ้งข้อความว่า "ภายในปี 2019 ที่จะถึง ซิโก้จะโบกมือลาสมาคมฟุตบอลไทย เพื่อหางานใหม่ที่ท้าทาย และมันถึงเวลาแล้วหรือยัง ที่เกียรติศักดิ์ จะหวนสู่ทีมลูกหนังที่ชื่อ "ฮอง อันยาลาย"