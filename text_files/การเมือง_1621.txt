(3 พ.ค.) นายกฯ ยิ่งลักษณ์ ส่งทีมทนายเอาผิด ชัย ราชวัตร คอลัมนิสต์การ์ตูนชื่อดัง กรณีโพสต์ข้อความในเฟซบุ๊คหมิ่นประมาทด้าน ส.ส.หญิงพรรคเพื่อไทย ประณามถือเป็นการดูถูกนายกรัฐมนตรี จี้ออกมาขอโทษ ขู่ฟ้องรอถกทีมกฎหมาย
โดย น.ส.สุณีย์ เหลืองวิจิตร ส.ส.บัญชีรายชื่อ พรรคเพื่อไทย ออกแถลงการณ์ประณามการกระทำของ นายสมชัย กตัญญุตานันท์ หรือ ชัย ราชวัตร ที่โพสต์ข้อความไม่เหมาะสม กล่าวหา น.ส.ยิ่งลักษณ์ ชินวัตร นายกรัฐมนตรี ซึ่งการโพสต์ข้อความดังกล่าวเป็นการละเมิดสิทธิสตรีและดูถูกเหยียดหยาม ทำให้ นายกรัฐมนตรี เสียชื่อเสียง ไม่ให้เกียรติผู้นำประเทศ เป็นการกระทำที่ไม่เหมาะสม ดังนั้น จึงข้อเรียกร้องให้ นายสมชัย ออกมาขอโทษนายกรัฐมนตรี
พร้อมทั้งเรียงกร้องไปยัง สมาคมนักข่าวนักหนังสือพิมพ์แห่งประเทศไทยและหน่วยงานที่เกี่ยวข้อง ตรวจสอบและประณามการกระทำของ นายสมชัย
ล่าสุดเมื่อเวลา 15.00 น. ที่ผ่านมา นายกรัฐมนตรีได้มอบหมายให้ทนายความ ไปแจ้งความดำเนินคดีเอาผิด "ชัย ราชวัตร" เป็นที่เรียบร้อยแล้ว