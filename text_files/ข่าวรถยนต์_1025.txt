ถ้าพูดตลาดรถยนต์ที่กำลังมาแรงช่วงนี้ กลุ่มรถคอมแพ็คคาร์ในปีนี้ดูจะมีสีสันขึ้นเยอะกว่าปีที่แล้วหลังค่ายรถยนต์หลายเจ้าได้ฤกษ์เดินหน้าตลาดยอดนิยม และแน่นอนว่า ในปีนี้ผู้ผลิตมากมายหวังใช้เวทีปีกระต่ายในการก้าวกระโดดออกตัวรถรุ่นใหม่อีกครั้ง 
ที่ผ่านมาเมื่อมองในตลาดคอมแพ็คคาร์ที่มีมาอย่างยาวนาน ค่ายรถยนต์ Mitsubishi  ได้รับความนิยมมาอย่างยาวนานเช่นเดียวกับกลุ่มเจ้าตลาด และกับรุ่นล่าสุดอย่าง Lancer EX  ที่ออกมาทำตลาดได้สักระยะหนึ่งแล่วรถรุ่นนี้ถือว่าน่าสนใจอย่างมาก ที่วันนี้เมื่อต้องฟาดฟันกับคู่แข่ง ค่ายรถยนต์รายนี้จึงขอเสนอรุ่นเวอร์ชั่นปี 2011 ที่จะเผยเสน่ห์เร้าใจในตัวคุณ
Mitsubishi Lancer EX 2011
Mitsubishi Lancer EX ใหม่ นำเสนอบุคลิกของรถผ่านดารานำชายสุดหล่อขวัญใจสาวๆ อนันดา เอเวอร์ริ่งแฮม ที่สร้างบุคลิกในสไตล์โฉบเฉี่ยวเช่นเดียวจิตวิญญาณสปอร์ตภายใน ที่รถในเวอร์ชั่น 2011 นำเสนอความสปอร์ตในทุกอณู ตั้งแต่ภายนอกท ี่มีการเปลี่ยน กระจังหน้า พร้อมโคมไฟใหม่ แบบ Bi-Xenon ที่มาพร้อมการตบแต่งสไตล์สปอร์ตรอบคันแล้วลงตัวด้วยล้ออัลลอยขอบ 16 นิ้วลายใหม่  ส่วนในรุ่นรองท๊อป GLS-LTd.  ยังมาพร้อมล้ออัลลอยที่งามขึ้นถึงขอบ 18 นิ้ว เช่นเดียวกับ พร้อมครอบดักลมกันชนหน้า ส่วนกันชนท้ายลงตัวด้วยเสน่ห์คิ้วโครเมี่ยม
Mitsubishi Lancer EX 2011
ภายในห้องโดยสาร Mitsubishi Lancer EX 2011 ใหม่นั้น มาพร้อมการเปลี่ยนแปลงอย่างมโหฬาร โดยเฉพาะ รุ่นกลาง ในกลุ่ม GLS-Ltd  ที่เป็นครั้งแรกที่คุณจะได้สัมผัสกุญแจสุดอัจฉริยะระบบ KOS ที่ช่วยให้สามารถล็อกหรือปลดล็อก ประตู ฝากระโปรงท้าย รวมไปถึงสตาร์ทหรือดับเครื่องยนต์ได้ง่ายๆ ไม่ต้องใช้กุญแจ ที่มา พร้อมระบบป้องกันการโจรกรรม "อิมโมบิไลเซอร์" ที่ถือเป็นมาตรฐานใหม่ในรถรุ่นนี้
Mitsubishi Lancer EX 2011Mitsubishi Lancer EX 2011
ไม่เพียงเท่านี้ ลูกเล่นในห้องโดยสารใน Lancer EX ใหม่ ยังเน้นการตอบสนองในความทันสมัยและความสะดวกสบายอย่างมาก โดยเฉพาะ อย่างยิ่งคนขับ ที่เริ่มตั้งแต่กระจกมองข้างพับไฟฟ้าอัตโนมัติ ในขณะที่ ตรงหน้ามีไมล์เรืองแสงใหม่แบบ Hi-Contrast  ช่วยให้ง่ายต่อการอ่าน พร้อมจอแสดงผลข้อมูลอเนกประสงค์แบบ Twin type LCD Digital  แสดงผลข้อมูลได้หลายแบบ และยังมี ระบบไฟสว่างอัตโนมัติเมื่อปลดล็อกรถ  (Welcome lighting) ซึ่งจะทำงานเมื่อปลดล็อกบนกุญแจรีโมทคอนโทรล ไฟหรี่และไฟท้ายจะทำงานเป็นเวลา 30 วินาที  และ ระบบไฟนำทางหลังดับเครื่องยนต์ (Coming Home lighting) ซึ่งจะทำงานเมื่อหมุนสวิตซ์ชุดไฟหน้าไปที่ตำแหน่ง Off ช่วยเพิ่มความปลอดภัยมากยิ่งขึ้นด้วย
Mitsubishi Lancer EX 2011
Mitsubishi Lancer EX 2011
ด้านสมรรถนะการขับขี่ Lancer EX ใหม่ ยังมาพร้อมเครื่องยนต์ 1.8 และ 2.0 ลิตร ที่ตอบสนองการขับขี่ผ่านระบบเกียร์อัตโนมัติ Invect III CVT 6 จังหวะ ที่ให้การขับขี่ที่เร้าใจเช่นเดียวกับการประหยัดน้ำมัน ในขณะที่รุ่น 1.8 ให้ความเหนือชั้นในการตอบสนองได้ถึงการเติมน้ำมัน E85  ส่วนรุ่น 2.0 รองรับน้ำมันแก๊สโซฮอล E20  เลยทีเดียว
Mitsubishi Lancer EX  ใหม่ยังมาพร้อมระบบความปลอดภัยต่างมากมายตั้งแต่ ช่วงล่างที่ได้รับการพัฒนาใหม่ให้การตอบสนองดียิ่งขึ้น ไปจนถึงโครงสร้างนิรภัย Rise Body ที่ในรุ่นใหม่ปี 2011 นี้ Mitsubishi ขอเสนอขาย Lancer EX ใหม่ ในราคาเริ่มต้นที่ 794,000 บาท สงนราคา สามารถดูได้จากตารางจำหน่ายด้านล่างได้เลย
 
ราคาจำหน่าย Mitsubishi Lancer EX 2011 
 
Mitsubishi Lancer EX  1.8 MIVEC   GLX		 	ราคา  	   794,000  บาท *
Mitsubishi Lancer EX  1.8 MIVEC   GLS-Limited		ราคา	   879,000  บาท* (ภายในสีดำ)
Mitsubishi Lancer EX 1.8 MIVEC   GLS-Limited		ราคา	   879,000  บาท* (ภายในสีเบจ)
Mitsubishi Lancer EX  2.0 MIVEC   GT			ราคา	1,051,000  บาท *
* รุ่นสีขาว "ไวท์เพิร์ล" ราคาเพิ่มอีก 10,000 บาท
 
ข้อมูลจาก Mitsubishi Motor-Thailand

Sanook! Auto Comment 
 
ก็มาตามคาดจริงๆ ดีนะที่ทางทีมงานเราๆไม่ได้เป็นหมอลักษณ์ฟันธงไม่งั้นคงจะสามารถใบ้หวยได้ ... อย่างไรก็ดี  Mitsubishi Lancer EX ใหม่นี้ มีการตอบโจทย์ที่ดีขึ้น โดยเฉพาะ ราคา ที่ทำให้หลายคนลังเล เพราะที่ผ่านมามีราคาสูงเกินไปกว่าคู่แข่ง แต่เราก็เข้าใจว่ารถที่ตอบโจทย์ในการขับขี่ด้วยหนึ่งเดียวที่ใช้น้ำมัน E85  ได้มันก็ต้องจ่ายเงินซื้อกันสักหน่อย ...
 