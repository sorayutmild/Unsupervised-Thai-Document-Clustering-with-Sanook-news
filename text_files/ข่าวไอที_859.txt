สำหรับคนใช้งาน Smart Phone รวมถึง Power Bank ทั้งหลายคงอยากรู้ว่าจะทำอย่างไรให้อุปกรณ์ที่คุณใช้เหล่านี้อยู่กับคุณได้นานสุด โดยเฉพาะแบตเตอรี่ วันนี้ทีมงาน Sanook! Hitech มีวิธีถนอมแบตเตอรี่มือถือและ Power Bank มาให้ลองใช้งานกันดูครับ
istockphoto
อย่าปล่อยให้ไฟหมด แล้วชาร์จกลับ
เนื่องจากการเก็บไฟของแบตเตอรี่มือถือ หรือ Power Bank ในปัจจุบันนี้เป็นแบ ลิเทียม ไอออน จะชอบให้ไฟเหลือและชาร์จไฟต่อ มากกว่าปล่อยให้แบตเตอรี่หมดไปแล้วค่อยชาร์จ ดังนั้นวิธีการถนอมแบตเตอรี่ที่ดีที่สุดคือ ใช้ไฟให้เลือกไฟสัก 20 – 30% แล้วชาร์จไฟกลับ จะเป็นวิธีที่ถนอมแบตฯที่ดีที่สุด
ระหว่างชาร์จไม่ควรใช้งาน
เพราะนอกจากตัวเครื่องจะร้อนแล้ว แบตเตอรี่ยังถูกใช้งานตลอดเวลาทำให้เกิดอันตรายจากคนใช้งานและอุปกรณ์เองได้เช่นกัน
ไม่ควรดึงสายออกกรณีที่แบตเตอรี่ยังไม่เต็ม
เป็นอีกปัญหาหนึ่งสำหรับผู้ใช้ส่วนใหญ่ที่อาจจะต้องดึงสายออกระหว่างชาร์จไฟเพราะต้องนำมาใช้งาน ซึ่งไม่ใช่เรื่องผิด แต่ว่าข้อเสียที่ทำแบบนี้คือ กระแสไฟที่ได้รับเข้าไปในแบตเตอรี่จะได้เสมอกัน ดังนั้นควรจะชาร์จไฟให้ได้ระดับหนึ่งก่อนแล้วถึงจะดึงมาใช้งาน
แต่ถ้าแบตเตอรี่เต็มแล้วก็ควรจะดึงออก เพราะไม่ให้วงจรได้รับไฟฟ้าเยอะจนทำให้ไฟฟ้าเกินนั่นเอง
ไม่ควรเก็บแบตเตอรี่ไว้ในที่ชื้นหรือร้อน
แน่นอนว่าไฟฟ้าจะไม่ถูกกับ 2 สิ่งคือ ความร้อน กับ ความชื้น ซึ่งหากแบตเตอรี่ถูกกับความร้อนมาเกินไปก็อาจจะทำให้เกิดการระเบิดได้ หรือ ถ้าถูกความชื้น อายุการใช้งานจะสั้นลง ดังนั้นการเก็บรักษาควรจะเก็บในที่แห้งและปลอดความชื้น และมีความร้อนเหมาะสม
แต่หากระหว่างการใช้หลีกไม่ได้ควรจะหาอุปกรณ์เช่นกระเป๋ามาป้องกันสิ่งเหล่านี้แทน หรือถ้าที่ร้อนเกินไป หยุดการใช้งานชั่วคราวเพื่อป้องกันไม่ให้แบตเตอรี่ระเบิด
istockphoto
ไม่ควรทำ Power Bank หรือ มือถือตกบ่อย ๆ
การทำตกนั้นอาจจะทำให้แบตเตอรี่ได้รับการกระทบกระเทือน รวมถึงชิ้นส่วนอื่น ๆ ซึ่งจะส่งผลให้การเก็บประจุไฟนั้นไม่ได้ประสิทธิภาพเท่าเดิม
หากคิดว่าไม่ได้ใช้งานนาน ๆ ควรชาร์จไฟให้เต็ม
เนื่องจากว่าถ้าเครื่องไม่ได้เปิดนาน แบตเตอรี่จะมีการสูญเสียพลังงานอยู่แล้ว เพื่อคงประสิทธิภาพไว้ ควรชาร์จไฟให้เต็ม แล้วค่อยนำไปเก็บ
และควรนำมาเปิดใช้ 2 สัปดาห์ครั้งเป็นอย่างน้อยทั้งมือถือและ Power Bank เพื่อให้รู้ว่าแบตเตอรี่ยังสามารถพร้อมใช้งานเสมอ
istockphoto
อย่าเสียดาย ถ้าแบตเตอรี่เสื่อมแล้วต้องเปลี่ยน
ปกติแบตเตอรี่มือถือหรือ Power Bank จะมีอายุอยู่ราว ๆ 3 – 5 ปี ขึ้นอยู่ลักษณะการใช้งานและการชาร์จไฟ ดังนั้นหากเกิดอาการแบตเตอรี่ชาร์จไฟแป๊ปเดียวหมด ไม่สามารถใช้งานต่อไปได้ ควรจะเลิกใช้งาน และเปลี่ยนแบตเตอรี่ใหม่
ส่วน Power Bank แนะนำให้ทิ้งในถังขยะสีแดง หรือถังขยะอันตรายเพื่อให้ส่งไปกำจัดได้อย่างถูกต้อง และซื้อก้อนใหม่มาทดแทน ซึ่งราคานั้นไม่ได้แพงอย่างที่คิดแน่นอน
แม้ว่าเราอาจจะไม่สามารถหยุดให้แบตเตอรี่อุปกรณ์เหล่านี้เสื่อมตามกาลเวลาได้ แต่วิธีเหล่านี้ช่วยยืดอายุได้ไม่มากก็น้อยครับ