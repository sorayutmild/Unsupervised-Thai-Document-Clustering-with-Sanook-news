สองนักแสดงชื่อดัง"ชฎาพร รัตนากร" และ "ตุ๊กตา นางสาวอุบลวรรณ" แจ้งความจับคนสนิทฉ้อโกงทรัพย์นับสิบล้านบาท
พ.ต.อ.เสรี เศรษฐกร ผกก.สภ.แสนสุข พ.ต.ท.ปพนพัชร์ ใบยา สว.สส.สภ.แสนสุข พร้อมด้วย นางสาวชฎาพร รัตนากร นักแสดงชื่อดัง และ ตุ๊กตา นางสาวอุบลวรรณ บุญรอด ดาราและดีเจ ร่วมกันแถลงข่าวการจับกุม นางสาวภัลมาภูฏิณฑ์ อัครวงศ์ตระกูล หรือ นางสาวอลิสา เจริญผล หรือ ทอมเจมส์ อดีตคนสนิทของ ดา ชฎาพร ซึ่งเปลี่ยนชื่อมากถึง 6 ครั้งตามหมายจับของศาลอาญาเลขที่ 519/2555 ในความผิดฐานปลอมแปลงเอกสาร นางสาวชฎาพร นำไปใช้ซื้อรถยนต์หรูยี่ห้อเบนซ์ มูลค่ากว่า 8 ล้านบาท และปลอมแปลงเอกสาร นางสาวอุบลวรรณ นำไปใช้ทำบัตรเครดิตมูลค่ากว่า 2 ล้านบาทจากเหตุการณ์ดังกล่าวทั้ง 2 ดาราสาว ได้พยายามนัดไกล่เกลี่ยและขึ้นศาลหลายครั้งแต่ผู้ต้องหาให้การปฏิเสธและไม่ยอมชดใช้ค่าเสียหาย จน นางสาวอุบลวรรณ โมโหจัดหวิดวางมวยบริเวณหน้าศาลจังหวัดนนทบุรี เมื่อปี 2553 จนเป็นข่าวครึกโครมมาก่อนหน้านี้ ก่อนที่ผู้ต้องหาจะทำการหลบหนีมากบดานในเขตพื้นที่จังหวัดชลบุรี นานกว่า 5 ปี
ล่าสุด ดาราสาวทั้ง 2 ทำการสืบหาตัวผู้ต้องหา ทราบว่าพักอาศัยอยู่ที่หอพักเติมทรัพย์ เลขที่ 372/94 ถ.ลงหาดบางแสน ต.แสนสุข อ.เมือง จ.ชลบุรี จึงประสานเจ้าหน้าที่ตำรวจ สภ.แสนสุข บุกเข้าจับกุมได้เมื่อเวลาประมาณ 13.30 น.ที่ผ่านมาเบื้องต้นผู้ต้องหาให้การรับสารภาพในคดีฉ้อโกง นางสาวชฎาพร แต่ปฏิเสธข้อกล่าวหาในการฉ้อโกง นางสาวอุบลวรรณซึ่งเจ้าหน้าที่ตำรวจจะได้ทำการสอบสวนดำเนินคดีต่อไป