 
หัวอกคนเป็นแม่หลังจากสงบสติอารมณ์ลง สำหรับคุณแม่ลูกหนึ่ง หญิง นราวัลย์ ภรรยาของหนุ่ม ลิฟท์ สุพจน์ ที่ล่าสุด (30 มิ.ย.) ได้ออกมาโสต์ข้อความยาวเหยียด ระบายความในใจ หลังเจอเหตุการณ์ที่มีคนมาพูดต่อหน้าลูกสาวตัวเอง “น้องพราว” ซึ่งถูกเอาไปเปรียบเทียบกับ ลูกสาวของ ยุ้ย ปัทมวรรณ “น้องพริมมี่” ซึ่งเป็นเพื่อนสนิทกัน
“มีเรื่องมาเล่าจากมนุษย์แม่อย่างเรา เมื่อวานพาน้องพราวไปทำบัตรปชช.ที่สำนักงานเขตพอไปถึงเคาท์เตอร์มีพี่พนักงาน 2 คนทำหน้าที่อยู่ ทั้ง 2 คนน่ารักค่ะพยายามชวนพราวคุยถามในสิ่งที่น้องควรตอบได้เช่นชื่ออะไร อายุเท่าไหร่ประมาณนั้น แต่พราวนี่สิออกแนวไม่ค่อยเชื่อฟังป๊า จะเล่นตลอดเวลาพี่ๆ ถามก็ไม่ตอบ (อาการเขินนั่นเอง) เอาแต่เล่นแก้เก้อจนป๊ากับมี๊แอบโมโหว่าผู้ใหญ่ถามไม่ยอมตอบ(เดี๋ยวต้องโดนป๊าบๆอันนี้มี๊คิด555)
"และแล้วตัวละครสำคัญก็ปรากฏตัวเป็นเจ้าหน้าที่หญิงอีกคนซึ่งมีหน้าทีอะไรไม่รู้และคิดว่าไม่เกี่ยวกันเรานะ เดินเข้ามาและพูดขึ้นพร้อมสีหน้าตึงๆต่อหน้าพราว ป๊าและมี๊ว่า"สู้ลูกคุณยุ้ยไม่ได้เลยคนนั้นถามอะไรก็ตอบ"!!!!!!! ป๊าดดดดดสายตามนุษย์แม่ตวัดมองอย่างรวดเร็วแต่ยังคงมีรอยยิ้มนะและปล่อยให้ทุกอย่างดำเนินไปปกติ ตอนนั้นพราวยังคงดื้อเบาๆ เพราะเริ่มโดนป๊าดุละ"
"และแล้วเสียงพนักงานหญิงคนเดิมยังคงพูดเข้ามาปะทะหูว่า "แล้วจะถ่ายรูปได้มั้ยเนี่ย" อ่ะไม่จบ ในสมองเราคิดแค่ยุบหนอ พองหนอ ใจเย็นหนอออออออ(ดีนะสามีอยู่เป็นตัวช่วยดึงสติชั้นดี 555)"
"คือเราไม่โกรธเลยที่นางยกลูกสาวปัทมวรรณมาเปรียบเทียบเพราะยุ้ยคือเพื่อนเราและพริมมี่คือเพื่อนสนิทพราวต่างคนต่างรู้จักกันดีและรู้นิสัยเด็กๆ ดี @yuipattamawan ซึ่งจริงๆ แล้วแม้แต่คุณหมอเด็กยังบอกเราอยู่บ่อยๆว่าเวลาเลี้ยงลูกอย่าได้นำลูกเราไปเปรียบเที่ยบกับใคร(อันนี้แทรกมาเป็นความรู้เฉยๆค่ะ อิอิ)"
"แต่ประเด็นสำคัญของเรื่องนี้คือมันใช่มารยาทที่ควรทำมั้ยของพนักงานหญิงคนนี้ที่พูดประโยคไม่สร้างสรรค์แบบนี้ต่อหน้าเด็กและพ่อแม่เด็ก การใช้คำพูดแบบนี้ควรทำงานให้บริการปชช.หรือ???"
"ลูกเราดื้อเราดุเราสั่งสอนหน้างานนะไม่เคยปล่อยผ่าน เราจะไม่ยอมให้ลูกไม่มีมารยาททางสังคมแบบบางคนที่เราเจอแน่นอน และสุดท้ายขอขอบคุณประสบการณ์จากคนๆนั้นที่ทำให้เราสามารถอธิบายให้ลูกเห็นตัวอย่างที่ไม่ดีได้ง่ายมากขึ้นอย่างกรณีนี้ เป็นต้น ขอบคุณค่ะ(ไม่โกรธแค่อยากระบาย 555)”
 