ชมพู่ อารยา จัดปาร์ตี้สละโสดอลังการ สุดซึ้งบ่อน้ำตาแตก 3 พระเอกร่วมเซอร์ไพรส์ด้วย
ใกล้ถึงวันวิวาห์เข้าไปทุกทีแล้วสำหรับนางเอกสาว ชมพู่ อารยา กับฤกษ์ดีในวันที่ 6 พฤษภาคมนี้ที่ว่าที่เจ้าบ่าว น็อต วิศรุต จะยกขันหมากร้อยล้านมาสู่ขอ และในวันที่ 10 พฤษภาคมจะเป็นงานเลี้ยงฉลองสมรสที่เขาร่ำลือกันว่าเป็นงานแต่งสุดอลังการแห่งปีเลยทีเดียว
และก่อนถึงวันแห่งความสุขเหมือนเป็นธรรมเนียมของคนกำลังจะแต่งงานที่ต้องมีปาร์ตี้อำลาความโสด และ ชมพู่ สาวสุดชิคของวงการแน่นอนว่าปาร์ตี้สละโสดทั้งทีมีหรือจะธรรมดา งานนี้เหมือนเพื่อนๆ ที่มาร่วมงานต่างทำเซอร์ไพรส์ให้ ชมพู่ แบบที่ใครเห็นเป็นต้องอิจฉาเลยทีเดียว 
เพราะงานนี้มี 3 พระเอกที่ชื่อเหมือนกันและ ชมพู่ เคยร่วมงานด้วยเรียกว่าเคยเป็นผู้ชายของ ชมพู่ (ในการแสดง) มาแล้วทั้งนั้น อาทิ เคน ธีรเดช, เคน ภูภูมิ และ อาเล็ก ธีรเดช ที่โผล่มาร่วมแสดงความยินดีเล่นเอาเจ้าตัวถึงกับบ่อน้ำตาแตกเลยทีเดียว
โดยเฉพาะโมเม้นต์ตอนพี่เคนสวมกอดและกระซิบข้างหู ก็ไม่รู้ว่า พี่เคน พูดว่าอะไรทำไม๊ทำไมเธอถึงได้น้ำตาไหลถึงเพียงนี้
เจอกันคราวหน้าต้องแอบกระซิบสาวชมซะแล้ว
ส่องภาพปาร์ตี้สละโสดของ ชมพู่ อารยา สุดอลังการ (ขอบคุณภาพจาก IG: yod_yakuzaboss, ploychava, davikah, kornz_character, hwanjeabjeab, pussycatkillkill)