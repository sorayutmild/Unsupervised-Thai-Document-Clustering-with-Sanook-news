Attack on Titan Online
Attack on Titan Online หรือชื่อเต็มว่า Shingeki no Kyojin -Hangeki no Tsubasa- (Attack on Titan: The Wings of Counterattack) เกมออนไลน์ตัวแรกอย่างเป็นทางการของ "ผ่าพิภพไททัน" การ์ตูนอนิเมชั่นที่ดังสุดๆในขณะนี้ เปิดตัวเมื่อเดือนพฤษภาคมที่ผ่านมา และกำลังจะเปิดให้เล่นในช่วง Closed Beta วันที่ 22 สิงหาคม 2013 นี้แล้ว ซึ่งตอนนี้ตัวเกมส์กำลังเปิดรับสมัครผู้สนใจเข้าร่วมรบกับไททันจำนวน 10,000 คน ระหว่างวันที่ 5 สิงหาคม ถึง 19 สิงหาคม และจะส่งเมลถึงผู้มีสิทธิ์เข้าร่วมเล่นช่วง Closed Beta ในวันที่ 20 สิงหาคม ซึ่งสามารถเข้าไปสมัครและรอเล่นกันได้ที่เว็บ http://sk.my-gg.com/  GG เป็นเว็บพอร์ทัลที่รวมเกมออนไลน์บนเว็บรายใหญ่ของญี่ปุ่น
Attack on Titan Online
Attack on Titan Online
Attack on Titan Online
Attack on Titan Online ใช้ระบบการเล่นแบบ Simulation RPG ให้เราควบคุมหน่วยปาร์ตี้หนึ่งเพื่อต่อสู้กับไททัน หนึ่งปาร์ตี้เท่าที่เห็นจะมี 4 คนด้วยกัน ใช้การสั่งการแบบสลับเทิร์น โดยเมื่อเตรียมคำสั่งต่างๆพร้อมแล้วก็ใช้กดปุ่มสีแดงกลางหน้าจอเพื่อเริ่มการต่อสู้ แต่ละตัวละครนั้นจะมีอาวุธ Class และค่าพลังต่างๆกัน ขึ้นกับการบริหารของผู้เล่น ว่าอยากได้ตัวละครคลาสไหนมาต่อสู้ในปาร์ตี้ ตอนนี้รายชื่อคลาสต่างๆยังไม่เปิดเผย แต่คาดว่าจะมีคลาสโจมตีระยะไกลที่ใช้ปืน คลาสโจมตีระยะใกล้ คลาสหน่วยพยาบาล และอื่นๆ ผู้เล่นสามารถเลือกเปลี่ยนคลาสตัวละครได้ตามต้องการ
Attack on Titan Online
หากสนใจสมัครเล่น ก็ไปสมัครสมาชิก GG ก่อนที่ http://sk.my-gg.com/cbt/ เพียงกรอกชื่อ Email ของเราลงไป จากนั้นก็ไปกดยืนยัน Email ที่ทางเว็บส่งเข้ามาที่เมลเรา แล้วก็กรอกรายละเอียดสมัครสมาชิก โดยกรอกชื่อ ID พาสเวิร์ด (สองครั้ง) อายุ เพศ ที่อยู่ (จังหวัดของญี่ปุ่น) จากนั้นก็อย่าลืมติ๊กที่ช่อง "ยอมรับเงื่อนไขการสมัคร" ด้วย ส่วนช่อง One Time Password นั้นต้องลงทะเบียนด้วยสมาร์ทโฟนเพื่อขอรับเพิ่มเติมเอาเอง จะใช้หรือไม่ใช้ก็ได้ จากนั้นก็รอวันที่ 20 สิงหาคม 2013 ว่าจะมีเมลตอบกลับมาหรือไม่ อันนี้ก็ขึ้นอยู่กับทางเว็บยุ่นเขาจะให้คนไทยเราไปเล่นกันได้หรือเปล่า
น่าเสียดายที่ Trailer ตัวอย่างเกมส์ยังไม่เสร็จ แต่คาดว่าจะมีออกมาให้ชมกันเร็วๆนี้
 
รายงานข่าวโดย: Akitolee