คำถามเรื่องหนึ่งที่หลายคน มันจะมีสาเหตุอะไรที่ทำให้มือถือของคุณแบตเตอรี่หมดเร็วแบบน่าใช้หายบ้าง และมันจะมีวิธีจัดการอย่างไรให้สามารถแก้ปัญหานี้แบบเด็ดขาด วันนี้ทีม Sanook Hitech จะพาคุณมาพบกับ 5 สาเหตุที่ทำให้แบตเตอรี่ของมือถือหมดเร็วแบบน่าใจหาย มาหาคำตอบเลยครับ

หน้าจอสว่างมากก็กินไฟมาก

เรื่องแรกคือ ความสว่างหน้าจอกันก่อนเลยครับ บางคนนำมือถือไปใช้งานกลางแจ้ง จะทำให้หน้าจอเร่งไปใช้ความสว่างสูงสุด หรือบางครั้งคุณอาจจะมองว่าหน้าจอไม่สว่างพอก็ไปเร่งให้เกิดความสว่างสูงสุด ซึ่งเป็นส่วนหนึ่ง นอกจากทำให้เครื่องร้อนง่ายแล้ว มันจะใช้พลังงานโดยไม่จำเป็น ส่งผลให้แบตเตอรี่หมดไวได้
วิธีแก้ไข : เลือกความสว่างให้เหมาะสม จะอยู่ระดับ หรือ จะเปิดระบบความสว่างอัตโนมัติ เพื่อให้เซนเซอร์ช่วยปรับความสว่างได้
เปิดโปรแกรมค้างไว้ในเครื่อง

โปรแกรมในมือถือก็เป็นอีกส่วนที่ทำให้แบตเตอรี่ใช้งานตลอดเวลา เพราะการทำงานของโปรแกรมอาจจะมีการแจ้งเตือน หรือการจองพื้นที่การทำงานของความจำและ CPU ก็ส่งผลให้ จะต้องนำไฟฟ้าไปหล่อเลี้ยงอุปกรณ์ตลอดเวลา
วิธีแก้ : หากไม่แน่ใจว่าโปรแกรมอะไรเปิดบ้าง แนะนำให้ Restart เครื่องทุกเช้า แต่สำหรับ Android แค่กดปุ่ม Recent Apps แล้วกดปุ่ม ปิดทั้งหมด
อัตราความเคลื่อนไหว (Refresh Rate) มาก็จะทำให้ไฟหมด

มือถือสมัยนี้จะมีความสามารถแสดงผลหน้าจออย่างรวดเร็ว หรือค่า Refresh Rate ที่สูง การใช้ค่า Refresh Rate ที่สูงตลอดเวลาและทุก Apps ก็อาจจะส่งผลให้แบตเตอรี่หมดไวได้
วิธีแก้ : เลือกใช้ค่า Refresh Rate ที่เหมาะสม สำหรับมือถือบางรุ่นจะมีฟีเจอร์ที่มีชื่อว่า Adaptive Refresh Rate โดยระบบจะแปลผันการทำงานโดยอัตโนมัติ ก็จะช่วยได้ระดับหนึ่ง
เปิดเทคโนโลยี 5G แบบไม่จำเป็น

เทคโนโลยี 5G ที่หลายคนบอกอยากใช้งานก็เป็นอีกปัจจัยที่ทำให้แบตเตอรี่หมดเร็วแบบไม่รู้ตัวเพราะการทำงานของความเร็วเกิดจากการจับสัญญาณแบบหลายความถี่รวมกันส่งผลให้เครื่องทำงานหนักได้
วิธีแก้ : เลือกใช้งาน 5G ให้เหมาะสม หรือบางรุ่นจะมีการปรับการทำงานให้เหมาะสมจนประหยัดไฟได้
เลือกโหมดของการใช้พลังงานไม่เหมาะสม

สุดท้ายการเลือกโหมดการใช้พลังงานบางเครื่องมีให้เลือกในแบบโหมดบ้าพลังด้วยเช่นเดียวกัน
วิธีแก้ : หากใช้งานต้องการให้ยาวนานรอดทั้งวันสามารถเลือกโหมดประหยัดพลังงานได้ ถ้าเป็น iPhone สามารถเลือกโหมด Low Power ได้เช่นเดียวกัน
ทำหมดนี้คุณสามารถลองปรับใช้ตามรูปแบบการใช้งานของคุณได้ผ่านมือถือของคุณได้เลย ในครั้งหน้าทีม Sanook Hitech จะมี Tips อะไรมานำเสนอ อีกโปรดรอติดตามชมกันในตอนต่อไป