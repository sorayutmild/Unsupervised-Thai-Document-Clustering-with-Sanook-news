นาทีนี้ถ้าจะนึกถึงเพลงลูกทุ่งที่ดังและนักร้องลูกทุ่งที่ดังอยู่ในขณะนี้ คงหนีไม่พ้น "หญิงลี ศรีจุมพล" เป็นอันดับแรก สาวรำซิ่งเจ้าของผลงานเพลง"ขอใจเธอแลกเบอร์โทร" ที่มียอดวิวใน Youtube ทะลุ 100 ล้านวิวไปแล้ว ว่ากันว่าเป็นเพลงที่ฮิตแรงไม่หยุด ฮิตติดหูแฟนเพลงทั้งรุ่นเล็ก รุ่นใหญ่ เลยทีเดียว รวมถึงท่าเต้นที่ส่ายไปมาแล้ว เห็นแล้วอดเต้นตามไม่ได้เลยทีเดียว ไม่เชื่อก็ต้องเชื่อวันๆหนึ่งนั้น หญิงลี ต้องร้องเพลง"ขอใจเธอแลกเบอร์โทร"ถึงวันละเป็นสิบรอบ แต่จะรู้ไหมว่า ถ้าเราอยากจะจ้าง หญิงลี มาร้องเพลงให้ฟังนี่ ต้องเสียเงินจ้างเท่าไรถึงจะได้ชมและฟัง วันนี้ทีมงาน สนุก!มันนี่ มีคำตอบ 
 
หญิงลี ก่อนเข้าวงการเจ้าตัวต้องผ่านชีวิตมาอย่างทุลักทุเล กว่าจะก้าวมาขึ้นทําเนียบนักร้องลูกทุ่งสาวสุดฮอต มีงานจ้างวิ่งเข้าชนจนรับไม่หวาดไม่ไหว แว่วมาว่า ใครอยากได้ หญิงลี ไปร้องเพลงให้นั้นต้องสตาร์ทที่ 80,000 บาท แลกลีลาสุดแซบบนเวที 3 เพลง จนถึง 100,000 บาท หากต้องการจ้างเต็มอัตราในเวลา 1 ชั่วโมงเศษ พร้อมแดนเซอร์ 4 คน นักดนตรี อัตราเรตอยู่ที่ 130,000 บาท  ราคานี้บอกได้คำเดียวหากใครจ้างต้องอยู่ในแถบ กทม.และ ปริมณฑล เท่านั้น  ส่วนผู้ว่าจ้างในต่างจังหวัดหากคิดจะจ้าง หญิงลี ไปโชว์ร้องเต้นละก็ อัตราเรตในต่างจังหวัด หากคิดจะจ้างจัดเต็มครบทั้งวงละก็  ค่าจ้างจะอยู่ราวที่ 250,000 บาท ขึ้นไป
 
เมื่อลองมามองตารางงานของ หญิงลี แล้วต้องบอกว่าตั้งแต่  เมษายน 56 ถือเป็นการเปิดตัว หญิงลี อย่างเป็นทางการ หลังจากปล่อยเพลง"ขอใจเธอแลกเบอร์โทร"ออกมา ซึ่งงานจ้างเริ่มเข้ามานับตั้งแต่นั้นจนถึงบัดนี้ แว่วมาว่า งานจ้างของ หญิงลี นั้น ตารางเต็มเหยียดถึงปีหน้าแล้วเชื่อหรือไม่ว่าใน 1 วัน หญิงลีต้องวิ่งรอกโชว์ลูกคอ ถึงวันละ 2- 3 งาน ตั้งแต่บ่ายจนถึงตี 1- ตี 2 ร้องเพลง “ขอใจเธอแลกเบอร์โทร” เดือนหนึ่งเป็นร้อยเที่ยว คิดเล่นๆ ว่า งานจ้างคืนหนึ่งตกคืนละ130,000  บาทเป็นอย่างน้อย ลองเอา 130,000 x 30 เล่นๆ หญิงลี จะมีรายได้ต่อเดือน 3.9 ล้านบาทไม่ใช่เรื่องยากเลย ที่เธอคนนี้จะหาได้

นอกจากงานเดินสายโชว์ตัวร้องเพลงแล้ว เม็ดเงินต่างที่ไหลเข้าตัวหญิงลีและทาง ต้นสังกัด “แกรมมี่ โกลด์” นั้นก็ได้จากบรรดาค่าดาวน์โหลดเสียงเพลงรอสาย หรือเพลงแบบเต็มๆ คาดคะเนก็ไม่น้อยกว่าเดือนละเกือบ 5 ล้าน คิดกันเล่นๆ ตั้งแต่ช่วงต้นปี ที่ปล่อยเพลง “ขอใจเธอแลกเบอร์โทร” โปรโมท โกยไป10-20 ล้านแล้ว
 
ปฏิเสธไม่ได้ว่า เพลง "ขอใจเธอแลกเบอร์โทร" ทำให้ หญิงลี คนนี้แจ้งเกิดเป็นซุปสตาร์ลูกทุ่ง และมีงานมากมายเข้ามาอย่างแทบที่จะหานักร้องลูกทุ่ง คนอื่นมาเทียบรัศมีได้ นาทีนี้ต้องยกให้เธอจริงๆ หญิงลี ลั้ลลา ....
คลิกที่นี่เพื่อรับชมภาพขนาดใหญ่