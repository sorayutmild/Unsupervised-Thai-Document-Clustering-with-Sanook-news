จากกรณี กรมราชทัณฑ์ ได้ดำเนินการบังคับโทษตามคำพิพากษาของศาลด้วยการประหารชีวิต นักโทษเด็ดขาดชาย ธีรศักดิ์ หลงจิ อายุ 26 ปี ผู้ต้องขังในคดีฆ่าผู้อื่นอย่างทารุณโหดร้ายเพื่อชิงทรัพย์ เมื่อวันที่ 17 ก.ค. 2555 เหตุเกิดที่จังหวัดตรัง
นักโทษเด็ดขาดดังกล่าวได้ทำร้ายและบังคับให้เอาทรัพย์สิน รวมทั้งใช้มีดแทงผู้ตาย รวม 24 แผล เป็นเหตุให้เหยื่อถึงแก่ความตาย โดยศาลชั้นต้น พิพากษาประหารชีวิตศาลอุทธรณ์ และศาลฎีกาพิพากษายืนเป็นผลให้คดีถึงที่สุด
>> เปิดประวัติ "นักโทษ" ที่ทำให้ไทยกลับมาใช้โทษประหารในรอบ 9 ปี
>> กรมราชทัณฑ์ประหารชีวิต นักโทษคดีฆ่าชิงทรัพย์ รายแรกในรอบ 9 ปี
ต่อมา เฟซบุ๊กเพจ ยุทธ บางขวาง ของ นายอรรถยุทธ พวงสุวรรณ เจ้าพนักงานอบรมและฝึกวิชาชีพ ชำนาญงาน ที่เรือนจำกลางบางขวาง และพี่เลี้ยงนักโทษ โพสต์ระบุถึงเหตุการณ์ดังกล่าวว่า
"พุทธัง อเจตนานัง ธัมมัง อเจตนานัง สังฆัง อเจตนานัง
สิ่งที่พวกผมกระทำในวันนี้ มิมีเจตนาที่จะกระทำ เป็นการกระทำตามหน้าที่ ขออโหสิกรรมให้แก่พวกผมด้วย
ขอบคุณนะมิ๊กที่เอ่ยปากอโหสิกรรมให้ผม ขอให้มิ๊กไปสู่สุคติตามศาสนาของมิ๊กนะ"
นอกจากนี้ยังได้ระบุว่า ผลของการกระทำ กฏหมายได้ลงทัณฑ์แล้ว ขอให้การประหารรายนี้เป็นการเตือนสติผู้ที่คิดจะกระทำผิด ได้รู้จักยับยั้งใจไม่กระทำ จะได้ไม่มีจุดจบเพราะการกระทำผิดเช่นรายนี้
 