อดีตตำรวจกองปราบอาสา มือปืนยิงพ่อไอซ์ อาร์สยาม ดับพร้อมเพื่อนบ้านรวม 3 ศพ ตามไปยิงคู่กรณีอีก 2 ราย แต่โชคดีที่ทั้งคู่ไม่อยู่บ้าน
จากกรณีที่คนร้าย นายสมศักดิ์ วงษ์ศรี หรือ เณรศักดิ์ อายุ 48 ปี อดีตตำรวจกองปราบอาสา ก่อเหตุยิงนายสมบูรณ์ กิ้มติ๋น อายุ 69 ปี พ่อของนักร้องชื่อดัง นส.ตรีชฎา กิ้มติ๋น หรือ ไอซ์ อาร์สยาม เจ้าของเพลงบ่าวริมแดง จนเสียชีวิตที่บ้าน ต.บางไทร อ.ตะกั่วป่า จ.พังงา และเพื่อนบ้านอีก 2 คน ถูกยิงเสียชีวิตในสวนยาง รวมแล้วมีผู้เสียชีวิต 3 นั้น 
ผู้สื่อข่าวรายงานว่า เมื่อวานนี้ (23 ธ.ค.) นายสมศักดิ์ได้โทรศัพท์ติดต่อเข้ามาที่เจ้าหน้าที่ตำรวจแล้ว โดยยอมรับผิดกับสิ่งที่เกิดขึ้น และพร้อมที่จะเข้ามอบตัว โดยมีรายงานว่าคู่กรณีอีก 2 คน ได้ขอกำลังตำรวจเข้าคุ้มครอง หลังนายสมศักดิ์ได้ตามไปถึงบ้านเพื่อจะยิง แต่โชคดีที่ทั้ง 2 คนไม่อยู่บ้าน ขณะที่ศาลจังหวัดตะกั่วป่าได้อนุมัติออกหมายจับนายสมศักดิ์แล้ว
 