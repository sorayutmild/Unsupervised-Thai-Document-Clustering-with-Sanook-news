แม้ว่ากราฟฟิกจะเป็นเหลี่ยมๆไม่สวยงาม แต่ Minecraft ก็เป็นเกมส์อินดี้สุดฮิตที่ขายดิบขายดี มีคนดาวน์โหลดไปเล่นมากกว่าสิบล้านครั้ง นี่ยังไม่รวมกับพวกโหลดเถื่อนด้วยนะ เนื่องจากระบบเกมเพลย์ที่ให้อิสระกับผู้เล่นแบบไม่เหมือนใคร ทำให้มีคนชอบเล่นจำนวนมาก แม้บางคนจะบ่นเรื่องกราฟฟิกแต่ถ้าลองแล้วก็เลิกไม่ได้กันเลยทีเดียว และในวันนี้ทาง Mojang ก็มีผลงานเกมส์ตัวใหม่ออกมาให้เราได้ลองเล่นกัน ซึ่งก็สร้างด้วยกราฟฟิกเหลี่ยมๆแตกๆแบบเดียวกับ Minecraft นั่นแหละ แต่คราวนี้เป็นเกมส์ยิงผี ซึ่งกราฟฟิกก็พอๆกับเกมส์ Doom หรือไม่ก็พวก Duke Nukem 3D สมัยก่อน
Shambles
Shambles เป็นเกมส์ยิงผีซอมบี้แบบทั่วไป ที่ให้ผู้เล่นเอาตัวรอดจากฝูงซอมบี้จำนวนมาก ด้วยอาวุธปืนที่มีกระสุนจำกัด พยายามหลีกเลี่ยงการต่อสู้กับพวกซอมบี้ให้ได้มากที่สุด โดยพวกซอมบี้จะตัวสีเขียวๆมันจะเข้ามากัดเราเมื่อเข้าไปใกล้มัน ส่วนคนธรรมดาผู้รอดชีวิตคนอื่นๆจะผิวสีธรรมดาไม่ใช่สีเขียว ซึ่งหากผู้รอดชีวิตโดนซอมบี้ฆ่าตายเขาก็จะกลายเป็นซอมบี้ไปด้วย นอกจากนี้ก็ยังมีตัวละครที่เป็นทหารที่มาช่วยคุณสู้ซอมบี้ด้วย ผู้เล่นสามารถยิงผู้รอดชีวิตเพื่อเอากล่องพยาบาลได้ หรือจะยิงทหารเพื่อแย่งกระสุนมาก็ได้ แต่ว่าทุกครั้งที่คุณฆ่าผู้รอดชีวิตหรือทหาร แต้มคะแนนจะลดลงให้ระวังจุดนี้ด้วย วิธีจะเพิ่มคะแนนมีเพียงต้องฆ่าซอมบี้และเก็บเม็ดกลมๆมาเท่านั้น ซอมบี้ในเกมส์เยอะมากเล่นค่อนข้างยากทีเดียว
Shambles มีให้เล่นทั้งเวอร์ชั่นบนเว็บได้ที่ http://shambles.notch.net/ หรือจะเข้าไปดาวน์โหลดมาลงเล่นเกมที่ http://7dfps.com/?action=games&id=171 ก็ได้ ไม่ว่าจะแบบไหนก็โหลดเล่นฟรีไม่เสียเงิน