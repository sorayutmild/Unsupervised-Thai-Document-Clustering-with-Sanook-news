แนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018
แนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018
ย้อนรอย ควันหลง รวมฮิตส่งท้ายปี ฯลฯ ว่ากันไปเกี่ยวกับปีเก่า 2017 มาเยอะแล้ว เปลี่ยนมาพูดถึงอนาคตที่กำลังจะมาในปี 2018 กันบ้าง โดยช่วงต้นปี 2018 นี้ในไทยเรากำลังจะมีเกมออนไลน์ MMORPG ระดับยักษ์ใหญ่ให้เล่นในเดือนมกราคม 2018 ถึง 2 เกมคือ Tera Online และ Black Desert ซึ่งในส่วนของนอกประเทศไทยก็ยังมีเกมออนไลน์ MMORPG ระดับโลกต่อคิวมาให้เล่นในเวอร์ชั่นภาษาอังกฤษอีกเพียบ ในจำนวนนั้นก็มีเกมออนไลน์ที่อยากแนะนำให้ลองไปเล่นกันดูทั้งหมด 10 เกมดังนี้

 
อันดับ 10 : Project Gorgonแนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018ดูภาพแล้วอย่าเพิ่งปิดหนี  แม้กราฟิกอาจจะไม่สวยเท่าไหร่  แต่จุดเด่นของเกมนี้อยู่ที่ระบบเกมเพลย์ที่ไม่ใช่เป็นเพียงเกมออนไลน์ MMORPG มันเหมือนเป็นเกมจำลองชีวิตด้วย ซึ่งตัวละครในเกมนี้สามารถเรียนรู้ที่จะทำอะไรได้หลากหลายมากๆ ทั้งทักษะในการต่อสู้หรือทักษะการดำรงชีวิตหลากหลายแบบ ทั้งการตกปลา ขุดแร่ การทำอาหาร สามารถเรียนรู้ได้เรื่อยๆ ซึ่งสิ่งที่เรียนรู้มันยังส่งผลต่อ Stat ต่างๆของตัวละคร
 
อันดับ 9 : MapleStory 2แนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018เปิดให้เล่นในเกาหลีใต้มาตั้งแต่ปี 2015 และบอกจะทำเวอร์ชั่นอังกฤษให้เล่นในปี 2016 สุดท้ายโดนดองข้ามไปสองปี คาดว่าจะเปิดให้เล่นภายในปี 2018 นี้ แต่ก็ยังไม่คอนเฟิร์มแน่ชัด อาจโดนเลื่อนอีกก็ได้ แฟนๆที่รอเล่น MapleStory 2 ก็ต้องอดทนหน่อย แต่ถ้าก็คุ้มค่าที่จะรอและลองไปเล่นกันดู เพราะตัวเกมมีฟีเจอร์ ระบบการเล่นที่แหวกแนวจากเกม RPG ทั่วๆไป แถมมีมินิเกมสนุกฮาๆเยอะอีกด้วย เหมือนเป็นโลกแห่งสวนสนุก
 
อันดับ 8 : Chronicles of Elyriaแนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018นวัตกรรมใหม่แห่งระบบเกมออนไลน์ ที่เหมือนเอา The Sims มาผสมเกม MMORPG ซึ่งตัวละครในเกมจะมีการเกิด โต แก่ และตาย กันไปตามอายุขัย โดยตัวละครในเกมนั้นจะมีอายุอยู่ได้ประมาณ 10-14 เดือนตามเวลาโลกจริง หรือก็คือสร้างตัวละครมา 1 ตัว เล่นได้นานราวๆ 1 ปีนั่นเอง แต่อายุของตัวละครจะยืนยาวแค่ไหนก็ขึ้นกับปัจจัยการเล่นเกมด้วย ว่าไปทำอะไรให้อายุสั้นลง หรือทำให้แก่ไวไหม
 
อันดับ 7 : Astellia Onlineแนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018เกมออนไลน์จาก Barunson สตูดิโอเกมมือถือที่ทำเกม Hit และ OverHit สร้างจาก Unreal Engine 3 ซึ่งภาพเกมก็ยังสวยงามไม่แพ้เกมออนไลน์ใหม่ๆยุคนี้ แต่จุดเด่นของเกมนี้อยู่ที่แอคชั่นการต่อสู้ของตัวละครที่เป็นแบบรวดเร็วและเร้าใจไหลลื่น แถมฉากก็กว้างขวาง
 
อันดับ 6 : Project TLแนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018หรือก็คือเกม Lineage Eternal ภาคสามของซีรี่ส์เกม Lineage ที่โปรเจคเลื่อนแล้วเลื่อนอีกมาเป็นสิบปี สุดท้ายก็พับโปรเจคเพื่อจะสร้างใหม่ด้วย Unreal Engine 4 ทำให้ภาพเกมที่ได้อลังการยิ่งกว่าเกมออนไลน์ไหนๆที่ผ่านมา นับเป็นเกมออนไลน์ที่แฟนๆเกม Lineage เฝ้ารอกันมากที่สุด
 
อันดับ 5 : Ascent Infinite Realmแนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018เกมออนไลน์ผลงานล่าสุดจาก Bluehole ผู้พัฒนาเกมออนไลน์ระดับโลกมาแล้วถึงสองเกมคือ Tera Online และ PUBG  และเกมนี้ก็ยังคงโดดเด่นด้วยกราฟิกที่สวยงามจากเอนจิ้นที่ทาง Bluehole พัฒนาเอง จุดเด่นของเกมอยู่ที่ระบบสงครามกลางเวลา ด้วยเรือเหาะขนาดต่างๆ และยังมีเจ็ทแพคติดหลังรบกันด้วย หรือจะใช้ขี่สัตว์ ขี่มังกรแบบเก่าๆก็ยังมีเช่นกัน *ล่าสุดประกาศเลื่อนเปิดทางการเป็นในปี 2019 แล้ว ส่วน ปี 2018 ได้เล่นแค่ช่วง Beta ในไตรมาสแรกของปี
 
อันดับ 4 : Crowfallแนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018เห็นภาพเกมนี้แล้วอย่าเพิ่งโวยว่าภาพไม่สวยทำไมได้อันดับ 4 เพราะจุดเด่นของเกมนี้ไม่ใช่อยู่ที่ภาพ แต่เป็นระบบเกมซึ่งเป็นเกมออนไลน์ที่จำลองการทำสงครามแบบสมจริงสุดๆ เป็นการรบกันระหว่างฝ่ายต่างๆ 13 ฝ่าย ผู้เล่นสามารถสร้างบ้าน พัฒนาเมือง สร้างกำแพงเมือง และอาวุธต่างๆได้ เวลาบุกโจมตีกัน เราสามารถโจมตีทำลายกำแพงหรือสิ่งของสร้างของข้าศึกได้
 
อันดับ 3 : Bless Onlineแนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018ผลงานจาก Neowiz ที่ได้รับความนิยมในเกาหลีใต้อย่างมาก จนนำไปต่อยอดทำเป็นเวอร์ชั่นมือถือด้วย ซึ่งก็จะเปิดให้เล่นเวอร์ชั่นอังกฤษเร็วๆนี้ มีเกมเมอร์รอเล่นกันทั่วโลกตั้งแต่ตอนที่ประกาศเมื่อปี 2016 เพราะตอนแรกนั้นเซ็นสัญญาว่าจะเปิดร่วมกับบริษัท Aeria Games ทว่าภายหลังได้ยกเลิกสัญญากันไป ทำให้ทาง Neowiz ต้องดำเนินการเปิดเซิร์ฟเวอร์ Global เอาเอง
 
อันดับ 2 : Ashes of Creationแนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018เห็นแต่เกมออนไลน์ฝั่งเกาหลีมาเยอะ คราวนี้เป็นเกมออนไลน์จากฝั่งอเมริกาที่กำลังจะเปิดให้เล่นทางการในปี 2018 เช่นกัน เกมนี้มีจุดเด่นที่ระบบอาชีพแบบผสมผสาน ซึ่งผู้เล่นสามารถเลือกฝึกทักษาคลาสขั้นแรกผสมผสานกันเพื่อเป็นคลาสพิเศษที่ขั้นสูงกว่าได้ หรือจะฝึกคลาสเดียวกันแบบขั้นสูงก็ได้เช่นกัน ตัวอย่างเช่นฝึกคลาสแรก อาชีพแรกเป็น Fighter คลาสแรกลำดับสองเป็น Mage ก็จะเปลี่ยนเป็น Spellsword ซึ่งลำดับคลาสที่เลือกก็ส่งผลต่อคลาสระดับสูงด้วย โดยหากสลับเป็น Mage ก่อนแล้วเป็น Fighter ทีหลัง ก็จะกลายเป็น Battle Mage แทน นอกจากนี้ระบบในเกมยังมีการเรียนสกิลอื่นๆอีกมากมายยิบย่อยสุดๆ
 
อันดับ 1 : Peria Chronicleแนะนำ 10 เกมออนไลน์ใหม่น่าลอง ที่มีเวอร์ชั่น Global ให้เล่นในปี 2018เกมออนไลน์ภาพการ์ตูนแบบเซลเฉดที่สวยงาม เปิดตัวเมื่องาน Gstar 2016 แล้วเงียบหายไป ไม่ยอมมาออกงาน Gstar 2017 เพราะทาง Thingsoft ต้องการโฟกัสไปที่การพัฒนาตัวเกม ซึ่งมีแผนจะเปิดให้เล่นพร้อมกันทั่วโลกในปี 2018 ระบบเกม Peria Chronicle นอกจากจุดเด่นที่ภาพการ์ตูนแล้ว ยังเป็นเกมออนไลน์แบบ ACT RPG ที่เน้นไปที่การจับและฝึกฝนมอนสเตอร์ เพื่อเป็นคู่หูในการต่อสู้ด้วย แถมยังมีระบบการเล่นแบบ Sandbox ให้ผู้เล่นได้สร้างบ้านและเมืองเป็นของตัวเองได้

*หมายเหตุ การจัดอันดับนี้เป็นความเห็นส่วนตัวเท่านั้น จริงๆแล้วก็ยังมีเกมออนไลน์ใหม่อื่นๆอีกมากมายน่าสนใจในปี 2018 แต่ที่รวมมาให้ชมกันนี้เป็นเกมออนไลน์ที่มีกระแสตอบรับให้ความสนใจกันมากที่สุด
หากสังเกตจะเห็นว่า เกมออนไลน์สมัยนี้ล้วนเป็นแบบ Open World หรือ Sandbox ที่มีฉากอันกว้างใหญ่ และใช้ระบบการเล่นแบบ Non-Target Action MMORPG ทั้งนั้น