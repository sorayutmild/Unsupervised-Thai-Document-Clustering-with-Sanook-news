แจ้งเกิดมากับวงการเพลงได้ไม่กี่ปี สำหรับนักร้องสาวลูกทุ่ง จ๊ะ นงผณี มหาดไทย หรือจ๊ะ อาร์สยาม ก็สามารถเก็บเงินสร้างบ้านให้พ่อแม่ที่ต่างจังหวัด รวมถึงซื้อรถมินิคันงามเป็นของขวัญให้ตัวเอง และมีเงินเก็บเป็นสิบล้านได้ในเวลาเพียงไม่นาน เพราะเจ้าตัวนั้นเป็นคนที่รู้จักใช้เงินและเก็บเงินเก่งมากๆ ซึ่งของส่วนใหญ่ก็ซื้อด้วยเงินสดทั้งนั้น
และล่าสุดต้องขอแสดงความยินดี กับเธออีกครั้ง หลังจากเพิ่งตกแต่งบ้านหลังใหม่ที่ซื้อแถวย่านบางบัวทอง และย้ายเข้าอยู่เป็นที่เรียบร้อยแล้ว เมื่ออาทิตย์ที่ผ่านมา โดยบ้านหลังนี้เป็นบ้านที่สร้างจากน้ำพักน้ำแรงของจ๊ะอีกเช่นกัน เรียกว่าเป็นความภูมิใจของเจ้าตัวเลยก็ว่าได้ เพราะจ๊ะอัพรูปให้แฟนๆ ได้ดูกันทันที ตั้งแต่ยังตกแต่งไม่เสร็จด้วยซ้ำ บ้านหลังใหม่ ที่แสนจะน่าอยู่ ตกแต่งเรียบๆ ไม่ต้องหรูหรา โทนสีขาวดำและดูอบอุ่นมากๆ เพราะมีพ่อแม่ของจ๊ะมาอยู่ด้วยนั่นเอง
ยังไงทีมข่าวบันเทิง Sanook!News ก็ขอแสดงความยินดีกับจ๊ะด้วยนะคะ
เครดิตภาพ IG: jaja_nongpanee