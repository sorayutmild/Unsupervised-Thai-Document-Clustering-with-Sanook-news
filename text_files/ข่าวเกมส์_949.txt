ลาก่อน Flappy Bird นายเหงียนเอาลงจาก App Store แล้ว
Flappy Bird
ช็อคแล้วก็ช็อคอีกกับเกมส์ Flappy Bird เกมส์นกโหม่งท่อที่มาแรงมาก ชาวสมาร์ทโฟนเล่นกันทั่วโลกจนติดงอมแงม ช็อคประการแรกคือไม่มีใครเคยคาดคิดมาก่อนว่า เกมส์กากๆอย่าง Flappy Bird ที่ไม่มีอะไรเลยกราฟฟิกก็ห่วย เกมส์เพลย์ก็ไม่มีอะไรมาก จะโด่งดังฮิตเล่นกันทั่วโลก ช็อคประการที่สองก็คือล่าสุดนี้เอง เมื่อนาย Dong Nguyen ผมจะเรียกง่ายๆว่านายเหงียน ผู้พัฒนาเกมส์ Flappy Bird ชาวเวียตนาม ทีมงาน GEARS ไม่พอใจที่เกมส์ของเขาดังเกินไป จนทำให้ชีวิตของเขาวุ่นวายมากขึ้น อยู่ไม่สงบ สุดท้ายจึงตัดสินใจประกาศยกเลิกเกมส์ Flappy Bird ใน App Store ของ iOS และ Play Store ของ Android ในวันจันทร์ที่ 10 กุมภาพันธ์ 2014
Flappy Bird
Flappy Bird
นายเหงียน เผยความในใจผ่าน Twitter ในช่วงวันเสาร์และอาทิตย์ที่ 8-9 กุมภาพันธ์ 2014 ที่ผ่านมาว่า เขาดีใจที่เกมส์ Flappy Bird ของเราได้รับความนิยมจากคนเล่นทั่วโลก และทำให้เขาได้เงินจาก Ads ค่าโฆษณาในเกมส์กว่าวันละ $50,000 แต่เขาชักรู้สึกว่ามันเริ่มเยอะเกินไป มีตัวแทนจากบริษัทต่างๆทั่วโลกติดต่อมาทำธุรกิจกับเขามากขึ้นเรื่อยๆ จนเขาเริ่มหาความสงบในชีวิตไม่เจอ เนื่องจากเกมส์เขาดังมากเกินไป ตัวเขาเองก็คาดไม่ถึงว่าเกมส์ตัวเองจะดังมากขนาดนี้ และเพื่อให้ตัวเขาใช้ชีวิตได้อย่างสงบเรียบง่ายดังเดิม เขาจึงตัดสินใจถอดเกมส์ Flappy Bird ออก เพื่อไม่ให้คนโหลดเล่นเพิ่มขึ้น ตัดกระแสความดังแบบลาขาดกันไปเลย ส่วนคนที่เคยโหลดไปแล้ว ก็จะยังสามารถเล่นได้อยู่ แต่นายเหงียนเชื่อว่ากระแสเกมส์นี้จะเงียบลงแน่นอน
Flappy Bird
นายเหงียนกล่าวเพิ่มเติมถึงสาเหตุที่ถอดเกมส์นี้ออกว่า ไม่เกี่ยวข้องกับเรื่องลิขสิทธิ์ ที่ฉากของเกมส์ไปเหมือนกับ Mario ของนินเทนโดแน่นอน ที่เขาถอดออกเพราะไม่อยากให้มันดังมากกว่านี้เท่านั้น
Flappy Bird
หลังข่าวที่นายเหงียนถอดเกมส์ Flappy Bird ออกไปแล้ว ก็มีพวกฉวยโอกาส เอาสมาร์ทโฟน ที่ติดตั้งเกมส์ Flappy Bird มาขายโก่งราคาใน Ebay ผมภาวนาขอให้ไม่มีใครซื้อ แต่ในภาพมีคน Bid ไปแล้วหนึ่งคน
 