จากกรณีอดีตนางเอกเจ้าของฉายาไข่มุกแห่งเอเชีย ภาวนา ชนะจิตร จมน้ำเสียชีวิตภายในบ้านพักของตัวเอง ซึ่งการเสียชีวิตครั้งนี้ญาติๆ ไม่เชื่อว่าเกิดจากอุบัติเหตุจริง และอาจจะเป็นการฆาตกรรม โดยมีปมทรัยพ์สินจำนวนมหาศาลกว่า 2,000 ล้านบาทเป็นชนวน
ทั้งนี้ ภาวนา ชนะจิตร เป็นนางเอกดังยุคเดียวกับ เพชรา เชาวราษฐ์ หลังจากหมดยุคของเธอ ได้หันหลังให้วงการบันเทิงโดยให้เหตุผลว่าอยากให้คนดูจดจำภาพความเป็นนางเอกของเธอไว้ตลอดกาล จากนั้นเธอได้หันมาทำธุรกิจเปิดร้านขายส้มโอ และซื้อที่ดินเก็บสะสมบริเวณนครไชยศรี จังหวัดนครปฐม ซึ่งคาดว่าก่อนเสียชีวิต ภาวนา ชนะจิตร มีทรัพย์สินสูงถึง 2,000 ล้านบาท โดยอยู่ในรูปของบ้านบนพื้นที่กว่า 16 ไร่ ,โฉนดที่ดินจำนวนหลายแปลง ,ทะเบียนรถยนต์กว่า 50 เล่ม ซึ่งได้มาจากการซื้อขายแลกเปลี่ยนรถยนต์ และเงินสดอีกจำนวนหนึ่ง
อย่างไรก็ตาม ญาติของอดีตนางเอกได้แจ้งขออายัดทรัพย์สินทั้งหมดไว้ก่อนแล้ว เนื่องจากเกรงว่าจะมีการแอบยักย้ายถ่ายเทออกไป ส่วนตู้เซฟให้ติดครั่งลงลายชื่อลูกบุญธรรมกับสามีอดีตนางเอกดัง รอเสร็จงานศพจึงค่อยเปิด
 
อายัดทรัพย์สิน"ภาวนา" หวั่นแอบยักย้ายถ่ายเท
ญาติบุตรบุญธรรม-สามี "ภาวนา" ขัดแย้งมรดก 2,000 ล้านบาท