เมื่อวันที่ 23 กันยายน พล.ต.ท.ประวุฒิ ถาวรศิริ ผู้ช่วยผู้บัญชาการตำรวจแห่งชาติ (ผู้ช่วย ผบ.ตร.) และโฆษกสำนักงานตำรวจแห่งชาติ กล่าวถึงกรณี นางสาวจิตภัสร์ กฤดากร หรือ ตั๊น อดีตแกนนำ กปปส.ที่มีรายชื่อเข้ารับการคัดเลือกบรรจุแต่งตั้งเป็นข้าราชการตำรวจ สังกัดกองบังคับการสายตรวจปฏิบัติการพิเศษ 191 กองบัญชาการตำรวจนครบาล ว่า ตำแหน่งดังกล่าวที่ น.ส.จิตภัสร์ สมัครเข้าไปนั้นเป็นตำแหน่งเปิดใหม่ ไม่เคยมีผู้ใดเคยประจำตำแหน่งนี้มาก่อน
จากนี้ต้องตรวจสอบเหตุผลก่อนว่าทาง บก.สปพ. เปิดตำแหน่งดังกล่าวขึ้นมาเพื่ออะไร แต่เท่าที่ทราบตำแหน่งนี้เป็นวุฒิที่ต้องการพิเศษเกี่ยวกับผู้เชี่ยวชาญทางเทคนิค หรือ เป็นตำแหน่งที่ขาดแคลนจึงต้องรับเข้ามา ถือว่าไม่ใช่วุฒิตามปกติเพราะหากเป็นเช่นนั้นต้องมีการไปสอบเข้าแบบการรับสมัครทั่วไป
ขอบคุณภาพจากเฟซบุ๊ก ตั๊น จิตภัสร์ กฤดากร