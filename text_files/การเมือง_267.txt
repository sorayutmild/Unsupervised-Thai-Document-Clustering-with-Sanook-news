อภิสิทธิ์ ประกาศลาออกจากตำแหน่งหัวหน้าพรรคประชาธิปตย์ รับผิดชอบผลการเลือกตั้งที่พรรคได้คะแนนเสียงน้อยลง แพ้พรรคเพื่อไทย 
       ผู้สื่อข่าวรายงานว่า เมื่อเวลา 10.40 น. (4.ก.ค.) นายอภิสิทธิ์ เวชชาชีวะ หัวหน้าพรรคประชาธิปัตย์ แถลงลาออกจากตำแหน่งหัวหน้าพรรคประชาธิปตย์ โดยระบุว่า หากว่าทาง กกต.รับรองผลการเลือกตั้งเป็นที่เรียบร้อย และสิ่งที่ถือเป็นหน้าที่ในการต่อสู้เพื่อพี่น้องประชาชนจะเดินหน้าทำอย่างเต็มที่ เต็มความสามารถต่อไป โดยเฉพาะอย่างยิ่งจุดยืนที่ได้ประกาศไว้เมื่อวาน คือ ต้องการเห็นบ้านเมืองสงบ จะเป็นฝ่ายค้านที่ทำหน้าที่อย่างสร้างสรรค์ ให้บ้านเมืองมีความสามัคคีกัน แต่จะคัดค้านอย่างถึงที่สุด ข้อเสนอใดๆ ก็ตามที่เป็นการทำลายหลักบ้านเมือง ทำลายหลักของนิติรัฐ
       อย่างไรก็ตาม ในฐานะหัวหน้าพรรคประชาธิปัตย์ ซึ่งได้นำพรรคลงสู่สนามการเลือกตั้งครั้งนี้ และเมื่อผลการเลือกตั้งออกมา โดยเฉพาะเมื่อเทียบเคียงกับปี 2550 พบว่า พรรคได้คะแนนเสียงน้อยลง ได้จำนวนที่นั่งน้อยลง ผมคิดว่า การเป็นผู้นำที่ดีขององค์กรต้องแสดงความรับผิดชอบ เพราะฉะนั้น วันนี้ ผมตัดสินใจลาออกจากตำแหน่ง หัวหน้าพรรค และเป็นหน้าที่ของพรรค ซึ่งมีข้อบังคับ มีกระบวนการอย่างชัดเจนอยู่แล้ว ที่จะจัดให้มีการประชุมใหญ่ภายใน 90 วัน
       "ผมถือโอกาสนี้ ขอบคุณทั้งสมาชิกพรรค ผู้สนับสนุนพรรค เพื่อน ส.ส. เจ้าหน้าที่พรรคทุกคน ที่ได้เหน็ดเหนื่อยให้การสนับสนุนผมในการทำงานอย่างดีมาตลอด และขอย้ำอีกครั้งว่า ผมยังเดินหน้าในการทำงานให้กับพี่น้องประชาชนต่อไป แต่เป็นเรื่องของสมาชิกพรรค ที่จะได้มีโอกาสในการทบทวนแนวทางต่างๆ ของพรรคในช่วงที่ผ่านมา เพื่อจะได้เดินหน้าอย่างดีที่สุด สำหรับพรรค สำหรับบ้านเมือง สำหรับประเทศชาติ ผมขอขอบคุณเพื่อนสมาชิกทุกท่าน และพี่น้องประชาชนอีกครั้งสำหรับกำลังใจครับ ขอบคุณครับ"
ทั้งนี้ คณะกรรมการบริหารพรรคประชาธิปัตย์ที่จะพ้นตำแหน่ง  พร้อมนายอภิสิทธิ์  จำนวน ๑๙ ประกอบด้วย๑. นายอภิสิทธิ์ เวชชาชีวะ      หัวหน้าพรรค๒. นายจุรินทร์ ลักษณวิศิษฏ์   รองหัวหน้าพรรค๓. นายนิพนธ์ พร้อมพันธุ์      รองหัวหน้าพรรค๔. นายกอร์ปศักดิ์ สภาวสุ      รองหัวหน้าพรรค๕. นายชัยวุฒิ บรรณวัฒน์     รองหัวหน้าพรรค๖. นายไกรศักดิ์ ชุณหะวัณ     รองหัวหน้าพรรค๗. นายเฉลิมชัย ศรีอ่อน        รองหัวหน้าพรรค๘. นายวิทยา แก้วภราดัย       รองหัวหน้าพรรค๙. นายกรณ์ จาติกวณิช        รองหัวหน้าพรรค๑๐. นายสุเทพ เทือกสุบรรณ    เลขาธิการพรรค๑๑. นายชำนิ ศักดิเศรษฐ์        รองเลขาธิการพรรค๑๒. นางศิริวรรณ ปราศจากศัตรู รองเลขาธิการพรรค๑๓. นายธีระ สลักเพชร           รองเลขาธิการพรรค๑๔. นางอัญชลี วานิช เทพบุตร เหรัญญิกพรรค๑๕. นายชินวรณ์ บุณยเกียรติ    นายทะเบียนสมาชิกพรรค๑๖. นายบุรณัชย์ สมุทรักษ์       โฆษกพรรค๑๗. นายสาทิตย์ วงศ์หนองเตย กรรมการบริหารพรรค๑๘. นายสาธิต ปิตุเตชะ          กรรมการบริหารพรรค๑๙. นายวิรัช ร่มเย็น             กรรมการบริหารพรรค
 

 