หลายคนยังคงส่งกำลังใจให้อดีตพระเอกวงการหนังไทย โอ-วรุฒ วรธรรม วัย 48 ปี ให้หายเป็นปกติ หลังจากเจ้าตัวเกิดอาการวูบ หมดสติและมีภาวะหยุดหายใจ ทางครอบครัวนำส่งโรงพยาบาลอย่างเร่งด่วน เจ้าหน้าต้องทำการปั๊มหัวใจจนกลับมาหายใจได้ ต่อมามีภาวะหยุดหายใจอีกครั้ง แพทย์และพยาบาลที่ทำการรักษาต้องทำ CPR จนตอบสนองแต่ยังคงหมดสติ และขณะนี้ยังอยู่ในห้อง ICU  
>>อดีตพระเอกดัง "โอ วรุฒ" ชักเกร็งหมดสติกะทันหัน ปั๊มหัวใจยื้อ 2 รอบ
กระทั่งวันนี้ (10 ก.ย.)  เก๋  อดีตภรรยา โอ วรุฒ เปิดใจให้สัมภาษณ์หลังทราบข่าวอดีตสามีวูบและหัวใจหยุดเต้น โดยบอกว่า "ทราบข่าวค่อนข้างตกใจ เพราะไม่คิดมาก่อนว่าเขาจะอาการหนักขนาดนั้น ก่อนหน้านี้ไม่ค่อยมีโอกาสได้ติดต่อกัน แต่เมื่อนานมาแล้วมีโอกาสได้คุยกัน แต่ไม่ได้คุยลงลึกในส่วนของรายละเอียด จะเป็นถามไถ่ในเรื่องสารทุกข์สุขดิบกันมากกว่า และเมื่อคืนตอนทราบข่าว คิดเหมือนกันว่าจะบอกน้องดีไหม แต่น้องอายุ 9 ขวบแล้ว ก็โตพอที่จะเข้าใจ เลยตัดสินใจบอกกับน้องว่าตอนนี้พ่อโอ ไม่สบายนะ นอนรักษาตัวอยู่ที่ห้อง ICU นะ น้องก็ถามว่าแล้วพ่อโอเป็นยังบ้าง น้องอยากไปหาพ่อโอ เราก็อึ้งไปเหมือนกัน ก็เลยบอกให้น้องสวดมนต์ ส่งกำลังใจให้พ่อโอหายไวๆ" 
>>อดีตภรรยา ตกใจ! “โอ วรุฒ” โคม่า เผย “น้องแอร์บัส”อยากเยี่ยมพ่อ
เรื่องราวชีวิตครอบครัวของ โอ วรุฒ หากย้อนกลับไปเมื่อปี 2553 หลายคนต้องเซอร์ไพรส์ไปกับความลับที่ถูกเก็บงำมานานหลายสิบปี กับข่าวการเปิดเผยว่าตนเองมีลูกชายคนแรกก่อนจะมี น้องแอร์บัส ชื่อว่า น้องเอ้ก ใช้ชีวิตอยู่ที่ประะเทศนิวซีแลนด์ หากนับอายุจากวันนั้นที่ โอ วรุฒ ได้ออกมาเปิดเผยเมื่อ 8 ปีที่แล้ว จนถึงปัจจุบัน น้องเอ้ก ก็โตเป็นหนุ่มน้อยในวัย 23 ปีแล้ว และเมื่อครั้งที่ โอ วรุฒ นำภาพของ น้องเอ้ก มาโชว์กับสื่อต้องบอกว่าหล่อและหน้าเหมือนกันมากๆ   
ด้านชีวิตหลังเลิกเหล้าอย่างเด็ดขาดของ โอ วรุฒ เขาได้ทำธุรกิจเล็กๆ ของตัวเองโดยเปิดร้านกาแฟที่ใช้ชื่อว่า บ้านโอวรุฒ พร้อมกับรับเป็นวิทยากร บรรยายเรื่องพิษภัยจากการดื่มสุราเพื่อรณรงค์ให้คนเลิกดื่มเหล้าอีกด้วย
ล่าสุด เมื่อเวลา 02.40 ของวันนี้ (11 ก.ย.) โอ วรุฒ อดีตพระเอกในดวงใจได้จากไปอย่างสงบแล้ว ท่ามกลางความอาลัยรักของครอบครัวและเพื่อนสนิท เชื่อว่าเขาจะอยู่ในหัวใจของแฟนคลับทุกคน
>>เปิดใจ โอ วรุฒ ประกาศเลิกเหล้า ทำบ้านเป็นร้านกาแฟ
