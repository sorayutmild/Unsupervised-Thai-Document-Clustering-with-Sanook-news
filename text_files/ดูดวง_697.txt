วันนี้ Sanook! Horoscope มีคำทำนายแม่นๆ จากการดูลายมือมาฝากกันค่ะ ง่ายๆ ยกมือของคุณขึ้นมาดูว่าที่นิ้วมือของคุณมีก้นหอยอยู่กี่นิ้ว....จากนั้นไปดูคำทำนายด้านล่างกันเลย

ดูลายมือจากรูปก้นหอยในนิ้ว
ในสิบนิ้วมือมีก้นหอยก้นหอย 1 นิ้ว
มีใจมุ่งมั่นประกอบกิจ จิตกว้างมองไกลสมบุรุษ ว่องไวเฉียบแหลมเจ้าความคิด สังคมนับถือชื่อโด่งดัง ตรากตรำลำบอกหาเลี้ยงชีพ เยาว์วัยโอกาสไม่อำนวย พยายามไปเถิดจะเกิดผล สมบูรณ์พูนสุขในวัยชรา
ในสิบนิ้วมือมีก้นหอยก้นหอย 2 นิ้ว
ชีวิตการงานสุขเกษมทุกข์ ภาระหนักยอมสู้ตลอดไป การเงินได้เสียผลเท่ากัน รับผิดชอบต่องานมีผลยิ่ง ใจบุญสุนทานสุขกายใจ ต้นร้ายปลายดีตั้งตัวได้ บุตรหลานจำเริญก้าวหน้ายิ่ง นำชื่อเสียงมาสู่วงศ์ตระกูล
ในสิบนิ้วมือมีก้นหอย 3 นิ้ว
อุปนิสัยสูงส่งเด็ดเดี่ยว มักตัดสินใจด้วยตยเองไม่รั้งรอ ปัญญาติดตัวไม่ตกอับ ราชการหรือการค้าต่างเหมาะสม ญาติพี่น้องพึ่งพาได้ยาก ขัดข้องก่อนแล้วค่อยได้ชัยชนะ วางพื้นฐานมั่นคงมิสั่นคลอน ยศถาบรรดาศักดิ์เป็นของลูกหลานท่าน
ในสิบนิ้วมือมีก้นหอย 4 นิ้ว
เป็นคนชอบคบหาสมาคม สุขกายสบายใจไร้กังวล ชอบช่วยผู้อื่นมีคุณธรรม การเงินเหมือนสายน้ำไหลเวียนวน ยืดหยุ่นได้นั้นคือวีรชน วัยกลางคนแล้วฐานะมั่นคง เกียรติยศเงินตราไม่น้อยหน้า อายุมั่นขวัญยืนยิ่งยง
ในสิบนิ้วมือมีก้นหอย 5 นิ้ว
ปัญญาเป็นเอกคือยอดคน บริหารงานทุกด้านมิสะท้าน หนทางกว้างไกลสู่ที่หมาย เกิดเป็นคนต้องสู้ทุกแห่งหน อุปสรรคขัดข้องในตอนต้น พื้นฐานมั่นคงแล้วทรัพย์ทวี ชัยชนะอยู่ที่คนมุมานะ สำราญจิตเกษมใจในบั้นปลาย
ในสิบนิ้วมือมีก้นหอย 6 นิ้ว
ไม่จนปัญญาหาทางออก ความล้มเหลวคือบ่อเกิดแห่งสำเร็จ แก้ไขข้อขัดข้องสู่สมบูรณ์ ปัดเป่าสิ่งร้ายให้ราบรื่น เหมาะทวีทำการค้าอุตสาหกรรม ทนต่อความลำบากจะได้ดี บุญมาวาสนาสู่ยามแก่ ครอบครัวสุขสันต์ฐานะเด่น
ในสิบนิ้วมือมีก้นหอย 7 นิ้ว
รู้หลบเป็นปีก รู้หลีกเป็นหาง จิตใจสูงส่งเป็นปรัชญา เหนื่อยจิตแต่ไม่เพลียกาย ภาระหนักหน่วงใช่เบา คุณธรรมอยู่เหนือสิ่งอื่นใด ทำดีไดีดีไม่ตกทุกช์ โอกาสอำนวยแล้วจะสมหวัง อุปมาสุริยะโดดเด่นส่องแสงจ้า
ในสิบนิ้วมือมีก้นหอย 8 นิ้ว
หมุนเวียนหากินคล่องแคล่วนัก ซื่อสัตย์ดีเด่นไม่เอาเปรียบ ตั้งใจทำมาหากินมีหยุดหย่อน ทำดีได้ดีย่อมไม่แคล้ว วาสนาส่งผลให้ร่มรื่น รวยหรือจนนั้นมีกฏเกณฑ์ รุ่นหลังกตัญญูรู้คุณดังใจหมาย ครอบครัวเปรมปรีย์สมานฉันท์
ในสิบนิ้วมือมีก้นหอย 9 นิ้ว
ฝีมือคล่องแคล่วสู่รอบด้าน อดทนต่อความลำบากเป็นยอดคน หนทางกว้างไกลไม่อับจน งอมืองอเท้าจะหมดปัญญา ขยันหมั่นเพียรไม่ล้าหลัง เสมือนนกบินสู่ฟ้ากว้าง ต่างมีจุดหมายไม่เหมือนกัน สวรรค์ทรงโปรดผู้ที่ช่วยตัวเอง
ในสิบนิ้วมือมีก้นหอยทุกนิ้ว
ทั้งรบทั้งรุกมิหวั่นเกรง โอกาสไม่อำนวยยังทรงตัว จิตเข้มแข็งไม่กลัวความลำบาก มิหวังพึ่งญาติพี่น้องอยู่ร่ำไป อุตสาหกรรมเหมาะสมกับดวงชะตา หนทางรุ่งโรจน์แจ่มจรัส ฝีมือการค้าดีเด่นยิ่ง นำความสำเร็จมาสู่วงศ์ตระกูล
ในสิบนิ้วมือไม่มีก้นหอยเลย
นิ้วมือไม่มีรูปก้นหอยนั้นจิตใจสูง มุมานะบากบั่นเพื่อก้าวหน้า แม้มีปัญญาแต่ไม่ถูกจังหวะ ชะตาเยาว์วันนั้นอุปสรรคมาก บุกเบิกทางใหญ่เกียรติสูงส่ง พยายามไปเถิดจะเกิดสมหวัง เป็นเอกในอนาคตชวนเลื่อมใส