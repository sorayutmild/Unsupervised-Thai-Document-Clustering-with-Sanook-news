หากพูดถึงตลาดรถยนต์เพื่อการพาณิชย์อย่างรถกระบะแล้ว เราคงปฏิเสธไม่ได้ว่าอีซูซุยังเป็นรถยนต์ที่ได้รับความนิยมอย่างมากในกลุ่มผู้บริโค โดยเฉพาะชื่อเสียงเรื่องความประหยัดที่รักษาติดต่อกันอย่างยาวนาน จึงไม่น่าแปลกที่ คนส่วนใหญ่ที่มองหารถในกลุ่มนี้จะเอ่ยปากอีซูซุมาเป็นชื่อที่ 1 หรือ ของรถกลุ่มนี้เมื่อพูดถึง 
หลังจากรอกันมานานแสนนานและลุ้นอยู่ว่าค่ายยอดประหยัดน้ำมันนี้จะมีการปรับโฉมอะไรบ้างเพื่อรับศึกหนักปลายปีที่ต้องแข่งดันยอดขายกับคู่แข่งในที่สุด ISUZU ก็สั่งลุยขอสู้ตายเปิดผ้าคลุมโฉมใหม่!! กับ ISUZU Super Titanium
อีซูซู ซุเปอร์ไทเทเนียมอีซูซู ซุเปอร์ไทเทเนียม
ภายนอกของ Isuzu Titanium รถรุ่นใหม่ล่าสุดตัวจริง จากอีกอีซูซุนั้นยังมาพร้อมโครงสร้างตัวถังที่ใหม่มาก จนเราแทบแยกไม่ออกจาก Super Platinum โฉมก่อนหน้าที่เพิ่งเปิดตัวไปเมื่อปีที่แล้ว รายละเอียดการเปลี่ยนแปลงสำหรับโฉมนี้ แลดูทางค่ายอีซูซุจะเน้นไปทางการตบแต่งที่แสดงถึงความหรูหราอย่างชัดเจน ซึ่งโดยหลักแล้วมีการเปลี่ยนชุดกันชนหน้าใหม่ ให้ดูดุดันเพิ่มขึ้น
สีไทเทเนี่ยมใหม่ถูกเพิ่มเข้ามาเป็นสีพิเศษสำหรับรุ่นขับ 2 ยกสูงตระกลู Hi-lander ที่แลดูสวยแปลกตาเข้าท่าดี และยังมาพร้อมของตบแต่งที่เน้นความหรูหราเช่นขับไฟตัดหมอกโครเมี่ยม และดูเหมือนจะมีการเปลี่ยนแปลงของบันไดข้างที่ออกในสไตล์ดุดันมากยิ่งขึ้น
อีซูซู ซุเปอร์ไทเทเนียม
ในรุ่น LS มีการเพิ่มความเข้มให้ดูบึกยึนขึ้นกับสีดำใหม่ที่เงาแวบมากกว่าเดิม เช่นเดียวกับรายละเอียดตบแต่งอื่นๆที่คล้ายคลึงกับของกับตระกูล Hilander ก็ถูกจับมาใส่ไว้ในรุ่นนี้
โคมไฟหน้าโปรเจคเตอร์ดีไซน์เฉียบคม พร้อมเลนส์ไฟเลี้ยวสีขาว และฝากระโปรงหน้ามีสคูปรับลมระบายอากาศ ยังคงพบได้เช่นเดิม เมื่อตัดสินใจซื้อเครื่องรุ่น 3000 VGS Turbo มาใช้ เช่นเดียวกับกระจังหน้า U-Shape ที่จะมีมาจากโรงงานในรุ่น SLX เละกระจกมองข้างพร้อมไฟเลี้ยว LED พร้อมล้ออัลลอยสีเงาขอบ 16 นิ้ว ทั้งหมดได้ถูกเตรียมไว้อย่างครบครัน
ภายในมีการเปลี่ยนแปลงการออกแบบต่างๆน้อยมาก จนเรารู้สึกว่า Isuzu กำลังเล่นเกมเติมเต็มส่วนที่ขาดมากกว่า โดยมีการเปลี่ยนแปลงการประดับไฟเรืองแสงที่ส่องสว่างในยามค่ำคืนให้เข้าทีมากกว่าเดิมด้วยโทนสี amber ที่ช่วยเพิ่มความสปอร์ตของตัวรถมากยิ่งขึ้น  โดยยังคงมาพร้อมมาตรวัดมัลติฟังชั่นช่วยให้คุณจัดการกับสภาวะการขับขี่ของคุณได้ง่ายยิ่งขึ้นด้วย
อีซูซู ซุเปอร์ไทเทเนียม
สิ่งหนึ่งที่โดดเด่นและยังมีให้สำหรับใครที่ไปไหนไม่ค่อยถูก คือระบบ i-geniiที่ได้รับการเพิ่มประสิทธิภาพให้ดียิ่งขึ้น ด้วยฟังชั่นใหม่ๆ การค้นหาศูนย์บริการ จุดหมายปลายทางที่น่าสนใจ ที่ได้เพิ่มเติมจากรุ่นก่อนหน้าถึง 440,000 จุด ทั่วประเทศ โดยจะทำงานผ่านชุดจอมอนิเตอร์ของ Kenwood ที่มาในระบบทัชสกรีน และยังสามารถเชื่อมต่อผ่านระบบบลูทูธกับโทรศัพท์มือถือ โดยสามารถเล่น DVD/VCD/MP3/WMA และ DivX ทั้งยังรองรับการเชื่อมต่อของอุปกรณ์โมบายอื่นๆ โดยเฉพาะ Ipod และ Ipad ก็สามารถโหลดเพลงเอาไปเล่นได้ไม่มีปัญหา
อีซูซู ซุเปอร์ไทเทเนียม
จุดเด่นสำคัญที่ครั้งนี้อีซูซุชูยกมาเป็นจุดขายคือ อุปกรณ์ช่วยในการขับขี่ที่เรียกว่า Titaniium Vision กล้องแบบ Real time ที่ทำจะให้คุณเห็นภายจริงในการขับขี่ โดยจะทำงานเมื่อเข้าเกียร์ 1 และสามารถเลือกได้ 4 แบบ ตามการใช้งาน คือ มุมหน้ากว้างแบบพิเศษ, มุมซ้าย – ขวา ,มุมก้ม และ มุมหน้าตรงกับก้มพร้อมกัน เพื่ออำนวยความสะดวกในการขับขี่ นอกจากนี้ยังมีกล้องถอยหลังที่มีอยู่เดิมติดตัวมาด้วย ซึ่งจะทำงานผ่านจอภาพ ซึ่งมีเฉพาะในรุ่นที่มาพร้อมระบบ I Genii เท่านั้น
เรื่องเครื่องยนต์ Isuzu Dmax Super Titanium ใหม่ ยังคงมาพร้อมขุมพลังยอดประหยัดน้ำมันที่ให้เลือกตามความชอบ 3 รุ่น เหมือนเดิม เริ่มตั้งแต่ TC 2500 Ddi ,TC 3000 Ddi และ TCX 3000 Ddi VGS Turbo ที่ให้สมรถนะความแรงตามความอย่างเหมาะสมควบคุมการทำงานด้วยกล่องอัจฉริยะ 32 บิท เหมือนเคย
อีซูซู ซุเปอร์ไทเทเนียม
ทั้งนี้ Isuzu Super Titaniumรุ่นใหม่ล่าสุด ออกวางจำหน่ายแล้วที่โชว์รูม Isuzu ทั่วประเทศ โดย มีสีให้เลือกทั้งหมด 8 สี คือน้ำเงิน Neptune Blue, ขาว Alpine White, บรอนซ์เงิน เมทัลลิค Sterling Silver, ดำไมก้า Starry Black และอีก 3 สีใหม่ คือ ทอง Solaris Mica, ขาวมุก Silky White Pearl และ เงินไทเทเนียม Titanium Silver Metallic สงนราคาค่าตัวชมได้ด้านล่างครับผม
 
ราคาจำหน่าย Isuzu Super titanium ใหม่!!!!
 
ตัวถังกระบะมาตรฐาน Spark
D-MAX Super Titanium Spark (No AC ไม่มีแอร์)                                457,500 บาท
D-MAX Super Titanium Spark AC มีแอร์                                           479,500 บาท
D-MAX Super Titanium Spark PS มีแอร์ เพิ่มพวงมาลัยเพาเวอร์                 500,500 บาท
 
ตัวถัง SpaceCab 4x2 มาตรฐาน
D-MAX Super Titanium Spacecab SX                                               554,500 บาท
D-MAX Super Titanium Spacecab SLX 2.5 Smart                               601,500 บาท
D-MAX Super Titanium Spacecab SLX 2.5                                        631,500 บาท
D-MAX Super Titanium Spacecab SLX 2.5 i-Genii                               677,500 บาท
D-MAX Super Titanium Spacecab SLX 2.5 i-Genii ABS SRS                  696,500 บาท
D-MAX Super Titanium Spacecab SLX 2.5 i-Genii ABS SRS AT             760,500 บาท
 
ตัวถัง SpaceCab 4x2 ยกสูง Hi-Lander
D-MAX Super Titanium Hi-Lander 2D 2.5 Smart                                 643,500 บาท
D-MAX Super Titanium Hi-Lander 2D 2.5 ABS                                   682,500 บาท
D-MAX Super Titanium Hi-Lander 2D 2.5 ABS i-Genii                          728,500 บาท
D-MAX Super Titanium Hi-Lander 2D 3.0 ABS SRS                             726,500 บาท
D-MAX Super Titanium Hi-Lander 2D 3.0 ABS SRS VGS i-Genii             772,500 บาท
 
ตัวถัง SpaceCab 4x4 Rodeo
D-MAX Super Titanium Rodeo LS 2.5 ABS                                        721,500 บาท
D-MAX Super Titanium Rodeo LS 3.0 ABS SRS VGS i-Genii                  816,500 บาท
 
ตัวถัง 4 ประตู 4x2 Cab
D-MAX Super Titanium CAB4 SX                                                      653,500 บาท
D-MAX Super Titanium CAB4 SLX 2.5 ABS                                         724,500 บาท
 
ตัวถัง 4 ประตู 4x2 Cab 4 ยกสูง Hi-Lander
D-MAX Super Titanium Hi-Lander 4D 2.5 ABS                                     752,500 บาท
D-MAX Super Titanium Hi-Lander 4D 2.5 ABS i-Genii                            804,500 บาท
D-MAX Super Titanium Hi-Lander 4D 3.0 ABS VGS                              796,500 บาท
D-MAX Super Titanium Hi-Lander 4D 3.0 ABS VGS i-Genii                     848,500 บาท
D-MAX Super Titanium Hi-Lander 4D 3.0 ABS VGS SRS AT i-Genii          888,500 บาท
 
ตัวถัง 4 ประตู 4x4 Cab 4
D-MAX Super Titanium CAB4 LS 3.0 ABS SRS i-Genii                            914,500 บาท
D-MAX Super Titanium CAB4 LS 3.0 ABS SRS AT i-Genii                       954,500 บาท
 
หมายเหตุ : รุ่น Spark, SX สีเมทัลลิค เพิ่ม 7,000 บาท ส่วน สีขาวมุก เพิ่มจากสีเมทัลลิค 7,000 บาท
 
ภาพจาก Isuzu บริษัท ตรีเพชรอีซูซุเซลล์ จำกัด
 
Sanook auto Comment 
 
ไม่อยากเชื่อสายตาว่านี่คือ รุ่นใหม่แล้วจริงๆของ Isuzu super titanium ที่แทบไม่ได้ต่างอะไรจากรุ่นเดิมเลย แม้จะมีการกล่าวว่ามีการเปลี่ยนกันชนหน้าใหม่แต่มันก็ยังไม่เตะตาถึงขนาดทำให้เราเชื่อได้ว่านี่จะเป็นรุ่นใหม่จริงๆ
อย่างไรก็ตามรถรุ่นนี้ยังมีข้อดีที่ความไฮเทคที่อีซูซุตั้งใจใส่มาให้ โดยเฉพาะกล้องถอยหลังจากรุ่นที่แล้วที่เป็นประโยชน์ในการใช้งานในเมืองอย่างมาก และไทเทเนี่ยมวิสชั่น ที่เพิ่มกล้องมองรอบๆตัวรถอีกหลายจุด งานนี้เราคงต้องรอดูต่อไปว่า เกมตลาดรถกระบะจะเป็นอย่างไร แต่เราของชมว่าสีทอง Solarist Mica ทำออกมาได้โดนใจมาก
 
 