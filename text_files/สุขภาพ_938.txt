ไวรัสโคโรนา หรือโควิด-19 ต้องอาศัยเซลล์ของคน หรือสัตว์เพื่อดำรงชีวิตอยู่ ดังนั้นเมื่อมันอยู่ข้างนอกร่างกายของคน หรือสัตว์ มันจะบอบบาง และอ่อนแอลง จนทำให้มีชีวิตอยู่ได้ไม่นานนัก แต่ก็อาจจะมากพอให้เราได้สัมผัส และติดต่อถึงกันได้หากเราไม่ระมัดระวังความสะอาดมากพอ
Sanook Health มีข้อมูลจาก นพ.พิเชฐ บัญญัติ แพทย์เวชศาสตร์ป้องกัน แพทย์แผนไทย เลขาธิการสมาคมเวชกรรมไทย รองอธิบดีกรมวิทยาศาสตร์การแพทย์ มาฝาก
เชื้อ "โควิด-19" อยู่บนสิ่งของต่างๆ ได้นานแค่ไหน

อากาศ

ถ้าเชื้อไวรัสอยู่ในละอองฝอยน้ำมูก น้ำเสมหะ น้ำลาย และน้ำตา สามารถอยู่รอดในอากาศได้เพียง 5 นาที
 

วัสดุ เช่น พื้น โต๊ะ ลูกบิดประตู

ถ้าเชื้อไวรัสอยู่บนพื้นผิววัสดุ เช่น พื้น โต๊ะ ลูกบิดประตู จากการสัมผัสของผู้ติดเชื้อ จะสามารถอยู่ได้นาน 7-8 ชั่วโมง
 

ผ้า กระดาษทิชชู

ถ้าเชื้อไวรัสอยู่ในผ้า หรือกระดาษทิชชู สามรถอยู่ได้ 8-12 ชั่วโมง
 

วัสดุผิวเรียบ

ถ้าเชื้อไวรัสอยู่บนพื้นผิววัสดุที่มีลักษณะเรียบ เช่น พื้นกระจก จะสามารถอยู่ได้นานขึ้นถึง 24-48 ชั่วโมง
 

น้ำ

ถ้าเชื้อไวรัสอยู่น้ำ จะสามารถอยู่ได้นานถึง 4 วัน
 

ตู้เย็น

ถ้าเชื้อไวรัสอยู่ในตู้เย็นที่อุณหภูมิต่ำกว่า 4 องศาเซลเซียส อาจอยู่ได้นานถึง 1 เดือน
คำแนะนำ

งดการรับประทานอาหารจากจาน ชาม หม้อ กระทะ แก้วน้ำ ช้อน ส้อม ตะเกียบเดียวกัน ควรแยกภาชนะของใครของมัน
รับประทานอาหารปรุงสุกใหม่ หรืออุ่นให้ร้อนก่อนรับประทาน
หลีกเลี่ยงการเดินทางไปในสถานที่ที่มีคนแออัด
ลดการสัมผัสสิ่งของในพื้นที่สาธารณะที่มีคนใช้มาก เช่น ปุ่มลิฟท์ ที่จับประตู เสาเกาะในรถเมล์ รถไฟฟ้า เป็นต้น
ใส่หน้ากากอนามัยทุกครั้งที่ไปในที่ชุมชน และมีอาการไอ จาม
ล้างมือบ่อยๆ พกเจลล้างมือออกไปข้างนอกบ้านทุกครั้ง


อ่านข่าว COVID-19 ทั้งหมดเพิ่มเติม
