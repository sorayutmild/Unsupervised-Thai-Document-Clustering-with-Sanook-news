วานนี้ (27 เม.ย.) ร.ต.ท.พิรัก เทือกดอนหัน พนักงานสอบสวน ร้อยเวร สภ.โคกสูง อ.โคกสูง จ.สระแก้ว รับแจ้งจากชาวบ้านใน อ.โคกสูง จ.สระแก้ว ว่าจับคนร้ายบ้ากามฉุดเด็กหญิงวัย 7 ขวบ ไปข่มขืนไว้ได้ขอให้ตำรวจเข้ามารับตัวไปดำเนินคดี หลังรับแจ้งจึงได้นำกำลังไปยังที่เกิดเหตุ บริเวณริมคลองน้ำท้ายหมู่บ้านโคกสามัคคี พบชาวบ้านกำลังยืนคุมเชิงร่างของชายคนหนึ่ง ที่ถูกชาวบ้านรุมประชาทัณฑ์นอนสลบเหมือดอยู่ ทราบชื่อต่อมาคือนายประสิทธิ์ อายุ 26 ปี หลังตำรวจเข้าไปถึง จึงกันชาวบ้านออก แล้วรีบนำตัวนายประสิทธิ์ ส่งโรงพยาบาลอรัญประเทศ แพทย์นำตัวเข้าห้องฉุกเฉิน และตรวจร่างกายเพื่อเก็บร่องรอยของเชื้ออสุจิ เพื่อเก็บไว้เป็นหลักฐาน
ส่วนอาการบาดเจ็บอันเนื่องมาจากถูกชาวบ้านรุมประชาทัณฑ์ พบว่าไม่หนักหนาอะไร เพียงฟกช้ำตามร่างกายเท่านั้น แพทย์จึงได้อนุญาตให้ตำรวจนำตัวกลับไปควบคุมไว้ที่โรงพักได้
นายประสิทธิ์ ให้การรับสารภาพว่า ลงมือข่มขืนหนูน้อยจนสำเร็จความใคร่จริง โดยเด็กหญิงคนดังกล่าวอยู่บ้านใกล้กัน รู้จักกันดี โดยอ้างว่าทำไปเพราะความเมา จึงพาตัวเดินไปที่ลำคลองท้ายหมู่บ้านและปลุกปล้ำข่มขืน แต่เด็กหญิงเจ็บจึงร้องตระโกนให้ชาวบ้านช่วย พอชาวบ้านจึงวิ่งมาดู พบตนเองกำลังข่มขืนหนูน้อยอยู่ จึงถูกชาวบ้านรุมประชาทัณฑ์ดังกล่าว
ขอบคุณภาพประกอบจาก เรื่องเล่าเช้านี้