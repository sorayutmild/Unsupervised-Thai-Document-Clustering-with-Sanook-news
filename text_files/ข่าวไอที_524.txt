ปัจจุบัน คงปฏิเสธไม่ได้ว่า มือถือหน้าจอใหญ่ กำลังได้รับความนิยมอย่างมาก ยิ่งมาพร้อมกับดีไซน์ตัวเครื่องโลหะ หรือตัวเครื่องบางเฉียบ พร้อมสเปคแรงแล้ว ยิ่งได้รับความสนใจอย่างล้นหลาม แต่ก็มีผู้ผลิตสมาร์ทโฟนบางราย ที่ผลิตสมาร์ทโฟนให้มีความเป็นเอกลักษณ์ในตัวเอง และไม่ตามกระแสใคร มาดูกันดีกว่าว่า สมาร์ทโฟนในกลุ่มนี้ จะมีหน้าตา และดีไซน์อย่างไรบ้าง
Turing Phone

สำหรับ Turing Phone ไม่ใช่สมาร์ทโฟนที่คุ้นหูในบ้านเราเท่าใดนัก โดยทาง Turing Robotics Industries (TRI) ผู้ผลิต Turing Phone ได้ประกาศผลิตสมาร์ทโฟนรุ่นนี้ เพียงแค่ 10,000 เครื่องเท่านั้น ซึ่งจะเปิดพรีออเดอร์ในวันที่ 31 กรกฎาคมนี้ โดยมีราคาเริ่มต้นที่ $610 หรือประมาณ 20,500 บาท สำหรับความจุ 16 GB และ $870 หรือประมาณ 29,000 บาท สำหรับความจุ 128 GB



โดยจุดเด่นของ Turing Phone รุ่นนี้ก็คือ ผลิตจากวัสดุที่มีชื่อว่า Liquidmorphium ซึ่งแข็งแรงและทนทานกว่า Titanium หรือเหล็ก อีกทั้งดีไซน์ยังสวยแปลกตาไม่เหมือนใครอีกด้วยYotaPhone 2


สำหรับ YotaPhone 2 คงจะเคยได้ยินกันมาบ้างแล้ว กับสมาร์ทโฟน 2 หน้าจอ ซึ่งรุ่นนี้ ถือว่าเป็นรุ่นสานต่อของ YotaPhone นั่นเอง โดยหน้าจอด้านหลังตัวเครื่อง จะเป็นแบบ e-Ink display ซึ่งสามารถใช้โทรออกรับสาย หรือดูการแจ้งเตือนต่างๆ ได้ ซึ่งหน้าจอนี้ ช่วยทำให้ตัวเครื่องประหยัดแบตเตอรี่ได้มากเลยทีเดียว


OPPO N3สำหรับ OPPO N3 รุ่นนี้ เชื่อได้เลยว่า ไม่มีใครไม่รู้จักกันอย่างแน่นอน ซึ่งจุดเด่นของรุ่นนี้ก็คือ มาพร้อมกับกล้องหมุนได้ ที่สามารถหมุนสลับกล้องด้านหลัง มาใช้งานเป็นกล้องด้านหน้าได้นั่นเอง อีกทั้งยังถ่ายภาพพาโนรามาได้ง่ายขึ้น เนื่องจากตัวกล้องเป็นแบบมอเตอร์ หมุนให้อัตโนมัติ ไม่ต้องใช้มือหมุนเองเหมือนรุ่นแรก


Panasonic Lumix CM1มองเผินๆ คิดว่ากล้องคอมแพค แต่จริงๆ แล้ว Panasonic Lumix CM1 เป็นกล้องมือถือ ที่มาพร้อมกับเซ็นเซอร์ขนาด 1 นิ้ว ซึ่งมีขนาดเซ็นเซอร์เทียบเท่ากับ Nokia 808 PureView นั่นเอง ส่วนสเปคอื่นๆ ของรุ่นนี้ก็คือ มาพร้อมกับหน้าจอขนาด 4.7 นิ้ว ความละเอียด 1080 x 1920 พิกเซล, ชิปเซ็ต Qualcomm Snapdragon 801 แบบ Quad-Core Processor, หน่วยความจำ RAM ขนาด 2 GB และแบตเตอรี่ขนาด 2600 mAh

Samsung Galaxy Roundคงยังจำกันได้ กับ Samsung Galaxy Round มือถือจอโค้งเครื่องแรกของโลก ที่มาพร้อมกับดีไซน์แปลกตา และถือว่า เป็นต้นแบบของสมาร์ทโฟนจอโค้งรุ่นอื่นๆ ไม่ว่าจะเป็น Samsung Galaxy Note Edge รวมไปถึง Samsung Galaxy S6 edge ที่เพิ่งเปิดตัวเมื่อช่วงต้นปีอีกด้วย
รายละเอียดเพิ่มเติม : phonearena.com
สนับสนุนเนื้อหา: www.techmoblog.com  