รีวิว (Review) Asus ZenFone 2 ภาคต่อของสมาร์ทโฟนสุดคุ้ม กับความสดใหม่ของ Lollipop และคุณสมบัติที่จัดเต็มกว่าเดิม มาแล้ว รีวิว Asus ZenFone 2 รุ่นนี้ที่รอคอย ซึ่ง ZenFone 2 ถือเป็นการนำเอา ZenFone รุ่นสุดคุ้มก่อนหน้านี้ มาต่อยอดให้มีความครบเครื่องสดใหม่มากยิ่งขึ้น ทั้ง Android 5.0 Lollipop และคุณสมบัติที่จัดเต็มกว่าเก่า
Review Date (15-เมษายน -2558)

Asus ZenFone 2 สมาร์ทโฟนสุดคุ้มรุ่นต่อยอดที่ใครหลายๆ คนรอคอย และกำลังจับตามองมากเป็นพิเศษ ซึ่งล่าสุดเมื่อวันที่ 3 เมษายน ที่ผ่านมาก็มีร้านค้ามือถือรายใหญ่บางเจ้าในห้างมาบุญครอง (MBK) ได้นำเครื่อง ASUS ZenFone 2 ล็อตแรก เข้ามาวางจำหน่ายเป็นครั้งแรกเรียบร้อยแล้ว ในรูปแบบของ Asus ZenFone 2 เครื่องนอก หรือเครื่องหิ้วนั่นเอง
โดยสมาร์ทโฟน Asus ZenFone 2 เครื่องนอกล็อตแรกที่นำมาวางจำหน่ายนั้นยังคงมีเพียงรุ่นเดียว คือรุ่น ZE550ML ซึ่งมีคุณสมบัติที่อยู่กึ่งระหว่างรุ่น ZE500CL ซึ่งมีราคาถูกกว่า และรุ่น ZE551ML ซึ่งมึราคาสูงกว่า โดยทีมงานไทยโมบายเซ็นเตอร์ก็ไม่รอช้า ได้ถือโอกาสนี้แวะไปจับจองเป็นเจ้าของเป็นที่เรียบร้อย พร้อมนำประสบการณ์ครั้งแรกที่ได้สัมผัสกับ Asus ZenFone 2 รุ่นนี้มารีวิวให้ผู้อ่านทุกท่านได้ชมกันครับ

ด้านการดีไซน์ของ Asus ZenFone 2 นั้นก็มีการปรับเปลี่ยนเล็กน้อย โดยในส่วนของปุ่ม เพิ่ม-ลด ระดับเสียง จะย้ายมาอยู่ที่ด้านหลังของตัวเครื่อง ส่วนพื้นผิวของฝาหลัง หากเป็นโมเดล ZE550ML นี้ จะเป็นพื้นผิวแบบด้าน ซึ่งต่างจากโมเดล ZE551ML ที่จะเป็นพื้นผิวแบบขัดลาย
โดยคุณสมบัติเด่นของ Asus ZenFone 2 (ZE550ML) คือจะมาพร้อมกับจอแสดงผลแบบ IPS LCD ขนาด 5.5 นิ้ว ความละเอียดระดับ HD 720p, กระจกหน้าจอแบบ Corning Gorilla Glass 3 และเทคโนโลยีการเคลือบกระจกแบบ Oleophobic Coating ที่ช่วยป้องกันรอยนิ้วมือบนหน้าจอ รวมไปถึงหน่วยประมวลผลแบบ Quad-Core 64-bit Intel Atom Z3560 Processor ความเร็วในการประมวลผล 1.8 GHz, ระบบปฏิบัติการ Android 5.0 Lollipop
ซึ่งเป็นระบบปฏิบัติการแอนดรอยด์เวอร์ชันใหม่ล่าสุด, หน่วยความจำภายในขนาด 16 GB, หน่วยความจำ RAM ขนาด 2 GB, กล้องดิจิตอลตัวหลัก ความละเอียดระดับ 13 ล้านพิกเซล พร้อมไฟแฟลชในตัวแบบ Dual-LED (True Tone : Dual Tone), กล้องดิจิตอลด้านหน้า ความละเอียดระดับ 5 ล้านพิกเซล และแบตเตอรี่ความจุ 3,000 mAh ซึ่งถือว่าใหญ่จุใจพอสมควร
นอกจากนี้ยังมีความสามารถด้านการรองรับการใช้งานเชื่อมต่ออินเทอร์เน็ตผ่านทางระบบเครือข่ายความเร็วสูงแบบ 4G LTE รวมถึงรองรับการใช้งานสองซิมการ์ด อีกด้วย และจุดเด่น หรือความน่าสนใจของ Asus ZenFone 2 ยังไม่หมดแต่เพียงเท่านี้ ดังนั้นเราลองมาติดตามชมกันต่อดีกว่าว่า Asus ZenFone 2 รุ่นนี้จะมีดีสมกับการรอคอยหรือไม่ และจะคุ้มค่ากับราคาค่าตัวมากน้อยขนาดไหน
รูปลักษณ์ภายนอกตัวเครื่อง และการออกแบบดีไซน์

สำหรับ Asus ZenFone 2 นั้นจะมาพร้อมกับหน้าจอแสดงผลแบบ IPS LCD ขนาด 5.5 นิ้ว ซึ่งมีความละเอียดระดับ HD (1280x720 Pixels) และกระจกหน้าจอแบบ Corning Gorilla Glass 3 ที่ช่วยเพิ่มประสิทธิภาพในการป้องกันแรงกระแทก หรือรอยขีดข่วน รวมไปถึงเทคโนโลยีการเคลือบกระจกแบบ Oleophobic Coating ที่ช่วยป้องกันรอยนิ้วมือบนหน้าจอ

ด้านหน้าส่วนบนนั้น จะประกอบไปด้วย เลนส์กล้องความละเอียด 5 ล้านพิกเซล ถัดมาคือลำโพงหูฟังสำหรับการสนทนา และเซ็นเซอร์ Proximity Sensor สำหรับการปิดหน้าจอแบบอัตโนมัติขณะสนทนา พร้อมไฟ LED สำหรับการแจ้งเตือนต่างๆ รวมไปถึงระบบ Accelerometer Sensor ที่ช่วยหมุน หรือปรับเปลี่ยนทิศทางการแสดงผลของหน้าจอให้แบบอัตโนมัติ ตามลักษณะการจับถือของผู้ใช้

ด้านหน้าส่วนล่างประกอบไปด้วย ปุ่มควบคุมการทำงานแบบสัมผัส ซึ่งจะมีปุ่มย้อนกลับ, ปุ่มโฮม และปุ่ม Multitasking

ด้านข้างส่วนบนนั้น จะประกอบไปด้วย ช่องสำหรับเชื่อมต่อชุดหูฟังมาตรฐาน ขนาด 3.5 มิลลิเมตร ถัดมาก็จะเป็น ปุ่มสำหรับ เปิด-ปิด เครื่อง หรือ ล็อคหน้าจอ และไมโครโฟนสำหรับตัดเสียงรบกวน

ด้านข้างส่วนล่าง นั้นจะประกอบไปด้วย ช่อง microUSB สำหรับการชาร์จแบตเตอรี่ หรือเชื่อมต่อกับคอมพิวเตอร์ ถัดมาจะเป็นไมโครโฟนสำหรับการสนทนา หรือ บันทึกเสียง

ด้านข้างฝั่งขวาส่วนล่างนั้น จะมีร่องสำหรับเปิดฝาหลัง

วัสดุด้านหลังตัว เครื่อง Asus ZenFone 2 นั้นจะทำมาจากพลาสติกที่ดูมีความแข็งแรงทนทาน และจะเป็นพื้นผิวแบบด้าน (โมเดล ZE551ML ซึ่งเป็นรุ่นสูงกว่า จะเป็นพื้นผิวแบบขัดลาย)

ด้านหลังส่วนบนนั้น จะประกอบไปด้วยกล้องดิจิตอล ความละเอียดระดับ 13 ล้านพิกเซล โดยมีขนาดของรูรับแสง (Aperture) กว้างสูงสุดที่ F/2.0 และมีไฟแฟลชในตัวแบบ Dual-LED (True Tone : Dual Tone) อยู่ที่ด้านบนของกล้องดิจิตอล ถัดมาจะเป็น ปุ่ม เพิ่ม-ลด ระดับเสียง

และด้านหลังส่วนล่างนั้น จะมีลำโพงเสียงภายนอกขนาดใหญ่

และเมื่อเปิดฝาหลัง ของตัวเครื่องออกมา ก็จะพบกับช่องสำหรับใส่ซิมการ์ดที่ 1 และช่องสำหรับใส่ซิมการ์ดที่ 2 โดยช่องซิมการ์ดทั้งสองช่องจะรองรับการใช้งานร่วมกับซิมการ์ดแบบ microSIM ถัดขึ้นมาจะเป็นช่องสำหรับเพิ่มหน่วยความจำภายนอกแบบ microSD ซึ่งรองรับได้สูงสุดที่ขนาด 64 GB ส่วนแบตเตอรี่จะมีความจุอยู่ที่ 3,000 mAh ซึ่งน่าจะเหลือเฟือสำหรับการใช้งานตลอดวัน

โดยอุปกรณ์ที่มีมา ให้ในชุดจำหน่ายมาตรฐานนั้นจะประกอบไปด้วย หูฟังแบบสเตอริโอ พร้อมหัวต่อมาตรฐานขนาด 3.5 มิลลิเมตร, คู่มือการใช้งาน, อะแดปเตอร์ชาร์จแบตเตอรี่ พร้อมสาย microUSB สำหรับเชื่อมต่อกับคอมพิวเตอร์ ส่วนหัวแปลงปลั๊กไฟทางร้านที่หิ้วเข้ามาจำหน่าย จะแถมมาให้เป็นกรณีพิเศษ เนื่องจากอะแดปเตอร์ของเครื่องนอกอาจจะไม่สามารถเสียบกับเต้ารับทั่วๆ ไปในบ้านเราได้



ข้อมูลเพิ่มเติม : http://www.thaimobilecenter.com/review/asus-zenfone-2-review.aspFacebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

ข้อมูลเพิ่มเติม : http://www.thaimobilecenter.com/review/asus-zenfone-2-review.aspFacebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

ข้อมูลเพิ่มเติม : http://www.thaimobilecenter.com/review/asus-zenfone-2-review.aspFacebook : ติดตามข่าวความเคลื่อนไหวของเทคโนโลยีรอบโลกได้ที่นี่ >>> www.hitech.sanook.com
ร่วมเป็นแฟนเพจเรา บน Facebook..ได้ที่นี่เลย!! 

