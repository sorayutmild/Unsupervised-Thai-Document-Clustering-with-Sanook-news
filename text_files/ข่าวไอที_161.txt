ต้องยอมรับว่า ไอโฟน เป็นโทรศัพท์เเละเครื่องมือสื่อสารสำคัญที่กล่าวได้ว่าเป็นส่วนหนึ่งในการเปลี่ยนโลกและเปลี่ยนวิธีคิดเรื่องการสื่อสารของคนบนโลกไปเยอะมาก แน่นอนว่า ผู้อ่านทุกท่านใช้โทรศัพท์ไม่ว่าจะด้วยสาเหตุอะไรแล้ว แบตเตอรี่เอง ก็ต้องหมดลงเป็นธรรมดา

และโดยเฉพาะไอโฟนเอง หนึ่งในปัญหาสำคัญที่ทุกคนบ่นกันคือ ทำไมแบตเตอรี่หมดเร็วจัง (ที่จริงไม่เกี่ยวกับยี่ห้อมั้งครับ เกี่ยวกับการใช้ของเรามากกว่า)
โอเค กลับมาเรื่องที่ว่าถ้าแบตเตอรี่หมด เราก็ต้องชาร์จโทรศัพท์เเน่นอน บังเอิญมีการแชร์กระทู้จากเว็บบอร์ดของ edtguide.com ที่เกี่ยวกับการตั้งข้อสังเกตว่า
การชาร์จ เดี๋ยวนี้ มีหลากหลายแบบมากๆ ทั้งชาร์จ ไอโฟน ไอแพด แล้วก็เวลาชาร์จก็จะทำตามสไตล์ของตนเองถนัด แต่จะมีคนสักกี่คนที่รู้ลึก รู้จริง ซึ่งทำให้เกิดการแนะนำที่ผิด ยกตัวอย่างมา 5 ข้อนี้ เป็นวิธีชาร์จ ที่คนส่วนใหญ่เข้าใจว่าทำถูกแล้วมาฝาก ลองไปดูพร้อมกัน
ผิดที่ 1 ใช้ที่ชาร์จไม่ได้มาตรฐาน (ไม่มี มอก.)
ข้อนี้ เป็นความผิดพลาดที่เราอาจละเลย อาทิ เช่น ที่ชาร์จไม่ได้มาตราฐาน เช่น ที่ชาร์จซื้อมาถูกๆ ของปลอม ก็อาจเกิดอันตรายถึงแก่ชีวิตตามที่เป็นข่าวอยู่นั่นแหละ บางคนอาจมองข้ามความสำคัญไป อย่างไรก็ดี ควรมองหาที่ชาร์จ ที่มีเครื่องหมาย มอก. หรือมาตรฐานผลิตภัณฑ์อุตสาหกรรม นั่นเอง
ผิดที่ 2 ชาร์จพร้อมกับโทร (เสี่ยงต่อการระเบิด)
การเสี่ยงจากหัวข้อนี้ ก็คือ ส่วนใหญ่จะมาจากที่ชาร์จที่เป็นของปลอม ไม่มีมาตราฐานเนื่องจาก อุปกรณ์อิเล็กทรอนิกส์นั้นเค้าก็ห้ามใช้จนร้อนเกินอุณภูมิที่กำหนดของมันอยู่แล้ว เช่น ถ้าความร้อนมากเกินไปจากตัวแบตเตอรี่ก็อาจทำให้ระเบิดได้ ถ้ารู้สึกว่าอุปกรณ์อุ่น หรือร้อนมากเกินไปก็ควรหยุดใช้งานอุปกรณ์ชนิดนั้นครับ เพื่อความปลอดภัย
ผิดที่ 3 ชาร์จแบตข้ามวัน ข้ามคืน
มีการยืนยันจากผู้ใช้งานที่เมืองนอก ว่าการชาร์จแบตเตอรี่ต่างๆ ข้ามวัน หรือข้ามคืนนั้น ส่งผลกับแบตเตอรี่ของเครื่องจริงๆ แต่ก็ยังไม่ยืนยันอย่างชัดเจนว่าเสียหายมากน้อยแค่ไหน แต่ที่แน่ๆ ผู้ใช้งานอุปกรณ์ต่างๆเกี่ยวกับอิเล็กทรอนิกส์ ควรจะเก็บแบตเตอรี่ให้อยู่ในระหว่าง 40-80% จึงจะดีที่สุด
ผิดที่ 4 ไม่มีการปิดเครื่องเลย
ปกติเชื่อว่าในชีวิตประจำวันเราต้องติดต่อสื่อสารอยู่ตลอดวัน เราจึงปิดเครื่องเพื่อหยุดการติดต่อน้อยมาก ซึ่งก็น้อยกว่าการปิดคอมจากการใช้งานคอมพิวเตอร์ ทาง Apple Genius เปิดเผยว่า การปิดเครื่อง iPhone หรือ iPad ก็ดี ทำให้แบตเตอรี่นั้นมันฟื้นฟูตัวเอง และอย่างน้อยควรทำ สัปดาห์ละ 1 ครั้ง เพื่อการใช้งานที่ถูกต้องและปลอดภัย
ผิดที่ 5 จะชาร์จแบตเตอรี่ก็ต่อเมื่อเหลือ 0 เปอร์เซ็นต์
บางคนก็รู้เรื่องนี้แล้ว แต่บางคนก็อาจยังไม่ทราบก็มี โดยมาตรฐานของ Lithium Ion ห้ามแบตเตอรี่หมดจนถึงอยู่ที่ 0% หรือไม่มีแบตเหลือเลยจนเครื่องดับไป เพราะถ้าปล่อยให้แบตหมดไปจนเกลี้ยงจะทำให้แบตเสื่อม และจะต้องใช้ไฟเพื่อไปกระตุ้นแบต ทำให้อายุการใช้งานของแบตเท่าที่ควรจะเป็นนั้นสั้นลง แบตจะเสื่อมง่าย
ขอบคุณที่มาจาก iPhone Hacks , iphonesimple.com