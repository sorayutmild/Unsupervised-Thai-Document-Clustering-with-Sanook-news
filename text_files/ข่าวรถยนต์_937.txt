     Honda Wave 125i 2018 ใหม่ เริ่มวางจำหน่ายอย่างเป็นทางการแล้ว ปรับดีไซน์ใหม่หมดจดทั้งคัน เคาะราคาจำหน่ายเริ่มต้น 52,800 บาท

     Honda Wave 125i 2018 ใหม่ เป็นจักรยานยนต์ประเภทครอบครัวรุ่นเรือธงของฮอนด้า ถูกปรับโฉมใหม่ทั้งคันเป็นครั้งแรกของรุ่น 125i ติดตั้งไฟหน้าแบบ LED ไฟบอกตำแหน่งและไฟเลี้ยวดีไซน์ใหม่ พร้อมเบาะนั่งสไตล์ทูโทนตัดกับสีตัวรถ
     ตัวรถถูกติดตั้งหน้าปัดเรือนไมล์ดีไซน์ใหม่ พร้อมกล่องเก็บของใต้เบาะนั่ง Helmet-in U-Box ความจุ 17 ลิตร สามารถใส่หมวกกันน็อคแบบเต็มใบได้ พร้อม Seat Opener สำหรับเปิดเก็บของใต้เบาะได้ง่ายและสวิตช์กุญแจนิรภัยพร้อมม่านปิดช่องกุญแจ Key Shutter ขณะที่ความจุถังน้ำมันอยู่ที่ 5.4 ลิตร พร้อมดิสก์เบรกหน้า

     ฮอนด้า เวฟ 125 ไอ 2018 ถูกติดตั้งเครื่องยนต์ขนาด 125 ซีซี หัวฉีด PGM-FI ที่ปรับปรุงให้เป็นระดับ 5.5 เพื่อเพิ่มประสิทธิภาพการประหยัดน้ำมันจาก 63.3 กม./ลิตร เป็น 64 กม./ลิตร รองรับมาตรฐาน EURO 4 (Emission7) เป็นรุ่นแรกในกลุ่มรถครอบครัว
     Honda Wave 125i ใหม่ มีให้เลือกทั้งหมด 2 รุ่น ได้แก่ รุ่นสตาร์ทมือ ล็อแม็ก มี 3 สี ได้แก่ สีเทา-แดง, สีดำ-แดง และสีขาว-แดง และรุ่นสตาร์ทมือ ล้อซี่ลวด มี 4 สี ได้แก่ สีแดง-ดำ, สีดำ, สีน้ำเงิน-ดำ และสีขาวดำ

     ราคาจำหน่าย Honda Wave 125i รุ่นล้อแม็กอยู่ที่ 55,000 บาท และรุ่นล็อซี่ลวดอยู่ที่ 52,800 บาท
 