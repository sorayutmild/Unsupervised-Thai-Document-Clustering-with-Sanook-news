โซดาผสมมะนาว เป็นสูตรเครื่องดื่มที่ส่งต่อกันมาเรื่อยๆ ทาง social media ระยะใหญ่ๆ แล้ว บ้างก็ว่าช่วยรักษา หรือลดโอกาสเสี่ยงในการเป็นโรคมะเร็ง แต่บางส่วนก็ดื่มเพื่อช่วยดีท็อกซ์ร่างกาย ช่วยให้ระบบขับถ่ายทำงานได้อย่างมีประสิทธิภาพมากขึ้น แต่ความจริงเป็นอย่างไร เรามาทำความเข้าใจให้ถูกต้องกันค่ะ
โซดา+มะนาว
ก่อนอื่นเลยคงต้องถามคนที่คิดสูตรเครื่องดื่มนี้ก่อนว่า ทำไมต้องเป็นโซดา และมะนาว คนที่คิดสูตรนี้อาจจะคิดว่า โซดามีความซ่าที่ทำให้คนที่ดื่มรู้สึกสดชื่น บวกกับรสชาติเปรี้ยวของมะนาว ยิ่งทำให้เรารู้สึกสดชื่นมากขึ้น เมื่อเราทานอาหารเปรี้ยวๆ มักทำให้เราถ่ายง่ายขึ้น จึงเป็นที่มาของสูตรเครื่องดื่มนี้ หนำซ้ำยังเคยมีงานวิจัยจากต่างประเทศที่ว่า เบคกิ้งโซดารักษามะเร็งได้ (แต่ปัจจุบันงานวิจัยชิ้นนี้ก็ยังไม่สามารถพิสูจน์ได้ 100%) คนที่อ่านเวอร์ชั่นภาษาอังกฤษมาก่อน อาจเข้าใจผิดว่าเป็น โซดา เฉยๆ เลยเป็นที่มาของสูตรนี้อีกราย
โซดาผสมมะนาว รักษามะเร็ง?
จนถึงปัจจุบันนี้ ยังไม่มีงานวิจัยทั้งใน และต่างประเทศชิ้นไหน ที่พิสูจน์ได้ว่าโซดาผสมมะนาวสามารถฆ่าเชื้อมะเร็ง รักษามะเร็ง หรือลดความเสี่ยงในการเป็นมะเร็งได้เลย
 iStockโซดาผสมมะนาว ช่วยดีท็อกซ์ได้จริงหรือ
โซดาผสมมะนาว ช่วยดีท็อกซ์ ?
ถ้าถึงขั้นดีท็อกซ์จริงจังคงจะไม่ใช่ แต่โซดาผสมมะนาวสามารถช่วยให้ระบบขับถ่ายทำงานง่ายขึ้น เรียกง่ายๆ ว่าหากรู้สึกอึดอัด อยากถ่าย ก็สามารถดื่มโซดาผสมมะนาวได้
อันตรายจากการดื่มโซดาผสมมะนาว
หากดื่มโซดาผสมมะนาวในปริมาณมาก หรือดื่มติดต่อกันเป็นเวลานาน อาจส่งผลเสียต่อลำไส้ และกระเพาะอาหารได้ เนื่องจากทั้งโซดา และมะนาวมีฤทธิ์เป็นกรดทั้งคู่ จึงอาจทำร้ายเซลล์ผลังลำไส้ และกระเพาะอาหารได้ แต่เฉพาะผู้ที่ดื่มในปริมาณมาก หรือดื่มติดต่อกันเป็นเวลานาน เพราะจริงๆ แล้วฤทธิ์กรดของโซดาและมะนาวยังน้อยกว่ากรดจากน้ำย่อยในกระเพาะอาหาร
หากอยากดื่มเพื่อดีท๊อกซ์ (เบาๆ) หรือเพื่อให้ขับถ่ายง่ายขึ้น สามารถดื่มแค่น้ำอุ่นผสมมะนาวในตอนเช้าเพียงครึ่งแก้วก็ได้ค่ะ ไม่จำเป็นต้องเป็นน้ำโซดาเสมอไป

 มะนาวโซดา ลดน้ำหนักได้จริงหรือ
10 อาหาร “ดีท็อกซ์” ร่างกาย ขับของเสีย-ทานง่ายถ่ายคล่อง

 