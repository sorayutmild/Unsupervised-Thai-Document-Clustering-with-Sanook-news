เดอะ ซัน สื่อจอมขุดคุ้ยแห่งประเทศอังกฤษ นำเสนอเรื่องราวของ เซอร์จิโอ กับ ฮอร์เก รามัลไฮโร คู่แฝดหน้าเข้มที่รับหน้าที่เป็นบอดีการ์ดให้กับ คริสเตียโน โรนัลโด และสมาชิกในครอบครัวรายงานระบุว่า โรนัลโด แข้งซูเปอร์สตาร์ของ แมนเชสเตอร์ ยูไนเต็ด และครอบครัวของเขา ใช้ชีวิตประจำวันนอกบ้าน ภายใต้การคุ้มครองโดยคู่แฝดดีกรีทหารกองกำลังพิเศษที่เคยประจำการในประเทศอัฟกานิสถานมาแล้วตามประวัติระบุว่า หลังจากปลดประจำการจากกองทัพโปรตุเกสแล้ว คู่แฝดรามัลไฮโรเลือกเข้าเป็นสมาชิกของหน่วยตำรวจพิเศษ ที่มีหน้าที่หลักคือรักษาความปลอดภัยให้บรรดานักการเมือง, ผู้พิพากษา และคนดังที่น่าสนใจก็คือ นอกจาก เซอร์จิโอ และ ฮอร์เก แล้ว ทั้งคู่ยังมีฝาแฝดอีกคน ซึ่งหมายความว่าทั้งหมดนี้เกิดมาในฐานะแฝดสาม โดยอีกคนชื่อว่า อเล็กซานเดร ปัจจุบันมีอาชีพเป็นเจ้าหน้าที่ตำรวจ"เซอร์จิโอ กับ ฮอร์เก มีรูปลักษณ์ที่สง่างามและดูภูมิฐานมาก พวกเขาแฝงตัวในกลุ่มคนได้แนบเนียน พวกเขาหูตาว่องไว และคิดเรื่องงานตลอดเวลา แถมยังตัดสินใจได้รวดเร็วและถูกต้องเสมอ" แหล่งข่าวไม่เปิดเผยชื่อเผยกับสื่อดังแดนผู้ดีสำหรับบอดีการ์ดคู่แฝดนี้มาจาก Ansiao ใกล้เมือง Pombal อยู่เหนือขึ้นไปจากกรุงลิสบอน โดยใช้เวลาขับรถ 2 ชั่วโมง พวกเขาเข้าร่วมกองทัพโปรตุเกสโดยตรงหลังสำเร็จการฝึกกองกำลังพิเศษที่เรียกว่า "คอมมานโด" หน่วยรบสุดแกร่งในตำนานที่ถูกก่อตั้งขึ้นในประเทศแองโกลาตั้งแต่ปี 1962สำหรับ โรนัลโด กัปตันทีมชาติโปรตุเกส วัย 36 ปี มีคนคอยดูแลความปลอดภัยตลอด 24 ชั่วโมง ซึ่งเจ้าตัวเคยใช้บริการจากอดีตนักกีฬา MMA และ อดีตหน่วยพลร่มชูชีพ สมัยค้าแข้งที่ เรอัล มาดริด และ ยูเวนตุส ให้ทำหน้าที่นี้ นอกจากนี้ ยังมีทีมงานอื่นคอยดูแล จอร์จินา โรดริเกวซ หวานใจคนสวย และลูกๆทั้ง 4 คนที่บ้านในเชเชียร์อีกด้วย
ทั้งนี้ คอมมานโด คือ หน่วยทหารราบระดับหัวกะทิ หรือ กำลังปฏิบัติการพิเศษ มีความเชี่ยวชาญสะเทินน้ำสะเทินบก, การกระโดดร่ม, การไต่เขา และ เทคนิคที่คล้ายกันเพื่อปฏิบัติการโจมตีโดยในกองทัพของประเทศส่วนใหญ่ คอมมานโด มีลักษณะเฉพาะตรงที่มีความเชี่ยวชาญในการโจมตีเป้าหมายทางทหารตามแบบแผน ในขณะที่หน่วยกำลังพิเศษอื่นๆ มีความเชี่ยวชาญพิเศษในการต่อต้านการก่อการร้าย, การลาดตระเวนสอดแนม และ การก่อวินาศกรรม
