จากกรณี นายฐิติพันธุ์ เกยานนท์ อายุ 28 ปี หรือ ไฮโซกอล์ฟ ลูกชายอดีตผู้บัญชาการทหารเรือ เข้าแจ้งความว่ารถสปอร์ตคันหรูถูกโจรขโมยไป ขณะที่จอดไว้ที่โรงแรมชื่อดังแห่งหนึ่ง ย่านพัทยาเหนือ โดยเป็นรถรุ่น นิสสัน จีทีอาร์ ราคาเกือบ 10 ล้านบาท ถึงแม้วันนี้จะตามกลับคืนมาได้แล้ว แต่ไหนๆก็ เป็นข่าวดังขนาดนี้ ลองมาดูกันว่าเจ้า นิสสัน จีทีอาร์ ที่ว่าจะเจ๋งขนาดไหน ราคาค่าตัวถึงได้พุ่งไปเกือบ 10 ล้านขนาดนั้น 
เว็บไซต์ thailandsupercars.com ให้ข้อมูลไว้ว่า Nissan GT-R  รุ่นปี  2012 ตัวนี้ใช้รหัสของเครื่องยนต์  VR38DETT คือเครื่องยนต์ V6 ขนาด 3.8 ลิตร แบบเทอร์โบคู่ 24 วาล์ว (twin-turbocharged 24-valve) ให้กำลังม้าสูงสุดที่ 530 แรงม้า ที่ 6,400 รอบต่อนาที  แรงบิด  448 lb-ft ที่  3,200-6,000 รอบต่อนาที  โดยที่ตามสเป็คที่มากับโรงงานผลิตได้บอก ความเร็วสูงสุดที่  196 ไมล์/ชั่วโมง หรือประมาณ 316 กิโลเมตร/ชั่วโมง ความเร็วรอบเครื่องยนต์สูงสุดอยู่ที่ 7,000 รอบต่อนาที
Nissan GT-R 2012 ได้ผลิตออกมา 2 เวอร์ชั่นด้วยกันคือ GT-R Premium และ GT-R Black Edition
ราคา Nissan GT-R 2012 ที่ต่างประเทศมีดังนี้ ราคา GT-R Premium อยู่ที่  $89,950 ราคา GT-R Black Edition อยู่ที่  $95,100 ถ้าเป็นราคาในไทยโดยประมาณก็ให้เราคูณ 300% จะเป็นราคาในไทยโดยประมาณ
 