เมียเซ็กซ์จัดอยากร่วมเพศแบบสวิงกิ้ง 4 รุม 1 ผัวเกิดไอเดียโพสต์ข้อความผ่านเว็บเสียวคิดค่าบริการคนละ 500 บาท สำหรับผู้มีรสนิยมแบบเดียวกัน ก่อนโดนล่อซื้อจับคาโรงแรม
(19 เม.ย.) เมื่อเวลา 14.00 น. พ.ต.อ.สุพัชร พึ่งพวง ผกก.ดส.บช.น.(กองกำกับการสวัสดิภาพเด็ก และสตรี) พร้อมด้วย พ.ต.ท.สุทิน สวนดอกไม้ รอง ผกก.ดส.บช.น. แถลงข่าวการจับกุม นายศราวุธ ฉิมนิกร อายุ 35 ปี และนางวรรณา ปานท่าไม้ อายุ 31 ปี สามี-ภรรยา หลังโพสท์ข้อความลงเว็บไซต์ www.swinging.com หาลูกค้ามาร่วมสวิงกิ้งกับภรรยาแลกกับเงินคนละ 500 บาท โดยสามารถจับกุมได้ที่ห้องเลขที่ 309 ชั้นที่ 3 โรงแรมเวียงสำราญ เลขที่ 149 ตรอกสาเก ถนนตะนาว แขวงบวรนิเวศ เขตพระนคร กทม.
จากการสอบสวน นายศราวุธ รับสารภาพ ได้ร่วมกับภรรยาโพสต์ข้อความ ลงเว็บไซต์ดังกล่าว โดยระบุว่าภรรยาอยากร่วมเพศกับชายหนุ่มแบบ 1 ต่อ 4 หรือ 5 คน แลกกับเงินคนละ 500 บาท เป็นค่าน้ำมันและน้ำใจ ใครติดต่อมาก็จะให้ส่งรูปมาทางอีเมล์ แล้วให้ภรรยาดูว่าถูกใจไหม ส่วนสาเหตุที่ทำเพราะแฟนมีอารมณ์ทางเพศสูงต้องการผู้ชายมาร่วมรักหลายคน ซึ่งก่อนหน้านี้เคยทำมาแล้วครั้งหนึ่งที่โรงแรมเวียงสำราญ โดยตนกับภรรยาทำแพปลาอยู่ที่ จ.ชุมพร จะขึ้นมาที่กรุงเทพฯบ้างเป็นครั้งคราว
ด้าน พ.ต.อ.สุพัชร กล่าวว่า ตำรวจสายสืบทราบว่าจะมีการลักลอบสวิงกิ้งจึงให้สายลับชาย 3 คนล่อซื้อ ก่อนจับกุมคาห้องได้ เบื้องต้นแจ้งข้อหา จัดหาให้ค้าประเวณี มีโทษปรับ 2,000  บาท และจำคุก 1 ปี แก่ นายศราวุธ ส่วนนางวรรณา แจ้งข้อหาค้าประเวณี ปรับ 1,000 บาท ก่อนส่ง พนง.สน.สำราญราษฏร์ เจ้าของพื้นที่ดำเนินคดี
 