สำนักข่าว Bloomberg ได้เปิดเผยโรดแมปสำหรับ ผลิตภัณฑ์ของ Apple ที่จะเปิดตัวในปี 2020 โดยจะมีทั้ง iPhone, HomePod และ AirTag
iPhone ปี 2020

ทาง Bloomberg ได้ระบุว่า Apple จะเปิดตัว iPhone รุ่นใหม่สำหรับปี 2020 จำนวน 4 รุ่นด้วยกัน โดยจะมีรุ่น Pro จำนวน 2 รุ่น ซึ่งจะมีแทน iPhone 11 Pro และ iPhone 11 Pro Max ส่วนอีก 2 รุ่น จะมาแทน iPhone 11
ทั้งนี้ iPhone ปี 2020 รุ่น Pro จะมีดีไซน์คล้ายกับ iPad Pro โดยจะมีขอบตัวเครื่องแบนและตัดมุมเป็นเหลี่ยมชัดเจน ซึ่งจะคล้ายกับดีไซน์ตัวเครื่องของ iPhone 4 และ iPhone 5 โดยมีข่าวลือจะจอใหญ่ขึ้นเป็น 6.1 นิ้ว ส่วนรุ่น Pro Max ก็จะมีขนาดหน้าจอใหญ่ขึ้นจากรุ่นปัจจุบันที่มีขนาด 6.5 นิ้ว โดยมีข่าวลือว่าอาจเป็น 6.7 นิ้ว
นอกจากนี้ iPhone ปี 2020 จะได้รับการติดตั้งเซนเซอร์ LiDar เช่นเดียวกับ iPad Pro ปี 2020 ซึ่งจะช่วยเพิ่มประสิทธิภาพด้าน AR
HomePod

ทาง Bloomberg ได้รายงานว่า Apple กำลังพัฒนาลำโพงอัจฉริยะ HomePod ที่มีขนาดเล็กลงและมีราคาถูกลง เพื่อแข่งกับลำโพงอัจฉริยะของ Amazon และ Google ซึ่งจะเป็นความพยายามในการขยายตลาดในส่วนนี้อย่างจริงจัง
AirTag

AirTag เป็นผลิตภัณฑ์อิเล็กทรอนิกส์ขนาดเล็กสำหรับติดตามสิ่งของที่ผู้ใช้ทำหาย โดยจะแสดงตำแหน่งอย่างละเอียดและแม่นยำผ่านทาง iPhone ของผู้ใช้
ได้มีการคาดการณ์ว่า AirTag จะได้รับการออกแบบในลักษณะเป็นพวกกุญแจ