หากพูดถึงรถยนต์นั่งสักรุ่นหนึ่งที่ได้รับความนิยมสืบต่อมากันยาวนาน ไม่ว่าใครก็คงต้องเคยผ่านหูมาบ้างกับ ที่สุดของรถยนต์นั่งซีดานกลางชั้นนำ ในนาม Honda Accord  ผลงานชิ้นโบว์แดง ของ Honda  ตั้งแต่อดีตมาจวบจนปัจจุบัน และในปีนี้บ้านเราก็สบโอกาสต้อนรับ โฉมใหม่ในเจนเนอร์เรชั่นที่ 9 ซึ่งเพิ่งเปิดตัวแบบสดๆร้อนๆ ไปอย่างเป็นทางการ 
                การกลับมาของรถยนต์  All New! Honda Accord  ใหม่ เป็นกระแสที่ได้รับการติดตามพอสมควร หลัง จากที่เมื่อช่วงปีที่ผ่านมา ค่ายรถยนต์คู่แข่งเปิดซีดานกลางรุ่นใหม่ออกมาอย่างเป็นทางการ ซึ่งการกลับมาทวงบัลลังค์ตลาดรถยนต์ซีดาน ด้วยรถยนต์ Honda Accord  ก็เป็นเกมที่ได้รับการจับตามอง โดยเฉพาะ ในฐานะ Flagship ในตลาดประเทศไทย   รุ่นหนึ่งที่ได้รับความนิยมอย่างต่อเนื่องมายาวนาน
All  New! Honda Accord 2013 
                โจทย์ใน Honda Accord  ใหม่ ในรุ่นใหม่ ที่เป็นรถยนต์  Honda Accord  ในเจนเนอร์เรชั่นที่ 9 ของรถยนต์รุ่นนี้ ที่ขายต่อเนื่องมายาวนาน โดยในบ้านเราเริ่มเข้ามาทำตลาดในเจนเนอร์เรชั่นที่ 3 มายังจวบจนปัจจุบัน  
Honda Accord  ใหม่ ให้นิยามตัวเอง ที่ชงความหรูคู่ความทันสมัย จัดความแตกต่างสร้างตัวตนที่ฉีดขาดจากรุ่นที่แล้ว ภายใต้นิยาม ว่า All my Desire  หรือ ที่สุดแห่งความปรารถนาของยนตรกรรมระดับพรีเมี่ยม ที่ต้องสื่อสารความหรูหราเหนือชั้นมีระดับที่แตกต่างและเหมือนใครในตลาดรถยนต์ นั่งกลุ่มนี้
Honda Accord  ใหม่ ตั้งต้นด้วยการสะท้อนตัวตนความหรูหราในแบบที่แตกต่างด้วยการให้ความรู้สึกในการออกแบบที่ดูมีระดับไปอีกขั้น  กระชากแกตัวด้วยการออกแบบใหม่ล่าสุด ที่ให้ความโดเด่นด้วยกระจังหน้าล้ำสมัย มาพร้อมไฟหน้าแบบ  LED  และไฟขับขี่ในเวลากลางวัน (Daytime Running Lights) ช่วยให้ฮอนด้า แอคคอร์ดใหม่ ดูมีความลงตัวมากขึ้นในความหรูหรา
All  New! Honda Accord 2013 
                ความสง่างามทางด้านหน้าส่งต่อสู่ด้านข้างที่มาพร้อมระบบควบคุมประตูอัจฉริยะ สู่บั้นท้ายให้การแต่งแต้มการออกแบบที่ทันสมัย มาพร้อม ชุดไฟท้าย LED  ดูมีความลงตัวเหนือชั้นมากขึ้นในการออกแบบจัดมาพร้อมกับล้ออัลลอยขนาด 17 นิ้วเป็นมาตรฐานในทุกรุ่น และ ขยายเป็นขอบ 18 นิ้ว ในรุ่นท๊อป
                ในห้องโดยสาร Honda Accord  ใหม่ บรรจบความหรูหราเข้ากับความเป็นปัจเจก เริ่มจากการตบแต่งภายใน มีทั้งสีเบจและสีดำ โดยขึ้นอยู่กับสีภายนอกที่เลือกใช้ ให้รายละเอียดในการตบแต่งด้วยหนังแท้ผสานเข้ากับ หนังสังเคราะห์ จัดองค์ประกอบทางด้านการออกแบบมุ่งเน้นการให้ความสบายสูงสุด ให้แก่ผู้ขับขี่และผู้โดยสาร  ด้วยห้องโดยสารที่กว้างขึ้นกว่าเดิม ทั้งตอนหน้าและตอนหลัง
                ลงตัวเข้ากับความกว้างขวางสะดวกสบายที่ครับครัน เริ่มตั้งเบาะนั่งฝั่งคนขับปรับไฟฟ้า 8 ทิศทาง พร้อมระบบบันทึกตำแหน่งเบาะนั่งของผู้ขับขี่ (Memory Seat) พร้อมระบบดันหลังไฟฟ้า ส่วนฝั่งผู้โดยสาร ด้านหน้าปรับไฟฟ้า 4 ทิศทางให้ความสะดวกสบายสูงสุดด้วยระบบปรับอากาศอัตโนมัติแบบ Dual Zone พร้อมช่องปรับอากาศตอนหลัง
All  New! Honda Accord 2013 
                พ่วงมากับความอัจฉริยะด้วยระบบสตาร์ทเครื่องยนต์อัจฉริยะ ตอบโจทย์เรื่องการขับขี่ด้วยมาตรวัดเรืองแสง และหน้าจอแสดงข้อมูลอัจฉริยะ จัดวางการใช้งานที่เน้นลงตัวในความชาญฉลาดด้วยพวงมาลัยมัลติฟังชั่น  ใช้ควบคุมเครื่องเสียงและรับ-วางสายโทรศัพท์เป็นหลัก โดยทุกรุ่นยังมากับระบบควบคุมความเร็วอัตโนมัติ ซึ่งในรุ่นท๊อปสุด ยังตอบสนองด้วยระบบ Adaptive Cruise Control สามารถแปรผันความเร็วได้ ให้ความเหนือชั้นในตัวตนความรู้
                Honda Accord  ใหม่ โฉมที่ 9 นี้ ยังคงกลับมาพร้อมเครื่องยนต์ยอดนิยม 2 รุ่น เช่นเคย เริ่มตั้งแต่ เครื่องยนต์ ขนาด 2.0 ลิตร ให้กำลังสูงสุด 155 แรงม้า ที่ 6,500 รอบต่อนาที และให้แรงบิดสูงสุดที่ 190 นิวตัน-เมตร (19.4 กก.-ม.) ที่ 4,300 รอบต่อนาที
                เช่นเดียวกันกับครั้งแรกของการแนะนำนวัตกรรมเทคโนโลยีเครื่องยนต์ "เอิร์ธ ดรีม" ในขุมพลัง DOHC i-VTEC ขนาด 2.4 ลิตร ตอบสนองกำลังสูงสุด 174 แรงม้า ที่ 6,200 รอบต่อนาที และให้แรงบิดสูงสุดที่ 225 นิวตัน-เมตร (23.0 กก.-ม.) ที่ 4,000 รอบต่อนาที ทั้งสองจับพละกำลังลงชุดเกียร์อัตโนมัติ 5 สปีด  ช่วยเพิ่มสมรรถนะในการขับขี่และเพิ่มประสิทธิภาพการประหยัดน้ำมันสูงสุด นอกจากนี้ขุมพลังทั้งสองรุ่นยังรองรับพลังงานทางเลือก  E85 ตอบโจทย์การใช้งาน
All  New! Honda Accord 2013 
                เรือนร่างหรู พร้อมการออกแบบที่สง่างามและสมรรถนะที่เร้าใจในความฉลาดเลือก  All New! Honda Accord  ใหม่ ยังมาพร้อมกับความปลอดภัยที่เหนือชั้นในการ ด้วยการตอบโจทย์สูงสุดต่อเรื่องความปลอดภัยของผู้ขับขี่และผู้โดยสาร ให้ความทันสมัยครบครันด้วย ระบบต่างๆมากมายที่ใส่เข้ามาทั้งเชิงป้องกัน และปกป้องในยามภัยถึงตัว
                ความปลอดภัยระดับสูงสุด ให้ความมั่นใจรอบด้านประดุจมีทัศนวิสัยรอบทิศทาง ในการขับขี่ ถือเป็นปัจเจกในความเป็นตัวตนใหม่ที่ฮอนด้า แอคคอร์ดใหม่ ต้องการสั่งสมและผสานเข้าสู่การขับขี่ที่ให้ความมั่นใจสูงสุดตลอดเส้นทาง เริ่มจาก Honda LaneWatch ระบบแสดงภาพมุมอับสายตาขณะเปลี่ยนเลนช่วยลดจุดบอดในการมองเห็นของกระจกมองข้างด้านซ้าย โดยจะใช้กล้องในการจับภาพและแสดงผลผ่านหน้าจอขนาด 8 นิ้ว มาพร้อม ระบบ Collision Mitigation Brake System (CMBS) ระบบเตือนการชนด้านหน้าด้วยเรดาห์พร้อมระบบช่วยเบรก ช่วยเตือนผู้ขับขี่ให้ลดความเร็ว เมื่อรถคันหน้าอยู่ใกล้เกินไป ซึ่งหากอยู่ในระยะที่เสี่ยงมาก ระบบจะทำการเบรกอย่างเต็มที่เพื่อลดความรุนแรงจากการชน  
ไปจนถึงความเหนือชั้น ด้วยระบบ Adaptive Cruise Control (ACC) ระบบควบคุมความเร็วอัตโนมัติแบบแปรผันโดยใช้เรดาห์ตรวจจับความเร็วของรถคันหน้าและควบคุมระยะห่างให้เหมาะสม  ซึ่งจะทำการลดความเร็วของรถยนต์ลงโดยอัตโนมัติเมื่อรถคันหน้ามีการชะลอความเร็ว เพื่อรักษาระยะห่างในระดับที่ปลอดภัย และจะเร่งความเร็วเพิ่มขึ้นกลับสู่ระดับปกติโดยอัตโนมัติ เมื่อเคลื่อนตัวเร็วขึ้น
All  New! Honda Accord 2013 
นอกจากนี้ Honda Accord  ใหม่ ยังมากับ ระบบช่วยควบคุมการทรงตัว VSA ระบบช่วยควบคุมการบังคับพวงมาลัย MA-EPS ระบบช่วยการออกตัวขณะอยู่บนทางลาดชัน HSA ระบบป้องกันล้อล็อก ABS และระบบกระจายแรงเบรก   EBD รวมถึง สัญญาณฉุกเฉินอัตโนมัติขณะเบรกกะทันหัน ESS เป็นมาตรฐาน และยังปกป้องด้วย ถุงลมคู่หน้าอัจฉริยะ Dual i-SRS ถุงลมด้านข้างคู่หน้าอัจฉริยะ i-Side Airbag พร้อมม่านถุงลมด้านข้าง Side Curtain Airbags ให้การปกป้องที่มากกว่าอีกขั้น
ทั้งนี้ Honda Accord 2013 ใหม่ มีให้เลือก 5 สี ได้แก่ สีขาวออร์คิด (มุก) สีเงินอลาบาสเตอร์ (เมทัลลิก) สีดำคริสตัล (มุก) และ 2 สีใหม่ ได้แก่ เทาโมเดิร์นสตีล (เมทัลลิก) และสีทองแชมเปญฟรอสต์ (มุก) โดยมีวางจำหน่ายทั้งหมด 5 รุ่น ดังต่อไปนี้ 
 
ราคาจำหน่าย  All New! Honda Accord 2013 
Honda Accord 2.0 EL 1,299,000 บาท
Honda Accord 2.0 EL NAVI 1,419,000 บาท
Honda Accord 2.4 EL 1,549,000 บาท
Honda Accord 2.4 EL NAVI 1,669,000 บาท
Honda Accord 2.4 TECH 1,799,000 บาท
 
หมายเหตุ... สำหรับ สีทองแชมเปญฟรอสต์ (มุก) และสีดำคริสตัล (มุก) เพิ่มอีก 8,000 บาท ส่วนสีขาวออร์คิด (มุก) เพิ่มอีก 12,000 บาท
 
 