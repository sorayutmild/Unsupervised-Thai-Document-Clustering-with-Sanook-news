กรมอุทยานแจ้งจับ ติ๊ก เจษฏาภรณ์ ผลดี รุกป่า ภูคิ้ง หลังเข้าไปถ่ายทำรายการเนวิเกเตอร์ ตำรวจจ่อเรียกสอบ 
หลังจากพระเอกสุดหล่อ ติ๊ก เจษฏาภรณ์ ผลดี เจ้าของรายการเนวิเกเตอร์ ที่ผลิตออกออกกาศทางช่อง 3 ได้ทำเรื่องขออนุญาตทางการเข้าไปถ่ายทำรายการในพื้นที่เขตรักษาพันธุ์สัตว์ป่าภูเขียว (ทุ่งกะมัง) อ.คอนสาร จ.ชัยภูมิ เพื่อนำมาออกอากาศต่อเนื่อง แต่ปรากฏว่ารายการดังกล่าวต้องถูกระงับเนื่องจากทางรายการผิดเงื่อนไขข้อตกลงเข้่าไปถ่ายทำในจุดที่ทางการห้าม โดยเฉพาะ ภูคิ้ง เพราะพื้นที่นี้เป็นจุดเปราะบาง 
ด้าน  ดร.กาญจนา นิตยะ นักวิทยาศาสตร์ชำนาญการพิเศษ หัวหน้าเขตรักษาพันธ์สัตว์ป่าภูเขียว (ทุ่งกะมัง) อ.คอนสาร จ.ชัยภูมิ เปิดถึงสาเหตุที่ต้องขอระงับการออกอากาศของรายการเนวิเกเตอร์ เนื่องจากได้ละเมิดข้อตกลง
สืบเนื่องจาก นายติ๊ก เจษฏาภรณ์ ได้ทำเรื่องติดต่อขออนุญาตเข้ามาถ่ายทำรายการในพื้นที่เขตรักษาพันธุ์สัตว์ป่าภูเขียว ซึ่งพื้นที่ดังกล่าวมีโซนที่ให้ถ่ายทำได้ และจุดไหนไม่อนุญาต ใหุ้ถ่ายทำ แต่ทางรายการเนวิเกเตอร์ได้เข้าไปถ่ายทำในโซนที่หวงห้ามคือ ภูคิ้ง ด้านอ.เกษตรสมบูรณ์ จ.ชัยภูมิ ซึ่ง พรบ.สงวนและคุ้มครองสัตว์ป่า 2535 ไม่สามารถให้ใครเข้าไปได้ แม้กระทั่งนักท่องเที่ยวหรือทำการใด ๆ ซึ่งเป็นข้อตกลงทางการได้แจ้งไว้ก่อน ทางรายการไม่สามารถอ้างว่าไม่รู้ไม่ได้ กรณีดังกล่าวเจ้าหน้าที่อุทยานฯ ต้องมีโทษทางวินัยร้ายแรงเช่นกันที่ปล่อยให้บุคคลอื่นเข้าไปในเขตหวงห้าม ฉะนั้นเราต้องขอระงับการออกอากาศดังกล่าว   
 