 
Samsung Galaxy S8 มาพร้อมกับฟีเจอร์ใหม่มากมายเพื่อกอบกู้ชื่อเสียงที่เสียไปกับ Galaxy Note 7 และต่อกรกับคู่ปรับตลอดกาลอย่าง Apple
เราลองมาดูกันว่า Samsung Galaxy S8 จะมีฟีเจอร์ใดที่ Apple ยังไม่มีใน iPhone บ้าง

1. เซ็นเซอร์สแกนม่านมาและลายนิ้วมือ สำหรับปลดล็อคตัวเครื่องและโฟลเดอร์ที่ต้องการเก็บข้อมูลสำคัญเอาไว้เป็นความลับ ส่วน iPhone มีเพียงเซ็นเซอร์สแกนลายนิ้วมือเท่านั้น

2. หน้จอใหญ่กว่า โดยรุ่น Galaxy S8 มีหน้าจอขนาด 5.8 นิ้ว ส่วน S8+ มีขนาด 6.2 นิ้ว ในขณะที่ iPhone 7 มีหน้าจอขนาด 4.7 นิ้ว และ 7 Plus มีขนาด 5.5 นิ้ว

3. รองรับการชาร์จไร้สาย อีกทั้งยังสามารถชาร์จได้เร็วกว่าปกติด้วย ส่วน iPhone นั้นไม่รองรับการชาร์จไร้สาย

4. มีช่องเสียบหูฟัง 3.5 มม. สำหรับเชื่อมต่อหูฟังรุ่นต่างๆได้อย่างสบาย แต่ Apple ได้ตัดช่องเสียบหูฟังดังกล่าวออกจาก iPhone 7 และ 7 Plus แล้ว

5. มี Samsung Pay ที่รองรับเครื่องอ่านบัตรเครดิตแบบมาตรฐาน ส่วน Apple นั้น ยังพัฒนา Apple Pay ไปได้ไม่ไกลนัก

6. มีซอฟต์แวร์ VR ซึ่งได้รับการสนับสนุนโดย Oculus ของ Facebook

7. มีเซ็นเซอร์วัดอัตราการเต้นของหัวใจที่ด้านหลังตัวเครื่องด้วย

8. ผู้ใช้สามารถเชื่อมต่อเพื่อให้แสดงผลบนเดสก์ท็อปได้ อีกทั้งยังเชื่อมต่อเข้ากับคีย์บอร์ดและเมาส์ได้อีกด้วย

9. ระบบ AI ผู้ช่วยดิจิทัล “Bixby”  สามารถนำภาพวัตถุจริงมาค้นหาข้อมูล เช่น ลิงค์ไปยังสถานที่ซื้อของ หรือสถานที่ท่องเที่ยวที่อยู่ใกล้เคียงได้ แต่ Siri ของ Apple ยังไม่มีฟีเจอร์ดังกล่าวนี้

10. หน้าจอ OLED ของ Samsung Galaxy S8 มีประสิทธิภาพมากกว่า และแสดงสีได้ดีกว่า

แต่มีรายงานระบุว่า Apple จะนำหน้าจอ OLED มาใช้กับ iPhone 8 ซึ่งจะเปิดตัวในปี 2017 นี้ด้วยเช่นกัน
ข้อมูลอ้างอิง : businessinsider