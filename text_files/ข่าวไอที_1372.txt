ช่วงนี้มีเทศกาลช็อปช่วยชาติ ผู้ให้บริการมือถือต่างออกโปรโมชั่นลดราคาเครื่องอย่างมากมายซึ่งลดได้สูงสุด 50% ในบางรุ่นเลยก็ว่าได้ ถือว่าเป็นอีกทางเลือกที่น่าสนใจไม่น้อย โดยวันนี้ทีมงาน Sanook! Hitech มีโปรโมชั่นดังกล่าวมาบอกเล่ากัน ซึ่งมีทั้งหมด 2 ผู้ให้บริการที่จัดแคมเปญนี้
 
dtac
สำหรับค่ายแรกที่พูดถึงคือ dtac ซึ่งออกโปรโมชั่นลดแหลกเทกระจาด และสามารถนำไปลดหย่อนภาษี 15,000 บาทได้ โดยมอบส่วนลดราคา 10,500 บาท และมีบางรุ่นลดมากถึงครึ่งราคา เช่น Huawei P9 จากราคา 16,990 บาทสามารถซื้อได้ในราคาประมาณ 8,4xx บาท หรือจะเป็น Samsung Galaxy Note 5 ขนาด 32GB จากราคา 20,900 บาท เหลือเพียง 12,900 บาท ถือว่าคุ้มค่าพอสมีควร และรวมกับการซื้อคู่กับโปรโมชั่นราคาพิเศษมากมายให้เลือก
Truemove H
 อีกค่ายที่ลดราคามือถือแรงไม่แพ้กัน เพราะ Truemove H จัดโปรโมชั่นลดราคามือถือรุ่นดังถึง 50% รุ่นที่แนะนำคือ Samsung Galaxy Note 5 ความจำ 64GB สามารถซื้อได้ในราคา 11,450 บาท จากปกติ 22,900 บาท ถือว่าเยอะมาก โดยจะต้องผูกสัญญา และโปรโมชั่นที่กำหนด และยังมีรุ่นที่แนะนำอีกมากมายพอสมควร 
AIS
ปิดท้ายกับ AIS ซึ่งมีทั้งแคมเปญแลกเครื่องฟรี หรือซื้อเครื่องใหม่ได้ในราคาพิเศษเช่นกันกับโปรโมชั่น AIS Hot Deal ก็ถือว่าแรงไม่แพ้กัน เพราะมีหลากหลายรุ่นลด 50% เหมือนกับค่ายอื่น แต่ของ AIS มีมือถือจาก Blackberry รุ่น DTEK60 ลดเหลือ 9,900 บาท
ฉะนั้นแล้วแม้ตอนนี้จะเหลือไม่ถึง 10 วันของแคมเปญนี้ คุณสามารถเข้าไปใช้บริการได้ตั้งแต่วันนี้จนถึง 31 ธันวาคม รีบหน่อยเพราะช้าระวังของหมดนะครับ
 