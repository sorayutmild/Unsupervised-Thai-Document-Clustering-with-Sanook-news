
WiseChoice
การออมเงินคือหนทางเริ่มต้นสู่ความร่ำรวย และเป็นเส้นทางที่ทำให้ทุกคนสามารถบรรลุความต้องการได้ ไม่ว่าจะเป็นความฝันที่จะซื้อบ้าน, รถ หรือการท่องเที่ยว ดังนั้นจึงทำให้หลายคนที่ต้องการเก็บเงินออมให้ประสบผลสำเร็จนั้นเลือกการฝากเงินกับธนาคาร หลายคนเลือกใช้บริการเงินฝากประจำซึ่งช่วยเรื่องการสร้างระเบียบวินัยการออมเพราะต้องนำเงินฝากให้ครบทุกเดือนเพื่อให้ได้รับผลตอบแทนตามที่้ต้องการ
 
เงินฝากประจำดอกเบี้ยสูงจึงเป็นตัวเลือกที่ใครๆก็อยากนำเงินไปฝากด้วย เพราะผลตอบแทนที่ได้มากกว่าการฝากประจำทั่วไป และยังได้รับการยกเว้นเรื่องการเสียภาษีเงินฝากด้วย แต่ด้วยข้อบังคับว่าแต่ละคนจะสามารถเปิดบัญชีที่ได้รับการยกเว้นภาษีได้เพียง 1 คนต่อ 1 บัญชีเท่านั้น ดังนั้นก่อนเลือกเปิดบัญชีควรศึกษาอัตราดอกเบี้ยและเงื่อนไขการเปิดบัญชีให้ดีก่อน
 
วันนี้ Wise Choice จึงรวบรวมบัญชีเงินฝากประจำ 24 เดือนดอกเบี้ยสูงแถมปลอดภาษีมาเพื่อทุกคนที่อยากออมเงินได้ดูว่า บัญชีเงินฝากประจำดอกเบี้ยสูงแบบไหนที่ใช่สำหรับคุณ (ทั้งนี้ลำดับตัวเลขไม่ใช่การจัดอันดับแต่อย่างใด)
 
บัญชีเงินฝากปลอดภาษี
ธนาคาร : ธนาคารไทยเครดิตเงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : 2.8% ต่อปี
สิทธิประโยชน์ : ได้รับยกเว้นภาษีดอกเบี้ยเงินฝาก ทั้งยังรับดอกเบี้ยสูงในอัตราคงที่ตลอดระยะเวลาฝาก ฝากสะดวกพร้อมฟรีค่าธรรมเนียมด้วยบัตรเงินฝากทันใจที่ไปรษณีย์ไทยกว่า 1,400 แห่ง และสามารถสมัครบริการแจ้งรายการเคลื่อนไหวทางบัญชีผ่านทางอีเมล์ฟรีค่าธรรมเนียมเงื่อนไขบริการ : * สำหรับบุคคลธรรมดา และสามารถเปิดบัญชีปลอดภาษีได้เพียง 1 บัญชี ต่อ 1 ท่าน * ต้องเปิดบัญชีขั้นต่ำ 1,000 – 25,000 บาทต่อบัญชีต่อราย โดยทำการฝากรายเดือนๆ ละเท่าๆ กัน ด้วยจำนวนเท่ากันกับการเปิดบัญชีครั้งแรก และยอดเงินฝากรวมเมื่อถึงกำหนดต้องไม่เกิน 600,000 บาท * อัตราดอกเบี้ยคงที่ตลอดระยะเวลาฝากและธนาคารจ่ายดอกเบี้ยเมื่อครบกำหนดตามระยะเวลาที่เลือกฝาก
การจ่ายดอกเบี้ย : * ธนาคารจะจ่ายดอกเบี้ย เมื่อเงินฝากครบกำหนดระยะเวลาการฝากนั้นๆ* การปิดบัญชีที่มีระยะเวลาฝากไม่เกิน 3 เดือนโดยไม่ได้รับดอกเบี้ย* การปิดบัญชีที่มีระยะเวลาฝากตั้งแต่ 3 เดือนขึ้นไป ธนาคารจะจ่ายดอกเบี้ยเงินฝากออมทรัพย์ตามประกาศธนาคาร ตามระยะเวลาที่ฝากไว้จริง และหักภาษีดอกเบี้ยเงินฝาก* กรณีมีการขาดฝากไม่เกิน 2 ครั้ง ทั้งติดต่อหรือไม่ติดต่อกัน แล้วนำฝากต่อจนครบ 24 งวด ไม่ถือว่าลูกค้าทำผิดเงื่อนไข ธนาคารจะให้อัตราดอกเบี้ยเงินฝากปลอดภาษี และได้รับการ
ยกเว้นภาษี
* กรณีมีการขาดฝากเกินกว่า 2 ครั้ง ทั้งติดต่อหรือไม่ติดต่อกัน แล้วนำฝากต่อจนครบ 24 งวด โดยลูกค้าจะได้รับอัตราดอกเบี้ยเงิน ฝาก ปลอดภาษี และ หักภาษีดอกเบี้ยเงินฝาก* อัตราดอกเบี้ยเงินฝากปลอดภาษี เป็นไปตามประกาศอัตราดอกเบี้ยของธนาคาร
สิทธิการถอนก่อนกำหนด :* ฝากเงินไม่ครบ 3 เดือน สามารถถอนเงินได้โดยไม่ได้รับดอกเบี้ย* ฝากเงินเกิน 3 เดือนแต่ไม่ครบกำหนดฝาก สามารถถอนได้แต่ได้ดอกเบี้ยเท่ากับบัญชีออมทรัพย์ทั่วไป
ข้อมูลเพิ่มเติม ธนาคารไทยเครดิต. (มปป). บัญชีเงินฝากปลอดภาษี Tax Free Account. [ออนไลน์].
บัญชีเงินฝากปลอดภาษีมหาเศรษฐี 24 เดือน
ธนาคาร : ธนาคารธนชาตเงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : ฝากเงิน 1,000 – 10,000 บาท = 2.35% ต่อปี, ฝากเงิน 10,000 – 25,000 บาท = 2.65% ต่อปี
สิทธิประโยชน์ : มอบอัตราดอกเบี้ยสูงกว่าเงินฝากปลอดภาษีทั่วไป ผู้ฝากจะต้องสมัครใช้บริการหักบัญชีเงินฝากออมทรัพย์ เพื่อนำฝากเข้าบัญชีเงินฝากปลอดภาษีโดยอัตโนมัติ ตลอดระยะเวลาการฝากด้วย โดยไม่จำเป็นต้องเดินทางมาฝากเงินที่ธนาคารทุกเดือน เพื่อเป็นการอำนวยความสะดวกแก่ผู้ฝากเงิน และเพื่อช่วยไม่ให้ลืมฝากจนทำให้เสียสิทธิ์การยกเว้นภาษี
เงื่อนไขบริการ :
* ลูกค้าจะต้องเปิดหรือมีบัญชีเงินฝากออมทรัพย์ พร้อมสมัครใช้บริการหักบัญชีเงินฝากอัตโนมัติในวันและสาขาเดียวกันกับสาขาที่เปิดบัญชีเงินฝากปลอดภาษีมหาเศรษฐีเท่านั้น เพื่อหักเงินฝากเข้าบัญชีเงินฝากปลอดภาษีมหาเศรษฐี และเพื่อรับโอนเงินต้นและดอกเบี้ย เมื่อครบกำหนดระยะเวลาฝากระยะเวลาการฝาก 24 เดือน* จำนวนเงินที่เปิดบัญชีขั้นต่ำ 1,000 บาท และสูงสุดไม่เกิน 25,000 บาท และจะต้องฝากเท่ากันทุกเดือน ผ่านช่องทางหักบัญชีเงินฝากอัตโนมัติ เดือนละ 1 ครั้ง จนกว่าจะครบกำหนดระยะเวลา* เมื่อบัญชีเงินฝากปลอดภาษีมหาเศรษฐีครบกำหนด ธนาคารจะโอนเงินต้นและดอกเบี้ยเข้าบัญชีเงินฝากออมทรัพย์ที่ผูกไว้โดยอัตโนมัติ* ธนาคารจะต้องสามารถหักเงินจากบัญชีเงินฝากออมทรัพย์เข้าบัญชีเงินฝากปลอดภาษี ผ่านช่องทางบริการหักบัญชีเงินฝากอัตโนมัติได้ครบทุกงวดตลอดระยะเวลาการฝาก (ยกเว้นงวดแรกที่นำฝากตอนเปิดบัญชี)* กรณีลูกค้าฝากครบกำหนดระยะเวลาและได้รับดอกเบี้ยตามเงื่อนไขของบัญชีเงินฝากปลอดภาษีมหาเศรษฐีแล้ว แต่ระบบไม่สามารถโอนเงินต้นและดอกเบี้ยเข้าบัญชีเงินฝากที่ลูกค้าแจ้งความประสงค์ไว้ได้ เช่น กรณีที่บัญชีเงินฝากที่รับโอนปิดไปแล้ว เป็นต้น ธนาคารจะจ่ายดอกเบี้ย โดยคำนวณดอกเบี้ยในอัตราดอกเบี้ยเงินฝากออมทรัพย์บุคคลธรรมดาวงเงินฝากต่ำสุด ตามระยะเวลาการฝากตั้งแต่วันที่ครบกำหนดจนถึงวันที่ลูกค้ามาปิดบัญชี พร้อมทั้งหักภาษี ณ ที่จ่ายของดอกเบี้ยที่ได้รับ
การจ่ายดอกเบี้ย :
* ธนาคารจะจ่ายดอกเบี้ย เมื่อเงินฝากครบกำหนดระยะเวลาการฝากนั้นๆ* หากฝากครบทุกงวดตามเงื่อนไขบัญชีเงินฝากปลอดภาษีมหาเศรษฐี แต่ไม่ได้สมัครใช้บริการหักบัญชีเงินฝากอัตโนมัติ จะได้รับดอกเบี้ยเท่ากับอัตราดอกเบี้ยบัญชีเงินฝากปลอดภาษี 24 เดือนตั้งแต่วันทำการถัดจากวันที่เปิดบัญชีปลอดภาษีมหาเศรษฐี และได้รับการยกเว้นภาษีหัก ณ ที่จ่าย
* หากธนาคารไม่สามารถหักบัญชีเงินฝากออมทรัพย์เข้าบัญชีเงินฝากปลอดภาษีมหาเศรษฐีได้งวดใดงวดหนึ่งตลอดระยะเวลาการฝากและขาดฝากไม่เกิน 2 งวดจะได้รับดอกเบี้ยเท่ากับอัตราดอกเบี้ยบัญชีเงินฝากปลอดภาษี 24 เดือน ตั้งแต่วันทำการถัดจากวันที่ระบบไม่สามารถหักบัญชีเงินฝากได้ และได้รับการยกเว้นภาษีหัก ณ ที่จ่าย * หากลูกค้าขอยกเลิกบริการหักบัญชีเงินฝากอัตโนมัติ จะได้รับดอกเบี้ยเท่ากับอัตราดอกเบี้ยบัญชีเงินฝากปลอดภาษี 24 เดือน ตั้งแต่วันทำการถัดจากวันที่ขอยกเลิกบริการ และได้รับการยกเว้นภาษีหัก ณ ที่จ่าย
* หากขาดฝากเกิน 2 ครั้งขึ้นไป แต่ยังคงฝากจนครบกำหนดระยะเวลาการฝากของบัญชี จะได้รับดอกเบี้ยเท่ากับอัตราดอกเบี้ยเงินฝากออมทรัพย์สำหรับบุคคลธรรมดาอัตราต่ำสุด และจะไม่ได้รับการยกเว้นภาษีหัก ณ ที่จ่าย
สิทธิการถอนก่อนกำหนด :
* การปิดบัญชีที่มีระยะเวลาฝากไม่เกิน 3 เดือน ไม่ได้รับดอกเบี้ย* การปิดบัญชีที่มีระยะเวลาฝากตั้งแต่ 3 เดือนขึ้นไป ธนาคารจะจ่ายดอกเบี้ยเงินฝากออมทรัพย์ตามประกาศธนาคาร ตามระยะเวลาที่ฝากและจะไม่ได้รับยกเว้นภาษีหัก ณ ที่จ่าย* ลูกค้าต้องถอนทั้งจำนวน (รายการที่ฝาก) จะถอนเงินเพียงบางส่วนไม่ได้
ข้อมูลเพิ่มเติมธนาคารธนชาต. (มปป). บัญชีเงินฝากปลอดภาษีมหาเศรษฐี 24 เดือน. [ออนไลน์].
สืบค้นวันที่ 27 กรกฎาคม 2559.
บัญชีเงินฝากประจำปลอดภาษี
ธนาคาร : ธนาคาร ไอซีบีซีเงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : ฝาก 24 เดือน จำนวนเงิน 1,000 – 25,000 บาท = 2.6% ต่อปีสิทธิประโยชน์ : เพียงฝากเงินเข้าบัญชีทุกเดือน ด้วยจำนวนเงินที่เท่ากัน จนครบกำหนด 24 งวดติดต่อกัน รับสิทธิพิเศษ ในการยกเว้นภาษีดอกเบี้ยเงินฝากเมื่อฝากเงินตามเงื่อนไข นำฝากเงินเข้าบัญชีด้วยตัวท่านเองที่เคาน์เตอร์สาขาธนาคาร หรือเลือกใช้บริการตัดบัญชีอัตโนมัติจากบัญชีออมทรัพย์หรือบัญชีกระแสรายวัน โดยไม่มีค่าธรรมเนียมรับดอกเบี้ยอัตราพิเศษคงที่ตลอดระยะเวลาการฝาก เมื่อครบกำหนดระยะเวลาฝาก
เงื่อนไขบริการ : * ฝากเงินเดือนละ 1 ครั้ง ด้วยจำนวนเงินที่เท่ากับยอดเงินฝากเมื่อเปิดบัญชี จนครบจำนวนงวดในการฝาก ทั้งนี้ ยอดเงินฝากรวมตลอดระยะเวลาฝากต้องไม่เกิน 600,000 บาทต่อบัญชี* ลูกค้านำฝากด้วยตนเองได้ที่เคาน์เตอร์สาขาธนาคาร (เงินสด หรือทำรายการโอนจากบัญชีอื่นของธนาคารเท่านั้น ไม่รับเช็ค) หรือสมัครใช้บริการหักเงินอัตโนมัติเข้าบัญชีเงินฝากประจำปลอดภาษีทุกเดือนได้ โดยบัญชีคู่โอนจะต้องเป็นบัญชีออมทรัพย์หรือบัญชีกระแสรายวันที่มีชื่อเดียวกันกับบัญชีเงินฝากประจำปลอดภาษี (กำหนดวันที่ในการหักบัญชีได้ทุกวัน โดยวันสุดท้ายคือวันที่ 28 ของแต่ละเดือน เมื่อกำหนดวันที่หักบัญชีแล้ว ไม่สามารถเปลี่ยนวันได้ในภายหลัง)
* ลูกค้าสามารถขาดการนำฝากเงินเข้าบัญชีได้ไม่เกิน 2 ครั้ง โดยฝากต่อจนครบจำนวนงวด และธนาคารจะเลื่อนระยะเวลาการฝากเงินออกไปตามจำนวนเดือนที่ขาดฝาก ไม่เกิน 2 เดือน ลูกค้ายังคงได้รับอัตราดอกเบี้ยพิเศษ และสิทธิ์ยกเว้นภาษีรายได้ดอกเบี้ย* กรณีขาดการนำฝากเงินเกิน 2 ครั้ง จะถือว่าผิดเงื่อนไข ธนาคารจะจ่ายดอกเบี้ยตามจำนวนวันที่ฝากจริงในอัตราดอกเบี้ยเงินฝากออมทรัพย์ทั่วไปตามประกาศธนาคาร ณ วันที่ทำการเปิดบัญชี และจะหักภาษี ณ ที่จ่ายร้อยละ 15
* เมื่อครบกำหนดระยะเวลาการฝากเงิน ถ้าผู้ฝากไม่มีคำสั่งใดมายังธนาคาร ธนาคารจะต่ออายุการฝากแบบไม่มีกำหนดระยะเวลา ประเภทจ่ายคืนเมื่อทวงถาม โดยได้รับดอกเบี้ยเงินฝากออมทรัพย์ทั่วไปตามประกาศธนาคาร ณ วันที่ต่ออายุการฝาก ตามระยะเวลาที่ฝากไว้จริง นับตั้งแต่วันที่ครบกำหนดระยะเวลาการฝากจนถึงก่อนวันที่ปิดบัญชี 1 วัน พร้อมหักภาษี ณ ที่จ่ายร้อยละ 15* วันที่ครบกำหนดระยะเวลาการฝากให้นับจากวันที่เปิดบัญชีไปอีก 24 เดือน โดยนับวันชนวัน เดือนชนเดือน กรณีเป็นวันหยุด วันครบกำหนดจะเป็นวันทำการถัดไป* ลูกค้าสามารถเลือกได้ว่า เมื่อครบกำหนดระยะเวลาการฝากเงิน จะให้ธนาคารโอนเงินต้นและดอกเบี้ยเข้าบัญชีออมทรัพย์หรือกระแสรายวันที่มีชื่อเดียวกันกับบัญชีเงินฝากประจำปลอดภาษีของลูกค้า หรือลูกค้าทำการปิดบัญชีด้วยตนเองที่สาขา
* การถอนหรือปิดบัญชีนั้น ต้องถอนทั้งจำนวน ห้ามทำรายการถอนเพียงบางส่วน และสามารถปิดบัญชีได้ที่สาขาที่ทำการเปิดบัญชีเท่านั้นสิทธิการถอนก่อนกำหนด :* ฝากเงินไม่ครบ 3 เดือน สามารถถอนเงินได้โดยไม่ได้รับดอกเบี้ย* ฝากเงินเกิน 3 เดือนแต่ไม่ครบกำหนดฝาก สามารถถอนได้แต่ได้ดอกเบี้ยเท่ากับบัญชีออมทรัพย์สำหรับบุคคลธรรมดาตามระยะเวลาที่ฝากจริง และถูกหักภาษี ณ ที่จ่ายร้อยละ 15* ลูกค้าต้องถอนทั้งจำนวน (รายการที่ฝาก) จะถอนเงินเพียงบางส่วนไม่ได้
ข้อมูลเพิ่มเติมธนาคาร ไอซีบีซี. (มปป). บัญชีเงินฝากประจำปลอดภาษี. [ออนไลน์].
บัญชีเงินฝากปลอดภาษี LH Bank Smart Kids
ธนาคาร : ธนาคาร แลนด์ แอนด์ เฮ้าส์ เงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : 2.55% ต่อปีสิทธิประโยชน์ : เป็นการออมอย่างมีจุดมุ่งหมายเพื่อสร้างความมั่นคงให้กับชีวิต เหมาะสำหรับผู้ที่ต้องการออมเงินระยะยาว และได้รับการยกเว้นภาษีดอกเบี้ยเงินฝาก (จำนวนเงินฝากรวมสูงสุดไม่เกิน 600,000 บาท) สามารถใช้เป็นหลักประกันในการขอสินเชื่อหรือค้ำประกัน และใช้เป็นหลักฐานในการขอหนังสือรับรองฐานะการเงิน
เงื่อนไขบริการ :
* เปิดบัญชีขั้นต่ำ 1,000 บาท สูงสุดไม่เกิน 25,000 บาท โดยทำการฝากรายเดือนๆ ละเท่าๆ กัน ด้วยจำนวนเท่ากันกับการเปิดบัญชีครั้งแรก และยอดเงินฝากรวมเมื่อถึงกำหนดต้องไม่เกิน 600,000 บาท * รับอัตราดอกเบี้ยสูงกว่าเงินฝากประจำ 12 เดือนปกติ หรือเท่ากับอัตราดอกเบี้ยเท่ากับอัตราดอกเบี้ยเงินฝากประจำ 12 เดือน วงเงินต่ำสุด + 0.75%การจ่ายดอกเบี้ย :* ธนาคารจะจ่ายดอกเบี้ย เมื่อเงินฝากครบกำหนดระยะเวลาการฝากนั้นๆ
สิทธิการถอนก่อนกำหนด :* ฝากเงินไม่ครบ 3 เดือน สามารถถอนเงินได้โดยไม่ได้รับดอกเบี้ย* ฝากเงินเกิน 3 เดือนแต่ไม่ครบกำหนดฝาก สามารถถอนได้แต่ได้ดอกเบี้ยเท่ากับบัญชีออมทรัพย์สำหรับบุคคลธรรมดาตามระยะเวลาที่ฝากจริง และเสียภาษีตามประกาศกรมสรรพากร* ฝากเงินไม่ครบ 6 เดือน ทางธนาคารขอสงวนสิทธิ์ในการเรียกเก็บค่าธรรมเนียมเป็นจำนวนเงิน 100 บาท* หากปิดบัญชีก่อนครบกำหนดและมีระยะเวลาฝากมากกว่า 3 เดือน หรือขาดฝากเกิน 2 ครั้ง จะได้รับดอกเบี้ยเท่ากับบัญชีออมทรัพย์สำหรับบุคคลธรรมดา และเสียภาษีตามประกาศกรมสรรพากร
ข้อมูลเพิ่มเติมธนาคาร แลนด์ แอนด์ เฮ้าส์. (มปป). เงินฝากปลอดภาษี. [ออนไลน์].
บัญชีเงินฝากประจำปลอดภาษีทวีสิน
ธนาคาร : ธนาคาร ยูโอบี เงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : ฝากเงิน 1,000 – 9,500 บาท = 2.% ต่อปี, ฝากเงิน 10,000 – 24,500 บาท = 2.25% ต่อปี, ฝากเงิน 25,000 บาท = 2.% ต่อปีสิทธิประโยชน์ : ประกันอุบัติเหตุส่วนบุคคล ฟรี ตลอด 24 ชั่วโมง ถ้ามียอดเงินฝากต่อเดือนตั้งแต่ 1,000 บาท ขึ้นไป จะได้รับความคุ้มครองอุบัติเหตุตลอดระยะเวลา 24 เดือน ของการฝากเงิน โดยไม่ต้อง เสียค่าเบี้ยประกัน ไม่ว่าจะอยู่ที่ใดทั่วโลก ด้วยวงเงิน 2 เท่าของจำนวนเงินที่ท่านจะต้องฝาก ต่อในบัญชีหลังจากวันที่เกิดอุบัติเหตุ หรือสูงสุดถึง 1,200,000 บาท ต่อบัญชี หรือ 2,400,000 บาท ต่อคน (คุ้มครองร่วมกันระหว่างบัญชีทวีสินและแคร์โฟร์คิดส์) และได้รับการยกเว้นภาษีสำหรับดอกเบี้ยเงินฝากที่ครบกำหนด
เงื่อนไขบริการ :
* เปิดบัญชีขั้นต่ำ 1,000 บาท สูงสุดไม่เกิน 25,000 บาท โดยทำการฝากรายเดือนๆ ละเท่าๆ กัน ด้วยจำนวนเท่ากันกับการเปิดบัญชีครั้งแรก และยอดเงินฝากรวมเมื่อถึงกำหนดต้องไม่เกิน 600,000 บาท * สามารถฝากเงินได้ทุกวันทำการของธนาคาร โดยฝากเงินจำนวนเท่ากับที่เปิดบัญชีครั้งแรก เป็นระยะเวลาติดต่อกันจนกว่าจะครบกำหนด และสามารถขาดฝากเงินได้ไม่เกิน 2 งวด โดยฝากต่อจนครบจำนวนงวด และธนาคารจะเลื่อนระยะเวลาการฝากเงินออกไปตามจำนวนเดือนที่ขาดฝาก* ยอดเงินฝากคงเหลือในบัญชีหลังวันครบกำหนด ธนาคารจะคำนวณดอกเบี้ยในอัตราดอกเบี้ยออมทรัพย์และถูกหักภาษี ณ ที่จ่าย* ในการถอนเงินหรือปิดบัญชีต้องติดต่อที่สาขาเจ้าของบัญชีเท่านั้น* สามารถเปิดบัญชีให้ผู้เยาว์เพิ่ม โดยถือว่าเงินในบัญชีเป็นของบุตรผู้เยาว์ (สำหรับเด็กแรกเกิด บิดา/ มารดา เป็นผู้เซ็นเปิดบัญชี)* กรณีผู้ฝากเงิน มีอายุน้อยกว่า 15 ปี หรือมากกว่า 70 ปี ณ วันที่ยื่นขอเปิดบัญชีจะได้รับค่าสินไหมทดแทน 70% ของจำนวนวงเงินคุ้มครอง
การจ่ายดอกเบี้ย :* ธนาคารจะจ่ายดอกเบี้ย เมื่อเงินฝากครบกำหนดระยะเวลาการฝากนั้นๆสิทธิการถอนก่อนกำหนด :* ไม่สามารถถอนเงินก่อนกำหนดได้ ยกเว้นกรณีปิดบัญชี
ข้อมูลเพิ่มเติมธนาคาร ยูโอบี. (มปป). บัญชียูโอบี ปลอดภาษี ทวีสิน. [ออนไลน์].
 
บัญชีเงินฝาก KTB ZERO TAX MAX
ธนาคาร : ธนาคารกรุงไทยเงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : 2.45% ต่อปี
สิทธิประโยชน์ : เงินฝาก KTB ZERO TAX MAX ให้ผลตอบแทนสูง ช่วยให้มีการออมเงินอย่างสม่ำเสมอในจำนวนเงินเท่ากันทุกเดือน ไม่ต้องเสียภาษีจากดอกเบี้ยที่ได้รับเมื่อครบกำหนดฝากสามารถสมัครใช้บริการโอนเงินระหว่างบัญชีอัตโนมัติ (Standing Payment Order) จากบัญชีออมทรัพย์ / กระแสรายวันเพื่อนำฝากเข้าบัญชี KTB ZERO TAX MAX ทุกเดือน โดยไม่ต้องเสียเวลามาธนาคาร
เงื่อนไขบริการ : * ฝากเท่ากันทุกเดือน ๆ ละ 1 ครั้ง เป็นจำนวนเงินเท่ากับที่เปิดบัญชีครั้งแรก* ในระหว่างระยะเวลาการฝาก จะขาดการฝากได้ไม่เกิน 2 ครั้ง* ครบกำหนดฝากโอนเงินต้นเข้าบัญชีเงินฝากออมทรัพย์ / กระแสรายวัน / ประจำ 3 เดือน ตามความประสงค์ของผู้ฝาก* ผู้ฝากมีสิทธิได้รับการยกเว้นภาษีจากดอกเบี้ยเงินฝากเพียงคนละ 1 บัญชีเท่านั้น (รวมบัญชีประเภทเดียวกันนี้ทุกธนาคาร)
* ค่าบริการที่อาจมี ธนาคารได้เผยแพร่ทาง www.ktb.co.th และสาขาของธนาคาร ประกอบด้วย (ข้อมูล ณ วันที 1 เมษายน 2559) – การออกสมุดคู่ฝากเล่มใหม่แทนเล่มเดิม เนื่องจากเสียหาย ชํารุด เปลียน เงื่อนไขการสั่งจ่าย เปลี่ยนลายมือชื่อ เปลี่ยนชื่อนามสกุล : 50.-บาท ยกเว้นกรณี การชํารุดทีเกิดจากความผิดพลาดของธนาคาร – การออกใบแสดงรายการบัญชีเงินฝาก (Bank Account Statement) : 100 บาท/ครั้ง/บัญชี (ข้อมูลย้อนหลังไม่เกิน 6 เดือน), 200.-บาท/ครั้ง/บัญชี (ข้อมูล ย้อนหลังเกิน 6 เดือนแต่ไม่เกิน 24 เดือน), 500.-บาท/ครั้ง/บัญชี (ข้อมูลย้อนหลัง เกิน 24 เดือนขึ้นไป) – การลงนามรับรองเอกสารทางการเงิน : 100.-บาท/ฉบับ
การจ่ายดอกเบี้ย :* อัตราดอกเบี้ยเป็นแบบลอยตัว (Float Rate) โดยอิงกับเงินฝากประจำ 24 เดือน บุคคลธรรมดา วงเงินต่ำสุด + 1.00 % ต่อปี* คำนวณดอกเบี้ยทุกวันตามประกาศของธนาคาร แต่จะจ่ายเมื่อครบกำหนดฝากโดยโอนเข้าบัญชีเงินฝากออมทรัพย์ / กระแสรายวัน ตามความประสงค์ของผู้ฝาก
สิทธิการถอนก่อนกำหนด :* ฝากเงินไม่ครบ 3 เดือน สามารถถอนเงินได้โดยไม่ได้รับดอกเบี้ย* ฝากเงินเกิน 3 เดือนแต่ไม่ครบกำหนดฝาก หรือไม่ปฏิบัติตามเงื่อนไขการฝากเงิน ธนาคารจะจ่ายดอกเบี้ยในอัตราเงินฝากออมทรัพย์ตามประกาศของธนาคาร และหักภาษี ณ ที่จ่าย
ข้อมูลเพิ่มเติมธนาคาร กรุงไทย. (มปป). เงินฝาก KTB ZERO TAX MAX. [ออนไลน์].
บัญชีเงินฝากประจำเพิ่มค่าสบายใจ พลัส
ธนาคาร : ธนาคารซีไอเอ็มบี ไทยเงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : 2.3% ต่อปี
สิทธิประโยชน์ : ดอกเบี้ยสูง.. รับอัตราดอกเบี้ยเงินฝากประจำ 24 เดือน (ณ วันเปิดบัญชี) +0.5% คงที่ตลอดระยะเวลาฝาก รับสิทธิพิเศษทางภาษี.. ไม่เสียภาษีรายได้จากดอกเบี้ย ฟรี! ความคุ้มครองประกันอุบัติเหตุส่วนบุคคล.. วงเงินความคุ้มครองเท่ากับจำนวนเงินฝากเมื่อครบระยะเวลาฝากสูงสุดถึง 600,000 บาท สะดวกสบาย.. สามารถใช้บริการหักเงินอัตโนมัติจากบัญชีออมทรัพย์หรือบัญชีกระแสรายวัน เพื่อโอนเข้าบัญชีเงินฝากเพิ่มค่าสบายใจ พลัส (เฉพาะสำนักหักบัญชีเดียวกัน) ทุกเดือนโดยไม่เสียค่าธรรมเนียมการโอน (รายได้จากดอกเบี้ยของบัญชีออมทรัพย์หรือบัญชีกระแสรายวัน นี้จะไม่ได้รับการยกเว้นภาษี) เมื่อครบกำหนดระยะเวลาฝาก ธนาคารจะโอนเงินต้นพร้อมดอกเบี้ยเข้าบัญชีออมทรัพย์หรือบัญชีกระแสรายวันโดยอัตโนมัติ
เงื่อนไขบริการ :* บุคคลธรรมดาที่มีถิ่นที่อยู่ในประเทศ อายุไม่เกิน 65 ปีบริบูรณ์ และเป็นสมาชิก CIMB Preferred ณ วันเปิดบัญชี* เปิดบัญชีได้คนละ 1 บัญชี* เปิดบัญชีตั้งแต่ 15,000 บาท ถึงสูงสุดไม่เกิน 25,000 บาท ทั้งนี้ จำนวนเงินฝากในการเปิดบัญชีต้องเป็นจำนวนทวีคูณของ 500 บาท เช่น 15,500 บาท 16,000 บาท 16,500 บาท เป็นต้น และยอดเงินฝากรายเดือนต้องเท่ากับยอดเงินเปิดบัญชี* เมื่อครบกำหนดระยะเวลาฝาก ธนาคารจะโอนเงินต้นและดอกเบี้ยเข้าจากบัญชีออมทรัพย์ หรือ บัญชีกระแสรายวัน ที่มีชื่อเดียวกับบัญชีเงินฝากเพิ่มค่าสบายใจ Plus ที่เปิดไว้คู่กัน* ต้องนำฝากจำนวนเงินเท่ากับยอดเงินเปิดบัญชีทุกเดือนๆ ละ 1 ครั้ง ติดต่อกันจนครบระยะเวลาการฝาก* ขาดฝากเงินไม่เกิน 2 ครั้ง สามารถนำฝากต่อได้โดยวันที่ครบกำหนดระยะเวลาฝากจะเลื่อนออกตามจำนวนเดือนที่ขาดฝาก* ขาดฝากเงินเกิน 2 ครั้ง ได้รับอัตราดอกเบี้ยออมทรัพย์ตามประกาศของธนาคารในแต่ละวัน พร้อมทั้งหักภาษี ณ ที่จ่ายตามที่สรรพากรกำหนดไว้
เงื่อนไขการประกัน :* ระยะเวลาความคุ้มครอง: มีผลตั้งแต่วันที่เปิดบัญชี* การให้ความคุ้มครองถือตามอายุของผู้ฝาก ณ วันที่เปิดบัญชีเป็นหลักโดยกำหนดอายุตั้งแต่ 1 เดือน ถึง 65 ปี และให้ความคุ้มครองจนครบกำหนดระยะเวลาฝาก* กรณีผู้เปิดบัญชีที่มีอายุเกิน 65 ปี จะไม่ได้รับความคุ้มครองในส่วนของประกันอุบัติเหตุส่วนบุคคล แต่ยังคงได้รับดอกเบี้ยเงินฝากตามประกาศอัตราดอกเบี้ยของธนาคาร* การสิ้นสุดความคุ้มครอง: เมื่อลูกค้าฝากเงินครบกำหนดระยะการฝากตามเงื่อนไข หรือ เมื่อลูกค้ายกเลิกการฝากเงินก่อนครบกำหนด หรือ บัญชีเงินฝากนี้ถูกปิดบัญชีเนื่องจากลูกค้าขาดการนำฝากตั้งแต่ 3 ครั้งขึ้นไป
การจ่ายดอกเบี้ย :* คำนวณดอกเบี้ยจากยอดเหลือในบัญชี ณ สิ้นวัน ด้วยอัตราดอกเบี้ยเงินฝากประจำประเภทสมุดคู่ฝาก ระยะเวลา 24 เดือน ที่บังคับใช้อยู่ขณะนั้น ณ วันที่เปิดบัญชี คงตลอดที่ระยะเวลาฝาก* คำนวณดอกเบี้ยทุกวันตามประกาศของธนาคาร แต่จะจ่ายเมื่อครบกำหนดฝากโดยโอนเข้าบัญชีเงินฝากออมทรัพย์ / กระแสรายวัน ตามความประสงค์ของผู้ฝากสิทธิการถอนก่อนกำหนด :* ฝากเงินไม่ครบ 3 เดือน สามารถถอนเงินได้โดยไม่ได้รับดอกเบี้ย* ฝากเงินเกิน 3 เดือนแต่ไม่ครบกำหนดฝาก หรือไม่ปฏิบัติตามเงื่อนไขการฝากเงิน ธนาคารจะจ่ายดอกเบี้ยในอัตราเงินฝากออมทรัพย์ตามระยะเวลาและจำนวนเงินที่ฝากไว้จริง พร้อมทั้งหักภาษี ณ ที่จ่ายตามที่สรรพากรกำหนดไว้
ข้อมูลเพิ่มเติมธนาคาร ซีไอเอ็มบี ไทย. (มปป). เงินฝากประจำเพิ่มค่าสบายใจ พลัส. [ออนไลน์]. 
บัญชีเงินฝากสินมัธยะทรัพย์ทวี
ธนาคาร : ธนาคาร กรุงเทพเงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : 2.25% ต่อปีสิทธิประโยชน์ : ให้ท่านได้รับดอกเบี้ยสม่ำเสมอในอัตราสูงกว่าดอกเบี้ยเงินฝากประจำแบบ 12 เดือนท่านสามารถเริ่มต้นเปิดบัญชีเงินฝากสินมัธยะทรัพย์ทวี ได้ตั้งแต่ 1,000 บาท ถึง 25,000 บาท จากนั้นในแต่ละเดือน เพียงแต่ฝากเงินตามจำนวนที่ได้ระบุไว้ เป็นระยะเวลาอย่างน้อย 2 ปี ก็จะได้รับดอกเบี้ยเพิ่มขึ้นอย่างสม่ำเสมอเป็นดอกเบี้ยทบต้น ทั้งยังไม่ต้องเสียภาษีเงินได้จากดอกเบี้ย
เงื่อนไขบริการ : * บัญชีเงินฝากสินมัธยะทรัพย์ทวี ระยะเวลาการฝากมีให้เลือกตั้งแต่ 24 เดือน 36 เดือน 48 เดือน หรือ 60 เดือน* จำนวนเงินฝากขั้นต่ำ 1,000 บาท สูงสุดไม่เกิน 25,000 บาท และมีจำนวนเงินฝากสูงสุดในบัญชีไม่เกิน 600,000 บาท* ไม่ต้องเสียภาษีเงินได้จากดอกเบี้ย เมื่อฝากครบตามเงื่อนไข* ฝากได้สะดวกทั้งที่สาขาธนาคาร เครื่องบัวหลวงเอทีเอ็ม เครื่องรับฝากเงินสดอัตโนมัติ บริการบัวหลวงโฟน บริการบัวหลวง ไอแบงก์กิ้ง บริการบัวหลวง เอ็มแบงก์กิ้ง หรือบริการโอนเงินตามคำสั่ง (Standing Order Service)* การผิดนัดการฝากเกิน 2 ครั้ง จะไม่ได้รับการยกเว้นภาษี แต่ยังคงได้รับอัตราดอกเบี้ยตามสัญญา* การผิดนัดการฝากเงินเกิน 2 ครั้ง แต่ไม่เกิน 4 ครั้ง ไม่ได้รับการยกเว้นภาษี แต่ยังคงได้รับอัตราดอกเบี้ยตามสัญญา* การผิดนัดการฝากเกิน 4 ครั้ง ถือว่าผิดสัญญา จะไม่สามารถฝากต่อได้ ต้องปิดบัญชี โดยได้รับดอกเบี้ยเท่ากับร้อยละ 60 ของดอกเบี้ยที่จะได้รับตามสัญญา รวมถึงไม่ได้รับการยกเว้นภาษี และต้องเสียภาษี ณ ที่จ่าย
การจ่ายดอกเบี้ย :* คำนวณดอกเบี้ยจากยอดคงเหลือในบัญชี ณ สิ้นวัน ด้วยอัตราตามประกาศของธนาคาร ณ วันที่เริ่มฝาก เป็นระยะเวลา 1 ปี และปรับอัตราดอกเบี้ยเมื่อครบ 1 ปี โดยได้รับอัตราดอกเบี้ยตามประกาศของธนาคาร ณ วันที่ครบปี
สิทธิการถอนก่อนกำหนด :* การถอนเงินฝากก่อนกำหนด ถือเป็นการปิดบัญชีซึ่งท่านจะได้รับดอกเบี้ยเท่ากับร้อยละ 60 ของดอกเบี้ยที่จะได้รับตามสัญญา และจะไม่ได้รับการยกเว้นภาษี
ข้อมูลเพิ่มเติมธนาคาร กรุงเทพ. (มปป). บัญชีเงินฝากสินมัธยะทรัพย์ทวี. [ออนไลน์].
เงินฝากประจำรายเดือนยกเว้นภาษี
ธนาคาร : ธนาคาร ออมสินเงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : 2.25% ต่อปีสิทธิประโยชน์ : เพื่อผลตอบแทน เพื่อเป็นหลักประกัน และเงินสำรองในอนาคต ช่วยการวางแผนการใช้ชีวิตของคุณง่ายๆ ที่ให้ผลตอบแทนพร้อมยังเป็นหลักประกัน หรือเงินสำรองให้คุณใช้ในยามฉุกเฉิน กับเงินฝากประจำรายเดือนยกเว้นภาษี
เงื่อนไขบริการ : * เปิดบัญชีขั้นต่ำ 1,000 บาท สูงสุดไม่เกิน 25,000 บาท โดยทำการฝากรายเดือนๆ ละเท่าๆ กัน ด้วยจำนวนเท่ากันกับการเปิดบัญชีครั้งแรก * การฝากด้วยเช็คต้องทราบผลเรียกเก็บภายในเดือนที่ฝาก* ในระหว่างระยะเวลา 24 เดือนจะขาดการฝากได้ไม่เกิน 2 ครั้ง * ผู้ฝากบุคคลธรรมดาอายุตั้งแต่ 7 ปีขึ้นไป* บัญชีร่วมของบุตรผู้เยาว์กับบิดาหรือมารดา / สามี-ภรรยา
การจ่ายดอกเบี้ย :* ธนาคารจะจ่ายดอกเบี้ย เมื่อเงินฝากครบกำหนดระยะเวลาการฝากนั้นๆสิทธิการถอนก่อนกำหนด :* ฝากเงินเดือนละ 1 ครั้งๆ ละเท่าๆ กันทุกเดือน จะถอนได้ต้องฝากครบ 24 ครั้งเท่านั้น
ข้อมูลเพิ่มเติมธนาคาร ออมสิน. (มปป). เงินฝากประจำรายเดือนยกเว้นภาษี. [ออนไลน์]. 
บัญชีเงินฝากมุดอรอบะฮ์ปลอดภาษี
ธนาคาร : อิสลามแห่งประเทศไทยเงินขั้นต่ำที่ใช้เปิดบัญชี : 1,000 – 25,000 บาทระยะเวลาฝาก : 24 เดือนอัตราดอกเบี้ย : 2.15% ต่อปี
สิทธิประโยชน์ :เหมาะสำหรับผู้ที่ประสงค์จะออมทรัพย์ระยะยาว และได้รับสิทธิประโยชน์ ยกเว้นภาษีผลตอบแทน โดยนำเงินฝากธนาคารจำนวนเท่ากันทุกเดือนตลอดระยะเวลา 24 เดือน ด้วยจำนวนเงินฝากขั้นต่ำ 1,000 บาท สูงสุด 25,000 บาท
เงื่อนไขบริการ : * ต้องนำฝากจำนวนเงินเท่าๆ กัน เข้าบัญชีในวันใดก็ได้ของทุกๆ เดือน ต่อเนื่องเป็นระยะเวลา24 เดือน* การฝากด้วยเช็คต้องทราบผลเรียกเก็บภายในเดือนที่ฝากในระหว่างระยะเวลา 24 เดือนจะขาดการฝากได้ไม่เกิน 2 ครั้ง หากเกิน 2 ครั้ง ผู้ฝากจะไม่ได้รับสิทธิประโยชน์ * การยกเว้นภาษีผลตอบแทนเงินฝาก (15.0 %)และบัญชีจะมีสถานะเสมือนบัญชีออมทรัพย์วะดีอะฮ์ผู้ฝากต้องมีบัญชีเงินฝากออมทรัพย์ (วะดีอะฮ์) เพื่อโอนผลตอบแทนเมื่อครบระยะเวลาการฝาก และ/หรือ โอนเงินเข้าบัญชีเงินฝากปลอดภาษี (มุดอรอบะฮ์) ทุกเดือน
* ผู้ฝากมีสิทธิขอยกเว้นภาษีผลตอบแทนเงินฝากได้เพียงคนละ 1 บัญชี* ผู้ฝากจะได้รับสิทธิประโยชน์ยกเว้นภาษีผลตอบแทนเงินฝาก ถ้าเงินต้นรวมกันเมื่อครบกำหนดไม่เกิน 600,000 บาท* กรณีเป็นบัญชีร่วม จะได้รับสิทธิในการยกเว้นภาษีผลตอบแทนเงินฝากเฉพาะ* บัญชีร่วมมารดา/ผู้เยาว์ มารดามีอำนาจในการปกครองบุตรผู้เดียวให้แจ้งเลขประจำตัวประชาชนของมารดา* บัญชีร่วมของสามี/ภรรยา สามีได้รับสิทธิให้แจ้งหมายเลขประจำตัวประชาชนของสามี* บัญชีเพื่อผู้เยาว์ ผู้เยาว์ได้รับสิทธิให้แจ้งหมายเลขประจำตัวประชาชนของผู้เยาว์
* บัญชีผู้เยาว์ ให้แจ้งเลขประจำตัวประชาชนของผู้เยาว์* บัญชีร่วมบิดา/ผู้เยาว์ บิดาจะได้รับสิทธิ ให้แจ้งเลขประจำตัวประชาชนของบิดา* มารดาปกครองบุตรร่วมกับบิดา บิดาเป็นผู้มีสิทธิให้แจ้งเลขประจำตัวประชาชนของบิดา* กรณีผู้ฝากฝากเงินครบกำหนดระยะเวลาและเป็นไปตามเงื่อนไข ผู้ฝากจะได้รับสิทธิประโยชน์ยกเว้นภาษีผลตอบแทนเงินฝากผู้ฝากต้องปิดบัญชีเงินฝากปลอดภาษี (มุดอรอบะฮ์)
* กรณีผู้ฝากต้องการฝากในบัญชีประเภทนี้ต่อ ให้เปิดบัญชีใหม่กรณีผู้ฝากผิดเงื่อนไขการนำฝาก หรือผู้ฝากต้องการปิดบัญชีก่อนครบกำหนดระยะเวลาผู้ฝากจะไม่ได้รับสิทธิประโยชน์การยกเว้นภาษีผลตอบแทนเงินฝาก* กรณีผู้ฝากไม่ได้ปิดบัญชีด้วยตนเอง ระบบงานจะออกรายงานว่าบัญชีนี้มีสถานะเสมือนบัญชีออมทรัพย์ (วะดีอะฮ์)
การจ่ายดอกเบี้ย :* ธนาคารจะประกาศผลตอบแทนให้ลูกค้าทราบทุกเดือน แต่จะจ่ายเมื่อครบกำหนดระยะเวลา (กรณีลูกค้าผิดเงื่อนไข ถอนเงินก่อนครบกำหนด (24 เดือน) ธนาคารอาจจะจ่ายผลตอบแทนอัตราเท่ากับบัญชีออมทรัพย์วะดีอะฮ์ ตามประกาศธนาคาร และหักภาษี ณ ที่จ่าย ในกรณีที่บัญชีของผู้ฝากอยู่ครบตามกำหนดระยะเวลาการฝาก (24 เดือน) เท่านั้น ทั้งนี้ บัญชีเงินรับฝากออมทรัพย์ (วะดีอะฮ์) ไม่มีสัญญาในการจ่ายผลตอบแทนให้กับผู้ฝาก แต่ในกรณีที่ธนาคาร ได้รับกำไรจากการนำเงินฝากของลูกค้าไปลงทุน ธนาคารอาจจะคำนวณจ่ายผลตอบแทนให้กับผู้ฝาก ปีละ 2 ครั้ง คือ สิ้นเดือนมิถุนายน และสิ้น เดือนธันวาคม ของทุกปี หรือให้เป็นไปตามหลักเกณฑ์ที่ธนาคารกำหนดตามแต่ละประเภทของผลิตภัณฑ์)
สิทธิการถอนก่อนกำหนด :* ธนาคารจะจ่ายดอกเบี้ย เมื่อเงินฝากครบกำหนดระยะเวลาการฝากนั้นๆ
ข้อมูลเพิ่มเติมธนาคาร อิสลามแห่งประเทศไทย. (มปป). บัญชีเงินฝากมุดอรอบะฮ์ปลอดภาษี. [ออนไลน์].
 นี่เป็นเพียงส่วนหนึ่งบัญชีเงินออมที่จะช่วยให้ฝันเป็นจริงได้ แต่อีกสิ่งที่ควรคิดก่อนนำเลือกเปิดบัญชีคือ อย่าฝากเงินโดยดูเฉพาะอัตราดอกเบี้ยเงินฝากเท่านั้น แต่ควรพิจารณาเงื่อนไขที่มาพร้อมกับบัญชีและความมั่นคงของธนาคารนั้นๆด้วย และรายละเอียดของธนาคารมีการเปลี่ยนแปลงเสมอ ดังนั้นควรตรวจสอบและสอบถามเพื่อความถูกต้องชัดเจนกับทางธนาคารโดยตรงก่อนเปิดบัญชีทุกครั้ง