อีกไม่นานหลังจากนี้มือถือที่หลายคนรอคอยอย่าง iPhone รุ่นใหม่กำลังจะมาก็เกิดคำถามที่หลายคนตั้งอยู่คือ แล้ว iPhone 7 และ iPhone 7 Plus ยังน่าคบหาอยู่หรือไม่ ครั้งนี้ Sanook! Hitech ได้รวม 4 เหตุผลที่ควรชะลอการซื้อ iPhone 7 และ iPhone 7 Plus ไปก่อน
iPhone รุ่นใหม่กำลังจะมา
การมาของ iPhone รุ่นใหม่ แม้ว่าจะไม่ได้ทำให้มีผลกระทบต่อราคา iPhone สักเท่าไหร่แล้ว แต่รุ่นใหม่ย่อมดีกว่าเก่าและทำให้รุ่นเก่านั้นอาจจะต้องขยับราคาลง จึงทำให้ควรรอดูไปก่อนว่าสุดท้ายแล้วราคา iPhone 7 นั้นจะมีการปรับลงไปเมื่อเปิดตัวเมื่อไหร่ ตัดสินใจตอนนั้นก็ยังไม่สาย
สเปคของ iPhone รุ่นใหม่ก็น่าสนใจ
มือถือใหม่ก็ต้องมีอะไรดีขึ้นเป็นเรื่องธรรมดา ไอโฟนก็เช่นกัน เพราะจะมีทั้งเทคโนโลยีจอไร้กรอบ, CPU A11 ที่เร็วขึ้น และยังมีกล้องหลังคู่สำหรับ iPhone 8 ที่ต้องน่าจับตามองว่าจะเอาไปทำอะไร และคาดว่ารองรับเทคโนโลยี Wireless Charge เป็นครั้งแรกของไอโฟนเช่นกัน
ส่วน iPhone 7s และ iPhone 7s Plus น่าจะมีการปรับรายละเอียดเล็กน้อยซึ่งยังไม่มีการเปิดเผยออกมา แต่ที่รู้คือช่องเสียบหูฟัง ไม่มีเหมือนเดิม

รอสอย iPhone 7 มือ 2 สภาพนางฟ้าก็ดีเหมือนกัน
แน่นอนว่าคนที่รอเปลี่ยนไป iPhone รุ่นใหม่ก็มีจำนวนไม่น้อย และคนที่ใช้ของเดิมก็อยากเปลี่ยนเป็นเครื่องใหม่ก็มีเช่นเดียวกัน ราคามือ 2  ของ iPhone 7 ตอนนี้เลยค่อนข้างจะแปรปรวนพอสมควร ฉะนั้น ใครที่ไม่รีบร้อน ควรรอดูไปก่อนดีกว่า
โปรลดแหลกกำลังจะมา
สุดท้ายเหมือนเคย โปรโมชั่น ของ iPhone 7 และ iPhone 7 Plus ที่ลดแรงกว่าที่เปิดอยู่นั้นก็คงจะมีให้เลือกช็อปกันทั้งแบบ Online และ Offline ฉะนั้นแล้วควรชะลอดูกันให้ดี อาจจะได้ของดีราคาถูกก็เป็นได้
อย่างไรก็ตาม iPhone 8 รุ่นใหม่จะออกมาเป็นอย่างไร ก็อาจจะคาดเดาได้ไม่ยาก ถ้าคิดว่าชอบก็รอดู แต่ถ้าคิดว่าไม่ชอบ iPhone 7 ก็ยังคงได้กลิ่นอายความเป็น iPhone ได้ดีไม่น้อยเชียวล่ะ