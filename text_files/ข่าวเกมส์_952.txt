เหตุเกิดที่จีน! สามีไม่ตีตรา แต่ตีเมียดับ เพราะเมียติดเกมส์
เหตุเกิดที่จีน! สามีไม่ตีตรา แต่ตีเมียดับ เพราะเมียติดเกมส์
ปกติแล้วชีวิตคู่ของคนเรานั้นมักมีเหตุการณ์ไม่คาดคิด มาก่อให้เกิดความแตกแยกกันบ่อยอยู่ไม่น้อย และสาเหตุหนึ่งที่ทำให้คู่รักเลิกรากันไปไม่น้อยในปัจจุบันก็คือ เรื่องของการเล่นเกม โดยเฉพาะหากคนหนึ่งติดเกมส์อย่างหนัก แต่อีกคนหนึ่งไม่ชอบเล่นเกมส์เลย มันก็ยากที่จะทำความเข้าใจกัน และน้อยคนนักที่จะแบ่งปันเวลาเล่นเกมส์ไปให้กับคู่รักได้อย่างเหมาะสม ซึ่งตัวอย่างคู่รักที่ต้องเลิกรากันเพราะเกมส์ก็มีอยู่ไม่น้อย แต่คดีล่าสุดที่จีนนั้น ถึงขั้นแตกหักจนกลายเป็นคดีฆาตกรรมเลยทีเดียว
เหตุเกิดที่จีน! สามีไม่ตีตรา แต่ตีเมียดับ เพราะเมียติดเกมส์
คดีนี้ไม่ได้เกิดขึ้นเพราะเมียหลวงเมียน้อยแย่งสามีกันแบบละครดังหลังข่าวของเมืองไทย แต่เกิดขึ้นเพราะเมียเล่นเกมออนไลน์มากเกินไปจนสามีทนไม่ไหว เหตุเกิดที่เมือง ของมณฑลมณฑลหูเป่ย์ นาง Zha (นามสมมติ) ภรรยาวัย 29 ปี อาศัยอยู่กับ นาย Zhu (นามสมมติ) โดยที่นาง Zha มีน้องชายเข้ามาอาศัยอยู่ด้วยหนึ่งคน นาง Zha เป็นคนที่ติดเกมออนไลน์มาก เล่นจนดึกทุกวัน จนกระทั่งเมื่อคืนวันที่ 31 มีนาคม 2014 ที่ผ่านมา นาย Zhu ผู้สามีทนไม่ไหว เพราะรำคาญเสียงเกมที่ภรรยาเล่น เนื่องจากห้องที่อยู่ด้วยกันก็เป็นแค่อพาร์ทเม้นต์เล็กๆ จึงเกิดการทะเลาะกันอย่างรุนแรง และเหตุการณ์จบลงที่ นาย Zhu คว้ามีดแทงที่คอของนาง Zha
น้องชายของนาง Zha ได้ยินเสียงทะเลาะกันจึงลุกขึ้นมาดู และพบว่าพี่สาวถูกสามีแทงแล้ว ซึ่งนาย Zhu ได้ตามไปแทงน้องชายด้วยเพื่อหวังจะฆ่าปิดปาก แต่น้องชายถูกแทงจุดไม่สำคัญ จึงมีแรงวิ่งหนีออกไปแจ้งความกับตำรวจได้ จากนั้นตำรวจก็ได้เข้าจับกุม นาย Zhu ซึ่งไม่ได้หนีไปไหนในอพาร์ทเม้นต์ และแพทย์ได้เข้ามาช่วยเหลือนาง Zha ที่ถูกแทง แต่ช่วยไม่ทันเพราะเสียชีวิตไปตั้งแต่ก่อนที่หน่วยแพทย์จะมาช่วยแล้ว
คดีนี้ก็เหมือนเป็นตัวอย่างให้คู่รักที่อยู่ด้วยกัน ให้พยายามพูดคุยทำความเข้าใจกันให้ดีๆ โดยเฉพาะคู่ที่มีแฟนเป้นคนชอบเล่นเกม อย่าใช้เวลากับการเล่นเกมมากเกินไปจนทำให้ชีวิตคู่แตกหัก รวมถึงหากอาศัยอยู่ด้วยกันก็ไม่ควรเล่นเกมเสียงดังหรือดึกเกินไป เพราะจะรบกวนอีกคน ส่วนคนที่ไม่เล่นเกมหากเห็นว่าแฟนติดเกมมากไปก็ควรทำความเข้าใจและพูดกันดี ไม่ควรใช้อารมณ์ถึงขั้นลงมือกันแบบคดีนี้นะ
เพราะเหตุนี้หากใครมีแฟนเล่นเกม หรือเกมเมอร์คนไหนมีแฟนไม่เล่นเกม ก็ควรดูคู่มือ 9 คัมภีร์เล่นเกมกับแฟนให้มีความสุข คลิกเลย!
หมายเหตุ! ภาพประกอบไม่เกี่ยวข้องกับคดีนี้