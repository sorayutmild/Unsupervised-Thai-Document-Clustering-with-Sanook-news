เช็คสิทธิเยียวยาประกันสังคม www.sso.go.th ม.33-ม.39-ม.40 ขึ้นข้อความแบบไหนถึงจะได้รับเงินเยียวยา 2,500-10,000 บาท
กลายเป็นอีกหนึ่งประเด็นที่ผู้ประกันตนประกันสังคมมาตรา 33 มาตรา 39 และมาตรา 40 เข้าไปตรวจสอบสิทธิที่เว็บไซต์ www.sso.go.th แล้วบอกว่าตนเองได้รับสิทธิ แต่ก็รอแล้วรอเล่าเงินก็ไม่เข้าบัญชีที่ผูกกับพร้อมเพย์เลขบัตรประชาชนเลย สรุปแล้วจะได้รับเงินเยียวยาประกันสังคมเมื่อไหร่ Sanook Money จะมาช่วยไขข้อสงสัยในเรื่องนี้
หากตรวจสอบสิทธิเยียวยาประกันสังคม ระบบแจ้งว่า "ได้รับสิทธิ ขอให้ท่านดำเนินการเปิดใช้พร้อมเพย์โดยผูกบัญชีธนาคารกับเลขประจำตัวประชาชนให้เรียบร้อย สปส. จะโอนเงินเข้าบัญชีพร้อมเพย์ที่ผูกกับเลขประจำตัวประชาชนเท่านั้น"

แปลว่า : ได้รับสิทธิ แต่ต้องเช็คว่าผูกบัญชีพร้อมเพย์กับเลขบัตรประชาชน 13 หลักถูกต้องหรือไม่ เพราะเลขบัตรประชาชนสามารถผูกพร้อมเพย์ได้อันเดียว หรือตรวจสอบว่ามีการเดินบัญชีรับเงินหรือไม่ หากไม่มีการเดินบัญชีให้ไปติดต่อที่ธนาคาร

วิธีผูกพร้อมเพย์บัตรประชาชน ทุกธนาคาร รอรับเงินเยียวยาประกันสังคม "ม.33-ม.39-ม.40"

ระบบแจ้งว่า "ได้รับสิทธิอยู่ระหว่างกำหนดวันที่โอนเงิน หรืออยู่ระหว่างพิจารณาเนื่องจากนายจ้างขึ้นทะเบียนในพื้นที่ควบคุมสูงสุดและเข้มงวดแต่ไม่ได้จดทะเบียนสาขา"

แปลว่า : มีสิทธิได้รับการเยียวยา แต่นายจ้างไม่ได้แจ้งสาขาที่ลูกจ้างทำงานอยู่ในพื้นที่สีแดงเข้ม 29 จังหวัดกับสำนักงานประกันสังคม ฉะนั้นนายจ้างต้องเป็นคนดำเนินการในเรื่องนี้ด้วยตนเอง
ระบบแจ้งว่า "ไม่ได้รับสิทธิ"

แปลว่า : ไม่ได้รับสิทธิเนื่องจากไม่เข้าเงื่อนไขตามที่สำนักงานประกันสังคมกำหนด เช่น ไม่ได้เป็นผู้ประกันตนมาตรา 33 ที่ทำงานอยู่ในพื้นที่สีแดงเข้ม 29 จังหวัด ใน 9 ประเภทกิจการ หรือไม่ได้อยู่ในพื้นที่สีแดงเข้ม 29 จังหวัด หรือสมัครและจ่ายเงินนอกจังหวัดพื้นที่สีแดงเข้มเป็นต้น
ข่าวเยียวยาประกันสังคม เพิ่มเติม


วิธีทบทวนสิทธิ ผู้ประกันตน "ม.33-ม.39-ม.40" รับเงินเยียวยาประกันสังคม ฉบับเข้าใจง่าย


อัปเดตวิธีทบทวนสิทธิ ม.40 โหลดฟอร์มที่เว็บไซต์ www.sso.go.th เช็คเงื่อนไขได้ที่นี่




วิธีผูกพร้อมเพย์บัตรประชาชน ทุกธนาคาร เพื่อรับเงินเยียวยาประกันสังคม "ม.33-ม.39-ม.40"

