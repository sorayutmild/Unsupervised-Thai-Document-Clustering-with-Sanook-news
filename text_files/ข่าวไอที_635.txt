ซื้อ iPhone 5s, iPhone 5c ที่ไหนถูกที่สุด ดีที่สุด
ประกาศวันวางจำหน่ายในไทยเป็นที่เรียบร้อยแล้ว ก็คือวันศุกร์ที่ 25 ตุลาคม 2556 สำหรับ iPhone 5S และ iPhone 5C ซึ่งแน่นอนว่าในส่วนของแหล่งร้านการจำหน่ายก็คงไม่แตกต่างไปจากเดิมอะไร ซึ่งก็จะประกอบไปด้วย Apple Store Online, iStudio และผู้ให้บริการอย่าง AIS, DTAC, TrueMove H รวมไปถึงในส่วนเครื่องนอกที่ขายกันตามร้าน ที่ก็เชื่อได้เลยว่าหลายๆ คนอาจจะยังไม่ทราบว่าซื้อไหนจะดีที่สุดหรือถูกที่สุด

สำหรับในบทความนี้เราก็จะมาดูข้อมูลกันครับ เรียกได้ว่าใครที่เล็งจะซื้อ iPhone 5s หรือ iPhone 5c อยู่แล้วต้องห้ามพลาดกันเลย

ซื้อ iPhone 5s, iPhone 5c ที่ Apple Store Online ได้ราคาถูกที่สุด
กรณีที่เราต้องการซื้อเฉพาะเครื่องเปล่าไม่ติดสัญญา ก็ขอแนะนำให้ซื้อกับ Apple Store Online จะดีที่สุดครับ เพราะราคาที่จำหน่ายนั้นถือได้ว่ามีราคาถูกที่สุดในบรรดาตัวเลือกทั้งหมด นั่นก็เป็นเพราะว่าทาง Apple เป็นคนขายด้วยตัวเอง ในนามบริษัท Apple South Asia (Thailand) เป็นผู้นำเข้า iPhone รหัส TH ทั้งหมด แต่เพียงผู้เดียวเท่านั้น (ไม่มีแหล่งอื่น) โดยไม่ผ่านตัวแทนจำหน่าย
จากปีที่แล้วราคา iPhone 5 ความจุ 16GB ของ Apple Store Online ขายอยู่ที่ 22,900 บาท ที่ถือว่าถูกกว่า iStudio และผู้ให้บริการอย่าง AIS, DTAC, TrueMove H ที่ขายราคา 24,550 บาท ฉะนั้นถือได้ว่า Apple Store Online ขายได้ถูกกว่า 1,650 บาท แล้วในปีนี้ก็คาดการว่าราคา iPhone 5s และ iPhone 5c คงถูกกว่าเช่นเดิม
ซึ่งตัว Apple Store Online ในส่วนของประเทศไทยจะไม่มีหน้าร้านแต่อย่างใด โดยถ้าใครจะซื้อต้องซื้อผ่านทางสั่งออนไลน์เท่านั้น สำหรับระยะเวลากว่าของจะมาส่งถึงมือเราก็ขึ้นอยู่ที่คลังสินค้าของทาง Apple Store Online เองว่ามีเพียงพอหรือเปล่า แต่โดยปกติแล้วจะอยู่ที่ประมาณ 1-2 สัปดาห์เป็นอย่างต่ำครับ
ข้อดีของการซื้อที่ Apple Store Online

ได้ราคาถูกกว่าซื้อแหล่งอื่น
ซื้อออนไลน์จ่ายผ่านบัตร ไม่ต้องไปจองหรือเข้าคิวต่อแถวในเสียเวลา
ของที่ส่งส่งถึงบ้านไม่เสียเวลาไปเอาของเอง
กรณีเคลมจะขึ้นตรงกับ Apple ซึ่งให้่ส่วนของบริการที่ดีกว่า

ข้อเสียของการซื้อที่ Apple Store Online

อาจจะรอนานกว่าไปซื้อตามหน้าร้านเพราะเป็นการสั่งออนไลน์


ซื้อ iPhone 5s, iPhone 5c ที่ AIS, DTAC, TrueMove H และ iStudio ได้โปรโมชั่นดีสุด
ในส่วนของ ผู้ให้บริการอย่าง AIS, DTAC, TrueMove H จะเป็นการซื้อ iPhone 5s และ iPhone 5c จากบริษัท Apple South Asia (Thailand) อีกทีหนึ่ง แน่นอนว่าราคานั้นก็ต้องแพงกว่า แต่ทางผู้ให้บริการรายต่างๆ ก็จะมีโปรโมชั่นแพ็คเกจการโทรการใช้อินเตอร์เน็ตต่างๆ ที่น่าสนใจ อย่างส่วนลด หรือมีบริการเสริมเพิ่มเติม โดยส่วนมากแล้วจะเป็นบริการแบบรายเดือน ที่ติดสัญญา 1 หรือ 2 ปี นอกจากนี้ยังมีในส่วนของโปรโมชั่นผ่อน 0% ตามเงือนไขบัตรต่างๆ อีกด้วย เรียกได้ว่าทำให้หลายๆ คนตัดสินใจซื้อผ่านทาง AIS, DTAC, TrueMove H
สำหรับ iStudio นั้นก็จะเป็นการซื้อจาก AIS, DTAC, TrueMove H มาขายต่อในร้านอีกที เพราะ iStudio ไม่ใช่ผู้ให้บริการเครือข่ายหรือ Oparetor จึงไม่ได้รับโควต้าในการรับ iPhone 5s และ iPhone 5c จาก Apple มาจำหน่ายโดยตรง อีกทั้งร้าน iStudio ยังเป็นเพียงตัวแทนจำหน่าย ที่ได้รับการแต่งตั้งจาก Apple เท่านั้น ไม่ได้เป็นร้านของ Apple จริงๆ แต่อย่างใด
ข้อดีของการซื้อ AIS, DTAC, TrueMove H และ iStudio

ได้ส่วนลดหรือโปรโมชั่นต่างๆ อย่างค่าบริการรายเดือน และผ่อน 0%
สามารถรับของได้ที่หน้าร้านทันที
กรณีเคลม สามารถเข้าไปที่ศูนย์บริการของแต่ละเครือข่ายได้เลย

ข้อเสียของการซื้อที่ AIS, DTAC, TrueMove H และ iStudio

ซื้อได้แพงกว่าการซื้อที่ Apple Store Online
บริการเคลมของทาง AIS, DTAC, TrueMove H และ iStudio ยังเป็นรอง
กรณีถ้าไม่มีของ ก็จำเป็นต้องการสั่งจองไว้ก่อน


นอกเหนือจากการซื้อ iPhone 5s และ iPhone 5c ผ่านทาง Apple Store Online และ AIS, DTAC, TrueMove H, iStudio ก็จะยังมีอีกหนึ่งทางเลือก นั่นก็คือการซื้อผ่านทาง ร้านตู้ที่ขายเครื่องหิ้ว ซึ่งตรงจุดๆ นี้ต้องบอกก่อนเลยว่า ไม่ค่อยแนะนำเท่าไหร่ครับ เพราะข้อเสียแรกเลยก็คือ ไม่มีประกันศูนย์ในไทย ซึ่งก็เป็นเพราะร้านเป็นคนหิ้วซื้อ iPhone 5s, iPhne 5c ด้วยตนเองจากต่างประเทศ ถ้าจะมีประกันก็จะเป็นเพียงประกันร้านเท่านั้น ในส่วนของราคาก็ไม่ได้ถูกกว่ามากมายอะไร ส่วนมากจะเท่ากันหรือแพงกว่าด้วยซ้ำ โดยข้อดีของการซื้อ iPhone 5s หรือ iPhone 5c ก็คือ ได้ของเลยไม่ต้องรอ เท่านั้นเองครับ
สรุปสั้นๆ นะครับ ถ้าใครต้องการซื้อ iPhone 5s หรือ iPhone 5c ในราคาที่ถูกที่สุด (จ่ายด้วยบัตรเครดิต หรือ Internet Banking) ให้จัดไปที่ Apple Store Online แต่ถ้าใครต้องการซื้อเอาโปรโมชั่นรายเดือนเงื่อนไขดี มีผ่อน 0% ก็จัดของทาง AIS, DTAC, TrueMove H และ iStudio กันนะครับ ส่วนกรณีถ้าใครจะซื้อร้านตู้ หรือเครื่องหิ้ว อันนี้ไม่แนะนำครับ แม้จะได้มาถือโก้เก๋ก่อนก็ตามที
สนับสนุนเนื้อหา:  http://notebookspec.com/ซื้อ-iphone-5s-iphone-5c-ที่ไหนถูกที่สุด-ดีที่สุด/198512
ข่าวสารที่เกี่ยวข้องกับ iPhone 5s, iPhone 5c อื่นๆ
อัพเดทราคาอย่างไม่เป็ทางการของเครื่องศูนย์ และกำหนดการวางจำหน่าย iPhone 5s,  iPhone 5c