เมื่อช่วง 15.00 น. ของวันนี้ (28 มิ.ย. 2560) เพจ Madam Pang - มาดามแป้ง - นวลพรรณ ล่ำซำ ได้โพสต์ถึงความรู้สึกของ "มาดามแป้ง-นวลพรรณ ล่ำซำ" ผู้จัดการทีมฟุตบอลหญิงทีมชาติไทย และประธานสโมสรการท่าเรือ เอฟซีที่มีต่อกระแสข่าวจากบางกลุ่มว่า การที่ตนแต่งตั้งโค้ชขวัญใจมหาชนอย่าง "ซิโก้-เกียรติศักดิ์ เสนาเมือง" อดีตกุนซือทีมชาติไทย มาคุมทัพ การท่าเรือ เอฟซี นั้น เป็นเพราะต้องการสร้างฐานคะแนน เพื่อก้าวสู่การลงสมัครตำแหน่งผู้ว่ากทม. ในอนาคตซึ่ง มาดามแป้ง ได้โพสต์ว่าเสียใจและแอบร้องไห้หนักมากกับข้อครหาที่เกิดขึ้น พร้อมยืนยันว่าตนทำงานด้านกีฬาด้วยใจรักและอยากมีส่วนร่วมในการพัฒนาวงการกีฬาไทยให้ก้าวหน้าทัดเทียมนานาอารยประเทศอย่างแท้จริง ไม่มีเจตนาซ่อนเร้นแอบแฝงใดๆทั้งสิ้น
------------------------------------------
"เปิดใจมาดามแป้ง"แอบร้องไห้หนักมาก. หลายคนตั้งคำถามว่า แป้งจะลงสมัครผู้ว่ากทม.จริงหรือ? คงถึงเวลาที่แป้งต้องเปิดใจ ไม่เช่นนั้นหลายคนคงเข้าใจเจตนารมณ์ของแป้งในการทำทีมฟุตบอลเบี่ยงเบนไปจากความเป็นจริงในใจตั้งแต่แรก แป้งอยู่ในวงการกีฬามากว่า 10 ปี ด้วยใจรักและอยากมีส่วนร่วมในการพัฒนาวงการกีฬาไทยให้ก้าวหน้าทัดเทียมนานาอารยประเทศไม่ว่าจะเป็นกีฬาคนพิการหรือกีฬาฟุตบอลหญิงซึ่งถือเป็นช่วงเวลาที่แป้งภาคภูมิใจมากและถือว่าได้รับเกียรติอย่างสูง ที่ได้เริ่มต้นวางพื้นฐานให้กับทีมฟุตบอลหญิงทีมชาติไทยจนพัฒนาขึ้นตามลำดับ จนถึงวันที่ทีมฟุตบอลหญิงทีมชาติไทยได้ประกาศศักดิ์ศรีของคนไทยให้เป็นที่เลื่องลือในเวทีฟุตบอลโลกวันนี้นอกจากทีมฟุตบอลหญิงทีมชาติไทย #ทีมลูกรัก แป้งหันมาบริหารทีมฟุตบอลชายด้วย นั่นคือสโมสรการท่าเรือ เอฟ.ซี. ก็ด้วยความชื่นชอบและหลงใหลในกีฬาฟุตบอล หวังจะเป็นส่วนหนึ่งของการร่วมพัฒนาวงการกีฬาฟุตบอลไทย ให้คนไทยได้สนุกไปกับการแข่งขันในแต่ละเกมส์ตลอดหลายปีที่ผ่านมา แป้งทุ่มเททำงานอย่างหนัก เพื่อพัฒนาศักยภาพของนักกีฬาทุกด้าน เพื่อให้ทีมแข็งแกร่ง สร้างผลงาน ทำให้แฟนบอลมีความสุขกับการเชียร์ทีมที่ตนรักอนึ่ง การเชิญคุณซิโก้ เข้ามาร่วมงานถือเป็นโอกาสดีมากที่ได้คนมีฝีมือระดับชาติมาช่วยพัฒนาสมรรถนะของทีม เพราะเล็งเห็นว่าโค้ชซิโก้ เป็นผู้มีประสบการณ์ระดับประเทศ เคยนำทีมฟุตบอลชายสร้างชื่อเสียงให้ประเทศหลายครั้ง แม้ปัจจุบันจะไม่ได้ทำหน้าที่โค้ชทีมชาติแล้ว แต่ประสบการณ์และความสามารถก็ไม่ได้จางหายไปเลยประกอบกับความตั้งใจของซิโก้ที่ตรงกับแป้ง เรื่องการทำงานที่ต้องการพัฒนาวางรากฐานอันเข้มแข็งให้กับวงการฟุตบอลไทย จึงเป็นเหตุผลหลักของการร่วมงานกันในครั้งนี้ ในขณะเดียวกัน บางคนพยายามโยงประเด็นโค้ชซิโก้เข้ากับการสร้างฐานเพื่อก้าวสู่ตำแหน่งผู้ว่ากทม.#ไม่ใช่เลยค่ะ แป้งขอบอกอย่างชัดเจนว่านั่นไม่ใช่เป้าหมายในการทำทีมฟุตบอลของแป้ง และอยากให้ทุกคนเข้าใจตรงกันว่าที่ผ่านมาแป้งไม่เคยคิดที่จะลงสมัครตำแหน่งผู้ว่ากทม.แต่อย่างใด #มีแต่คนคิดเอง เขียนเองตลอดเวลา (แอบเศร้า)แป้งอยากให้แฟนบอลทั่วประเทศ โดยเฉพาะอย่างยิ่งแฟนบอลท่าเรือรับทราบและเข้าใจจุดยืนของแป้งว่าการทำทีมฟุตบอลยังคงเป็นความรักอันมั่นคง ไม่เกี่ยวโยงกับตำแหน่งผู้ว่ากทม.แน่นอน คนที่รู้จักแป้งจะทราบดีว่า ทุกการกระทำแป้งเปิดเผยและจริงใจ มุ่งมั่นจะทำให้สำเร็จอย่างดีที่สุด ด้วยสุจริตใจเสมอ เข้าใจตรงกันนะคะ กราบ!#มาดามแป้ง
------------------------------------------
 