 

 
หัวใจของคุณสามารถสื่อสารเรื่องความรักได้มากน้อยแค่ไหน ถ้าอยากรู้ลองมาหาคำทำนายกันเลยค่ะ
มกราคม (หัวใจของเธอคือแผ่นศิลาของแท้)
หัวใจของเธอหนักแน่นเป็นแผ่นศิลาที่ยืนหยัดอย่างมั่นคง ไม่หวั่นไหวทั้งลม ฝนและแดดแผดเผา เธอมีลูกอึดต่อความรักจนน่ายกย่อง พร้อมจะรอคอยใครบางคนของเธอ ด้วยความอดทนอย่างสูง แม้ว่าเค้าอาจจะไปกิ๊กคนอื่น โดยเธอเป็นคนแอบรักเขาข้างเดียว เธอก็จะแอบรักต่อไปและเป็นเวลาที่นานมาก ๆ จนถูกคนอื่นมองว่าเธอบ้ารักคนเดียว อุปสรรคทั้งหลายจึงดูเป็นเรื่องขี้แมลงวัน สำหรับหัวใจแกร่งรักอย่างเธอ
กุมภาพันธ์ (หัวใจของเธอติดสปริงดึ๋งดั๋ง)
หัวใจเธอเหมือนติดสปริงชั้นดี มันพร้อมจะเด้งดึ๋งไปคนนู้นที คนนี้ที เธอจึงมักถูกเพื่อน ๆ แอบเมาท์อยู่เป็นประจำ ในเรื่องของคนที่เข้ามากิ๊กกับเธอ (แต่ทำไงได้ ก็คนมันเสน่ห์แรงอ่ะ) เธอเป็นคนทำอะไรรวดเร็ว รวมถึงเรื่องความรักด้วย ทั้งตกหลุมรักอย่างว่องไว และถอนตัวอย่างว่องไว แน่นอนว่าเธอจะไม่ทนอยู่กับคนรักที่งี่เง่าเจ้าปัญหา และไม่ยอมทนอยู่กับความรักที่เต็มไปด้วยปัญหาปวดหมองแน่นอน
มีนาคม (เธอชอบให้คนรักเป็นลูกแมวเหมียว)
เธอเป็นผู้เชี่ยวชาญในด้านการเลือกคนรัก มองแวบเดียวเธอก็รู้ว่า เค้าจะเป็นคนรักของเธอได้ดีแค่ไหน แต่ข้อเสียของเธอก็คือ เมื่อเธอกิ๊กกับใคร เธอจะพยายามทำให้เค้าเป็นลูกแมวเหมียว ที่เชื่องกับเธอ พูดอะไรก็ต้องเห็นดีตามเธอไปซะหมด การที่เธอทนต่ออุปสรรคแห่งความรักได้มากแค่ไหนนั้น จึงขึ้นอยู่กับเขาด้วยว่า เขาเป็นเด็กดีของเธอแค่ไหนกันด้วย
เมษายน (สับสนและอ่อนไหวตลอดกาล)
เธอได้ชื่อว่าเป็นผู้อ่อนไหวและสับสนในความรัก โดยเฉพาะถ้าคนรักของเธอ ไม่ให้ความสนใจกับเธอเท่าที่เธอต้องการหรือเรียกร้อง เธอจะแสนน้อยอกน้อยใจ โดยเก็บมันไว้อยู่ในอก เธอจึงมักพบกับความว้าเหว่และความเหงาในความรักอยู่เสมอ การที่เธอจะทนต่อความรักที่มีปัญหาได้มากน้อยแค่ไหนนั้น จึงขึ้นอยู่กับอารมณ์ของเธอในขณะนั้น เพราะเธอเอาแน่เอานอนอะไรไม่ได้อยู่แล้วไม่ใช่หรือ
พฤษภาคม (รักนี้มีแต่ให้)
เธอรักใครแล้วก็พร้อมที่จะยอมให้จนหมดเนื้อหมดตัวเพื่อคนที่เธอรัก และเมื่อคน ๆ นั้นของเธอ แสดงออกให้เธอเห็นว่าเขารักเธอมากแค่ไหน เธอก็จะยิ่งซาบซึ้งและเกิดอาการหลงใหลในตัวเขาอย่างที่สุด เธอยังแยกไม่ออกระหว่างความรักกับความสงสาร ความรักกับความหลง และความรักด้วยอารมณ์กับความรักด้วยเหตุผล ความรักของเธอจึงเจอะเจอปัญหาอยู่บ่อยครั้ง
มิถุนายน (โปรดระวังรักแล้วเพี้ยน)
ความรักที่เธอโคจรไปจอดป้าย stop นั้น มักจะเป็นความรักที่สวยสดงดงาม เต็มไปด้วยสีสันสนุกสนานสุด ๆ เธอจึงมองความรักเพียงแง่เดียว และเธอก็มักจะเกิดอาการเพี้ยนเพราะความรักได้ทุกเวลา ดังนั้นหากความรักของเธอเกิดความวุ่นวายขึ้น ยากที่เธอจะควบคุมและจัดการกับมันให้สงบลงได้ เพราะเธอจะเป็นคนที่สติแตกเป็นคนแรกน่ะสิ
กรกฎาคม (ดวงทุกด้านผูกติดไว้กับดวงความรัก)
เธอเป็นผู้เชี่ยวชาญในเรื่องรักอีกคน เพื่อน ๆ สามารถแบกน้ำตาใส่โอ่งมาปรึกษาปัญหาหัวใจกับเธอ และยิ้มร่าพบทางสว่างกลับไปแทบทุกราย และสำหรับตัวเธอก็สามารถเลือกคู่กิ๊กได้เหมาะสมกับเธอดี และที่พิเศษแตกต่างจากคนอื่น ๆ ดวงเกือบทุกดวงของเธอถูกผูกติดไว้กับดวงความรัก ถ้าความรักวูบเมื่อไร ดวงอื่น ๆ ก็จะต่ำลงด้วย
สิงหาคม (ผู้ผ่านความรักมิใช่น้อย)
เธอไม่ต้องกลัวเลย ว่าชีวิตนี้จะโชคร้ายได้อยู่เป็นโสด เพราะดวงของเธอชี้ชัดว่ายังไงซะเธอจะต้องเดินทางผ่านความรักไม่น้อยกว่า 3 ครั้ง แล้วจึงจะได้ร่อนการ์ดแต่งงาน เธอจึงจะมีประสบการณ์เรื่องความรักที่ไม่น้อยหน้าใครเลย ระดับความอดทนเพื่อเอาชนะอุปสรรคด้านความรักของเธอก็มีอยู่มากทีเดียวแหละ
กันยายน (รักด้วยอารมณ์มากกว่าเหตุผล)
คนที่เธอจะเลือกเป็นคู่กิ๊กของเธอนั้น เธอจะเลือกด้วยความรู้สึกว่าโดนหรือไม่โดนเท่านั้น เหตุผลอื่น ๆ ถูกลืมไปได้เลย เพศตรงข้ามที่ชวนให้เธออยากเป็นกิ๊กด้วย มักจะเป็นคนอารมณ์ละเอียดอ่อนบอบบางและอ่อนโยน และในทางตรงกันข้าม เธอจะไม่สามารถอดทนกับคนที่ชอบวางมาด บ้าอำนาจกับเธอ อ้อ..โอกาสที่เธอจะแต่งงานเร็วมีสูงด้วยนะ
ตุลาคม (รักคือสิทธิเสมอกัน)
ความรักสำหรับเธอ คือสิทธิที่เท่าเทียมกันทั้งหญิงและชาย อย่าหวังจะให้เธอต้องคอยเดินตามก้นเขาฝ่ายเดียว หรือจะต้องน้อมรับแต่คำสั่งของเธอ ความรักที่เป็นอุปสรรคสำหรับเธอมากที่สุด คือความรักที่ขาดความเท่าเทียมและเสรีภาพ เธอจะไม่มีวันยอมถูกกดหัวได้ตลอดไป
พฤศจิกายน (ต้องการคนรักที่เป็นที่พึ่งทางใจ)
เธอเป็นโรคโหยหาความรัก อยากมีกิ๊กมากกว่าที่เพื่อน ๆ อยากจะมี กิ๊กของเธอนั้นคือคนที่มี ค่าต่อจิตใจเธอ ให้ความอบอุ่นเป็นที่พึ่งทางจิตใจได้เสมอ แต่อารมณ์ของเธอยังไม่ค่อยมั่นคงนัก ปัญหาหลักที่เกิดขึ้น เธอเองมักจะเป็นคนจุดไฟขึ้นมาซะเอง และไม่ค่อยสนใจที่จะดับมันซะด้วย เพราะเธอเข้าข่ายประเภทชอบเรียกร้องความสนใจซะด้วยอ่ะดิ
ธันวาคม (ผู้มีเสน่ห์อันร้ายกาจ)
เสน่ห์ของเธอมีอานุภาพรุนแรง ทั้งต่อเพศตรงข้ามและเพศเดียวกัน (โอ้...น่าสนใจ ๆ ) ที่พากันกิ๊กในนิสัยใจคอของเธอ รู้แล้วยืดอกได้เลยว่า ความเป็นตัวของตัวเองอย่างที่เธอเป็นอยู่ คือน้ำหอมที่ใคร ๆ ก็ยอมให้ใจ ถ้าได้คลุกคลีอยู่ใกล้ ๆ เธอ ข้อแนะนำสำหรับเธอคือ อย่ากิ๊กกับใครด้วยแรงเชียร์ของคนอื่น เธอจะต้องหาเองและเลือกเอง แล้วปัญหารักใด ๆ เธอก็จะฝ่าไปได้แน่นอน
ขอบคุณข้อมูลจาก FW Mailขอบคุณภาพประกอบจาก Photos.com