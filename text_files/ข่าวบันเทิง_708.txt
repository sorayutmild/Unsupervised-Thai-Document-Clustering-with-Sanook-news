นางร้ายสุดแซ่บ โม อมีนา ที่วันนี้จะมาเปิดใจครั้งแรก หลังทำโปรเจกต์สุดเซ็กซี่ ฉลองอายุครบ 35 ปี กับภาพสุดเซ็กซี่ เปลือยท่อนบน ปิดท่อนล่าง พร้อมทั้งโพสต์ภาพลงในอินสตาแกรมส่วนตัว งานนี้ทำเอาชาวเน็ตแห่คอมเมนต์ถึงความไม่เหมาะสม ถึงขั้นโดนรีพอร์ตจนรูปปลิวไปเลย อีกทั้งยังเผยเบื้องหลังการถ่ายภาพที่ควักเงินลงทุนด้วยตัวเองเกือบครึ่งล้าน และยังเปิดใจครั้งแรกกับการเปลี่ยนใจมาคบสาวหล่อ เพราะอดีตเคยโดนเกย์หลอกคบ! ผ่านทางรายการ คุยแซ่บshow ทางช่อง วัน31 ที่มี พีเค ปิยะวัฒน์ และบูม สุภาพร เป็นพิธีกรดำเนินรายการ

การตัดสินใจถ่ายภาพในครั้งนี้มันเกิดขึ้นมาได้ยังไง?"จริงๆ โมทำโปรเจกต์นี้ออกมา โมพับเก็บไว้หลายรอบมาก เพราะว่าเราไม่มีความมั่นใจในตัวเองมากกว่า หนูไม่เคยคิดว่าตัวเองต้องเป็นกระแสหรือว่าดัง แต่ว่ามันประจวบเหมาะกับหลายเรื่อง คือโมครบ 35 ปีเต็ม โมมีความเชื่อส่วนตัวว่าผู้หญิง 35-40 ปี มันคือช่วงระยะที่ผู้หญิงสวยที่สุด และกำลังจะโตเต็มที่ แล้วช่วง 40-50 ปี มันคือวัยกลางคนแล้ว ก็เลยแบบ 35 ปีหน้าเป็นปีเสือ โมเกิดปีขาล เกิดปลายปี 3 ธันวาคม แล้วการทำงานของเรามาทั้งหมด 19 ปีในวงการบันเทิง ตั้งแต่ปี 2545 จนถึงปี 2564 ก็เลยทำ #amenabirthdayproject ขึ้นมา ซึ่งออนแอในช่องทางของตัวเอง โม อมีนา ยูทูบ แล้วก็ได้ปรึกษากับทางช่อง7 แล้ว โอเคผู้ใหญ่ว่าอย่างนี้นะ ทำได้ อะไรอย่างนี้"
"ซึ่งพอมันเป็นการถ่ายแบบโมก็ดึงอะไรที่มันหายๆ ไปเมื่อก่อนที่เราเคยทำ แล้วปัจจุบันนี้มันไม่มี เช่น นิตยสารที่ปิดตัวลงไปค่อนข้างเยอะ การทำงานของเราสมัยก่อน โมก็รวบรวมมาทั้งหมด 4 เซ็ต แต่ละเซ็ตคือเป็นเซ็ตของฉัตรชัย ให้นึกภาพของหนังสือพิมพ์สยามบันเทิง สยามดารา สมัยก่อน FHM, PLAYBOY ที่เป็นแสงเซ็กซี่ คมๆ ก็ออกมาเป็นแนวนี้ เซ็ตที่2 ของแม่ชาติ เมคอัพ เซ็ตนี้โมอยากให้ทุกคนนึกถึงงาน Red Carpet สมัยก่อน ที่นักแสดง ดารา ทุกคนรู้สึกว่างานนี้มันขลังมากเลย แล้วตื่นเต้นทุกครั้งที่ได้ไป งานพรหมแดงอันนี้ รางวัลอันนี้คือมันขลังมากสำหรับพวกเราที่เล่นละครจริงๆ เซ็ตที่3 ให้นึกถึง หนังสือ IMAGE หนังสือเปรียวสมัยก่อน ที่หายๆ ไป เป็นยุค 80-90 เซ็ตที่4 จริงๆ โมจะโปรโมทเป็นเซ็ตแรก แต่กลัวว่าเดี๋ยวเซ็ตอื่นอาจจะไม่มีคนดู เพราะมันไม่เท่าเซ็ตนี้ เซ็ตนี้โมอยากให้นึกถึงหนังสือ In Magazine สมัยก่อน ที่แบบเป็นแสงธรรมชาติ เรียลๆ แสดงถึงความเป็นตัวเอง เขาก็เลยย้อมสีผิวโมให้มันแทนๆ หน่อย ออกมาเป็นฝรั่งๆ เป็นการถ่ายoutdoor ที่เหลือถ่ายในสตูหมดเลย"
เซ็ตสุดท้ายที่ปล่อยมาทำไมมันถึงเซ็กซี่ขนาดนี้?"จริงๆ โมถ่ายแบบนี้มาตลอดนะ แต่ด้วยความที่อันนี้มันเป็นโปรเจกต์ตัวเอง ที่ตัวเองตั้งใจทำขึ้นมามากๆ แล้วอยากแสดงออกถึงความเป็นตัวเองมากที่สุด"
โม อมีนา
ตอนถ่ายถอดหมดไหม?"ไม่หมด เราทำงานมาไม่ว่าจะถ่ายชุดว่ายน้ำ บิกินี่ ทุกอย่างคือมันมีการเซฟของหน้าเซ็ตอยู่แล้ว ทีมงานก็เซฟ เราไม่ได้ให้คนเข้ามาดูขนาดนั้น เราเลือก ให้คนนี้ถ่ายภาพนิ่งคนเดียวพอ ให้ตากล้องอยู่ ให้อะไรอยู่ โมก็ใส่กางเกงในนะคะ โมใส่ทุกอย่าง โมไม่ได้แก้ อย่างหน้าอกโมก็ปิด มันคือการรีทัชช่วย แล้วทำให้ภาพและแสงออกมาดูดีทั้งหมดในเซ็ตนี้ คือเซ็ตนี้โมอยากให้มันออกมาแล้วดูอาร์ทหน่อย เป็นศิลปะนิดนึง"
ส่วนตัวเห็นภาพแล้วชอบไหม?"ชอบมาก จริงๆ ทุกเซ็ตมันเหนื่อยนะพี่ 4 เซ็ตโมใช้เวลา 1 เดือนเต็มกับการแบบกว่าจะเอาทีมงานแต่ละเซ็ตมารวมตัวกัน กว่าเราจะเลือกแต่ละคน กว่าเราจะติดต่อ ขอร้อง อ้อนวอนให้มาทำให้หน่อย เพราะว่าโมดึงคนเก่ากลับมาทำหมดเลย ทุกคนที่มาทำให้คือมีสตอรี่ของโมหมด เราเลือกเฉพาะเจาะจงมาจริงๆ มันยาก มันเหนื่อย แต่สิ่งที่ได้กลับมามันเกินกว่าสิ่งที่เราคิดไว้ค่อนข้างเยอะ"
เห็นว่าโปรเจกต์นี้พี่โมลงทุนเองทุกอย่างเลย?"ใช่ ไม่มีสปอนเซอร์ ไม่มีการ บาร์เธอร์หรืออะไรใดๆ ทั้งสิ้น โมจ่ายของโมเองหมดเลย"
กว่าครึ่งล้าน?"ประมาณ 4 แสน เกือบๆ ครึ่งล้าน มันก็เยอะมาก แต่มันคือโปรเจกต์แรกในชีวิตโมทั้งหมด 19 ปีที่โมทำงานมาไง มันก็คือเป็นของขวัญให้กับตัวเอง ดีกว่าไปซื้อของอะไรไร้สาระ"
ในมุมมองของนักธุรกิจ ลงทุนไป 4 แสน คิดว่าจะได้อะไรกลับมา?"เซ็ตนี้ที่ทำโมไม่ได้หวังว่าจะได้อะไรกลับมา แม้กระทั่งชื่อเสียง กระแส หรืออะไรต่างๆ สาบานเลยว่าไม่ได้คิด แต่ว่ามันคือการรวบรวมความสุขของตัวเอง เพื่อเป็นความทรงจำของตัวเองในอนาคตมากกว่า คนกลุ่มนี้คือความสุขของเรา เราอยากได้ความทรงจำดีๆ ในชีวิตของเราหนึ่งครั้ง 35 มันมีครั้งเดียวในชีวิต มันวนกลับมา 2-3 รอบไม่ได้ เรามีแต่จะแก่ไปเรื่อยๆ รูปร่างเรา หน้าตาเราก็ไม่รู้ว่าจะเหี่ยวตอนไหน ก็ตอนนี้แหละ จังหวะดีที่สุด"
แต่ก็มีกระแสดราม่า มีคนเข้ามาคอมเมนต์เยอะมาก เช่นอะไรบ้าง?"โมว่าทั้งหมดทั้งมวลส่วนใหญ่ก็ให้กำลังใจและชมเรา แต่ก็มี 2 แง่ คือ 1.ว่าเราเลย ทุเรศมาก ก็รู้แหละว่าผู้หญิงด่า เพราะทำใจไว้แล้ว คุยกับตัวเอง อมีนา ทำเซ็ตนี้ออกมามันจะมี 2 ด้านนะ บวกกับลบ ลบเนี่ยเราทำอะไรก็ไม่ถูกใจ เข้าใจ โอเค เราไม่ห้ามความคิดคุณ คุณทำเลย อยากมีแสงสว่างให้ตัวเอง อยากมีพิ้นที่ อะให้ไม่เป็นไร โมก็ไม่ได้อะไร แต่คนที่ซัพพอร์ตเรา เราก็ขอบคุณเขา"
"กับอีกคอมเมนต์นึงคือลามก อนาจารไปเลย รูปโมโดนลบไปประมาณ 3-4 โพสต์ ไอจีระบบลบออกไปเองเพราะคอมเมนต์อนาจาร มันเยอะมาก เราเลยต้องออกมาพูดว่ารู้สึกอะไรก็เก็บไว้ในใจ แล้วไปทำเป็นธุระส่วนตัวเนาะ ไม่ต้องมาคอมเมนต์เพื่อให้ 1.หนูก็รู้สึกไม่ดีว่ามันขนาดนั้นเลยเหรอ พอระบบลบรูปไปสิ่งที่ตั้งใจลง สิ่งที่โมลงโมพยายามให้เครดิตทีม โดยการที่โชว์ผลงานของเขาทุกรูป เพราะมันก็คือผลงานของพวกเขาเหมือนกัน แต่คอมเมนต์อย่างนี้ก็แย่"
คำว่าทุเรศโดนใจเราขนาดไหน?"โดนมาก อันนี้ขำๆ เพราะรู้อยู่แล้วว่ามันจะมีคนกลุ่มนี้ที่แบบต่อให้เราไปสวดมนต์ทำบุญก็ด่าเรา"
แล้วคำไหนที่เขาคอมเมนต์มาแล้วเรารู้สึกมันแรงมากสำหรับเรา?"มันหยาบมาก แล้วกลางไอจีมันน่าเกลียด โมเข้าไปว่าเลยว่าคุณแสดงความคิดเห็นแบบนี้ไม่ได้ มันอนาจารเกินไปก็เก็บไว้ในใจ นี่โมยังไม่รวมพวกไดเร็กต์ที่แบบ เยอะมาก แค่โมไม่แคปแล้วมาโพสต์ให้ทุกคนเห็นว่ามันมีคำพูดอะไรบ้าง"
DM นี่ยิ่งคำพูดที่เผยแพร่ไม่ได้เลย?"หนักเลย ต่อให้ไม่ได้ติดต่อว่ามาซื้อขายกับเรา แต่มันก็คือแบบ...แค่ทำใจแล้วไม่ต้องกดเข้าไปอ่าน"
โม อมีนา
มีรูปส่งมาใน DM ไหม?"เยอะมาก หนูเห็นหลายขนาดมาก เป็นวีดิโอยังมีเลย แบบพุ่ง เห็นเลยทุกอย่าง เราก็แค่ดูแล้วลบทิ้ง คือพอเขาส่งรูปภาพมาเราสามารถกดเข้าไปดูได้ พอรูปมันดำ เรากดเข้าไป อ่อ...เห็นแล้ว แล้วก็ลบ"
คอมเมนต์ที่ลงไอจีที่บอกว่ามันแรงมากรับไม่ได้ กับไอจีบริษัทเขาเลยลบรูปเรา อันไหนมันเจ็บกว่ากัน?"ไอจีลบรูปเรา มันเจ็บ 1.มันไม่ใช่เพราะฉัน มันเป็นเพราะคอมเมนต์ ตอนแรกใจเสียคิดว่าคนกดรีพอร์ต เห้อ...คนเกลียดเราขนาดนี้เลยเหรอ แบบรวมตัวกันกด จนระบบไอจีมันลบรูปเราออกไป เราก็กดยื่นคำร้องเหมือนให้พิจารณาโพสต์เรา เขาก็คืนรูปมาให้เรานะ แล้วเขาก็เขียนมาว่ามันเป็นคอมเมนต์อนาจารไม่เหมาะกับเยาวชน ก็รู้แล้ว...พวกมันนี่เอง"
พี่โมเป็นคนที่เซ็กซี่แต่อยู่ในกรอบ เพราะเวลาไปไหนคุณแม่จะตามไปด้วยตลอด?"เมื่อก่อนตอนเด็กๆ คุณแม่ตามจนถึงอายุ 29 ปี หนูเป็นหนึ่งคนที่ถ้าในชีวิตในมหาวิทยาลัยไม่เคยเที่ยวร้านหลังมอกับเพื่อนเลย เกิดมาอ่านหนังสือเอง คุณแม่ปลุกมาอ่านตี4 อยากติวใช่ไหม เดี๋ยวไปคุยกับอาจารย์ในมหาวิทยาลัยให้ติวส่วนตัว ไม่ต้องติวกับเพื่อน คนรู้ข้อสอบคืออาจารย์ไม่ใช่เพื่อน ไม่ใช่การเรียนข้างนอก แม่อย่างนี้เลย แต่พอ 30 ปีเขาก็ปล่อยเรา ให้เราขับรถไปทำงานเอง รับผิดชอบอะไรเอง เขาก็ยื่นบัตรเงินสดที่เขาเก็บมาให้เราตั้งแต่เราอายุ 15 ปี บอกว่าอะ...รับผิดชอบเองได้แล้วนะ"
ถ้าย้อนเวลากลับไปถ้าเลือกได้ อยากไปเที่ยวกับเพื่อนหลังมอไหม หรืออยู่กับแม่อย่างนี้?"ไม่ อยู่แบบนี้แหละ ทุกวันนี้พออายุ 35 ปี อยากจะกราบเขามากเลย เพราะว่าเขาดูแลเราจริงๆ จนเพื่อนในวัยเดียวกับเรามันแก่ไปหมดแล้ว แต่คุณแม่จะแบบ...อมีนา 25 ปี คอลลาเจนหยุด 23 ปี หนูกินคอลลาเจนไว้เลย ก่อน 30 ปี ต้องกิน Q10 เท่านี้ๆ เขาจะทำที่ขัดตัวให้โมทุก 2-3 วันตั้งแต่เด็ก แล้วก็ไม่เคยสนับสนุนเรื่องศัลยกรรมหรือการฉีดหน้า จนเรากลัวไปเอง กลัวเข็ม เพราะแม่บอกว่าโมติดการนวดหน้าด้วยมือมาก แม่บอกว่าเชื่อฉันสิของโบราณเริดสุด เราจะโดนปลูกฝังมาแบบนี้ หนูใช้วิธีการมาร์คหน้าตัวเองทุกวัน"
แม่ได้เห็นเซตภาพเหล่านี้ก่อนออกไอจีก่อนไหม?"เห็น สมมติวันนี้ถ่าย กลับไปบ้านได้ไฟล์ดิบรูป เซ็ตสุดท้าย พอแม่เห็นรูปก็บอกว่ามันออนแอร์ได้เหรอ ลงได้เหรอ คือโมส้วไปทางผู้ใหญ่ ต้นสังกัดเราว่าแบบ หนูลงรูปนี้ได้ใช่ไหม หนูส่งให้ดูทุกเซ็ต เพราะผู้ใหญ่ไม่ได้ว่า เขาก็เอเค แต่ก็มีบางรูปที่ผู้มหญ่ไม่ให้"
บางคนก็มองว่าอายุ 35 ปีแล้ว ถ่ายแบบนี้มันสร้างกระแสหรือเปล่า?"ไม่ เกิดมาไม่เคยเลยจริงๆ ถ้าโมสร้างกระแส โมถ่ายแบบนี้ทุกเดือนก็ได้ ชุดว่ายน้ำเดี๋ยวนี้ลงในไอจีตัวเองแล้วทำว่าชุดหลุดก็เป็นแล้ว ก็ไม่ทำ อันนี้มันเป็น 19 ปีที่โมทำงานมา แฃ้วโมอยากทำจุดนี้ เพื่อเป็นของขวัญต้วเอใจริงๆ"
โม อมีนา
ตอนนี้พี่โมงานเยอะมาก ยังมีคอนแท็กอยู่ ถ่ายละครอยู่?"โมถ่ายละครปีนึง 2-3 เรื่อง อีเว้นท์โมก็ไม่มีเวลาไปออกแล้ว โมอยู่แต่กองละคร เราคนละคร เราก็อยู่แต่ในกอง เราไม่ใช่อีเวนต์วันๆ ไปออกอีเว้นท์ถ่ายรูป ออกข่าวสร้างกระแสไปวันๆ"
โรคจิตตามถึงบ้าน?"เขาเรียกว่าสต็อกเกอร์ป่ะ เขาจะแฝงเข้ามาในรูปแบบแฟนคลับ ชื่นชอบเรา เขามาคนเดียว เขาส่งไดเร็กต์มาว่า อยู่หน้าบ้าน เอาผลไม้มาฝาก แล้วถ่ายรูปพ่อกับแม่ฉันมา"
เขารู้ได้ไงว่าบ้านพี่โมอยู่ไหน?"ก็ด่าเลยว่าแจ้งตำรวจได้นะ จะเอาไหม ยังไง บางทีโมทำร้านอาหาร โมเข้าร้าน โปรโมทร้านเราถ่ายสตอรี่ไอจีว่าเราอยู่นี่นะ ชวนคนมากิน นู่นนี่นั่น นางก็มานั่งกินจนกว่าเราจะกลับ พอเรากลับก็ลุกขึ้น เมื่อ 3 วันที่แล้วโมเพิ่งเจอเอง ก็มานั่ง โมก็ว่าๆ พูดลอยๆ ของโมไป ไหม้หมดแล้ว กระทะนู้นนี่ เสร็จปุ๊บเขาก็มาพูดถึงโปรเจกต์นี้กับโมว่า รูปสวยมากเลย โมก็ด่าไป นี่ไงคนประเภทนี้ไงที่คอมเมนต์ โมก็ว่าแล้วเขาก็หน้าเสีย ทุกครั้งที่โมอยู่ร้านแล้วโมจะเดินขึ้นรถ เขาก็จะเดินตามโมไป โมจะเวียนให้คนในร้านไปส่งหน่อย จนสุดท้ายเราบอกว่านั่งเลย นั่งยาวๆ เลย รถโมออกแล้วค่อยลุกนะ"
คือเขาก็ยังคงตามอยู่เรื่อยๆ?"ใช่ โชคดีของเขาแค่โมไม่แจ้งตำรวจ แค่นั้นเอง"
เขามีอะไรที่มากกว่าแค่ตามเราไหม?"ไม่มีๆ เขาแค่ตาม แล้วก็ไดเรกซ์มาคุยคนเดียวแบบ...หูยทำไม รู้งี้น่าจะเป็นแฟนพี่ตั้งนานแล้ว โมก็ปล่อยให้เขาคุยคนเดียว ตบมือข้างเดียวไปเลย"
ทุกวันนี้เขาก็ยังวนเวียนอยู่ในชีวิตเรา?"อยู่ มันก็เรื่องของเขา คิดว่าเขาไม่เต็ม เพราะเราก็ถามแล้วว่า ถามจริงๆ เคยโดนกระทืบไหม เขาก็บอกว่า เคยแล้ว แต่ก็กระทืบเขากลับ อ่ะ...โอเคไม่รู้สึก เพราะฉะนั้นสมมติโมสั่งคนไปกระทืบเขาก็เท่ากับศูนย์ ไม่ต้องกระทืบ ไม่สำเร็จแล้ว"
พี่มั่นใจว่าแฟนคลับคนนี้ดูอยู่ อยากบอกอะไรกับเขา?"อยากทำอะไรก็ทำๆ ไปเถอะ เอาที่สบายใจ เดี๋ยววันนึงถ้าไม่ใช่คนของโมทำก็จะเป็นคนของคนอื่นมาทำเขาเอง"
สวยแบบนี้เคยถูกเกย์หลอกคบ?"ใช่ คืออย่างนี้เราไปเจอเขาในกองถ่าย แล้วเราก็ไปจีบเขาก่อน ชอบไง หนูจำได้เลยอยู่ลพบุรีแล้วอยากให้ผู้ชายคนนี้ขึ้นรถกลับกรุงเทพไปกับเรามาก ทำไงดีว่ะ แมชต์นั้นก็ผ่านไป ตอนนั้นก็รู้จักกันมากขึ้น จนเขาตกลงคบกับเราเป็นแฟน ธรรมชาติของคนคบกันมีอยู่ด้วยกันส่วนตัวบ้าง แต่อันนี้ไม่เคยเลย คบกับคนนี้ 8 เดือน น้อยมาก หนูถึงขั้นไปถามเพื่อนผู้ชายว่า ถ้าได้คนอย่างอมีนา เป็นแฟน กี่วันถึงจะพาขึ้นห้อง บางคนตอบ 2 ชั่วโมง แล้วเราก็รู้สึกว่าคนนี้ 6-7 เดือนแล้วนะ ยังไงดีล่ะ ก็เลยให้เพื่อนอีกคนที่เป็นเกย์เขาเที่ยวกลางคืนทุกวัน เพราะตอนนั้นเราอยู่กับแม่ แม่ไม่ให้เราเที่ยวกลางคืน เราก็ให้เพื่อนตาม เพื่อก็โทรมาหูย..เต้นสาวกว่ากูอีกนะ เท่านั้นแหละก็เลยเลิก"
แล้วเราบอกเขายังไงว่าเรารู้แล้วนะ?"คือตั้งใจจะบอก แต่ว่ามีพี่ทางฝั่งเขา พี่สาวเขา นัดเราที่พารากอนเลย ขอคุยด้วยหน่อย เขาบอกว่าพี่ขอร้องนะโม โมอย่าพูดได้ไหม น้องพี่อยากเป็นดารา โมก็เลยใช้วิธี โอเคเรายอมเป็นคนไม่ดีเองก็ได้ ช่วงนั่นเพื่อนเป็นอะไรไม่รู้ในกลุ่ม คบทอมกันเป็นแถวเลย ก็เลยบอกเพื่อนว่าหามาคุยเล่นๆ 1 คน ก็ไปบอกว่าคบ คนเนี่ยก็ด่าโม ด่าเสียๆ หายๆ ให้เขาด่าไปๆ ฮึบไว้ สัญญากับพี่เขาไว้แล้ว"
เขาไม่รู้ว่าเรารู้ใช่ไหม?"เมื่อไม่กี่เดือนก่อนเขายังไปพูดกับน้องในช่อง7 อยู่เลยว่าเคยเป็นแฟนเก่าโม"
ตอนนี้เขาออกมาบอกยังว่าเขาเป็นเกย์?"ไม่รู้ ไม่ได้ติดตามเลย ก็ปล่อยเขา"
ถ้าเขาอยู่ อยากจะบอกอะไรกับเขา?"รู้แล้วนะ ไม่เป็นไร เป็นเพื่อนกันได้เธอ"
ทุกวันนี้เคยเจอ เคยสวนกันบ้างไหม?"ไม่เคยเลย"
เพราะเหตุนี้หรือเปล่าเลยทำให้เราหักเหคบเพื่อนสาว?"ตอนแรกถัดจากเกย์คนนี้ไปเราไปคบทอม 2 ปีครึ่ง แล้วเราเลิก แล้วโมก็บอกกับตัวเองว่าไม่เอาแล้ว กลับไปคบผู้ชายเลยโม ก็ไปคบกับพี่พ็อตตี้ ลูกแม่อ้อน จิรวดี คบกับพี่ตี้ได้ 6 เดือน แล้วผิดเอง ก็โทรไปร้องไห้กับพี่ตี้เหมือนกัน พี่เลิกกับหนูเถอะ หนูขอกลับไปคบทอม"
อะไรที่ทำให้ผู้หญิงรู้สึกว่าเปลี่ยนจากผู้ชายเป็นผู้หญิงดีกว่า?"ทุกเรื่องเลย โมจะบอกว่าผู้ชายดีไม่ดีก็มี ทอมดีไม่ดีก็มี แล้วแต่ว่าเราเลือกคบ อย่างก่อนหน้านี้ก็ช่างมัน โมอาจจะคบในฟิลแฟนจ๋าไปหน่อย เราคงต้องการความเป็นผู้ชายจากเขามากไปหน่อย พอถึงอายุเท่านี้เราคบแค่อยู่ในระหว่างที่เป็นเพื่อนที่ดี ช่วยเหลือซัพพอร์ตกันก็พอ"
ก็เลยเลือกว่าอยู่กับทอมแล้วมันสบายใจมากกว่าอยู่กับผู้ชาย?"สบายใจ ถ้าเขาเจอทอมที่เขาเป็นคนดี เป็นเพื่อนที่ดีกับเราได้ก็คือจบ แต่ถ้าเราเจอทอมแล้วไม่ดีมันก็ไม่ดี คือคนเราเหมือนกัน มันแล้วแต่ความสุขของเรา"
โม อมีนา
ณ ตอนนี้โมคบสาวหล่ออยู่ใช่ไหม?"ค่ะ คนนี้รู้จักกันมาจะ 2 ปีละ คือจริงๆ ที่ผ่านมาถ้าเห็นบทสัมภาษณ์ของโมกับคนก่อนๆ โมจะเป็นแบบฟิลผู้หญิง ผู้ชาย คือรักๆ ไม่ลืมหู ลืมตา แต่กับคนนี้โมถือว่าเขาเป็นเพื่อนในชีวิตที่ดีที่สุดเลยหนึ่งคน คือคนเราสุดท้ายมันก็คือเพื่อนร่วมชีวิตกันนั่นแหละ ด้วยอายุของโม ด้วยอะไรหลายๆ อย่าง เราต้องหาคนที่เขาดูแลเรา เราดูแลเขา ซัพพอร์ตกัน ช่วยกันทำมาหากิน ช่วยกันแนะนำกัน"
เจอกันได้ยังไง?"พอดีว่าเขาเป็นผู้ช่วยผู้กำกับอยู่ที่กองแม่เบี้ย เป็นเบื้องหลัง แล้วเจอกัน ชื่อหญิง"
หญิงเห็นภาพที่ลงในไอจีหวงไหม?"เขาคือทีมงาน เขาคือคนที่ช่วยโมทำงานในโปรเจกต์นี้ สำเร็จได้ก็ต้องขอบคุณเขาเหมือนกัน"
แล้วปิ๊งกันตอนไหน?"เขาจีบหนู อันนี้หนูสวย คือเขาเข้ามาคอยให้คำปรึกษาช่วยเราทำงาน จนเรารู้สึกว่าถ้าคิดในแง่เห็นแก่ตัว คือเขามีประโยชน์ในชีวิตเรา ถ้าให้พูดถึงคนนี้ คำนิยามของเขาคือ เขาคือเพื่อนที่ดีที่สุดในชีวิตเราแล้ว เข้ากับเพื่อนเราได้ทุกคน มีมารยาท เป็นผู้ใหญ่ ทำงานเก่ง เป็นคนขยัน มีความรับผิดชอบ ข้อเสียในตัวเขา มันน้อยกว่าข้อดีในตัวเขาเยอะมาก"
ทำไมไม่ยอมส่งรูปเขาให้ทีมงาน?"คือ 1.หน้าที่การทำงานของเขาด้วย โมให้เกียรติเขาพอสมควร 2.โมไม่อยากให้คนรอบตัวโมไม่รักเขา เช่น ครอบครัว โมอยากให้ทุกคนเอ็นดูเขา เพราะว่าเขาเป็นคนดีจริงๆ เขาเป็นคนเก่ง เป็นคนมีความรับผิดชอบ อยากให้ผู้ใหญ่หลายๆ คนเอ็นดูเขา รักเขา เราไม่อยากให้เขาไปอยู่ในจุดที่เราอยู่ จุดที่เราอยู่มันอาจจะสว่างกว่าเขา แต่ว่าทุกวันนี้เราสองคนก็แฮปปี้กันดีแล้ว ไปไหนมาไหนก็เป็นเพื่อนที่ดีซัพพอร์ตซึ่งกันและกัน แค่นี้ก็พอแล้ว"
ทางบ้านเราโอเคไหม?"อันนี้โมยังไม่ทราบ แต่กับพี่น้องโมเขาก็สนิทกันดี กับที่บ้านก็ไม่เป็นไร ให้เป็เรื่องของผู้ใหญ่ ถามว่าเคยเจอไหมก็เคยเจอ แต่โมก็แนะนำว่านี่คือเพื่อน เราจะไม่ออกหน้าออกตาว่าเขาเป็นอะไรยังไง เพราะว่าเราให้เกียรติเขา เขาก๋ให้เกียรติเรา เพราะว่าเรายังต้องทำงานกับเขาค่อนข้างระยะยาว เราไม่อยากเสียเพื่อนดีๆ ในชีวิตไป"
ถ้าจำไม่ผิดสมัยก่อน เคยใส่ชุดแต่งงานกับแฟนคนเก่า?"ใช่ค่ะ"
อันนั้นคือแต่งจริงไหม?"(พยัคหน้า)"
ถ้าตอนนั้นมันไม่เวิร์ก กลัวตอนนี้ไหม ตอนปัจจุบัน?"เรื่องนั้นยังไม่คิดเลย ทั้งหมด ทั้งมวลกับคนนี้โมให้ผู้ใหญ่เลย ถ้าผู้ใหญ่ไม่โอเคจะรอจนกว่าที่บ้านจะโอเค"
แสดงว่าคุณมั่นใจคนนี้มากๆ?"อย่างที่บอกเขาเป็นคนดีจริงๆ โมไม่อยากเสียเพื่อนดีๆ ในชีวิตไป"
ติดตามชมคำสัมภาษณ์แบบเต็มๆ ได้ในรายการ “คุยแซ่บShow” ทุกวันจันทร์-วันศุกร์ เวลา13.05-14.05 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama