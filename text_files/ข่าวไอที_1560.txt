อีกคู่หนึ่งสำหรับคนที่อยากได้มือถือขนาดกำลังดีอย่างเช่น iPhone 7 และ iPhone 8 ที่หลายคนก็คิดไม่ตกว่า สุดท้ายแล้วเราจะไปทิศทางไหนดี วันนี้ทีมงาน Sanook! Hitech ได้รวบรวมสเปคออกมาเปรียบเทียบกันให้เห็นภาพว่าของเก่ากับใหม่ต่างกันเยอะแค่ไหน ถ้าพร้อมแล้ว มาดูกันเลยดีกว่า
 
จากตารางที่เห็นอยู่นี้ ความแตกต่างระหว่าง iPhone 7 และ iPhone 8 แทบจะเห็นแค่ บอดี้เครื่องแบบกระจก, รองรับ Wireless Charging พร้อมกับ Fast Charge รองรับเทคโนโลยี AR ผ่าน CPU A11 Bionic ใหม่

แต่ที่เหลือนั้นก็ไม่ได้แตกต่างอะไรจาก iPhone 7 เท่าไหร่ ถ้ามองแล้ว iPhone 8 จะได้เปรียบกว่าของเดิมอย่าง iPhone 7 เล็กน้อยเท่านั้น แต่ราคานั้นต่างกันพอสมควร ฉะนั้น ลองคิดดูให้ดี
แต่ทีมงาน Sanook! Hitech จะให้คำจำกัดความสั้น ๆ ของ 2 รุ่นปิดท้ายบทความนี้คือ
 
iPhone 8 เปลี่ยนวัสดุใหม่ จอขนาดเท่าเดิม กล้องไม่ได้เปลี่ยน แรงขึ้นเพราะ CPU ใหม่ รองรับการแสดงผล AR เล่นเกมภาพเสมือนจริง ถ้าคุณชอบเล่นเกมอยู่แล้ว แต่อยากได้เครื่องพกง่าย นี่เป็นคำตอบที่ดี
แต่ถ้าไม่ได้สนใจเกม ต้องการ iPhone กันน้ำ ราคาเป็นกันเอง ใช้ 2 ปีก็ไม่มีปัญหา แถมหน้าร้านมีสีแดง Product Red สวย ๆ iPhone 7 ก็น่าสนใจในจุดนี้ครับ