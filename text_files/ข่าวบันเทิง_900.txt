หลังจากที่อดีตดาราเจ้าของแฉลวงโลก "นาธาน โอมาน" เปิดเผยว่ามีหนุ่มนักธุรกิจพันล้าน มาขอหมั้นและคุกเข่าขอแต่งงานกลางถนน ซึ่งจนถึงบัดนี้ก็ยังไม่มีใครเป็นหน้าว่าที่เจ้าบ่าวของนาธาน เพราะเจ้าตัวเบลอหน้าชายหนุ่มคนดังกล่าว แม้แต่สถานที่ที่เป็นจุดขอแต่งงานก็ยังเบลอ
นอกจากนี้ นาธานยังได้โพสต์ระบายความในใจยาวเหยียวขอโอกาสจากทุกคน โดยระบุว่า "นาทานอีสปจบแล้ว" แต่ดูเหมือนว่าคำขอดังกล่าวจะไม่เป็นผล
ล่าสุด สมาชิกในเว็บไซต์พันทิปได้มีการตั้งข้อสังเกตถึงภาพแหวนหมั้น และเรือยอร์ชลำหรู ซึ่งนาธานโพสต์ลงอินสตาแกรมส่วนตัว ว่ามันชักจะยังไงๆ ดังนี้
คุณ Lukchin25 ซึ่งระบุว่าทำงานบริษัทจิวเวลรี่ส่งออก เข้ามาให้ความเห็นกรณีแหวนเพชรของนาธานว่า เม็ดยอดเหมือน CZ (Cubic Zirconia) เพชรสังเคราะห์ที่ทำเลียนแบบเพชรแท้ เพราะดูจากแสงของเพชรแล้ว ถ้าเป็นเพชรมันจะวิ้งๆ กว่านี้ถ้าเจอแฟลช หรือไฟธรรมดาๆ ก็ด้วย
ขณะที่คุณ We all selfins เข้ามาให้ข้อมูลถึงภาพเรือยอร์ชลำหรูที่นาธานโพสต์ลงอินสตาแกรมเมื่อ 2 สัปดาห์ที่ผ่านมาว่า เรือยอร์ชลำดังกล่าวคือ Tayana 52 ซึ่งผลิตออกมาเมื่อ 25 ปีก่อน ในส่วนของราคานั้นหากเป็นมือสองราคาปัจจุบัน ยังขายได้เกือบ 10 ล้านบาท
แต่น่าแปลกที่ภาพใน IG นาธานนั้น ช่างละม้ายคล้ายคลึงกับภาพจากเว็บไซต์เรือเช่า และเมื่อมีคนเข้าไปแสดงความคิดว่าว่าภาพดังกล่าวเป็นภาพจาก Google ก็ได้รับคำตอบจากนาธานว่า "ไม่ได้บอกว่าฉันนอนที่นี่นี้คะ"
นี่เป็นแค่ข้อสังเกตเบาๆ เท่านั้น และดูแล้วศึกระหว่าง "นาธาน โอมาน" กับชาวเน็ตท่าทางจะไม่จบง่ายๆ 