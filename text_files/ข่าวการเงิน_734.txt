จากกรณีที่ในโลกออนไลน์ ได้มีการแชร์ภาพเอกสารของ บริษัทบุญรอด บริวเวอรี่ จำกัด ลงนามโดยนายสันติ ภิรมย์ภักดี ในฐานะกรรมการผู้จัดการใหญ่ ถึงนายจุตินันท์ ภิรมย์ภักดี บิดาของ น.ส.จิตภัสร์ ภิรมย์ภักดี อดีตผู้สมัคร ส.ส.พรรคประชาธิปัตย์ โดยมีเนื้อหาว่าบทบาททางการเมืองของ น.ส.จิตภัสร์ กระทบภาพลักษณ์องค์กร เพราะถูกนำไปโยงเรื่องการเมือง พร้อมระบุว่าที่ผ่านมาได้เคยเตือนและให้คำแนะนำนายจุตินันท์ไปแล้วนั้น
สาเหตุที่ค่ายสิงห์ต้องเตือนกันเองแบบดังๆ อย่างนี้ เพราะตอนนี้เริ่มมีกระแสการต่อต้านเครื่องดื่มในค่ายสิงห์ในต่างจังหวัด จึงเป็นความจำเป็นที่ผู้บริหารสูงสุดต้องฉีกตัวเองออกมาจากการเมือง ไม่อย่างนั้นจะเสียกันทั้งหมด
หลักฐานหนึ่งที่เห็นได้คือ ภาพ "ไม่ขายน้ำดื่มสิงห์" ที่กำลังว่อนเน็ตอยู่ในขณะนี้ ยืนยันได้ว่าถ้าสิงห์ไม่ทำอะไรเลย อนาคตอาจจะลำบาก!! 
สำหรับ จิตภัสร์ ภิรมย์ภักดี หรือตั๊น สาวสวยคนนี้หอบหิ้วใบปริญญาจากคณะภูมิศาสตร์ มหาวิทยาลัยคิงส์คอลเลจ กลับมาฝากคุณพ่อคุณแม่ได้สำเร็จ ตั๊น จิตภัสร์ ภิรมย์ภักดี เคยผ่านการฝึกงานตั้งแต่อายุแค่ 16 ปี จากทั้งในประเทศและต่างประเทศ อย่างเช่นที่บริษัทโฆษณา Blue UIR Advertising, บริษัท Orange (True Move), Christian Dior ประเทศฝรั่งเศส และบริษัทโพลีพลัสเอ็นเตอร์เทนเม้นท์ ปัจจุบันทำงานการเมืองกับพรรคประชาธิปัตย์ และมุ่งมั่นที่จะเป็นนักการเมืองหญิงคุณภาพของประเทศไทย
ตั๊นและต่อย สองทายาทภิรมย์ภักดี