
ชมจังหวะการเสียประตูของ "หงส์แดง" ลิเวอร์พูล ในศึกยูฟ่า ยูโรป้า ลีก เมื่อคืนนี้ ที่เกิดจากความผิดพลาดของ "ซิมง มินโญเล่ต์" นายทวารของทีมเต็มๆ
โดยเหตุการณ์นี้เกิดขึ้นในนาทีที่ 31 ของเกม เมื่อนายด่านชาวเบลเยียมถือบอลในมือนานเกิน 6 วินาทีตามกฏ แต่พี่แกครอบครองบอลถึง 21 วินาทีเลยทีเดียว!
ทำให้ ลิเวอร์พูล เสียลูกโทษ 2 จังหวะในเขตโทษ ก่อนที่ อองรี เซเว่ต์ ดาวเตะบอร์กโดซ์ ยิงเข้าไป ให้ทีมดังจากฝรั่งเศสบุกมานำถึงแอนฟิลด์ 1-0
อย่างไรก็ดี มินโญเล่ต์ คงไม่ปวดใจกับการพลาดครั้งนี้ของตนเองนัก เมื่อเพื่อนร่วมทีมช่วยกันยิงประตู จนกลับมาชนะได้ 2-1 จากลูกโทษของ เจมส์ มิลเนอร์ นาที 37 และคริสติย็อง เบนเตเก้ ช่วงทดเวลาบาดเจ็บครึ่งแรก
ทำให้ตอนนี้ ลิเวอร์พูล มี 9 คะแนน นำเป็นจ่าฝูงของกลุ่มบี และผ่านเข้าสู่รอบ 32 ทีมแน่นอนแล้ว ตามด้วย ซิยง 8 คะแนน, รูบิน คาซาน 5 คะแนน และ บอร์กโดซ์ 3 คะแนน โดยนัดสุดท้าย จะเตะในวันที่ 10 ธันวาคม รูบิน คาซาน พบ บอร์กโดซ์ และ ซิยง พบ ลิเวอร์พูล
>>>ชมคลิป ไฮไลท์การยิงประตู ลิเวอร์พูล 2-1 บอร์กโดซ์ ที่นี่<<<