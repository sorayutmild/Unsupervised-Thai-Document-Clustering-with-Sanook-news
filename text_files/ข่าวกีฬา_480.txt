เมื่อวันก่อน ข่าวใหญ่ของสื่อกีฬาคงหนีไม่พ้นเรื่องของการที่สหพันธ์ฟุตบอลนานาชาติหรือฟีฟ่า มีคำสั่งถอดถอนคณะผู้บริหารของสมาคมฟุตบอลแห่งประเทศไทย แล้วแต่งตั้งคณะกรรมการกลางเข้ามาแทนที่เพื่อดูแลการเลือกตั้งด้วยเหตุผลที่ว่าคณะกรรมการบริหารสมาคมฟุตบอลแห่งประเทศไทย หมดอำนาจในวันที่ 17 ตุลาคมที่ผ่านมา
ซึ่งตอนแรกถูกกำหนดไว้เป็นวันเลือกตั้งนายกสมาคมฟุตบอลฯ แต่ถูกเลื่อนออกไปอย่างไม่มีกำหนดโดยทางฟีฟ่ามีการประกาศแต่งตั้งคณะกรรมการชุดใหม่เข้ามาบริหารสมาคม จนถึงวันที่ฟีฟ่าตั้งเป้าว่าจะต้องเลือกนายกสมาคมและคณะกรรมการชุดใหม่ที่เข้ามาบริหารอย่างช้า วันที่ 15 กุมภาพันธ์ เดือนหน้า ทางด้านคณะทำงานพิเศษที่ทางฟีฟ่าแต่งตั้งเพื่อบริหารสมาคมฟุตบอลไทยช่วงนี้
ประกอบไปด้วย “เสธโต” พล.ร.อ.สุรวุฒิ มหารมณ์, คุณธนา ไชยประสิทธิ์, คุณสัตยา อรุณธานี, คุณมานิต วรรธนะสาร, คุณชื่ชนก ศิริวัฒน์ และ คุณพินิจ สะสินินแน่นอนว่าเป็นเรื่องที่น่าตกใจเพราะเหตุที่เกิดขึ้นทางฟีฟ่าได้เข้ามามีบทบาทและเกี่ยวข้องกับวงการฟุตบอลเมืองไทยมากกว่าทุกครั้งในอดีต ถึงแม้ว่าการเลือกตั้งครั้งที่แล้วที่ “บังยี” วรวีร์ มะกูดี ชนะการเลือกตั้งจะมีผู้แทนจากฟีฟ่าเข้ามาสังเกตการณ์เลือกตั้ง แต่ก็เพียงแค่สังเกต ไม่ได้มีคำสั่งหรือบทบาทเหมือนตอนนี้สิ่งนี้คงทำให้ไม่ใช่เฉพาะแต่แฟนกีฬาฟุตบอลแต่คนไทยด้วยกันเองที่อาจจะไม่ได้สนใจฟุตบอลเป็นหลักว่า ทำไมฟีฟ่าที่ถือว่าเป็นองค์กรสากลถึงต้องเข้ามามีบทบาทถึงขั้นออกคำสั่งได้ถึงขนาดนี้
ซึ่งเรื่องนี้เชื่อว่าคนในหรือสื่อมวลชนสายฟุตบอลคงพอรู้คำตอบอยู่แล้ว
ถึงตอนนี้ทางออกที่ดีที่สุดคือทำตามที่ฟีฟ่ากำหนดภายใต้กรอบของกฎหมายไทย เพราะคำสั่งที่ออกมาเป็นคำสั่งเกี่ยวกับสมาคมฟุตบอลแห่งประเทศไทยโดยตรง เป็นคนละเรื่องกับคำสั่งก่อนหน้านี้ที่ออกมาระงับการทำงานของคุณวรวีร์ชั่วคราว 90 วันจะว่าไปวงการฟุตบอลไทยตอนนี้ไม่ต่างจากการเมืองในประเทศไทยเลย ถ้าลองคิดและพิจารณากันดีๆ แต่ที่แตกต่างคือ "ฟีฟ่า" ไม่ใช่คนไทยเหมือน คณะ คสช. ของ พล.อ.ประยุทธ์ จันทร์โอชา ดังนั้น จะนับว่าเรื่องนี้เป็นวิกฤติได้เหมือนกัน เพราะมีตัวอย่างหลายประเทศที่ถูกแบนจากกรณีที่ไม่ปฏิบัติตามกฎเกณฑ์ของฟีฟ่า
อย่างล่าสุดก็สมาคมฟุตบอลคูเวต หรือเพื่อบ้านเราอย่างอินโดนีเซียก็ถูกลงโทษอยู่เอาโทษที่เห็นภาพมากที่สุดคือแบนทีมชาติทุกรุ่นจากการแข่งขันในระดับนานาชาติ ซึ่งยังไงก็เป็นรายการของฟีฟ่ารับรอง สมมติถ้าเกิดไทยเราถูกแบนขึ้นมาจริงๆ ทีมชาติชุดใหญ่ที่คัดเลือกเล่นฟุตบอลโลกซึ่งโอกาสเข้ารอบ 12 ทีมสูงมาก
ทีมชาติชุดปรีโอลิมปิกที่มีโปรแกรมต้นปีหน้า ทีมชาติชุดยู-19 ที่ได้โควตาแข่งชิงแชมป์เอเชียปีหน้า หรือ ฟุตซอลไทยที่เป็นมหาอำนาจของเอเชีย ไม่ได้ลงแข่งก็หมายถึงความสำเร็จที่ผ่านมาตลอด 2 ปี “ฝันสลาย”ที่สำคัญช่วงนี้ฟีฟ่า "เอาจริง" เพราะขนาด "เซ็ปป์ แบล็ตเตอร์" ที่ว่าเหนียวๆ หรือ "มิเชล พลาตินี่" ยังถูกแบนเลย
 ดังนั้นถึงเรื่องความขัดแย้งในสมาคมจะพูดคุยเคลียร์กันได้ แต่ทุกอย่างต้องอยู่ภายใต้ทำนองคลองธรรมของฟีฟ่าและฝ่ายที่เกี่ยวข้อง
ไม่ควร “หัวหมอ” อีก เพราะการที่ฟีฟ่าลงมาสั่งได้ถึงขนาดนี้คงมีข้อมูลของวงการฟุตบอลไทยพอสมควร และ "เอาจริง" ด้วย!!!!สุดท้ายขอความกรุณาผู้ใหญ่และผู้ที่เกี่ยวข้องเห็นแก่ประโยชน์ของชาติเป็นหลัก ทำใน “ฝันสลาย”โดยส่วนตัวผมก็ไม่ชอบให้ต่างชาติเข้ามามีบทบาทกับเรื่องในประเทศของเราสักเท่าไหร่ แต่ที่เค้า (ฟีฟ่า) เข้ามาเพราะเค้ามี “เหตุ” เลยกลายเป็น การเมืองฟุตบอลไทย “เวอร์ชั่นฟีฟ่า” ไงครับที่สำคัญ ผมไม่รู้ตอบคำถามเพื่อนชาวต่างชาติยังไง ว่า “ทำไมผลงานทีมชาติคุณดีขึ้นเรื่อยๆ แต่วงการฟุตบอลประเทศคุณถูกเพ่งเล็ง และ มีโอกาสลงโทษจากฟีฟ่า”
 
 