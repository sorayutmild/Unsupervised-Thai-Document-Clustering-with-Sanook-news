สำหรับมือถืออย่าง iPhone ที่หลายคนจะบอกว่า ต้องซื้อมาใช้ถึงจะทันสมัย แต่ว่าหลายคนที่ใช้งานอยู่นั้นอาจจะไม่รู้ว่าฟีเจอร์ง่าย ๆ บน iPhone เหล่านี้คุณอาจจะใช้งานโดยไม่รู้ตัวมาก่อน โดยเฉพาะ iPhone รุ่นใหม่ ๆ ซึ่งทีมงาน Sanook! Hitech ได้รวบรวมมาบอกเล่าให้คุณได้ทราบกัน
แตะปุ่ม Home 2 ครั้ง เพื่อดึง ด้านบนของหน้าจอลงมา
 
สำหรับคนที่ใช้งาน iPhone 6 ขึ้นมา โดยเฉพาะรุ่นตระกูล Plus จะพบว่าหน้าจอใหญ่แล้วนิ้วไม่สามารถปาดถึงทำให้หลายคนต้องเอื้อมนิ้วไปกดอาจจะทำให้การใช้งานดูลำบาก แต่มีฟีเจอร์ที่คุณสามารถแตะปุ่ม Home แค่ 2 ครั้งก็สามารถนำหน้าจอส่วนบนลงมาได้ ทำให้กดส่วนบนได้แม้ว่าจะหน้าจอใหญ่ก็ตาม
Raise to Wake หยิบขึ้นมาแล้วจอติดทันที

ฟีเจอร์นี้จะใช้งานได้ตั้งแต่ iPhone 6s ขึ้นไป คือคุณสามารถยกเครื่องมาตรงหน้าเราแล้วเครื่องจะแสดงหน้า Lock Screen เพิ่มความสะดวกในการมองเวลา หรือ Notification
การทำงานของฟีเจอร์นี้จะจับเรื่องของ Sensor ที่มองหน้าเราและ Light Sensor เพื่อให้สามารถแสดงผลได้นั่นเอง แต่ถ้ามันแสดงมากเกินไปก็สามารถสั่งปิดได้เช่นกัน
Shake To Undo เขย่าเครื่อง จะคืนสิ่งที่เราลบออกไป

ฟีเจอร์นี้อาจจะถูกเปิดโดยหลายคนไม่รู้ การทำงานของฟีเจอร์นี้ คือการย้อนกลับในช่วงที่เราทำอะไร เช่นการลบรูป, อีเมล์, ข้อความ เพื่อนำกลับมาก่อนหน้านี้ จุดประสงค์เพื่ออำนวยความสะดวก หากยังไม่อยากลบข้อมูลที่เครื่องจำอยู่
แต่ฟีเจอร์นี้จะไม่ทำงานเมื่อเครื่องกำลังจะตกลงพื้น ดังนั้นเบาใจได้ว่าถ้าเครื่องหล่นการทำงานนี้จะไม่ทำงาน
ตั้งให้ไฟ LED Flash แจ้งเตือนได้

ปกติ iPhone จะไม่มีไฟแจ้งเตือนด้านหน้า แต่สำหรับคนที่อยากให้ iPhone แสดงไฟแจ้งเตือนแทนเสียงนั้นสามารถใช้ LED Flash แจ้งเตือนได้
โดยมากฟีเจอร์นี้จะทำงานเมื่อมีการแจ้งเตือนเช่น สายเรียกเข้า, Miss Call, เตือนนัดหมาย, เตือนนาฬิกาปลุก และอื่น ๆ เป็นต้น
AssistiveTouch ปุ่มกดล่องหนช่วยถนอมปุ่ม Home

สำหรับคนที่ใช้งาน iPhone รุ่นเก่า ๆ ก่อน iPhone 7 ที่ปุ่ม Home ยังเป็นการกดจริง ๆ ถ้าใช้เป็นระยะเวลาที่นาน ก็อาจจะเกิดปัญหาปุ่มกดไม่ลงหรือไม่ก็สั่งงานผิด เนื่องจากปุ่มเสื่อมสภาพ หลายคนเลยเข้าไปเปิดฟีเจอร์ AssistiveTouch ซึ่งจะปุ่มงอกออกมา ทำให้คุณสามารถสั่งงานด้วยปุ่มนี้ไม่ว่าจะเป็นการย้อนกลับ เรียก Apps ที่เปิดก่อนหน้า หรือแม้กระทั่งสั่งลด เพิ่มเสียงง่ายในปุ่มเดียว
จุดประสงค์ของตัวนี้ไม่ได้เอามาแทนปุ่ม home แต่เพื่อช่วยให้คุณสามารถกดใช้งานได้รวดเร็วขึ้นมากกว่า
ฟังก์ชั่นแว่นขยาย

แว่นขยาย หรือ Magnifier ฟีเจอร์นี้ จะช่วยให้กล้องของ iPhone สามารถกดส่องขยายตัวอักษรด้วยกล้องได้ทันที
เมื่อเปิดฟีเจอร์นี้แล้วให้กดปุ่ม Home 3 ครั้งจะเข้าสู่ฟีเจอร์นี้ได้ไม่ยาก พร้อมกับรองรับการทำงานกับ LED Flash ด้วยเช่นกัน
3D Touch

สำหรับ iPhone 6s และ iPhone 7 ขึ้นไป จะมีฟีเจอร์จอรองรับแรงกดที่ช่วยเพิ่มความสะดวกสบายในการดูข้อมูลไม่ว่าจะเป็นแจ้งเตือน Message, ข้อความในอีเมล์ หรือการดูรูปแค่ใช้แรงกดก็สามารถแสดงข้อมูลได้ ถือว่าเป็นอีกลูกเล่นที่ไม่ควรพลาด
นอกจากนี้ยังมีฟีเจอร์ที่คุณไม่เคยรู้ว่า 3D Touch อีกมากสามารถอ่านได้ที่นี่
ตั้งให้พิมพ์ตัวอักษรไม่กี่ตัว สามารถพิมพ์ประโยคที่ใช้บ่อยได้

สำหรับการตั้งค่าตัวนี้จะอยู่ใน Keyboard จะใช้ชื่อ Text Replacement ซึ่งมีข้อดีคือคุณสามารถใช้การพิมพ์ไม่กี่ตัวอักษรแล้วได้ประโยคที่คุณต้องการ เหมาะกับประโยคที่คุณต้องพิมพ์บ่อยหรือต้องการพิมพ์เร็ว ๆ