กลายเป็นที่สนใจอีกครั้งสำหรับ จอง ยูนา นางแบบสุดเอ็กซ์ชาวเกาหลีใต้ที่ขึ้นชื่อว่าเป็นแฟนพันธุ์แท้ของ "หงส์แดง" ลิเวอร์พูล ทีมดังแห่งศึกพรีเมียร์ลีก อังกฤษ ที่ออกมาโชว์ชุดแข่งที่ทำให้แฟนๆ ถึงกับต้องตะลึงนางแบบสาวแดนโสม ที่ชื่นชอบ โมฮาเหม็ด ซาลาห์ ดาวยิงทีมชาติอียิปต์ เป็นพิเศษได้โพสต์ภาพอวดบั้นท้าย ก่อนเขียนข้อความ "ภูมิใจมากที่นักเตะคนโปรดของฉัน คือหนึ่งในผู้ทำประตูสูงสุดในฤดูกาลที่แล้ว"
โดย ฤดูกาลที่เพิ่งจบลงไป ซาลาห์ ยิงประตูไปทั้งสิ้น 31 ประตู จากการลงเล่นรวมทุกรายการ 51 นัด รวมทั้งได้รับคะแนนโหวตจากแฟนบอลหงส์แดง ให้เป็นนักเตะยอดเยี่ยมแห่งปีของสโมสรอีกด้วยพร้อมกันนี้เธอยังเผยว่ากำลังรอคอยการแข่งขันในฤดูกาลใหม่ที่กำลังจะเปิดฉากขึ้นอีกครั้ง ที่ผ่านมา นางแบบสาว กลายเป็นที่รู้จักไปทั่วโลกหลังกลายเป็นข่าวดังเมื่อสื่อทั้งในยุโรป และเอเชีย นำภาพของเธอที่สวมชุดว่ายน้ำสุดเซ็กซี่เพื่อเป็นการฉลองที่ ลิเวอร์พูล ทีมรักผงาดคว้าแชมป์พรีเมียร์ลีก ได้สำเร็จในรอบ 30 ปี สำหรับ จอง ยูนา ถือเป็นนางแบบคนดังแดนโสม เคยถ่ายแบบให้กับนิตยสารดังอย่าง MAXIM รวมถึงเป็นนักแข่งรถภายใต้สังกัด Hyundai Motor Club และที่สำคัญคือเธอเป็นสาวกตัวยงของ ลิเวอร์พูล โดยมักจะพกเสื้อทีมโปรดติดตัวไปถ่ายแบบตามทริปต่างๆ อยู่เสมอ นอกจากนี้ยังมีคนติดตามเธอในอินสตาแกรม มากกว่า 6 แสนคน
