
ไม่รู้งานนี้จะมีดราม่าอะไรตามมาหรือเปล่า เมื่อนักแสดงหนุ่ม "ปั้นจั่น ปรมะ อิ่มอโนทัย" ได้โพสต์ข้อความผ่านอินสตาแกรมส่วนตัว ในทำนองเตือนสติประชาชนที่เดินทางยังพื้นที่ท้องสนามหลวง และรอบบริเวณพระบรมมหาราชวัง ตลอดระยะเวลาหลายวันที่ผ่านมา
ทั้งเรื่องของการถ่ายภาพที่ดูเหมือนจะไม่ค่อยสำรวมกิริยา และการตั้งใจไปอาหารทานฟรี หรือแจกของฟรีเพื่อเรียกยอดไลค์ แถมบางรายยังเดินทางมาเที่ยวเล่นซึ่งมองแล้วเป็นเรื่องที่ไม่ถูกกาลเทศะ
จนดูเหมือนว่าจะผิดวัตถุประสงค์ของคนที่ตั้งใจเดินทางมาเพื่อถวายความอาลัยอย่างแท้จริง
โดยข้อความดังกล่าวที่หนุ่มปั้นจั่นโพสต์นั้นมีเนื้อหาว่า...
"รอบๆพระบรมมหาราชวังหลายวันมานี้ หลายคนมาเพราะจงรัก แต่อีกหลายคนมากมายนักก็มาเพราะของกินฟรี เดินทางมากราบพ่อแล้วกลับบ้านกลับถิ่นมากมายนัก ส่วนมากินและมาอยู่ก็มากมายนัก มาถ่ายรูปเพื่อลงโซเชียลก็มากมายนัก รู้สึกเริ่มผิดวัตถุประสงค์เจตนารมณ์ในการมาน่ะครับหลายคน ถ้าเรามองให้ลึกหน่อยใช้ความละเอียดอ่อนต่อความรู้สึกบ้าง เราจะไม่มีอารมณ์มาเดินถ่ายรูปโพสท่าไปโพสท่ามา แต่งชุดดำแต่แต่งหน้าเต็มมาถ่ายรูปกับหาอาหารฟรีทานหรือแจกของเรียก like หรอกน่ะครับ คนที่ขาดน้ำขาดข้าวปลาอาหารมีอยู่ทั่วประเทศ ตอนนี้ของมันมากจนเกินพอแล้วครับ ถ้าตั้งกองทัพสะสมเสบียงก็อยู่กันได้ถึงแร้งหน้าแล้วคับ เข้าใจถึงน้ำใจ แต่ฝากถึงคนที่มาเพื่อเที่ยวเล่นขอบอกว่ามันไม่ถูกกาลเทศะและหัดละอายและสำนึกบ้างน่ะครับ ใจใครใจมันรู้อยู่แก่ใจน่ะครับ ใครพึ่งไปหรือกลับไปอีกก็จงดูรอบๆตัวเอาเองเถิดแล้วคุณจะได้คำตอบ #ใครเค้าทำกันครับถ้าหากคุณไปงานศพญาติหรือพ่อแม่เพื่อนสนิทแล้วถ่ายรูปselfieยิ้มแป้นกันขนาดนั้น ตรรกะคืออะไรกันวัยรุ่น ได้โปรด cool กันอย่างมีสติด้วยครับ"
ซึ่งหลังจากที่หนุ่มปั้นจั่นได้โพสต์ข้อความดังกล่าวแล้ว ก็มีประชาชนจำนวนมากเข้ามาแสดงความเห็น โดยส่วนใหญ่ค่อนข้างที่จะมีมุมมองไปในทิศทางเดียวกันกับข้อความดังกล่าวของนักแสดงหนุ่มที่ออกมาเปิดประเด็นวิจารณ์เกี่ยวกับเรื่องนี้