     2017 Toyota Corolla โฉมไมเนอร์เชนจ์ใหม่ มีข่าวว่าจะถูกติดตั้งเครื่องยนต์เทอร์โบ 1.2 ลิตรบล็อกใหม่ล่าสุด สำหรับทำตลาดในประเทศจีน
     เว็บไซต์ PCauto.com.cn เปิดเผยว่า โคโรลล่า โฉมไมเนอร์เชนจ์ใหม่ จะถูกติดตั้งเครื่องยนต์ 1.2 ลิตรเทอร์โบ รหัส 8NR-FTS บล็อกเดียวกับที่วางอยู่ใน C-HR รวมถึงยังเป็นบล็อกเดียวกับ Auris ที่เพิ่งเปิดตัวในงาน Auto China 2016 ที่ผ่านมา
 

     ทั้งนี้ เครื่องยนต์บล็อกดังกล่าวที่วางอยู่ใน C-HR ให้กำลังสูงสุด 116 แรงม้า ที่ 5,200 - 5,600 รอบต่อนาที แรงบิดสูงสุด 185 นิวตัน-เมตร ที่ 1,500 - 4,000 รอบต่อนาที มีให้เลือกทั้งระบบขับเคลื่อนล้อหน้าและขับเคลื่อนสี่ล้อ ส่งกำลังด้วยเกียร์อัตโนมัติ CVT และเกียร์ธรรมดา 6 สปีด
     ส่วนบ้านเรายังไม่มีกำหนดการว่าจะเปิดตัวรุ่นไมเนอร์เชนจ์เมื่อใด 
     
     ที่มา PCAuto ผ่านทาง Indianautosblog
 
