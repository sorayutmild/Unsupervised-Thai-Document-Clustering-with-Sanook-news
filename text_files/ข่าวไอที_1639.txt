ดูเหมือนว่าการที่ Apple ลดราคา iPhone สามรุ่นหลักในประเทศจีน ได้แก่ iPhone XR, iPhone XS และ iPhone XS Max จะไม่ได้ผลดีแบบที่คาดเอาไว้สักเท่าไหร่นัก
Shawn Harrison นักวิเคราะห์จา Longbow Research รายงานกับ Bloomberg ว่า การลดราคา iPhone ในประเทศจีนไม่ได้ช่วยทำให้สถานการณ์ในประเทศจีนดีขึ้นเท่าที่ควร จากการสำรวจประเด็น “ความสนใจ” ใน iPhone ของผู้ใช้งานชาวจีนยังน้อยลงเรื่อยๆ จากเสิร์จเอนจิน Baidu ที่คนค้นหา iPhone น้อยลงไปถึง 47%
นอกจากนี้ผู้ผลิตชิ้นส่วนให้ iPhone 37 จาก 42 ราย ระบุว่าตัวเลขลดลงอย่างน่าตกใจโดยที่ไม่น่าจะเป็นแบบนี้ได้
คาดว่า Apple จะประกาศผลประกอบการประจำไตรมาสที่ 2 ช่วงสิ้นเดือนเมษายนที่จะถึงนี้ ส่วนยอดขาย iPhone นั้นก็ลดลงตั้งแต่ช่วงเดือนธันวาคมที่ผ่านมา โดยลดลงไป 15% ส่งผลให้รายรับต่ำกว่าที่คาดไว้ที่ 84.3 พันล้านดอลลาร์ ปัญหาดังกล่าวเกิดจากยอดขาย iPhone ในจีนที่ลดลงเพราะแบรนด์ท้องถิ่นสามารถสร้างยอดขายได้มากกว่า
 