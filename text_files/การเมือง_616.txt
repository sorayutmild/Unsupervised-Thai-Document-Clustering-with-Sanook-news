จากรณีที่ โจ นูโว  หรือ จิรายุส วรรธนะสิน นักร้องนักแสดงชื่อดัง ได้โพสต์เฟซบุ๊กส่วนตัว Jirayut Wattanasin เชิงเหน็บแนมดาราหรือคนบันเทิงที่แอ๊บทำตัวเป็นกลาง โลกสวย ว่าโดนซื้อโดยภาวะจำยอมไปแล้ว แต่ยังทำแอ๊บไม่กล้าเปิดเผยความจริง ไม่เหมือนเพื่อนเสื้อแดงที่แสดงออกมาตรงๆชัดเจนดีขอชื่นชม พร้อมบอกว่าทำทุกอย่างก็เพื่ออนาคตของลูกหลานท่านทั้งหลาย
หลังจากที่ โจ นูโวได้โพสต์ข้อความไปได้ไม่นานทางด้าน หนุ่ย  อำพล ลำพูน  นักร้องนักแสดงชื่อดัง ได้โพสต์ทวิตเตอร์ @Righthandrock เชิงประชดประชันบอกว่ารู้สึกทราบซึ้ง แต่ก่อนที่จะทำเพื่อลูกหลานในวันข้างหน้า วันนี้ช่วยกันมารักษากฎหมายและกติกาส่วนรวมของบ้านเมืองก่อนดีมั้ยครับ

"โจ นูโว" โพสต์ในเฟซบุ๊ก
"ถามว่าผมซื้อได้มั้ย ไม่ทราบ อยากรู้เหมือนกัน ต้องลองดู แต่ 30 ล้านต่อไปน้อยไป แต่ที่แน่ๆ ดาราหรือคนบันเทิงที่ไม่ออกตัว หรือทำตัวเป็นกลาง โลกสวย คุณรู้หรือไม่ คุณถูกซื้อ โดยภาวะจำยอมไปแล้ว แยกถูกแยกผิดไม่เป็นผมไม่เชื่อ แต่ทำแอ๊ปอ่ะ จะอ้วก ผมชื่นชมเพื่อนที่แสดงออกว่าเป็นคนเสื้อแดงมากกว่าพวกคุณ ซะอีกชัดเจนดี บ่องตงๆ ทำมาหาแดกอ่ะเมื่อไหร่ก็ได้ถ้าไม่โลภ แต่ถ้าชาติ ชิบหาย มึงทนดูได้ในขณะที่เงินงอกเงยในบัญชีมึง ก็ไม่ว่ากัน คนที่มีบทบาทต่อสังคม แต่มัวหงออยู่ คนมันดูรู้ว่ะ ใจตุ๊ด! แต่เอาเถอะผมทำให้อนาคตลูกหลานท่านทั้งหลาย จำใส่กระบาลเอาไว้นะครัช"

"หนุ่ย อำพล" โพสต์ในทวิตเตอร์
"#น้ำตาจะไหล ก่อนจะทำ....อะไรเพื่อลูกเพื่อหลานในวันหน้า วันนี้มาช่วยกันรักษากฎหมาย-กฎกติกาส่วนรวมของบ้านเมืองก่อนดีไหมครับ"