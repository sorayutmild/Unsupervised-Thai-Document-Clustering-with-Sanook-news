อนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ในฐานะหัวหน้าพรรคภูมิใจไทย บอกถึงกรณีดราม่า ที่ น.ส.ศรีนวล บุญลือ ส.ส.จังหวัดเชียงใหม่ และ ส.ส.อีกจำนวนหนึ่งนำรูปของตนเองขึ้นป้ายเชิญชวนคนมาฉีดวัคซีนป้องกันโควิด-19 ไปติดในพื้นที่ ว่า เรื่องดราม่า แปลว่า ละคร ควรเอาความจริงมาคุยกัน และยืนยันว่าไม่ได้สั่งการให้ทำเป็นการทำกันเอง โดยไม่ได้รับความเห็นชอบจากตนเอง 

เชียงใหม่ไม่ปลื้ม ป้าย "ศรีนวล" เคียงข้าง "อนุทิน" ถามรณรงค์ฉีดวัคซีน หรือหาเสียงกันแน่

โดยได้ตำหนิไปแล้วว่าไม่ควรทำ พร้อมทั้งสั่งให้เอาป้ายออกแล้ว พร้อมย้ำว่า เรื่องนี้ไม่ใช่เรื่องการเมือง ไม่ใช่เรื่องที่จะต้องมานั่งหาเสียง เพราะเรื่องวัคซีนเป็นเรื่องของความสำคัญของการป้องกันโรค ไม่ใช่เรื่องที่เอาหน้าตัวเองไปเชิญชวน แต่คนต้องมาฉีดวัคซีนเพราะต้องรักตัวเอง ไม่ต้องให้ใครมาชักชวน
อนุทิน ยอมรับว่าตำหนิแรงแต่ไม่อยากโชว์ไลน์ให้ดูว่าเขียนไปอย่างไร พร้อมเน้นย้ำว่าตนไม่ชอบและโกรธมาก