[พรีวิว] Samsung Galaxy S 3 (III) I9300 สุดยอดแอนดรอยด์โฟนตัวล่าสุดจาก Samsung ความแรงระดับ Quad-core Processor

เปิดตัวอย่างเป็นทางการ ที่กรุงลอนดอน ประเทศอังกฤษ เมื่อวันที่ 3 พฤษภาคม 2555 ที่ผ่านมา กับ Samsung Galaxy S III (Samsung Galaxy S 3) รหัส I9300 ที่ถือว่า เป็นน้องใหม่ และเรือธงตัวใหม่ในตระกูล Galaxy S ที่จะมาแทนที่รุ่นเก่าอย่าง Samsung Galaxy S II ที่สามารถสร้างยอดจำหน่ายในหลายประเทศทั่วโลกนั่นเองซึ่งสเปคของ Samsung Galaxy S III (Samsung Galaxy S 3) นั้น ถือว่า ได้นำสุดยอดเทคโนโลยีที่ยิ่งใหญ่ที่สุดบนโลกโทรศัพท์มือถือ มาไว้ในเครื่องนี้เลยก็ว่าได้ นั่นก็คือ ระบบประมวลผลแบบ Quad-core Processor และจอแสดงผลระดับ HD Super AMOLED นั่นเอง ก่อนจะเริ่มการ พรีวิว Samsung Galaxy S III (Samsung Galaxy S 3) (Samsung Galaxy S III Preview) เรามาดูคุณสมบัติ หรือสเปคของ Samsung Galaxy S III (Samsung Galaxy S 3) แบบคร่าวๆ กันก่อนครับสเปค Samsung Galaxy S III (Samsung Galaxy S 3)- จอแสดงผลกว้าง 4.8 นิ้ว แบบ HD Super AMOLED Capacitive Touchscreen ความละเอียด 720x1280 พิกเซล- ระบบประมวลผลแบบ Quad-Core ARM Cortex-A9 (Exynos 4212 Chipset) Processor ความเร็ว 1.4 GHz- หน่วยประมวลผลภาพ (GPU) Mali-400MP- ระบบปฏิบัติการแอนดรอยด์ 4.0.4 Ice Cream Sandwich- หน่วยความจำ RAM ขนาด 1GB- หน่วยความจำภายในตัวเครื่อง ขนาด 16GB, 32GB และ 64GB- รองรับเครือข่าย 2G, 3G และ 4G- รองรับการเชื่อมต่อ Wi-Fi, Bluetooth 4.0, GPS (A-GPS)- User Interface แบบ TouchWiz 4.0 UISamsung Galaxy S III (Samsung Galaxy S 3) กับดีไซน์ และการออกแบบรูปลักษณ์ภายนอก
สำหรับวัสดุที่ใช้ผลิตตัวเครื่อง Samsung Galaxy S III (Samsung Galaxy S 3) นั้น ไม่ใช่เป็นพลาสติกธรรมดาๆ เหมือนกับที่เราเคยเห็นบน Samsung Galaxy S II นะครับ แต่เป็นพลาสติกประเภทโพลีคาร์บอเนต ที่เคลือบผิวด้วย Hyperglaze ที่ผ่านขั้นตอนการเคลือบผิวด้วยเซรามิกนั่นเอง แน่นอนว่า คุณภาพนั้น ย่อมดีกว่าโพลีคาร์บอเนตอย่างแน่นอนครับ ซึ่งนอกจากจะมีน้ำหนักเบาแล้ว ยังแข็งแรงทนทานอีกด้วย
สำหรับความกว้างของจอแสดงผลนั้น อยู่ที่ขนาด 4.8 นิ้วครับ ซึ่งมีขนาดใหญ่กว่า Samsung Galaxy Nexus เสียอีก โดยหน้าจอนั้น เป็นแบบ HD Super AMOLED ความละเอียด 1280 x 720 พิกเซล แถมยังเป็นหน้าจอแบบ Gorilla Glass อีกด้วย
ด้านบนของจอแสดงผลนั้น ประกอบด้วย ลำโพงสนทนาขนาดใหญ่, เซนเซอร์ 2 ชนิด ได้แก่ Ambient Light sensor และ Proximity sensor ตามมาด้วย กล้องด้านหน้าความละเอียด 2 ล้านพิกเซล สำหรับการใช้งาน Video call และไฟแสดงสถานะ LED
ด้านล่างของจอแสดงผล ประกอบด้วยปุ่มทั้งหมด 3 ปุ่ม ได้แก่ ปุ่มเมนู กัับปุ่ม back ซึ่งเป็นปุ่มแบบ capacitive button และปุ่ม Home ซึ่งเป็นปุ่มแบบ physical button อยู่ตรงกลาง
ด้านซ้ายของตัวเครื่อง เป็นปุ่มปรับเพิ่มลดเสียง
ด้านขวาของตัวเครื่อง เป็นปุ่มเปิด-ปิด-ล็อคเครื่อง
ด้านบน เป็นช่องสำหรับหูฟังขนาด 3.5 มิลลิเมตร และไมโครโฟนตัดเสียงรบกวน
ด้านล่าง เป็นพอร์ตเชื่อมต่อ micro-USB 2.0 และไมโครโฟนตัวหลัก สำหรับการสนทนา
ด้านหลังเป็นกล้องดิจิตอล ความละเอียด 8 ล้านพิกเซล พร้อม LED Flash
เมื่อแกะฝาหลังออก จะพบกับแบตเตอรี่ขนาด 2100 mAh, ช่องใส่ microSIM และ microSD card
User Interface บน Samsung Galaxy S III (Samsung Galaxy S 3)สำหรับ User Interface บน Samsung Galaxy S III (Samsung Galaxy S 3) เป็น UI เวอร์ชั่นล่าสุด นั่นก็คือ TouchWiz 4.0 UI พร้อมระบบปฏิบัติการแอนดรอยด์ 4.0.4 Ice Cream Sandwich เรียกได้ว่า ใหม่ทั้งตัวซอฟท์แวร์ และฮาร์ดแวร์เลยทีเดียวโดย TouchWiz 4.0 UI และ Android 4.0.4 Ice Cream Sandwich นั้น ถือว่า มีความสะดวกในการใช้งานหลายอย่างครับ เริ่มจากหน้า Lock screen กันก่อน ที่ไม่ใช่เป็นเพียงแค่หน้า Lock screen ธรรมดาๆ อีกต่อไป แต่มีปุ่มลัด shortcut มาให้ใช้งานกันถึง 4 ปุ่ม ซึ่งได้แก่ ปุ่มโทรศัพท์, ปุ่มแอพพลิเคชั่น ChatON, ปุ่มเบราเซอร์ และปุ่มลัดเข้ากล้องถ่ายรูปสำหรับการปลดล็อคหน้าจอ สามารถทำได้ 2 แบบครับ นั่นก็คือ การ swipe หรือลากไปข้างๆ และการสั่งการด้วยเสียง โดยพูดว่า Wake Up หน้าจอจะถูกปลดล็อคทันที นอกจากนี้ เมื่อลากจากล่างจอขึ้นด้านบนนั้น จะพบกับ Ticker หรือข่าวสารอัพเดทจากเว็บไซต์ข่าวต่างๆ ครับลองดูหน้าตาของ TouchWiz 4.0 UI ได้จากคลิปวิดีโอนี้ครับ

ขอบคุณเนื้อหา และภาพประกอบ: techmoblog
