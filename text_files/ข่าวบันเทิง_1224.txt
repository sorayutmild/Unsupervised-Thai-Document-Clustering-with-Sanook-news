วันที่ 23 มกราคม ตรงกับคล้ายวันเกิดของพระเอกหนุ่มผู้ล่วงลับ "ปอ ทฤษฎี สหวงษ์" ที่เพิ่งเสียชีวิตจากอาการแทรกซ้อนหลังโรคไข้เลือดออก เมื่อวันที่ 18 มกราคมที่ผ่านมา แม้วันนี้เขาจะไม่อยู่ฉลองวันเกิดของตัวเองอีกต่อไป แต่ยังมีความทรงจำดีๆ หลายอย่างที่ทำให้คิดถึงเขาในวันนี้
ภรรยาสาวอย่าง "โบว์ แวนด้า" ได้โพสต์ภาพล่าสุดลงอินสตาแกรม เป็นภาพที่ หนุ่มปอกับภรรยา มีสีหน้ายิ้มแย้มและเต็มไปด้วยความสุข พร้อมกับถือเค้กวันเกิดถ่ายภาพคู่กัน เป็นภาพวันวานที่น่าประทับใจ สาวโบว์ ยังโพสต์ข้อความเอาไว้ว่า...
"สุขสันต์วันเกิดนะปอ ไม่ว่าปอจะอยู่ที่ไหน โบว์กับมะลิขอให้ปอมีความสุข พบเจอแต่สิ่งที่ดีและสวยงาม รักพ่อปอนะ"
หลังจากภาพดังกล่าวเผยแพร่ออกไป มีแฟนคลับและผู้คนจำนวนมากเข้ามาแสดงความคิดเห็น ร่วมอวยพรวันเกิดให้กับหนุ่มผู้ล่วงลับ อีกทั้งยังเป็นกำลังใจให้กับ สาวโบว์ อีกด้วย ซึ่งในวันนี้ (23 ม.ค.) จะเป็นวัดสวดพระอภิธรรมศพให้กับ หนุ่มปอ เป็นวันสุดท้าย ก่อนจะมีพิธีพระราชทานเพลิงศพที่ถูกจัดขึ้นในวันพรุ่งนี้ (24 ม.ค.)