ในวันนี้ หมอช้าง อาจารย์ช้าง ทศพร ศรีตุลา ได้มาบอกเล่าเรื่องราวเกี่ยวกับการทำนายฝัน ความหมายของความฝัน ว่าฝันอะไร หมายถึงอย่างไรในรายการสมาคมเมียจ๋า
ชาว Sanook! Horoscope คนไหนที่ชอบฝันบ่อยๆ ห้ามพลาด เพราะเรามีความฝันหลายแบบมาทำนายบอกความหมายให้ได้รู้กันค่ะ
หมอช้าง อาจารย์ช้าง ทศพร ศรีตุลา
เวลาฝันที่เหมาะกันการเอาไปทำนายฝัน จะเริ่มตั้งแต่เวลา 4 ทุ่มเป็นต้นไป จะทำนายได้ว่าเรื่องราวเหล่านั้นจะเกิดขึ้นถัดไปประมาณ 1 เดือน ส่วนคนที่ฝันเวลาประมาณตี 2 เหตุการณ์ในความฝันก็จะเกิดเร็วขึ้นมาอีกนนิด ประมาณ 2 - 3 วัน
พอเรารู้ว่าเวลาไหนจะทำนายฝันได้แม่นยำกันไปแล้ว เรามาดูความหมายของความฝันจากเหตุการณ์ที่เราฝันกันดีว่าค่ะ ว่าจะสามารถทำนายฝันได้ว่าอย่างไรบ้าง
ทำนายฝัน(ลาง)บอกเหตุ
ฝันถึงคนตัวบุคคล หรือคนมีชื่อเสียง ถือว่าเป็นเรื่องที่ดี ทำนายว่า จะได้เลื่อนขั้น เลื่อนตำแหน่ง หน้าที่การงานดีขึ้น
ทำนายฝัน(ลาง)บอกเหตุ
ฝันถึงญาติผู้ใหญ่ ที่มีอายุ ทำนายฝันได้ว่า จะต้องมีภาระหน้าที่ความรับผิดชอบเพิ่มมากขึ้น หรืออาจจะต้องไปดูแลหรืออุปถัมภ์ใครบางคนก็เป็นได้
ทำนายฝัน(ลาง)บอกเหตุ
ฝันถึงเด็ก ทำนายฝันว่า จะได้โชคได้ลาภ แต่ถ้าหากฝันว่าอุ้มเด็ก คนที่มีคู่อยู่เตรียมดีใจเพราะทำนายฝันว่าจะมีลูก แต่ถ้าว่าเป็นคนโสดก็ทำนายฝันว่าจะได้คู่ มีคู่
ทำนายฝัน(ลาง)บอกเหตุ
ฝันถึงคนเจ็บหรือคนตาย ทำนายฝันว่า จะไปต่ออายุให้ผู้นั้น ยิ่งถ้าหากว่าคนที่เราฝันถึงนั้นกำลังเจ็บป่วยอยู่ก็เหมือนเป็นการไปช่วยต่ออายุให้เค้าด้วย ดังคำโบราณที่ว่าฝันร้ายจะกลายเป็นดีนั้นเอง
ทำนายฝัน(ลาง)บอกเหตุ
ฝันถึงแฟนเก่า ทำนายฝันว่า จะหมดเคราะห์ พ้นเคราะห์ หรืออาจจะหมายความว่าจะได้โชคมีลาภลอย
ทำนายฝัน(ลาง)บอกเหตุ
ฝันเห็นสัตว์เลื้อยคลาน ทำนายฝันว่า จะได้พบคู่ครอง เจอเนื้อคู่
ทำนายฝัน(ลาง)บอกเหตุ
ฝันเห็นสัตว์สี่เท้า ทำนายฝันว่าจะได้โชคลาภฝันเห็นสัตว์ปีก ทำนายฝันว่า จะได้เดินทางฝันเห็นสัตว์เล็กๆ ทำนายฝันว่า จะมีบริวาร พบเจอบริวาร
ทำนายฝัน(ลาง)บอกเหตุ
ฝันเห็นสัตว์ใหญ่ เช่น ช้าง ม้า วัว ควาย ทำนายฝันว่า จะได้โชค การงานจะดีขึ้น หรืออาจจะมีโชคจากแดนไกล แต่ถ้าตามความเชื่อของโบราณจะเชื่อกันว่า หากเราฝันถึงสัตว์เหล่านี้ นั้นอาจจะหมายถึงว่า เรานั้นได้ไปบนบานเอาไว้แล้วยังไม่ได้แก้บน
ทำนายฝัน(ลาง)บอกเหตุ
ฝันว่าฟันหลุด ทำนายฝันว่า อาจจะต้องสูญเสียญาติผู้ใหญ่ หรือจะมีเรื่องไม่ดีเกิดขึ้นกับญาติผู้ใหญ่ ถ้าเป็นฟันบนจะเป็นญาติฝ่ายชาย ถ้าฟันล่างจะเป็นญาติฝ่ายผู้หญิง
แต่ถ้าหากฝันว่าฝันงอก ทำนายฝันว่าจะมีคนมาขออยู่อาศัยด้วย แต่ว่ามาแบบลักษณะขอความช่วยเหลือ
ทำนายฝัน(ลาง)บอกเหตุ
ฝันว่าได้อัญมณี เครื่องประดับ ทำนายฝันว่า จะได้โชค ได้เงิน จะมีโชค หรืออาจจะได้บุตร
ทำนายฝัน(ลาง)บอกเหตุ
ฝันว่าตัวเองตกจากที่สูง ทำนายฝันว่า กำลังมีความรู้สึกกังวลใจ หรือกำลังรู้สึกห่วงใยใครบางคนอยู่
ทำนายฝัน(ลาง)บอกเหตุ
ฝันว่าเก็บเงินเหรียญ หรือเก็บทองตามท้องถนนได้ จะแบ่งได้ 2 ลักษณะ คือ ถ้าฝันถึงทอง เครื่องประดับ ทำนายฝันว่าจะโชคดี มีโชคลาภแต่ถ้าฝันถึงเงินเหรียญ ธนบัตร ทำนายฝันว่าต้องระวังปัญหาด้านการเงิน
ทำนายฝัน(ลาง)บอกเหตุ
ฝันว่าหาของสักอย่าง แต่กลับได้ปลามาแทน ทำนายฝันว่า จะได้โชคได้เลื่อนตำแหน่งทางการงาน แต่ในทางกลับกันอาจจะทำนายได้ว่าอาจจะถูกกลั่นแกล้งได้ เพราะเนื่องจากในความฝันเราหาของอย่างหนึ่งแต่กลับไปเจออีกอย่างหนึ่ง ดังนั้นต้องระวังเอาไว้ด้วยหากฝันถึงเรื่องราวประมาณนี้
ทำนายฝัน(ลาง)บอกเหตุ
ฝันว่าร้องไห้ ตื่นมาก็ร้องไห้จริงๆ ทำนายฝันว่าจะพบเจอเรื่องดีๆ ถ้าของขายก็จะได้คืนเป็นต้น
ฝันว่าแก้ผ้า ทำนายฝันว่า กำลังอยู่ในสถานการณ์อันตรายต้องระวัง
และก็มาถึงสิ่งที่หลายคนรอคอย คือ วิธีการแก้ฝันร้าย  เราสามารถแก้ไขได้ด้วยหลักฮวงจุ้ย เช่นการวางหัวเตียงควรเลือกหันไปในทางที่เป็นผนังทึบ หรือหากว่าจำเป็นต้องวางหันหัวเตียงไปที่ตรงบริเวณที่เป็นหน้าต่างก็ควรหาผ้าม่านมาบังเอาไว้ก็สามารถช่วยได้
ทำนายฝัน(ลาง)บอกเหตุ
หากว่าบ้านไหนที่แก้ทางหลักฮวงจุ้ยไม่ได้ สามารถแก้ได้ด้วยการเล่าความฝันให้คนอื่นฟังก็จะช่วยได้ หรือ ท่องบทแผ่เมตตา หรือสวดคาถา "ยันทุน" จะช่วยแก้ฝันร้ายให้กลายเป็นดี
สุดท้ายอาจารย์ช้าง ได้ฝากเอาไว้ เกี่ยวกับเรื่องของความฝัน ถือว่าเป็นเรื่องที่หลายคนมีความเชื่อกันเป็นอย่างมาก แต่ก็ควรจะต้องมีสติอยู่กับความจริงด้วย เราจะยึดติดกับความฝันทั้งหมดไม่ได้...