Ragnarok Mobile เทคนิคการเก็บเลเวลให้คุ้มค่า
Ragnarok Mobile
Ragnarok Mobile เปิดให้เล่นมาเกือบๆสัปดาห์หนึ่งแล้ว เป็นเกม RO มือถือที่มีระบบ Auto Battle หรือบ้านเราเรียกง่ายๆว่าการปล่อย "บอท" แต่เพื่อนเคยสงสัยกันหรือไม่ว่า ทำไมเราปล่อยบอททั้งวันแต่ไฉน Exp แทบไม่ค่อยขึ้นเลย มันเพราะอะไรหนอ?
คำตอบก็คือ Ragnarok Mobile ของจีนนั้นมีระบบการจับเวลาการเล่น เพื่อป้องกันไม่ให้เล่นเกมนานเกินไป โดยระบบจะทำการจับเวลาเล่นตลอดเวลาที่ผู้เล่นออนอยู่ในเกม หากเล่นครบ 300 นาที (5 ชั่วโมง) ระบบเกมจะทำการลดอัตราได้รับค่า Exp และอัตราดรอปของจากมอนสเตอร์ลง ทำให้ผู้เล่นเก็บเลเวลหรือหาของจากมอนสเตอร์ได้น้อยลงกว่าเดิมหลายเท่าตัว (จากปกติตีมอนสเตอร์ได้ EXP ตัวละ 200 จะเหลือตัวละ 10 กว่า)  แต่ว่าของรางวัลจากเควสต์ และการล่าบอส MVP ยังคงได้ในอัตราปกติอยู่
สามารถดูได้ว่าวันนั้นๆเราเล่นไปนานแค่ไหนแล้วได้ที่เมนู กล่อง ? แล้วเลือกที่ Option ที่เป็นไอคอนรูปฟันเฟือง เวลาในการเล่นจะรีเซต ทุกๆ 4.00 น. ตามเวลาประเทศไทย (ตี 5 ของจีน ตรงกับตี 4 ของไทย)
Ragnarok Mobile
Ragnarok Mobile
ด้วยเหตุนี้เราจึงมีวิธีการเก็บเลเวลให้คุ้มค่าในแต่ละวันมาฝากกัน เพื่อให้เพื่อนๆเก็บเลเวลได้ไวยิ่งขึ้นในแต่ละวัน โดยมีวิธีต่างๆดังนี้
1. การปล่อยบอท (ช่วงแรก) เป็นวิธีเก็บเลเวลขั้นแรกของแต่ละวัน ก่อนที่จะครบกำหนด 300 นาทีแรกของวัน แนะนำให้เพื่อนๆปล่อยบอทให้คุ้มที่สุดเท่าที่จะทำได้ เพราะหลังจากครบ 300 นาทีแรกแล้ว Exp ที่ได้จากการปล่อยบอทจะลดน้อยลง ในช่วงแรกนี้แนะนำให้ปล่อยบอทกับมอนสเตอร์ที่ให้ Exp เยอะๆ เพราะเรายังได้ Exp แบบเต็มๆอยู่
Ragnarok Mobile
เพิ่มเติม: การปล่อยบอทในช่วง 300 นาทีแรกของแต่ละวันนั้น แนะนำให้รับเควสต์ ตีมอนสเตอร์ได้รับค่าประสบการณ์ 5 เท่าไปด้วย เพราะหากรับเควสต์นี้ตอนโดนปรับลด Exp แล้วจะทำให้จบเควสต์ได้ยาก วิธีรับเควสต์นี้ก็ให้คุยกับชายผ้าคลุม ที่ยืนอยู่ข้างเควสต์ป้าย ของเมือง Prontera  (อาจมีในเมืองอื่นๆด้วย) เขาจะให้ไปตีมอนสเตอร์เฉพาะใน Map ที่กำหนด (ตัวไหนก็ได้ใน Map นั้น) ให้ได้ตาม Exp ที่กำหนดไว้ (เควสต์นี้จะทำได้เมื่อเลเวลถึงกำหนดเท่านั้น)
 
2. การทำเควสต์รายวัน หลังจากครบ 300 นาทีของการปล่อยบอทช่วงแรกแล้ว ตอนนี้จะเริ่มเก็บเลเวลจากการตีมอนฯไม่คุ้มแล้ว แนะนำให้เริ่มทำเควสต์ช่วงนี้ เพราะหากเราเริ่มทำเควสต์ตั้งแต่ต้นวัน จะเสียโอกาสเก็บเลเวล 300 นาทีแรกไป การทำเควสต์นั้นแบ่งออกได้หลายหมวด แบ่งเป็น เควสต์หลัก ! สีแดง , เควสต์ย่อย ! สีเขียว , เควสต์ Story จาก NPC นักกวีเล่าเรื่อง แต่เควสต์ที่แนะนำให้ทำทุกวันเลยก็คือ + สีน้ำเงิน นั่นก็คือเควสต์รายวัน โดยเฉพาะเควสต์ป้าย
Ragnarok Mobile
เควสต์ป้ายสามารถรับได้ที่ป้ายประกาศของทุกเมือง เป็นเควสต์ที่มีให้ทำใหม่ทุกๆวัน และให้ Exp กับของรางวัลคุ้มมาก แถมยังทำได้ไม่ยากด้วย ที่สำคัญคือเควสต์ป้ายจะเพิ่มอัตรา Exp ที่เป็นรางวัลให้มากขึ้น 10% ต่อ 1 เควสต์ด้วย และเมื่อครบกำหนดถึง 200% ก็จะไม่สามารถรับเควสต์รายวันเพิ่มได้ในวันนั้นๆ
Ragnarok Mobile
Ragnarok Mobile
ประเภทของเควสต์ป้ายรายวัน หลักๆมีดังนี้
- เควสต์ส่งของ หาของที่กำหนดให้ครบ แล้วไปส่งให้ NPC ในเควสต์
- เควสต์ถ่ายภาพ ให้ไปถ่ายภาพตรงจุดที่กำหนด (ระวังพวกมอนสเตอร์ติดดาว ที่โจมตีก่อนด้วยนะ)
- เควสต์นำทาง ให้พา NPC ต่างๆไปส่งยังจุดหรือ NPC ที่กำหนด
- เควสต์ล่า ให้ไปล่ามอนสเตอร์ที่กำหนด จำนวน 25 ตัว ให้สังเกตชื่อมอนสเตอร์ในเควสต์ดีๆ แล้วกด Auto ตีมอนสเตอร์นั้นๆไปเลย
หลังจากการทำเควสต์รายวันหมดแล้ว ค่อยไปทำเควสต์อื่นๆ พวกเควสต์หลัก หรือเควสต์ย่อยต่อไป แล้วแต่ว่าเหลือเควสต์ไหนยังไม่ได้ทำบ้าง
 
3. การปล่อยบอท (ช่วงหลัง) แม่จะเล่นครบ 300 นาทีไปแล้ว จนอัตรา Exp น้อยลง แต่เพื่อนๆก็ยังสามารถปล่อยบอทได้อยู่ ทว่าการปล่อยบอทช่วงหลังนี้ ไม่แนะนำให้ไปปล่อยบอทยังแถวมอนสเตอร์ที่เลเวลสูงๆแล้ว เพราะเสียเวลาในการตีมอนนานและ Exp ที่ได้จะไม่คุ้ม แนะนำให้ไปปล่อยบอทแถวๆมอนสเตอร์เลเวลน้อยๆแทน เพราะเพื่อนๆจะตีมอนพวกนี้ตายได้ในการโจมตีเพียงไม่กี่ที เมื่อตีไปจำนวนมากๆ ก็จะได้ Exp คุ้มมากกว่าการไปตีมอนโหดๆทีละตัวนั่นเอง
 
เทคนิคการปล่อยบอท สำหรับเพื่อนๆที่ยังไม่รู้ เราสามารถติดตั้ง Skill ให้สามารถใช้งานแบบอัตโนมัติกับบอทได้ ที่ช่อง Skill ด้านขวา เหมาะมากสำหรับการเล่น Mage ที่มี SP ให้ใช้เยอะๆ ก็ให้เซตเวทมนตร์ยิงอัตโนมัติระหว่างเปิดบอทได้เลย วิธีการเปลี่ยน Skill ก็เพียงจิ้มค้างไว้แล้วลากไปในช่องที่ต้องการ
Ragnarok Mobile
ส่วนการติดตั้งไอเทมที่ชอตคัท ก็เพียงเปิดกระเป๋าช่อง Inventory แล้วลากไอเทมที่ใช้บ่อยลงในชอตคัทก็เรียบร้อย
Ragnarok Mobile