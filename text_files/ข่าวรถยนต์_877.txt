      ค่ายรถจัดเต็มจัดหนัก งัดกลยุทธ์การตลาดทุกรูปแบบ ชิงยอดขาย 4  เดือนสุดท้ายของปี อัดแคมเปญลดแลก แจกกระหน่ำ แบบถล่มทลาย เก๋งเดือด  "ฮอนด้า-มิตซูบิชิ-มาสด้า" ฟรีดาวน์ ขณะ "โตโยต้า-อีซูซุ" เข้าทางราชการ  ดาวน์ต่ำ 0-5% ด้าน "นิสสัน" เน้นอีโคคาร์ ส่วนฟอร์ด เดินสายจัดกิจกรรม  ผลพวงครึ่งปีหลังยอดหด
      นับจากสิ้นสุดโครงการรถคันแรก และแต่ละค่ายเริ่มทยอยส่งมอบรถ ให้ลูกค้า  ตลาดรถยนต์ก็เริ่มกลับเข้าสู่ภาวะปกติ นับตั้งแต่เดือนพฤษภาคมเป็นต้นมา  ที่ยอดขายเริ่มชะลอตัว ดังนั้นในช่วงครึ่งปีหลัง  ความต้องการซื้อที่ลดลงก็จะเริ่มเห็นผลชัดเจนขึ้น  ค่ายรถจึงจำเป็นต้องงัดทุกกลยุทธ์ทุกรูปแบบออกมากระตุ้นยอดขาย

      โดยเฉพาะการจัดแคมเปญ ซึ่งยักษ์ใหญ่อย่างโตโยต้า พุ่งเป้าไปที่  กลุ่มข้าราชการ, พนักงานรัฐวิสาหกิจ ด้วยข้อเสนอ  ออกรถวันนี้ดาวน์ต่ำ 5%  หรือ 25,300 บาท หรือเลือกผ่อน 84 เดือน คิดเป็นค่างวดเดือนละ 5,443 บาท  หรืออัตราดอกเบี้ยต่ำสุด 1.39% ทั้งรถเก๋ง วีออส ใหม่ทุกเวอร์ชั่น, อแวนซา  และปิกอัพ ไฮลักซ์ วีโก้ แชมป์ อัตราดอกเบี้ย 1.49% ต่อปีถึง 30 กันยายน  2556
      ค่ายฮอนด้าจัดเต็มสำหรับรุ่นบริโอ้ ดอกเบี้ย 0% ดาวน์ 25% หรือ  59,999  บาทผ่อน 48 เดือน รุ่นแจ๊ซ ไฮบริด และซีวิค ดอกเบี้ย 0.99% เมื่อดาวน์ 25%  ผ่อน 48 เดือน ถึง 31 สิงหาคมนี้        อีซูซุ เปิดแคมเปญสินเชื่อเช่าซื้อ เพื่อข้าราชการ  และสมาชิกกองทุนบำเหน็จนำนาญข้าราชการ (กบข.) ในช่วงกลางปีที่ผ่านมา  และคาดว่าจะยังคงมีโปรโมชั่นนี้ต่อ  ด้วยสินเชื่อเช่าซื้อรถยนต์อีซูซุทุกรุ่น ดาวน์ 0-5% ดอกเบี้ยเริ่มต้นที่  2.45% บริการสินเชื่อ และรู้ผลอนุมัติทุกวัน ไม่เว้นวันหยุด เสาร์-อาทิตย์  ระยะเวลาการผ่อนชำระนานสูงสุด 84 เดือน        มิตซูบิชิ จัด Big Time ทุกรุ่น ดอกเบี้ย 0% หรือเลือกรับคูปองเติมน้ำมัน  หรือดาวน์ 5% ผ่อน 84 เดือน และร่วมลุ้นไปญี่ปุ่น 5 วัน 3 คืน  มูลค่ารวมกว่า 15 ล้านบาท เริ่ม 1 สิงหาคม 2556 ถึง 30 กันยายน 2556        เชฟโรเลต กับโปรโมชั่น แฮปปี้ ดีล ความสุขไม่ต้องรอ ลดกระหน่ำกันอีกทุกๆ  เดือน โดยลูกค้า เชฟโรเลต โซนิค รุ่น  LS ดาวน์ 25% รับสิทธิ ผ่อน 60 เดือน  ใช้งานฟรี 5 เดือน (ฟรีผ่อน 5 เดือน) หรือรับส่วนลด 35,000 บาท ในรุ่น LT   เมื่อดาวน์ 25%  ผ่อน 60 เดือน ใช้งานฟรี 5 เดือน (ฟรีผ่อน 5 เดือน)  หรือรับส่วนลด 50,000 บาท ในรุ่น LTZ เมื่อดาวน์ 25%  ผ่อน 72 เดือน  ใช้งานฟรี 5 เดือน (ฟรีผ่อน 5 เดือน) หรือรับส่วนลด 50,000 บาท และเชฟโรเลต  ครูซ ทุกรุ่น รับส่วนลดสูงสุด 30,000 บาท ปิกอัพโคโลราโด ลด 40,000 บาท  ในรุ่น C-Cab และ X-Cab        ฟอร์ด เดินสายจัดกิจกรรมทั่วประเทศ เพื่อให้ลูกค้า ได้ลองขับก่อนซื้อ  ส่วนมาสด้าก็เช่นกันจัดกิจกรรมให้ลูกค้าได้ลองขับรถก่อนจอง  และร่วมลุ้นทองคำ มูลค่ากว่า 1 แสนบาทในงาน
      เก๋งนิสสันทุกรุ่นดาวน์ 25% ผ่อน 48 เดือน และรุ่น พัลร์ซ่า  ที่เพิ่งเปิดตัว ดาวน์ขั้นต่ำ 5% ผ่อนนานสูงสุด 84 เดือน ปิกอัพ นาวารา  ดอกเบี้ย 1.99% รับคูปองน้ำมัน 40,000 บาท เป็นต้น        นี่เป็นแค่เพียงส่วนหนึ่งของแคมเปญที่ค่ายรถใช้เป็นเงื่อนไขล่อใจให้ผู้ที่ อยากมีรถ ตัดสินใจซื้อเร็วขึ้น เพื่อชิงยอดขาย 4  เดือนสุดท้ายที่เหลือในปีนี้ 
 