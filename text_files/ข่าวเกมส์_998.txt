มาดูตัวละครของ Left 4 Dead ภาคใหม่จากญี่ปุ่น
Left 4 Dead: Survivor 
ปรกติแล้วเกมส์ Left 4 Dead เป็นเกมส์ยิงผีซอมบี้ ที่ทาง Valve เป็นผู้สร้างขึ้นโดยใช้ Source Engine ตัวเดียวกับ Half-Life และ Counter Strike สร้างขึ้น แต่เนื่องจากช่วงหลังมานี้ Valve หันไปเอาดีกับ Dota 2 ก็เลยไม่มีการพัฒนาเกมยิงต่อเลย ไม่ว่าจะเป็น Half-Life 3 ที่ไม่มีวี่แววจะออก รวมถึง Counter-Strike: Global Offensive ก็หยุดนิ่งแล้ว ก็เลยทำให้ Left 4 Dead ภาคใหม่ก็ยังไม่มีข่าวคราวไปด้วย นับแล้วตอนนี้ก็ผ่านไป 2 ปีแล้วที่ Valve ไม่มีทำเกมอื่นออกมาเลย นอกจาก Dota 2 ทำให้แฟนๆต่างก็เฝ้ารอเกมยิงภาคใหม่ของ Valve กันมาก
โดยเฉพาะ Left 4 Dead นับเป็นเกมยิงของ Valve ที่ได้รับความนิยมมากสุดเกมหนึ่งเลยก็ว่าได้ เพราะเป็นเกมส์ยิงผีซอมบี้ที่ใครๆก็ชื่นชอบ แถมยังเล่นพร้อมกันได้ถึง 4 คน ทำให้เล่นได้สนุกมันส์ และป่วนมากกว่าเดิมเสียอีก ยิ่งถ้าเล่นแบบยากและเปิดโหมดยิงกันเองได้นะ รับรองเกรียนกันสุดๆ จึงไม่แปลกที่เกมนี้จะได้รับความนิยมจากทั่วโลก รวมถึงในไทยด้วย
เกม Left 4 Dead ก็ได้รับความนิยมในญี่ปุ่นเช่นกัน และจากที่ Valve ไม่ทำภาคใหม่ออกมาเสียที ทางค่าย Taito ของญี่ปุ่นก็เลยร่วมกับ Valve จัดทำภาคใหม่ขึ้นชื่อว่า Left 4 Dead: Survivor เป็นเกมยิงซอมบี้ในแบบเกมตู้อาเขต ซึ่งยังคงใช้ระบบการเล่นแบบเดิม คือร่วมมือกัน 4 คนเอาตัวรอดไปจากเมืองที่เต็มไปด้วยซอมบี้ให้ได้ ซึ่งสามารถเลือกเล่นคนเดียวก็ได้เช่นกัน ส่วนตัวละครที่เหลือจะควบคุมด้วย AI
Left 4 Dead: Survivor 
แต่สิ่งที่จะเปลี่ยนไปใน Left 4 Dead: Survivor ก็คือฉากสถานที่และตัวละคร ก็ในเมือนำมาสร้างในแบบญี่ปุ่น แน่นอนว่าตัวละครก็ต้องเป็นสไตล์ญี่ปุ่น ซึ่งตัวละครเดิมๆจาก Left 4 Dead ทั้งสองภาคจะไม่มีให้ใช้ในภาคนี้ จะมี 4 ตัวละครใหม่เท่านั้น เรียงจากซ้ายไปขวา จะเป็นนักศึกษามหาวิทยาลัยชาย, นักเรียนสาวมัธยมปลาย, บาร์เทนเดอร์อดีตทหารเรืออเมริกัน และสาวไกด์ทัวร์ ลูกครึ่งญี่ปุ่นอเมริกัน แบ่งออกเป็นสองคู่สองสัญญชาติกันเลย ชายสอง หญิงสอง ญี่ปุ่นสอง อเมริกาสอง แต่ว่าฉากของเกมกลับไม่ใช่ในญี่ปุ่น ยังเป็นฉากในอเมริกาอยู่ ซึ่งฉากของเกมก็จะคล้ายๆ Left 4 Dead ภาคปกติ
น่าเสียดายที่ Left 4 Dead: Survivor ตอนนี้ยังทำเป็นแค่เวอร์ชั่นเกมตู้อาเขตเท่านั้น หากพอร์ทมาลง PC ด้วย เชื่อว่าคงมีเกมเมอร์ชาว PC ดีใจรอเล่นกันไม่น้อยเลยเชียวล่ะ




