ผลโหวต! Game of the Year 2014 เกมยอดเยี่ยมแห่งปี
Game of the Year 2014
ใกล้จะถึงสิ้นปีกันแล้ว และนี่ก็เป็นช่วงที่บรรดาเว็บไซต์เกมต่างๆจะพากันคัดเลือกเกมยอดเยี่ยมแห่งปี ประกาศออกมาให้ทราบกัน โดยทุกๆปีนั้น รางวัลของทาง VGX SPIKE TV จะเป็นรายการที่ใหญ่ที่สุด แต่ทว่าตอนนี้ทาง VGX ยังจัดอันดับกันไม่เสร็จ เราก็เลยนำการจัดอันดับของทาง Gamespot ที่เป็นเว็บไซต์เกมลำดับต้นๆของโลกมาให้ดูกันก่อน
สำหรับรายชื่อเกมที่ได้เข้าร่วมการโหวตเกมยอดเยี่ยมแห่งปีนั้น ก็มีหลายเกมจากหลายแพรตฟอร์ม ไม่ว่าจะเป็นคอนโซล พีซี และมือถือ ที่ทาง Gamespot ได้นำมารวมกันให้เกมเมอร์ผู้เข้าชมได้โหวตกัน และผลการโหวตก็ออกมาดังนี้
 
อันดับ 5 Divinity: Original Sin
Game of the Year 2014
เกม RPG สไตล์ตะวันตก ที่มาแปลกตรงคงระบบการเล่นเก่าๆแบบ Turn-Based เอาไว้ ในขณะที่เกม RPG ตะวันตกยุคใหม่ มักจะเน้นไปที่ระบบแบบ ACT RPG ซะมากกว่า โดยเกม Divinity: Original Sin แม้จะใช้ระบบการเล่นแบบเดิม แต่ใส่ลูกเล่นเข้าไปในการเล่นให้หลากหลายขึ้น อย่างการใช้ประโยชน์จากฉากต่อสู้ การผสมเวทมนตร์สองอย่างจะได้ผลแบบใหม่ และระบบทักษะย่อยๆต่างๆๆมากมาย ใครที่ชอบเกม RPG แบบรายละเอียดเยอะๆ และเน้นแทคติกไม่ควรพลาด
 
อันดับ 4 Bayonetta 2
Game of the Year 2014
เกมป้าแว่นภาคต่อที่ทำลงเครื่อง Wii U และมันก็เป็นเกมยอดเยี่ยมที่คนมีเครื่อง Wii U ไม่เคยพลาด เป็นเกมแนวแอคชั่นที่เน้นลีลาและท่วงท่าต่างๆได้เร้าใจ
 
อันดับ 3 Dark Souls II
Game of the Year 2014
สุดยอดเกม Dark Fantasy ACT RPG ภาคต่อที่ยังคงความยากโคตรๆเหมือนเดิม จนกลายเป็นเรื่องปกติถ้าหากคุณตายในเกมนี้เป็นร้อยๆรอบ แต่คุณก็ยังสนุกไปกับมัน
 
อันดับ 2 Middle-earth: Shadow of Mordor
Game of the Year 2014
เรื่องราวเสริมของตำนานแหวนครองพิภพ ซึ่งเป็นเนื้อเรื่องช่วงระหว่างหนัง The Hobbit กับ The Lord of the Rings ภาคแรก ตัวเกมทำเป็นแนว ACT RPG ฉากกว้างๆ Open-World เหมือนกับ Dark Souls (หลังๆแนวนี้มาแรง) และระบบทำออกมาสนุกผิดคาด เพราะปกติเกมจากหนังมักไม่สนุก แต่เกมนี้ท่าต่อสู้และคอมโบทำออกมาได้ดี แถมยังได้รู้เรื่องของตำนานแหวนมากขึ้นด้วย
 
อันดับ 1 Dragon Age: Inquisition
Game of the Year 2014
จากที่ทำพลาดไปในภาค Dragon Age 2 ที่มีแต่คนด่าเรื่องระบบเกม ทาง Bioware ก็ได้กลับมาแก้มืออีกครั้งอย่างยิ่งใหญ่ในภาคนี้ โดยเฉพาะเรื่องของกราฟิกเกมที่ทำได้อลังการกว่าเดิมมาก ใครที่เล่น PC อาจต้องปวดหัวกับสเปกเครื่องกันเลยทีเดียว ระบบการเล่นเป็นแบบ ACT ผสมกับการวางแทกติกต่อสู้แบบ RPG โดยเน้นการต่อสู้เป็นทีม ที่ผู้เล่นจะควบคุมตัวละครหลัก 1 ตัว และสามารถสั่งการตัวละครอื่นๆในทีมได้
 
นี่เป็นเพียงส่วนหนึ่งในการจัดอันดับเกมยอดเยี่ยมแห่งปีของ Gamespot เท่านั้น โดยใช้วิธีโหวตจากเกมเมอร์ แต่ยังมีผลการจัดอันดับของทีมงาน อันดับเกมแยกแพรตฟอร์ม และอื่น ดูเพิ่มเติมได้ที่
http://www.gamespot.com/game-of-the-year/