Ragnarok M Eternal Love แร็คนาร็อคเวอร์ชั่นมือถือเพิ่งเปิดใหม่สดๆร้อนๆในไทย และเอเชียตะวันออกเฉียงใต้ ตอนนี้เหล่านักรบแห่งมิดการ์ดต่างก็หลังไหลกันเข้าสู่เกม ตบตีมอนสเตอร์ล้มตายกันเป็นจำนวนมาก เพื่อเป็นบันไดไต่ขึ้นไปสู่ความสำเร็จ และสิ่งหนึ่งที่จะช่วยทำให้ผู้เล่นประสบความสำเร็จนอกเหนือไปจากการเก็บเลเวล นั่นก็คือ เงิน เงิน และก็เงิน เพื่อนๆจะเอาตัวเปล่าไปต่อยบาโฟเมทก็คงโดนตบปลิวกลับจุดเซฟเป็นแน่ ดังนั้นเพื่อจะหาของเทพๆใช้ เงินจึงจำเป็นมาก ไม่ว่าจะเอาไปใช้คราฟของดีๆใส่ เอาไปใช้ซื้อหินตีบวก เอาไปใช้ซื้อวัตถุดิบ และเอาไปใช้จ่ายค่าแรง NPC รวมถึงค่ายา ไม่ใช่น้อยๆ ดังนั้นเรามาดูกันว่าการหาเงินใน Ragnarok M Eternal Love มีวิธีไหนบ้าง
 
ทำเควสป้าย
เควสป้าย หรือ บอร์ดภารกิจ จะปลดล็อคเมื่อเลเวลประมาณ 15 สามารถทำได้ 10 เควสต่อวัน ของรางวัลจากเควสป้ายค่อนข้างดี รวมถึงได้เงินจำนวนหนึ่งด้วย Exp ก็เยอะเช่นกัน แต่ต้องระวังเรื่องเควสส่งของ บางเควสใช้ไอเทมวัตถุดิบที่ช่วงแรกราคาค่อนข้างสูง อย่างพวก Steel หากทำเควสป้ายแต่ละวันเสร็จแล้วก็ทำเควสอื่นๆเพื่อหาเงินเพิ่มเติมต่อไป
 
ล่าวัตถุดิบมาขาย
ไอเทมที่ดรอปจากมอนสเตอร์ของ Ragnarok M Eternal Love ล้วนมีค่า แม้แต่ Jellopy ก็ขายได้ เพราะไอเทมพวกนี้เป็นวัตถุดิบในการคราฟของต่างๆ ทั้งคราฟอาวุธ ชุดเกราะ และหมวกแฟชั่น สามารถนำไปขายใน Exchange หรือที่เราเรียกติดปากว่าประมูลให้กับผู้เล่นคนอื่นๆได้ ซึ่งผู้เล่นบางคนไม่รู้ว่าของบางชิ้นหาจากไหน วิธีการจะดูว่าของชิ้นไหนหาจากไหนบ้าง ให้เราคลิกที่ไอเทมนั้นๆ แล้วคลิกที่ตรงมุมขวาบน จะมีคำว่า "ได้รับ" อยู่ ซึ่งจะบอกว่าไอเทมชนิดนั้นๆตกจากมอนสเตอร์ตัวไหนบ้างแต่ถ้าอยากรู้ว่ามอนสเตอร์ตัวไหนดรอปไอเทมอะไรบ้าง จะต้องถ่ายภาพมอนสเตอร์ก่อน จึงจะสามารถเข้าไปดูข้อมูลใน "คู่มือนักผจญภัย" ได้ นอกจากจะได้รู้ข้อมูลมอนสเตอร์แล้ว ยังได้ Exp นักผจญภัยเอาไว้ปลดล็อคฟีเจอร์ใหม่ๆด้วยเมื่อได้ของที่ต้องการมาแล้ว ก็นำไปขายที่ Exchage กับ NPC ที่หน้าตาเหมือนเจ้าหน้าที่ Men in Black แล้วเลือกคำสั่งต้องการขาย แล้วเลือกไอเทมกับจำนวนที่ต้องการ
 
ทำภารกิจ Time Rift หรือเควสรอยแยก
รอยแยกคือมิติที่มีรอยทำให้ฝูงมอนสเตอร์หลุดออกมาจากอีกมิติ เดือดร้อนถึงเหล่านักผจญภัยแห่งมิดการ์ดต้องไปซ่อม ซึ่งต้องทำกันเป็นทีมเพราะมันโหดมาก โดยมอนสเตอร์จะออกมาจากรอยแยกเรื่อยๆเป็นระลอกๆ ผู้เล่นจะต้องเอาตัวรอดและปราบมอนสเตอร์ทั้งหมดให้ได้ ในการทำเควสรอยแยกจึงจำเป็นต้องมี 3 อาชีพหลักหรือ Tanker ไนท์หรือครูเซเดอร์, Healer ก็คือพรีส และ AOE Damage อย่าง Hunter หรือ Wizard เพื่อเคลียร์ฝูงมอนสเตอร์ให้ได้โดยเร็ว ของรางวัลจากรอยแยกมีทั้งไอเทมวัตถุดิบต่างๆ อาวุธชุดป้องกันตามเลเวล และที่แพงสุดๆก็คือพวกแรร์ต่างๆประจำรอยแยกนั้นๆ ส่วนมากจะเป็นเครื่องประดับการทำเควสรอยแยกรายวันทำได้ 5 ครั้งต่อวัน แต่จะปลดรอยแยกใหม่ๆได้นั้นจะต้องทำเควสเสริมของแต่ละคนเอาเองก่อนด้วยนะ
 
ล่ามินิบอสและ MVP
หนทางรวยทางลัดอีกทาง ที่ต้องแข่งกันอย่างมาก คือการล่าบอส เพราะของที่ตกจากบอสนั้นมีราคาสูง โดยเฉพาะพวกแบบแปลนหมวกบอสต่างๆและวัตถุดิบในการทำหมวกนั้นๆ  เพื่อนๆสามารถดูข้อมูลบอสได้ว่าเกิดที่แมพไหนเวลาอะไรในหัวข้อ "MVP"  ซึ่งจะมีเวลานับถอยหลังของบอส MVP บอกไว้ รวมถึงข้อมูลไอเทมที่ได้ และถ้าหากเพื่อนๆเติมเงินซื้อการ์ด Limited Special Gift หรือ VIP รายเดือน จะได้สิทธิดูเวลานับถอยหลังของ Mini Boss ด้วย
 
ทำภารกิจอื่นๆเพิ่มเติม ลงหอคอย 100 ชั้น
หากทำภารกิจอื่นๆตามรายการข้างต้นครบแล้ว ก็ให้ลองหากิจกรรมอื่นๆทำดู อย่างการลงดันเจี้ยนกิลด์ ก็จะได้พวกแต้มกิลด์มาแลกของต่างๆ หรือการถ่ายรูป ล่า achievement ใน "คู่มือนักผจญภัย" เพื่อสะสมเหรียญ Eden Coin ใช้ซื้อของในร้านค้าพิเศษได้ หรือหาปาร์ตี้ลุยหอคอย 100 ชั้น ซึ่งทุกๆ 10 ชั้นจะมีบอส ทั้ง Mini Boss และ MVP ให้สู้ มีโอกาสได้รับไอเทมต่างๆมาขายได้ หอคอย 100 ชั้นจะปลดล็อคช่วงเลเวลประมาณ 50 หลังจากเปลี่ยนคลาสสองแล้ว
อย่างไรก็ตามการหาเงินในเกม Ragnarok M Eternal Love ก็จำเป็นต้องใช้เวลากับมันอย่างมาก ดังนั้นเพื่อนๆที่ไม่มีเวลาเล่นมากนัก ก็ใช้บริการเติมเงินเพื่อหาเงินทางลัดมาใช้ก็ไม่เลว นอกจากจะได้เงินในเกม ยังสนับสนุนบริษัทเกมให้เรามีเกมดีๆแบบนี้เล่นต่อไปอีกด้วยนะ