iPhone 6 vs Samsung Galaxy Alpha ลองเทียบสเปค มือถือโลหะ สูสีกันแค่ไหนเรียกได้ว่า ในช่วงครึ่งหลังปี 2014 การแข่งขันในตลาด สมาร์ทโฟน เริ่มเข้มข้นมากขึ้นเรื่อยๆ ซึ่งในเดือนหน้า ถือว่า เป็นเดือนที่ถูกจับตามองอย่างมากครับ เนื่องจาก มีสมาร์ทโฟนเรือธง 2 แบรนด์ เปิดตัวในเดือนนี้ นั่นก็คือ Samsung Galaxy Note 4 และ iPhone 6 นั่นเอง แต่ล่าสุด ซัมซุง ได้เปิดตัว Samsung Galaxy Alpha ออก มาชิมลางก่อน

ซึ่งมีจุดขายตรงที่ รอบตัวเครื่องเป็นโลหะ แทนพลาสติกแบบเดิมๆ เมื่อเทียบกับมือถือรุ่นอื่นในตระกูล Galaxy ทำให้สื่อต่างประเทศต่างลงความเห็นว่า Samsung Galaxy Alpha รุ่นนี้ ถือว่า เป็นรุ่นที่ออกมา ท้าชน iPhone 6 เลยก็ว่าได้แม้ว่าตอนนี้ จะยังไม่มีข้อมูลสเปค iPhone 6 ที่แน่นอน แต่จากข้อมูลที่ผ่านมาในอดีต ข่าวลือ iPhone 6 มักจะเป็นเรื่องจริงเสมอ ด้วยเหตุนี้ ทีมงาน techmoblog จึงขอจับ Samsung Galaxy Alpha vs iPhone 6 เทียบสเปคกันแบบคร่าวๆ ให้ชมกัน มาดูกันว่า สมาร์ทโฟน 2 รุ่นนี้ จะสูสีกันแค่ไหน** หมายเหตุ : สเปค iPhone 6 ยังเป็นข้อมูลแบบไม่เป็นทางการนะครับ

นอกจากนี้ จุดเด่นอีกอย่างของ Samsung Galaxy Alpha ก็คือ ขอบตัวเครื่อง ที่เปลี่ยนจากพลาสติกชุบโครเมียม กลายเป็นตัวเครื่องแบบโลหะแล้ว ซึ่งทำให้ดูหรูหรา และมีสไตล์มากขึ้น สมกับที่ทางซัมซุง ให้นิยามกับ Galaxy Alpha ว่า Style. Slim. Metal นั่นเอง

ส่วนดีไซน์ของ iPhone 6 แม้ว่าตอนนี้ จะยังไม่มีบทสรุปที่แน่นอนว่า จะลงเอยในรูปแบบไหน แต่เชื่อว่า ไม่น่าจะต่างจาก ภาพหลุด มากนักครับ โดยเดือนหน้า จะเป็นงานเปิดตัว iPhone 6 ต้องคอยติดตามกันครับว่า iPhone 6 จะหรูหราสมการรอคอยหรือไม่
ข้อมูลโดย : techmoblog.com สนับสนุนเนื้อหา: www.techmoblog.com