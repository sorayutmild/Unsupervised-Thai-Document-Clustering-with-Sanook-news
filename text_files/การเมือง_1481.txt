ร.ต.อ.เฉลิม อัดสื่อบางแห่งจ้องทำลาย กล่าวหาดื่มเหล้าก่อนแถลงข่าว ยัน งดดื่มตั้งแต่วันเกิด หมอห้าม ต้องผ่าตัดตา
ร.ต.อ.เฉลิม อยู่บำรุง รัฐมนตรีว่าการกระทรวงแรงงาน กล่าวยืนยันว่า ตนเองไม่ได้ดื่มแอลกอฮอล์ ระหว่างทำงาน หรือก่อนให้สัมภาษณ์สื่อมวลชน ตามที่สื่อบางสำนักรายงาน เมื่อสัปดาห์ที่ผ่านมา เนื่องจากขณะนี้ ยังอยู่ระหว่างการรักษาตา หลังจากผ่าตัดทั้ง 2 ข้าง ซึ่งยังมีอาการปวด อีกทั้งแพทย์สั่งงดแอลกอฮอล์ ซึ่งตนเองไม่ดื่มมาตั้งแต่วันที่ 30 มิถุนายน ซึ่งเป็นวันเกิดแล้ว จึงฝากไปยังสื่อมวลชนที่รายงาน ว่า อย่าพยายามทำลายตนเอง เพราะไม่สำเร็จ และไร้จรรยาบรรณ เนื่องจากไม่เป็นความจริง
อย่างไรก็ตาม สำหรับการรายงานข่าวดังกล่าว เกิดขึ้นหลังจากที่ ร.ต.อ.เฉลิม แถลงข่าวเรื่องกรณี ปรากฏภาพนักแสดงซีรี่ส์ชื่อดังมีภาพเสพยาไอซ์ และเนื้อหาการแถลงไม่ตรงกับที่บิดาของนักแสดงออกมาแถลงต่อสื่อมวลชน