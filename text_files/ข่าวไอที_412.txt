จัดอันดับ Android phone ที่คุ้มค่าที่สุด ประจำเดือนกรกฏาคม 2555 รุ่นไหนน่าซื้อ มาชมกัน!
คงจะเป็นคำถามที่ตอบได้ยากอยู่เหมือนกันครับ ถ้าหากเจอเพื่อนสนิทถามว่า ระหว่าง Samsung Galaxy S III (Samsung Galaxy S 3) กับ HTC One X รุ่นไหนดีกว่า เนื่องจากทั้ง 2 รุ่นนี้ต่างก็เป็นสมาร์ทโฟนระดับ Quad-core เหมือนกัน หรือ Samsung Galaxy S III (Samsung Galaxy S 3) ดีกว่ารุ่นอื่นอย่างไร ซึ่งคำตอบที่ออกมานั้น ต้องขึ้นอยู่กับความชื่นชอบเป็นหลักอยู่แล้ว นอกจากนี้ ปัจจัยในเรื่องของราคา ก็มีส่วนในการตัดสินใจเช่นเดียวกันครับ เนื่องจากคนงบเยอะ ก็จะมีตัวเลือกมากขึ้น ในขณะที่คนงบน้อย ถึงแม้จะไม่ได้สมาร์ทโฟนตัวแรง แต่ก็สามารถเลือกรุ่นที่คุ้มค่ากลับไปได้เช่นกัน

ด้วยเหตุนี้ เว็บไซต์ androidcentral จึงได้ทำการคัดเลือกสมาร์ทโฟนที่คุ้มค่าที่สุด ประจำเดือนกรกฏาคม 2555 ไปดูกันว่า สมาร์ทโฟนที่ติดโผมาในครั้งนี้ จะมีรุ่นใดกันบ้าง
หมายเหตุ : บทความนี้ ขอเลือกเฉพาะรุ่นที่มีจำหน่ายในประเทศไทยเท่านั้นนะครับ
Samsung Galaxy S III (Samsung Galaxy S 3)

สมาร์ทโฟนที่กำลังมาแรงที่สุดในขณะนี้ กับ Samsung Galaxy S III (Samsung Galaxy S 3) ที่เปิดจำหน่ายเป็นที่เรียบร้อยแล้วในหลายๆ ประเทศ รวมถึงประเทศไทยของเราด้วย โดย Samsung Galaxy S III (Samsung Galaxy S 3) ทางเว็บไซต์ androidcentral ให้ชื่อว่า เป็นสมาร์ทโฟนที่เร็วที่สุด แบตเตอรี่อึด และมีฟีเจอร์การใช้งานที่ยอดเยี่ยม ด้วย TouchWiz UX ที่ใช้งานง่าย ซีพียูแรงระดับ Quad-core และหน้าจอความละเอียดระดับ HD Super AMOLED รวมไปถึงกล้องความละเอียด 8 ล้านพิกเซล พร้อมฟีเจอร์การใช้งานที่ครบครัน นอกจากนี้ แบตเตอรี่ความจุ 2100 mAh รองรับการใช้งานได้ตลอดทั้งวันอีกด้วย
Samsung Galaxy Nexus
Samsung Galaxy Nexus
แม้ว่าในเรื่องของสเปค Samsung Galaxy Nexus จะดูเป็นรอง Samsung Galaxy S III (Samsung Galaxy S 3) เล็กน้อย และไม่ได้ใช้ซีพียูระดับ Quad-core Processor แต่เชื่อว่า ณ เวลานี้ Samsung Galaxy Nexus น่าจะเป็นสมาร์ทโฟนอีกหนึ่งรุ่น ที่หลายๆ คนอยากจับจองเป็นเจ้าของ เนื่องจากสามารถอัพเดทระบบปฏิบัติการ Android 4.1.1 Jelly Bean ได้เป็นที่เรียบร้อยแล้ว และถือว่า เป็นสมาร์ทโฟนรุ่นแรกที่ได้รับการอัพเดทอีกด้วย
ถ้าเปรียบเทียบความเร็วในการประมวลผลระหว่าง Android 4.0 Ice cream Sandwich กับ Android 4.1.1 Jelly Bean จะพบว่า Android 4.1.1 Jelly Bean มีการประมวลผลที่ดีกว่า เนื่องจากมีเทคโนโลยี Project Buffer มาช่วยนั่นเองครับ
นอกจากนี้ ราคาของ Samsung Galaxy Nexus ยังเป็นสิ่งที่น่าสนใจไม่แพ้กัน โดยบน Play Store นั้น เปิดจำหน่าย Samsung Galaxy Nexus ที่เครื่องละหมื่นต้นๆ เท่านั้น ในขณะที่ราคา Samsung Galaxy Nexus ในไทย ได้ปรับลงมาบ้างแล้ว จากเครื่องละประมาณ 2 หมื่นบาท เหลือเพียง 15,000 - 16,000 บาทเท่านั้นครับ
โดยเว็บไซต์ androidcentral ได้มอบตำแหน่งสมาร์ทโฟนที่น่าซื้อที่สุด ในเดือนกรกฏาคม 2555 ให้กับ Samsung Galaxy Nexus ครับ
HTC One X
Samsung Galaxy S 3
คู่แข่งของ Samsung Galaxy S III (Samsung Galaxy S 3) ในขณะนี้ กับ HTC One X ที่ถือว่า เป็นสมาร์ทโฟนตัวท็อปของ HTC เลยก็ว่าได้ ซึ่งมีสเปคที่แรงไม่แพ้กัน ไม่ว่าจะเป็น ซีพียูระดับ Quad-core Processor (Nvidia Tegra 3) จอแสดงผลขนาด 4.7 นิ้ว แบบ SuperLCD 2 หมดปัญหาเรื่องความสว่าง ความคมชัด User Interface แบบ HTC Sense ที่ใช้งานได้ง่าย และกล้องความละเอียด 8 ล้านพิกเซล
โดย HTC One X และ Samsung Galaxy S III (Samsung Galaxy S 3) คงจะเป็นรุ่นที่ถูกถามมากที่สุดในขณะนี้ว่า ระหว่าง 2 รุ่นนี้ควรจะเลือกรุ่นไหนดี เนื่องจากสเปคไม่แตกต่างกันมาก นอกจากนี้ยังเปิดจำหน่ายในราคาเท่ากันอีกด้วยครับ
นอกจาก 3 รุ่นคุ้มค่าในด้านบนแล้ว ยังมีแอนดรอยด์โฟนรุ่นอื่นๆ แนะนำอีกมากมาย อาทิเช่น
HTC One S
HTC One X
สมาร์ทโฟนรุ่นรองจาก HTC One X ที่มีความสามารถในการใช้งานไม่ต่างกัน โดย HTC One S นั้น ใช้ซีพียูระดับ Dual-core Processor ความเร็ว 1.7GHz หน้าจอคมชัดขนาด 4.3 นิ้ว แบบ SuperAMOED display และกล้องความละเอียด 8 ล้านพิกเซลเช่นกัน ส่วนระบบปฏิบัติการนั้น เป็น Android 4.0 Ice Cream Sandwich ครับ
Motorola RAZR Maxx
Motorola RAZR Maxx
แอนดรอยด์โฟนที่ได้ชื่อว่า แบตอึดที่สุดในตอนนี้ กับ Motorola RAZR Maxx กับแบตเตอรี่ขนาด 3300 mAh รองรับการใช้งานได้สูงสุด 20 ชั่วโมง เหมาะสำหรับท่านที่มองหา สมาร์ทโฟนที่มีซีพียูในการประมวลผลระดับปานกลาง (Dual-core Processor) กล้องความละเอียด 8 ล้านพิกเซล และรองรับการใช้งานได้ยาวนาน นอกจากนี้ Motorola RAZR Maxx ยังมีคุณสมบัติในการป้องกันละอองน้ำ หยดน้ำ หรือน้ำที่หกใส่ตัวเครื่องได้อย่างดีเยี่ยมอีกด้วย
อึดทั้งแบต อึดทั้งตัวเครื่องแบบนี้ ใครที่ชอบสมาร์ทโฟนพันธุ์อึด ควรจะเก็บไว้เป็นตัวเลือกครับ
LG Optimus 4X HD
LG Optimus 4X HD
ปิดท้ายสมาร์ทโฟนรุ่นคุ้มค่า ประจำเดือนกรกฏาคม 2555 กันด้วย LG Optimus 4X HD สมาร์ทโฟนตัวแรงรุ่นล่าสุดจาก LG ที่มาพร้อมกับซีพียูระดับ Quad-core Processor เช่นเดียวกับ Samsung Galaxy S III (Samsung Galaxy S 3) และ HTC One X หน้าจอขนาด 4.6 นิ้ว แบบ Reality display ระบบปฏิบัติการ Android 4.0 Ice Cream Sandwich และกล้องความละเอียด 8 ล้านพิกเซล
แต่ LG Optimus 4X HD มีความน่าสนใจตรงที่ราคาจำหน่ายครับ เพราะเคาะราคาขายไว้ที่เครื่องละ 18,900 บาทเท่านั้น เหมาะสำหรับผู้ที่มีงบไม่ถึง 20,000 บาท แต่อยากได้สมาร์ทโฟนระดับ Quad-core ไปใช้งาน LG Optimus 4X HD ถือว่าตอบโจทย์ในข้อนี้ครับ
ในอีก 1-2 เดือนข้างหน้า คาดว่า จะมีการแข่งขันในตลาดสมาร์ทโฟนสูงเลยทีเดียว เนื่องจากมีสมาร์ทโฟนรุ่นเด่นๆ เปิดตัวและเปิดจำหน่ายหลายรุ่นเช่นกัน ไม่ว่าจะเป็น Motorola Atrix HD, Samsung Galaxy Note II (Samsung Galaxy Note 2) และ ไอโฟน 5 (iPhone 5) ซึ่งความเคลื่อนไหวของทั้ง Samsung Galaxy Note II (Samsung Galaxy Note 2) และ ไอโฟน 5 (iPhone 5) นั้น เว็บไซต์เทคโมบล็อคจะรายงานให้ทราบเป็นระยะๆ ครับ
รายละเอียดเพิ่มเติม : androidcentral.com
ขอบคุณเนื้อหา และภาพประกอบ: Techmoblog