"เจ้านิว" ฐิติพันธ์ พ่วงจันทร์ กองกลางทีมชาติไทย กับช็อตเด็ดท่าดีใจหลังยิงจุดโทษ ขึ้นนำเวียดนาม 2-0 โดยดาวเตะหน้าคม ซัดประตูให้ไทยขึ้นนำเวียดนาม 2-0 ก่อนจะชนะไปในท้ายที่สุด 3-1 แสดงท่าดีใจกับเพื่อนร่วมทีม เป็นท่ากำลังโกนผม
เพื่อส่งตรงไปถึง "ตวน ฮุง" นักร้องระดับป๊อปสตาร์ของเวียดนาม ที่ก่อนเกมได้ประกาศว่า จะโกนผมทันที หากเวียดนาม ไม่สามารถเอาชนะทีมชาติไทยได้
นอกจากนี้ ได้มีชาวไทยจำนวนมาก ต่างไปโพสต์ที่หน้าวอลล์เฟสบุ๊คของป๊อปสตาร์จอมห้าว รายนี้จนพรึบไปหมด
ขณะที่โลกโซเชียลในเมืองไทย ต่างแชร์ภาพตัดต่อ การไร้ผมบนศีรษะของ "ตวน ฮุง" อย่างมากมาย ทั้งนี้ ทีมชาติไทย ที่เอาชนะเวียดนาม 3-1 ผ่านเข้ารอบรองชนะเลิศ ด้วยการชนะรวด 5 นัด ยึดแชมป์กลุ่มบี รอบรองชนะเลิศ ทีมไทยจะลงสนาม ในวันที่ 13 มิถุนายน โดยรอพบกับผู้ชนะ ระหว่าง "เจ้าภาพ" สิงคโปร์ กับ อินโดนีเซีย ที่จะแข่งขันเพื่อแย่งกันเข้ารอบ ในวันที่ 11 มิถุนายน