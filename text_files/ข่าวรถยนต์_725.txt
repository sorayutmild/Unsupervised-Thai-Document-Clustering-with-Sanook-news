               ในช่วงปีที่ผ่านเมื่อพูดถึงรถยนต์ที่เป็นที่จับตาและกล่าวขานถึงทั้งในบ้านเราและต่างประเทศ  Honda Civic  ใหม่ นับเป็นรถที่มีการกล่าวถึงและจับตามองอย่างมาก ด้วยความเป็นรถยนต์คอมแพ็คคาร์ยอดนิยมของคนทั่วโลก ที่วันนี้ในเจนเนอร์เรชั่นที่ 9 ของรถรุ่นนี้ก็พร้อมให้สัมผัสแล้วในประเทศไทย
 Honda Civic ใหม่เป็นการกลับมาอีกครั้งของคอมแพ็คคาร์ยอดนิยม ด้วยการนำเสนอเรือนร่างการออกแบบใหม่ที่ได้รับการปรับปรุงจากรุ่นเดิมที่ขายดีอยู่แล้ว ภายใต้ปรัชญาการออกแบบภายนอก "เรียบ มีพลัง" แนะนำเส้นสายการออกแบบในมิติเรือนร่าง ยาว 4,525 ม.ม. กว้าง 1,755 ม.ม. สูง 1,434 ม.ม มาพร้อมฐานล้อ 2,670 ม.ม.  ซึ่งถ้าเทียบกับ Honda Civic รุ่นก่อนมีการปรับลดในเรื่องของความยาวลง 15 ม.ม และลดความยาวฐานล้อลง 30 ม.ม.
New! Honda Civic
เรือนร่างที่ลดลงถูกผสมเข้ากับเส้นสายการออกแบบที่ปรับรูปลักษณ์ให้ทันสมัยมากยิ่งขึ้น ด้วยทรวดทรง Mono form แสดงถึงความมีพลังในตัวตั้งแต่ไฟหน้าโปรเจคเตอร์ใหม่พร้อมระบบปิดไฟหน้าอัตโนมัติ กระจังหน้าโครเมี่ยมให้ความหรูหรา รับเข้าทรงตัวถังให้ความสปอร์ตด้วยกระจกหน้าลาดเท ถูกต้องตามหลักอากาศพลศาสตร์ทำให้ Honda civic ใหม่ มีความลู่ลมมากยิ่งขึ้น เช่นเดียวกับกระจกมองข้างปรับและพับไฟฟ้าเป็นมาตรฐานทุกรุ่น และสวมล้ออัลลอยที่มีให้เลือกตั้งแต่ขอบ 15 นิ้ว ไล่เรียงไปจนสูงสุด 17 นิ้วในรุ่นท๊อป
ในห้องโดยสาร New Honda civic  วิศวกรผู้ออกแบบใช้ปรัชญาการออกแบบ"ฉลาด ล้ำยุค" ให้ความความล้ำสมัยด้วย Futuristic cockpit  โดดเด่นตั้งแต่คอนโซลหน้า ยังคงสไตล์มาตรวัด 2 ชั้น  Multiplex Meter พร้อมไฟเรืองแสงและครั้งนี้ยังมากับ หน้าจอแสดงข้อมูลอัจฉริยะ หรือ Intelligent Multi-Information Display (i-MID) โดยสามารถแสดงข้อมูลหลากหลายรูปแบบทั้งระบบเครื่องเสียง ระยะทางการเดินทาง อัตราสิ้นเปลืองน้ำมันเชื้อเพลิง และระบบนำทางเนวิกเกเตอร์ (เฉพาะรุ่น) รวมถึงข้อมูลแจ้งเตือน โดยทั้งหมดแสดงผลผ่านทางหน้าจอ LCD สีขนาด 5 นิ้ว
New! Honda Civic
คอนโซลหน้าให้ความลงตัวด้วยพวงมาลัย 3 ก้าน สะท้อนบุคลิกแห่งความสปอร์ต สามารถปรับระยะได้ 4 ทิศทาง ให้เหมาะทุกสรีระของผู้ขับขี่ สะดวกสบายด้วยการสั่งการโดยตรงจากพวงมาลัยมัลติฟังก์ชั่นผ่านสวิตซ์ควบคุมระบบ i-MID ระบบเครื่องเสียง ไปจนถึงรับและวางสายโทรศัพท์แบบไร้สาย (เฉพาะรุ่น 1.8E AT, 1.8E AT Navi และ 2.0EL Navi)
การจัดวางรายละเอียดเน้นให้ความลงตัว ทั้งด้านกว้างด้านยาวด้วยแนวคิด "Man Maximum & Machine Minimum" ให้ความรู้สึกกว้างและสบายขึ้น เพียงพอสำหรับผู้ขับและผู้โดยสารรวม 5 คน พร้อมการตบแต่งในห้องโดยสาร สีเบจในรุ่นเครื่องยนต์ 1.8 และ สีดำในรุ่นเครื่องยนต์ 2.0 ลิตร และตั้งแต่รุ่น E เป็นต้นไป เบาะนั่งที่ถูกออกแบบให้กระชับสบายจะสวยสง่ามากยิ่งขึ้นด้วยหนังแท้ผสมวัสดุหนังสังคราะห์ ให้เบาะคนขับปรับไฟฟ้า 8 ทิศทาง และยังลงตัวกับเครื่องเสียงวิทยุซีดี  Mp3  โดยทุกรุ่นให้ช่องต่อ  USB  และ AUX
New! Honda Civic 
เรื่องสมรรถนะการขับขี่ Honda Civic  ใหม่ กลับมาพร้อมเครื่องยนต์ 2 รุ่น เริ่มต้นแนะนำด้วยเครื่องยนต์ขนาด 1.8 ลิตร ซิงเกิลโอเวอร์เฮดแคมแชฟท์ ให้กำลังสูงสุด 141 แรงม้า ที่ 6,500 รอบต่อนาที พร้อมกำลังแรงบิดสูงสุด 174 นิวตันเมตรที่ 4,300 รอบต่อนาที
New! Honda Civic ด้านเครื่องยนต์ทรงสมรรถนะขนาด 2.0 ลิตร ยังมีให้เลือกเช่นกัน ครั้งนี้มาพร้อมพละกำลังสูงสุด 155 แรงม้า ที่ 6,500 รอบต่อนาที รีดฝีเท้าจากแรงบิดสูงสุด 190 นิวตันเมตร ที่ 4,300 รอบต่อนาที โดยในรุ่น 1.8 ลิตร มีระบบเกียร์ธรรมดา 5 สปีด และอัตโนมัติ 5 สปีด ควบคุมด้วยระบบอิเล็กทรอนิกส์ Grade Logic Control พร้อม Direct Control และ Shift Hold System  ส่วน 2.0 มีเพียงระบบเกียร์อัตโนมัติ 5 สปีด แต่ให้อำนาจการขับขี่เหมือนเกียร์ธรรมดา กับระบบ Paddle Shift เปลี่ยนเกียร์ได้ดั่งใจ
จุดเด่นในเรื่องการขับขี่ของ  Honda Civic  ใหม่ ไม่เพียงแต่การปรับสมรรถนะให้ลงตัวมากขึ้น แต่ civic  ใหม่ ยังมาพร้อม ระบบช่วยการขับขี่แบบประหยัดน้ำมัน (Eco Assist)  ซึ่งจะแสดงผลบนแผงมาตรวัด ช่วยให้ผู้ขับมีการพัฒนาและรักษารูปแบบการขับขี่แบบประหยัดน้ำมันเชื้อเพลิง เช่นเดียวกับ ECON Mode ซึ่งช่วยปรับแต่งค่าต่างๆ ของตัวรถให้มีความประหยัดน้ำมันในขณะขับขี่เพิ่มขึ้น เพียงกดปุ่ม ECON ลิ้นปีกผีเสื้อไฟฟ้าแบบอิเล็กทรอนิกส์ หรือ Drive-by-Wire จะมีการตอบสนองที่ดีขึ้น การเปลี่ยนเกียร์อัตโนมัติถูกปรับเปลี่ยนให้สอดคล้องกับการทำงาน เช่นเดียวกับระบบปรับอากาศ เพื่อช่วยเพิ่มความประหยัดน้ำมัน
Honda Civic ใหม่ ยังมาพร้อมความสะดวกสบายในการขับขี่ ด้วยระบบบังคับเลี้ยวพร้อมระบบช่วยผ่อนแรง Motion Adaptive Electric Power Steering System มีการปรับปรุงการตอบสนองของระบบบังคับเลี้ยวในช่วงความเร็วต่ำ เช่นเดียวกับระบบกันสะเทือนเลือกใช้แม็คเฟอร์สันสตรัททางด้านหน้า และกันสะเทือนหลังแบบมัลติลิงค์ เสริมด้วยเหล็กกันโคลงทั้งด้านหน้าและหลัง ช่วยตอบสนองความมั่นใจยามขับขี่
New! Honda Civic
สิ่งที่ขาดไม่ได้ใน Honda  ทุกรุ่นนอกจากสมรรถนะแล้ว ความปลอดภัยยังเป็นอีกสิ่งที่มีความสำคัญ และ  Honda Civic  ใหม่ เริ่มต้นด้วยจิตวิญญาณความปลอดภัยโครงสร้างตัวถังแบบ G-CONช่วยจัดการแรงกระแทกที่เกิดขึ้นจากการชนด้านหน้า และลดระดับความเสียหายอันเป็นผลมาจากการชน และยังมาพร้อมอุปกรณ์มาตรฐานถุงลมคู่หน้า Dual SRS, ถุงลมด้านข้างอัจฉริยะ i-Side Airbags แต่ก่อนจะได้ใช้ก็มีการป้องกันให้การขับขี่ให้มั่นใจยิ่งขึ้น ด้วย ระบบช่วยควบคุมการทรงตัว VSA และระบบป้องกันล้อล็อก ABS  พร้อมระบบกระจายแรงเบรก EBD
Honda Civic  ใหม่ลงโชว์รูมแล้ววันนี้ โดยมี ให้เลือก 6 สี ได้แก่ สีขาวฟรอสตี้ (เมทัลลิก) และสีน้ำตาลเออร์เบินไทเทเนียม (เมทัลลิก) ซึ่งเป็น 2 สีใหม่ นอกจากนี้ ยังมีสีดำคริสตัล (มุก) สีเทาโพลิชเมทัล (เมทัลลิก) สีเงินอลาบาสเตอร์ (เมทัลลิก) และสีขาวทาฟเฟต้า ส่วนราคาจำหน่ายสามารถดูได้ดังนี้
ราคาจำหน่าย New! Honda Civic 2012 
New! Honda Civic 2012  1.8 S M/T   ราคา 773,000  บาท
 
New! Honda Civic 2012  1.8 S A/T  ราคา 828,000 บาท
 
New! Honda Civic 2012  1.8 E A/T  ราคา 909,000  บาท
 
New! Honda Civic 2012  1.8 E A/T Navi ราคา 964,000  บาท
 
New! Honda Civic 2012  2.0 EL A/T Navi  ราคา 1,124,000 บาท
 
 