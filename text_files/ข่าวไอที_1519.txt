
Facebook นั้นมีผลต่อชีวิตกันตั้งแต่แรกเกิด เมื่อพ่อแม่ยุคใหม่เก็บบันทึกในวันที่ลูกลืมตาดูโลก เราต่างสร้างสายใยความสัมพันธ์กับคนรอบข้าง เหตุการณ์สำคัญของชีวิตไว้ที่หลังหน้าจอ แต่กับวันที่เราสละร่างแล้วจากโลกนี้ไปเราจะทำอย่างไรกับบัญชีเหล่านี้ เรื่องมุมนี้ยังไม่มีการพูดถึง

วันนี้เราอาจจะโพสต์ Facebook กันสนุกสนาน ขี้เกียจทำงานจัง วันศุกร์แล้วไๆปฉลองกันที่ไหนดี แต่สำหรับใครที่แวดล้อมกับผู้ใหญ่  หรือเป็นคนทำงานที่โตขึ้นมาหน่อย บ่อยครั้งคงจะได้รับการแจ้งข่า่วสารใครเสียชีวิตกันบ้าง คือเห็นหน้ากันแป๊บๆ อ้าว..แว้บลาโลกไปแล้ว ขนาดว่ามีโพสต์บทสวดมนต์ให้ไปดีไปสู่สุขคติกันผ่านหน่้า Timeline กันก็มีมาแล้ว เรามาทำความเข้าใจกับโลกFacebook หลังความตาย ในเวลาที่เราต่างยังมีชีวิตอยู่ดีกว่าครับ
ทำไมเราควรเก็บบัญชี Facebook ของผู้เสียชีวิตไว้เป็นอนุสรณ์
สำหรับหลายคน Facebook คือที่เก็บความทรงจำระหว่างสมาชิกในครอบครัว เพื่อน หรือว่าคนรัก การมีบันทึกที่เก็บไว้เป็นอนุสรณ์ในอดีต เราอาจจะเก็บเป็นอัลบั้มรูป ไดอารี่ แต่สมัยนี้ก็เป็นรูปแบบดิจิทัล และเหตุผลสำคัญคือ จะไม่มีใครมาสวมรอยใช้บัญชีผู้เสียชีวิตไปทำอย่างอื่นได้ เพราะในโลกอินเตอร์เน็ตด้านมืดเราก็เห็นการสวมรอยคนตายอยู่เนืองๆ
จะเกิดอะไรขึ้นหลังแจ้งเก็บบัญชี Facebook ของผู้เสียชีวิต
จะมีคำว่า "อนุสรณ์แห่งความทรงจำ" หรือ "Memorialization" ปรากฏขึ้นด้านข้างชื่อของบุคคลตรงข้อมูลส่วนตัวของเจ้าของบัญชีครับ โดยที่เพื่อนๆ ที่อยู่ในลิสต์ จะสามารถเข้าถึง หรือว่าแบ่งปันเนื้อบนไทม์ไลน์ได้แต่อยู่ที่การตั้งค่าอนุญาตในเรื่องความเป็นส่วนตัวของเจ้่าของบัญชีนะครับ ส่วนเนื้อหาอื่นๆก็ยังคงอยู่เหมือนเดิม Facebook จะไม่มีการลบออกไป แต่ข้อมูลสาธารณะอย่าง คำแนะนำคนรู้จัก หรือว่าวันเกิดจะไม่มีปรากฎขึ้นมาอีก ก็ควรเป็นแบบนั้นเพราะเจ้าของบัญชีไม่อยู่บนโลกแล้ว และที่สำคัญที่สุดคือจะไม่มีผู้ใดสามารถล็อกอินเข้าสบัญชีที่เก็บเป็นอนุสรณ์ได้อีก โดยเฉพาะบัญชีผู้ใช้ไม่มีการระบุผู้สืบทอด จะไม่สามารถแก้ไขอะไรได้เลย
การเก็บบัญชีผู้ใช้ Facebook ของผู้เสียชีวิตไว้เป็นอนุสรณ์
เข้าไปที่ URL นี้ครับ https://www.facebook.com/help/contact/651319028315841 โดยสิ่งที่ต้องระบุคือ
1. แจ้งชื่อ นามสกุลของผู้ยื่นเรื่อง
2.  แจ้งชื่อ นามสกุลของผู้เสียชีวิต
3. อีเมล์ของผู้เสียชีวิตที่ใช้ในการสร้างบัญชี Facebook
4.  ระบุ URL Facebook ของผู้เสียชีวิต
5. ระบุความสัมพันธ์ส่วนบุคคลกับผู้เสียชีวิต
6. time now ระบุวันที่เสียชีวิต
7.  ส่งหลักฐาน เอกสาร สำหรับแจ้งการเสียชีวิตของเจ้าของบัญชี เพื่อทำการตรวจสอบสอบว่าเจ้าของบัญชีนั้นไม่ได้ถูกกลั่นแกล้ง

การแจ้งตายบน Facebook จะทำให้บัญชีผู้ใช้ของผู้เสียชีวิตถูกลบไปหรือไม่
การแจ้งตายของ Facebook นั้นจะไม่มีผลกับบัญชีผู้ใช้ เนื้อหา รูปภาพจะถูกแสดงไว้เหมือนเดิม โดยสถานะการเข้าถึงก็จะตามที่ผู้เสียชีวิตได้กำหนดไว้ก่อนหน้า ไม่มีใครสามารถเปลี่ยนแปลงได้ แม้แต่ผู้ที่ได้รับสิทธิในการรับผิดชอบ
การตั้งค่าผู้สืบทอดหลังเจ้าของบัญชี Facebook เสียชีวิต
อย่างพวกทรัพย์สิน หรือว่ามรดกเขาจะมีการเขียนพินัยกรรมเอาไว้ล่วงหน้าใช่ไหมครับ Facebook ก็มีสิ่งที่คล้ายๆกัน แต่อันนี้เราต้องไปตั้งไว้ล่วงหน้าก่อนนะครับ
เข้าไปที่หัวข้อ ตั้งค่า > ความปลอดภัย > ผู้สืบทอดบัญชี >แก้ไข

 
หลังจากที่เลือกหัวข้อ 'แก้ไข' ระบบจะให้เราเลือกผู้สืบทอด โดยจะเลือกเป็นคนในครอบครัว หรือว่าเพื่อนสนิทก็ได้ครับ โดยใช้การเสิร์ชหาชื่อที่เรามีความสัมพันธ์กันไว้  และหลังจากที่เราเลือกผู้สืบทอดได้แล้วก็ต้องกำหนดสิทธิ์ให้เขาก่อนนะครับ จะมีสองส่วนคือ

สิทธิ์ในการเก็บข้อมูลถาวร คือผู้สืบทอดจะมีสิทธิ์ในการจัดการบัญชีของคุณ เหมือนตอนคุณมีชีวิตอยู่ตามปกติ  จะกดรับ ตั้งสถานะ เปลี่ยนรูปประจำตัว ส่งข้อความขึ้นไทม์ไลน์ รวมถึงการสำเนาข้อมูลของคุณ
ลบบัญชีผู้ใช้  ถ้าไม่ต้องการให้เหลืออะไรทิ้งไว้ให้คนข้างหลังได้จดจำผ่าน Facebook ก็กดเลือกที่หัวข้อนี้ครับ


เพราะการกดลบบัญชีผู้ใช้  ทาง Facebook จะทำการลบข้อมูลทั้งหมดหลังจากที่ผู้สืบทอดทำการการแจ้งเสียชีวิตครับ จริงๆ มีทางออกที่่ง่ายกว่านั้นคือ แจ้งอีเมล์และรหัสผ่านไว้ให้คนข้างหลังก็ได้ครับ

สำหรับคนที่อยู่ข้างหลังในฐานะของผู้สืบทอดจะได้รับแจ้งจากทาง Facebook นะครับ ว่าเขาเป็นถูกเลือก โดยเราสามาiถแก้ไขข้อความก่อนส่งได้

 
หน้าเพจ Facebook ที่เจ้าของบัญชีเสียชีวิตสามารถเปลี่ยนสืบทอดบัญชีได้หรือไม่
อันนี้ต้องแยกออกเป้นสองกรณีครับ คือเพจที่มีผู้ดูแลเพียแค่งคนเดียว และบัญชีผู้ใช้ได้รับการเก็บเป็นอนุสรณ์คือมีผู้สืบทอดไว้แต่แรก เพจนั้นจะถูกลบจาก Facebook ได้ถ้ามีการร้องขอนะครับ แต่ในกรณีมีผู้ดูแลหลายคน และมีผู้ดูแลซึ่งบัญชีที่ได้รับการแต่งตั้ง ก็จะสามารถเลือกผู้ดูแลคนใหม่ได้ครับ
โลกโซเชี่ยลเป็นเวทีแจ้งเกิดของผู้คนมากมาย แต่สุดท้ายผม คุณหรือเราทุกคนเราต่างก็ทิ้งร่าง ทิ้งทุกอย่างจากโลกออนไลน์นี้ไป แล้วกลายเป็นซากสลายหายไปกับดิน  ส่งกลิ่นผ่านปล่องควันในวันสุดท้าย  ไม่มีแล้วสถานะ  Blogger ไม่เจอแล้ว Net Idol เพราะอนิจจัง คือ ความไม่เที่ยง
ก่อนวันนั้นจะมาถึงเราได้เตรียมความสะดวกไว้กับคนเบื้องหลัง ไม่ว่าจะเป็น User และ Password ในเรื่องสำคัญไว้กับคนใกล้ชิดบ้างหรือยัง และที่สำคัญเราได้ฝากฝังเรื่องดีๆ ไว้กับโลกใบนี้ทั้งโลกจริง และโลกเสมือนบ้างหรือยังครับ
อยากคุยเรื่องไหนกับผม ทักมาได้ครับที่
Twitter : http://www.twitter.com/jetboat26Facebook : http://www.facebook.com/trendy2mobi