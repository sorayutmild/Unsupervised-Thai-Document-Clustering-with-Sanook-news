
เรียกว่าจัดใหญ่จัดเต็มอีกครั้ง สำหรับงานมหกรรมความบันเทิงฉลองครบรอบ 46 ปี ไทยทีวีสีช่อง3 "ภารกิจรัก LOVE MISSION" ที่งานนี้ได้ขนเหล่าซุปเปอร์สตาร์กว่าร้อยชีวิตเข้าร่วมงานใกล้ชิดแฟนๆ อีกเช่นเคย
ซึ่งในปีนี้การเดินพาเหรดถูกแบ่งออกเป็น 7 ขบวน ได้แก่
PARADE1 Action จากละครเล่ห์รับสลับร่าง นำโดย ณเดชน์ คูกิมิยะ, ญาญ่า อุรัสยา ละครเพชรตัดเพชร นำโดย ท็อป จรณ, วาววา ณิชารีย์
PARADE2 Love Flower จากละครบัลลังก์ดอกไม้ นำโดย มาริโอ้ เมาเร่อ, เต้ย จรินทร์พร ละครบุษบาเร่รัก นำโดย ไม้ วฤษฎิ์, มาร์กี้ ราศี
PARADE3 Period จากละครนางทาส นำโดย ป๋อ ณัฐวุฒิ, วุ้นเส้น วิริฒิพา ละครดั่งพรหมลิขิตรัก นำโดย บอมบ์ ธนิน, ไอซ์ อามีนา ละครเลือดรักทระนง นำโดย โป๊บ ธนวรรธน์, เดียน่า
ถัดมาที่ขบวนละครแนวแฟนตาซี PARADE4 Fantasy จากละครดาวหลงฟ้าภูผาสีเงิน นำโดย คุณ เด่นคุณ, นาตาลี ปณาลี ละครบ่วงอธิฏฐาน นำโดย หมาก ปริญ, แพท แพทรีเซีย ละครอังกอร์ นำโดย โอม อัชชา, ต๊ะ วริษฐ์ ละครนาคี นำโดย เคน ภูภูมิ, แต้ว ณฐพร
PARADE5 Romactic จากละครนางอาย นำโดย เกรท วรินทร, ณิชา ณัฏฐณิชา ละครคิวปิด นำโดย บอย์ ปกรณ์, ชมพู่ อารยา, โตโน่ ภาคิน
PARADE6 จากละครเพียงชายคนนี้ไม่ใช่ผู้วิเศษ นำโดย เจมส์ มาร์, คิมเบอร์รี่ ละครบ่วงหงส์ นำโดย เจมส์ จิรายุ, แอน ทองประสม ละครเพลิงบุญ นำโดย ป้อง ณวัฒน์, เจนี่ เทียนโพธิ์สุวรรณ, เบลล่า ราณี ละครเมียหลวง สมาร์ท กฤษฎา, จุ๋ย วรัทยา
ปิดท้ายด้วยขบวน STAR PARADE สุดอลังการด้วย PARADE7 ขบวนเชิญถ้วยรางวัล ซึ่งช่วงนี้ถือเป็นช่วงเวลาพิเศษที่ร่วมรำลึกถึง "ปอ ทฤษฎี สหวงษ์" โดยได้นางเอกที่ร่วมงานกับ ปอ ทฤษฎี มาอยู่ในขบวนพาเหรดเชิญถ้วยรางวัล ได้แก่ พลอย เฌอมาลย์, แพท ณปภา, น้ำฝน พัชรินทร์, จ๊ะ จิตตาภา, พริม พริมา, เมญ่า นนธวรรณ
และเซอร์ไพรส์สุดพิเศษของงานนี้ เมื่อเปิดตัวผู้เชิญถ้วยรางวัล ได้แก่ นางเอกในชีวิตจริงของ ปอ ทฤษฎี นั่นก็คือ "โบว์ แวนดา" และ "น้องมะลิ" ที่ทำเอาแฟนๆ ส่งเสียงเชียร์ให้การต้อนรับกันอย่างล้นหลาม