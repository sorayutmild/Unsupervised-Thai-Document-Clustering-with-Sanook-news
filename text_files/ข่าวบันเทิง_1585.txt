เต็มที่กับงานเกินร้อยสมกับเป็นนักแสดงคุณภาพ 'พลอย -เฌอมาลย์ บุญยศักดิ์' ล่าสุดสาวพลอยลงทุนเปลือยก้นเข้าฉากเลิฟซีนกับหนุ่มอนันดา เอเวอร์ริ่งแฮม ในภาพยนตร์รักโรแมนติกเรื่อง 'ชั่วฟ้าดินสลาย'
ภาพยนตร์เรื่องนี้เป็นผลงานการกำกับของหม่อมน้อย 'ม.ล.พันธุ์เทวนพ เทวกุล' และฉากดังกล่าวเป็นฉากโปรโมทของภาพยนตร์เรื่องนี้ กับเหตุผลในการเลือกที่แสดงจริงโดยไม่ใช้สแตนอินนั้น พลอยกล่าวว่า  'ฉากที่เห็นนั้นพลอยเล่นเองค่ะ ก่อนอื่นพลอยอยากบอกว่าฉากนี้อยู่ที่คนให้ความสนใจมากกว่า ในตัวของบทเป็นของศิลปินแห่งชาติของครูมาลัย ชูพินิจ ซึ่งเป็นบทที่อมตะมาก ซึ่งผู้กำกับหม่อมน้อยเป็นอาจารย์ของพลอยค่ะ พลอยคนที่สนใจน่าจะเป็นเพราะเรื่องของตัวหนัง ไม่ได้แค่สนใจในฉากเลิฟซีนจริง ที่พลอยโป๊จริง และอนันดาเปลือยจริง แล้วเห็นอะไรของอนันดามั้ยล่ะคะ ตรงนี้พลอยคิดว่าอยู่ที่คนเราจะเลือกสนใจอะไรและมีทัศนคติอย่างไร คือถ้าเข้าไปดูเพื่อดูฉากที่พลอยเปลือย พลอยว่าอย่าเสียตังไปดูดีกว่าค่ะ คุณค่าของหนังมีมากกว่านั้นเยอะ'
กับการถ่ายทำฉากเลิฟซีน 
'ในเรื่องของการทำงานพลอยเต็มที่ และการถ่ายทำฉากแบบนี้เป็นครั้งแรกและครั้งเดียวของพลอยที่จะทำค่ะ ในการถ่ายทำฉากนี้ใช้คนไม่เกิน 5 คนค่ะ  มีการเซฟตัวเองเหมือนกัน และมีเทคนิคในการแต่งภาพประกอบด้วย คือคนที่ไม่เกี่ยวข้องจะถูกกันออกไปจากบริเวณ เหลือเพียงแค่ทีมงานและนักแสดงไม่เกิน 5 คน และทีมงานผู้หญิงจะคอยเป็นยามไม่ให้คนเข้ามาค่ะ มีการยึดมือถือไว้ด้วย พลอยว่าคงจะไม่มีใครเอาตรงนี้ไปหาผลประโยชน์ เพราะทุกอย่างอยู่ห้องตัดต่อค่ะ'
 