เกมผี
กราฟฟิกในยุค PS3 ที่ทำออกมาสวยมาก แต่ความน่ากลัวหายไปไหน?
เกมส์ผจญภัยสยองขวัญ Horror Adventure เป็นหนึ่งในเกมส์แนวผจญภัยที่ได้รับความนิยมเล่นมาตั้งแต่ครั้งอดีตกาล ตั้งแต่สมัยที่ภาพเกมส์ยังเป็นเม็ดๆ แตกๆ ดูไม่รู้เรื่อง แต่มนุษย์เราก็หวนหาสร้างเกมส์สยองขวัญกันแล้ว ซึ่งเกมส์ไหนที่สร้างออกมาแล้วทำให้ผู้เล่นกลัว ขนพองสยองเกล้า ขนหัวลุกได้มากที่สุด นั่นก็คือความสำเร็จของคนสร้างเกมส์แนวสยองขวัญแล้ว ยิ่งในปัจจุบันที่กราฟฟิกของเกมส์พัฒนาไปไกลมาก ก็ยิ่งทำให้เกมส์สยองขวัญทำออกมาสมจริงมากกว่าในอดีต จนบางคนแค่เห็นภาพสกรีนชอตก็ถึงกับขนหัวลุก ไม่กล้าเล่นกันแล้ว แต่ในขณะเดียวกัน เหล่าเกมเมอร์ผู้ชอบเล่นเกมส์สยองขวัญกลับยิ่งชอบ ยิ่งภาพสมจริง แหวะ ชวนขนลุกเท่าไหร่ยิ่งดี ซึ่งกลุ่มเกมเมอร์ใจแข็งเหล่านี้แหละ ที่เป็นแรงผลักดันให้ผู้สร้างเกมส์สยองขวัญทำเกมส์ใหม่ๆมาต่อไป แม้ว่าหลังๆจะออกแนวบู๊แหลกมากไปหน่อยก็เถอะ
สิ่งหนึ่งที่เป็นเหมือน Landmark สำคัญที่สุดของเกมส์สยองขวัญก็คือ "บ้าน", "คฤหาสน์" หรือ "ปราสาท" เรียกต่างกันตามขนาดว่าแต่ละเกมส์ใช้แบบไหน แต่ขนาดที่พบบ่อยมากที่สุดก็คือ "คฤหาสน์" ที่ขนาดไม่เล็กไม่ใหญ่จนเกินไป เราลองไปดูกันดีกว่าว่า คฤหาสน์สยองในเกมส์ตั้งแต่ยุคแรกๆ จนถึงยุคนี้ แตกต่างกันอย่างไรบ้าง ทั้งนี้ทั้งนั้นคฤหาสน์สยองขวัญ ไม่ได้หมายถึงเกี่ยวกับผีอย่างเดียว แต่หมายถึงคฤหาสน์ลึกลับ ที่เกี่ยวกับคดีฆาตกรรมโรคจิต ซอมบี้ และเรื่องลี้ลับอื่นๆด้วย
ยุค 1980s เกมส์สยองขวัญแบบเบาะๆ
เกมส์ Mystery House ของเครื่อง Apple II
ในสมัยนั้นกราฟฟิกของเกมส์ยังทำเป็นรูปเป็นร่างยังไม่ได้มากเท่าไหร่ เลยได้ออกมาเป็นแค่รูปลายเส้นพื้นๆและตัวก้างปลาเท่านั้น แม้ว่าแนวเกมส์จะบอกว่าเป็นแนว Horror Adventure ก็ตาม แต่กลับหาความน่ากลัวไม่ได้เล้ย เอาเป็นว่าคนเล่นเกมส์สยองขวัญยุคนั้น ต้องอาศัยการอ่าน Text เรื่องราวของเกมส์กับภาพประกอบคร่าวๆ แล้วจินตนาการความสยองเอาเอง
เกมผี
กราฟฟิกแบบนี้ ใครจะไปกลัว...
เกมส์ Haunted House ของเครื่อง Atari 2600
อีกเกมส์สยองขวัญสมัยเก่า ที่หาความน่ากลัวไม่เจอ ผู้เล่นจะต้องเข้าไปค้นหาปริศนาของคฤหาสน์แห่งหนึ่ง โดยมีศัตรูเป็นค้างคาว แมงมุม คอยขัดขวาง และตัวร้ายหลักของเกมส์นี้ก็คือผี ที่ชื่อ Mr. Graves ซึ่งเป้นเจ้าของคฤหาสน์
เกมผี
นั่นแมงมุมผี หรือตุ๊กตุ่น ?

เกมส์ Sweet Home ของเครื่อง Famicom
เกมส์สยองขวัญชื่อดังของ Capcom ที่ว่ากันเป็นว่าจุดกำเนิดของเกมส์สยองขวัญต่อๆมาอย่าง Resident Evil แต่เรื่องราวของเกมส์นี้สร้างขึ้นมาจากภาพยนตร์สยองขวัญของญี่ปุ่นเรื่องหนึ่งในยุคนั้น แต่ว่าแนวการเล่นของเกมส์นี้ ไม่ใช่แนวผจญภัย แต่เป็นแบบ RPG ที่สุ่มเจอศัตรูแทนก็เลยไม่น่ากลัวเท่าไหร่ แต่ฉากในเกมส์และเพลงประกอบเริ่มเข้าที่เข้าทางพอจะหลอนๆขึ้นมานิดแล้ว
เกมผี
เกมผี
ฉากและตัวผีเริ่มดูดีขึ้นแล้ว
ยุค 1990s เริ่มเข้าสู่ยุคแห่งเกมส์สยองขวัญ
เกมส์ Alone in the Dark 1 และ 2 ของเครื่อง PC
กราฟฟิกของเกมส์ที่เริ่มเป็นรูปเป็นร่างมากขึ้นแล้ว แม้ภาพจะยังแตกๆ แต่ก็บรรยายบรรยากาศของคฤหาสน์สยองได้มากขึ้น รวมถึงเพลงประกอบก็ทำได้ดีขึ้นเช่นกัน เกมส์นี้นับว่าเป็นเกมส์สยองขวัญเกมส์แรกในวัยเด็กของใครๆหลายคนเลยทีเดียว
เกมผี
เกมผี
Alone in the Dark ภาคแรกๆ ทั้งหลอนและกับดักเพียบ
เกมส์ Clock Tower ของเครื่อง Super Famicom
สุดยอดแห่งเกมส์สยองขวัญจากเครื่อง Super Famicom ที่พูดถึงกันมากที่สุดในยุคนั้น ผู้เล่นจะรับบทเป็น Jennifer Simpson เด็กกำพร้า ที่ได้รับอุปการะจากตระกูล Barrows ซึ่งและเพื่อนๆอีก 3 คน ต่างก็พากันย้ายไปที่บ้านแห่งใหม่ โดยที่ไม่รู้เลยว่าพวกเธอกำลังพบกับฝันร้าย ซึ่งคฤหาสน์ในเกมส์นี้ำก็ทำออกมาได้อย่างลึกลับและน่ากลัวเอามากๆเลย โดยมีเจ้ามนุษย์กรรไกร Bobby เป็นฆาตกรโรคจิตไล่ฆ่าพวก Jennifer
เกมผี
เกมผี
เกมส์สยองขวัญแห่งยุค SFC เลยล่ะ
เกมส์ Resident Evil ของเครื่อง PlayStation
ในปี 1996 ที่เข้าสู่ยุคเครื่องใหม่อย่าง PlayStation ก็เริ่มพัฒนาเกมส์ 3D ออกมาได้บ้างแล้ว แม้ภาพยังเหลี่ยมอยู่ แต่กราฟฟิกโดยรวมก็สร้างความสยองให้มากกว่าในอดีตเยอะเนื่องจากความเป็น 3D เนี่ยแหละ ส่วนเรื่องราว คงไม่ต้องบรรยายสรรพคุณกันมากว่า คฤหาสน์ของ Spencer ในยุคนั้นสยองแค่ไหน ไหนจะเป็นซอมบี้และตัวประหลาดเต็มคฤหาสน์ และอาวุธที่เรามีน้อยสุดๆ
เกมผี
เกมผี
พอเป็น 3D ก็เริ่มน่ากลัวขึ้น
ยุค 2000-2005 ยุคทองแห่งเกมส์สยองขวัญ
เกมส์ Fatal Frame ของเครื่อง  PlayStation 2
ซีรี่ย์เกมส์สยองขวัญที่นับว่าเป็นหนึ่งในเกมส์ที่สยองที่สุดเลยก็ว่าได้ กับบรยากาศของคฤหาสน์ร้างแบบญี่ปุ่น และบรรดาผีญี่ปุ่นสุดหลอน ที่จะมากระชากวิญญาณผู้เล่นไปอยู่กับพวกมัน สิ่งเดียวที่ผู้เล่นป้องกันตัวเองได้ก็คือ กล้องถ่ายวิญญาณ ที่ใช้โจมตีวิญญาณของเหล่าผีร้ายได้ แต่ถ้าจะให้ได้ผลต้องถ่ายตอนผีประชิดตัวเรามากๆ ซึ่งชอตนั้นเรียกว่า Zero Shot หรือ Fatal Frame ตามชื่อเกมส์นั่นเอง ซึ่งตัวเกมส์ก็คงความสยองเรื่อยจนถึงภาค 3 และ 4
เกมผี
เกมผี
คฤหาสน์ฮิมุโระ สุดหลอนจาก Fatal Frame
เกมส์ Silent Hill 2 ของเครื่อง  PlayStation 2
ภาคที่ได้ชื่อว่าดีและหลอนที่สุดของ Silent Hill กับเรื่องราวการตามหาภรรยาที่ตายไปแล้วของ James Sunderland ในเมือง Silent Hill ซึ่งในภาคนี้มีฉากต่างๆที่ชวนหลอนมากมาย ไม่ว่าจะเป็นโรงแรมร้าง โรงพยาบาลร้าง และขาดไม่ได้คือคฤหาสน์ร้าง และภาคนี้เป็นภาคแรกที่ต้องสู้กับเจ้าหัวพีรามิด Piramid Head มอนสเตอร์ชื่อดังของเกมส์นี้ด้วย ซีรี่ย์ Silent Hill เป็นอีกหนึ่งเกมส์สยองขวัญที่ยังคงคอนเซปท์ความสยองไม่เปลี่ยนแปลงมากนักจนถึงปัจจุบัน
เกมผี
เกมผี
ฉากและมอนสเตอร์ทำได้สมจริงมากขึ้นแล้ว กับเจ้าหัวพีรามิดชื่อดัง
เกมส์ Resident Evil Code: Veronica ของเครื่อง PlayStation 2 และ Dreamcast
เป็นเกมส์ซีรี่ย์ Resident Evil ภาคสุดท้ายที่ทาง Capcom ทำเป็นแนว Horror Adventure แบบมุมกล้องตายตัว เรื่องราวการตามหาพี่ชายของ Claire Redfield ซึ่งเธอต้องเจอกับฝันร้ายต่างๆมากมาย ไล่ตั้งแต่คุก มายังคฤหาสน์ของ Ashford และยังมีคฤหาสน์ที่ฐานวิจัยลับในขั้วโลกใต้อีกต่างหาก
เกมผี
เกมผี
ภาคสุดท้ายของซีรี่ย์ Resident Evil ที่ทำเป็นแบบล็อคมุมกล้อง
เกมส์ Haunting Ground หรือ Demento ของเครื่อง PlayStation 2
อีกเกมส์ที่ขอแนะนำสำหรับคนชอบเกมส์สยองขวัญจริงๆ ซึ่งมีแนวการเล่นคล้ายๆ Clock Tower การต่อสู้ของ Fiona Belli สาวน้อยที่สุญเสียพ่อและแม่ในอุบัติเหตุทางรถยนตร์ และตัวเธอถูกจับมาไว้ในคฤหาสน์แห่งหนึ่ง ที่ดูเหมือนจะใช้ตัวเธอในการทดลองการเล่นแร่แปรธาตุบางอย่าง...  Fiona ที่เป็นสาวน้อยบอบบางไม่สามารถต่อสู้ได้จึงต้องอาศัยเจ้า Hewie สุนัขพันธุ์ White Shepherd ช่วยสู้แทน และต้องหาทางหนีจากคฤหาสน์ที่ใหญ่ราวกับปราสาทให้ได้
เกมผี
เกมนี้ทั้งหลอนทั้งกดดัน ขอแนะนำให้เล่น!
ยุค 2006 - ปัจจุบัน ยุคฆ่าล้างเผ่าพันธุ์ผี
จากเกมส์ที่เคยเป็นเกมส์สยองขวัญ ต้องหนีการตามล่า กลับกลายเป็นเกมส์ที่มีอาวุธครบมือ ไม่ต้องกลัวผีและสัตว์ประหลาดใดๆอีกต่อไป
Resident Evil 4, 5, 6 เครื่อง PS2 และ PS3
Resident Evil เริ่มเปลี่ยนแปลงแนวการเล่นในภาค 4 เป็นภาคแรก จากเกมส์ผจญภัยที่มุมกล้องตายตัว ก็เปลี่ยนเป็นแบบ Third-person Shooter แทน หมุนมุมกล้องได้อิสระ เล็งปืนได้เอง และเห็นฉากเฉพาะด้านหน้าตัวละครแบบครึ่งท่อน แม้ว่าศัตรูจะยังคงเป็นซอมบี้และตัวประหลาดไวรัสต่างๆอยู่บ้าง แต่ความน่ากลัวแทบไม่มีแล้ว เพราะอาวุธมีให้เยอะเหลือเกิน ราวกับแรมโบ้ตะลุยซอมบี้
เกมผี
ถึงศัตรูจะดูหลอน แต่ Leon มีอาวุธครบมือ
Alone in the Dark 2008 เครื่อง PS2 และ PS3
อีกหนึ่งเกมส์ที่แทบไม่มีความสยองหลงเหลือแล้ว จากสมัยก่อนที่สู้ผีตัวนึงแสนยากลำบาก แต่ภาคนี้กลับมีอาวุธครบมือ ที่อะไรๆ พ่อ Edward Carnby ก็หยิบมาใช้สู้กับผีได้ มุมมองของเกมส์ก็ทำออกมาตามก้น Resident Evil 4 ไปอีกเกมส์ กลายเป็น Third-person Shooter แทน และที่พิเศษอีกอย่างคือ Edward Carnby สามารถผสมของให้กลายเป็นอาวุธใหม่ๆได้ อย่างเอาสเปรย์ใช้ร่วมกับไฟแช็ค กลายเป็นปืนไฟ ซึ่งผีในเกมส์นี้ต้องทำลายด้วยไฟเป็นหลัก
เกมผี
Edward Carnby ที่ไม่กลัวผีใดๆอีกต่อไปแล้ว
 
นอกจากนี้ยัีงมีเกมส์สยองขวัญอื่นๆ ที่แทบไม่มีความสยองแล้ว อย่าง FEAR, Left4Dead และ Dead Island ที่จุดประสงค์ของเกมส์แม้จะเป็นแนวสู้ผีเอาตัวรอดก็เหอะ แต่อาวุธมันครบมือเกินจนสู้ผีง่ายเกินไป แม้กระทั่ง Dead Space ที่ว่าเป็นเกมส์สยองขวัญ ก็เริ่มจะไม่สยองในภาค 3 แล้ว หลังจากมีระบบเพื่อนและระบบพัฒนาอาวุธเข้ามา ทำให้เกมส์ง่ายขึ้น
ข้อมูลอ้างอิงจาก
 

http://en.wikipedia.org/wiki/Survival_horror
http://kotaku.com/the-most-terrifying-mystery-mansions-in-video-games-510473700

 