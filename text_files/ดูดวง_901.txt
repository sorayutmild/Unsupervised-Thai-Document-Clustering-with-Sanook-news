หากใครทีีคิดจะทำแท้ง หรือเคยผ่านประสบการณ์การทำแท้งมา ขอแนะนำให้ทุกท่านมาอ่านประสบการณ์การทำแท้งของหญิงสาวคนหนึ่งที่ผ่านการทำแท้งมาถึง 4 ครั้ง
คงไม่มีใครคิดว่าผู้หญิงอย่างดิฉันจะเคยผ่านการทำแท้งมาถึง 4 ครั้งด้วยกัน...เรื่องนี้เกิดขึ้นตั้งแต่สมัยดิฉันเพิ่งเรียนชั้นมัธยม 6 ค่ะ ตอนนั้นด้วยความที่ดิฉันยังเด็ก ยังอยู่ในวัยคึกคะนองเลยพลาดท่าเสียทีให้กับแฟนคนแรกตั้งแต่อยู่ชั้นมัธยม 5 ครั้งแรกๆยอมรับเลยว่ากลัวว่าจะท้อง แต่พอผ่านมาหลายครั้งก็ไม่ท้องเลยชะล่าใจ จนในที่สุดก็เกิดเรื่องขึ้นจนได้ หลังจากเปิดเทอม ม.6 ได้เพียง เดือนกว่าๆดิฉันก็รู้ว่าตัวเองมีอะไรผิดปกติแน่ๆ เลยลองซื้อที่ตรวจครรภ์มาตรวจเอง และก็เป็นไปตามคาด ดิฉันตั้งท้องได้ 2 สัปดาห์แล้ว 
จึงไปปรึกษาแฟน แฟนตอบกลับมาเล่นเอาดิฉันแทบช๊อคเพราะเขาถามว่าดิฉันไปท้องกับใครมา ไม่ใช่กับเขาแน่ๆ ดิฉันยืนยันกับเขาว่าดิฉันท้องกับเขา เขาเลยแนะนำให้ดิฉันไปทำแท้ง เนื่องจากตอนนั้นเรายังเรียนกันอยู่ทั้งคู่ หากทางโรงเรียนรู้ต้องโดนไล่อออกแน่ ดิฉันเสียใจมากแต่ก็ไม่รู้จะทำอย่างไร ไม่กล้าปรึกษาคนอื่น เลยตัดสินใจไปทำแท้งที่คลีนิคเถื่อน ยอมรับว่ากลัวมากๆ เกือบจะถอดใจหลายครั้ง แต่เมื่อนึกถึงอนาคตของตัวเองแล้วก็ต้องยอมทำ และสุดท้ายดิฉันก็เลิกรากับแฟนคนแรกไป
หลังจากนั้นผ่านไปได้ 2 ปีดิฉันเข้าเรียนมหาวิทยาลัยแห่งหนึ่ง และได้พบกับแฟนคนที่สอง เราคบก็ได้เพียง 3 เดือน เหตุการณ์แบบเดิมก็เกิดซ้ำขึ้นอีก เพียงแต่คราวนี้ดิฉันตัดสินใจทำแท้งได้ง่ายกว่าคราวก่อน คงเพราะเคยมีประสบการณ์มาแล้ว เลยทำให้กลัวน้อยลง หลังจากทำแท้งแล้วแฟนของดิฉันก็ยังดูแลดิฉันเป็นอย่างดี จนผ่านไปได้เกือบปี ดิฉันจับได้ว่าเขาแอบมีคนอื่นดิฉันเสียใจมาก ไม่รู้จะปรึกษาใครจนมาเจอกับแฟนคนที่ 3 ในผับแห่งหนึ่ง ยอมรับเลยว่าวันนั้นดิฉันเมามากและอยากจะทำอะไรประชดแฟนเลยมีสัมพันธ์กับแฟนคนที่ 3 ทั้งที่เพิ่งเจอกันแค่ครั้งเดียว จากนั้นเพียง 1 อาทิตย์ ดิฉันก็พบว่าดิฉันตั้งครรภ์อีกครั้ง และก็จบด้วยการทำแท้งอีกเช่นเคย

กรรมจาการทำแท้ง

2 เดือนหลังจากทำแท้งครั้งที่ 3 ดิฉันก็ตั้งครรภ์อีกครั้ง แฟนของดิฉันบ่นว่าทำไมดิฉันตั้งครรภ์ง่าย และก็บอกให้ไปทำแท้งอีก และครั้งนี้มันทำให้ชีวิตของดิฉันถึงจุดเปลี่ยน!! ระหว่างที่ดิฉันนอนรอแบบครึ่งหลับครึ่งตื่นให้ยาชาทำงาน ดิฉันมองไปข้างๆเตียง เห็นเด็กเล็กๆ 3 คน ยืนมองดิฉันอยู่ด้วยสายตาอาฆาตแค้น แล้วพูดเหมือนๆกันว่า "แม่ทำหนูทำไม แม่ฆ่าหนูทำไม" ดิฉันขนลุกไปทั้งตัว พลางคิดไปถึงการทำแท้งทั้ง 3 ครั้งที่ผ่านมา ดิฉันฆ่าเด็กที่บริสุทธิ์ ฆ่าเด็กที่เรียกได้ว่าเป็นเลือดเนื้อเชื้อไขของตัวเองไปถึง 3 คน ดิฉันนอนน้ำตาไหลพราก ไม่อยากจะทำแท้งแล้ว แต่สุดท้ายหมอก็เข้ามาทำแท้งให้ดิฉัน
การทำแท้งครั้งนี้แปลกไปกว่าทุกครั้งเพราะมันทำให้ดิฉันเจ็บปวดเจียนตาย ดิฉันรับรู้ความเจ็บปวดของทุกขั้นตอนในการทำแท้ง หมอเข้าใจว่ายาชาที่ฉีดให้ดิฉันทำงานแล้ว แต่มันไม่ใช่เลย ดิฉันยังรู้สึกทุกอย่างเพียงแต่ไม่สามารถขยับตัวได้ เพราะเด็กทั้งสามคนกำลังนั่งทับตัวดิฉันอยู่ ดิฉันพยายามส่งเสียง ส่งสายตาไปยังหมอและพยาบาลแต่เหมือนพวกเขาจะไม่รับรู้อะไร ต่างขมักเข้มนกับการทำแท้งให้ดิฉัน จนสุดท้ายดิฉันทนความเจ็บปวดไม่ไหว รวบรวมพลังทั้งหมดกรีดร้องขึ้นมาสุดเสียง จากนั้นดิฉันก็ไม่รับรู้อะไร
....เมื่อฟื้นขึ้นมาอีกครั้งดิฉันก็ต้องแปลกใจ เมื่อพบว่าสถานที่ที่ดิฉันกำลังนอนอยู่ ไม่ใช่คลีนิคทำแท้งเถื่อน แต่กลับเป็นโรงพยาบาลแห่งหนึ่ง มีเด็ก 4 คนยืนรายล้อมรอบเตียงดิฉัน แต่พอแฟนของดิฉันเปิดประตูเข้ามา เด็กทั้ง 4 คนก็หายไปอย่างไร้ร่องรอย แฟนของดิฉันเล่าให้ฟังว่า ระหว่างที่ทำแท้งอยู่นั้นมีตำรวจบุกเข้ามาตรวจสอบพอดี พวกเขาได้ยินเสียงดิฉันร้องขึ้นมาจึงเข้ามาช่วยนำตัวดิฉันส่งโรงพยาบาลได้ทันไม่เช่นนั้นดิฉันคงจะตายไปแล้ว
แฟนของดิฉันยังเล่าอีกว่า ช่วงที่ดิฉันยังไม่ฟื้น เขามานอนเฝ้าดิฉันที่โรงพยาบาล เขาฝันเห็นเด็ก 4 คน ...2 ใน 4 เรียกตัวเขาว่าพ่อ พากันมาต่อว่าต่อขานว่าแฟนดิฉันร่วมมือกับดิฉันเพื่อฆ่าพวกเขา และบอกว่าในเมื่อไม่ยอมให้พวกเขามาเกิด เขาก็จะเอาดิฉันไปอยู่ด้วย ตอนแรกแฟนดิฉันเข้าใจว่าตัวเองคงคิดฟุ้งซ่านเลยฝันอะไรเป็นตุเป็นตะไปเอง แต่ก็มีหลายเหตุการณ์ที่เกิดขึ้นและสอดคล้องกับคำพูดของเด็กๆ เช่น ระหว่างที่ดิฉันยังไม่ฟื้น จู่ๆดิฉันก็หล่นลงมาจากเตียงที่นอนอยุ่โดยไม่ทราบสาเหตุ หรือแม้กระทั่งสายออกซิเจนที่ครอบจมูกของดิฉันอยู่หลุดออกมาโดยไม่มีใครดึง แฟนดิฉันเครียดมากไม่รู้จะทำอย่างไร ตัวดิฉันเองก็มาทราบภายหลังว่าตัวเองนอนสลบอยู่นานถึง 2 วัน
ทุกคนไม่รู้จะทำอย่างไร แทบจะหมดหวัง จนแฟนของดิฉันทราบมาจากเพือนเขาว่าเหตุการณ์ที่กำลังเกิดขึ้นกับดิฉันเป็นบาปกรรมที่มาจากการที่ดิฉันไปทำแท้งและเด็กที่ดิฉันไปทำแท้งคงจะอาฆาตแค้นจึงพยายามจะมาเอาชีวิตของดิฉันไป พร้อมกันนี้เขาก็แนะนำให้แฟนของดิฉันลองไปปรึกษาหาทางการลดกรรมที่ตัวดิฉันเคยทำ อาจารย์ก็ได้แนะนำมาว่า ให้เราทั้งคู่หมั่นทำบุญและตั้งจิตอธิฐานให้เด็กๆอโหสิกรรมให้เรา พร้อมกันนี้ท่านยังให้แฟนของดิฉันสร้างศาลเล็กๆไว้ที่วัดเพื่อให้เป็นที่อยู่ของเด็กๆทั้ง 4 คนอีกด้วย

ดูดวงต้อนรับสงกรานต์