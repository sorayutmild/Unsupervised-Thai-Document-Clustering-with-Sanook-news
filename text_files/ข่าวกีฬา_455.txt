โลกโซเชียลได้มีการเผยแพร่ภาพ "เจ้าแหลม" ศรีสะเกษ นครหลวงโปรโมชั่น แชมป์โลกซูเปอร์ฟลายเวต (115 ปอนด์) สภามวยโลก (WBC) ได้เข้าพิธีหมั้นกับสาวรายหนึ่งที่ จ.ชุมพร เมื่อวันอังคารที่ 24 กรกฎาคม ที่ผ่านมา ล่าสุด อดีตแฟนสาวอย่าง "เก๋"  พัชรีวรรณ กัณหา ได้โพสต์ข้อความในเฟซบุ๊คสั้นๆ ว่า "จะต่างอะไร…" ซึ่งทันทีที่โพสต์ข้อความนี้ผ่านทางเฟซบุ๊คส่วนตัว ได้มีคนเข้าไปให้กำลังใจเจ้าตัว และแสดงความคิดเห็นอย่างมากมาย  ทั้งนี้หลังจากจบไฟต์การชกที่ แชมป์โลกชาวไทย เป็นฝ่ายเอาชนะน็อก ยัง กิล แบ กำปั้นจอมเก๋าชาวเกาหลีใต้ ไปเพียงแค่ยกแรกเท่านั้น ที่เวิร์คพอยท์ สเตเดี้ยม เมื่อวันเสาร์ที่ 21 กรกฎาคม ที่ผ่านมากำปั้นขวัญใจแฟนมวยชาวไทย ได้เดินทางไปยังจังหวัดชุมพร เพื่อพูดคุยกับฝ่ายหญิง เมื่อวันจันทร์ที่ 23 กรกฎาคม ซึ่งวันรุ่งขึ้นก็ได้มีพิธีหมั้น โดยงานเป็นไปด้วยความเรียบง่าย ที่อำเภอหลังสวน จังหวัดชุมพรโดยฝ่ายหญิงเป็นลูกสาวของตำรวจอาสาในจังหวัด ชื่อเล่นว่า "น้องจ๊ะจ๋า" ส่วนกำหนดการแต่งงานยังไม่มีการเปิดเผยแต่อย่างใด 
>>> ภาพสุดหวาน แหลม ศรีสะเกษ - น้องจ๋า พรพิมล ก่อนหมั้นชื่นมื่น
>>> รูปหลุด! "เจ้าแหลม-ศรีสะเกษ" ดอดหมั้นสาวสวยที่ชุมพร

 