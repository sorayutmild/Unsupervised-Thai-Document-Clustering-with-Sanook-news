อาวุธในเกมส์
เพื่อนๆ เคยสงสัยไหมครับว่า ในเกมต่างๆ ที่พวกเราเล่นกัน  มักจะมีอาวุธแปลกๆ ที่เป็นเอกลักษณ์ของเกมนั้นๆ  ออกมาให้ตัวละครเรานำมาใช้ปราบมอนสเตอร์ หรือใช้สู้กับฝ่ายตรงข้าม  แต่ก็มีอาวุธบางประเภท ที่ดูแล้วไม่น่าจะเอามาใช้โจมตีได้เลย  จะมีอะไรบ้างลองมาดูกันดีกว่าครับ
Buster Sword
อาวุธในเกมส์
ดาบใหญ่ยักษ์ของ Cloud ตัวเอกของเกม Final Fantasy VII  เป็นดาบที่หนักสุดยอด ขนาดที่มีคนทดลองทำจากเหล็กจริงๆ  ดูแล้วยังต้องช่วยกันถือถึง 2 คนเลยทีเดียว  ฟาดฟันครั้งหนึ่งศัตรูที่โดนไปก็แทบจะกระดูกแหลกเป็นชิ้นๆ  แต่เนื่องจากมันใหญ่และหนักมาก  การจะตวัดขึ้นมาฟันได้แต่ละครั้งแทบจะทุลักทุเลเลยทีเดียว  แถมยังเป็นอาวุธที่เชื่องช้า ศัตรูอ่านทางง่ายมากๆอีกด้วย
Baton
อาวุธในเกมส์
ไม้บาตองเป็นอุปกรณ์สำหรับวาทยกร ควบคุมลำดับเสียงในวงออเครสตร้า  หรือการร้องประสานเสียง ถูก เฟเดอริกซ์ ฟรองซัวร์ เดอ โชแปง จากเกม Eternal  Sonata นำมาใช้เป็นอาวุธคู่กาย ซึ่งหากว่ากันตามจริงแล้ว  ไม้บาตองนั้นมีน้ำหนักเบามาก  สามารถใช้นิ้วชี้และนิ้วโป้งจับจีบถือได้อย่างสบายๆ  แต่ถ้าลองนึกภาพว่าเราสู้กับศัตรูแล้วเอาไม้บาตองมาไล่ตีนี่ศัตรูจะเจ็บดี มั้ยเนี่ย ?
Flame Sword (จากหลายๆ เกม)
อาวุธในเกมส์
ถ้าเพื่อนๆ เล่นเกม RPG บ่อยๆ อาจจะพบเห็นดาบที่มีตัวใบมีดเป็นไฟ  ไม่มีดับ ไม่มีคมและไม่มีใบมีดใดๆ ทั้งสิ้น เป็นไฟล้วนๆ  (ไม่นับดาบที่ใบมีดติดไฟนะครับ) ว่ากันตามความเป็นไปได้แล้ว การ"ตี" "ฟัน"  หรือ "ฟาด" ด้วยแท่งไฟที่ไม่มีแกนเลย มันไม่ได้ช่วยให้ศัตรูบาดเจ็บสักนิด  ความรู้สึกของแรงกระทบมันเบาบางยิ่งกว่าเอาลูกโป่งเป่าลมพองๆ ตีซะอีก  อาจจะสร้างความเสียหายได้บางจากการเผาไหม้ ผิวหนังศัตรูแต่จะให้ดี  ใช้ดาบจริงๆ ฟันให้เลือดออกไปเลยไม่ดีกว่าหรอ (ฮา) (ถ้าเทียบกับดาบน้ำแข็งที่ไม่มีวันละลายอันนั้นยังมีคม มีความแข็งของตัวน้ำแข็งทำให้ศัตรูเจ็บอยู่บ้าง)
Ball and Chain (จากหลายๆ เกม)
อาวุธในเกมส์
หรือที่เราเรียกกันว่า ลูกตุ้มเหล็ก หากมองเผินๆ  ก็เป็นอาวุธที่มีพลังทำลายสูงมาก สามารถเหวี่ยงกระแทกกำแพงพังเป็นรูได้  เหวี่ยงใส่หัวศัตรูรับประกันความป่นปี้ของกระโหลกศัตรูได้ แต่ทว่า  หากมันเป็นลูกตุ้มเหล็กแท้ๆ เนื้อแน่นๆ ใครจะหยิบมันเหวี่ยงไหวบ้าง?  ยังไม่นับรวมน้ำหนักโซ่ที่ต้องใช้โซ่อย่างหนาและเนื้อแน่นๆ อีกเป็นพวง  ในการรับน้ำหนักของเจ้าลูกตุ้มเหล็กนี้อีกนะ ที่สำคัญเลยคือ  ถ้าแรงเหวี่ยงไม่พอ  ลูกตุ้มเหล็กแทบจะไม่ลอยขึ้นสูงกว่าก้อนขี้หมาเท่าไรหรอก
 
Boomerang (จากหลายๆ เกม)
อาวุธในเกมส์
อาวุธเด็กแนวที่ไม่ว่าจะปาไปที่ไหนก็ตาม มันจะเลี้ยวกลับมาหาเราเสมอ  มีน้ำหนักเบา พกพาง่าย ปาสะดวกแถมระยะไกลอีกด้วย  ถ้าโดนหัวคนรับประกันว่าหัวแตกแน่นอน  ถ้าแข็งแรงหน่อยก็อาจทำให้คนโดนกระดุกหักได้  แล้วมันก็บินกลับมาเข้ามือเราพร้อมให้ใช้ต่ออย่างปลอดภัย  นี่สิอาวุํตัวอย่าง! แต่เราลืมอะไรไปอย่างหนึ่งหรือเปล่าครับ  เพราะความจริงแล้ว บูมเมอร์แรง เมื่อปาไปกระทบกับอะไรก็ตาม มันก็ตกปุ๊  ที่ตรงนั้นแหละไม่บินกลับมาหาเราหรอก หากศัตรูโดนแล้วไม่ถึงกับสลบ หรือ  กระดูกไม่หัก เตรียมตัวโดนกระทืบได้เลย เว้นเสียแต่ว่าเราจะพกมันไปสัก 50  กว่าอัน
ไม้เท้าของ Vanilla
อาวุธในเกมส์
ไม้เท้าของสาวไฮเปอร์อย่าง วานิลลาจาก Final Fantasy XIII ไม้เท้าของเธอเป็นอะไรที่แปลกแหวกแนวกว่าที่พบได้ในไม้เท้าทั่วไป  เธอไม่จำเป็นต้องใช้ไม้เท้าเป็นสื่อนำพลังเวทเหมือนจอมเวทคนอื่นๆ  และไม้เท้าก็ไม้ได้มีไว้ใช้เอาไปเคาะหัวศัตรูด้วย เพราะมันสามารถปล่อยระยาง ตวัดไปโจมตีศัตรูได้เหมือนแส้ แถมออกมาทีเดียว 4 เส้น แต่ทว่า  หากมีอาวุธแบบนั้นอยู่จริงๆ สายระยางจากไม้เท้าคงจะพันกันยุ่งเหยิงน่าดู  และถ้าพันกันเป็นก้อนจนไม้สามารถโจมตีได้แล้ว  จะทำยังไงต่อไปได้นอกจาเอาไม้วิ่งไปเคาะหัว
สรรพสิ่งในห้างสรรพสินค้า
อาวุธในเกมส์
เพื่อนๆ ที่เล่น Dead Rising น่าจะคุ้นเคยกันดีกับการหยิบโน่นจับนี่มาฟัดกับเหล่าซอมบี้  ตั้งแต่จานกินข้าวยันดาบเลเซอร์ (ผสมเอง)  ผมเชื่อว่าเกมนี้น่าจะสอนหลายอย่างเลยครับ  ว่าอะไรที่เอามาใช้เป็นอาวุธได้บ้าง
สิ่งเหล่านี้ แม้ในเกมจะเป็นอาวุธทรงพลัง แต่หากเอามาใช้จริงๆ  แล้วยังต้องคิดหนักว่ามันจะเอามาทำอะไรได้บ้าง หากเพื่อนๆ มีอาวุธแปลกๆ  ที่ไม่น่าเอามาใช้จริงๆ ได้อีก ก็ลองเอามาแนะนำกันได้นะครับ ^^