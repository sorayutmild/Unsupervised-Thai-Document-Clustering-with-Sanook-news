จากที่มีผู้เล่นเคยจินตนาการว่าตัวเกม Genshin Impact อาจมีการเชื่อมเนื้อเรื่องร่วมกับจักรวาลของ Honkai Impact 3 นั้นอาจจะเกิดขึ้นจริงก็เป็นได้ เมื่อมีข้อมูลใหม่หลุดว่า Raiden Shogun ผู้นำของเมืองอินาสึมะ และปรากฎว่าหน้าตาของเธอนั้นเหมือนกับหนึ่งในตัวละครเอกของ Honkai Impact 3 แบบไม่มีผิดเพี้ยน

 ข้อมูลต่อจากนี้จะเป็นการสปอยตอนจบของเนื้อเรื่องหลักของเมือง หลีเยว่
ในช่วงตอนจบของเควสเนื้อเรื่องนั้น เราได้รู้เรื่องราวสามอย่างจากจงลี่ เทพอาวุโสของเมืองหลีเยว่เกี่ยวกับเมืองอินาสึมะ

เจ้าเมืองของอินาสึมะสั่งปิดประเทศ ห้ามใครเข้าออก ซึ่งเมืองอินาสึมะเป็นเกาะที่ได้รับแรงบันดาลใจจากประเทศญี่ปุ่น
ตามหลักแล้วผู้นำของแต่ละเมืองควรจะให้ประชาชนได้ใช้วิชั่น (ความสามารถในการมองเห็นธาตุ) แต่เจ้าเมืองอินาสึมะกลับยึดวิชั่นเอาไว้
เจ้าเมืองอินาสึมะออกกฎหมาย ห้ามให้ประชาชนครอบครองวิชั่นในดินแดนของตัวเอง

ในโลกของเกมที่มีชื่อว่า Teyvat นั้นจะมีการแบ่งออกเป็น 7 ประเทศ แต่ละประเทศจะมีธาตุประจำถิ่นที่โดดเด่น ซึ่งเมืองอินาสึมะนั้นจะเป็นเมืองแห่งธาตุสายฟ้า และเรารู้ว่าเทพของเมืองอินาสึมะนั้นเป็นเทพสายฟ้าที่เป็นผู้หญิง และเนื่องจากเธอสั่งปิดประเทศ จงลี่ที่แม้ว่าเขาจะเป็นเทพที่อาวุโสที่สุดในบรรดาเทพทั้ง 7 ก็เลยไม่รู้เรื่องราวในประเทศนั้น
เบาะแสของภาพดังกล่าวนั้นส่วนหนึ่งมาจากการ์ตูนของ Genshin Impact ที่มีการอ้างอิงถึง Honkai Impact หลายครั้ง หนึ่งในนั้นก็คือการตั้งชื่อตามตัวละคร.... ดังนั้นชื่อของเทพเจ้าสายฟ้าที่หลุดออกมานั้นก็คือ Raiden Shogun ซึ่งชื่อนั้นคล้ายกับ Raiden Mei หนึ่งในตัวละครเอกของ Honkai Impact 3 เกมของทางค่าย miHoYo เอง

Raiden Mei ในเกม Honkai Impact 3
Raiden Mei ในเกม Honkai Impact 3 เป็นหนึ่งในตัวละครเอกของเกมที่ถูก Herrscher (ผู้คุมกฎ ตัวตนที่จะเกิดขึ้นมาทำลายล้างมนุษย์และมีพลังมหาศาล) สิงร่าง ซึ่งเพราะการตัดสินใจของเธอ เธอจึงรับพลัง Herrscher เข้ามาและทำให้เธอได้กลายเป็น Herrscher of Thunder (ผู้คุมกฎสายฟ้า) หนึ่งใน Herrscher ที่มีพลังมากและที่ทำแบบนั้นก็เพื่อหาทางช่วยเคียน่า ตัวเอกของเกมทางอ้อม

ยิ่งไปกว่านั้น ยังมีภาพที่ออกมาแล้วมีหน้าตาตัวละครคล้ายกับ Raiden Mei ออกมาจากทางช่องทางของ miHoYo จึงทำให้แฟนๆ ตั้งสมมติฐานว่า เธออาจจะมีหน้าตาคล้ายกับ Raiden Mei ในเกม Honkai Impact 3 ก็เป็นได้ 

อย่างไรก็ตามข้อมูลนี้อาจจะจริงหรือไม่จริงก็ได้ สุดท้ายเราก็ต้องรอดูทาง miHoYo ประกาศออกมาอีกที แต่ที่แน่ ๆ ดูเหมือนว่าเราจะได้รู้ว่าเกิดอะไรขึ้นในเมืองอินาสึมะ และเราจะได้เบาะแสอะไรบางอย่างของแฝดพี่น้องที่ถูกเทพไร้นามจับตัวไปจากเมืองของเทพเจ้าสายฟ้าหรือไม่ ก็ต้องรอติดตามกันในแพทช์เกม 1.5 ที่มีแผนในการอัพเดทเดือนหน้า

แต่ก่อนอื่น เราจะสนุกสนานกับเทศกาลเมืองลมกันก่อนกับแพทช์ 1.4 ที่กำลังจะอัพเดทให้เล่นกันในวันที่ 17 มีนาคมนี้