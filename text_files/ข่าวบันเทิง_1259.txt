อยู่ในวงการบันเทิงมากว่า 20 ปี สำหรับนักแสดงมากฝีมือวัย 48 ปี "บิ๊ก ศรุต วิจิตรานนท์" ระดับความดังและเป็นที่รู้จักของแฟนละครยังไม่ได้เป็นกราฟพุ่งสูงเท่าไหร่ มีความเสมอต้นเสมอปลาย ไม่เปรี้ยงปร้างแต่งานก็ไม่ได้หดหายมีผลงานออกมาให้เห็นอย่างต่อเนื่องตลอด 20 ปี 
นอกจากผลงานละครแล้ว "บิ๊ก ศรุต" ยังเป็นที่จดจำของนักฟังเพลงในบทบาทของมือเบส ในวง Soul After Six  มีเพลงดังอย่าง "ก้อนหินละเมอ" เพลงช้าในดวงใจของใครหลายคน
มาปีนี้ 2561 ถือเป็นปีทองของเขาเลยก็ว่าได้หลังจากบท "พระเพทราชา" จากบุพเพสันนิวาสที่ส่งให้ "บิ๊ก ศรุต" ดังขึ้นกว่าเดิมเพิ่มเติมคือมีแฟนคลับมากยิ่งขึ้น ทำให้เหมือนเจ้าตัวแจ้งเกิดขึ้นอีกครั้งเลยทีเดียว  
ล่าสุด "บิ๊ก ศรุต" ได้ออก รายการตีท้ายครัว ทางช่อง 3 เป็นการเปิดบ้านสุดหรูที่อยู่พร้อมหน้าพร้อมตาเป็นครอบครัวใหญ่ นอกจากนี้ระหว่างที่ "มดดำ" พิิธีกรรายการได้ถามถึงเรื่องครอบครัวว่าอยู่กับใครบ้าง และหนึ่งในคำถามนั้น "มดดำ" ได้ถามว่าจากข่าวลือพี่บิ๊กมีลูกแล้ว
รายการตีท้ายครัว บิ๊ก ศรุต รับว่ามีลูกแล้ว
ปรากฏว่า "บิ๊ก ศรุต" ได้ตอบว่า "มีแล้วครับ และไม่ได้ซุกนะครับ ผมมีลูกอยู่แล้วครับ ไม่เคยปิดบังเลย ตอนนี้อายุ 15 ปีแล้วครับ หล่อด้วยครับ เรื่องเข้าวงการ เป็นเรื่องของเขาเลยให้เขาตัดสินใจเอาเอง" 
จากคำตอบของ "พี่บิ๊ก" เป็นการเคลียร์จากหัวใจ และการตอบคำถามนี้เอง ทำเอาหลายคนอยากเห็นหน้าลูกของ "พี่บิ๊ก" กันเป็นแถวเลย ด้วยประโยคเดียวจากปากของคุณพ่อบิ๊กที่ว่า "ลูกชายหล่อด้วยครับ"  ก็ไม่รู้ว่าจะเกิดสะใภ้มโนกันหรือเปล่านะจ๊ะ 