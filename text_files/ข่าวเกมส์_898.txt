Xbox One เปิดขายที่ญี่ปุ่นวันนี้ เงียบเหงาตามคาด
Xbox One
[Photo: Kaztsu]
ในวันนี้ 4 กันยายน 2014 เป็นกำวันขายเครื่อง Xbox one ที่ญี่ปุ่นเป็นวันแรก ซึ่งโดยปกติแล้วการเปิดตัวขายอะไรวันแรกที่ญี่ปุ่น เรามักจะเห็นภาพคนญี่ปุ่นเข้าแถวรอซื้อกันอย่างเป็นระเบียบเรียบร้อย แต่สำหรับวันนี้มันไม่ใช่ เพราะแต่ละร้านที่นำเครื่อง Xbox one เข้ามาขายในญี่ปุ่นนั้นเงียบมากราวป่าช้าตามคาดไว้ ถึงแม้ว่าจะมีลูกค้าเข้าไปซื้อบ้างก็มีแค่ประปรายไม่เยอะมาก จึงไม่จำเป้นต้องต่อแถวรอซื้อเหมือนตอนเปิดตัวเครื่องเกมอื่นๆของนินเทนโดและโซนี่
Xbox One
[Photo:  	Inside]
สำหรับปัจจัยสาเหตุที่ทำให้ไม่มีใครออกมาซื้อ Xbox one ที่ร้านก็มีหลายอย่าง ไม่ว่าจะเป็นในเรื่องของรสนิยมชาตินิยมของเกมเมอร์ญี่ปุ่น ที่ชอบเล่นเกมและเครื่องเกมของประเทศตัวเองมากกว่าเกมตะวันตก กระแสเรื่อง DRM สุดเรื่องมากที่ Xbox one ฆ่าตัวเอง แถมช่วงนี้กระแสเกม Yokai Watch 2 ของ 3DS มาแรงมาก ทำให้ไม่ค่อยมีคนหาเกมอื่นเล่นกันเท่าไหร่ รวมไปถึงเครื่อง Xbox one ก็สามารถสั่งซื้อผ่านระบบออนไลน์ได้ด้วย ดังนั้นคนก็เลยร้างในวันเปิดตัวขายวันแรกอย่างที่เห็น
Xbox One
[Photo: GameSparkChannel]
อย่างไรก็ตาม ก็ไม่ใช่ว่า Xbox one จะขายไม่ออกเลย ก็มีกลุ่มเกมเมอร์ที่ชอบเล่นเกมแนวตะวันตกอยู่บ้าง ที่มารอซื้อเครื่อง Xbox one กัน แต่ก็มีคนเยอะแค่บางร้านบางสาขาเท่านั้น อย่างเช่นร้าน Yodobashi Akiba เป็นจุดที่มีแฟนๆเกม Xbox one มากที่สุด โดยเมื่อคืนก่อนถึงวันขายก็มีการจัดปาร์ตี้ Count Down นับถอยหลังวันเปิดขาย ก็มีเกมเมอร์มาร่วมงานไม่น้อยเหมือนกัน (เกมเมอร์หรือนักข่าวหว่า) แต่ก็ยังไม่เยอะมาก เมื่อเทียบกับตอนเครื่องเกมของนินเทนโดและโซนี่
Xbox One
[Photo: Microsoft Japan]