เมื่อวาน Apple ได้ปล่อยอัปเดต iOS 10.3 ตัวเต็มให้ผู้ใช้งานทั่วโลกได้อัปเดต มาพร้อม Find my AirPods และระบบไฟล์แบบใหม่ Apple File System แต่ไม่นานเท่านั้น Apple ก็ได้ปล่อยอัปเดต iOS 10.3.2 beta ตามออกมาแล้ว
iOS 10.3.2 มีเลข Build Number คือ 14F5065b โดยการเปลี่ยนแปลงในเวอร์ชั่นนี้คือ SiriKit ในระบบรถจะใช้งานได้ดีขึ้น และอีกหนึ่งอย่างคือคาดว่าจะปิดช่องโหว่การ Jailbreak ใน iOS 10.2.1 ซึ่งตอนนี้ยังไม่มีการเผยแพร่แบบสาธารณะ หากแฮ็คเกอร์เผยเมื่อไหร่ก็คาดว่าจะปิดทันทีในตัวเต็มครับ
สุดท้ายขอแสดงความเสียใจกับอุปกรณ์กลุ่มที่ใช้ชิปประมวลผล 32bit ในปัจจุบัน ได้แก่ iPhone 5, iPhone 5c และ iPad 4 ตอนนี้อุปกรณ์ของคุณถูกลอยแพแล้วเรียบร้อยครับ iOS สุดท้ายที่อัปเดตได้คือ iOS 10.3 เท่านั้น