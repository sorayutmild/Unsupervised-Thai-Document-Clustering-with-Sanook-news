ผู้สื่อข่าวรายงานว่า (18 ส.ค.) เฟซบุ๊ก Fundee Fundee Junyatanakron ของ ใหญ่ ฝันดี จรรยาธนากร ดาราชื่อดังโพสต์เฟซบุ๊กว่า เมื่อเวลา 13.20 น. ที่ผ่านมา ชาวบ้านแจ้งเจ้าหน้าที่ว่าเห็นคนปาระเบิด ตั้งใจปาให้ตกลงที่สะพานคนข้าม บริเวณจุดจอดรถสองแถว ท่าเรือสาทร แต่พลาดเป้าติดราวสะพาน มำให้ระเบิดตกลงน้ำ โชคดีไม่มีผู้ได้รับบาดเจ็บ ทั้งนี้ เจ้าหน้าที่เข้าตรวจสอบจุดเกิดเหตุแล้ว
"13.20 น. ตอนนี้ จนท.ทหาร กำลังทำการปิดถนน ช่วงท่าเรือสาทร และบริเวณ BTS ตากสิน เพื่อตรวจสอบบริเวณโดยรอบ เพื่อป้องกันการเกิดเหตุซ้ำซ้อน
ผู้เห็นเหตุการณ์ แจ้งว่า คนปา อยู่บนสะพาน ตั้งใจปาลงตรงสะพานคนข้าม บริเวณจุดจอดรถสองแถว ท่าเรือสาทร แต่พลาดเป้า ติดราวสะพาน ทำให้ระเบิดตกลงน้ำ และระเบิดทำ จึงดันน้ำพุ่งกระจายขึ้นมา ไม่มีผู้บาดเจ็บ หรือเสียชีวิต ส่วนคนร้ายหนีไปได้ คาดว่าอาจใช้ จยย.มุ่งหน้าไปทางแยกวิทยุ (ว.8 สีลม20) ภาพ .วรจักร 804"
ขอขอบคุณข้อมูลจาก เฟซบุ๊ก Fundee Fundee Junyatanakron และ คลิปวีดีโอจาก กลุ่มคนอาสา กู้ชีพ กู้ภัย Thailand





คลิปคนร้ายปาระเบิดบริเวณสะพานตากสิน บริเวณท่าเรือสาทร
Posted by กลุ่มคนอาสา กู้ชีพ กู้ภัย Thailand on 18 สิงหาคม 2015

