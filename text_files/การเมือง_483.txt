(27 พ.ค.) รายการจับประเด็นข่าวร้อน ออกอากาศทางททบ.5  ได้เผยภาพของ นายจตุพร พรหมพันธุ์ แกนนำนปช. ขณะถูกควบคุมตัวอยู่ในบ้านพักของทหาร 
ด้าน พ.อ.วินธัย สุวารี รองโฆษกกองทัพบก ได้เปิดเผยว่า บุคคลที่ถูกควบคุมตัวนั้นได้รับการปฏิบัติอย่างดีสมเกียรติ 
นอกจากนี้ยังได้เผยภาพพร้อมเสียงของ นายจตุพร ซึ่งได้กล่าวขอบคุณพี่น้องทุกคนที่เป็นห่วง ทหารที่ควบคุมตัวได้ดูแลตนเองเป็นอย่างดี อยากให้บ้านเมืองสงบไม่เกิดความสูญเสีย
ทั้งนี้ภาพที่ปรากฎคือ นายจตุพร นั่งคุยอยู่กับทหาร ใส่เสื้อยืดสีขาว ใบหน้ามีรอยยิ้มอยู่ตลอดเวลา  
และเมื่อเวลา 23.51 น. ทาง คสช. ได้นำภาพนำของ นายจตุพร มาให้ประชาชนได้ดูกันอีกครั้ง ถึงการเป็นอยู่ว่าไม่มีการควบคุมพันธนาการแต่อย่างใด 