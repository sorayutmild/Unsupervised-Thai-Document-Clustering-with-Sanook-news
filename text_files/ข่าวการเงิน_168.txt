เปิดขั้นตอนลงทะเบียน 100 เดียวเที่ยวทั่วไทย เพื่อขอรับสิทธิ์ในราคาสุดพิเศษ เปิดลงทะเบียนอีกครั้ง ในวันที่ 11 ธันวาคม นี้ ได้สิทธิ์แล้วเปลี่ยนใจไม่ได้
ในช่วง High Season นี้หลายคนคงหาที่เที่ยว และโปรโมชั่นสุดคุ้มกันบ้างแล้ว ล่าสุด การท่องเที่ยวแห่งประเทศไทย (ททท.) จัดใหญ่ 2 แคมเปญ โดยรัฐบาลหวังที่จะดันเป็นไม้ต่อจากโครงการชิมช้อปใช้ในเฟสแรก เพื่อกระตุ้นเศรษฐกิจการท่องเที่ยวรวมถึงเม็ดเงินภายในประเทศให้กระจายตัวสู่ฐานราก จนสามารถขับเคลื่อนประเทศได้
>> 100 เดียวเที่ยวทั่วไทย สอนลงทะเบียนรอบเดือน ธ.ค. ด้วย 5 ขั้นตอน พร้อมคำแนะนำที่จะได้สิทธิ์ชัวร์
นายยุทธศักดิ์ สุภสร ผู้ว่าการ ททท.
โดยนายยุทธศักดิ์ สุภสร ผู้ว่าการ ททท. ระบุถึงชื่อโครงการ "ถึงเวลาทัวร์ทั่วไทย" ว่าเป็นการกระตุ้นการท่องเที่ยวภายในประเทศผ่าน 2 แคมเปญ ได้แก่ 100 เดียวเที่ยวทั่วไทย และเที่ยววันธรรมดาราคาช็อกโลก โดยเปิดเว็บไซต์ในวันที่ 1 พ.ย. นี้ เพื่อให้ผู้ที่สนใจสามารถเข้าไปอ่านรายละเอียดเงื่อนไข 100บาทเที่ยวทั่วไทย และเช็กสินค้าว่ามีผู้ประกอบการรายไหนเข้าร่วมโครงการบ้าง ซึ่ง Sanook money จะอธิบายถึงรายละเอียดให้กับผู้ที่สนใจและขอรับสิทธิ์ โดยจะต้องมีคุณสมบัติดังนี้

ใครมีสิทธิ์ลงทะเบียน 100 เดียวเที่ยวทั่วไทยได้บ้าง?


ผู้ที่มีอายุ 18 ปีขึ้นไป
สัญชาติไทย และมีบัตรประชาชน
มีระบบ E-Banking และ Internet Banking
มีเบอร์โทรศัพท์มือถือเพื่อใช้ลงทะเบียน

ช่วงเวลาเลือกซื้อสินค้า 100เดียวเที่ยวทั่วไทย


เปิดให้ลงทะเบียน 4 ครั้ง
วันที่ 11-12 พฤศจิกายน, และ 11-12 ธันวาคม 2562 เวลา 06.00 - 24.00 น.
มีสินค้าให้เลือกทั้งหมด 40,000 รายการ เปิดให้ซื้อสินค้าได้วันละ 10,000 รายการ หรือจนกว่าสินค้าจะหมด (โดยจะแสดงจำนวนสิทธิ์คงเหลือในเว็บไซต์ด้วย)

ขั้นตอนการลงทะเบียนร่วมโครงการ 100 เดียวเที่ยวทั่วไทย


เข้าไปที่ www.tourismthailand.org หรือ www.100เดียวเที่ยวทั่วไทย.com
เลือกซื้อสินค้าในราคา 100 บาท ต่อรายการ 1 คน ใช้ได้ 1 ครั้งเท่านั้น
ชำระเงิน 100 บาทผ่าน Internet Banking เท่านั้น
เมื่อชำระแล้วจะได้รับการยืนยันการซื้อสินค้า
นำข้อมูลการยืนยันไปใช้บริการตามเงื่อนไขของผู้ประกอบการ

เงื่อนไขการใช้สินค้า 100บาทเที่ยวทั่วไทย


เมื่อซื้อสินค้าแล้วไม่สามารถโอน-เปลี่ยน-แลก-ทอน เป็นเงินสด หรือไม่สามารถยกเลิก และแก้ไขรายการได้ทุกกรณี
สินค้าสามารถใช้บริการได้ จนถึงวันที่ 31 ธันวาคม 2562 
ต้องเลือกจังหวัดที่ไม่ตรงกับบัตรประชาชน

มีสินค้าใดร่วมโครงการ 100 เดียวเที่ยวทั่วไทยบ้าง?
สินค้าด้านการท่องเที่ยวแบ่งออกเป็น 5 หมวดหมู่ ได้แก่


หมวดเดินทาง เช่น ตั๋วเครื่องบิน หรือรถบัสปรับอากาศ
หมวดที่พักในระดับสากล เช่น ศรีพันวา
หมวดอาหาร-เครื่องดื่ม
หมวดแพคเก็จทัวร์
หมวดแหล่งท่องเที่ยว กิจกรรมนันทนาการ

สิทธิพิเศษสำหรับโครงการ 100 เดียวเที่ยวทั่วไทย


สำหรับผู้เลือกซื้อสินค้าในลำดับที่ 6,000 7,000 8,000 9,000 และ 10,000 ในแต่ละรอบ จะได้รับของขวัญสุดเซอร์ไพรส์
เซอร์ไพรส์กิฟท์สำหรับนักท่องเที่ยวหัวใจสีเขียว เป็นการส่งเสริมการท่องเที่ยวอย่างการรับผิดชอบต่อสิ่งแวดล้อมตามนโยบาย ททท. ด้วย

>> 100 เดียวเที่ยวทั่วไทย เคาะวันลงทะเบียน เงื่อนไข-สิทธิพิเศษเป็นอย่างไรห้ามพลาด!
>> 100 เดียวเที่ยวทั่วไทย คุณสมบัติผู้สมัครในเดือน ธ.ค. มีอะไรบ้าง?
>> ส่องรายชื่อโรงแรมหรูร่วม 100 เดียวเที่ยวทั่วไทย ของขวัญปีใหม่เอาใจนักเที่ยวตัวยง