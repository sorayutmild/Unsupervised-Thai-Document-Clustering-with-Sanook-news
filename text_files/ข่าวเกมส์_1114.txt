สวัสดีเพื่อน ๆ ชาว RoV ที่น่ารักทุกคนและผู้ติดตาม Esports ทุกท่านในช่วงเวลานี้ ต้องบอกเลยว่าการเดินทางของ Valencia CF Esports ใน RoV Pro League 2021 Winter นั้นเป็นไปได้ด้วยความสวยงาม และพวกเขายังเป็น 1 ในทีมดาวรุ่งที่มากความสามารถที่สุดทีมหนึ่ง ในกรณีนี้แน่นอนว่าความสามารถของทุก ๆ คนในทีมนี้นั้นเป็นที่น่าจับตามอง ซึ่งนับว่าเป็นครั้งที่ 2 ของ Valencia CF Esports โดยนับจากเข้าร่วมแข่งกับ Garena RoV

ซึ่งถือว่าการมาเสริมของ Isilindilz นั้นทำให้ Valencia มีความสมบูรณ์แบบยิ่งขึ้น และได้รับคำชื่นชมและเสียงวิจารณ์ที่ดีในสายตาแฟน ๆ จากศึกที่ผ่านมายังไงก็ตาม แม้ว่าฟอร์มการเล่นของพวกเขาจะโดดเด่นแค่ไหน แต่ก็มีสิ่งหนึ่งที่หลายคน อยากจะรู้ในช่วงเวลานี้ก็คือข่าวการถูกแบนของ 2 ผู้เล่นที่เป็นที่คุ้นหน้าคุ้นตาของเหล่าแฟน ๆ Valencia CF Esports 

แม้ว่าจะไม่ได้รับการคอนเฟิร์มยืนยันอย่าง 100 เปอร์เซ็นต์แต่ก็มีมูลความจริงอยู่มากทีเดียว โดยเริ่มจากประเด็นแรกที่ทาง Valencia ได้นำผู้เล่นเข้ามาเสริมทัพในช่วง Mid Season Transfer อย่าง Felix ที่อาจจะเป็นที่เข้าใจว่าจะถูกนำเข้ามาแทน Myra และ Hanagus ที่ได้ถูกแบนจากทาง Garena RoV ไปและอีกสิ่งหนึ่งที่เชื่อมโยงได้คือ..คำพูดของ Nornun 1 ในสมาชิกของ Valencia ซึ่งในช่วง Live Stream สิ่งที่ Nornun พูดออกมานั้นได้บอกว่า 2 นักกีฬา Myra และ Hanagus เขาก็ยืนยันเองว่าได้โดนแบน !!

ส่วนประเด็นในการโดนแบนนั้น หลายฝ่ายนั้นได้ให้ความคิดเห็นว่า อาจจะเป็นการที่ทั้งสองคนนั้นได้ไปร่วมการแข่งขันของ Tournament ในเกมอื่นจนผิดกฎของทาง Garena RoV และได้ถูกลงโทษไป ส่วนระยะเวลาจะนานเท่าไหร่ และรายละเอียดจะเป็นอย่างไร นั้นคงต้องรอการคอนเฟิร์มอย่างเป็นทางการอีกครั้งหนึ่ง เพราะว่าข้อมูลทั้งหมดนั้นมาจากสมาชิกใน Valencia CF Esports แต่ก็ยังไม่ได้เป็นที่ยืนยันอย่างชัดเจน จนกว่าทางสโมสรจะออกมาให้ข่าวนั่นเอง ก็ถือว่าน่าเสียดายหากสิ่งที่เราได้รับรู้นั้นเป็นจริง ก็หวังว่าจะมีทางออกในทางที่ดีก็แล้วกันครับ แล้วพบกันใหม่โอกาสหน้าสวัสดีครับ