ความลับที่ซ่อนอยู่ในระบบบัดดี้ เกม Pokemon GO
Pokemon GO
เกม Pokemon GO เพิ่งจะอัพเดทเวอร์ชั่นใหม่ล่าสุดไป มีข้อมูลอัพเดทหลายอย่างในแพทช์ล่าสุดนี้ซึ่งที่เด่นมากที่สุดก็คงจะเป็นฟีเจอร์ใหม่ เลือกโปเกมอนมาเป็นบัดดี้ให้ยืนคู่กับเทรนเนอร์ได้ โดยระบบนี้ไม่เพียงแค่เอาโปเกม่อนมายืนเท่ๆเท่านั้น แต่มันยังมีประโยชน์กับผู้เล่นด้วยในการพัฒนาโปเกม่อนตัวนั้นๆ เพราะผู้เล่นจะได้รับ Candy ของโปเกม่อนตัวที่นำมาเป็นบัดดี้เรื่อยๆ
Candy เป็นไอเทมจำเป็นสุดๆของเกม Pokemon GO เพราะเอาไปใช้พัฒนาความสามารถของโปเกม่อนและยังต้องใช้ในการอีโววัฒนาการร่างโปเกม่อนด้วย ปกติแล้ว Candy จะหาได้จากการจับโปเกม่อนตัวนั้นซ้ำๆ ก็จะได้รับ Candy ของโปเกม่อนนั้นมา แต่โปเกม่อนบางตัวหาจับได้ยาก ก็เลยทำให้หา Candy ยากไปด้วย ดังนั้นระบบบัดดี้จึงมาเป็นตัวช่วยแก้ปัญหานี้ให้ ทำให้หา Candy ของโปเกม่อนหายากได้ง่ายขึ้นกว่าเดิม เพียงแค่นำโปเกม่อนตัวนั้นมาเป็นบัดดี้ แล้วเดินให้ครบตามที่กำหนดก็จะได้ Candy มา
แต่ว่าโปเกม่อนแต่ละตัว จะให้ Candy ตามระยะทางต่างกันไป สามารถเข้าไปเช็คได้ว่าโปเกม่อนตัวไหน ต้องเดินไกลแค่ไหนถึงจะได้ Candy ได้ที่เว็บ https://pokeassistant.com/buddystats?locale=en (ยิ่งโปเกม่อนหายาก ยิ่งต้องเดินไกล)
Pokemon GO
มันยังมี Easter Egg ความลับอีกอย่างของระบบบัดดี้ของ Pokemon GO ที่เชื่อว่าไม่น่าจะมีคนรู้กันมากนัก นั่นคือการนำเอา Pikachu มาเป็นบัดดี้ ปกติแล้วตอนแรก Pikachu จะมาเป็นบัดดี้โดยยืนข้างๆผู้เล่น แต่ถ้าผู้เล่นเดินทางไปพร้อม Pikachu เป็นระยะทาง 10 กิโลเมตรขึ้นไป มันจะเปลี่ยนจากยืนข้างๆ มาเป็นยืนบนไหล่ของผู้เล่นแทน เช่นเดียวกับในอนิเมชั่นของ Pokemon ที่ Pikachu ของพระเอกซาโตชิ จะยืนอยู่บนไหล่ของเขาเสมอๆ
 
Source:

http://www.polygon.com/2016/9/12/12891682/pokemon-go-buddy-system-chart
http://www.polygon.com/2016/9/12/12890894/pokemon-go-pikachu-buddy-pokemon-easter-egg
