ออกมาเปิดใจยอมรับว่ามีคนรู้ใจแล้ว สำหรับนักแสดงตลกชื่อดัง "โก๊ะตี๋ อารามบอย" แต่ยังไม่ยอมเผยโฉมหน้าสาวคนนั้นเสียที มีแต่ภาพโชว์ข้างหลัง หรือไม่ก็แสงมืดๆทำให้ไม่เห็นใบหน้า จึงทำให้บรรดาแฟนคลับในอินสตาแกรมต่างลุ้นให้เปิดตัวไวๆ
ล่าสุด โก๊ะตี๋ ควงแฟนสาวไปเที่ยวพักผ่อนที่จังหวัดเชียงใหม่ และได้แอบแย๊บๆ โพสต์ภาพแฟนลงอินสตาแกรมแต่มาให้เห็นเพียงเสี้ยวหน้า ระบุข้อความว่า "อยากเห็นหน้าใช่ปะ(เห็นทีละหน่อยละกันเนาะ)#อ้อลืมบอกไป#หญิงแท้ครับ#ฝันดีครับชาวig #พรุ่งนี้เจอกันนะ"
ซึ่งงานนี้เหล่าผู้ติดตามอินสตาแกรมต่างเข้ามาคอมเม้นต์ขอดูภาพเต็มๆ พร้อมทั้งคอมเม้นต์แซวปนอิจฉากันอย่างสนุกสนาน แต่กลับมีผู้ใช้อินสตาแกรมรายหนึ่ง คอมเม้นต์แสดงความไม่พอใจขึ้นมากลางวง ระบุข้อความว่า
"เออ...คุณเป็นเจมส์จิเหรอ...จะเปิดตัวเมียทำลีลาเยอะ คบกันมาตั้งนาน ลีลาอยู่ได้ สำคัญตัวเองผิดไปหรือเปล่า ทำอย่างกับเป็นพระเอกดังต้องปิดว่าเมียเป็นใคร ขอโทษนะแต่เห็นแล้วหงุดหงิด..."
หลังจากนั้น แฟนคลับของ โก๊ะตี๋ ต่างเข้าไปรุมต่อว่าเจ้าของอินสตาแกรมดังกล่าว ว่าคอมเม้นต์ไม่เหมาะสม และเป็นสิทธิส่วนตัวของ โก๊ะตี๋ ที่จะเปิดหรือปิดเรื่องแฟนสาว ซึ่งตัวโก๊ะตี๋เองก็ได้มาตอบคอมเม้นต์ว่า
"ก็แค่อยากคุยอยากเล่นกับคนในigอะครับ คือก็ไม่ใช่เจมส์จิหรอกครับ และที่สำคัญเขาเป็นแค่แฟนยังไม่ใช่เมียครับ พูดอะไรหนูอยากให้เกียรติผู้หญิงเพศแม่ด้วยครับหวังว่าคุณคงมีแม่นะครับ อ้อ!!!!!คือถ้าไม่ชอบก็ไปเถอะครับ ขอโทษสำหรับคนอื่นๆด้วยนะครับและที่สำคัญขออนุญาตบล็อกนะครับ.....บายยยยย"