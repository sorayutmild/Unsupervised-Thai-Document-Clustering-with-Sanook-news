งานนี้บอกเลยว่ามันส์มากถึงขนาดต้องมาบอกต่อสำหรับเกมมือถือที่มีธีมการเล่นคล้ายๆ กับเกมทำอาหารซีรี่ส์สุดมันส์อย่าง OverCooked ของแพลตฟอร์มอื่นๆ ซึ่งการที่มีผู้พัฒนาบางที่นำเกมรูปแบบจากแพลตฟอร์มอื่นๆ มาทำเป็นเกมมือถือก็บ่อยครั้ง แต่เกมแนวทำอาหารก็ถือว่าไม่ค่อยได้เจอบ่อยนักกับเกมที่มีคุณภาพสูงระบบ Gameplay มันส์ที่แตกต่างจากเกมทำอาหารสำหรับเด็กอื่นๆ ในตลาดพอสมควร เพราะตัวเกมนี้จะมีความซับซ้อนและขั้นตอนการประกอบอาหารมากกว่าในชื่อเกมว่า Cooking Battle 

Cooking Battle เป็นเกมมือถือที่จัดอยู่ในประเภท Action Cooking ที่จะเป็นการทำอาหารสไตล์รูปแบบ Team ถ้าใครเป็นเกมเมอร์ก็น่าจะรู้จักเกมดังอย่าง OverCooked ที่เป็นเกมทำอาหารในรูปแบบทีม เกมนี้ก็คล้ายๆ กันแต่จำนวนสมาชิกในทีมจะน้อยกว่าและความซับซ้อนจะไม่เท่ากับตัวต้นฉบับนักเพราะเนื่องด้วยปัญหาของการควบคุมที่มีความแตกต่างกันอย่างมากระหว่างแพลตฟอร์มอื่นๆ กับมือถือ โดยเกมนี้ได้ผู้ให้บริการอย่าง GameMakerOne ที่พึ่งมีการเปิดให้บริการเกมนี้เป็นเกมแรกเลย

ถ้าเราจะพูดถึงเกมทำอาหารอื่นๆ ในตลาดก็จะออกเป็นแนวภาพการ์ตูนแบ๊วๆ เหมาะสมสำหรับเด็กน้อยระบบไม่ซับซ้อนเล่นง่ายแต่สำหรับเกม Cooking Battle จะแตกต่างออกไปสำหรับภาพกราฟิกก็จะออกแนวการ์ตูนเหมือนกันแต่จะรูปแบบ Full 3D สวยงามทั้งรายละเอียดของฉาก วัตถุดิบอีกด้วย ดังนั้นตัวเกมนี้เราจะได้รับสัมผัสและความรู้สึกที่แตกต่างจากเกมอื่นๆ ในตลาดอย่างแน่นอน ซึ่งภาพแบบนี้สามารถเล่นได้ทุกเพศทุกวัยแน่นอน


ส่วนระบบ Gameplay บอกเลยว่าถ้าคุณเคยเล่น OverCooked มาก่อนก็น่าจะเข้าใจระบบของเกมนี้ได้ไม่ยากซึ่งตัวเกมจะแบ่งผู้เล่นออกเป็นทีม ทีมละ 2 คนโดยแต่ละคนจะต้องช่วยกันทำอาหารตามออเดอร์ที่ลูกค้าสั่งมา โดยเริ่มตั้งแต่ขั้นตอนเตรียมวัตถุดิบว่าต้องใช้อะไรบ้าง วัตถุดิบใช้กี่ชิ้น เมื่อได้วัตถุดิบมาก็ต้องทำการหั่น เอาไปต้มหรือผัด ใส่จานแล้วก็นำไปเสิร์ฟให้กับลูกค้าแล้วเราก็จะได้รับเงินมา เมื่อเสิร์ฟเสร็จก็ต้องนำจานที่ทานเสร็จแล้วไปล้างจานเพื่อใช้ในการเสิร์ฟครั้งต่อไป ทำวนแบบนี้ไปเรื่อยๆ โดยอาหารจะมีการเปลี่ยนอยู่ตลอดเวลาดังนั้นผู้เล่นสามารถดูได้จากซ้ายบนของหน้าจอ


แต่ความยากและเสน่ห์ของตัวเกมก็คือการเล่นโดยใช้ทักษะการเล่นแบบทีม เพราะในหนึ่งทีมจะมี 2 คนด้วยกันการแบ่งหน้าที่และการบริหารจัดการวัตถุดิบให้เหมาะกับความต้องการของลูกค้าถือว่าเป็นหัวใจหลักในการสู่ชัยชนะ แต่ระหว่างเล่นก็จะมีอุปสรรคมากมายที่ต้องผ่านไปให้ได้ไม่ว่าจะเป็นการป่วนของศัตรูการขโมยวัตถุดิบของเรา ดังนั้นทีมเวิร์คถือว่าเป็นสิ่งสำคัญอย่างมากในการคว้าชนะเกมนี้ ซึ่งตัวเกมก็มี Content Ranking ไว้สำหรับให้ผู้เล่นท้าทายความสามารถของตนเองด้วยว่าจะไปได้ถึงระดับไหน


ของชายภายในเกมส่วนใหญ่ก็เป็นตัวละคร ของตกแต่งห้องครัวของเรา และที่สำคัญเกม Cooking Battle มีระบบ Battle Pass มาให้เพื่อนๆ ได้ซื้อและสะสมแต้มเพื่อรับไอเทมสุดคุ้มมากมายถ้าคุณเป็นคนที่เล่นบ่อยและชื่นชอบเกมนี้บอกเลยว่าคุ้มแน่นอนสำหรับการควักเงินซื้อ บัตร Battle Pass


 
ดาวน์โหลด Cooking Battle
