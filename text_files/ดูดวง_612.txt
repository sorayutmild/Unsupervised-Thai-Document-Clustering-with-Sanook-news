เคยได้ยินคำโบราณที่ว่า ลางดีลางร้ายไหมเอ่ย? ลางดีบอกเหตุที่จะนำโชคดีมาให้มีอะไรบ้างลองมาดูกันเลยเผื่อว่าลางดีนั้นจะเกิดกับคุณ คุณอาจจะกำลังโชคดี
ลางบอกเหตุที่จะนำโชคดีมาให้
 
ลางบอกเหตุที่จะนำโชคดีมาให้
1. ได้กลิ่นธูปหอม ดอกไม้หอม หรือกลิ่นน้ำมันหอมขณะเดินทาง
2. ถือเป็นฤกษ์ดี เมื่อจะก้าวเท้าออกจากบ้าน แล้วมองเห็นท้องฟ้าโปร่งใส แสงสว่างเจิดจ้า และไม่ร้อน
3. เมื่อเดินทางออกจากบ้าน แล้วพบเห็นคนคุยกันสนุกสนานยิ้มแย้มแจ่มใส
4. เห็นคนถือดอกไม้ พวงมาลัย หรือต้นไม้ ระหว่างเดินทาง
5. พบเห็นพระ นักบวช ครู อาจารย์ ขณะที่เดินทางออกจากบ้าน
6. เห็นคนแก่เดินมากับเด็กหรือคนจูงมือเด็กเดิน เมื่อออกจากบ้าน
7. เห็นผู้หญิงท้องขณะเดินทาง
8. ฝนตกลงมาพอดี เมื่อกลับเข้าบ้าน
9. พบของที่ไม่เคยหาเจอ ขณะที่กำลังแต่งตัวออกจากบ้าน
10. ระหว่างการเดินทาง มองเห็นคนกำลังปลูกหรือรดน้ำต้นไม้ ดอกไม้
11. ระหว่างการเดินทาง มองเห็นคนกำลังอ่านหนังสือ
12. พบขบวนรถเสด็จขณะเดินทาง
13. พบขบวนขันหมากรถบ่าวสาว ขณะเดินทาง
14. เห็นคนกำลังตัดเย็บผ้า ระหว่างการเดินทาง
15. พบขบวนแห่นาค ระหว่างการเดินทาง
16. กำลังยืนอยู่หน้าบ้าน แล้วมีไปรษณีย์มาส่งพอดี
17. เห็นคนกำลังถักไหมพรหม ระหว่างการเดินทาง
18. โทรศัพท์ไปหาผู้อื่นแล้วทางปลายสายจำเสียงได้ โดยไม่ต้องเอ่ยแนะนำตัว
19. เห็นเศษสตางค์ตกอยู่ระหว่างการเดินทาง ถ้าเก็บเองถือว่าไม่ดี แต่ถ้าเรียกให้เด็กมาเก็บให้จะเป็นลางดี
20. พบคนรู้จัก แล้วเขาทักว่ากำลังพูดถึงตัวคุณอยู่พอดี
21. ระหว่างการเดินทาง พบเจอขบวนรถทำบุญให้ร่วมอนุโมทนา จะเป็นลางดี
22. ในระหว่างทาง พบเห็นคนกำลังให้ทาน
23. ระหว่างการเดินทาง พบเห็นคนกำลังทำไร่ทำสวน
24. ได้ยินเสียงไก่ขัน รับกันเป็นทอดๆ ไม่ว่าจะทำอะไรอยู่ก็ตาม เป็นลางดี
25. มองเห็นคนกำลังทำความสะอาดบ้าน หรือกำลังถมบ่อน้ำกลางถนน เป็นลางดี
26. เห็นคนกำลังจะบวช ยกพานดอกไม้ธูปเทียนขอขมาญาติมิตร
27. เห็นคนกำลังก่อสร้างบ้านตนเอง
28. เห็นคนกำลังเดินแจกการ์ดงานมงคล
 