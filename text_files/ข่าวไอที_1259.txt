ทุกวันนี้การชาร์จแบตฯมือถือของผู้ใช้แต่ละคนอาจจะมีทั้งผิดหรือถูกปะปนกันไป แต่วันนี้ทีมงาน Sanook! Hitech มี 5 วิธีชาร์จแบตฯระดับหักล้างทฤษฎีเดิม ๆ มาฝากกัน จะมีอะไรบ้างนั้นมาดูกันเลย

ใช้ที่ชาร์จปลอมระวังอันตราย
แน่อนว่าที่ชาร์จปลอมที่ไม่ได้รับการรับรองมาตรฐานอาจจะก่อให้เกิดความเสียหายต่อมือถือของคุณได้ ฉะนั้นแล้วควรเลือกที่ชาร์จไม่ว่าจะเป็นสายชาร์จหรือ ปลั๊กไฟให้ถูกต้องตามมาตรฐานจะดีที่สุด
ไม่ควรใช้มือถือระหว่างชาร์จไฟอยู่
การใช้งานมือถือระหว่างชาร์จไฟ อาจจะส่งผลให้เกิดอันตรายร้ายแรงได้เพราะเนื่องจากมือถือระหว่างที่ชาร์จจะเกิดความร้อนสะสมอยู่ในเครื่องและถ้าเราใช้มือถือในระหว่างนั้นความร้อนก็จะมากขึ้น อาจจะส่งผลให้เครื่องเกิดการระเบิดได้
ไม่ควรชาร์จไฟค้างคืน
ปกติการชาร์จมือถือของคนส่วนใหญ่จะใช้เวลานอน โดยชาร์จแล้วปล่อยทิ้งไว้ทั้งคืน และตอนเช้าถึงจะดึงสายออก ซึ่งถ้าเป็นเมื่อก่อนไม่สามารถทำได้ แต่ทุกวันนี้มือถือจะมีการตรวจสอบแบตเตอรี่มือถือมีระบบตัดไฟเองเมื่อตรวจสอบว่าไฟในแบตเตอรี่เต็มและมีการใช้ไฟจากที่ชาร์จแทนแบตเตอรี่ทำให้คุณอุ่นใจได้ว่าจะไม่มีปัญหาและทำให้แบตฯเสื่อมเร็ว แต่ถ้าแนะนำจริง ๆ ชาร์จไฟเต็มแล้วควรปลดออกจะดีกว่า
ไม่จำเป็นต้องปิดมือถือระหว่างชาร์จไฟ
การปิดเครื่องชาร์จสำหรับมือถือบางรุ่นสามารถทำได้หรือบางรุ่นก็ไม่สามารถปิดเครื่องระหว่างชาร์จไฟได้ แต่การออกแบบมือถือทุกวันนี้สามารถชาร์จไฟโดยไม่ปิดเครื่องได้ ซึ่งขึ้นอยู่กับความจำเป็นของคุณว่า จะต้องการชาร์จไฟแล้วใช้งานเครื่องได้เลยหรือไม่ แต่ทางผู้เชียวชาญ บอกว่าถ้าปิดเครื่องได้จะดีกว่าครับ
หมายเหตุ จากที่ได้ลองปิดเครื่องไอโฟนระหว่างชาร์จไฟจะเต็มค่อนข้างเร็ว ซึ่งวิธีการปิด iPhone ระหว่างชาร์จทำได้แค่เสียบสายชาร์จ กด Power แล้ว รูดเปิดตรงคำว่า Turn Off เท่านี้ iPhone ของคุณก็จะปิดและพักได้ชาร์จไฟและได้ล้าง RAM ทำให้เครื่องเร็วได้อีกวิธีหนึ่ง
ไม่ควรปล่อยให้แบตฯมือถือหมด แล้วชาร์จให้เต็มในครั้งเดียว
ข้อสุดท้ายนี้ เป็นอีกเรื่องที่ส่วนมากผู้ใหญ่มักจะทำกันคือ ปล่อยให้มือถือแบตฯหมดแล้วชาร์จไฟกลับ ซึ่งความจริงนั้นไม่ควรทำอย่างยิ่งเพราะแบตเตอรี่มือถือทุกวันนี้เป็นแบบ Li-ion (ลิเทียม ไอออน) ซึ่งจะมีวงจรชาร์จที่ไม่เหมือนกับแบตฯรุ่นก่อน ๆ หมายความว่ายิ่งชาร์จบ่อยจะยิ่งทำให้แบตฯเสื่อมช้าลงนะครับ
ลองทวนดูนะครับว่าคุณไม่ได้ทำข้อไหน เพื่อให้การชาร์จแบตเตอรี่มือถือ ไม่ทำร้ายตัวมือถือให้กลับบ้านเก่าเร็วนะครับ