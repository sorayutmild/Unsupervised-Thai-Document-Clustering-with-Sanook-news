แว๊ปแรกที่ใครได้เห็นรถของ “ท็อป – ณัฐเศรษฐ์ พูนทรัพย์มณี” พิธีกรไฮโซว่าที่ด๊อกเตอร์คณะรัฐศาสตร์อินเตอร์ ม.รามคำแหง  คงคิดว่านี่ก็แค่ “ของเล่นเศรษฐี”  แต่เราคงต้องมองผู้ชายคนนี้ใหม่หลังจบบทสัมภาษณ์นี้

คงปฏิเสธไม่ได้ว่า “หนุ่มท็อป” เติบโตมาในครอบครัวที่จัดอยู่ในระดับเศรษฐี การได้มีรถระดับ Super car แบรนด์ดังๆ หลายคัน ไม่ใช่เรื่องยาก แต่สำหรับ ”หนุ่มท็อป”  เขาเลือกที่จะใช้เงินเก็บที่ได้มาจากการลงทุนทางด้านการเงินที่เริ่มสนใจมาตั้งแต่สมัยเรียนปี 2 ที่มหาวิทยาลัยธรรมศาสตร์ การครอบครองรถสปอร์ตในฝันคันแรกของเขาอย่าง Porche จึงเป็นที่ภาคภูมิใจให้กับหนุ่มท็อปอยู่ไม่น้อย
อย่างที่กล่าวไว้ข้างต้นว่า “หนุ่มท็อป” คนที่สนใจเรื่องของการลงทุน คนทั่วไปอาจจะมองว่าการซื้อรถหรูเป็นการตอบสนองความสุขทางจิตใจเพียงอย่างเดียว  แต่สำหรับ“หนุ่มท็อป” กับมองเห็นโอกาสของการลงทุน รถสปอร์ต รถหรู ตลาดที่มีดีมานและซับพลาย  การซื้อมาขายไปไม่ติดยึดกับการซื้อรถป้ายแดงราคาสูง การศึกษาในรถต่างๆ มาบวกกับความรู้ทางด้านการลงทุนที่เล่าเรียนมา “หนุ่มท็อป” ก็สามารถผันเจ้ารถสปอร์ตคันโปรดให้เป็นกำไรได้ไม่ยาก

ตอนนี้สำหรับ “หนุ่มท็อป” มีรถอยู่ทั้งหมด 6 คัน ที่แบ่งกันใช้ร่วมกับภรรยาคนสวย “แพม-อรอาภา” เป็นรถกลุ่มสปอร์ตทั้งหมด 3 คัน – Ferrari สีแดง / Porsche สีบรอนด์/ Mazda RX7 กลุ่มรถใช้งานทั่วไป – Benz/ Hundai H1 / Hammer H3  ซึ่ง “หนุ่มท็อป” บอกว่าการเลือกรถแต่ละคันของเขา จะดูจากสไตล์รถแล้วกลับมามองตัวเองว่าเหมาะกับไลฟท์สไตล์ของเขาหรือไม่  เขายกตัวอย่างรถ3 คันที่มีอยู่ตอนนี้ แต่ละคันจะมีความเด่นคนละแบบ  หากชอบ Super car แบบดิบๆ เป็นรถแข่งจริงๆ ก็ต้อง Ferrari เครื่องแรงเสียง  หากชอบหรูเหมาะทั้งผู้หญิงผู้ชาย “หนุ่มท็อป” ยกให้ Porsche (หนุ่มท็อปแอบกระซิบว่าคันนี้คุณแพม ภรรยาคนสวยชอบขับมาก) แต่หากอยากชิลสบายๆ ก็ต้อง RX7 ของ Mazda   หรืออย่างสมาชิกใหม่ที่เพิ่งมาดูร่วมก๊วนยังไม่ถึงปีอย่าง Hummer รถที่เหมาะสำหรับการขับต่างจังหวัดลุยๆ คันนี้ หนุ่มท็อปเองก็แปลงโฉมให้ทันสมัยด้วยการทำดำด้าน







เห็นขับรถสปอร์ตแบบนี้ ลองมาดูไลฟท์สไตล์ในการขับรถของ “หนุ่มท็อป” กันบ้าง  “หนุ่มท็อป” บอกว่าทุกครั้งที่เขาต้องขับรถเอง นั่นหมายถึงเขาต้องพร้อมทั้งสติและร่างกาย เพราะการใช้สติเมื่ออยู่หลังพวงมาลัย ขับขี่อย่างปลอดภัยต้องไม่ปล่อยให้รถแรงกว่าคน ซึ่งการมีสติทุกครั้งในการขับรถ นอกจากจะไม่ทำให้ตัวเองประสบอุบัติเหตุแล้ว ยังไม่เป็นอันตรายกับผู้ใช้ถนนทั่วไปด้วย  ดังนั้นตั้งแต่ขับรถมาเขาเองก็ไม่เคยประสบอุบัติเหตุแรงๆ เลยสักครั้ง
เมื่อถามถึง “Dream Car” คันต่อไป??......  “หนุ่มท็อป” มองว่า Eco Sport Car หรือรถประหยัดพลังงาน คือรถคันต่อไปที่เค้าอยากได้ แต่ด้วยขณะนี้ Eco Sport Car ที่มีอยู่ในตลาดเป็นรถประเภท Concept Car ที่ยังต้องรอการศึกษาเรื่องการใช้งานจริง  เมื่อใดที่ค่ายใหญ่อย่าง Audi หรือ Benz ทำ Eco Sport Car ตัดสินใจผลิตเป็นรถสำหรับขาย  “หนุ่มท็อป” คงไม่พลาด จะเป็นไปจับจองเป็นเจ้าของสักคัน
ถึงตรงนี้คงเป็นที่รู้กันแล้วว่า “รถ” ในความหมายของผู้ชายคนนี้ไม่ใช่ของเล่นของเศรษฐีจริงๆ
 
 