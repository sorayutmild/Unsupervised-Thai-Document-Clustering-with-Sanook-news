Slitherio เกมหนอนกินจุลินทรีย์ ที่เล่นแล้วหยุดไม่ได้
Slitherio
Slitherio ไม่ใช่เกมแนวใหม่อะไร มันก็เหมือนเกมงู ที่ยิ่งกินเหยื่อตัวก็ยิ่งยาวขึ้นยาวขึ้น เปลี่ยนมาเป็นตัวหนอนไล่เก็บเม็ดจุลินทรีย์กินแทน ฟังดูเหมือนระบบเกมมันไร้สาระและไม่ค่อยมีอะไร แต่เกมนี้มันเพลินจนหลายคนหยุดเล่นไม่ได้ ตรงที่เกมมันเป็นแบบออนไลน์มัลติเพลเยอร์นี่แหละ
เนื่องจากในเกมเป็นแบบออนไลน์มัลติเพลเยอร์ เราจึงเจอหนอนของผู้เล่นคนอื่นๆเต็มไปหมด จุดที่สนุกของเกมก็อยู่ตรงนี้แหละ เราสามารถไปเกรียนเดินขวางหน้าหนอนตัวอื่นๆเพื่อฆ่าหนอนผู้เล่นคนอื่นๆได้หากเขาเลี้ยวหลบไม่ทันและชนเข้าตัวหนอนของเรา ซึ่งหนอนที่ตายไปแล้วจะกลายเป็นจุลินทรีย์จำนวนมาก ขึ้นอยู่กับจำนวนจุลินทรีย์ที่กินมา ยิ่งตัวใหญ่ตายก็จะยิ่งมีจุลินทรีย์ให้เก็บเยอะ จะทำให้ผู้เล่นใหม่ทำคะแนนสูงขึ้นอย่างรวดเร็ว แต่ระวังหน่อยเพราะยิ่งหนอนเราตัวใหญ่คนก็ยิ่งจะมาแกล้งเรามากขึ้นเพื่อจะฆ่าเรา

Slitherio มีสองเวอร์ชั่นให้เล่นคือแบบเล่นบนเว็บ >> http://slither.io/
หรือแบบ App ใน iOS ดาวน์โหลดได้ที่ >> https://itunes.apple.com/th/app/slither.io/id1091944550?l=th&mt=8
 
Source:

http://kotaku.com/slitherio-youtubes-hottest-new-game-is-more-fun-than-1771013293
