     ชาวญี่ปุ่นทำหลายชาติต้องสะอึก เมื่อคลิปแสดงให้เห็นวิธีขอบคุณรถคันหลังที่ให้ทางด้วยการกระพริบไฟสองที ทั้งยังขับรถมีวินัยไม่ปาดซ้ายขวา เคารพกฏจราจร
 
     ประเทศญี่ปุ่นเป็นชาติหนึ่งที่ขึ้นชื่อเรื่องความเป็นระเบียบเรียบร้อย อยู่ในกฏกติกา ไม่เว้นแม้กระทั่งบนท้องถนน ชาวญี่ปุ่นเขาก็มีมารยาทในการใช้รถใชช้ถนนร่วมกัน มีน้ำใจ และยังรู้จักขอบคุณ ถึงแม้จะไม่ใช่ด้วยคำพูดก็ตาม ดูได้จากคลิปวีดีโอนี้ที่เจ้าของคลิปอธิบายไว้ว่า ชาวญี่ปุ่นที่ใช้รถใช้ถนนส่วนใหญ่จะเป็นคนสุภาพ จะไม่ค่อยได้ยินเสียงบีบแตร หรือการกระทำป่าเถื่อนให้เห็นเหมือนในบางประเทศ แต่จะเห็นความมีน้ำใจเอื้อเฟื้อเผื่อแผ่มากกว่า ดูได้จากเมื่อเราเป็นรถที่ขับอยู่ในเลนปกติ และมีรถคันหน้าเปิดไฟขอทาง แล้วเราให้ทางรถคันหน้า สิ่งที่ได้กลับมาคือการกระพริบไฟผ่าหมาก 2 ที แสดงสัญลักษณ์เป็นการขอบคุณ       สัญลักษณ์ขอบคุณที่ว่านี้ ไม่ได้ใช้แต่เฉพาะสำหรับการขอทางเท่านั้น แต่ใช้ได้ในทุกกรณีไม่ว่าจะเป็นการเลี้ยวออกจากซอยบ้าน ตามตรอกซอกซอยต่างๆ ทำให้ประเทศญี่ปุ่นเป็นประเทศหนึ่งที่ขึ้นชื่อเรื่องความเป็นระเบียบเรียบร้อยในเรื่องการจราจร      ทั้งนี้ในปัจจุบันเทคโนโลยีในญี่ปุ่นเจริญก้าวหน้าไปมาก มีการพัฒนาหุ่นยนต์ต้นแบบหลายๆอย่าง รวมถึงมีผู้คิดค้นระบบสื่อการกันเองระหว่างรถยนต์สองคันให้สามารถขอบคุณได้เอง และวิธีการกระพริบไฟนี้ก็ยังเป็นวิธีที่ชาวญี่ปุ่นนิยมใช้ เป็นวิธีลดความเครียดคนขับและแสดงออกถึงความเป็นสุภาพชนให้เห็นด้วย
 





 
     ที่มา VoiceTV
 