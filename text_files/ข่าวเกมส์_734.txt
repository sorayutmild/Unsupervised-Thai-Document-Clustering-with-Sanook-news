Youtube ฉลองครบ 10 ปี จัดอันดับ 10 สุดยอดเกม ที่มีผู้ชมคลิปสูงสุด
10 สุดยอดเกมจาก Youtube
ปีนี้เป็นปีฉลองครบรอบ 10 ของเว็บไซต์ Youtube ซึ่งมีอายุครบ 10 ปีไปเมื่อวันที่ 14 กุมภาพันธ์ 2558 ที่ผ่านมา โดยทาง Youtube ได้มีการจัดอันดับ 10 ยอดเยี่ยมประจำสาขาต่างๆ เพื่อฉลองครบรอบ 10 ปี และหนึ่งในหัวข้อการจัดอันดับก็มี 10 สุดยอดเกมที่มีผู้ชมให้ความสนใจมากที่สุดด้วย โดยวัดจากปริมาณคลิปของเกมนั้นๆที่มีคนอัพโหลด และคนนวนผู้เข้าชมรวมกัน สามารถจัดอันดับออกมาได้ดังนี้
 
อันดับ 1: MineCraft
เกมสร้างบ้านสร้างเมืองสร้างเกาะ ที่มีจุดเด่นตรงใช้กราฟิก 8 Bit dot pixel แบบเกมสมัยก่อน แต่ว่าทำเป็น 3D แม้ภาพเกมจะเหลี่ยมและไม่สวย แต่ก็มีลูกเล่นหลากหลาย ทำให้เล่นได้ทุกเพศทุกวัย และไม่เบื่อ ถ้าไม่เวียนหัวจนอ้วกแตกซะก่อนนะ
10 สุดยอดเกมจาก Youtube
 
อันดับ 2: Grand Theft Auto (ทุกภาค)
เกมส์มหาโจรที่ถูกแบนจากสายตาใครบางคน แต่ก็เป็นเกมส์ที่ได้รับความนิยมจากเกมเมอร์ทั่วโลก เพราะจุดเด่นของฉากที่กว้าง และทำอะไรได้อย่างอิสระ
10 สุดยอดเกมจาก Youtube
 
อันดับ 3: League of Legends
เกมส์แนว MOBA ยอดนิยม ที่ฮิตเล่นกันทั่วโลก (ยกเว้นไทย) ถ้านับจำนวนคนเล่น ถือเป็นเกมที่คนเล่นมากสุดในโลกด้วย แต่ว่ายอดวิวในยูทูบกลับไม่ใช่ที่หนึ่ง
10 สุดยอดเกมจาก Youtube
 
อันดับ 4: Call of Duty (ทุกภาค)
ถึงแม้ภาคหลังจะมีเสียงตอบรับที่ไม่ค่อยดีนัก แต่ CoD ก็ยังเป็นเกมยิงที่คนอเมริกาและยุโรปชื่นชอบมากที่สุดอยู่ดี จากเนื้อหาของเรื่องที่สนุก และระบบการเล่นที่เรียบง่ายชินมือ
10 สุดยอดเกมจาก Youtube
 
อันดับ 5: FIFA (ทุกภาค)
จากเกมฟุตบอลที่ไม่มีใครอยากจะเล่น แม้ว่าจะมีลิขสิทธิ์ทีมดังครบ ในช่วงเมื่อ 10 ปีก่อน ตอนนี้กลายเป็นเกมฟุตบอลที่ดีที่สุดไปแล้ว ทั้งระบบการเล่นที่ทำได้ดีขึ้น และลิขสิทธิ์ทีมที่มากขึ้น
10 สุดยอดเกมจาก Youtube
 
อันดับ 6: Garry's Mod หรือ G mod
เป็นเกมที่ดัดแปลง (Mod) มาจากเกมยิงที่สร้างด้วย Source Engine ของ Valve (เช่น Counter-Strike หรือ Team Fortress) ทำให้กลายเป็นเกมฉากกว้างๆแนว Sandbox เนื่องจากเป็นเกมที่ดัดแปลงได้หลากหลาย จึงมีการทำคลิปฉากลง Youtube กันเยอะ
10 สุดยอดเกมจาก Youtube
 
อันดับ 7: The Sims (ทุกภาค)
Youtube เริ่มมามีบทบาทหลังจาก The Sims 2 เพิ่งวางจำหน่ายพอดี และ The Sims 2 ก็เป็นภาคที่ได้รับความนิยมมาก จึงเป็นเกมที่มีคลิปและยอดวิวสูงเกมหนึ่ง
10 สุดยอดเกมจาก Youtube
 
อันดับ 8: Five Nights at Freddy’s (ทุกภาค)
10 สุดยอดเกมจาก Youtube
เกมร้านพิซซ่าสุดหลอน ที่มีมาสคอตเป็นหุ่นรูปสัตว์ ซึ่งเจ้าหุ่นพวกนี้มันมีระบบการทำงานผิดปกติ (หลังเกิดคดีฆาตกรรมเด็ก 5 คน โดยคนร้ายที่ใส่ชุดมาสคอต) จนหุ่นไปกัดลูกค้าเข้า เลยปิดการใช้งานตอนกลางวัน และเดินเครื่องตอนกลางคืนแทน เพื่อไม่ให้เครื่องฝืด แต่ด้วยระบบสุดรวน (จริงๆแล้วหุ่นมีพลังบางอย่างสิงอยู่) หุ่นมันเลยคิดว่า เจ้าหน้าที่รักษาความปลอดภัยตอนกลางคืน (ผู้เล่น) คือหุ่นที่ไม่สวมชุด (หุ่นทุกตัวร้านนี้ ต้องสวมชุดสัตว์) มันก็เลยจะบุกมาจับผู้เล่นยัดใส่ตัวหุ่นจนตาย
ซึ่งผู้เล่นจะต้องใช้ระบบรักษาความปลอดภัย ป้องกันไม่ให้มันบุกมาถึงตัวได้ มิฉะนั้นละก็ อึ๋ย! หลอนสุดๆ จุดยากของเกมก็อยู่ตรง ห้องระบบรักษาความปลอดภัย มีแบตเตอรี่จำกัด จึงไม่สามารถปิดประตูป้องกันไว้ได้ตลอด รวมถึงไม่สามารถเปิดไฟเช็คได้ตลอดด้วย เราต้องอาศัยเช็คดูที่กล้องวงจรปิด ถ้ามันมาถึงประตูห้องเราเมื่อไหร่ ให้รีบปิดประตูทันที เป้าหมายของเกมคือจะต้องมีชีวิตรอดอยู่ให้ครบ 5 วันทำงานให้ได้ (ถ้าเป็นผม ขอลาออกตั้งแต่วันแรกแล้ว)
 
อันดับ 9: Puzzles & Dragons
เกมเรียงเพชร ที่ผสมแนวการเล่นแบบ RPG ให้ผู้เล่นจัดทีมเหล่านักรบไปต่อสู้กับมอนสเตอร์ต่างๆ โดยใช้วิธีสู้ด้วยการเรียงเพชรสีต่างๆ ให้เกิดเป็นท่าโจมตีหรือสกิล
10 สุดยอดเกมจาก Youtube
 
อันดับ 10: Dota 2
เป็นเกมแนว MOBA ที่ได้รับความนิยมเป็นอันดับที่สองตอนนี้ จากข้อดีตรงที่สามารถเล่นได้สะดวก ผ่านทางระบบ Steam
10 สุดยอดเกมจาก Youtube