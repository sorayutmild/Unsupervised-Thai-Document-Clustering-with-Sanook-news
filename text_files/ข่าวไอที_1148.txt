   มีข่าวลือออกมาให้เราได้อัพเดทกันตลอดครับ สำหรับความเคลื่อนไหวของ iPhone รุ่นใหม่ที่อาจมีชื่อว่า iPhone 7(ไอโฟน 7) และคงควบคู่มาพร้อมกับ iPhone 7 Plus อีกเช่นเคย   ล่าสุดนั้นมีข่าวใหม่ที่เชื่อว่ามันสามารถสร้างความฮือฮาให้สาวกแอปเปิลได้ไม่น้อยแน่นอน เพราะมีข่าวออกมาว่ารุ่นใหม่นั้นจะมีการปรับเปลี่ยนสีแลกน้อย โดยการตัดสีเทา Space Gray ออก และเปลี่ยนมาเป็น น้ำเงิน Deep Blue เข้าไปแทน แต่มีสื่อไอทีหลายสำนักที่นำเสนอข่าวว่าจะมีการเพิ่มสีเท่านั้น!! ไม่ได้นำสี น้ำเงิน Deep Blue เข้ามาแทนสี เทา Space Gray 

   สำหรับในปัจจุบันนี้ iPhone 6, iPhone 6 Plus มี 4 สีมาตรฐานให้เลือกเลือกใช้งานได้แก่  Rose Gold, Silver, Gold และ Space Gray และนอกจากนี้เรา 10 เรื่องที่คาดว่าเราจะเจอใน iPhone 7 มาอัพเดทกันด้วยครับ 
1. เราจะได้เห็นมัน ในเดือนกันยายนปีนี้ เพราะที่ผ่านมาเราเห็น iPhone 5, iPhone 5s, iPhone 6 และ iPhone 6 Plus ล้วนเปิดตัวในเดือนกันยายนทั้งนั้น ดังนั้นก็เดาได้ไม่ยากว่าเราน่าจะได้เห็น iPhone 7 ในเดือนกันยายนเช่นกัน 


2. ราคาไม่น่าจะหนี  iPhone 6s โดยทั่ว ๆ ไป ราคาของไอโฟนที่ออกใหม่ จะไมหนีรุ่นก่อนหน้า และ  iPhone 6s ก็จะมีการปรับลดราคาลงอีกประมาณ 80 ยูโร หรือ 100 ดอลล่าร์สหรัฐ ถ้าดูตามทิศทางเดิม ไอโฟน 7 น่าจะมีราคาอยู่ที่ 539 ยูโร หรือ 649 ดอลล่าร์สหรัฐ สำหรับรุ่นที่ถูกที่สุด ส่วนรุ่นที่มีเมมโมรี่เพิ่มขึ้น ราคาน่าจะอยู่ที่ 699 ยูโร หรือ 849 ดอลล่าร์สหรัฐ 3. น่าจะมี iOS เวอร์ชั่นใหม่ ที่ผ่านมา รุ่นเก่า ๆ ก็เปิดตัวกันด้วย iOS ใหม่ ดังนั้น iPhone 7 ก็น่าจะมาพร้อมกับ iOS 10 เช่นกัน เพราะ iOS เวอร์ชั่นปัจจุบันนั้นคือ iOS 9.3



4. ตัวเคสด้านหลังจะหรูหรากว่าเดิม ที่ผ่านมา iPhone 6s ดูไม่ต่างจาก iPhone 6s ดังนั้น iPhone 7 น่าจะมีมีดีไซน์ที่ดู สปอตกว่า กล้องหลังน่าจะเรียบ ทำให้ดูกลมกลืนไม่มีอะไรสะดุด หรือขัดตา น้ำหนักของเครื่องก็น่าจะลดลง เพราะใช้ LCD ที่บางลง และแอปเปิล ยังเคยบอกว่า จะลดองค์ประกอบบางอย่างลง เพื่อให้มีพื้นที่สำหรับแบตเตอรี่มากขึ้น



นอกจากนี้ ยังมีข่าวลือด้วยว่า "ตัวเคส" อาจจะนำขอบอลูมี เนียมออก และกลับไปใช้ขอบจอสีดำ เหมือนกันรุ่นไอโฟน 4 ตัวเครื่องจะกันน้ำหรือไม่นั้น ยังไม่อาจคาดเดาได้ ส่วนปุ่ม Home ก็อาจจะไม่มีแล้ว เปลี่ยนเป็นระบบสัมผัส 3 มิติแทน นอกจากนี้ ยังมีข่าวรั่วออกมาด้วยว่า จะมีลำโพง ทั้งด้านบนและด้านล่างของตัวเครื่องด้วย



5. จอภาพจะคมชัดยิ่งขึ้น คู่แข่งของแอปเปิลส่วนมากจะใช้จอง QHD หรือ 4K ในขณะที่ iPhone 6s ไม่ใช้แม้กระทั่งจอ 1080p HD ดังนั้น iPhone 7  น่าจะต้องมีความเปลี่ยนแปลงในเรื่องของจอภาพ และมีความเป็นไปได้ว่า จะย้อนกลับไปหาจอ glass-on-glass ซึ่งทำให้ความคมชัดมากขึ้น 



6. ชิพ Hexacore พร้อมแบตเตอรี่ ที่มีขนาดใหญ่ขึ้น ไอโพนแต่ละรุ่น ได้รับการพัฒนาความเร็วให้เพิ่มมากขึ้นเรื่อย ๆ และใน iPhone 7 ก็น่าจะได้เห็นความโดดเด่นในเรื่องนี้เช่นกัน และเป็นไปได้ว่าจะนำชิพ Hexacore A10 มาใช้ ในขณะที่รุ่น iPhone 6s ใช้ชิพ Dual-core ส่วน RAM น่าจะอยู่ที่ 2 GB ในขณะที่แบตเตอรี่ก็น่าจะอยู่ที่ 1735 mAh สำหรับ iPhone 7 และ 2810 mAh สำหรับ iPhone 7 Plus  และความจุอย่างน้อยไม่น่าจะต่ำกว่า 32 GB



7. รูเสียบหูฟังจะไม่มีแล้ว เพราะล่ำลือกันว่า iPhone 7 จะบางมาก เรียกได้ว่า มากที่สุดเท่าที่แอปเปิลเคยทำมาเลยทีเดียว และเป็นไปได้ว่า เราอาจจะต้องใช้หูฟังบลูธูทแทน แต่จุดนี้ ก็ยังมีคำถามว่า แอปเปิล เขาคิดว่าผู้บริโภค พร้อมหรือยัง ที่จะใช้หูฟังบลูธูท 8. การชาร์จไฟแบบไร้สาย มีข่าวว่า แอปเปิล กำลังทดสอบระบบการชาร์จไฟแบบไร้สายอยู่ ไม่เพียงเท่านั้น ยังมีการทดสอบระบบการทำงานอีกหลายอย่าง เช่น ระบบ Multi Force Touch  ระบบสแกนลายนิ้วมือด้วยจอภาพ และการเชื่อมต่อ USB-C และยังไม่ใครสามารถตอบได้ว่า จะมีการนำเอาระบบเหล่านี้ มาผลิตเพื่อวางจำหน่ายในท้องตลาดเมื่อไร

9. มาพร้อมกับกล้องเลนส์คู่ หรือ Dual camera เชื่อกันว่าเราจะได้เห็นกล้องเลนส์คู่ใน iPhone 7 Plus หรือiPhone 7 Pro  ซึ่งให้คุณภาพทัดเทียมกับกล้องมือโปรเลยทีเดียว


10. ผู้บริโภค จะเริ่มจอง iPhone 7 กันตั้งแต่เดือนกรกฎาคม เนื่องจาก iPhone 7 จะมีการอัพเกรดจุดหลัก ๆ มากกว่ารุ่นที่ผ่านมา และผู้บริโภค ต่างก็กระหายที่จะได้เห็น และได้ครอบครอง การต่อคิวซื้อ หรือการจอง จึงไม่ใช่เรื่องเหนือความคาดหมาย   สุดท้ายทางทีมงาน Sanook! Hitech เชื่อว่าการมาของ iPhone 7 ในปีนี้นั้นหากไม่มีการเปลี่ยนแปลงเรื่องการออกแบบมากนัก มันคงไม่สนุกเท่าไร ก็ต้องมาลุ้นว่าเมื่อได้เวลาเปิดตัวในเดือน กันยายน มันจะดับหรือจะรุ่งกันแน่!!

