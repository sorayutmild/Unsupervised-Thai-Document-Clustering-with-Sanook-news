หลุดมาให้เราได้อัปเดตกันอีกแล้วสำหรับความเคลื่อนไหวของ iPhone 13 Series สมาร์ทโฟนรุ่นต่อไปของแอปเปิลที่มีกำหนดการเปิดตัวอย่างเป็นทางการปลายปีนี้ หากมาตามเวลาเดิมนั้นก็คือประมาณเดือนกันยายนของทุกปีโดยล่าสุดเว็บไซต์ต่างประเทศชื่อดังอย่าง www.gizchina.com ได้สำเสนอข่าวเกี่ยวกับ iPhone 13 Series ออกมาให้เราได้ตื่นเต้นกัน และที่พิเศษกว่าคือรอบนี้ไม่ใช้เรื่องของดีไซน์หรือสเปกของ iPhone 13 อย่างเช่นทุกครั้ง แต่ข่าวล่าสุดนี้เป็นเรื่องของ "ราคา"
ทั้งนี้ตามข่าวที่หลุดออกมา iPhone 13 Series จะมาพร้อมกันทั้งหมด 4 รุ่นซึ่งจะประกอบไปด้วย iPhone 13 Mini, iPhone 13, iPhone 13 Pro และ iPhone 13 Pro Max รุ่นใหญ่สุด
iPhone 13 Series มีรายละเอียดของราคาคือ
iPhone 13 Mini

ความจำ 64GB = 700 ดอลล่าร์สหรัฐฯ หรือประมาณ 21,xxx บาท
ความจำ 128GB = 750 ดอลล่าร์สหรัฐฯ หรือประมาณ 23,xxx บาท
ความจำ 256GB = 850 ดอลล่าร์สหรัฐฯ หรือประมาณ 26,xxx บาท

iPhone 13

ความจำ 64GB = 800 ดอลล่าร์สหรัฐฯ หรือประมาณ 24,xxx บาท
ความจำ 128GB = 850 ดอลล่าร์สหรัฐฯ หรือประมาณ 26,xxx บาท
ความจำ 256GB = 950 ดอลล่าร์สหรัฐฯ หรือประมาณ 28,xxx บาท

iPhone 13 Pro

ความจำ 128GB = 1050 ดอลล่าร์สหรัฐฯ หรือประมาณ 32,xxx บาท
ความจำ 256GB = 1150 ดอลล่าร์สหรัฐฯ หรือประมาณ 35,xxx บาท
ความจำ 512GB = 1350 ดอลล่าร์สหรัฐฯ หรือประมาณ 42,xxx บาท
ความจำ 1TB = 1500 ดอลล่าร์สหรัฐฯ หรือประมาณ 45,xxx บาท

iPhone 13 Pro Max 

ความจำ 128GB = 1,150 ดอลล่าร์สหรัฐฯ หรือประมาณ 35,xxx บาท
ความจำ 256GB = 1,250 ดอลล่าร์สหรัฐฯ หรือประมาณ 38,xxx บาท
ความจำ 512GB = 1,450 ดอลล่าร์สหรัฐฯ หรือประมาณ 45,xxx บาท
ความจำ 1TB = 1,600 ดอลล่าร์สหรัฐฯ หรือประมาณ 46,xxx บาท

รายละเอียดที่เหลือนั้นก็คือ สมาร์ทโฟนรุ่นนี้จะได้กล้องที่ใหญ่กว่าเดิม นอกจากนี้ยังมีติ่งที่เล็กลงสำหรับกล้องหน้าในรุ่น iPhone 13 Pro / iPhone 13 Pro Max และจะหน้าจอ 120Hz Pro Motion แบบเดียวกับ iPad Pro (เฉพาะรุ่น Pro ทั้งหลาย) แต่ราคาของเครื่องในภาพรวมนั้นถูกกว่า iPhone 12 Series แทบจะทั้งหมด
iPhone 13 Series อาจจะมีกำหนดการเปิดตัวอย่างเป็นทางการในช่วงเดือนกันยายนเวลาเดิมของทุกปี และวางจำหน่ายในเดือนตุลาคม หรือ พฤศจิกายนนี้ รายละเอียดจะจริงแค่ไหนต้องรอติดตามกันต่อไปครับ