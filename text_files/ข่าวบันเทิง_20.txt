อีกหนึ่งทายาทคนดังในวงการบันเทิงที่เข้าพิธีงานมงคลไปล่าสุด "น้ำทอง ปานฝัน นิรันดร์กุล" ลูกสาวสุดที่รักของ ปัญญา นิรันดร์กุล บิ๊กบอสแห่งเวิร์คพอยท์ ที่เข้าสู่ประตูวิวาห์กับแฟนหนุ่มนักธุรกิจ "โอดิน" อย่างชื่นมื่น เมื่อช่วงสัปดาห์ที่ผ่านมา
สำหรับบรรยากาศงานวิวาห์เต็มไปด้วยความอบอุ่นและสนุกสนาน พิธีจัดขึ้นอย่างยิ่งใหญ่ ณ โรงแรมพลาซ่าแอทธินี กรุงเทพฯ พร้อมกับแขกผู้ใหญ่และเพื่อนสนิทของทั้งสองฝ่าย นำโดย เสี่ยปัญญา และ อ.เฉลิมชัย โฆษิตพิพัฒน์ ร่วมเป็นประธานในพิธี
คู่บ่าวสาวควงแขนจัดงานมงคลสมรสตามประเพณีไทย แห่ขันหมากและหมั้นหมาย แลกแหวนต่อหน้าสักขีพยานหมู่ญาติทั้งสองฝ่าย ทำบุญเลี้ยงพระและหลั่งน้ำพระพุทธมนต์ เพื่อเป็นสิริมงคลแห่งชีวิตคู่ ก่อนที่ทั้งคู่จะทำการจดทะเบียนสมรส และมีงานฉลองมงคลสมรสในช่วงค่ำคืนวันเดียวกันนั้น
ขอขอบคุณภาพจากเฟซบุ๊ก SitPhotograph