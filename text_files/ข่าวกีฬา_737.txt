ข่าวฉาวล่าสุดของวงการมวยโลก เมื่อ ไมค์ ไทสัน ตำนานกำปั้นชาวอเมริกัน มีเรื่องกับหนุ่มเกรียนจอมกวนใจ โดยงานนี้เกิดขึ้นบนเครื่องบินท่ามกลางสายตาผู้โดยสารหลายรายTMZ Sports สื่อกอสซิปกีฬาดัง ได้เผยคลิป อดีตนักมวยแชมป์โลกรุ่นเฮฟวีเวต 3 สถาบัน (WBA, WBC และ IBF) ขณะกำลังโดยสารอยู่บนเครื่องบิน แต่มีหนุ่มจอมกวนมายั่วโมโหอยู่พักใหญ่ ทำให้สุดท้ายเจ้าตัวทนไม่ไหว และส่งผลให้หนุ่มซ่าได้แผลบนใบหน้าเป็นของฝากกลางเวหาโดยที่มาของเหตุการณ์ดังกล่าว เกิดขึ้นขณะที่เครื่องบินลำนี้กำลังเดินทางจากสนามบินซาน ฟรานซิสโก อินเตอร์เนชันแนล แอร์พอร์ต ไปยังฟลอริดา เมื่อคืนวันพุธที่ผ่านมา โดย ไทสัน นั่งอยู่เบาะหน้า ส่วนหนุ่มคู่กรณีนั่งอยู่เบาะหลังแถวถัดไป
มีการอธิบายจากผู้โดยสารที่อยู่ในเหตการณ์ว่า หนุ่มเกรียนคนดังกล่าว "ดี๊ด๊าเกินเหตุ" ที่ได้เจอ "มฤตยูดำ" อย่างใกล้ชิด และพยายามไปพูดนั่นพูดนี่ที่ข้างหูของ ไทสัน ไม่หยุด แม้ตัวของ ไทสัน จะพยายามห้ามปรามและสงบสติอารมณ์ตัวเองแล้ว แต่เมื่อถูกยั่วยุมากเข้าก็ทนไม่ไหวจึงจัดการสั่งสอนด้วยกำปั้นด้านตัวแทนของอดีตแชมป์โลกวัย 55 ปี ชี้แจงด้วยว่าผู้โดยสารคนนั้นพยายามรบกวน ไทสัน ขณะนั่งอยู่บนเก้าอี้ด้วยพฤติกรรมก้าวร้าว แถมยังปาขวดน้ำใส่ "โชคไม่ดีเลยที่คุณไทสันเจออุบัติเหตุขณะนั่งเครื่องบิน เพราะมีผู้โดยสารก้าวร้าวลุกมาก่อกวนเขา และปาขวดน้ำใส่อีก"ด้านของ ไทสัน เมื่อจัดการคู่กรณีจนสงบนิ่งไปแล้ว ก็เก็บกระเป๋าออกจากเครื่องทันทีหลังเครื่องแลนดิ้งถึงพื้นสนามบิน ส่วนชายคนดังกล่าวที่หลายคนเห็นว่ามีอาการเมาสุรา ต้องเข้าโรงพยาบาลและได้แจ้งตำรวจเพื่อให้จัดการกับอดีตนักมวยแชมป์รุ่นยักษ์อย่างไรก็ตาม เจ้าหน้าที่ตำรวจประจำซาน ฟรานซิสโก ได้พยายามสอบปากคำชายคู่กรณี แต่กลับถูกปฏิเสธไม่ให้ความร่วมมือในการสอบสวน
