เกมกัลโช่ เซเรีย อา เมื่อคืนนี้ที่ ลาซิโอ ถล่ม ซามพ์โดเรีย ไป 3-0 มาชมจังหวะเขี่ยบอลเริ่มเกมกับแท็คติกของทีมเยือนกัน บอกได้คำเดียวว่า "เพื่อ?!?"ฟุตบอลลีกสูงสุดแดนมะกะโรนี ลาซิโอ ทีมดังจากเมืองหลวง เปิดสนาม โอลิมปิก สเตเดี้ยม รับการมาเยือนของ ซามพ์โดเรีย ในจังหวะคิกออฟเริ่มเกม เกิดเหตุการณ์ไม่ปกติขึ้น เมื่อนักเตะทีมเยือนทั้ง 10 คนยืนเรียงแถวที่เส้นกึ่งกลางสนาม เหมือนกับว่าพร้อมบุกทั้งทีมหลังเขี่ยบอล


จังหวะสุดมึนของทีมซามพ์โดเรีย
แต่ปรากฏว่า เมื่อเริ่มเล่นแล้ว นักเตะซามพ์โดเรียกลับวิ่งเข้าไปในแดนของลาซิโอแค่ 5 คนเท่านั้น ส่วนอีก 5 คนก็ถอยลงมาประจำตำแหน่งในแนวรับตามเดิม ก่อนที่สุดท้ายจะสาดบอลยาวขึ้นไปทางฝั่งเจ้าบ้าน แล้วก็โดนเคลียร์บอลทิ้งออกมาแบบไม่มีอะไรเลยคาดว่าทางทีม ลา ซามพ์ ตั้งใจให้ทีมดังของกรุงโรมเกิดความสับสนในการยืนตำแหน่ง และลักไก่โยนบอลยาวเพื่อเข้าทำประตู แต่ผลลัพธ์ที่ได้กลับล้มเหลวไม่เป็นท่า ท่ามกลางความงุนงงและแอบขำของแฟนบอลทั้งสนามย้อนกลับไปปีที่แล้ว เคยเกิดเหตุการณ์ "เขี่ยบอลแล้วบุกทั้งทีม" คล้ายๆกันนี้ ในฟุตบอลระดับลีกาสองของเยอรมัน แต่แตกต่างตรงที่ทีม "เร้ดบูลล์ ไลป์ซิก" สามารถพังประตู "สตุ๊ตการ์ท II" ได้สำเร็จ ซึ่งเข้าใจว่า ซามพ์โดเรีย อาจนำมาใช้บ้าง แต่ผลลัพธ์ไม่เป็นดังหวังเหมือนทีมจากเมืองเบียร์นั่นเอง

ต้นตำรับ "เขี่ยแล้วบุกทั้งทีม" ของ เร้ดบูลล์ ไลป์ซิก