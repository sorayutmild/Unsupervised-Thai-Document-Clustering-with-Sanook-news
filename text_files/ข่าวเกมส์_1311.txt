5 กลเม็ดเคล็ดไม่ลับ ในการเอาชนะพวกสายเปย์เทพทรู
5 กลเม็ดเคล็ดไม่ลับ ในการเอาชนะพวกสายเปย์เทพทรู
ปัจจุบันตลาดเกมได้พิสูจน์แล้วว่า ทำเกมดีอลังการแค่ไหนก็ทำรายได้ไม่ได้มากเท่ากับเกมที่ใช้ระบบ Pay to win (ยกเว้นเกมดังระดับโลกอะนะ) ทำให้บริษัทพัฒนาเกมส่วนมากโดยเฉพาะเกมมือถือหันมาใช้ระบบ Free to play & Pay to win กันหมด คือโหลดเล่นน่ะฟรี แต่ขายของในเกมเยอะแยะมากมายให้ผู้เล่นเก่งเทพได้ในเวลาอันรวดเร็ว ซึ่งระบบแบบนี้คนที่รวยเงินถุงเงินถังจะเก่งเร็วมาก ส่วนคนที่เล่นฟรีก็เป็นเพียงสามัญชนคนธรรมดาของเซิร์ฟเวอร์ไป อย่างไรก็ตามก็พอมีวิธีเอาชนะพวกสายเปย์ได้อยู่ ทั้งนี้ก็ขึ้นอยู่กับความอดทนของและความพยายามของเกมเมอร์เอง ว่าจะทำได้หรือไม่ดังนี้
 
5 กลเม็ดเคล็ดไม่ลับ ในการเอาชนะพวกสายเปย์เทพทรู
1. ศึกษาการทำกิจกรรม Event และของฟรีให้มากที่สุด
ถึงเกมจะเน้นการเติมเงินขายของเทพ แต่คนเล่นฟรีก็ถือเป็นกำลังสำคัญให้เกมขับเคลื่อนไปได้เหมือนกัน หากคนเล่นฟรีหายไปเกมก็ร้างสุดท้ายก็เปิดต่อไม่ได้ ดังนั้นตัวเกมจึงต้องหากิจกรรมหรืออีเว้นต์มาจัดแจกของฟรีให้ผู้เล่นเรื่อยๆ ซึ่งตรงนี้มักเป็นของที่หาไม่ได้ง่ายๆในเกมมาแจกกัน แต่ก็มักมาด้วยเงื่อนไขยากพอสมควร ผู้เล่นสายฟรีจึงต้องพยายามทำกิจกรรมตรงนี้ให้ครบ เพื่อของแรร์ที่หาไม่ได้ง่ายๆจากในเกม
 
5 กลเม็ดเคล็ดไม่ลับ ในการเอาชนะพวกสายเปย์เทพทรู
2. ศึกษาและปรับตัวให้เข้ากับระบบเกม
เกมออนไลน์หรือเกมสมัยนี้ไม่เหมือนเกมในอดีต มันมีการปรับเปลี่ยนระบบเกมได้ตลอด ซึ่งผู้เล่นจะต้องแอคทีฟศึกษาทำความเข้าใจระบบเกมใหม่ๆอยู่เสมอๆ และท้าทายกับระบบใหม่นั้นให้เร็วที่สุด เพราะส่วนมากระบบใหม่ๆมักมีของดีๆเป็นรางวัล สามารถใช้หาเงินได้ในช่วงแรกๆ
 
5 กลเม็ดเคล็ดไม่ลับ ในการเอาชนะพวกสายเปย์เทพทรู
3. ศึกษาทำความเข้าใจระบบเกมและวิธีการเอาชนะ
เรียนรู้ถึงระบบการต่อสู้ในเกมให้ถ่องแท้ เพราะหากเราเข้าใจระบบการต่อสู้ในเกมได้ดี ก็จะทำให้เอาชนะได้แม้คู่ต่อสู้ที่มีพลังมากกว่า อย่างเช่นศึกษาความสามารถของสกิล การใช้ค่าสถานะผิดปกติ การต่อคอมโบ การทำดาเมจ รวมถึงการแพ้ทางกันของแต่ละคลาส
 
5 กลเม็ดเคล็ดไม่ลับ ในการเอาชนะพวกสายเปย์เทพทรู
4. รวมกลุ่มขอเป็นเพื่อนกับผู้เล่นเก่งๆ และเข้ากิลด์ที่มีผู้เล่นเยอะๆ
เกมออนไลน์ไม่เหมือนในการ์ตูน คนเล่นเกมแบบ Solo player นั้นยากมากที่จะเก่งเทพถ้าไม่ใช่สายเปย์ ดังนั้นการตีสนิทขอเป็นเพื่อนกับผู้เล่นอื่นๆโดยเฉพาะคนเก่งๆก็ไม่เสียหายอะไร เผื่ออาจจะได้เคล็ดลับในการเล่นมาด้วย และพยายามเข้ากิลด์ด้วย เพราะระบบกิลด์มีของสมณาคุณให้มากมายกว่าคนที่ไม่ได้เข้ากิลด์ ยิ่งกิลด์ไหนคนเยอะก็ยิ่งได้ของตอบแทนมากขึ้นตามลำดับ
 
5 กลเม็ดเคล็ดไม่ลับ ในการเอาชนะพวกสายเปย์เทพทรู
5. อดทน อดทน และอดทน
การเล่นสายฟรีนั้นถึงจะทำตามวิธีข้างต้นหมดแล้วแต่ก็ยังเก่งช้ากว่าสายเปย์มาก ดังนั้นถ้าอยากจะเก่งให้ได้เท่าสายเปย์ก็ต้องอดทน และใช้เวลาเป็นตัวช่วยเท่านั้น ในช่วงแรกเราอาจจะสู้สายเปย์ไม่ได้ แต่ผ่านไปนานๆเข้าเราก็จะไล่ทันและสู้พวกสายเปย์ได้ในที่สุด โดยเฉพาะเมื่อช่วงตันของแต่ละแพทช์
 
อย่างไรก็ตามการใช้ 5 วิธีดังกล่าวนี้ก็ใช่ว่าจะไล่ทันสายเปย์ได้เสมอไป เพราะมันก็ขึ้นกับพลังของพวกสายเปย์ด้วย หากเปย์ระดับเงินแสนเงินล้าน อันนี้ก็ยากที่จะไปต่อกรด้วย ยกเว้นจะพยายามไล่ให้ทันในช่วงเลเวลตันของแต่ละแพทช์แบบที่กล่าวไป