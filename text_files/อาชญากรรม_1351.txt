พล.ต.ต.ชำนาญ รวดเร็ว รองผู้บัญชาการตำรวจภูธรภาค 5 แถลงข่าวผลการจับกุม นายอเนก ไชยเลิศ อายุ 36 ปี ชาว ต.วัดเกต อ.เมือง จ.เชียงใหม่ หนุ่มพนักงานรับ-ส่งเอกสาร ตามหมายจับของศาล จ.เชียงใหม่ ที่ 574/2555 ลงวันที่ 27 พ.ย. 2555 ในข้อหา พรากพาไปเพื่อการอนาจาร ข่มขืนกระทำชำเราผู้เยาว์อายุกว่าสิบห้าปีขึ้นไป แต่ไม่เกินสิบแปดปี และลักทรัพย์ในเวลากลางคืน หรือ รับของโจร
ทั้งนี้สืบเนื่องจากพนักงานสอบสวนสถานีตำรวจภูธรแม่ปิง อ.เมือง จ.เชียงใหม่ ได้รับแจ้งความร้องทุกข์จากน.ส.เอ (นามสมมุติ) สาวทอมบอยวัย 17 ปี ว่า เมื่อคืนวันที่ 24 พ.ย. ต่อเนื่องเช้าวันที่ 25 พ.ย. น.ส.เอ ได้ดื่มสุรากับเพื่อนจนเกิดอาการมึนเมา และได้ขับขี่รถจักรยานยนต์ของตนเองเพื่อกลับบ้าน แต่มาถึงบริเวณสามแยกวัดเมืองกาย ต.วักเกตุ รู้สึกว่าไม่ไหวจึงได้จอดรถและนอนพักข้างทาง ขณะที่นายอเนก ผู้ต้องหา ซึ่งกลับจากดื่มสุรากับเพื่อนได้ขับรถมาแฉลบบริเวณใกล้กับที่น.ส.เอ นอนอยู่ จึงได้จอดรถทิ้งไว้แล้วอุ้มร่างน.ส.เอ ขึ้นรถพาไปข่มขืนบริเวณสวนหย่อมตรงข้ามมณฑลทหารบกที่ 33 ค่ายกาวิละ จนสำเร็จความใคร่ไป 1 ครั้ง จากนั้นได้คว้าเอาโทรศัทพ์มือถือ และเงินสดจำนวน 500 บาท ของ น.ส.เอ หลบหนี จนกระทั่งช่วงเช้าน.ส.เอ รู้สึกตัว และรู้ว่าตนเองถูกข่มขืน จึงได้นำความเข้าแจ้งตำรวจ และสามารถจับกุมผู้ต้องหารายนี้ได้ในที่สุด
เบื้องต้นนายอเนก ให้การณ์รับสารภาพว่า ได้เป็นผู้ลงมือก่อเหตุข่มขืนและลักทรัพย์ น.ส.เอ จริง สาเหตุเนื่องจากอาการเมาสุรา ประกอบกับพยายามเรียกน.ส.เอ แล้วไม่ตื่น จึงได้พาขึ้นรถนำไปข่มขืนดังกล่าว ซึ่งทางเจ้าหน้าที่จะได้สอบสวนและนำดำเนินคดีตามกฏหมายต่อไป