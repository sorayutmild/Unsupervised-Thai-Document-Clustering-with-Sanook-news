จากกรณีมีข่าวลือว่า โอ วรุฒ วรธรรม อดีตพระเอกชื่อดัง ออกมาเปิดเผยต่อสื่อมวลชนเกี่ยวกับเรื่องชีวิตส่วนตัวว่า หลังจากใช้ชีวิตร่วมกันโดยไม่ได้แต่งงานภรรยากับภรรยาซึ่งเป็นสาวสวยประชาสัมพันธ์โรงพยาบาลชื่อดังแห่งหนึ่งและมีบุตรด้วยกัน ล่าสุดมีข่าวลือแพร่สะพัดว่านายวรุฒ เตรียมเลิกรากับภรรยาหลังจากตรวจดีเอ็นเอแล้วพบว่าเด็กคนดังกล่าวไม่ใช่ลูก
ล่าสุด ดารานักแสดงหนุ่มชื่อดัง โอ วรุต วรธรรม เปิดใจแถลงข่าวต่อสื่อมวลชนถึงกรณีผลการตรวจ ดีเอ็นเอ น้องแอร์บัส หรือ ด.ช.อาณาจักร วรธรรม ว่าไม่ใช่ลูกของตนกับ น.ส.เจษฎาวัลย์ จันทร์แตง ภรรยา หลังมีข่าวลือว่า นักแสดงหนุ่มชื่อดัง แยกกันอยู่กับภรรยา มาแล้วกว่า 6 เดือน ซึ่งโอ วรุต เผยว่า อาจเป็นการเข้าใจผิด เนื่องจาก วันที่ 30 พ.ย. ที่ผ่านมา ตนได้ให้สัมภาษณ์ทางโทรศัพท์ในรายการไนน์ เอ็นเตอร์เทน เกี่ยวกับการแยกกันอยู่กับภรรยา เหตมาจากข่าวลือว่า ผลการตรวจดีเอ็นเอน้องแอร์บัส ไม่ใช่ลูกของตน
ซึ่งโอ วรุต เผยว่า ขณะที่ให้สัมภาษณ์สัญญาณโทรศัพท์ขัดข้อง จึงอาจทำให้การเจรจาผิดพลาด และเกิดการเข้าใจผิดกัน ซึ่งตนยืนยันว่าตนได้แยกอยู่กับภรรยาและลูก ตั้งแต่เดือน ก.ค.ที่ผ่านมาแล้ว แต่ไม่เกี่ยวกับผลการตรวจดีเอ็นเอ และไม่เคยมีการตรวจดีเอ็นเอแต่อย่างใด พร้อมกับปฏิเสธข่าวลือว่า ผลการตรวจสุขภาพประจำปีของตน เป็นหมัน และยืนยันอีกว่า น้องแอร์บัส เป็นลูกของตนแน่นอน พร้อมยอมรับถูกพักงานพิธีและละคร จริง ซึ่งสาเหตุมาจากการดื่มหนัก จนทำให้ส่งผลกระทบกับงาน ซึ่ง โอ วรุต จะถูกพักงาน ตั้งแต่เดือนสิงหาคม ถึง มกราคม นี้ โดยถูกพักงานพิธีกร 2 รายการ คือ รายการสะบัดช่อ รายการ โอโน่ โชว์ และงานละครซิทคอม 1 เรื่อง คือ หลวงตา มหาชน พร้อมเผยว่า ขณะนี้สภาพจิตใจดีขึ้นตามลำดับ และพร้อมกลับมาทำงานได้แล้ว