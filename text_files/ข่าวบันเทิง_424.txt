ขอแสดงความยินดีล่วงหน้ากับว่าที่เจ้าบ่าว เจ้าสาว "ดีเจเจ๊แหม่ม" และแฟนหนุ่มรุ่นน้องนอกวงการที่ชื่อ "บอย" และเป็นการยืนยันแน่นอนแล้วว่า งานแต่งที่เคยประกาศไว้มีขึ้นเร็วๆ นี้ แน่นอน
เพราะล่าสุด ดีเจ๊แหม่ม ได้โพสต์ภาพพรีเวดดิ้งสุดหวาน ลงอินสตาแกรม และดีเจเจ๊แหม่มบอกว่าไม่ต้องคาดเดาว่าใครจะใส่ชุดเจ้าสาว ยืนยันด้วยภาพเจ้าสาวแสนสวย เห็นแล้วตะลึงกับความงามตั้งแต่หัวจรดเท้า ทั้งเสื้อผ้า หน้าผม และชุดเจ้าสาวลากยาวสีขาวฟรุ้งฟริ้งที่เจ๊แหม่มสวมใส่ และใบหน้าที่เต็มไปด้วยความสุขของทั้งคู่ และนี่คือข้อความจากใจเจ๊แหม่มใน Facebook Djmam Fanclub
"ขอบคุณน้องกรณ์เดช ผู้บริหาร KPN ที่ช่วยดูแลตลอดการถ่ายภาพ Set นี้ทั้งหมด อยู่ให้กำลังใจตลอดวลา ขอบคุณน้องวุฒิ จาก 4NOLOUGE ที่กำกับภาพแสงสีศิลป์ทุกสิ่ง และเป็นน้องที่รักมากอีกคน ขอบคุณชุดเสื้อผ้าแต่งหญิงจาก คอสตูม KPN AWARD ที่บิ๊วกันไปมา จนต้องไปเอาชุดนักร้องเค้ามาใส่กว่าจะยัดลงได้ 55555 และชุดผู้ชายสวยๆจาก เพื่อนรัก เต้ยุ้ย Tube Gallery ดีไซเนอร์ที่ไปดังในพิธีเปิดซีเกมส์ซะแล้ววว"
นี่แค่ออเดิร์ฟ อยากจะเห็นวันแต่งงานจริงแล้ว ว่าจะเจ๊จะสวยพริ้งแค่ไหน? ยังไงทีมข่าว Sanook! News ก็ขอแสดงความยินดีล่วงหน้าอีกครั้งนะคะ
ขอบคุณภาพจาก IG:djjmam