หลังจากที่ทีม Sanook! Hitech ได้ทำบทความจับสั้นๆ กับ “Samsung Galaxy A70 และ Galaxy A80” ไปก่อนหน้านี้ อาจจะยังมีรายละเอียดบางจุดที่หลายคนอยากจะรู้อยู่ว่าแล้วมือถือรุ่นนี้มันดีจริงไหม วันนี้ Samsung ประเทศไทยได้จัดงานเปิดตัวอย่างเป็นทางการ เผยทั้งราคาและโปรโมชั่น มาดูกันว่า จริงๆ แล้วมือถือรุ่นนี้แค่ไหน
แรกเห็นรูปลักษณ์ของ Samsung Galaxy A70 เป็นอย่างไร
เริ่มต้นหน้าจอขนาดใหญ่ถึง 6.7 นิ้วความละเอียด FHD+ (2400x1080 พิกเซล) มาพร้อมกับจุดเด่นคือการออกแบบรอบตัวให้ดูดีและน้ำหนักเครื่องไม่ได้มากเกินไป มาพร้อมกล้องหน้าตรงกลางขนาด 32 ล้านพิกเซล โดยตัวเครื่องใช้ Panel Super AMOLED ในรูปแบบ Infinity U Display และมีปุ่มควบคุมอยู่ด้านล่าง
 

รอบตัวเครื่องยังคงใช้วัสดุแบบพลาสติกที่มีคุณภาพ และออกแบบสีสันให้เข้มขึ้นและดูดี ฝั่งซ้ายมาพร้อมกับถาดใส่ซิม 3 Slot และ ปุ่มปรับระดับเสียง ล่างสุดมีช่องเสียบ USB-C ช่องเสียบหูฟัง และลำโพงตัวเครื่อง
 

รวมถึงด้านหลังเป็นแบบ 3D Glasstic ที่มีสีสันให้เลือก 3 สีคือ น้ำเงิน, ดำ และ ขาว สิ่งที่แตกต่างจาก Galaxy A50 คือการเพิ่มความละเอียดของกล้องที่มากขึ้นมาที่ 32 ล้านพิกเซลในเลนส์ตัวหลัก แต่ยังได้รูรับแสง F1.7 นอกจากนี้ยังติดตั้งเลนส์ Ultra Wide ขนาด 8 ล้านพิกเซล และ Depth Sensor มาให้เช่นเคย
 
จากที่ได้สัมผัสเครื่องน้ำหนักของเครื่องแม้จะหนักกว่า A50 ชัดเจน แต่ว่าก็มีข้อดีในความแน่นของตัวเครื่องทำให้คุณไม่ต้องห่วงในเรื่องการจับถือตัวเครื่องว่าจะหลุดมือหรือไม่ และสำหรับประเทศไทยมาจำหน่ายทั้งหมด 3 สีคือ ดำ, น้ำเงิน และขาว
สเปกและฟีเจอร์ของ Samsung Galaxy A70
รายละเอียดของ Samsung Galaxy A70

สัดส่วน (ยาว x กว้าง x หนา) : 164.3 x 76.7 x 7.9 มม.
น้ำหนัก: - กรัม
การป้องกันน้ำและฝุ่น : ไม่ระบุ
หน้าจอ: Super AMOLED ขนาด  6.7 นิ้ว Infinty U Display ความละเอียด 2400x1080 พิกเซล
ชิปเซ็ต Qualcomm Snapdragon 675 Octa-core (2x2.0 GHz & 6x1.7 GHz) + Adreno 610
การเชื่อมต่อ : WiFi 802.11 B/G/N/AC, Bluetooth 5.0, GPS, A-GPS
ระบบปฏิบัติการ : Android 9.0 Pie + One UI
ระบบความปลอดภัย

ติดตั้งระบบสแกนลายนิ้วมือ Optical Ultra Sonic ในหน้าจอ
ติดตั้งระบบจดจำใบหน้า

กล้องหลัง 3 ตัว : 32 ล้านพิกเซล (f1.7 Main) + 8 ล้านพิกเซล (f2.2, Ultra-Wide 123 องศา) + 5 ล้านพิกเซล (Depth Sensor)
กล้องหน้า: 32 ล้านพิกเซล (f2.0)
แบตเตอรี : 4,500 mAh Fast Charge (25W)
แรม/ความจุ : RAM 8GB / ความจำ 128GB เพิ่มความจำได้แบบ Micro SD 512GB
สี : ดำ, ขาว, น้ำเงิน


สำหรับลูกเล่นของ Samsung Galaxy A70 มาพร้อมกับจุดเด่นมากมายตั้งแต่การใช้ One UI ช่วยให้การออกแบบแบบการใช้งานเครื่องทำได้ง่ายมากขึ้น มาพร้อมกับลูกเล่นเด่นที่อยู่ในกล้องมีระบบ Scene Optimizer, Flow Detection เหมือนเดิม แต่ว่ารุ่นนี้ได้ระบบชาร์จไฟเร็วขึ้นที่ 25W ถือว่าเร็วมากพอสมควร
ระบบความปลอดภัยยังคงมีการใช้ สแกนลายนิ้วมือในหน้าจอ และสแกนใบหน้าได้ และมี Samsung KNOX ดูแลเรื่องความปลอดภัยได้มากขึ้น

แต่ว่ารอบนี้จะพูดถึงการเล่นเกม ROV เพราะเป็นเกมที่ติดตั้งในเครื่องแล้วทดสอบออกมาผลที่ได้สามารถทำอัตรา FPS สูงสุดที่ 65 FPS เรียกได้ว่าสูงมากเลยทีเดียวเลยครับ
สรุปหลังลองใช้ Samsung Galaxy A70 ในระยะเวลาอันสั้น
 

ภาพรวมของ Samsung Galaxy A70 จะบอกว่าสามารถดูหนังได้เต็มอิ่ม, เล่นเกมได้ดีและแบตฯอึดอย่างมากเลยทีเดียวครับ สำหรับคนที่สนใจ Samsung Galaxy A70 จะมีราคาอยู่ที่ 15,990 บาท ถือว่าไม่ได้แพงและไม่ได้ผิดคาดจากที่เป็นข่าวหลุดก่อนหน้านี้

และมีโปรโมชั่นที่น่าสนใจเช่นการผ่อน 0% ระยะเวลา 10 เดือน จากบัตรเครดิตที่ร่วมรายการ, ประกันหน้าจอแตกผ่านการลงทะเบียนผ่าน Samsung Galaxy Gift และ รับกระเป๋าจาก Rukkit มูลค่า 2,490 บาท ทั้งหมดนี้สามารถจองผ่านตัวแทนจำหน่าย Samsung ได้ตั้งแต่วันที่ 26 เมษายน ถึง 5 พฤษภาคม ที่จะถึงนี้
ส่วนการรีวิวและทดลองใช้งานจริงของมือถือรุ่นนี้ติดตามทาง Sanook! Hitech ได้เร็วๆ นี้