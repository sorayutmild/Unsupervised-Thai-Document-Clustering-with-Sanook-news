(30 ส.ค.) เมื่อเวลา 13.05 น. นายทักษิณ ชินวัตร อดีตนายกรัฐมนตรี ได้ใช้ทวิตเตอร์แอคเคาท์ @thaksinlive ทวีตข้อความ หลังจากไม่ได้ทวีตมาตั้งแต่เดือน ส.ค.2558 โดยนายทักษิณได้ทวีตข้อความเป็นทั้งภาษาอังกฤษและภาษาไทยว่า
"มงแต็สกีเยอ เคยกล่าว "ไม่มีความเลวร้ายใด ที่จะยิ่งไปกว่าความเลวร้ายที่ได้กระทำโดยอาศัยอำนาจตามกฎหมายหรือในนามของกระบวนการยุติธรรม""
ทั้งนี้ ข้อความดังกล่าวได้เกิดขึ้นหลังจาก นางสาวยิ่งลักษณ์ ชินวัตร อดีตนายกรัฐมนตรี และเป็นน้องสาวของนายทักษิณ หายตัวไป หลังจากไม่เดินทางมาฟังคำพิพากษาในคดีโครงการรับจำนำข้าว ที่ศาลฎีกาแผนกคดีอาญาของผู้ดำรงตำแหน่งทางการเมือง เมื่อวันที่ 25 ส.ค.ที่ผ่านมา
