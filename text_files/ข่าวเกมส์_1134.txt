 

Razer เปิดตัว Blade เครื่อง Laptop (หรือคอมพิวเตอร์โน๊ตบุ๊ค) ที่เหมาะสำหรับใช้เล่นเกมส์ PC ไปเมื่อ 6 เดือนก่อน ในระดับสเปกเครื่องที่สูงในตอนนั้น และราคาก็สูงด้วยคือ $2,799 หรือราวๆ 90,000 บาท แต่ผ่านมาตอนนี้สเปกเครื่องของ Blade ก็ค่อนข้างจะเก่าลงบ้างแล้ว ทาง Razer จึงได้อัพเกรดสเปกเครื่องของ Blade ใหม่ ให้มีความแรงมากยิ่งขึ้นในยุคปัจจุบันนี้ และมีราคาลดลงอีกด้วย เรียกว่า Blade R2 จากรายงานของบูธ Razer ที่งาน PAX 2012
 





Blade ของเดิมนั้นใช้ฮาร์ดแวร์ CPU 2.8 GHz DualCore i7 processor และ GPU GT 555M แต่ Blade R2 ของใหม่จะใช้เป็น CPU QuadCore i7 processor และ GeForce GTX 660M GPU แทน , แรม 1600 MHz DDR3 RAM , ฮาร์ดดิส HDD ขนาด 500GB 7200 rpm hard drive และมีฮาร์ดดิสแบบ SSD 64 GB ด้วย เรียกได้ว่า เพิ่มความแรงขึ้นมาอีกเป็นเท่าตัว มาพร้อมจอ LED ขนาด 17 นิ้ว และฟังค์ชั่นที่เหมาะกับการเล่นเกม เช่น อินเทอร์เฟส Switchblade  ที่ให้เราเปลี่ยนการทำงานของคีย์บอร์ดตามเกมที่เล่นได้ถึง 10 ปุ่ม และมีจอ LCD ขนาดเล็กๆที่มุมขวาล่าง เอาไว้บอกรายละเอียดย่อยๆของเกมที่เล่นด้วย
ภาพเปรียบเทียบ Hardware กันแบบชัดๆ

นอกจากเพิ่มสเปกแล้ว Blade R2 ยังลดราคาลงด้วย จากเดิม $2,799 หรือราวๆ 90,000 บาท เหลือ $2,499 หรือ 80,000 บาท ถือว่าราคายังสูงเมื่อเทียบเป็นเงินไทย
ส่วน Blade รุ่นเดิมนั้น หากยังมีคนซื้อ ทาง Razer ก็ลดราคาเช่นกัน เหลือเพียง $2,299 ประมาณ 73,600 บาทเท่านั้น
 
ข้อมูลอ้างอิงจาก

http://www.theverge.com/2012/8/31/3280682/razer-blade-r2-refresh-price-cut?utm_source=dlvr.it&utm_medium=twitter
