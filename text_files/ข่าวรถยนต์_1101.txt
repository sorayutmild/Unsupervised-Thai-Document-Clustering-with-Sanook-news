เราพูดถึงกันไปหลายครั้งพอสมควรแล้วสำหรับรถยนต์คอมแพ็คคาร์ใหม่จาก honda ที่ไม่ใช่โมเดลใหม่ แต่เป็นขยายเพิ่มจากเดิมเพื่อตอบโจทย์ในตลาดยุโรป โดยเฉพาะอย่างยิ่งเมื่อนี่คือรถที่ Honda ไม่เคยทำมาแสนนาน แต่กำลังจะมาในช่วงกลางเดือนนี้แน่นอน
Honda Civic Hatch back  นั้น คงเป็นอะไรที่ผ่านตาเราหลายคนไปบ้างแล้วกับรถโฉมใหม่ที่จะมาพร้อมเรือนร่าง 5 ประตู ถึงที่ผ่านมาเราจะมีการวิพากษ์วิจารณ์กันสูงในรุ่น 4 ประตู ไหน จะคำจากผู้เชี่ยวชาญอย่าง Consumer Report  อีก ที่ทำให้หลายคนต่างเริ่มขยาดไปตามๆกัน
Honda Civic 5 doors
ล่าสุด Honda  ก็พยายามสยบกระแสข่าวที่โหมโรงกันมาตั้งแต่ต้นปี ด้วยรถเวอร์ชั่น 5 ประตูครั้งแรกในคอมแพ็คคาร์รุ่นใหม่ที่จะเปิดตัวที่งานที่ Frankfurt auto show 2011 และถือเป็นปฐมบทใหม่ ที่วันนี้ก็อวดภาพบั้นท้ายที่ดูงอนงามมาให้เราชมเมื่อๆไม่กี่ชั่วโมงที่ผ่านมา
Honda Civic Hatchback นั้นท่าทางจะใส่ความทันสมัยมาให้เต็มเปี่ยมดูจากรูปที่ได้มานี้ เหมือนว่าจะมาพร้อมไฟท้าย LED  และทรวดทรง Liftback หรือท้ายลาดที่ดูงดงาม อาจจะมองคล้ายๆในรุ่น  Honda Insight  แต่น่าจะมีอะไรที่เป็นทีเด็ดพอตัว
ทั้งนี้เรายังไม่สามารถตัดสินอะไรได้มากกว่าเพียงภาพ 1 ภาพ แต่ เราอยากให้ทุกๆคนตั้งตารอ เพราะรถรุ่นนี้นั้นต้องสวยงามจนอยากเป็นเจ้าของแน่ๆ 
 
 