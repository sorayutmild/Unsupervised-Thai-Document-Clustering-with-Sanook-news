                ตั้งแต่เปิดตัวรถอีโค่คาร์ของค่ายออกมาให้จับจองเมื่อช่วงปีที่แล้ว รถยนต์อีโค่คาร์ของ  Mitsubishi  ก็ถือว่าเป็นรถยนต์อีกเจ้าที่ได้รับความนิยมอย่างรวดเร็วจนเห็นเกลื่อนบนถนน และในปีนี้ ก็พร้อมแล้วสำหรับการกลับมาลงชิงชัยในเวอร์ชั่น 4 ประตู ที่กำลังระอุอยู่เนืองๆ
                 Mitsubishi G4 Concept  นับเป็นการแสดงให้เห็นถึงว่าที่รถยนต์อีโค่คาร์ 4 ประตู รุ่นใหม่ ของค่ายทรีไดมอนด์ที่มีแผนเตรียมแนะนำออกสู่ตลาดในเร็ววันนี้ โดย ตัวรถในรุ่น 4 ประตูนี้มีการปรับแต่งให้มีความแตกต่างจากรุ่น 5 ประตู ที่แนะนำออกมาใน  Mitsubishi Mirage
Mitsubishi G4 concept 
Mitsubishi G4 concept 
                ภายนอก Mitsubishi G4 Concept  แต่งเติมด้วยการออกแบบที่ทันสมัยละปราดเปรียวในความสปอร์ต องค์รวมถูกผนวกมาให้มีความทันสมัยมากยิ่งขึ้น โดยเฉพาะทางด้านหน้า แนะนำมาพร้อมกระจังหน้า และไฟหน้าที่แนวคิดจากเพชร ที่มีความสว่างสดใส และให้ความลงตัวพร้อมกับหลักอากาศพลศาสตร์ให้ความลงตัวเรื่องความประหยัดน้ำมัน                  โครงสร้างรถถูกพัฒนาขึ้นภายใต้ โครงสร้างตัวถัง Rise body  และให้น้ำหนักที่เบากว่าด้วยการใช้เหล็ก  High tensile  เข้ามาเป็นส่วนประกอบในโครงสร้างต่างๆของตัวรถมากยิ่งขึ้น  เช่นเดียวกับการพัฒนาให้รถมีระยะยื่นที่สั้น ช่วยเพิ่มความคล่องตัวและ ทัศนวิสัยในการขับขี่มากยิ่งขึ้น
                ด้านเครื่องยนต์ แม้จะยังไม่มีการเปิดเผยรายละเอียดออกมา แต่ก็น่าจะมีความเป็นไปได้สูงที่เราจะพบเครื่องยนต์ขนาด 1.2 ลิตร ตอบโจทย์เรื่องการขับขี่ เช่นเดียวกับระบบเกียร์  CVT  เฉกเช่นที่เราพบใน Mitsubishi Mirage  ขณะที่รายละเอียดอื่นๆยังไม่มีเปิดเผยออกมาให้ได้รู้กัน
                สำหรับใครถูกอกถูกใจว่าที่รถยนต์อีโค่คาร์ 4ประตู ก็คงต้องรอกันสักหน่อย สำหรับว่าที่อีโค่คาร์ใหม่ของค่ายทรีไดมอนด์ ส่วนจะมาเมื่อไร มิตซูบิชิแอบแย้มๆว่าไม่นานเกินรอแน่นอน
 
 