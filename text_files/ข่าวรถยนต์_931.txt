เรื่องโดย ณัฐยศ ชูบรรจง
 

 
                 หากกล่าวถึงรถยนต์ที่ใช้กันอยู่ในปัจจุบัน แล้ว เราแทบจะปฏิเสธไม่ได้เลยว่า รถยนต์ระบบเกียร์อัตโนมัติ ถือว่าเป็นรถยนต์ที่แทบจะเป็นมาตรฐานใหม่ ไม่ว่าใครต่างก็คบหาด้วยความสะดวกสบาย และก้าวหน้าของเทคโนโลยี แต่ก็ยังมีบ้างบางคนที่ไม่ชื่นชอบรถยนต์เกียร์อัตโนมัติ
                แม้การเลือกซื้อรถอาจจะเป็นความต้องการของแต่ละคนที่ มองถึงความต้องการของตัวเอง แต่ด้วยราคาจำหน่ายที่ไม่แตกต่างกันมากมายนัก บางทีอาจจะต้องมองถึงอะไรที่มากกว่า และ บางทีรถเกียร์อัตโนมัติ อาจจะถูกกว่าก็ได้

.1.  มันขับง่ายกว่า  ไม่ว่าใครก็คงต้องรู้ดีในเรื่องนี้ว่ารถเกียร์อัตโนมัติ ขับขี่ง่ายกว่า แน่นอนว่า การเดินหน้าถอยหลัง ที่ระบบเกียร์จะปรับเปลี่ยนตามความต้องการ ย่อมทำให้สะดวกมากขึ้น คุณจะเหนื่อยล้าต่อการขับขี่น้อยลงอย่างไม่ต้องสงสัย แล้วทำไม ถ้าราคาไม่ต่างกันมาก ลองเจียดเงิน ซื้อรถเกียร์อัตโนมัติ ดูแล้วจะรู้ว่าคุ้มค่า
 
2.คุณแก่ลงทุกวัน ก่อนตัดสินใจ ระหว่างเกียร์ธรรมดา และเกียร์อัตโนมัติ ลองคิดง่ายๆว่า ทุกวันคุณมีอายุมากขึ้น คุณแก่ลงทุกวันแน่นอน เราอาจจะปฏิเสธไม่ได้ว่า เกียร์อัตโนมัติ จะเป็นผู้ช่วยที่ดีสำหรับคุณ ในยามขับขี่ ทำให้แม้คุณจะมีอายุมากขึ้น แต่ก็ยังสามารถขับได้อย่างวัยรุ่น  และยังตอบโจทย์เรื่องของความปลอดภัยมากขึ้นในยามที่คุณตอบสนองช้าลงเมื่อมีอายุมากขึ้น
 
3.เทคโนโลยีที่ดีกว่า เราไม่ปฏิเสธว่า ระบบเกียร์ธรรมดาให้ความเร้าใจในการขับขี่ แต่ระบบเกียร์อัตโนมัติ มันคือโลกใหม่แห่งการขับขี่เช่นกัน ตลอดช่วงหลาย  10  ปีที่ผ่านมา รถยนต์เกียร์อัตโนมัติ ถูกพัฒนาความสามารถให้ทัดเทียมเท่าเกียร์ธรรมดา และหลายครั้งที่เราพบว่ามันไปไกลกว่านั้น

                ถ้าย้อนกลับไปจุดตั้งต้นระบบเกียร์ธรรมดา  3  ขั้น ตอนที่ยังใช้จากอดีตจนถึงปัจจุบัน จากแนวคิดในการพัฒนาระบบเกียร์นั้นคือ ติดเครื่องยนต์ เลือกทิศทาง และเร่งไปข้างหน้า ยังถูกใช้จนปัจจุบัน แต่มันก็มีฟังชั่นใหม่ที่ทำได้ดีกว่าเช่น เลือกตำแหน่งเกียร์ได้คล้ายเกียร์ธรรมดา ไปจนถึง ระบบเกียร์ที่ตอบโจทย์เรื่องความประหยัดได้ขึ้น อย่างระบบเกียร์  CVT  ซึ่งเริ่มเป็นที่ยอมรับแล้วว่า มันสามารถทำได้ดีกว่าเกียร์ธรรมดา โดยเฉพาะในเรื่องของความประหยัด ดังนั้น จะใช้รถเกียร์ธรรมดาทำไม ในเมื่อทุกวันนี้เกียร์อัตโนมัติดีกว่า อย่างเห็นๆ
4.ออพชั่นดีๆ มักอยู่ในเกียร์อัตโนมัติ ทุกวันนี้เราปฏิเสธไม่ได้รถส่วนใหญ่ทำมาในระบบเกียร์อัตโนมัติ และมันก็ทำให้ออพชั่นเด่นๆที่มีอยู่ในรถรุ่นนั้นๆ มักจะไปโผล่ ในรถที่เป็นรุ่นเกียร์อัตโนมัติ ซึ่งก็ไม่น่าแปลก เพราะ บริษัทรถต้องเพิ่มมูลค่าให้รถรุ่นนั้นๆ มากขึ้น เราจึงพบว่า ออพชั่นๆ ดี ไม่ได้มีมาให้ในรุ่นเกียร์ธรรมดา
5.มันเป็นออพชั่นหรูในตลาดยุโรป ที่จริงตลาดรถยนต์ไม่ได้แบ่งแยกความหรูที่เกียร์ แต่ในตลาดยุโรป ผู้คนมีความคิดว่า ถ้าคุณจ่ายไม่ไหวคุณก็ใช้เกียร์ธรรมดา ซึ่งสามารถพิสูจน์ได้จากรถเช่าที่เกียร์อัตโนมัติ จะมีค่าเช่าแพงกว่าเกียร์ธรรมดา ถึง 2 เท่า และถ้ามองรถยุโรปใหม่ๆ คุณจะพบว่ามันแทบไม่มีออพชั่นเกียร์ธรรมดาให้เลือก เว้นแต่ในรุ่นล่างสุด ซึ่งมักจะมีเพียงรุ่นเดียวเท่านั้น
 
แน่นอนว่า เกียร์อัตโนมัติ อาจจะเป็นคำตอบที่เป็นมาตรฐานไปแล้ว สำหรับการขับรถยนต์ในยุคใหม่ที่มันง่าย และสบายขึ้น แต่ที่คุณไม่ควรลืมคือ เมื่อคุณสบายขึ้น ก็ต้องมีสมาธิต่อการขับขี่มากขึ้นเพื่อความปลอดภัยของตัวคุณเองด้วย 
 
เรื่องโดย ณัฐยศ ชูบรรจง 
 