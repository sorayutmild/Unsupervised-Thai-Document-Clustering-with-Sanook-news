     Honda PCX160 2022 ใหม่ เปิดตัวพร้อมวางจำหน่ายอย่างเป็นทางการแล้วในไทย เลือกได้ทั้งรุ่น Standard และรุ่น ABS เคาะราคาจำหน่าย 86,900 - 92,900 บาท

     Honda PCX160 ใหม่ เป็นรถมอเตอร์ไซค์ในกลุ่มพรีเมียม เอ.ที. ติดตั้งเครื่องยนต์ eSP+ 4 วาล์ว ขนาด 157 ซีซี ที่ให้ความแรงควบคู่ไปกับความนุ่มนวลยิ่งขึ้น มาพร้อมระบบ HSTC (Honda Selectable Torque Control) ช่วยป้องกันล้อหมุนฟรีและเสียอาการขณะขับขี่เป็นอุปกรณ์มาตรฐาน เสริมด้วยระบบดิสก์เบรกทั้งหน้าและหลัง
     ขณะที่รุ่น ABS เพิ่มเติมด้วยระบบเบรก ABS ช่วยป้องกันล้อหน้าล็อกตายขณะเบรกกะทันหัน ส่วนรุ่น Standard ใช้เทคโนโลยี Combi Brake เพื่อกระจายแรงเบรกหน้า-หลังได้อย่างสมดุล

     Honda PCX160 ใหม่ ยังมีอุปกรณ์มาตรฐานอื่นๆ ได้แก่ ระบบไฟ Full LED รอบคัน, หน้าปัดแบบ Full Digital Speedometer สามารถแสดงสถานะต่างๆ ได้อย่างชัดเจน, กุญแจรีโมทอัจฉริยะ Honda SMART Key, สวิตช์ไฟฉุกเฉิน Hazard Light, ช่องเก็บของด้านหน้าพร้อมที่เสียบชาร์จไฟสำรอง USB Type-C, พื้นที่เก็บสัมภาระใต้เบาะ U-BOX ขนาดใหญ่ 30 ลิตร สามารถเก็บหมวกกันน็อกแบบเต็มใบได้ และ Seat Stopper ช่วยเพิ่มความสะดวกในการหยิบสัมภาระเข้า-ออก
     Honda PCX160 รุ่น ABS สามารถเลือกตัวถังสีแดงด้าน Matte Red หรือสีเทาด้าน Matte Gray ส่วนรุ่น Standard มีให้เลือก 3 สี ได้แก่ สีดำด้าน Matte Black, สีขาว White และสีน้ำเงิน Blue ใหม่

     ราคาจำหน่าย Honda PCX160 รุ่น Standard อยู่ที่ 86,900 บาท และรุ่น ABS อยู่ที่ 92,900 บาท
 