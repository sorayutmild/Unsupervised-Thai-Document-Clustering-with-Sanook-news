RollerCoaster Tycoon 4
RollerCoaster Tycoon เกมส์สร้างสวนสนุกสุดฮิตของชาว PC ในอดีต ที่ทำออกมาในยุคเดียวกับแนว Sim ทั้งหลาย ซึ่งในยุคนั้นเกม PC ยังไม่มีเกมให้เล่นมากนัก ส่วนมากก็มีแต่เกมแนวสร้างบ้าน สร้างเมือง สร้างสวนสนุก สร้างโรงพยาบาลเนี่ยแหละ หลังจากที่หายไปนาน ตอนนี้ Atari ก็นำ RollerCoaster Tycoon กลับมาสร้างเป็นภาคใหม่ให้เล่นกันอีกครั้งกับ RollerCoaster Tycoon 4 แต่คราวนี้ไม่ได้ทำลง PC แล้ว แต่ทำลงสมาร์ทดิไวซ์แทน ทั้งระบบ iOS และ Android
RollerCoaster Tycoon 4
ระบบการเล่นของ RollerCoaster Tycoon 4 ยังคงเดิม แต่มีการปรับระบบให้เข้ากับสมาร์ทดิไวซ์มากขึ้น พร้อมทั้งเพิ่มระบบโซเชี่ยลเข้าไปด้วย จุดหมายของเกมจะให้คุณบริหารสวนสนุกของคุณให้เจ๋งที่สุดมากกว่าเพื่อนๆ โดยจะต้องวางแผนในการวางเครื่องเล่น การจ้างพนักงาน การพัฒนาเครื่องเล่นใหม่ๆ
RollerCoaster Tycoon 4 จะออกมาให้เล่นกันช่วงเดือนเมษายน 2014 นี้ แต่ว่าไม่ฟรี Atari ตั้งราคาไว้ที่ $2.99





 