เปิดตัวกันไปแล้วเมื่อคืนนี้ ซึ่งก็ทำให้เราได้เห็นความเปลี่ยนแปลงมากมายสำหรับ iPhone X (อ่านว่า ไอโฟนเท็น) จนทำให้กระเป๋าสตางค์และบัตรเครดิตในมือของใครหลายคนสั่นไหว ล่าสุดมีข้อมูลผลทดสอบซีพียูจากเว็บไซต์ Geekbanch หลุดออกมาระบุชัดเจนว่า iPhone X ภายใต้ซีพียูใหม่ Apple A11 Bionic ที่มาพร้อมแกนประมวลผล 6 คอร์ (Hexa-Core) นั้นทำคะแนนทิ้งห่างสมาร์ทโฟนทุกรุ่นในตลาดแบบคนละชั้นเลยทีเดียว

ทั้งนี้ คะแนนที่ปรากฏบนเว็บไซต์ Geekbench นั้นระบุว่าชิปเซ็ต Apple A11 Bionic สามารถทำคะแนนแบบ Single-Core ไปได้ถึง 4,601 คะแนน และได้คะแนนส่วนของ Multi-Core ถึง 9,959 คะแนน กลายเป็นชิปเซ็ตที่เร็วที่สุดในตลาดสมาร์ทโฟนเวลานี้ เทียบเท่ากับคะแนนทดสอบที่ MacBook ทำได้เลย โดยคาดว่าจะเป็นคะแนนดังกล่าวเป็นคะแนนทดสอบของ iPhone X และ iPhone 8 Plus
ในขณะเดียวกัน เมื่อเปรียบเทียบกับสมาร์ทโฟนเรือธงของทางฝั่งแอนดรอยด์นั้น จะเห็นได้ว่า Samsung Galaxy S8 และ Note 8 ซึ่งใช้ชิปเซ็ต Exynos 8895 นั้นสามารถทำคะแนนทดสอบได้อยู่ที่ 2,000 สำหรับ Single Core และ 6,800 ในส่วนของ Multi-Core ซึ่งถือว่าเป็นโจทย์ใหญ่ของผู้ผลิตฝั่งแอนดรอยด์ในการปรับปรุงประสิทธิภาพของชิปเซ็ตประมวลผลให้ดีกว่าเดิม
 