เกิดเหตุชายบุกตบเจ้าหน้าที่หญิงประจำเคาน์เตอร์การบินไทย กลางสนามบินสุวรรณภูมิ ตำรวจพาไปไกล่เกลี่ยบอกเป็นเรื่องสามีภรรยา
(11 ต.ค.) ผู้สื่อข่าวรายงานเมื่อช่วงเช้าที่ผ่านมา เกิดเหตุทำร้ายร่างกายกันขึ้นที่สนามบินสุวรรณภูมิ บริเวณเคาน์เตอร์เช็คอินของการบินไทย รายงานระบุว่าในเหตุการณ์มีชายฉกรรจ์รูปร่างท้วมได้เดินเข้ามาทำร้ายร่างกาย ลงมือตบตีเจ้าหน้าที่หญิงประจำเคาน์เตอร์เจ 10 ของการบินไทย และเมื่อเจ้าหน้าที่มาถึงที่เกิดเหตุก็ไม่ได้มีการดำเนินการแต่อย่างใด โดยบอกเพียงสั้น ๆ ว่าเรื่องของสามีภรรยา จากนั้นได้นำคนทั้งคู่ไปเจรจาไกล่เกลี่ยที่ สน.สุวรรณภูมิ
จากการสอบถามเบื้องต้นทราบว่าเหตุดังกล่าวเคยเกิดขึ้นมาแล้ว 2 ครั้ง โดยพนักงานหญิงคนดังกล่าวเป็นอดีตแฟนสาวของชายมือตบ ซึ่งฝ่ายชายทราบว่าเป็นเจ้าหน้าที่ตำรวจประจำ สน.สุวรรณภูมิ
 