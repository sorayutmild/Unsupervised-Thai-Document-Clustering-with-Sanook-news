มาเจาะลึกระบบต่อกันเลยดีกว่าของเกม Identity V จากค่ายเกมยักษ์ใหญ่จากประเทศจีนอย่าง NetEase ที่ตอนนี้ได้รับความนิยมเป็นอยากมากในหมู่เกมเมอร์ของประเทศไทยเรา ซึ่งก่อนหน้านี้เราได้แนะนำตัวละครทั้งฝั่งของ Survivor และ Hunter ไปเป็นที่เรียบร้อยแล้ว คำถามต่อไปแล้วการอัพสกิลหรือ "Persona Web" ของแต่ละฝั่งละอัพยังไงดี วันนี้ผมจะพาเพื่อนๆ ไปดู Skill Tree ของทั้ง Survivor และ Hunter ว่าเราอัพไปฝั่งไหนมันบวกสกิลอะไรบ้างโดยผมขอเริ่มจากฝั่งของ Survivor ก่อนละกันเพรามีคนเล่นเยอะกว่าฝั่งของนักล่านั่นเอง

สำหรับสกิลหรือ Personas ของฝั่ง Survivor จะแบ่งออกเป็นทั้งหมด 4 กลุ่มใหญ่ๆ ได้แก่ Bravery, Friedliness, Persistence และ Tranquility กับอัพ Skill Tree ของแต่ละสายก็จะเพิ่มความสามารถของนักผจญภัยที่แตกต่างกันออกไปโดยปกติแล้วสามารถอัพได้ 2 สายถ้าเลเวลเต็มที่ 100 ผมจะพาไปดูกันว่าแต่ละสายทำอะไรได้บ้าง

Bravery - โดยสายนี้ผมขอนิยามก่อนว่ามันเป็นสายที่เหมาะสมสำหรับคนที่ชอบป่วน Hunter และ ช่วยเพื่อนเวลาที่โดนจับได้เพราะสกิลส่วนใหญ่ของสายนี้จะเป็นเพิ่มประสิทธิภาพให้กับตัวละคร หรือที่เกมเมอร์รู้จักกันในชื่อ "สายจุ๊ก" นั่นเอง ด้วยสกิลส่วนใหญ่จะเพิ่มความเร็วในการเคลื่อนที่หลังจากที่กระโดดข้ามหน้าต่างหรือแผ่นไม้ ทำให้เป็นการยากที่เหล่า Hunter จะไล่ล่า Survivor ที่อัพสกิลสาย Bravery มา

Friedliness - สกิลของสายนี้จะเป็นสายช่วยเพื่อน เหมาะมากสำหรับคนที่เล่นตัวละคร Doctor เป็นหลักเพราะสกิลส่วนใหญ่จะเป็นการช่วยเพิ่มความเร็วในการเพิ่มพลังชีวิตให้กับเพื่อนภายในทีม รวมถึงสกิลที่ดีที่สุดคือ Tide turner ที่เป็นสกิลไว้ใช้สำหรับการช่วยเพื่อนที่โดนจับนั่งเก้าอี้ เพราะหลังจากที่ช่วยแล้วทั้งเพื่อนและตัวเรา จะเป็นอมตะ 20 วินาทีแล้วหลังจากหมดผลของสกิลก็จะได้รับผลกระทบตามที่โดนระหว่างติดสกิลอยู่นั่นเอง

Persistence - สำหรับสกิลของสายนี้จะเน้นไปที่การตรวจจับตำแหน่งของ Hunter ทำให้เราสามารถซ่อมเครื่องและหาจุดตำแหน่งที่ปลอดภัยได้ง่ายขึ้น โดยสายสกิล Persistence ก็เหมือนการที่เน้นไปเล่นเกมไว เน้นการซ่อมเครื่องเป็นหลักซึ่งสายนี้ไม่ค่อยได้เป็นที่นิยมนักเท่าไหร่ เพราะดูๆ แล้วประโยชน์น้อยไปนิดแต่ถ้าเราอัพสายนี้เป็นสายรองก็ถือว่าดูดีไม่ใช้น้อยไปเลยทีเดียว แต่ผมไม่แนะนำให้เป็นสายหลัก

Tranquility - สกิลของสายนี้ดูๆ แล้วจะเป็นกลางๆ ไปทุกด้านคือมีผสมกันระหว่าง การซ่อมเครื่องค้นหาตำแหน่งเครื่องและการช่วยเหลือเพื่อนในการฮีลซึ่งมันดูไม่เด่นไปทางไหนสักด้านแต่ก็มีสกิลดีๆ ที่มองข้ามไม่ได้อย่าง Air Walk ที่ช่วยลดรอยเท้าให้หายเร็วขึ้น สูงสุด 2 วินาที ถือว่าเป็นสกิลที่เหล่า Suvivor ต้องมีติดตัวไว้เลย
 

ซึ่งสกิลทั้งหมดนี้ผู้เล่นสามารถอัพได้ 2 สายเมื่อเลเวลถึง 100 แต่ก่อนถึงนั้นผมแนะนำหาสายหลักหนึ่งสายก่อนแล้วก็ลองหาสายรองไว้ช่วยเสริมอีกหน่อย แค่นั้นก็สามารถหลบหนีจากนักล่าได้ง่ายยิ่งขึ้นแล้ว ส่วนรายละเอียดของสกิลลึกๆ เพื่อนลองศึกษาเพิ่มเติมดูนะเพราะบางสกิลก็ไม่สมควรอัพก็อย่าไปอัพมันเปลืองแต้มสกิล

