วันที่ 28 พ.ย. ผู้สื่อข่าว "ข่าวสด" รายงานว่า น.ส.ก้อย (นามสมมติ) อายุ 19 ปี ชาว จ.เพชรบูรณ์ เข้าแจ้งความร้องทุกข์ต่อ ร.ต.ท.วุฒิพงษ์ ตระกูลวิรัตตันติ ร้อยเวรสอบสวน สภ. เมืองพัทยา จ.ชลบุรี ว่าได้ถูกนายก๊อต ไม่ทราบชื่อนามสกุลจริง อายุ 19 ปี ทำงานอยู่ที่ร้านเดิมคาราโอเกะ ในซอยก่อไผ่ พัทยาใต้ กระทำการบังคับขืนใจจนสำเร็จความไคร่ ก่อนหลบหนีไป เหตุเกิดที่แมนชั่นในซอยรุ่งแลนด์ พัทยาใต้
น.ส.ก้อย ให้การเพิ่มเติมว่า ก่อนเกิดเหตุเมื่อประมาณ 12.00 น. วันที่ 27 พ.ย. ได้มี น.ส.แนน ไม่ทราบชื่อนามสกุลจริง ได้หลอกแม่บ้านของทางแมนชั่น ว่าลืมโทรศัพท์มือถือไว้ที่ห้องพักของตน แล้วได้ขอกุญแจสำรองไปเปิดห้อง ซึ่งตอนนั้นตนเองก็พักผ่อนอยู่ภายในห้อง ก่อนที่ น.ส.แนน นั้นจะต่อว่าตนเรื่องที่ไปเที่ยวร้านเดิม คาราโอเกะ พร้อมทั้งได้พูดทำนองหึงหวงนายก๊อต ที่ทำงานอยู่ที่ร้านดังกล่าว
ต่อมานายก๊อต ได้เดินทางมาที่ห้องพักของตน โดยที่ตนกับ น.ส.แนน นั้นยังคงพูดคุยกันอยู่ ต่อมา น.ส.แนน นั้นทำทีเป็นว่าตกลงกันได้และไม่คิดอะไร ก็เดินออกจากห้องไป แต่นายก๊อตยังไม่ยอมไป ก่อนที่นายก๊อตจะใช้กำลังบังคับขืนใจจนสำเร็จความใคร่ แล้วได้หลบหนีออกจากห้องไปทันที ตนเองจึงได้นำเรื่องไปปรึกษาเพื่อนก่อนมาแจ้งความเพื่อจับกุมตัวนายก๊อตมาดำเนินคดีตามกฎหมาย
ภายหลังจากการสอบสวนในเบื้องต้นแล้ว จึงได้ลงบันทึกไว้เป็นหลักฐานและให้ผู้เสียหายไปตรวจร่างกายที่ รพ. พร้อมทั้งประสานชุดสืบสวนลงพื้นที่ติดตามตัวนายก็อตมาดำเนินคดีตามกฎหมายต่อไป
ขอขอบคุณภาพและข้อมูลจาก ข่าวสด