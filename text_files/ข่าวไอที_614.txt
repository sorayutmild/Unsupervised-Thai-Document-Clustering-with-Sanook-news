เปิดโผ สมาร์ทโฟน จอสัมผัส 10 รุ่นเด็ดที่น่าจับจองเป็นเจ้าของ ในช่วงต้นปี 2012
ในปัจจุบัน โทรศัพท์มือถือ และสมาร์ทโฟน (Smartphone) เรียกได้ว่า แทบจะเป็นปัจจัยที่ 5 สิ่งที่ควรจะมีในชีวิตประจำวันไปแล้ว โดยในแต่ละปีนั้น มักจะมีการเปิดตัวเทคโนโลยีใหม่ๆ ที่ใช้กับโทรศัพท์มือถือ และสมาร์ทโฟน อยู่ตลอดเวลา จากโทรศัพท์มือถือรูปทรงหนาๆ ตัวเครื่องใหญ่ หน้าจอเล็ก และใช้งานได้เพียงการโทรออก รับสาย และส่งข้อความ กลายเป็น สมาร์ทโฟน หน้าจอใหญ่ รูปทรงบาง และสามารถใช้งานได้มากกว่าการโทรออก และรับสาย โดยเฉพาะอย่างยิ่ง สมาร์ทโฟนหน้าจอสัมผัส หรือทัชสกรีนนั้น ถือว่า เป็นนวัตกรรมใหม่ ที่เป็นที่นิยมในหมู่ผู้ใช้สมาร์ทโฟนเป็นอย่างมาก ด้วยความสามารถในการใช้งานได้หลากหลาย ไม่ว่าจะเป็น การ Pinch-to-Zoom, การ Swipe อีกทั้ง ยังช่วยเพิ่มเนื้อที่ของจอแสดงผลให้กว้างขึ้น เนื่องจากไม่ต้องมีคีย์บอร์ดฝังอยู่ในตัวเครื่องอีกต่อไป แต่ สมาร์ทโฟนหน้าจอสัมผัส รุ่นใด จะได้ชื่อว่า เป็นสมาร์ทโฟนรุ่นท็อป ตัวฮิต ของปี 2012 บ้าง วันนี้ เว็บไซต์ไทยโมบายเซ็นเตอร์ มีรายละเอียดมาฝากกัน** หมายเหตุ : บทความนี้ จัดอันดับโดย เว็บไซต์ techradar.com

1. Samsung Galaxy S II

สำหรับ Samsung Galaxy S II นั้น ถือว่า เป็นสมาร์ทโฟนรุ่นฮิตของซัมซุงเลยก็ว่าได้ ด้วยคุณสมบัติการประมวลผลที่รวดเร็ว เนื่องจากใช้ซีพียูแบบ Dual-core Processor น่าจะถูกใจผู้ที่ชื่นชอบ สมาร์ทโฟน ที่ตอบสนองต่อการใช้งานที่รวดเร็วได้เป็นอย่างดี ประกอบกับ จอแสดงผลขนาดใหญ่ 4.27 นิ้ว แบบ Super AMOLED Plus ที่ให้ภาพที่คมชัด ละเอียด กล้องดิจิตอลด้านหลัง ความละเอียด 8 ล้านพิกเซล และระบบปฏิบัติการแอนดรอยด์ 2.3 Gingerbread ที่สามารถอัพเดทเป็น Ice Cream Sandwich ได้ในอนาคต จึงทำให้ Samsung Galaxy S II กลายเป็นสมาร์ทโฟนหน้าจอสัมผัส ที่ถูกเลือกซื้อมากที่สุดในขณะนี้2. Apple iPhone 4S
 

สมาร์ทโฟนรุ่นต่อยอดจาก iPhone 4 และคู่แข่งของ Samsung Galaxy S II นั่นก็คือ iPhone 4S ที่มีดีไซน์คล้ายกับ iPhone 4 แทบทุกประการ เพียงแต่ iPhone 4S นั้น ได้มีการเปลี่ยนฮาร์ดแวร์ภายในเครื่องใหม่ ไม่ว่าจะเป็น ชิพเซ็ท Apple A5 ซึ่งเป็นซีพียูแบบ Dual-core Processor ที่รองรับแอพพลิเคชั่น และเกมกราฟฟิคหนักๆ ได้เป็นอย่างดี นอกจากนี้ กล้องดิจิตอลด้านหลังตัวเครื่องนั้น ยังมีความละเอียดถึง 8 ล้านพิกเซล และความสามารถในการบันทึกวิดีโอแบบ Full HD 1080p อย่างไรก็ดี iPhone 4S นั้น กลับมีขนาดของจอแสดงผลเท่า iPhone 4 นั่นคือ 3.5 นิ้ว ซึ่งผู้ที่นิยมสมาร์ทโฟนหน้าจอขนาดใหญ่ คงไม่ชื่นชอบในจุดนี้3. Sony Ericsson Xperia Arc

สำหรับ Sony Ericsson Xperia Arc ได้ชื่อว่า เป็นรุ่นยอดนิยมในหมู่ชาว Xperia เป็นอย่างมาก เนื่องจากรูปลักษณ์ของตัวเครื่องที่โค้งมน บางเฉียบ และหน้าจอขนาดใหญ่ 4.2 นิ้ว พร้อมเทคโนโลยี Mobile Bravia Engine ที่ให้ภาพสวยสมจริง ระบบประมวลผลความเร็ว 1GHz พร้อมกล้องดิจิตอลความละเอียด 8 ล้านพิกเซลอย่างไรก็ดี ในตอนนี้ Sony Ericsson Xperia Arc ได้มีน้องใหม่เปิดตัวแล้ว นั่นคือ Sony Ericsson Xperia Arc S ที่มีดีไซน์ที่เหมือนกัน เพียงแต่ปรับปรุงระบบประมวลให้เร็วขึ้นเป็น 1.4GHz4. Samsung Galaxy Nexus

มาสดๆ ร้อนๆ กับ Samsung Galaxy Nexus ที่ซัมซุง ได้ร่วมมือกับ Google พัฒนาสมาร์ทโฟนรุ่นนี้ขึ้นมา โดย Samsung Galaxy Nexus นั้น มีจุดเด่นตรงที่ หน้าจอขนาดใหญ่ถึง 4.6 นิ้ว แบบ Super AMOLED HD เรียกได้ว่า เห็นชัดทุกรูขุมขนเลยก็ว่าได้ นอกจากนี้ Samsung Galaxy Nexus นั้น ยังเป็นสมาร์ทโฟนรุ่นแรก ที่ใช้ระบบปฏิบัติการแอนดรอยด์ 4.0 Ice Cream Sandwich ซึ่งถ้าหากมีการอัพเดทเวอร์ชั่น Samsung Galaxy Nexus จะเป็นรุ่นแรกๆ ที่ได้รับการอัพเดทก่อน เนื่องจากเป็นรุ่นที่ Google ร่วมพัฒนาขึ้นมานั่นเองอย่างไรก็ดี เมื่อเปรียบเทียบกับ Samsung Galaxy S II แล้ว พบว่า Samsung Galaxy S II มีภาษีที่ดีกว่ามาก ในเรื่องของ กล้องถ่ายรูปด้านหลังตัวเครื่อง ซึ่งกล้องดิจิตอลบน Samsung Galaxy Nexus นั้น มีความละเอียดเพียง 5 ล้านพิกเซลเท่านั้น5. Motorola RAZR

โมโตโรล่า เริ่มกลับมาทวงบัลลังก์แอนดรอยด์โฟนอีกครั้ง กับการเปิดตัว Motorola RAZR สมาร์ทโฟนตัวแรงที่มีสเปคไม่น้อยหน้ารุ่นอื่นๆ เลยก็ว่าได้ ไม่ว่าจะเป็น จอแสดงผลขนาด 4.3 นิ้ว แบบ Super AMOLED Display, ระบบประมวลผลแบบ Dual-core Processor ความเร็ว 1.2GHz และกล้องดิจิตอลด้านหลังตัวเครื่อง ความละเอียด 8 ล้านพิกเซล พร้อมความสามารถในการบันทึกภาพเคลื่อนไหวแบบ Full HD 1080p ซึ่งใครที่ชื่นชอบในความอึดของแบรนด์โมโตโรล่าอยู่แล้ว น่าจะหลงรัก Motorola RAZR ได้ไม่ยาก