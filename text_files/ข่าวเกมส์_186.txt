ในปี 2021 นอกจากจะมีเกมใหม่ ๆ ออกมาวางขายกันแล้ว ก็ยังได้มีเกมที่เล่นได้ฟรีมากมายหลายเกมมาให้ได้เล่นกัน แต่เกมไหนบ้างที่คุ้มค่าในการโหลดบ้าง เราได้รวบรวมมาทั้งสิ้น 15 เกมที่ผู้เล่นไม่ควรพลาด
อันดับ 1 : Valorant

เกม FPS แบบ 5vs5 ที่คู่ควรต่อเกมฟรีแห่งปี 2021 จริง ๆ เหตุผลที่ดีที่สุดของเกมนี้คือคนเล่นจะสามารถเล่นได้แบบแฟร์เกม แม้จะเล่นตัวละครเดิม ๆ แต่เมื่อเล่นใหม่ก็จะรู้สึกถึงความแปลกใหม่ แถมยังเล่นได้ดีแม้เครื่องจะสเปคต่ำก็ตาม
อันดับ 2 : Call Of Duty: Warzone

การนำเกมแห่งปีอย่าง Call Of Duty เอามาทำเป็นเกมเล่นฟรี แต่แม้ว่าเกมจะต้องใช้สเปคในการเล่นที่สูงแต่ก็จะได้รับคุณภาพเกมที่สูงตามไปด้วย และด้วยการเล่น Battle Royale ในแบบคลาสสิคแต่ระบบการเล่นที่สนุกจึงทำให้เกมนี้เป็นอีกเกมที่ยอดเยี่ยมเช่นกัน
อันดับ 3 : Apex Legends

อีกหนึ่งเกม Battle Royale ที่ยอดเยี่ยมและได้รับความนิยมอย่างมาก ด้วยระบบการเล่นที่มีสกิลและความสามารถตัวละครที่แตกต่างกัน และเป็นอีกหนึ่งเกมที่สมควรยกให้เป็นเกม Shooting ที่สนุกที่สุดแห่งปี
อันดับ 4 : Counter Strike: Global Offensive

ต่อให้เกมออกมากว่า 8 ปี ซึ่งทีมพัฒนาได้ตัดสินใจเปลี่ยนโมเดลเกมมาเล่นฟรี แต่ยังคงคุณภาพในการเล่นที่สูง และเป็นหนึ่งในเกม FPS ที่ดีงามมากที่สุด ด้วยระบบการเล่นคลาสิคแต่ยังคงความทันสมัย ทำให้เป็นอีกเกมที่ยอดเยี่ยมแห่งปี
อันดับ 5 : Fortnite

100 คนกระโจนจากรถบัสและเข้าต่อสู่กลางเกาะร้างเพื่อหาผู้ชนะเพียงหนึ่งเดียว อีกเกมที่ได้รับความนิยมอย่างมากโดยเฉพาะกลุ่มเด็กๆ และวัยรุ่น ที่กราฟิกภาพมองง่าย ระบบเกมเข้าถึงง่ายและมีความแปลกใหม่ ไม่แปลกใจที่จะติดในลิสต์นี้
อันดับ 6 : Planetside 2

เกมที่มีโหมดมัลติเพลเยอร์เล่นออนไลน์ฟรีที่แม้ว่าจะออกมาเกิน 8 ปีแล้วแต่ก็ยังมีคนเล่นอยู่หลักล้าน และเคยติดอันดับกินเนสบุ๊คที่มียอดคนเล่นมากกว่า 1,158 คนในแบทเทิลแบบเดี่ยว ดังนั้นจึงบอกได้ว่านี่คือเกมมัลติเพลเยอร์แบบ FPS ที่ยอดเยี่ยมอย่างมาก
อันดับ 7 : DOTA 2

เกม MOBA ในตำนานนี้ได้มีการเปิดตัวมาตั้งแต่ปี 2013 และมีคนเล่นหลายล้านคนทั่วโลกมาเล่นกัน และเหตุผลที่เกมนี้ยังคู่ควรติดอันดับการเล่นในปี 2021 เพราะปัจจุบันยังคงได้รับความนิยมอยู่ แถมยังมีรายการแข่งขันทัวร์นาเม้นต์และอีเวนท์มากมายอีกด้วย
อันดับ 9 : Forza Motorsport 6 Apex

เกมแข่งรถที่มาพร้อมกับรถมากกว่า 60 คัน ระบบการเปลี่ยนแปลงสภาพอากาศและสนามแข่งขันที่นำมาจากของจริง ทำให้เกมนี้กลายเป็นหนึ่งในเกมที่ดีงามมาก แถมยังเป็นเกมฟรีที่สามารถเล่นด้วยกราฟิกแบบ 4K ได้อีกด้วย
อันดับ 10 : PES 2021 Lite

ถึงแม้ว่าเกมฟุตบอลนั้นหลายคนจะยกให้ FIFA คือเกมที่ได้รับความนิยม แต่ก็ปฏิเสธไม่ได้ว่า Pro Evolution Soccer หรือวินนิ่งนั้นก็เป็นเกมฟุตบอลที่มีแฟน ๆ ติดตามกันเป็นจำนวนมากเช่นกัน แม้ว่าตัวเกมหลักจริง ๆ แล้วไม่ฟรี แต่ไม่เป็นไร เรายังมีเวอร์ชั่นฟรีให้ได้ลองเล่นกัน
อันดับ 11 : Warframe

เกม Third person แบบแอ็คชั่นที่สมควรได้รับการขึ้นหิ้ง ด้วยเกมที่เล่นได้สนุก เนื้อเรื่องที่ดีงาม และระบบการเล่นที่เล่นได้สนุกอย่างมาก และนั่นทำให้คนเล่นทั้งโลกรักเกมนี้ และไม่แปลกใจว่าทำไมทีมพัฒนาถึงอยากพอร์ตเกมนี้ไปลง PS5 และ Xbox Series X/S ด้วย
อันดับ 12 : Spellbreak

ถ้าอยากเล่นเกมแนว Battle Royale แต่อยากได้เกมแนวแฟนตาซี เบื่อปืนยิง ๆ กันก็ต้องเป็นเกมนี้เลย เพราะนี่คือเกมจอมเวทแบบ Battle Royale กฎการเล่นเหมือนกันทุกอย่างแต่เน้นเวทมนตร์ล้วน แม้เกมอาจใช้เวลานานหน่อยในการเรียนรู้แต่เมื่อจับทริคมันก็ได้จะสนุกมากทีเดียว
อันดับ 13 : Destiny 2

ย้อนกลับไปช่วงแรกที่เกมออก เกมนี้ไม่ใช่เกมฟรีและต้องซื้อ แต่ต่อมาก็ได้มีการปรับให้เล่นฟรีและมีส่วนเสริมขายเอง และหลังจากนั้นก็ได้มีการปรับปรุงตัวเกมเรื่อย ๆ จนทำให้เกมทำออกมาน่าเล่นอย่างมาก คนไหนชอบแนวเป็นฮีโร่ปกป้องดาวบ้านเกิดต้องไม่พลาดเกมนี้
อันดับ 14 : Genshin Impact

เกมยอดนิยมที่คนไทยชื่นชอบ ด้านเหตุผลคงไม่ต้องบอกว่าทำไมเกมนี้ถึงเป็นเกมที่คู่ควรในการเล่นในปี 2021 ในเว็บไซต์ที่เรานำบทความมาเสนอนั้นได้บอกว่า เกมนี้มีจุดเด่นด้านโลกที่กว้างใหญ่และระบบธาตุที่เป็นตัวชูโรงของเกมนี้ และยังได้บอกอีกด้วยว่าหากอยากได้เกมที่เล่นฟรีแนวใหม่ ต้องลองเกมนี้ (คงไม่บอกสินะว่ากาชาเกมนี้เกลือเอาเรื่อง)
อันดับ 15 : PUBG BATTLEGROUNDS

อันที่จริงในบทความเอ่ยถึงเวอร์ชั่น Lite ที่เล่นฟรี แต่ไม่รู้ว่าทำไมเขาถึงไม่อัปเดตว่าเกมเวอร์ชั่นนั้นปิดไปแล้ว แต่ไม่เป็นไร เพราะว่าตัวเกมหลักนั้นประกาศแล้วว่าจะเปิดให้เล่นฟรีในวันที่ 12 มกราคมปีหน้า ดังนั้นคนไหนที่อยากสัมผัสกับเกม Battle Royale ที่กลายเป็นเกมต้นแบบให้กับเกมอื่น ๆ ทั่วโลก 12 มกราคม เจอกัน