นับตั้งแต่ที่ทาง Capcom ได้นำ RE Engine มาใช้ในการพัฒนาเกม Resident Evil ก็ได้มีการนำนักแสดงที่มีอยู่จริง มาเป็นต้นแบบหน้าตาให้กับตัวละครในเกม และนั่นก็รวมถึงเกมภาคล่าสุดอย่าง Resident Evil Village ที่มีตัวละครอันโดดเด่นน่าจดจำอยู่มากมาย ซึ่งตัวละครแต่ละตัวจะมีหน้าตาของนักแสดงต้นแบบอย่างไร ลองมาดูเปรียบเทียบความเหมือนกันได้เลย

Chris Redfield ตัวละครเอกที่อยู่คู่เกมมาตั้งแต่ภาคแรก และยังเป็นคนที่มีบทบาทสำคัญในเกมภาคนี้ ซึ่งยังคงมีต้นแบบมาจาก Geordie Dandy เช่นเดียวกับภาค RE7 แต่ได้มีการปรับเปลี่ยนโมเดลหน้าตาของตัวละคร ให้กลับมาเป็น Chris แบบที่แฟน ๆ คุ้นเคยกัน

Mia Winters ภรรยาของตัวเอก Ethan Winters ยังคงได้รับต้นแบบมาจากสาว Savannah Daniels แต่ก็ได้มีการปรับปรุงหน้าตาให้สวยงามมากกว่า RE7 มากขึ้นเยอะ

Alcina Dimitrescu แวมไพร์สาวร่างสูง ผู้เป็นนายหญิงขวัญใจของใครหลายคน ถึงแม้ว่าตอนเริ่มต้นนั้นจะเกิดมาจากการนำโมเดลของ Mia Winters มาเพิ่มส่วนสูง แต่สุดท้ายก็ได้มีการใช้ต้นแบบหน้าตามาจาก Helena Mankowska ที่มีความสวยแบบผู้ใหญ่

Cassandra Dimitrescu หนึ่งในลูกสาวแวมไพร์ของ Alcina Dimitrescu ซึ่งถอดแบบความสวยและแฝงไว้ด้วยความโหดแบบมีเสน่ห์มาจาก Elisa Duncan

Bela Dimitrescu ลูกสาวแวมไพร์อีกคนหนึ่งของ Alcina Dimitrescu และได้ต้นแบบมาจาก Lisa Goodwin ที่เหมือนกันแบบถอดแบบมาเลย

Karl Heisenberg หนึ่งในผู้นำตระกูลแห่งหมู่บ้านสยอง ดูภายนอกอาจจะเหมือนลุงแก่ขี้เมา แต่ก็มีความเจ้าเล่ห์ที่แสดงออกมาทางสีหน้าโดยได้ต้นแบบมาจาก Joel Hicks
นอกจากนี้แล้วยังมีนักแสดงต้นแบบที่เป็นหน้าตาให้กับตัวละครประกอบและตัวละครสำคัญในเกมอีก ซึ่งใครที่เล่นจบแล้วและไม่ห่วงเรื่องการสปอยล์ตัวละคร ก็สามารถดูได้ในคลิปวีดีโอด้านล่างเพิ่มเติมกันเลย
