สืบเนื่องจากเมื่อวานนี้ (14 ก.ย.) ที่ "โค้ชซิโก้" เกียรติศักดิ์ เสนาเมือง หัวหน้าผู้ฝึกสอนทีมชาติไทย ได้เรียกทีมงานสตาฟฟ์โค้ชเข้าร่วมประชุม (คลิกอ่าน ฟังเต็มๆ 13 นาที พร้อมช็อตเด็ด ซิโก้ ปะทะฝีปาก กับนักข่าว กรณีขัดแย้งโค้ชโชคทวี)เพื่อวางแผนเตรียมทีมในการแข่งขันฟุตบอลเยาวชนชิงแชมป์เอเชีย รุ่นอายุไม่เกิน 23 ปี ที่ประเทศกาตาร์ ระหว่างวันที่ 12-30 มกราคม 2559 (ปรีโอลิมปิก) รวมถึงฟุตบอลโลก รอบคัดเลือกในนัดที่เหลือโดยการประชุมครั้งนี้มี "โค้ชจั่น" วิรัช วังจันทร์, "โค้ชรุ่ง" ใกล้รุ่ง ตรีจักรสังข์ และ "โค้ชไข่" อภิสิทธิ์ ไข่แก้ว ขณะที่ "โค้ชโชค" โชคทวี พรหมรัตน์ ไม่ได้มาร่วมประชุมในครั้งนี้ซึ่ง "โค้ชซิโก้" ได้ยืนยันว่า "โค้ชโชค" ยังเป็นผู้ช่วยชุดปรีโอลิมปิกเหมือนเดิม และยังเป็นส่วนหนึ่งของทีมงานสต๊าฟฟ์โค้ชฟุตบอลทีมชาติไทยล่าสุด ทาง ฮอตสกอร์ สื่อกีฬาดัง ได้เปิดเผยบทสัมภาษณ์ของ "โค้ชโชค" ผ่านทางเพจ ฮอตสกอร์ แฟนเพจ หลังจากได้ติดต่อไปยัง "โค้ชโชค" เพื่อสอบถามความคืบหน้า ก็ได้รับการยืนยันว่าคงจะไม่กลับไปร่วมงานกับ "ซิโก้" อีกแล้ว โดยใจความมีดังต่อไปนี้"จริงๆ ถ้าผมเปิดแถลงข่าวในวันนี้ (14 ก.ย.) เหมือนเดิมก็คงจบไปแล้ว แต่ผมต้องให้เกียรติพี่ยี (วรวีร์ มะกูดี) โดยจะเข้าไปพูดคุยเรื่องต่างๆ ในวันพุธนี้ที่สมาคมฟุตบอลฯ อย่างไรก็ตาม ตอนนี้ก็แค่ยื้อผมไว้เท่านั้น""เรื่องนี้ไม่ใช่เพิ่งเกิดขึ้น ผมได้คุยกับพี่เขา (ซิโก้) มานานแล้ว แต่ไม่เคยได้รับความชัดเจน ยิ่งวันนี้ผมทราบข่าวว่า เหมือนไม่มีอะไรเกิดขึ้น หรือมีอะไรก็ต้องถามเขาคนเดียว ทั้งที่เราทำงานเพื่อชาติเหมือนกัน ต้องคุยกัน ต้องรับฟังกัน ไม่ใช่งานของใครคนใดคนหนึ่ง วันนี้เขาให้หลังบ้านโทรมา ผมก็ไม่รับ เพราะคุยกันไม่ได้แล้ว" โค้ชโชค กล่าวยืนยันกับฮอตสกอร์
 
ขอบคุณเนื้อหาจาก Hotscore