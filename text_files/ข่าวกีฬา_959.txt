เก็บตกหลังการแข่งขันวอลเลย์บอลหญิง เนชั่นส์ ลีก 2022 สัปดาห์แรก ที่กรุงอังการา ประเทศตุรกี ที่ลูกยางสาวไทยประเดิมสนามเอาชนะ บัลแกเรีย ไปไม่ยากเย็น 3-0 เซตโดยเกมนี้ "เพียว" อัจฉราพร คงยศ ระเบิดฟอร์มทำไปคนเดียว 20 คะแนน สูงที่สุดในนัดแรกของทุกทีมในทัวร์นาเมนต์นี้ พร้อมรับตำแหน่งผู้เล่นยอดเยี่ยมประจำการแข่งขันไปครองซึ่งหลังจบเกมดังกล่าว ลูกยางสาววัย 26 ปี ถูกผู้สื่อข่าวสัมภาษณ์ความรู้สึกเป็นภาษาอังกฤษ ก่อนสาวเพียวจะโชว์ทักษะตอบด้วยภาษาอังกฤษกลับไปอย่างคล่องแคล่ว ซึ่งแม้จะไม่ถูกหลักไวยากรณ์เป๊ะๆ แต่ก็สื่อสารเข้าใจได้ทั้งหมด เรียกเสียงชื่นชมจากแฟนกีฬาวอลเลย์บอลในโซเชียลมีเดียล้นหลาม"ฉันรู้สึกมีความสุขมากๆ เพราะนี่คือเกมแรกใน VNL หลังจากเว้นการแข่งขันมา 2 ปี""เราฝึกซ้อมมาหนักมาก นักกีฬาบัลแกเรียตัวสูงทั้งทีม พวกเราตัวเล็กกว่า ฉันจึงพยายามบล็อก พยายามป้องกันช่วยทีม""ขอบคุณทุกคนที่คอยเชียร์ทีมเรา ฉันรู้สึกมีความสุขที่ได้มาเล่น VNL มีความสุขที่ได้กลับมาตุรกีอีกครั้งค่ะ" อัจฉราพร กล่าวหลังเกมสำหรับ อัจฉราพร เพิ่งเสร็จสิ้นภารกิจกับ ซาริเยร์ เบเลดิเยสปอร์ ทีมดังในลีกตุรกี โดยก่อนหน้านี้เคยมีประสบการณ์ย้ายไปเล่นในลีกเพื่อนบ้านอย่างอินโดนีเซียกับ แบงค์ ดีเคไอ (ปี 2013) และ จาการ์ตา บีเอ็นไอ 46 (ปี 2018-2019) มาแล้ว
