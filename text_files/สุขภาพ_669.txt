ใครว่าอาหารคลีนยิ่งทานยิ่งดีต่อสุขภาพ ไม่จริงเสมอไป เพราะอาหารคลีนบางชนิดก็ต้องเลือกทานในปริมาณที่พอดี ไม่มากไม่น้อยจนเกินไป ถึงจะให้ประโยชน์สูงสุดแก่ร่างกายSanook! Health จึงนำข้อมูลจากรายการ “Did You Know? คุณรู้หรือไม่?” มาฝากกันค่ะ ว่าอาหารคลีนชนิดไหนทานเยอะอาจให้โทษแก่ร่างกายบ้าง แล้วปริมาณเท่าไหนถึงเรียกว่าพอดี ไม่มากไม่น้อยจนเกินไป
 

 
5 อาหารคลีนยิ่งทานเยอะยิ่งให้โทษแก่ร่างกาย
1. มะละกอ
ทานในปริมาณพอเหมาะ – ช่วยให้ระบบขับถ่ายทำงานได้ดียิ่งขึ้น วิตามินเอสูง มีไขมัน และคอเลสเตอรอลน้อยทานมากเกินไป – อาจเสี่ยงต่อโรคกระดูก ข้อต่อ และอาจมีอาการเบื่ออาหาร เซื่องซึม หรือนอนไม่หลับได้
 
2. ส้ม
ทานในปริมาณพอเหมาะ – ช่วยสร้างระบบภูมิคุ้มกันให้ร่างกาย เพราะมีวิตามินซีสูงมาก ช่วยระบบขับถ่าย ทำให้ผิวสุขภาพดี และสุขภาพเหงือกแข็งแรงทานมากเกินไป – อาจก่อโรค เพราะหากได้รับวิตามินซีเกิน 500 มิลลิกรัมต่อวัน ซึ่งได้จากส้มราว 7-8 ลูก เป็นเวลานาน อาจทำให้เกิดโรคนิ่วในไต และหากได้รับวิตามินซีเกิน 1,000 มิลลิกรัมต่อวัน อาจเกิดผลเสียต่อระบบขับถ่าย
 
3. ปลาทูน่า
ทานในปริมาณพอเหมาะ – ช่วยบำรุงเซลล์สมอง และเสริมสร้างความจำ จาก DHA และไขมันที่ดีต่อร่างกาย อีกทั้งยังเป็นปลาทะเลเพียงไม่กี่ชนิดที่จะมีไขมันและคอเลสเตอรอลต่ำทานมากเกินไป – อาจได้รับสารปรอท ส่งผลเสียต่อระบบประสาท และสมองในระยะยาว เพราะปลาทูน่าเป็นสัตว์ที่มีสารปรอทอยู่ในเนื้อของมันเองโดยธรรมชาติ
 
4. กะหล่ำปลี
ทานในปริมาณพอเหมาะ – ช่วยในเรื่องของการขับถ่าย เพราะมีไฟเบอร์สูงทานมากเกินไป – อาจเสี่ยงต่อโรคคอหอยพอก และโรคไทรอยด์ เนื่องจากกะหล่ำปลีมีสารกอยโตรเจน ที่ยับยั้งกระบวนการสร้างฮอร์โมนไทรอกซิน ซึ่งป้องกันโรคคอหอยพอก และโรคไทรอยด์นั่นเอง
 
5. น้ำ
ทานในปริมาณพอเหมาะ – วันละไม่เกิน 2 ลิตร หรือเพียง 6-8 แก้วต่อวัน มีประโยชน์ต่อร่างกายทานมากเกินไป – หมายถึง ดื่มน้ำมากกว่า 5-7 ลิตรต่อวัน อาจทำให้ร่างกายอยู่ในภาวะ “น้ำเป็นพิษ” ซึ่งทำให้สารโซเดียมในเลือดลดลงอย่างรวดเร็ว ร่างกายจะรักษาสมดุลระหว่างน้ำนอกเซลล์กับในเซลล์ไม่ได้ จึงอาจทำให้เกิดอาการเซลล์บวม อาจเกิดอาการช็อค ชักกระตุก หรือหมดสติได้
 
อาหารคลีนเหล่านี้ ดีต่อสุขภาพจริง เราไม่ได้บอกให้คุณเลิกทานนะคะ แต่ให้ทานอย่างพอเหมาะพอดี อย่าทานอย่างเดียวไปนานๆ โดยไม่ทานอย่างอื่นเลย เพราะนอกจากจะให้ด?ดังที่กล่าวไปข้างต้นแล้ว ยังทำให้ร่างกายได้รับสารอาหารเดิมซ้ำๆ มี่ความหลากหลายอีกด้วย เพราะฉะนั้นการเลือกทานอาหารให้หลากหลาย และครบ 5 หมู่ ยังคงเป็นวิธีง่ายๆ ที่จะช่วยรักษาสุขภาพร่างกายของเราให้แข็งแรงได้อย่างสมดุลที่สุดค่ะ
 
ภาพประกอบจาก istockphoto