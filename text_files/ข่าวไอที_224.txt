บางทีภาพความทรงจำในอดีตที่เราอยากเก็บไว้นานเท่านั้นดันเบลอเพราะเทคโนโลยีการถ่ายภาพในสมัยก่อนยังไม่ดีเท่าปัจจุบัน แต่สิ่งเหล่านั้นถูกแก้ไขเรียบร้อยแล้ว วันนี้ทีมงานแบไต๋ขอแนะนำแอปสุดโกงที่จะเปลี่ยนภาพสุดเบลอให้ออกมาชัดแบบสุด ๆ!
วิธีเปลี่ยนภาพเบลอให้ชัดแบบสุด ๆ สามารถทำได้ผ่านแอปพลิเคชัน Remini มีให้ดาวน์โหลดทั้ง iOS และ Android เป็นแอปฟรี (แค่เสียตังค์เพิ่มข้างใน)
ตัวอย่าง
สำหรับตัวอย่างภาพนั้นจะเป็นใคาไม่ได้นอกจากคุณหนุ่ย พงศ์สุขที่โดน Google เบลอซะความหล่อหดหายหมด เราจะมาลองเปลี่ยนภาพเบลอ ๆ นี้ให้คมแบบสุด ๆ ไปเลยครับ

เมื่อได้ภาพแล้ว ให้เราเข้าไปที่แอป จัดการแปลงภาพสุดเบลอนี้ โดยเข้าไปที่แอป เลือกเป็น Trial สำหรับใครที่อยากลองก่อนโดนไม่เสียเงิน จากนั้นเลือกที่ Enhance Pro > Use Daily Credit แล้วเลือกภาพที่ต้องการทำให้คมได้เลยครับ


เมื่อเลือกภาพแล้วให้กดที่ติ๊กถูก จากนั้นแอปจะใช้ AI ในการปรับแต่งรูปภาพใหม่เพื่อให้ได้ภาพที่คมออกมายิ่งขึ้น อีกทั้งตัวแอปยังแสดงภาพ ก่อน-หลัง ให้เห็นอีกด้วย

เรียกว่าภาพที่ได้ออกมานั้นคมสุด ๆ เลยทีเดียวครับ ใครสนใจสามารถลองโหลดไปใช้งานกันได้ สำหรับแบบฟรีหรือ Trial จะใช้ได้วันละ 1 ครั้ง ใครต้องการใช้ปรับภาพที่เบลอให้ชัดเจนหลาย ๆ ภาพสามารถซื้อภายในแอปได้เลยครับ
หล่อขึ้นเยอะจริง ๆ ครับให้ตายสิ
