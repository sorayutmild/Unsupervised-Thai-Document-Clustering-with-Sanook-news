ออกมาเคลียร์ข้อสงสัยของบรรดาชาวเน็ตเป็นที่เรียบร้อยแล้ว สำหรับนักร้องสาว นท พนายางกูร หรือ นท เดอะสตาร์ วัย 27 ปี หลังมีข่าวเม้าท์เล็ดลอดออกมาว่า ณ เวลานี้ เจ้าตัวกับศิลปินหนุ่มรุ่นพี่ เจ-มณฑล จิรา ซึ่งมีอายุห่างกันกว่า 13 ปี กำลังอยู่ในช่วงปลูกต้นร่วมกัน
โดยล่าสุดขณะที่ นท เดอะสตาร์  เดินทางมาร่วมงาน Museum Thailand Awards 2020 เจ้าตัวก็ได้ออกมายอมรับแบบเก็บอาการเขินเอาไว้ไม่อยู่ว่า กำลังศึกษาดูใจกับ เจ มณฑล ตามที่มีกระแสข่าวออกมาจริง ส่วนจุดเริ่มต้นของความสัมพันธ์ครั้งนี้มีที่มาที่ไปยังไงนั้น นท เดอะสตาร์ ได้เล่าให้เราฟังว่า...

"นท เดอะสตาร์" ถูกจับตารักครั้งใหม่ ลุ้นสานสัมพันธ์ "เจ มณฑล" อายุห่าง 13 ปี

"(ยิ้ม) ก็เป็นพี่ชายที่สนิทมากๆ ค่ะ เป็นคนพิเศษ ใช่ค่ะ ถามว่าเริ่มต้นยังไง เอ่อ...ก็แค่เราอยู่เฉยๆ สวยๆ พี่เขาก็มาจีบเรา (หัวเราะ) ล้อเล่น ล้อเล่น แค่เจอกันตามงานดนตรีค่ะ ส่วนเรื่องที่คลิ๊กกันก็น่าจะเป็นเพราะงานดนตรีนี่แหละค่ะ เพราะพี่เขาเองก็มีคำแนะนำให้ค่อนข้างเยอะ"
"สำหรับหนูถ้าถามว่าพี่เขาน่ารักยังไงบ้าง คือ...จริงๆ นทไม่ได้อยากจะเรียกความสัมพันธ์ของเราว่าแฟน เพราะเราไม่ได้อยากให้เอาอะไรมาตีความในความสัมพันธ์ เนื่องจากถ้ามันมีการตีความปุ๊บ มันก็จะมีความคาดหวังตามมา และสาเหตุที่ทำให้ที่ผ่านมานทไม่ได้เปิดอะไรเลยก็เป็นเพราะว่า นทเคยเปิดมันแล้ว และมันก็พัง ดังนั้นมันเลยทำให้นทรู้สึกว่าการที่เราปิดแบบนี้จริงๆ มันก็เวิร์ค ให้มันเป็นความรักระหว่างคนสองคนแบบนี้ต่อไป มันค่อนข้างที่จะเข้าใจกันได้มากกว่า"
"เราศึกษากันมา 2 ปีแล้ว แต่ไม่อยากใช้คำว่าแฟนนะคะ เรียกว่าสนิทกันมา 2 ปีดีกว่า มันเป็นความเข้าใจกันในแบบที่เป็นผู้ใหญ่มากๆ เขาเหมือนเป็นพี่ชายที่ดี คอยให้คำแนะนำทุกอย่าง แต่เรื่องอนาคตเราไม่ได้คิดเลยนะคะ คือเราแค่อยากทำทุกวันให้มันดีที่สุดมากกว่า เพราะถ้าหากคิดถึงเรื่องอนาคตมากเกินไป ก็จะกลายเป็นว่าเรามีความคาดหวังกับอนาคต และเราก็จะไม่ได้อยู่กับปัจจุบัน ไม่ได้ทำให้ทุกวันให้มันดีที่สุด"
"เรื่องการปรับตัวมันต้องมีอยู่แล้วค่ะในทุกๆ ความสัมพันธ์ มียาก มีง่าย ไม่เหมือนกันหรอกค่ะ ส่วนเรื่องอายุก็ไม่ได้เป็นปัญหาเลยด้วย เนื่องจากนททำงานมาตั้งแต่เด็ก ฉะนั้นนทจึงเข้าใจและค่อนข้างโตกว่าวัยอยู่แล้วค่ะ (ยิ้ม)"
IG montonnjiraภาพคู่แนวๆ สไตล์ นท - เจ
แฟนๆ คิดถึงผลงาน เร็วๆ นี้จะมีโปรเจกต์พิเศษอะไรให้ได้ชมกันบ้างไหม ?"จริงๆ นทไม่ได้รับงานบันเทิง อย่างเช่น การถ่ายละคร หรือถ่ายอะไรต่างๆ มานานมากแล้ว เพราะนทตั้งใจทุ่มเทเวลาให้กับงานศิลปะเป็นหลักมากกว่า คือมันเป็นงานที่นทรักจริงๆ แต่ว่าเร็วๆ นี้ค่ะ เร็วๆ นี้จะมีผลงานเพลงออกมาให้ทุกคนได้ฟังกัน เป็นซิงเกิ้ลเพลงไทย รอติดตามกันด้วยนะคะ เพลงแต่งเสร็จเรียบร้อยแล้ว รออัดร้องปลายเดือนกันยายน เป็นเพลงความหมายดี ความรัก ฟังง่ายๆ"


"นท-วี-ซิลวี่" จัดทริปแซ่บคูณสาม งานนี้แม่ถึงกับขอเซ็นเซอร์รูป
"นท เดอะสตาร์" หุ่นดีมาก ใส่ชุดว่ายน้ำยืนเต้นบนโขดหิน
แจ่มเลย "นท เดอะสตาร์" เริงร่า สวมบิกีนี่ว่ายน้ำกับฉลามใต้ท้องทะเล
