หลังจากมีกระแสข่าวเม้าท์ให้แซ่ดถึงสถานะความสัมพันธ์ระหว่างหนุ่ม "ก้อง กรุณ" กับสาว "เกรซ กาญจน์เกล้า" ว่าถึงทางตันออกมาได้สักพัก ไม่ว่าจะเป็นเพราะฝ่ายหญิงมีเรื่องของมือที่สาม ติดของแบรนด์เนมมากเกิน หรือเพราะฝ่ายชายเที่ยวบ่อย เกรซเลยเบื่อ แต่ทั้งคู่ก็ยังคงปิดปากเงียบไม่ยอมออกมาชี้แจง มีแต่ฝ่ายหนุ่มก้องเองที่จะโพสต์อินสตาแกรมส่วนตัวในทำนองเศร้าๆ เหมือนยิ่งเป็นการตอกย้ำประเด็น
ล่าสุด พอมีโอกาสได้เจอสาวเกรซ มาถ่ายภาพนิ่งอาหารเสริม in WHITE เจ้าตัวก็ได้ออกมาเปิดเผยถึงสถานะความคลุมเครือให้ฟังด้วยใบหน้าที่ยิ้มแย้มแจ่มใสว่า ตอนนี้เลิกกันจริง เป็นเพราะเรื่องของเวลาที่ไม่ตรงกันของทั้งคู่ อีกทั้งฝ่ายหญิงก็มีหน้าที่รับผิดชอบมากขึ้นทั้งเรื่องงานและธุรกิจส่วนตัว พร้อมยืนยันว่าไม่เกี่ยวกับมือที่ 3 แน่นอน
หัวใจตอนนี้เป็นอย่างไรบ้าง?"ก็เรื่อยๆค่ะ วันนี้ไม่รู้จะชี้แจงอะไร เอาเป็นว่าถามมาดีกว่าค่ะ"
ก่อนหน้านี้มีข่าวออกมาว่า ก้องเมาแล้วพูดในทำนองว่าเรามีใหม่?"อันนั้นเป็นส่วนของพี่ก้องรอให้เขามาพูดเองดีกว่า แต่ที่เราคุยกับเขา ไม่มีเหตุการณ์แบบนั้นเกิดขึ้น ช่วงนี้เขาก็ทำงานหนัก ไม่มีเวลาไปแฮงเอ้าท์หรอก"
ส่วนที่บอกว่ามีเรื่องของมือที่สามเป็นพระเอกช่องมากสี?"เรื่องมีมือที่สามนี้เป็นไปไม่ได้เลย ละครช่วงนี้ก็ไม่ได้ถ่าย งานช่องก็ไม่ได้ไป ไม่มีเวลาเจอใครเลย ไม่มีสนิทกับใครเป็นพิเศษด้วย คือถ้ามันเป็นเรื่องจริงคงไม่พลาดสายตาพวกพี่ๆอยู่แล้ว อย่างน้อยต้องมีอักษรย่อ แต่นี่ไม่มีเลย"
หลายคนอยากรู้ถึง สาเหตุที่แท้จริง?"จริงๆมีหลายปัจจัย แต่ที่ตอบได้คือเรื่องของเวลา ที่ค่อนข้างหนัก ช่วงนี้เกรซทำอะไรหลายอย่าง ไหนจะดูแลผลิตภัณฑ์ที่ทำเองหมดทุกอย่าง อีกอย่างกำลังเขียนหนังสือด้วย และครอบครัวอีกเราก็ต้องแบ่งเวลาให้มากขึ้น"
เรื่องมือที่สามนี้คือไม่ใช่?"มือที่สามไม่มีแน่นอนค่ะ"
ใช้คำว่าเลิกได้ไหม?"ได้ค่ะ ก็2เดือนแล้วที่เลิกกัน แต่ก็ยังคุยกันได้ จบดีค่ะ มีคุยกันบ้าง"
หลายคนช็อค เพราะคู่เราไม่มีท่าทีจะเลิกกันมาก่อน?"ความจริงการคบกันเป็นเรื่องทั่วไป การเลิกก็เป็นเรื่องธรรมชาติ อย่าเก็บมาคิดเลย มันเป็นเรื่องของคนสองคน บางอย่างเราไม่สามารถมาบอกใครได้"
ดูเหมือนเขาเฮิร์ทมาก?"เขาไม่ได้เฮิร์ทคนเดียวหรอก เราก็โอเคขึ้น ก็เสียใจกับเรื่องที่เกิดขึ้น ที่เลิกนี้เป็นการคุยกันทั้งสองฝ่าย ไม่เสียดายเวลา ชีวิตต้องเดินต่อไป เกรซล้มไม่ได้ มีอะไรให้รับผิดชอบเยอะ กับครอบครัวพี่ก้อง ก็ยังน่ารักกันเหมือนเดิมค่ะ"
มีกาวใจหรือเปล่า?"คือเรื่องนี้มันเป็นเรื่องของคนสองคน อีกอย่างเราเคยให้เวลากันแล้วค่ะ"
บางกระแสก็เม้าท์กันว่าเพราะก้องเที่ยวบ่อย เราเลยเบื่อ?"อย่ามองแบบนั้นเลย เกรซไม่อยากไปพาดพิงถึงพี่ก้องในแง่ลบ อยากให้ทุกอย่างจบลงด้วยดีค่ะ"
แต่เราก็วางแพลนที่จะแต่งแล้ว?"เกรซว่าเป็นด้วยที่พี่เชียร์มากกว่า แต่จริงๆเกรซกับพี่ก้องไม่เคยคุยกันเรื่องแต่งเลย"
บางกระแสก็ว่าเราติดแบรนด์เกินไป?"ถ้าเห็นในไอจีนะคะ เกรซไม่มีนาฬิกาแพงๆเพราะฉะนั้นไม่มีทางที่เรื่องพวกนั้นจะเกิดขึ้น"
แล้วโอกาสรีเทิร์นล่ะ?"ยังไม่อยากตอบ ตอนนี้สบายใจที่อยู่แบบนี้"
ด้านครอบครัวเราว่าอย่างไรบ้าง?"ก็ให้กำลังใจตลอดค่ะเขารับรู้ถึงสถานการณ์ที่เกิดขึ้น เขาซีเรียสกับข่าวที่ออกมามันไม่ใช่เรื่องจริง เพราะมันขนาดที่เกรซอยากได้อะไรพี่ก้องต้องหามาถวาย เรามีของแลกกันในโอกาสพิเศษเท่านั้น เกรซไม่ฟ้องหรอก แค่อยากให้ออกมารับผิดชอบนิดนึง เราก็เสียใจเพราะไม่ได้เป็นคนแบบนั้นเลย"
จากนี้จะพักเรื่องรักเลยไหม?"พักเลยค่ะ"
ล่าสุดเราโพสต์รูปบวช หลายคนเลยตีความว่าเฮิร์ทจนถึงขนาดนี้เลยเหรอ?"ไม่ถึงกับบวช แค่ไปดูสถานที่คุณพ่อจะปฏิธรรม เฮิร์ทมันผ่านมาแล้ว"
ย้ำสถานะของเราตอนนี้หน่อย?"โสดค่ะ"