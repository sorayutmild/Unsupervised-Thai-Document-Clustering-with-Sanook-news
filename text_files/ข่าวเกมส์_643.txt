จำเกมนี้กันได้ไหม มันกำลังกลับมาอีกครั้ง
Adventure Island
เพื่อนๆชาวเกมเมอร์ทั้งหลาย ที่เป็นเกมเมอร์มาตั้งแต่สมัยยุคเครื่อง Famicom ผมเชื่อว่าน่าจะจำเกมนี้กันได้ เกมที่เราเล่นเป็นชาวเกาะใส่หมวกและนุ่งผ้าทำจากใบไม้ ตะลุยไปตามฉาก โดยมีอาวุธเป็นค้อน และพาหนะเป็นสเก็ตบอร์ด ซึ่งจะต้องหาตามไข่ที่ซ่อนอยู่ในฉาก ใช่แล้วเกมที่ว่าก็คือ Wonder Boy หรือ Adventure Island ในชื่อภาคอังกฤษนั่นเอง เป็นเกมแอคชั่นระดับตำนานของ Hudson ที่มีแต่เกมเมอร์ยุคเก่าเท่านั้นที่รู้จัก เพราะเกมนี้หายไปตั้งแต่ยุคเครื่องแฟมิคอมแล้ว แต่ยังมีการรีเมคทำใหม่ ลงเครื่อง Game Boy Advance และ PlayStation 2 ด้วย มีใครเคยเล่นกันไหมนะ
Adventure Island
หลังจากภาค PS2 เกมนี้ก็เงียบหายไปจากวงการเกมเลย แต่ทางคุณ Ryuichi Nishizawa ผู้สร้างเกมนี้ยังคงไม่ยอมแพ้และอยากทำเกมภาคใหม่ออกมา ในชื่อว่า Monster Boy เป็นเกมแนวตะลุยฉากเดินด้านข้างเหมือนกัน แต่เปลี่ยนตัวละครเป็นเด็กผู้ชายนักรบ ถือดาบเป็นอาวุธแทน จริงแล้วเกมนี้เคยมีโปรเจคทำมาก่อนในชื่อว่า Wonder Boy/Monster World เมื่อปีที่แล้ว แต่ต้องยกเลิกไป เพราะชื่อเกมซ้ำกับเกมของ SEGA ทางคุณ Ryuichi จึงต้องเปลี่ยนชื่อเกมใหม่เป็น Monster Boy โดยเปิดเป็นโปรเจคเกม ผ่านทางเว็บไซต์ Kickstarter
Adventure Island
ย้อนอดีตไปดูประวัติของเกม Wonder Boy กันหน่อย เกมนี้จัดทำโดยค่าย Hudson Soft ออกมาครั้งแรกในปี 1986 เครื่องแฟมิคอม , MSX และ GameBoy มีทำออกมาทั้งหมด 3 ภาคในยุคนั้น และมีทำเป็นเวอร์ชั่นภาษาอังกฤษในชื่อว่า Adventure Island ซึ่งมีการรีเมคทำลงเครื่องใหม่ๆเรื่อยมา จนกระทั่งถึงยุค PS2 และ GameCube ได้ทำเวอร์ชั่นสามมิติออกมาเป็นครั้งแรก ในชื่อว่า Adventure Island The Beginning แต่ไม่ได้รับความนิยมมากนัก
Adventure Island
ดังนั้น Monster Boy โปรเจคใหม่ จึงจะกลับไปทำเป็นแนว 2D เดินด้านข้างเหมือนเดิม ภาพและฉากต่างๆคล้ายกับ Wonder Boy แต่ถูกทำให้สวยงามขึ้นกว่าเดิม  กำหนดลงเครื่อง PlayStation 4 และ PC แต่อาจทำลงมือถือและเครื่องอื่นๆด้วย หากยอดบริจาคทุนถึงกำหนด
 




