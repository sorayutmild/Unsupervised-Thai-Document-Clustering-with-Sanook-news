นางสาวปารีณา ไกรคุปต์ สมาชิกสภาผู้แทนราษฎร (ส.ส.) จ.ราชบุรี พรรคพลังประชารัฐ โพสต์ลงเฟซบุ๊กเมื่อวานนี้ (19 มิ.ย.) เป็นรูปเซลฟี่ตัวเองที่ดูแปลกตากว่าทุกครั้ง เพราะทรงผมที่เปลี่ยนไป จากเดิมที่ไว้ผมยาวตรง เป็นทรงเปียพาดรอบด้านข้างศีรษะ คล้ายกับทรงผมสตรีชั้นอย่างเช่น ซังกุง หรือนางในที่ดูแลห้องเครื่อง ตามประวัติศาสตร์เกาหลี
ส.ส. คนนี้ ซึ่งเป็นตัวแทนของประชาชน อ.โพธาราม (ยกเว้นตำบลบ้านฆ้อง ตำบลบ้านสิงห์ และตำบลดอนทราย) และ อ.จอมบึง จ.ราชบุรี อ้างว่า ทรงผมนี้ใช้เวลาทำนานถึง 7 ชั่วโมง และเป็นโพสต์ให้เกิดความขบขันเพื่อสุขภาพจิตที่ดี
"ไปทำผมมา 7 ชม. เพื่อมาประชุมสภาวันนี้คร่า.. ขำวันละนิด จิตแจ่มใส..." นางสาวปารีณา โพสต์

"ทรงผมซังกุง" นี้มีความคล้ายกับทรงผมของ ช่อ-พรรณิการ์ วานิช ส.ส. แบบบัญชีรายชื่อของพรรคอนาคตใหม่ ที่ทำไปร่วมประชุมรัฐสภาเมื่อวานนี้เช่นกัน เหตุนี้ทำให้ผู้ใช้อินเทอร์เน็ตหลายคนเชื่อว่า นางสาวปารีณาอาจจะได้รับแรงบันดาลใจจากทรงผมของนางสาวพรรณิการ์ ขณะที่หลายคนก็อดนำมาเปรียบเทียบกันไม่ได้
ทำทรงเดิมขณะร่วมงานศพกำนันเป๊าะ
อย่างไรก็ตาม พบว่า หลังจากการประชุมรัฐสภาเสร็จเมื่อช่วงสายวันนี้ นางสาวปารีณา เดินทางต่อไปร่วมฟังการสวดอภิธรรมศพของนายสมชาย คุณปลื้ม หรือกำนันเป๊าะ บิดาของนายอิทธิพล คุณปลื้ม อดีตผู้สมัครเลือกตั้ง ส.ส. เขต 6 จ.ชลบุรี แต่มีการเปลี่ยนทรงผมมาเป็นทรงผมยาวตรงตามปกติ

ก่อนหน้านี้ นางสาวปารีณา กล่าวถึงผู้หญิงชื่อ "ช่อ" หลายครั้ง เริ่มต้นเมื่อวันที่ 28 พ.ค. ที่ผ่านมา ที่ตนกล่าวถึงผู้หญิงชื่อนี้ระหว่างการไลฟ์ในเฟซบุ๊ก เพื่อพูดคุยกับแฟนคลับ โดยกล่าวว่าจะสอนมารยาทระหว่างปฏิบัติตนในสภาผู้แทนราษฎรให้กับผู้หญิงคนนี้ และท้าให้มาพบกันระหว่างที่ตนไลฟ์
>> #ปารีณาค้าอาวุธ ติดเทรนด์ทวิตเตอร์ หลังไลฟ์สดด่าหยาบ "Eช่อ" ลั่นจะสอนมารยาทสภาฯ
แม้หลังจากนั้น นางสาวปารีณา ได้รับเสียงวิจารณ์จากโซเชียลมีเดียและสังคมในวงกว้างว่า คำพูดและภาวะทางอารมณ์ของตนไม่เหมาะสมการเป็น ส.ส. แต่ผู้แทนราษฎรรายนี้ก็ไม่ได้หยุดเพียงเท่านั้น เพราะเมื่อวันที่ 6 มิ.ย. ก็ยังโพสต์พาดพิงถึงผู้หญิงชื่อช่ออีกว่า การแต่งกายด้วยชุดสูทสีดำ แต่มีการไล่สีเป็นสีขาว ไม่เหมาะสม เพราะรัฐสภาขอความร่วมมือมาแล้วให้ผู้หญิงสวมชุดสีดำ ระหว่างการไว้อาลัยแก่การจากไปของ พล.อ.เปรม ติณสูลานนท์ แต่นางสาวปารีณา โพสต๋ต่อไปว่า แต่ถ้าตนได้สวมชุดเดียวกับผู้หญิงที่ชื่อช่อแล้ว ตนคงสวยกว่าหลายเท่า เพราะตนมีคอที่ยาวกว่า
>> ปารีณาด่า "Eช่อ" แต่งชุดแหกกฎรัฐสภา ป้องหมอพรทิพย์สุภาพ แม้ผมหลากสี
 