หลังจากมีข่าวว่า สิงห์ มือกีตาร์ Sqweez Animal หรือ สิงห์ ประชาธิป มุสิกพงศ์ ตกจากคอนโดหรู ย่านทองหล่อ เมื่อคืนที่ผ่านมา (29 ก.ค.) โดยผู้เป็นพ่อ นายวีระกานต์ มุสิกพงศ์ เชื่อว่าเป็นการฆ่าตัวตาย จากปัญหาเรื่องความรัก
โดยคาดว่าหลังจากเกิดข่าวร้าย แฟนสาวของสิงห์ซึ่งคบหาดูใจกันมากว่า 4 ปี อย่าง เฟย์ พรปวีณ์ นีระสิงห์ หรือ เฟย์ วงเฟย์ฟางแก้ว ก็ได้โพสต์รูปหยดน้ำฝน พร้อมแฮชแท็กระบุว่า #thoughitshard (แม้ว่ามันจะเป็นเรื่องยาก) ก่อนที่จะลบแล้วพิมพ์คำว่า "..."
อย่างไรก็ตาม เมื่อ 4 วันก่อน ทั้งคู่ยังโพสต์ภาพเดียวกันลงอินสตาแกรมของตัวเอง โดยเป็นภาพที่ถ่ายพร้อมเพื่อนอีกคน ขณะที่แฟนคลับต่างพากันเข้าไปให้กำลังใจสาวเฟย์มากมาย ด้านคนในวงการบันเทิง ต่างโพสต์รูปแสดงความเสียใจต่อการจากไปของ "สิงห์ ประชาธิป มุสิกพงศ์" เช่นกัน
ขอขอบคุณภาพจากอินสตาแกรม @fayefayeye