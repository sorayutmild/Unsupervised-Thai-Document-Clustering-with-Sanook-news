เกมส์รถแข่ง Need for Speed Rivals
แฟนๆเกมส์รถแข่ง Need for Speed จาก EA เล่นมากันก็หลายภาค เคยสงสัยกันบ้างไหมครับ? ว่าทำไม Need for Speed ถึงไม่มีรถตระกูล Ferrari มาให้ขับขี่กัน ทั้งๆที่ยี่ห้ออื่นก็มีครบ นั่นก็เพราะทาง EA ไม่ได้ลิขสิทธิ์จาก Ferrari นั่นเอง โดยทาง Ferrari ไม่อยากให้ลิขสิทธิ์รถของพวกเขา กับเกมส์ที่มีการแข่งแบบ Street Racing ซึ่งเป็นการแข่งนอกกฏหมาย แถมยังมีการตกแต่งดัดแปลงรถต่างๆ โดยถ้าจำไม่ผิดพลาด Need for Speed ไม่ได้ลิขสิทธิ์ Ferrari มาเป็นเวลานานถึง 7 ปีแล้ว นับตั้งแต่ภาค Hot Pursuit 2 แต่ตอนนี้มันเปลี่ยนไปแล้ว เพราะเกมส์ Need for Speed Rivals Racing ภาคใหม่ล่าสุดจะได้ลิขสิทธิ์ Ferrari กลับมาอีกครั้ง

เกมส์ Need for Speed Rivals Racing สร้างขึ้นเพื่อรองรับเครื่องเกมส์ยุคใหม่อย่าง PS4 และ Xbox One พัฒนาโดยทีม Ghost Games สตูดิโอใหม่จากสวีเดน ร่วมกับ Criterion Games ทีมเก๋าจากเกมส์ Burnout โดยใช้เอนจิ้น Frostbite 3 สร้างขึ้น ซึ่งกราฟฟิกของเกมส์นั้น จะทำออกมาเป็นสองแบบ รองรับเครื่องรุ่นใหม่อย่าง PS4 และ Xbox One ด้วย และทำลงเครื่องรุ่นปัจจุบันด้วย
แนวการเล่นเกมส์ Need for Speed Rivals Racing ยังคงเป็นการแข่งรถใต้ดินแบบ Street Racing เหมือนเดิม ภาคนี้จะเน้นการแข่งแบบตัวต่อตัว อย่างที่ชื่อภาคบอกว่า Rivals Racing ซึ่งจะแข่งระหว่างรถของผู้เล่น กับรถของคู่แข่งที่เป็นบอสเท่านั้น โดยระหว่างทางอาจมีรถตามถนนขวาง และมีตำรวจไล่ตามเหมือนเดิม แต่หลักๆก็จะแข่งกันแค่ 2 คัน ซึ่งฉากสนามแข่งเป็นถนนในเมือง หรือถนนทางหลวง ที่มีความสมจริงมากขึ้นและยังได้ลิขสิทธิ์ Ferrari มาใช้ในภาคนี้ด้วย ก็ไม่ทราบว่าทำไม Ferrari ถึงยอมให้ลิขสิทธิ์ ทั้งๆที่เคยบอกไว้ว่า ไม่อยากให้รถตัวเอง เกี่ยวข้องกับเกมส์การแข่งขันนอกกฏหมาย
ส่วนโหมดการเล่นก็จะมีทั้งโหมดเนื้อเรื่อง โหมดออนไลน์ และโหมดเล่นเป็นตำรวจก็ยังมีให้เลือกเช่นกัน
เกมส์ Need for Speed Rivals Racing กำหนดออก 19 พฤศจิกายน 2013 สำหรับเวอร์ชั่นเครื่องปัจจุบัน ส่วน PS4 และ Xbox360 จะตามมาติดๆกันไม่นานนัก
ข้อมูลอ้างอิงจาก
• http://www.allgamesbeta.com/2013/05/need-for-speed-rivals-announced-for.html