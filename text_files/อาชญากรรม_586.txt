จากกรณี หทัยรัตน์ (วิทยพูม) ธนากิจอำนวย หรือ แอนนา ภรรยาของ นายธนัตถ์ ธนากิจอำนวย หรือ ไฮโซลูกนัท เข้าแจ้งความหลังตกเป็นเหยื่อพฤติกรรมน่ารังเกียจของอดีตรองหัวหน้าพรรคการเมืองใหญ่ ซึ่งหลังเรื่องราวถูกเปิดเผย โลกออนไลน์ต่างก็เข้าไปส่งกำลังใจให้กับความกล้าหาญในการออกมาเปิดเผยและต่อสู้กับเหตุการณ์ ซึ่งนับว่าเลวร้ายที่สุดในชีวิตของผู้หญิงคนหนึ่ง
แอนนา หทัยรัตน์ เรียนจบจากคณะศิลปกรรมศาสตร์ สาขาการออกแบบนิเทศศิลป์ มหาวิทยาลัยกรุงเทพ เป็นอดีตนางแบบสาวที่เคยผ่านงานในวงการบันเทิง ทั้งถ่ายแบบแฟชั่น และเป็นนางเอกมิวสิควิดีโอเพลง Dancing วง MUSKETEERS และเพลง คงไม่ทัน ของสงกรานต์ อีกทั้งเป็นพี่สาวของ มุก-สิรินรัตน์ วิทยพูม นักแสดงสาวช่อง 3 ที่มีชื่อเสียงจากละคร กรงกรรม
แอนนา และ มุก น้องสาว
แอนนา หทัยรัตน์ จดทะเบียนสมรสและแต่งงานกับ ลูกนัท-ธนัตถ์ ธนากิจอำนวย เมื่อเดือนมกราคม 2565 ที่ผ่านมา โดยทั้งคู่พบรักกันระหว่างเข้าร่วมชุมนุมทางการเมือง ก่อนจะสานสัมพันธ์และจูงมือกันเข้าประตูวิวาห์อย่างหวานชื่น แม้ว่าฝ่ายชายจะสูญเสียดวงตาไปข้างหนึ่งจากความรุนแรงในม็อบ ก็ไม่เป็นอุปสรรคหรือข้อจำกัดในเรื่องของความรัก
งานแต่งงาน ลูกนัท และ แอนนา 
แอนนา หทัยรัตน์ ในวัย 30 ปี ลงสู่สนามการเมืองประเดิมด้วยการลงสมัคร สมาชิกสภากรุงเทพมหานคร (สก.) ในนามพรรครวมไทยยูไนเต็ด โดยระบุว่า ก่อนหน้านี้ตนเองออกมาเคลื่อนไหวในภาคประชาชนด้วยใจที่มุ่งมั่น และหวังว่าจะเห็นการเปลื่ยนแปลงในสังคมไทย ครั้งนี้ขอเป็นตัวแทนในการทำงานรับใช้ประชาชนในอีกบทบาทนั้นก็คือ การลงสมัคร สก. เพื่อพัฒนากรุงเทพมหานครเป็นเมืองของทุกคน ทุกกลุ่ม ทุกวัย และมุ่งเน้นไปที่ปัญหาของระบบส่วนกลาง เช่น ระบบขนส่งในกรุงเทพฯ ที่มีคุณภาพต่ำและแย่มากกินเวลามายาวนาน เรื่องโครงสร้างพื้นฐานในการเดินเท้า คุณภาพชีวิตของประชาชน การถูกกดขี่จากผู้มีอำนาจเก่าหรือกลุ่มคนที่มีอิทธิพลในพื้นที่
แอนนา ในฐานะผู้สมัคร ส.ก.เขตสวนหลวง

ประเดิมสนามการเมือง ภรรยา "ไฮโซลูกนัท" ลงสมัครชิงเก้าอี้ ส.ก. เขตสวนหลวง
ภรรยาไฮโซลูกนัท แจ้งความ ตกเป็น 1 ในเหยื่อรองหัวหน้าพรรคดัง ลวงขึ้นคอนโด
ไฮโซลูกนัท โพสต์ถึงภรรยา หลังตัดสินใจแจ้งความ ตกเป็นเหยื่อนักการเมืองดังล่วงละเมิด

