มวย : สุดช็อค "แสน ส.เพลินจิต" เปลือยชีวิตนักมวยบนเวที เก็บทองหนักกว่า 500 บาท แต่เกินกว่าครึ่งเป็นทองปลอม
สมชาย เชิดฉาย หรือ แสน ส.เพลินจิต อดีตแชมป์โลกขวัญใจชาวไทยรุ่นฟลายเวทของสมาคมมวยโลก(WBA)เจอมรสุมชีวิต ชกมวยจนเลือดออกในสมอง หวังเอาทองที่เก็บไว้รักษาตัว แต่ต้องตกใจเมื่อตรวจสอบดูแล้วพบทองปลอมปะปนกับทองจริงกว่าครึ่งเลยทีเดียวอดีตนักชกขวัญใจชาวไทยได้เปิดเผยกับนักข่าวว่า ก่อนการชกและหลังชกเสร็จ ทุกคนจะเห็นว่านักชกมักจะได้รับรางวัลเป็นทองคำ เงินสด จากผู้ให้การสนับสนุน แต่ใครจะคิดว่าสิ่งที่เราเห็นหน้าจอทีวีนั้นมันจะเป็นทองจริงๆเพราะทุกครั้งที่แสนได้รับทองคำมานั้น กว่าครึ่งหนึ่งล้วนแล้วแต่เป็น “ทองปลอม” และแสนยังได้บอกอีกว่าทองที่ได้รับจากการชกมวยมาทั้งชีวิตรวมมูลค่ากว่า 500 บาทนั้นลองคิดดูสิว่าจะเป็นทองปลอมเท่าไหร่?แสน ส.เพลินจิต คว้าเข็มขัดแชมป์โลกรุ่นฟลายเวตจากการเอาชนะคะแนน เดวิด กรีแมน(เวเนซูเอลา)ในปี พ.ศ 2537 ป้องกันแชมป์ได้ทั้งหมด 9 ครั้ง ก่อนที่จะเสียแชมป์ให้กับ โฮเซ่ โบนิญญา(เวเนซูเอลา) ที่ จ.อุบลราชธานี ปี พ.ศ 2539หลังจากนั้นชีวิตเริ่มผกผันเมื่อแสนได้ไปค้ำประกันให้เพื่อนแล้วธุรกิจเกิดล้มเหลว ทำให้ที่ดินโดนยึด จนต้องเลิกกับภรรยาซึ่งมีลูกชาย 1 คน ปัจจุบัน แสน เป็นผู้ติดตามให้กับ ส.ส. ท่านหนึ่งในจังหวัดปทุมธานี และเป็นวิทยากรสอนเรื่องมวยให้กับโรงเรียนต่างๆ
แสน ส.เพลินจิต
