เกาะติดม็อบต้าน พ.ร.บ.นิรโทษกรรมวันที่ 12 พฤศจิกายน 2556


(ภาพจาก ทวิตเตอร์@Pat_ThaiPBS) 
10.40 ขบวนการผู้เรียกตัวเองว่า"ผู้ก่อการปฏิวัติ" ส่งตัวแทน ไปถวายฎีกาในหลวง แล้ว ที่พระบรมมหาราชวัง 


(ภาพจาก innnews)
08.00 ม็อบ กปท. บรรยากาศการชุมนุมขับไล่รัฐบาล น.ส.ยิ่งลักษณ์ ชินวัตร นายกรัฐมนตรี ของกลุ่มกองทัพประชาชนโค่นล้มระบอบทักษิณ หรือ กปท. และกองทัพธรรม ที่สะพานผ่านฟ้าลีลาศ ถนนราชดำเนิน ในช่วงเช้าวันนี้ เป็นไปอย่างคึกคัก บนเวที มีแกนนำขึ้นปราศรัยและเล่าข่าวเช้าให้กับกลุ่มผู้ชุมนุมทั้งที่นั่งอยู่บริเวณด้านหน้าเวที และบางส่วนที่นอนพักค้างแรม ซึ่งตื่นมาทำกิจวัตรประจำวัน และรับประทานอาหารเช้า ก็ฟังการปราศรัยไปด้วย ซึ่งบรรยากาศยังเป็นไปด้วยความสงบเรียบร้อย ขณะแกนนำหลัก ยังไม่ขึ้นเวทีการปราศรัยแต่อย่างใด
อย่างไรก็ตาม ในเวลา 09.00 น. พล.อ.ปรีชา เอี่ยมสุพรรณ แกนนำ กปท. และกองทัพธรรม จะนำกลุ่มผู้ชุมนุม เดินเท้าไปยื่นถวายฎีกา สำนักพระราชวัง ขอพระราชทานตั้ง "สภาประชาชนปฏิรูปประเทศไทย" เพื่อทำงานบริหารประเทศด้วยประชาชนโดยประชาชนเอง
 

(ภาพจาก innnews)
08.00 ม็อบราชดำเนิน บรรยากาศการชุมนุมของกลุ่มประชาชนในการคัดค้านร่าง พ.ร.บ.นิรโทษกรรม ที่บริเวณอนุสาวรีย์ประชาธิปไตย ถนนราชดำเนิน หรือ เวทีราชดำเนิน ในขณะนี้ มวลชนบางส่วน ยังคงปักหลักค้างคืนเป็นวันที่ 9 แล้ว โดยช่วงเช้าวันนี้ ได้ตื่นขึ้นมาปฏิบัติภารกิจตามอัธยาศัย บางส่วนยังพักผ่อนตามเต็นท์ที่พัก ใต้ต้นไม้ ริมฟุตปาธ ซึ่งโรงครัวที่รับทำอาหารมือเช้า เป็นโรงครัวจากภาคกลาง ที่บรรดาแม่ครัวได้เตรียมอาหารกันตั้งแต่ 05.00 น. เพื่อรองรับมวลชนในมื้อเช้า ทั้งนี้ ทางสำนักกิจการดูแลความสะอาดของกรุงเทพมหานคร ได้เข้ามาเก็บกวาดพื้นที่ทั่วบริเวณการชุมนุม ส่วนรถขยะ ก็ได้เข้ามาเก็บขยะที่ได้มีการจัดใส่ถุงดำและถังขยะเป็นสัดส่วน
อย่างไรก็ตาม ขณะนี้ ประชาชนที่ปักหลักตั้งแต่คืนที่ผ่านมา ต่างแยกย้ายกันรับประทานอาหาร และบางส่วนยังนั่งฟังการปราศรัยตั้งแต่ช่วงเช้า ที่ยังคงโจมตีรัฐบาล ถึงแม้วุฒิสภา จะคว่ำร่างแล้ว แต่ไม่มีหลักประกันอะไรที่จะไม่นำกลับมาพิจารณาอีก

เกาะติดม็อบต้าน พ.ร.บ.นิรโทษกรรมวันที่ 11 พฤศจิกายน 2556วันนี้ (11 พ.ย. 56)

20.00 "สุเทพ" ขอมติศาลประชาชน 1.ยินดีกับชัยชนะ ร่างนิรโทษชะงักไป รอลุ้นอีก180วัน หรือ 2.สู้ต่อไปจนกว่าร่างนิรโทษจะตายไปจากโลก  พร้อมทั้งประกาศ 4 มาตรการ "สุเทพ"1.หยุดงาน/เรียน 13-15พ.ย.2.ชะลอจ่ายภาษี3.ติดสัญลักษณ์ธง พกนกหวีด4.เจอรัฐบาล เป่านกหวีด


(ภาพจาก ทวิตเตอร์@fm91trafficpro)
19.28  "บรรยากาศ การชุมนุม" ที่อนุสาวรีย์ประชาธิปไตย ถ.ราชดำเนินกลาง 


(ภาพจาก ทวิตเตอร์@Anuphan_nna)
18.30 สุเทพ เทือกสุบรรณ ประกาศลาออกจากการเป็น ส.ส.พร้อมพวกอีก 8 คน มีดังนี้ 1.ถาวร เสนเนียม 2.สาทิตย์ วงศ์หนองเตย 3.อิสระ สมชัย 4.วิทยา แก้วภราดัย 5.ชุมพล จุลใส 6.พุฒิพงษ์ ปุณณกันต์ 7.ณัฏฐพล ทีปสุวรรณ 8.เอกนัฏ พร้อมพันธุ์ และ 9.สุเทพ เทือกสุบรรณ โดยทั้งหมดจะลาออกมาเป็นแกนนำเคลื่อนไหวล้มล้าง พ.ร.บ.นิรโทษกรรม ซึ่งจะไปลาออกที่รัฐสภาฯพรุ่งนี้(12 พ.ย.)เวลา 11.00 น. พร้อมทั้งจะยกระดับด้วยการให้ประชาชนทำอารยะขัดขืนทั่วประเทศ พร้อมให้เจ้าของบริษัทประกาศหยุดงาน 13-15 พ.ย.ทั่วประเทศและมาชุมนุม


(ภาพจาก innnews)
17.47 สถานการณ์การชุมนุมของกลุ่มกองทัพประชาชนโค่นระบอบทักษิณ หรือ กปท. และกองทัพธรรม แกนนำนำโดย พล.อ.ปรีชา เอี่ยมสุพรรณ ได้นำมวลชนส่วนหนึ่ง เคลื่อนย้ายออกจากเวทีใหญ่ ที่ตั้งอยู่บริเวณถนนราชดำเนินนอก ออกมายึดพื้นที่บริเวณแยกสะพานผ่านฟ้าลีลาศ พร้อมประกาศปฏิวัติโดยประชาชน ตั้งแต่เวลา 15.30 น. ที่ผ่านมา โดยขอให้ผู้บัญชาการเหล่าทัพ ทุกเหล่าทัพ และปลัดกระทรวง ทุกกระทรวง เข้ามาพบคณะเสนาธิการร่วมโดยเร็วที่สุด ซึ่งหากไม่มาพบ ประกาศจะเคลื่อนพลไปในแต่ละกระทรวง
พร้อมกันนี้ ยังประกาศให้ น.ส.ยิ่งลักษณ์ ชินวัตร นายกรัฐมนตรี พักงานไปก่อน โดยอ้างเหตุผลว่า ทางกลุ่ม กปท. มีความจำเป็นต้องยึดอำนาจรัฐอย่างเร่งด่วน เพื่อรักษาอธิปไตยของชาติ
นอกจากนี้ ยังได้ประกาศเชิญให้ประชาชนออกมาเคลื่อนไหวตามที่สาธารณะ และหากเป็นไปได้ ให้มารวมตัวกันที่แยกสะพานผ่านฟ้าลีลาศ โดยจะปักหลักชุมนุมไปจนถึงวันพรุ่งนี้ ก่อนดำเนินการขั้นต่อไป
 

(ภาพจาก ทวิตเตอร์@Pacharapapon)
16.50 ผู้ชุมนุมจาก สีลม-อโศก-รัชดา-อารีย์ เข้าราชดำเนิน ขยายไปทางแยกคอกวัว ฝั่งผ่านฟ้าเต็มแล้ว 


(ภาพจาก มติชนอนนไลน์)
16.30 ผู้สื่อข่าวรายงานว่า ในเวลา 18.00 น. วันที่ 11 พฤศจิกายน นี้ มีรายงานว่า ส.ส.พรรคประชาธิปัตย์ จำนวน 6 คน เตรียมประกาศลาออกจากการเป็น สมาชิกสภาผู้แทนราษฎร เพื่อร่วมสู้ในฐานะพลเมืองกับประชาชนนอกสภาผู้แทนราษฎร ที่อนุสาวรีย์ประชาธิปไตย ถ.ราชดำเนิน นำโดย นายสุเทพ เทือกสุบรรณ ส.ส.สุราษฎร์ธานี นายถาวร เสนเนียม ส.ส.สงขลา นายอิสสระ สมชัย ส.ส.อุบลราชธานี นายวิทยา แก้วภราดัย ส.ส.นครศรีธรรมราช นายชุมพล จุลใส ส.ส.ชุมพร และ นายสาทิตย์ วงศ์หนองเตย ส.ส.ตรัง ทั้งนี้่ เพื่อไม่ให้กระทบต่อพรรคประชาธิปัตย์ ที่กำลังถูกฝ่ายรัฐบาลยื่นยุบพรรค รวมทั้งเป็นการกดดันให้รัฐบาลแสดงความรับผิดชอบ หลังมีการปล่อยให้ ส.ส.ฝั่งรัฐบาล ผลักดันร่าง พ.ร.บ.นิรโทษกรรม ตามที่ประชาชนและหลายฝ่ายในบ้านเมืองพร้อมใจขกันออกมาคัดค้าน
 

(ภาพจาก ทวิตเตอร์@Kamonnate_NBC) 
16.15 บรรยากาศเวทีที่ราชดำเนิน มวลชนทยอยเข้าพื้นที่ต่อเนื่อง เตรียมจับตาหกโมงเย็นท่าทีผู้ชุมนุม 


(ภาพจาก ทวิตเตอร์@js100radio)
15.58 กลุ่มผู้ชุมนุมอารีย์+สีลม เจอกันที่สถานีผ่านฟ้าเเล้วและยังมีผู้ชุมนุมทยอยเข้าพื้นที่ถนนราชดำเนิน


(ภาพจาก สปริงนิวส์)
15.30 ผู้สื่อข่าวรายงานว่า สถานการณ์การเมืองกำลังดำเนินไปอย่างร้อนแรง ท่ามกลางกลุ่มที่ลุกขึ้นออกมาต่อต้าน พ.ร.บ.นิรโทษกรรม กันอย่างมากมาย ไม่ว่าจะเป็นกลุ่มนักเรียน นักศึกษา หมอ พยาบาล ต่างลุกขึ้นรวมพลังกันอย่างแข็งแรงเพื่อปกป้องประชาธิปไตยของประเทศ ล่าสุด การไฟฟ้านครหลวงบุกกระทรวงมหาดไทย พร้อมประกาศตัดไฟทำเนียบรัฐบาลและกระทรวงมหาดไทย หากทำร้ายพี่น้องประชาชนเจ็บแม้แต่คนเดียว และถ้าหากวันศุกร์นี้ (15 พ.ย. 56) ยังไม่มีความชัดเจนจะดำเนินการตัดแน่
จากนั้นได้เดินทางไปสมทบกับกลุ่มผู้ชุมนุมที่อนุเสาวรีย์ประชาธิปไตยด้วย โดยมีข้อความระบุว่า "พวกxxซวยแล้ว กฟน.จะเข้าไปตัดไฟทำเนียบรัฐบาล" และ "อิรัฐบาลโจรซวยแล้ว กฟน.ประกาศตัดไฟ ถ้าวันศุกร์นี้ไม่ชัดเจนตัดแน่!!!!!! Next station กระทรวงมหาดไทยด้วย" และกฟน.มาแล้วววววว แหล่งข่าวจากกองทัพนิรนามบอกว่า กฟน.จะตัดไฟในทำเนียบหากทำร้ายพี่น้องประชาชนเจ็บแม้แต่คนเดียว
 

(ภาพจาก ทวิตเตอร์@Pacharapapon)
15.10 จัดระเบียบพื้นที่ชุมนุมราชดำเนินหลังมวลชนเดินทางสมทบแน่น  สีลมเดินถึงแล้ว 


(ภาพจาก ทวิตเตอร์@news1005fm)
14.30 บรรยากาศการชุมนุมที่อนุสาวรีย์ ปชต.ผู้ชุมนุมเข้าจับจองหน้าเวทีเต็มพื้นที่แล้ว 


(ภาพจาก innnews)
14.00 บรรยากาศการชุมนุมของกลุ่มประชาชน ที่ร่วมกันแสดงจุดยืนต่อต้านร่าง พ.ร.บ.นิรโทษกรรม บริเวณ สถานีรถไฟฟ้าอารีย์ ด้านหน้าศูนย์การค้า วิลล่า มาร์เก็ต ขณะนี้คึกคักเป็นอย่างมาก โดยมีประชาชนเข้าร่วมชุมนุมเต็มพื้นที่ ลานด้านหน้าศูนย์การค้า ซึ่งส่วนใหญ่เป็นพนักงานและเจ้าหน้าที่จากบริษัทและหน่วยงานต่าง ๆ ที่ใช้เวลาในช่วงพักกลางวัน มาแสดงจุดยืน เป็นจำนวนมาก ทำให้ล้นออกมาบนถนนพลหลโยธิน ทั้งฝั่งขาเข้าและขาออก เต็มพื้นที่การจารจร โดยมีการเป่านกหวีด พร้อมโบกธงชาติ เป็นสัญลักษณ์ด้วย
ขณะเดียวกัน กลุ่มผู้ชุมนุม ยังพร้อมใจกันร่วมกันเป่านกหวีด นานถึง 1 นาที เพื่อเป็นแสดงการต่อต้านร่าง พ.ร.บ.นิรโทษกรรม ครั้งนี้ โดยการชุมนุมจุดยืนครั้งนี้ ยังมี นายอภิสิทธิ์ เวชชาชีวะ หัวหน้าพรรคประชาธิปัตย์ พร้อมด้วย จุรินทร์ ลักษณวิศิษฏ์ ส.ส. บัญชีรายชื่อ พรรคประชาธิปัตย์ เดินทางมาร่วมเป่านกหวีดกับกลุ่มผู้ชุมนุมด้วย ซึ่งได้รับความสนใจจากประชาชนเป็นอย่างมาก โดยต่างเข้ารุมล้อมรถของ นายอภิสิทธิ์ เวชชาชีวะ เพื่อขอถ่ายรูป ทำให้บรรยากาศในขณะนี้ คึกคักเป็นพิเศษ ทั้งนี้ ยังไม่พบว่าจะมีเคลื่อนขบวนไปร่วมชุมนุมที่ถนนราชดำเนินแต่อย่างใด
 

(ภาพจาก innnews)
09.30 บรรยากาศการชุมนุมต่อต้านการออกกฎหมายนิรโทษกรรมที่ปักหลักชุมนุมอยู่ที่บริเวณอนุสาวรีย์ประชาธิปไตย ขณะนี้ แกนนำย่อยได้ขึ้นเวทีปราศรัยกล่าวโจมตีรัฐบาลอย่างต่อเนื่อง พร้อมทั้งให้ความรู้ความเข้าใจการพิจารณา พ.ร.บ.นิรโทษกรรม ในขั้นตอนของสมาชิกวุฒิสภา พร้อมจับตาการประชุมที่จะเริ่มในช่วงสายของวันนี้ อีกทั้งยังได้ประกาศจับตาคำพิพากษาตีความคดีปราสาทเขาพระวิหารไทย - กัมพูชา ปี 2505 ของศาลโลกในช่วงเย็นวันนี้อีกด้วย ส่วนทางด้านประชาชน ที่เข้าร่วมชุมนุมได้ทยอยจับจองพื้นที่ตามจุดต่าง ๆ เพื่อติดตามทั้ง 2 ประเด็นดังกล่าวอย่างใกล้ชิด ทั้งนี้สำหรับการรักษาความปลอดภัยในวันนี้ได้มีความรัดคุมมากขึ้น มีการตรวจผู้ผ่านเข้าออกไม่ให้นำอาวุธและของมีคม เข้าไปในพื้นที่ชุมนุม เพื่อป้องกันมือที่ 3 เข้ามาสร้างสถานการณ์ความรุนแรง และไม่เปิดให้รถยนต์ผ่านถนนราชดำเนิน ช่วงอนุสาวรีย์ประชาธิปไตย ถึงแยกผ่านฟ้าลีลาศ ทั้งขาเข้าและขาออก
 

(ภาพจาก สปริงนิวส์)
09.00 พล.ต.จำลอง ศรีเมือง และนายสนธิ ลิ้มทองกุล อดีตแกนนำพันธมิตรประชาชนเพื่อประชาธิปไตย(พธม.) นัดสื่อมวลชนแถลงข่าววันนี้(11พ.ย.56) เวลา 10.30 น. เพื่อแสดงจุดยืนต่อสถานการณ์การชุมนุมคัดค้านร่างพระราชบัญญัตินิรโทษกรรม และกรณีที่ศาลโลก เตรียมอ่านคำพิพากษาคดีปราสาทพระวิหาร เบื้องต้นคาดว่า ทั้งสองจะประกาศให้แนวร่วมกลุ่มพันธมิตรฯ เดิมออกมาชุมนุม โดยจะมีนายสนธิ ออกมาร่วมด้วย
ขณะเดียวกัน วันนี้ ยังมีความเคลื่อนไหวของ กลุ่ม คปท. - กปท. และเครือข่ายประชาชน 77 จังหวัด ที่ประกาศเคลื่อนพลครั้งใหญ่เพื่อขับไล่รัฐบาล กดดันให้ น.ส.ยิ่งลักษณ์ ชินวัตร นายกรัฐมนตรี นายสมศักดิ์ เกียรติสุรนนท์ ประธานสภาผู้แทนราษฎร และนายนิคม ไวยรัชพานิช ประธานวุฒิสภา ลาออกจากตำแหน่ง เพราะถือเป็นต้นตอของความขัดแย้ง ในครั้งนี้ ส่วนการเคลื่อนขบวน แกนนำยังขอปิดเป็นความลับ เพราะหวั่นว่า รัฐบาลจะจับทางได้
 

(ภาพจาก innnews)
08.00 บรรยากาศการชุมนุมขับไล่รัฐบาล ของกลุ่มกองทัพประชาชนโค่นล้มระบอบทักษิณ หรือ กปท. และกองทัพธรรม ที่สะพานผ่านฟ้าลีลาศ นั้น ในช่วงเช้าวันนี้ เป็นไปด้วยความคึกคัก กลุ่มผู้ชุมนุมที่พักค้างแรมอยู่ในพื้นที่ชุมนุมบางส่วน ได้ทยอยมานั่งรวมตัวกันด้านหน้าเวทีปราศรัย โดยมีนักดนตรีคอยร้องเพลง สร้างความครื้นเครง ขณะบางส่วนอยู่ระหว่างทำกิจวัตรประจำวัน และรับประทานอาหารเช้า สำหรับกลุ่มผู้ชุมนุมที่ไม่ได้พักค้างแรมในพื้นที่ชุมนุม ก็ทยอยเดินทางเข้าสู่เวทีผ่านฟ้าฯ อย่างต่อเนื่อง เพื่อเตรียมพร้อมยกระดับการชุมนุมขั้นสูงสุด ด้วยการเคลื่อนทัพใหญ่กดดันรัฐบาล โดยยังไม่เปิดเผยจุดหมายทั้งนี้ จากการสังเกต ยังไม่พบแกนนำคนสำคัญ เดินทางเข้ามาภายในพื้นที่ชุมนุมแต่อย่างใด
อย่างไรก็ตาม สิ่งที่ต้องจับตาในวันนี้ คือ จำนวนมวลชนที่จะเดินทางเข้าร่วมชุมนุม และสถานที่ ที่แกนนำจะนำมวลชนเคลื่อนทัพใหญ่กดดันรัฐบาล ว่าจะเป็นสถานที่สำคัญ อาทิ ทำเนียบรัฐบาล และรัฐสภา ตามที่หลายฝ่ายกังวลหรือไม่
 

เกาะติดม็อบต้าน พ.ร.บ.นิรโทษกรรมวันที่ 8 พฤศจิกายน 2556


(ภาพจาก ทวิตเตอร์@news1005fm)
14.47 "อุทัย ยอดมณี"แกนนำคปท.สั่งระดมเด็กอาชีวะ มวลชน ให้ประชิดแนวตำรวจ วอนตำรวจอย่าเปิดเพลงยั่วยุผู้ชุมนุม 


(ภาพจาก ทวิตเตอร์@Apirak_DP)
13.40 พนักงานการไฟฟ้าฝ่ายผลิตแห่งประเทศไทย เขื่อนสิริกิติื รวมพลังออกมาต้าน พ.ร.บ.นิรโทษกรรมสุดซอย ล้างผิดคนโกง



(ภาพจาก ทวิตเตอร์@Yui_Project )
13.00 สหภาพแรงงานรัฐวิสาหกิจกสท./ทีโอที และเจ้าหน้าที่จากสถาบันพระปกเกล้า รวมตัวที่ ศูนย์บริการลูกค้ากสท. เพื่อแสดงพลังค้าน พ.ร.บ.นิรโทษกรรม


(ภาพจาก ทวิตเตอร์@Apirak_DP)
12.30 ชุมนุมต่อต้านพ.ร.บ.นิรโทษกรรมสุดซอย ที่หน้าการบินไทย 


(ภาพจาก ทวิตเตอร์@news1005fm)
11.50 กลุ่ม 40 สว.แถลงย้ำไม่ร่วมประชุมวุฒิฯเพื่อพิจารณาร่างพรบ.นิรโทษกรรมชี้ไม่ต้องการตกเป็นเครื่องมือล้างผิดให้รบ. 


(ภาพจาก innnews)
11.30 นานอุทัย ยอดมณี แกนนำเครือข่ายนักศึกษาและประชาชนปฏิรูปประเทศไทย (คปท.) เปิดเผยถึงกรณีที่ เจ้าหน้าที่ตำรวจจะเข้ามาเจรจาขอคืนพื้นที่ชุมนุม บริเวณถนราชดำเนินนอกว่า มีความยินดี แต่ต้องดูเหตุผลของเนื้อหาในการเจรจา เพราะที่ผ่านมาก็เคยมาเจรจาแล้วถึง 2 ครั้ง แต่ก็ไม่เกิดผลอะไร เหมือนกับที่ทาง คปท. ได้ไปยื่นหนังสือกับเจ้าหน้าที่ตำรวจ 2 ครั้งแล้ว ไม่มีผลตอบกลับเช่นกัน ทั้งนี้ ไม่รู้สึกกลัว หากจะมีการเข้าสลายการชุมนุม หรือจะดำเนินการตามกฎหมาย เพียงแต่กังวลว่า เจ้าหน้าที่ตำรวจ ที่เข้ามาปฏิบัติหน้าที่ในครั้งนี้ จะมีตำรวจปลอมปะปมเข้ามาด้วย
อย่างไรก็ตาม นายอุทัย ยืนยันว่า จะยังไม่มีการเข้าไปยังทำเนียบรัฐบาล เพราะต้องดูเหตุผลว่า จะเข้าไปแล้วได้อะไร ซึ่งหากจะขับไล่รัฐบาล สามารถอยู่ด้านนอกก็กดดันขับไล่ได้ เพราะมีแนวทางการยกระดับขับไล่อยู่แล้ว
 

(ภาพจาก ทวิตเตอร์@phanasGook)
10.30 อธิการบดี ม.หอการค้า ยื่นหนังสือผ่าน"สุรชัย เลี้ยงบุญเลิศชัย"รองประธานวุฒิสภา คนที่1 คัดค้าน ร่างพ.ร.บ.นิรโทษกรรม 


(ภาพจาก ทวิตเตอร์@news1005fm)
09.50 กลุ่มกองทัพธรรม ยังพักผ่อนพร้อมฟังแกนนำอ่านข่าวหน้า 1 นสพ.พร้อมวิจารณ์รบ. 


(ภาพจาก innnews)
09.00 ม็อบ คปท. บรรยากาศการชุมนุมของเครือข่ายนักศึกษาและประชาชนปฏิรูปประเทศไทย (คปท.) ที่บริเวณถนนราชดำเนินนอกขณะนี้ ยังคงมีฝนตกลงมาอย่างต่อเนื่อง ทำให้ยังไม่มีกิจกรรมใด ๆ หลังจากที่มีการเคลื่อนขบวนจากแยกอุรุพงษ์ และเข้ายึดพื้นที่ถนนราชดำเนินนอกในเช้าวันแรกวันนี้ มวลชนยังคงกระจายตัวพักผ่อนตามเต็นท์ที่ตั้งตามเกาะกลางถนนและริมทางเท้า รวมไปถึงตามป้ายรถประจำทาง โดยยังไม่มีกิจกรรมใด ๆ อาจเพราะมีความเหนื่อยล้าจากเมื่อวานนี้ ขณะที่บนเวทียังไม่มีกิจกรรมเช่นกัน โดยเจ้าหน้าที่ของกลุ่ม คปท. ได้มีการเตรียมวางโครงเหล็กเต็นท์ จำนวนกว่า 10 หลัง เพื่อรองรับมวลชนที่คาดว่าจะเดินทางมาในวันนี้ ทั้งนี้ได้มีมวลชนจากต่างจังหวัดบางส่วน ทยอยเดินทางเข้าพื้นที่ชุมนุมด้วย
ขณะที่การจราจรมีการเปิดให้ใช้ไหล่ทางถนนราชดำเนินนอก ตั้งแต่แยก จปร. ถึงเชิงสะพานมัฆวานรังสรรค์ ก่อนถึงแนวป้องกันกำแพงแบริเออร์
 

(ภาพจาก innnews)
08.00 ม็อบราชดำเนิน บรรยากาศการชุมนุมของกลุ่มประชาชนในการคัดค้านร่าง พ.ร.บ. นิรโทษกรรม ที่บริเวณอนุสาวรีย์ประชาธิปไตย ถนนราชดำเนิน หรือเวทีราชดำเนินในขณะนี้ มวลชนบางส่วนยังคงปักหลักค้างคืน เป็นวันที่ 5 แล้ว โดยช่วงเช้าค่อนข้างเงียบเหงา ผู้ชุมนุมบางส่วน พักผ่อนตามอัธยาศัยอยู่ตามใต้ต้นไม้ บนฟุตปาธ 2 ข้างทาง และเต็นท์ที่พัก ขณะที่บางส่วนนั่งอยู่ภายในเต็นท์ขนาดใหญ่ที่อยู่หน้าเวที ท่ามกลางสายฝนที่ตกลงมาโปรยปรายตั้งแต่ช่วงคืนที่ผ่านมา แต่ยังคงนั่งฟังการปราศรัย สลับกับเปิดเพลงบนเวทีอย่างต่อเนื่อง ซึ่งมีประชาชนร่วมชุมนุมสลับปราศรัยโจมตีการเสนอร่าง พ.ร.บ.นิรโทษกรรม และการดำเนินนโยบายต่าง ๆ ของรัฐบาล รวมถึงการประชุมวุฒิสภาในวันนี้ ที่นัดประชุมเพื่อพิจาวณาคว่ำร่างหรือไม่
อย่างไรก็ตาม เช้าวันนี้ประชาชนได้ตื่นขึ้นมาทำภารกิจส่วนตัว ก่อนที่จะมารับประทานอาหารมื้อเช้า ที่ทางครัว 4 ภาค ได้จัดเตรียมไว้รองรับพร้อมน้ำดื่ม

เกาะติดม็อบต้าน พ.ร.บ.นิรโทษกรรมวันที่ 7 พฤศจิกายน 2556


(ภาพจาก ทวิตเตอร์@fm91trafficpro) 
18.30 ถ.งามวงศ์วาน ขาเข้า หัวมุมแยกเกษตร 



(ภาพจาก ทวิตเตอร์@js100radio)
17.45น. นิสิต-บุคลากร ม.เกษตรฯ เริ่มเดินขบวนจากอาคารเทพฯ ออกประตู2 ถ.งามวงศ์วาน มุ่งหน้าไปแยกเกษตร


(ภาพจาก ทวิตเตอร์@js100radio)
17.25 ผู้ชุมนุมที่แยกราชประสงค์ ล้นลงไปบริเวณผิวการจราจร 1ช่องทางหน้าห้างอัมรินทร์ การจราจรเริ่มติดขัด 


(ภาพจาก ทวิตเตอร์@news1005fm)
16.55 นิสิตเกษตรเก่า-ปัจจุบัน ร่วมลงชื่อคัดค้านร่างพ.ร.บ.นิรโทษกรรม 


(ภาพจาก ทวิตเตอร์@js100radio)
16.04น. กลุ่มผู้ชุมนุมคัดค้านพรบ.นิรโทษกรรม ทยอยเดินทางมาแยกราชประสงค์ ถ.ราชดำริ โดยนัดเป่านกหวีดเวลา17.00น. 


(ภาพจาก innnews)
15.15 ชาวมหาวิทยาลัยเกษตรศาสตร์ นัดรวมตัวแสดงพลังครั้งใหญ่ "ล่าหมื่นชื่อ จากทุ่งบางเขน สู่รัฐสภา" โดยเวลา 16.30 น. จะนัดรวมตัวบริเวณ อาคารเทพศาสตร์สถิต ม.เกษตรศาสตร์ บางเขน ทั้งนี้จะทำการล่ารายชื่อ นิสิต นักศึกษา และประชาชน จำนวน 10,000 ชื่อ จากนั้นจะเคลื่อนขบวนไปบริเวณแยกเกษตร เพื่อคัดค้าน พ.ร.บ.นิรโทษกรรม ให้ถึงที่สุด
 

(ภาพจาก สำนักข่าวไทย)
14.30 ที่ทำเนียบรัฐบาล นายกรัฐมนตรีได้ออกมาแถลงถึงสถานการณ์การชุมนุมต่อต้าน พ.ร.บ.นิรโทษกรรม โดยทางรัฐบาลมีมติยืนยันว่าจะไม่นำ ร่าง พ.ร.บ.นิรโทษมาพิจารณาอีก ส่วนร่างปรองดองอีก 6 ฉบับ ได้ถูกถอนออกจากสภาฯเรียบร้อยแล้ว พร้อมทั้งวิงวอนให้ผู้ที่ชุมนุมหยุดออกมาประท้วงและยืนยันว่าจะไม่ใช้ความรุนแรงใดใดในการเข้าสลายผู้ชุมนุมตามที่เป็นข่าว ทั้งนี้ยังกล่าวว่าอยากเห็นประเทศชาติเดินหน้า จึงมีมติเห็นควรถอดถอน พ.ร.บ.นิรโทษกรรมฉบับนี้แบบไม่มีเงื่อนไขใดๆทั้งสิ้น ขอให้ประชาชนทุกคนวางใจได้

(ภาพจาก ทวิตเตอร์@news1005fm)
13.00 ดร.สุรินทร์แถลงหน้าUNจากนี้ประชาคมมธ.จะอยู่ร่วมสู้ปชช./ล่าสุด"สุรชัย"รองปธ.วุฒิแจ้งว่ามารับหนังสือไม่ได้ส่งจะตัวแทนมา 


(ภาพจาก@Reporter_js13 )
12.33 ผู้ชุมนุมคัดค้านพรบ.นิรโทษกรรม ทยอยเดินทางมาร่วมเป่านกหวีดที่ใต้BTSอโศก ปิดการจราจรถ.สุขุมวิท ขาออก


(ภาพจาก ทวิตเตอร์@tanatpong_nna )
11.47  ขบวนธรรมศาสตร์เคลื่อนประชิดแนวตำรวจ



(ภาพจาก ทวิตเตอร์@js100radio)
11.14 กลุ่มผู้ชุมนมคปท.นั่งรอผลการเจรจาระหว่างแกนนำกับตร. นิติธร ล้ำเหลือ ที่ปรึกษา คปท.กำลังเข้าเจรจา


(ภาพจาก ทวิตเตอร์@js100radio)
10.23 กลุ่มคปท.เคลื่อนตัวจากอุรุพงษ์ผ่านยมราช เข้าถ.หลานหลวง 


(ภาพจาก ทวิตเตอร์@tanatpong_nna )
10.06  คปท.เคลื่อนขบวนออกจากแยกอุรุพงษ์แล้ว มุ่งหน้าแยกยมราช


(ภาพจาก ทวิตเตอร์@Pat_ThaiPBS )
09:38 ใกล้เคลื่อน! ขบวนม็อบอุรุพงษ์ แถวหน้าสุด.. นำขบวน... โดย กลุ่ม การ์ด อาสา 


(ภาพจาก innnews)
08.00 บรรยากาศการชุมนุมของกลุ่มเครือข่ายนักศึกษาและประชาชนปฏิรูปประเทศไทย (คปท.) และภาคีเครือข่ายประชาชน 77 จังหวัด ที่บริเวณแยกอุรุพงษ์ ในเช้าวันนี้เป็นไปอย่างคึกคัก โดยขณะนี้มวลชนอยู่ระหว่างการเตรียมความพร้อมในการเคลื่อนขบวนยกระดับชุมนุมขับไล่รัฐบาล โดยมีการเก็บข้าวของ ทำความสะอาดพื้นที่ เก็บขยะ พร้อมทั้งแจกอาหารและเครื่องดื่มเพื่อเป็นเสบียง
ทั้งนี้ ได้มีการเตรียมรถหกล้อเล็ก และใหญ่ อย่างละคัน ติดเครื่องขยายเสียง เตรียมพร้อมอย่างเต็มที่ โดยเมื่อคืนที่ผ่านมา ทาง คปท. มีการประกาศรับสมัครการ์ดอาสาจำนวนมาก เพื่อช่วยดูแลมวลชนขณะที่มีการเคลื่อนขบวน ซึ่งตามกำหนดการ จะเคลื่อนขบวนจากแยกอุรุพงษ์ ในเวลา 10.00 น. แต่ยังไม่มีการเปิดเผยว่าจะเคลื่อนไปที่ไหนอย่างไร

เกาะติดม็อบต้าน พ.ร.บ.นิรโทษกรรมวันที่ 6 พฤศจิกายน 2556


(ภาพจาก ทวิตเตอร์@Pat_ThaiPBS )
18:13  ขบวน มหิดล กำลังเคลื่อน ออกจาก คณะสธ. ถ.ราชวิถี ไปสมทบ ม็อบอุรุพงษ์ ตอนนี้ ถึงแยก ตึกชัยแล้ว 


(ภาพจาก innnews)
17.00  ที่บริเวณอนุสาวรีย์ประชาธิปัตย์ ล่าสุด ประชาชนได้ทยอยเดินทางเข้าร่วมการชุมนุมอย่างต่อเนื่อง ขณะที่ นายเอกนัฏ พร้อมพันธุ์ โฆษกกลุ่มต่อต้าน พ.ร.บ.นิรโทษกรรม ก็ได้ฝากไปยังรัฐบาล ให้มีความจริงใจในการแก้ไขปัญหา มากไปกว่านี้ และได้เชิญชวนประชาชนให้เข้าร่วมให้มากที่สุด เพราะตัว นายเอกนัฏ ได้กล่าวถึงผลตอบรับการชุมนุมซึ่งนับเป็นคืนที่ 3 ที่มีประชาชนเรือนแสนเข้ามาร่วมคัดค้าน พ.ร.บ.นิรโทษกรรม โดยเชื่อว่าหลังจากนี้ประชาชนจะเข้าร่วมต่อต้านมากขึ้น อีกทั้งการปราศรัย นอกจากจะมีนักการเมืองแล้ว ยังมีตัวแทนนักศึกษา รวมถึง อาจารย์จากมหาวิทยาลัยต่าง ๆ ตามแนวทางที่จะเปิดกว้างให้กับประชาชนทุกกลุ่ม
อย่างไรก็ตาม นายเอกนัฏ ได้ฝากไปยังรัฐบาล ให้หยุดพฤติกรรมปั่นป่วน หรือท้าท้ายกลุ่มผู้ชุมนุม เพราะหลังจากที่นายกรัฐมนตรี ได้แถลงการณ์ ก็สร้างความไม่พอใจกับผู้ชุมนุมเป็นอย่างมาก อีกทั้งวันนี้ ยังพบว่า มีการขึ้นป้ายสนับสนุนกฎหมายนิรโทษกรรมในกรุงเทพมหานคร ตามไหล่ทางถนนและตามสะพานลอย แสดงให้เห็นว่ารัฐบาลไม่มีความจริงใจ และไม่ฟังเสียงคัดค้านของประชาชน ดังนั้น จึงขอเชิญชวนประชาชนร่วมชุมนุมให้มากที่สุด ทั้งนี้ สำหรับบรรยากาศการชุมนุมที่อนุสาวรีย์ประชาธิปไตย ขณะนี้ ประชาชนทยอยเข้าร่วมชุมนุมอย่างต่อเนื่อง
ขณะที่เมื่อสักครู่ที่ผ่านมา พรรคได้มีชายเสื้อแดงเข้ามาในบริเวณการชุมนุม จึงถูกเจ้าหน้าที่รักษาความปลอดภัยนำตัวออกจากที่ชุมนุม โดยไม่มีเหตุรุนแรงใดๆ เกิดขึ้น
 
 


ภาพบรรยากาศเมื่อช่วงเที่ยง บริเวณสถานีรถไฟฟ้าศาลา กลุ่มคนเดินทางมาร่วมชุมนุมคัดค้าน พ.ร.บ.นิรโทษกรรม กันอย่างเนืองแน่น


(ภาพจาก ทวิตเตอร์@js100radio)
15.40 ที่ถนนราชดำเนิน บรรยากาศชุมนุมค้านร่าง พ.ร.บ.นิรโทษกรรม เริ่มคึกคัก ประชาชนทยอยร่วมชุมนุม 


(ภาพจาก มติชนออนไลน์)
15.00 ผู้สื่อข่าวรายงานว่า เมื่อเวลา 13.00.น. วันที่ 6 พฤศจิกายน ที่หน้าอนุสาวรีย์สัญญา ธรรมศักดิ์ มหาวิทยาลัยธรรมศาสตร์ ศูนย์รังสิต ต.คลองหนึ่ง อ.คลองหลวง จ.ปทุมธานี ชมรมศิษย์เก่ารัฐสาสตร์มหาบัณฑิต สาขาการเมืองการปกครอง มหาวิทยาลัยธรรมศาสตร์ นำโดยบรรลือศักดิ์ พิทักษ์สันต์ รองประธาน ว่าที่ร้อยตรีทวีศักดิ์ อินกว่าง เลขานุการชมรม พร้อมนักศึกษาปริญญาโทธรรมศาสตร์ได้ตั้งโต๊ะแถลงการณ์ต่อต้าน พ.ร.บ.นิรโทษกรรม โดยมีการเผาโลงศพและ พ.ร.บ.ฉบับดังกล่าว
นายบรรลือศักดิ์ เปิดเผยว่า ตามที่สภาผู้แทนราษฎรได้พิจารณาร่าง พ.ร.บ.นิรโทษกรรมแก่ผู้กระทำความผิดจากการชุมนุมทางการเมือง การแสดงออกทางการเมืองของประชาชน เมื่อวันที่ 31 ตุลาคมที่ผ่านมา ถือเป็นการออกกฎหมายตามใจชอบ เพื่อประโยชน์พวกพ้อง ไร้ความเป็นธรรม โดยไม่คำนึงถึงเสียงของประชาชนซึ่งศิษย์เก่าปริญญาโท รัฐศาสตร์ ธรรมศาสตร์ (mpe 17) และเครือข่าย จึงขอแสดงจุดยืนค้าน พ.ร.บ.นิรโทษกรรม
 

(ภาพจาก innnews)
13.00 บรรยากาศ กิจกรรม "สีลม สีเขียว ร่วมเป่านกหวีด ต่อต้าน พ.ร.บ.นิรโทษกรรม คนโกงชาติ บริเวณใต้สถานีรถไฟฟ้า บีทีเอส ศาลาแดง ซึ่งจัดขึ้นโดยชมรมนักธุรกิจเพื่อประชาธิปไตย และประชาคมชาวสีลม ขณะนี้เป็นไปอย่างคึกคัก โดยกลุ่มคนจากชมรมสีลมสีเขีขว รวมถึงนักธุรกิจจากชมรมนักธุรกิจเพื่อประชาธิปไตย ที่อยู่ในย่านนี้และประชาชน ทยอยมายืนรวมกลุ่มอยู่ที่ริมฟุตปาธ ทั้ง 2 ข้างทาง เพื่อแสดงพลังคัดค้าน พ.ร.บ.นิรโทษกรรม จนเต็มบนถนนสีลม ฝั่งมุ่งหน้าไปทางแยกนราธิวาส สาธร เป็นระยะทางประมาณ 200 เมตร และเมื่อเวลา 12:34 น. ที่ผ่านมา นายสมเกียรติ หอมละออ ประธานชมรมนักธุรกิจเพื่อประชาธิปไตย ได้นำมวลชนร่วมเป่านดหวีดพร้อมกันเป็นเวลา 1 นาที เพื่อแสดงถึงจุดยืนในการต่อต้าน พ.ร.บ.นิรโทษกรรมดังกล่าว
พร้อมกันนี้ สมาชิกวุฒิสภ