กกต.กรุงเทพฯ แถลงผลการนับคะแนนเลือกตั้ง 2562 ล่าสุด คิดเป็นร้อย 76 ผลปรากฏว่า "อนาคตใหม่" ทำคะแนนแซงหน้า "พลังประชารัฐ" เป็นเหตุให้ขึ้นนำและครองแชมป์พื้นที่กรุงเทพฯ ในเวลานี้
(25 มี.ค.) คณะกรรมการการเลือกตั้ง กรุงเทพมหานคร เปิดเผยว่า ในขณะนี้ได้นับบัตรไปแล้ว จำนวน 3,213,021 ใบ คิดเป็นร้อยละ 76.62 จากจำนวนผู้มีสิทธิทั้งหมด 4,486,509 โดยแบ่งออกเป็น บัตรดี 3,062,655 ใบ บัตรเสีย 89,754 ใบ บัตรไม่เลือก 60,612 ใบ
สำหรับพรรคที่ได้คะแนนนำในขณะนี้ 3 ลำดับแรกในพื้นที่กรุงเทพฯ มีความเปลี่ยนแปลงล่าสุด คือ พรรคอนาคตใหม่ จำนวน 790,785 คะแนน พลิกขึ้นมาเป็นที่ 1 ในพื้นที่ ขณะที่ พรรคพลังประชารัฐ ได้รับ 783,618 คะแนน และ พรรคเพื่อไทย ได้ 598,935 คะแนน ตามลำดับ
โดยผลสรุปที่นั่งพรรคการเมืองที่ครองเสียงข้างมากในกรุงเทพฯ ประกอบด้วย

พรรคพลังประชารัฐ 12 ที่นั่ง ได้แก่ เขตเลือกตั้งที่​ 1​ เขตพระนคร, เขตเลือกตั้งที่​ 2 เขต​สาทร, เขตเลือกตั้งที่​ 4​ เขตคลองเตย, เขต​เลือกตั้งที่​ 6​ ​ เขตพญาไท, เขตเลือกตั้งที่​ 7​ เขตบางซื่อ, เขตเลือกตั้งที่​ 8​ เขตลาดพร้าว, เขตเลือกตั้งที่​ 9 เขต​หลักสี่, เขตเลือกตั้งที่​ 13​ เขตบางกะปิ, เขตเลือกตั้งที่​ 15​​ เขตมีนบุรี, เขตเลือกตั้งที่​ 17​ เขตหนองจอก, เขตเลือกตั้งที่​ 19​​ เขตสะพานสูง และเขตเลือกตั้งที่​ 30​ เขต​บางกอกน้อย
พรรคอนาคตใหม่ 10 ที่นั่ง ได้แก่ เขตเลือกตั้งที่​ 3 เขตยานนาวา, เขตเลือกตั้งที่​ 5​ เขตดินแดง, เขตเลือกตั้งที่​ 20​ เขตสวนหลวง, เขตเลือกตั้งที่​ 21​​ เขตพระโขนง​, เขตเลือกตั้งที่​ 22​ เขตคลองสาน, เขตเลือกตั้งที่​ 23​ เขตจอมทอง, เขตเลือกตั้งที่​ 24​ เขตทุ่งครุ​, เขตเลือกตั้งที่​ 25​ เขตบางขุนเทียน, เขตเลือกตั้งที่​ 27​ ​เขตทวีวัฒนา และ เขตเลือกตั้งที่​ 28​ เขตบางแค
พรรคเพื่อไทย 8 ที่นั่ง ได้แก่ เขตเลือกตั้งที่​ 10​ เขตดอนเมือง, เขตเลือกตั้งที่​ 11​ เขตสายไหม, เขตเลือกตั้งที่​ 12​ เขตบางเขน, เขตเลือกตั้งที่​ 14​ เขตบึงกุ่ม, เขตเลือกตั้งที่​ 16​ เขตคลองสามวา, เขตเลือกตั้งที่​ 18​ เขตลาดกระบัง, เขตเลือกตั้งที่​ 26​​ เขตบางบอน และเขตเลือกตั้งที่​ 29​​ เขตภาษีเจริญ​
