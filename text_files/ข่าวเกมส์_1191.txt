ซีซั่นเก่ากำลังจะหมดไป ซีซั่นใหม่กำลังจะเข้ามา เป็นที่รู้กันดีสำหรับแฟนคลับเกม MOBA ยอดฮิตบนมือถืออย่าง RoV ว่า ทุกครั้งที่เกมอัพเดทซีซั่นเมื่อไหร่ ก็จะมีเซอร์ไพร์สที่ทำให้เราได้เล่นฮีโร่ตัวใหม่ๆ อยู่เสมอ
ไม่ว่าจะนำเข้ามาในรูปแบบของคูปอง หรือเข้ามาในรูปแบบของ Valor pass วันนี้ทีมงาน Bangkok Esports จะนำข้อมูลฮีโร่ใหม่ที่กำลังจะจ่อเข้ามาโลดแล่นในเซิฟเวอร์ไทยในซีซั่น 12-13 นี้มาบอกทุกคนกัน บอกได้เลยว่าแต่ละตัวโหดมาก!
1. Dirak

Dirak ฮีโร่สายเมจตัวนี้น่าจะเป็นตัวที่ได้เข้ามาโลดเล่นอยู่ในเซิฟไทยก่อนฮีโร่ตัวอื่นเป็นแน่แท้ เพราะถ้าเราสังเกตรูปภาพขณะกำลังโหลดเข้าเกมอยู่ละก็ เราก็จะพบกับเจ้า Dirak ตัวนี้กำลังใช้สกิลต่อสู้กับเจ้า Volkath ฮีโร่ที่พึ่งถูกอัพเดทเข้าเกมไปเมื่อไม่นานมานี้

ส่วนเรื่องความสามารถของเจ้า Dirak นั้นก็ต้องบอกว่า เจ้านี่เป็นส่วนผสมจากฮีโร่สายเมจอย่าง Natalya และ Ignis เข้ามาอยู่ด้วยกัน แต่จุดที่แตกต่างกันคือ
แม้จะดูเหมือนเป็นเมจขาตายที่ต้องคอยยืนทำดาเมจอยู่แต่แนวหลัง แต่เจ้านี่สามารถสร้างเกราะป้องกันที่จะสร้างความรำคาญให้กับฮีโร่ที่คิดจะเข้ามาหาเขาในระยะประชิดได้ แถมฮีโร่ตัวนี้ยังตายยากกว่าเมจทั่วไปมาก เพราะถึงแม้เลือดของเขาจะหมดลง แต่ตราบใดที่มานาของเขายังเหลืออยู่ เขาก็จะไม่ตาย !
2. Ata

Ata ฮีโร่สายไฟท์เตอร์ที่ดูจากภายนอกอาจจะดูคล้ายฮีโร่ประเภทเดียวกันอย่าง Lu Bu ที่ถืออาวุธไล่หวดศัตรูไปเรื่อยๆ ใช่ แต่เจ้านี่มีพลังที่เหนือกว่า Lu Bu อย่างมาก ! จนอาจจะพูดได้เลยว่า เจ้านี่เกิดมาเพื่อฆ่า Lu Bu อย่างแท้จริง
ความพิเศษของ Ata คือสกิลติดตัวของเขาที่สามารถทำให้เขาตีดูดเลือดได้ตั้งแต่เลเวล 1 กันเลยทีเดียว เรียกได้ว่าเอาเปรียบไฟท์เตอร์ตัวอื่นสุดๆ คงไม่มีใครอยากไปยืนแลกดาบกับเขา 1-1 อย่างแน่นอน
นอกจากนี้ สกิลอื่นๆของเขายังสามารถสร้างจังหวะในทีมไฟท์และทำลายตำแหน่งของศัตรูได้อีกด้วยเก่งทั้งในเลนและทีมไฟท์แบบนี้หากเจ้า Ata เข้าไทยเมื่อไหร่คงเจอมันทุกรอบแน่ๆ
3. Keera

ฮีโร่กึ่งแอสซาซิน กึ่งเมจ ตัวนี้มาในตัวละครแบบสาวน้อยสุดน่ารัก แต่สกิลและความสามารถของเธอนั้นต่างจากรูปลักษณ์ภายนอกอย่างลิบลับ ! ด้วยความสามารถในการลอบสังหารตามสไตล์ของฮีโร่สายแอสซาซินของแม่สาวน้อยคนนี้ อาจจะเข้ามาทำให้ฮีโร่หลายๆตัวตกเมต้าไปเลยก็ได้
ความสามารถสุดพิเศษที่ไม่เคยมีในฮีโร่ตัวอื่นๆก็คือ การที่เธอสามารถเดินทะลุกำแพงและวัตถุในเกมได้ แถมยังมีสกิล Mobility ในการเข้าไปล้วงฮีโร่แนวหลังได้อีก!
เดินข้ามกำแพงยังไม่พอยังสามารถกระโดดไปหาแนวหลังได้อีก และอีกความสามารถของเธอคือสกิลที่สามารถป้องกันดาเมจในชั่วระยะเวลาหนึ่งได้อีก เข้าไปล้วงแนวหลังแล้วเดินออกมาชิวๆ หรือจะเดินไปฆ่าต่อ ไม่ใช่ปัญหาสำหรับเธอเลย
4. Paine

ฮีโร่สายแอสซาซินตัวใหม่ที่มีความสามารถในการลอบสังหารที่ไม่ด้อยไปกว่าฮีโร่สายแอสซาซินในปัจจุบันเลย แต่ด้วยความที่เป็นฮีโร่ใหม่แล้วละก็ ถ้าไม่แตกต่างจากฮีโร่เก่าก็ไม่รู้จะสร้างขึ้นมาทำไมใช่ไหมหละ จากการทดลองดูรวมๆแล้ว เจ้านี่มีความสามารถที่จะเข้าไปลอบสังหารคล้ายกับ Quillen ที่สามารถล่องหนเข้าไปหาศัตรูได้ 
สไตล์การเล่นของทั้งคู่อาจจะแตกต่างกัน โดย Quillen อาจจะต้องรอจังหวะที่ศัตรูเดินพลาดหรือเลือดน้อยๆ ก่อนทำการเข้าไปในไฟต์ แต่เจ้า Paine นั้นต่างกัน ด้วยความสามารถในการหายตัวเข้าไปหาศัตรูและยังมีสกิลที่ทำให้ศัตรูไม่สามารถใช้สกิลได้อีกด้วย ทำให้เขาสามารถปิดดาเมจได้ด้วยตัวคนเดียวแบบไม่ต้องรอจังหวะเหมือนฮีโร่แอสซาซินตัวอื่นๆ แถมยังมีสกิล Mobility ที่สามารถเข้าออกได้จากระยะไกลอีกด้วย เรียกได้ว่า เข้าไปฆ่าแล้วออกมาชิวๆ ยังได้เลย
 
จบกันไปแล้วสำหรับข้อมูล 4 ฮีโร่ที่กำลังจะลังจะถูกนำเข้ามาให้เหล่าผู้เล่นชาวไทยได้ลองเล่นกัน ไม่ว่าจะอ่านข้อมูลตัวไหนก็ดูโกงไปหมดเลย อย่างงี้คงต้องรีบเก็บเหรียญเก็บคูปองรอวันเจ้าพวกนี้เข้าเซิฟมาแล้วหละ