Konami กำหนดวันวางจำหน่ายของเกมส์ PES 2014 มาแล้วจากการแถลงข่าวที่งาน Gamescom 2013 โดยมีกำหนดออกในวันที่ 19 และ 20 กันยายน 2013 ที่โซนยุโรปเป็นที่แรก ในวันที่ 19 กันยายน และขายในเกาะอังกฤษในวันที่ 20 กันยายน ส่วนโซนอื่นๆรอประกาศวันเพิ่มเติมอีกครั้งภายหลัง





Konami พกพาความมั่นใจเต็มร้อย ในการนำ PES 2014 ไปเสนอกับชาวยุโรปในงาน Gamescom 2013 เพราะ PES ภาคนี้มีการพัฒนาไปด้วยพลังของเอนจิ้นใหม่ Fox Engine ที่ทาง Kojima Production ของ Konami พัฒนามายาวนาน เพื่อหวังจะให้เป้นเอนจิ้นพัฒนาเกมส์ที่ดีสุดตัวหนึ่งของโลกในยุคต่อไป มาพร้อมฟีเจอร์ใหม่โดดเด่นมากมาย ไม่ว่าจะเป็นระบบ True Ball Tech, Heart, PES ID และอื่นๆ ที่ทำให้การแข่งขันฟุตบอลของ PES มีชีวิตชีวาและสมจริงมากขึ้น นอกจากนี้ PES 2014 ยังโชว์จุดเด่นที่เป็นส่วนหนึ่งของผู้ถือลิขสิทธิ์การแข่งขันฟุตบอลถ้วยรายการใหญ่ต่างๆของโลก ไม่ว่าจะเป็นบอลถ้วยใหญ่ UEFA Champion League รวมไปถึงบอลถ้วยอื่นๆของยุโรป และยังเพิ่มบอลชิงแชมป์เอเชีย AFC Champion League ด้วย ซึ่งในโหมดบอลถ้วยพวกนี้ จะมีลิขสิทธิ์ทีมที่เข้าแข่งอย่างครบถ้วน
และก่อนที่ตัวเกมส์จะออกมาให้เล่น ทาง Konami ก็มี Demo ให้ลองเล่นก่อนในวันที่ 11 กันยายน 2013 ด้วย ซึ่งใน Demo จะมีการสอนการเล่นเกี่ยวกับระบบใหม่ต่างๆใน PES 2014 ที่นับว่ามีความแตกต่างจากภาคเก่าๆพอสมควรเลย นอกจากนี้ก็ยังมี DLC เสริมเกี่ยวกับนักเตะ ชุดแข่งและอื่นๆเพิ่มเติมภายหลัง
 