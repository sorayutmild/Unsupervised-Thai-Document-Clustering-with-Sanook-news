ก่อนอื่นทาง Sanook Game ต้องขอแสดงความเสียใจ ในการจากไปอย่างไม่มีวันกลับของน้องอลิสหรือ " อริศรา กาพย์เดโช " เชื่อได้เลยว่าหลายคนคงตกใจกับเหตุการณ์ที่เกิดขึ้นอย่างกะทันหัน ซึ่งมันเกิดขึ้นเร็วมาก แฟนคลับหรือคนที่ติดตามผลงานของเธอหลายคนต่างก็เสียใจที่ได้ยินข่าวนี้ ซึ่งการ Update facebook ครั้งสุดท้ายคือช่วงต้นเดือนมีนาที่ผ่านมา

ในช่วง วันที่ 6 มิ.ย. 2565 ในเวลา 12.50 น. คือช่วงเวลาที่น้องอลิสได้จากโลกไปอย่างสงบ
โดยข่าวได้เป็นที่รับรู้จากผู้ใช้ Facebook ชื่อว่า Sirikanda Chaiburut ได้ออกมาบอกข่าวถึงการจากไปของน้องอลิสโดยคุณ Sirikanda Chaiburut ได้รับการยืนยันจากทางคุณแม่ของน้องอลิสเอง ส่วนสาเหตุในการเสียชีวิตในเบื้องต้นยังไม่ได้ระบุ แต่ก่อนที่น้องอลิสจะเสียชีวิต เบื้องต้นทราบว่าน้องอลิส ได้เป็นเจ้าหญิงนิทรามาร่วมระยะเวลา 2 เดือนกว่า จากสาเหตุอาหารติดหลอดลม ทำให้น้องนอนหมดสติมาก่อนหน้านี้ ซึ่งงานศพของน้องอลิสจะถูกจัดขึ้นที่วัดบัวขวัญ นนทบุรี ทางด้านแฟนคลับต่างก็มา Comment แสดงความเสียใจอย่างล้นหลาม

ประวัติที่ผ่านมา
น้องอลิสถือเป็นไอดอลยุคแรก ๆ ที่เป็นที่รู้จักกันอย่างกว้างขวาง เพราะนอกจากเธอจะมีหน้าตาที่น่ารักโดดเด่นแล้ว เรื่องของหุ่นและรูปร่างก็โดดเด่นจนเป็นที่น่าจับตามอง แต่เดิมเธอเป็นคนขี้อายและไม่ค่อยมั่นใจ แต่เธอก็เติบโตอย่างค่อยเป็นค่อยไป จากการเป็นเน็ตไอดอลจากการโพสต์รูปของตัวเองก่อน

ด้วยสไตล์เธอมาแนวสดใสน่ารักรวมไปถึงแนว Cosplay ทำให้ได้รับความสนใจในเส้นทางเน็ตไอดอลอย่างไม่มีสะดุด แม้ว่าช่วงหนึ่งน้องจะมีปัญหาเรื่องรูปร่างขึ้นมา จนทำให้น้องหมดความมั่นใจไป แต่ไม่นานเธอก็ได้ถูกคุณเชน ธนา ลิมปยารยะดึงตัวมาเข้าร่วมแคมเปญกับทาง Amado ซึ่งเธอสร้างปรากฏการณ์ลดน้ำหนักและกลับมาหุ่นดี พร้อมกับได้รับเงินรางวัลไปถึง 7 แสนทำให้ชื่อเสียงเป็นที่รู้จักในวงกว้าง

นั่งแท่นสไตล์สาว Gamer

โปรโมทเกมสมัยปี 2016

ผลงานด้านวงการเกม Esports
แม้ว่าน้องอลิสจะไม่ใช่นักกีฬา แต่เชื่อได้ว่าเราจะเห็นเธอผ่านทางการโปรโมทเกมเป็นส่วนใหญ่ น้องถือได้ว่าเป็นดอกไม้งามในวงการเกมเหมือนกัน โดยผลงานที่เราเห็นผ่านตาก็จะมี RoV: Fox Shrine Maiden, Dragon Nest M, Bleach เทพมรณะ: ชีวิตนิรันดร์ รวมถึงผลงานอีกมากมายในวงการเกมและสาย Cosplay ซึ่งเราก็จะไม่ได้เห็นผลงานเธออีกต่อไปแล้ว หลับให้สบายครับน้องอลิส TvT