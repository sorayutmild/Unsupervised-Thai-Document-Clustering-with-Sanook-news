ในช่วงวันสงกรานต์ 2558 หรือวันปีใหม่ไทยนี้แน่นอนว่าเป็นวันหยุดยาวที่หลายคนจะได้พักผ่อนกันอย่างเต็มที่ เที่ยวเล่นสาดน้ำ กลับภูมิลำเนาบ้านเกิด ตลอดจนทำบุญเสริมดวง รดน้ำดำหัวผู้ใหญ่ ขอขมาพ่อแม่ ตามทำเนียมประเพณีที่สืบทอดกันมาตั้งแต่โบราณ
แต่ก็ยังมีคนจำนวนหนึ่งที่อาศัยช่วงวันหยุดแบบนี้ปลดปล่อย ปลดทุกข์ไปในวันสงกรานต์ด้วยการ กินดื่ม เที่ยวจนขาดสติ นำมาซึ่งความบาดเจ็บหรือบางคนอาจจะขั้นเสียชีวิตเพราะความขาดสติในช่วงวันสงกรานต์
เพื่อเป็นการเตรียมพร้อมก่อนจะเข้าสู่ประเพณีสงกรานต์ Sanook! Horoscope มีคำทำนายดวงแรง! ราศีที่ต้องระวังเป็นพิเศษในช่วงสงกรานต์นี้ จากหมอดูชื่อดัง หมอช้าง อาจารย์ช้าง ทศพร ศรีตุลา มาฝากกันค่ะ
วันสงกรานต์ 2558 
โดยในปีนี้ วันมหาสงกรานต์ ตรงกับวันที่ “วันที่ 14 เมษายน 2558” ตรงกับวันอังคาร นางสงกรานต์ปีนี้จึงเป็น "นางรากษสเทวี" ทรงพาหุรัดทัดดอกบัวหลวง อาภรณ์แก้วโมรา ภักษาหารโลหิต พระหัตถ์ขวาทรงตรีศูล พระหัตถ์ซ้ายทรงธนู เสด็จนั่งมาเหนือหลังวราหะ (หมู) เป็นพาหนะ
เนื่องจากนางสงกรานต์มีภักษาหารเป็นโลหิต คำทำนายก็จะแรง ให้ระวังเหตุเภทภัยร้ายๆ หรือเกิดเหตุการณ์ไฟไหม้ในจุดใหญ่ๆขึ้นได้
วันสงกรานต์ 2558 
และนอกจากนี้ ราศีที่ต้องระวังเป็นพิเศษ คือ 2 ราศี ได้แก่
ราศีเมษ เป็นราศีที่ต้องระวังจะเกิดความเดือดเนื้อร้อนใจในหลายๆเรื่อง
ราศีตุลย์ ถือว่าเป็นราศีที่แรงพอสมควรต้องระวังในเรื่องเลือดตกยางออก
ถือว่าเป็น 2 ราศีที่ไม่ควรประมาทจะทำอะไรก็ควรจะต้องมีสติเอาไว้มาก
วันสงกรานต์ 2558 
ส่วนราศีอื่นๆ
ราศีพฤษภ แฮปปี้เรื่องรัก และ ได้ลาภ
ราศีเมถุน มีแววอกหักรักร้าว มีปัญหากับหวานใจ
ราศีกรกฎ จะดวงเฮงรับสงกรานต์มีโชคมีลาภ
ราศีสิงห์ ดวงการงานจะมาแรงแซงทางโค้ง
ราศีกันย์ งานจะสะดุด มีปัญหาต้องระวังเป็นพิเศษ
ราศีมังกร จะได้ลาภจากทางไกล
ส่วนราศีที่ไม่ได้พูดถึงก็สามารถใช้ชีวิตได้อย่างปกติ ถือว่าดวงชะตาทรงตัวไม่โดดเด่นมากนัก แต่ก็ยังต้องมีสติในการใช้ชีวิตด้วยเช่นกัน ขอให้มีความสุขอิ่มเองใจกันทุกคนในวันสงกรานต์ค่ะ...แล้วที่สำคัญอย่าลืมมาร่วมทำบุญเสริมดวงง่ายๆกับโครงการดีจากสนุก! กับเทใจได้ตามรายละเอียดด้านล่างเลยค่ะ

ชาวสนุก!ดูดวงคนไหนที่สนใจร่วมทำบุญกับโครงการดีๆจากเทใจ  ร่วมทำบุญคลิกที่นี่!