เมื่อวานนี้ (4 มี.ค.) เจ้าหน้าที่ตำรวจ สน.ราษฎร์บูรณะ ได้เข้าควบคุมตัว พระสุจิน ธมมทีโป อายุ 56 ปี พระลูกวัดบางปะกอก ย่านราษฎร์บูรณะ หลังได้รับแจ้งจากผู้ปกครองของเด็กหญิงอายุ 11 ปีว่า พระสุจิน ได้โทรศัพท์เรียกให้เด็กหญิงไปหา เพื่อขอมีเพศสัมพันธ์ด้วย พร้อมข่มขู่ว่าจะนำคลิปที่่ถ่ายแบลคเมลล์ไว้ออกมาเผยแพร่ หากไม่ยอมมาหาตามนัด
เจ้าหน้าที่ได้นำกำลังบุกเข้าไปภายในกุฏิของ พระสุจิน พบเห็นกำลังล่วงละเมิดทางเพศ น้องปราย (นามสมมติ) อายุ 11 ปี อยู่คาหนังคาเขา จึงรีบเข้าช่วยเหลือเด็ก ส่วนทางด้าน พระสุจิน เมื่อเห็นเจ้าหน้าที่ก็รู้สึกตกใจและมีสีหน้าเคร่งเครียด ก่อนจะถูกควบคุมตัวไปสถานีตำรวจ
ทั้งนี้ จากการตรวจค้นภายในกุฎิ พบสารเสพติดประเภทกัญชา 3 ห่อ มีดดาบ 4 เล่ม ปืนบีบีกัน 3 กระบอก ส่วนโทรศัพท์มือถือพบคลิปอนาจาร ภาพบันทึกระหว่างมีเพศสัมพันธ์กับเด็กหญิง ถูกถ่ายเก็บเอาไว้เกือบ 10 คลิป ซึ่งจากการสอบสวน พระสุจิน ได้อ้างว่า รู้จักกับ น้องปราย มาประมาณ 5 ปี ตั้งแต่ก่อนจะบวช เด็กหญิงมักจะแวะเวียนมาเล่นที่วัด ตนก็ให้เงินไปซื้อขนมบ่อยครั้ง
ขณะที่ทางด้าน น้องปราย เปิดเผยว่า ก่อนหน้าที่รู้จักกับ พระสุจิน ตั้งแต่ก่อนจะบวช มักจะซื้อขนมและเสื้อผ้าให้ แต่ต่อมาถูกหลอกให้เข้าไปในกุฏิ ก่อนจะถูกล่วงละเมิดทางเพศและถ่ายคลิปแบลคเมลล์เอาไว้ พระสุจิน มักจะโทรศัพท์เข้าเครื่องที่เคยซื้อให้ ออกคำสั่งให้ไปหา เพื่อมีเพศสัมพันธ์ด้วย และมักขู่จะเผยแพร่คลิป หากไม่ยอมไปหา