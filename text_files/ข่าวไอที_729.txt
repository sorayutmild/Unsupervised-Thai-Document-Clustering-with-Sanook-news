iPhone 5 กับข่าวร้ายและดีที่คุณต้องรู้!!!
[25-09-2012] กระแสของ iPhone 5 หลังเปิดตัวยังคงมีให้ติดตามกันทั้งข่าวดี และข่าวร้าย โดยล่าสุด หลังจากผ่านไปสามวัน ยอดขายของไอโฟนรุ่นใหม่สามารถทำได้สูงกว่า 5 ล้านเครื่อง แม้แอปเปิ้ลจะบอกว่า ของขายหมดเกลี้ยงจนผลิตไม่ทัน และเลื่อนการส่งมอบออกไปจนถึงเดือนตุลาคม แต่นักวิเคราะห์เชื่อว่า ตัวเลขยอดขายจะต่ำกว่าที่ประเมินไว้ก่อนหน้านี้
iphone 5iPhone 5
นอกจากข่าวดีเรื่องยอดขายพุ่งพรวด ตามมาด้วยผลการวิเคราะห์ที่ไม่โอเคเท่าไรแล้ว ยังมี่รายงานที่อาจทำให้แอปเปิ้ลรู้สึกปวดตับเล็กน้อย เนื่องจากมีผู้ใช้ที่ได้ iPhone 5 ไปแล้ว โพสต์บนเว็บไซต์ว่า ไอโฟนรุ่นใหม่ที่เป็นสีดำจะเกิดรอยขีดข่วนง่ายมาก โดยเฉพาะด้านหลัง ผู้ใช้รายหนึี่งอ้างว่า เขาใช้พวงกุญแจขูดด้านหลังของเครื่อง เอ่อ...แล้วใครเขาจะทำอย่างนั้นกันล่ะ แต่กล้องที่ถ่ายรูปด้านหลังของไอโฟน 5 ที่โพสต์ขึ้นไปก็ทำให้เห็นภาพสิ่งทีเกิดขึ้นอย่างชัดเจน เรื่องยังไม่จบแค่นี้ เพราะผู้ใช้ส่วนหนึ่งรายงานว่า iPhone 5 ที่เพิ่งแกะออกจากกล่องก็มีรอยถลอกเล็กๆ น้อยๆ ตามขอบของตัวเครื้่องแล้ว ในขณะที่ผู้ใช้บางรายบอกว่า มันจะเกิดรอยขึ้นหลังจากใช้ไปได้ไม่นาน ในขณะที่ iPhone 5 สีขาวจะไม่พบปัญหาดังกล่าว เนื่องจากมันเป็นอะลูมิเนียมที่ไม่ได้เคลือบสีเหมือนรุ่นสีดำ
iphne 5iPhone 5
จากข่าวร้ายๆ มาดูข่าวดีกันบ้าง ข้อมูลจากเว็บไซต์พีซีแม็กทีได้ทำการเปรียบเทียบประสิทธิภาพความเร็วในการทำงานของ iPhone 5, Samsung Galaxy S3 และ Motorola Droid RAZR M ผลปรากฎว่า ไอโฟน 5 ที่ทำงานด้วยโพรเซสเซอร์ A6 ที่พัฒนาโดย Apple สามารถเอาชนะแอนดรอยด์โฟนทั้งสองรุ่นได้อย่างทิ้งขาดพอสมควร ในขณะที่ประสิทธิภาพโดยรวมของ iPhone 5 เร็วกว่ารุ่นก่อนหน้านี้เป็นสองเท่า นั่นหมายความว่า ไอโฟน 5 กลายเป็นสมาร์ทโฟนทีเร็วที่สุดไปแล้วตอนนี้!!!
>>>ภาพบรรยากาศวันขาย iPhone 5 วันแรก
>>>Mini รีวิว iPhone 5 พิสูจน์น่าซื้อหรือไม่ (รีวิวโดยคนไทย)
>>>จัดให้!! ชำแหละ iPhone 5 ข้างในมีอะไร?