จากกรณีความวุ่นวายในการประชุมสภา โดยเฉพาะในช่วงที่ พล.ต.อ.เสรีพิศุทธ์ เตมียเวส ส.ส.บัญชีรายชื่อ พรรคเสรีรวมไทย ถึงคิวลุกขึ้นอภิปราย จนมีการประท้วงกันอยู่นาน ในที่สุด พล.อ.ประยุทธ์ จันทร์โอชา ลุกขึ้นขอใช้สิทธิพาดพิงด้วยความไม่พอใจ ก่อนที่ช่วงหนึ่งของคำพูดจะกล่าวออกมาว่า
"แต่งงานก็วันเดียวกัน สมรสพระราชทานมาด้วยกัน เป็นรุ่นพี่ผม แต่วันนี้ถือว่าไม่เป็นรุ่นพี่ผม เพราะท่านไม่เคยให้เกียรติผมเลย"
>> คลิปสภาเดือดปรอทแตก! เสรีพิศุทธ์ อภิปรายทำ ประยุทธ์ น็อตหลุดประกาศตัดพี่น้องกลางสภา
เมื่อย้อนไปดูความสัมพันธ์ของทั้งคู่ พลตำรวจเอก เสรีพิศุทธ์ เตมียเวส ชื่อเล่น ตู่ เกิดเมื่อวันที่ 3 กันยายน พ.ศ. 2491 อดีตผู้บัญชาการตำรวจแห่งชาติ ปัจจุบันเป็นสมาชิกสภาผู้แทนราษฎรแบบบัญชีรายชื่อ หัวหน้าพรรคเสรีรวมไทย จบศึกษาระดับมัธยมจากโรงเรียนทวีธาภิเศก จากนั้นจึงได้ศึกษาต่อที่ โรงเรียนเตรียมทหาร รุ่นที่ 8 (ตท.8) ก่อนจะเข้าศึกษาที่โรงเรียนนายร้อยตำรวจ รุ่นที่ 24 สมรสกับ คุณหญิงพัสวีศิริ สกุลเดิม เทพชาตรี

ทางด้าน พลเอก ประยุทธ์ จันทร์โอชา ชื่อเล่น ตู่ เกิดเมื่อวันที่ 21 มีนาคม พ.ศ. 2497 ปัจจุบันเป็นนายกรัฐมนตรีไทยคนที่ 29 จบชั้นมัธยมศึกษาปีที่ 3 ที่โรงเรียนวัดนวลนรดิศ กรุงเทพมหานคร และได้เข้าศึกษาต่อที่โรงเรียนเตรียมทหาร จนสำเร็จเป็นนักเรียนเตรียมทหาร รุ่นที่ 12 (ตท.12) และเป็นนักเรียนนายร้อยพระจุลจอมเกล้า รุ่นที่ 23 สมรสกับ นางนราพร สกุลเดิม โรจนจันทร์ เมื่อวันที่ 22 มิถุนายน 2527

>> เสรีพิศุทธ์เสียใจประยุทธ์ตัดพี่ตัดน้อง ชมประวิตรไม่โกรธโดนแซวเรื่องนาฬิการุ่น "ยืมเพื่อนมา"
>> ประยุทธ์ จันทร์โอชา สวมนาฬิการาคาเบาๆ เข้ารัฐสภาปะทะฝ่ายค้านครั้งแรก