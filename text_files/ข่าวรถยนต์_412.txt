     Isuzu D-Max 2022 โฉมไมเนอร์เชนจ์ใหม่เปิดตัวอย่างเป็นทางการแล้วในไทย ปรับใหม่ทั้งรุ่น Spacecab, Cab 4, Hi-Lander, V-Cross 4x4 และ X-Series เตรียมลงโชว์รูมให้ได้สัมผัสครั้งแรก 14 ตุลาคม 2564 นี้ เคาะราคาจำหน่าย 515,000 - 1,179,000 บาท

     Isuzu D-Max 2022 ใหม่ ในรุ่น Spacecab, Cab 4 และ Hi-Lander เพิ่มสีเทา Islay Gray Opaque ในทุกรุ่นย่อย ติดตั้งกระจังหน้าแบบ Double Dimensions ดีไซน์ใหม่ตกแต่งด้วยสีทูโทน (สี Chrome และ Dark Gray Metallic), ไฟหน้าโทนสีเข้ม และล้ออัลลอยสีทูโทนขนาด 18 นิ้ว ดีไซน์แบบ Robust Radius
     ขณะที่รุ่น Hi-Lander ถูกตกแต่งภายในด้วยวัสดุพรีเมียมทั้ง Piano Black และ Satin Chrome, เบาะนั่งดีไซน์ใหม่เน้นความโอบกระชับ พร้อมเทคโนโลยี Coolmax ช่วยลดการสะสมความร้อน อีกทั้งยังมีเทคโนโลยี AVEC (Anto Vibration Elastic Comfort) ช่วยซับแรงสั่นสะเทือน ลดความเมื่อยล้า สามารถปรับไฟฟ้า 8 ทิศทางฝั่งผู้ขับได้ โดย D-Max Hi-Lander และ Cab 4 ใหม่ เพิ่มรุ่น LDA เกียร์อัตโนมัติด้วย

     ส่วนรุ่น D-Max V-Cross 4x4 ติดตั้งกระจังหน้า Double Dimensions สีทูโทน (สีเทาดำและ Black Chrome), ไฟท้ายสีโทนเข้ม, แผงตกแต่งกันชนหน้าสีทูโทน, ชุดแต่งสีเทาดำรอบคัน (กระจกมองข้าง, ราวหลังคา, มือจับประตู, บันไดข้าง,​ Fender Lip, Robust Extender และล้ออัลลอยดีไซน์ใหม่สี Matte Black ขนาด 18 นิ้ว
     ขณะที่ห้องโดยสารของรุ่น V-Cross 4x4 เน้นตกแต่งด้วยสีทูโทนดำ-น้ำตาล, คอนโซลหน้าสีดำ, เบาะนั่งคู่หน้าเดินด้ายสสีน้ำตาลดีไซน์ใหม่, พวงมาลัยสัมผัสใหม่ พร้อมตกแต่งเน้นความพรีเมียมด้วยสี Brown Cafe และ Satin Silver

     ปิดท้ายด้วยรุ่นตกแต่งพิเศษเน้นความสปอร์ต D-Max X-Series ติดตั้งกระจังหน้าแบบ Double Dimensions ตกแต่งด้วยสีทูโทน (สีดำ Glossy Black และสีแดงเข้ม Gernet Red พร้อมไฟท้ายโทนสีเข้ม และสัญลักษณ์ “ISUZU” สีแดง
     โดย D-Max X-Series รุ่น Speed ตกแต่งด้วยสติกเกอร์คาดหน้า-หลังสีเทาขอบแดง Garnet Red พร้อมสัญลักษณ์ X ที่ด้านหน้า ขณะที่รุ่น Hi-Lander ถูกตกแต่งสัญลักษณ์ X ด้านหน้าด้วยขอบสีเงิน (ในรุ่นสีขาว) หรือสีทอง (ในรุ่นสีดำ) พร้อมล้ออัลลอยสีดำ Glossy Black ขนาด 18 นิ้ว ดีไซน์แบบ Robust Radius

     ทั้งนี้ Isuzu D-Max 2022 ใหม่ เคาะราคาจำหน่ายอยู่ระหว่าง 515,000 - 1,179,000 บาท
>> รวมราคา Isuzu D-Max 2022 ไมเนอร์เชนจ์ใหม่ ทั้ง 42 รุ่นย่อย ราคา 515,000 - 1,172,000 บาท 