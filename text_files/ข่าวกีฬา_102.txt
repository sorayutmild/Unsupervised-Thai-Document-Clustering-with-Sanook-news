
ขอบคุณคลิป ช่อง 7, เพจบวกสิบ บอลไทย
กลายเป็นประเด็นให้พูดถึงอย่างต่อเนื่อง หลังเกมฟุตบอลโลก 2018 รอบคัดเลือก รอบสุดท้าย โซนเอเชีย กลุ่มบี นัดแรก เมื่อคืนนี้ที่ "ซาอุดิอาระเบีย" เปิดรังคิง ฟาฮัด สเตเดี้ยม เอาชนะ "ทีมชาติไทย" ไปได้ 1-0 ด้วยประตูชัยจากลูกจุดโทษช่วงท้ายเกมซึ่งนอกจากจุดโทษที่เจ้าบ้านได้ชนิดค้านสายตาแฟนบอลส่วนใหญ่ รวมไปถึงการตัดสินของ "ฟู หมิง" เชิ้ตดำชาวจีน ที่ถูกวิพากษ์วิจารณ์อย่างหนักในโลกโซเชี่ยลแล้วยังมีอีกเหตุการณ์ที่ถูกพูดถึงไม่น้อย นั่นคือเสียงโห่จากแฟนบอลเจ้าถิ่นในสนามที่มีขึ้นช่วงก่อนเริ่มเกม ระหว่างเพลงชาติไทยบรรเลง ที่เสียงดังจนได้ยินออกอากาศการถ่ายทอดสดอย่างชัดเจน ซึ่งถือเป็นการกระทำที่ไร้มารยาทตามหลักสากลอย่างมากนอกจากนี้ ยังมีคำยืนยันจากผู้สื่อข่าวไทยที่อยู่ในสนามด้วยว่า แฟนบอลซาอุฯค่อนข้างมีกิริยารุนแรงตลอดทั้งเกมจริง ไม่ใช่แค่การโห่ฮาช่วงร้องเพลงชาติไทยเท่านั้นช่วงทดเวลาบาดเจ็บ ในจังหวะที่ "ทริสตอง โด" แบ็กขวาช้างศึกโหม่งเข้าประตูไป แต่ถูกไลน์แมนยกธงล้ำหน้า แฟนบอลเจ้าถิ่นที่อยู่ใกล้ๆบ็อกซ์นักข่าวได้หันมาหาสื่อมวลชนไทย พร้อมทุบกระจกที่กั้นระหว่างสื่อกับแฟนบอล เพื่อแสดงอาการสะใจเย้ยหยันออกนอกหน้าอีกด้วย