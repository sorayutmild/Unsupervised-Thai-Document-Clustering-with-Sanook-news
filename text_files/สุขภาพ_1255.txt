คุยกันเรื่องมะเร็งทีไร ก็ไม่มีใครตอบคำถามที่อยู่ในใจของเราได้สักทีว่า เจ้ามะเร็งที่เป็นๆ กันอยู่ทั่วประเทศ แก่ไปเป็นมะเร็งกันทุกคน บางคนไม่ทันแก่ก็เป็นกันเนี่ย จริงๆ แล้วมันเกิดมาจากสาเหตุอะไรกันแน่ Sanook! Health เลยนำคำตอบจาก อ.ดร.นพ. กิติพงศ์ สุนทราภา คณะแพทยศาสตร์ศิริราชพยาบาล มหาวิทยาลัยมหิดล ในรายการ Mahidol Channel มาให้เพื่อนๆ ได้ทราบกันอย่างชัดเจนไปเลยค่ะ
 
มะเร็งเกิดจากอะไร?
มะเร็งเกิดจากเซลล์ที่ผิดปกติในระดับสารพันธุกรรม หรือที่เราเรียกกันว่า ดีเอ็นเอ พวกเรามีเซลล์มะเร็งเกิดขึ้นในทุกๆ วัน โดยเกิดขึ้นในวันหนึ่งๆ เป็นพันๆ เซลล์ แต่ไม่ใช่ทุกคนที่จะเป็นโรคมะเร็ง
 
ทำไมเราถึงไม่ได้เป็นโรคมะเร็งกันทุกคน?
ที่เซลล์เหล่านี้ไม่ได้ทำให้บางคนเป็นโรคมะเร็ง เป็นเพราะว่าในร่างกายของเรามีเม็ดเลือดขาวที่สามารถเข้าไปกำจัดเซลล์มะเร็งเหล่านี้ให้ออกไปจากร่างกายได้ 100% เลยนั่นเอง แต่ถ้าวันใดวันหนึ่งเม็ดเลือดขาวทำหน้าที่บกพร่องไปเล็กน้อย เหลือเซลล์มะเร็งหลุดรอดไปได้ อาจจะเพียงแค่ 1% แต่ 1% นั้นที่เหลืออยู่ในร่างกายเรา จะสามารถเจริญเติบโต และแบ่งเซลล์เพิ่มขึ้นเรื่อยๆ จนกลายเป็นก้อนมะเร็งในที่สุด
 
ปัจจัยที่ก่อให้เกิดโรคมะเร็ง
ปัจจัยที่ก่อให้เกิดโรคมะเร็ง มีทั้งปัจจัยภายใน และปัจจัยภายนอก
ปัจจัยภายใน คือ เซลล์ในร่างกายที่มีความผิดปกติมาตั้งแต่กำเนิด
ปัจจัยภายนอก คือ การที่เราได้รับสารก่อมะเร็งเข้าไปในร่างกาย เช่น บุหรี่ นับเป็นสารก่อมะเร็งที่ชัดเจนที่สุด
ปัจจัยเหล่านี้ ทำให้เซลล์พันธุกรรมเปลี่ยนแปลง จนทำให้เซลล์นั้นกลายเป็นเซลล์มะเร็ง
 
วิธีลดความเสี่ยงในการเป็นมะเร็ง