ราคา tablet : [บทความ] รวมสุดยอด Tablet (แท็บเล็ต) พร้อม ราคา Tablet (แท็บเลต) ปี 2555 ออกใหม่ล่าสุด มากกว่า 20 รุ่น อ่านทีเดียวอยู่ !!

[9-ตุลาคม-2555] หลังจากเมื่อ ปีที่แล้ว ทีมงาน เทคโมบล็อก ได้ทำการรวบรวมเอา Tablet รุ่นเด่นๆ มารวบรวมเอาไว้ในบทความ รวมแท็บเล็ต ปี 2554 แต่ สำหรับในปี 2555 นั้นถือว่าเป็นปีที่ แท็บเล็ตนั้น ยิ่งมีการแข่งขันกันสูงมากขึ้น แต่ละบริษัทก็พยายามปล่อยแท็บเล็ต ออกมาแข่งขันกันอย่างเต็มที่ ซึ่งเมื่อปีที่แล้ว แท็บเล็ตส่วนใหญ่ก็จะใช้ระบบปฏิบัติการ Android และ iOS แต่ในปีนี้ ยังมแท็บเล็ต ที่ใช้ระบบปฏิบัติการ Windows เพิ่มเข้ามาในตลาดอีกหลายรุ่น และในวันนี้ ทีมงานจึงได้ทำการรวบรวมเอาแท็บเล็ต ที่น่าสนใจสำหรับปี 2555 มาให้ได้ชมกันครับ ถ้าพร้อมแล้ว มาชมกันเลยดีกว่าครับว่า จะมีรุ่นใดที่น่าสนใจในปี 2555 นี้กันบ้าง
แท็บเล็ต แอปเปิ้ล (Apple Tablet)
หลังจากที่เมื่อปีที่แล้ว ทางแอปเปิ้ลได้ปล่อย iPad 2 ออกมาวางจำหน่ายทั่วโลก ก็ได้รับเสียงตอบรับเป็นอย่างดี และแน่นอนว่าในทุกๆปีนั้น ทาง Apple ก็จะมีรอบในการปล่อยแท็บเล็ตรุ่นใหม่ๆอยู่แล้ว และในปีนี้ ทางแอปเปิ้ลก็ได้นำเอาเทคโนโลยีอย่าง Retina display ที่ถือว่าเป็นเทคโนโลยีหน้าจอที่มีความคมชัด มาใช้บน iPad รุ่นล่าสุดด้วยเช่นกัน เราลองมาดูจุดเด่นของ Tablet จากแอปเปิ้ลรุ่นนี้กันซักหน่อยดีกว่าครับ
ไอแพด 3 (The new iPad)

จุดเด่นของ iPad 3 หรือ The new iPad นั่นก็คือ หน้าจอแบบ Ratina Display ที่ถือว่าเป็นเทคโนโลยีที่ทำให้ได้ภาพที่ละเอียด และคมชัด รวมถึงสีสันที่สดใสมากยิ่งขึ้น อีกทั้งยังมีการเพิ่มความเร็วของหน่วยประมวลผลทางด้านกราฟฟิค ให้มีความเร็วมากยิ่งขึ้นเท่าตัว เมื่อเทียบกับรุ่นก่อนหน้า นอกจากนี้ ยังมีการปรับปรุงในเรื่องของกล้อง ที่จากเดิม เป็นกล้องที่ความละเอียดไม่ค่อยมาก แต่บน The new iPad นั้นใช้กล้องความละเอียดสูงถึง 5 ล้านพิกเซลเลยทีเดียว และล่าสุด ด้วย ระบบปฏิบัติการ iOS 6.0 ช่วยให้ The new iPad นั้นสามารถใช้งาน Siri ได้เช่นเดียวกันกับ iPhone 4S อีกด้วย
ราคา ไอแพด 3 (The new iPad) และการวางจำหน่าย

ราคา ไอแพด 3 (The new iPad) : 16,500 - 26,500 บาท สถานะการวางจำหน่าย ไอแพด 3 (The new iPad) ในไทย : วางจำหน่ายแล้ว
แท็บเล็ต ซัมซุง (Samsung Tablet)
อีกหนึ่งค่าย ที่ถือว่าเป็นที่สนใจในตลาด แท็บเล็ตอย่างมาก ซึ่งนับตั้งแต่ Galaxy Tab 7 นิ้วรุ่นแรก ได้วางจำหน่าย ก็ได้รับเสียงตอบรับที่ดีมากขึ้นเรื่อยๆ จนปัจจุบัน ทาง Samsung เองก็มี แท็บเล็ตในตลาดมากมายหลายรุ่น โดยมีขนาดตั้งแต่ 7 นิ้ว ไปจนถึง 10.1 นิ้วกันเลยทีเดียว ซึ่งถือว่าเป็นยี่ห้อที่มีขนาดหน้าจอให้เลือกได้ตามต้องการ อีกทั้งในบ้างรุ่นยังสามารถใช้งานเป็นโทรศัพท์ได้อีกด้วย ลองมาดูกันครับว่า แท็บเล็ตจาก ซัมซุง มีรุ่นใดน่าสนใจบ้าง
Samsung ATIV Tab

แท็บเล็ต ที่ใช้ระบบปฏิบัติการ Windows 8 ซึ่งถือว่าเป็น ระบบปฏิบัติการตัวใหม่ล่าสุดจาก Microsoft โดยรุ่นนี้ มาพร้อมกับหน้าจอแบบทัชสกรีนขนาด 10.1 นิ้ว พร้อมกล้องด้านหลังความละเอียดระดับ 5 ล้าน พิกเซล พร้อมไฟแฟลช และ ออโต้โฟกัส นอกจากนี้ ยังใช้ซีพียูแบบ Dual-Core processor ที่โดดเด่นในเรื่องของการประหยัดพลังงาน
ราคา Samsung ATIV Tab และการวางจำหน่าย
ราคา Samsung ATIV Tab : ยังไม่มีการระบุราคา สถานะการวางจำหน่าย Samsung ATIV Tab ในไทย : ยังไม่มีการวางจำหน่ายในไทย
Samsung Galaxy Note 10.1

แท็บเล็ตที่สร้างความแตกต่างจากรุ่นอื่นๆในท้องตลาดด้วย S Pen ปากกาที่จะช่วยให้คุณวาดภาพ หรือบันทึก ตัวอักษรลงบนแท็บเล็ตได้อย่างสะดวกสบายไม่แพ้กับการใช้ปากกาจริงๆ เลยทีเดียว อีกทั้งรุ่นนี้ ยังใช้หน่วยประมวลผลแบบ Quad-Core processor ที่มีความเร็วสูง และมีหน่วยความจำ (Ram) ถึง 2GB ช่วยให้การใช้งานต่างๆ สามารถทำได้อย่างลื่นไหล ซึ่งใครที่ชอบบันทึก หรือวาดภาพต่างๆ Galaxy Note 10.1 สามารถตอบสนองคุณได้เป็นอย่างดีแน่นอน
ราคา Samsung Galaxy Note 10.1 และการวางจำหน่าย
ราคา Samsung Galaxy Note 10.1 รุ่น 16 GB : 21,900 บาท สถานะการวางจำหน่าย Samsung Galaxy Note 10.1 ในไทย : วางจำหน่ายแล้ว
Samsung Galaxy Tab 2 10.1

หลังจากเมื่อปีก่อน Samsung Galaxy Tab 10.1 ได้รับความนิยมเป็นอย่างมาก ทางซัมซุงจึงได้ทำการปล่อย แท็บเล็ต 10 นิ้ว รุ่นล่าสุดอย่าง Samsung Galaxy Tab 2 10.1 ที่มีการใช้ Android เวอร์ชั่น 4.0 ที่ขึ้นชื่อเรื่องความเร็วของระบบที่ดีขึ้น และที่สำคัญก็คือ เราสามารถใช้ Samsung Galaxy Tab 2 10.1 นั้น เป็นโทรศัพท์ได้อีกด้วย (แต่ไม่สามารถคุยแบบแนบหูได้นะครับ) จึงทำให้รุ่นนี้เป็นอีกรุ่นที่มีความคุ้มค่า และน่าสนใจอย่างมากเลยทีเดียว
ราคา Samsung Galaxy Tab 2 10.1 และการวางจำหน่าย
ราคา Samsung Galaxy Tab 2 10.1 รุ่น 16 GB : 15,900 บาท สถานะการวางจำหน่าย Samsung Galaxy Tab 2 10.1 ในไทย : วางจำหน่ายแล้ว
Samsung Galaxy Tab 2 7.0

สำหรับรุ่นนี้ สิ่งที่แตกต่างจากรุ่น 10.1 นั้นก็คือ ขนาดหน้าจอที่มีขนาดอยู่ที่ 7 นิ้วนั่นเองครับ ซึ่งเรายังคงสามารถใช้งานฟังก์ชั่นสำหรับการโทรศัพท์ได้ตามปกติ แต่อาจจะมีความแตกต่างในด้านของ หน่วยประมวลผลที่ใช้งานเล็กน้อย แต่โดยรวมแล้ว สามารถใช้งานทั่วไป ไม่ว่าจะเป็นการ โทรศัพท์ เช็คเมลล์ เข้าชมเว็บไซต์ หรือชมวีดีโอความละเอียดสูง หรือแม้แต่เล่นเกมทั่วๆไป ได้สบายๆ ครับ
ราคา Samsung Galaxy Tab 2 7.0 และการวางจำหน่าย
ราคา Samsung Galaxy Tab 2 7.0 รุ่น 16 GB : 12,900 บาท สถานะการวางจำหน่าย Samsung Galaxy Tab 2 7.0 ในไทย : วางจำหน่ายแล้ว
แท็บเล็ต เอซุส (Asus Tablet)
ในปีนี้ ทาง Asus ได้มีการปล่อยแท็บเล็ตที่น่าสนใจออกมาหลากหลายรุ่น โดยเฉพาะรุ่น Asus Transformer Pad Infinity ที่มีความละเอียดหน้าจอสูงถึง 1920 x 1200 พิกเซล หรือเรียกง่ายๆ ว่าเป็น Tablet 10.1 นิ้ว แบบ Full HD กันเลยทีเดียว และนอกจากนี้ ยังมีรุ่นอื่นๆ ที่น่าสนใจอีกมากมาย ลองมาดูกันครับว่า ค่าย Asus จะมีแท็บเล็ต ตัวใดที่น่าสนใจกันบ้าง
Asus VIVO Tab

แท็บเล็ต ที่ใช้ระบบปฏิบัติการ Windows 8 จากทางค่าย Asus ที่ใช้ ซีพียู Intel Atom บนหน้าจอขนาด 10 นิ้วที่ถือว่ากำลังพอดี ไม่ใหญ่จนเกินไป นอกจากนี้ยังมาพร้อมกับกล้องด้านหลังความละเอียดสูงถึง 8 ล้านพิกเซลอีกด้วย ถือเป็น แท็บเล็ตรุ่นล่าสุดของ Asus ที่ต่างประเทศให้ความสนใจไม่น้อยเลยทีเดียวครับ
ราคา Asus VIVO Tab และการวางจำหน่าย
ราคา Asus VIVO Tab : 18,900 บาท (ราคาโดยประมาณ) สถานะการวางจำหน่าย Asus VIVO Tab ในไทย : ยังไม่มีการวางจำหน่ายในไทย
Asus Transformer Pad Infinity

แท็บเล็ตขนาด 10 นิ้ว หน้าจอความละเอียดสูงระดับ Full HD (1920 x 1200 พิกเซล) ที่สามารถวางบน Dock Connector เพื่อเปลี่ยนเป็น Netbook ระบบปฏิบัติการแอนดรอยด์ แบบพกพาได้อย่างง่ายดาย นอกจากนี้ ฟังก์ชั่นการถ่ายรูป ก็โดดเด่นไม่แพ้รุ่นอื่นๆ โดยมีกล้องในตัวความละเอียดระดับ 8 ล้านพิกเซล พร้อมไฟแฟลชอีกด้วย จึงทำให้ Asus Transformer Pad Infinity นั้น เป็นอีกรุ่นที่น่าสนใจในปีนี้ครับ
ราคา Asus Transformer Pad Infinity และการวางจำหน่าย
ราคา Asus Transformer Pad Infinity รุ่น WiFi 64GB : 23,900 บาท สถานะการวางจำหน่าย Asus Transformer Pad Infinity ในไทย : วางจำหน่ายแล้ว
Asus Transformer Pad 300

สำหรับ Asus Transformer Pad 300 ถือเป็นรุ่นที่ออกมาก่อนหน้า รุ่น Asus Transformer Pad Infinity และมีราคาที่ประหยัดกว่า ซึ่งในรุ่น นี้ก็ยังคงมีหน้าจอขนาด 10.1 นิ้ว และมี Docking เป็นคีย์บอร์ด เพื่อแปลงให้เป็นเน็ตบุ๊คแบบพกพาเช่นเดียวกัน นอกจากนี้ ยังใช้หน่วยประมวลผลแบบ Quad-Core processor ที่มีความเร็วสูง พร้อมกล้องความละเอียด 8 ล้านพิกเซลเช่นเดียวกันอีกด้วย แต่มีสิ่งหนึ่งที่ต่างกันอย่างเห็นได้ชัด นั่นก็คือ ความละเอียดของหน้าจอในรุ่นนี้นั้น จะอยู่ที่เพียง 1280 × 800 พิกเซล เท่านั้นครับ
ราคา Asus Transformer Pad 300 และการวางจำหน่าย
ราคา Asus Transformer Pad 300 : 16,900 บาท สำหรับรุ่น Wi-Fi และ 19,900 บาท สำหรับรุ่น 3G สถานะการวางจำหน่าย Asus Transformer Pad 300 ในไทย : วางจำหน่ายแล้ว
Asus Nexus 7

แท็บเล็ต ขนาด 7 นิ้ว ที่ทาง Google ได้พัฒนา และผลิตโดย Asus ที่มาพร้อมกับระบบปฏิบัติการ Android เวอร์ชั่นล่าสุด นั่นก็คือ Android 4.1 Jelly Bean โดย Nexus 7 นั้นมีจุดเด่นในเรื่องของ ราคาเปิดตัวที่ไม่แพงมาก (ราคาเปิดตัวในต่างประเทศเพียง $199 เหรียญ หรือประมาณ 6,200 บาท เท่านั้น สำหรับรุ่น 8GB) อีกทั้งยังเป็นแท็บเล็ต ราคาเบาๆ ที่เลือกใช้ หน่วยประมวลผลแบบ Quad-Core processor กันเลยทีเดียว แต่ข้อเสียของรุ่นนี้ก็คือ ไม่มีกล้องด้านหลังสำหรับถ่ายรูป แต่ยังคงมีกล้องหน้า สำหรับใช้งาน Video Call ได้ตามปกติครับ
ราคา Asus Nexus 7 และการวางจำหน่าย
ราคา Asus Nexus 7 รุ่น 16 GB : 9,900 บาท (รวมภาษีแล้ว) สถานะการวางจำหน่าย Asus Nexus 7 ในไทย : วางจำหน่ายแล้ว (เฉพาะรุ่น 16GB)
แท็บเล็ต เอเซอร์ (Acer Tablet)
สำหรับทาง Acer นั้นมีแท็บเล็ตให้เลือกหลายระดับ ตั้งแต่ราคาประหยัด ไปจนถึงระดับ Hi-end ซึ่งก่อนหน้านี้ แท็บเล็ต Acer Iconia A200 ได้เป็นที่นิยมอย่างมากในกลุ่มที่ชื่นชอบแท็บเล็ต ราคาประหยัด ซึ่งล่าสุดทาง Acer ก็ได้มีการปล่อย แท็บเล็ตที่มีการปรับปรุงในเรื่องของ สเปค ให้แรงขึ้น ในรุ่น Iconia A210 นอกจากนี้ยังมีอีกหลายรุ่น จากทาง Acer ที่น่าสนใจ ไม่ว่าจะเป็น รุ่นล่าสุดอย่าง A700 ที่มีหน้าจอละเอียดระดับ Full HD อีกด้วย ลองมาชมกันเลยครับ
Acer Iconia W700

แท็บเล็ต Windows 8 ระดับ Hi-End จากทาง Acer ที่มาพร้อมกับหน้าจอขนาด 11.6 นิ้ว ความละเอียดระดับ Full HD (1920 x 1080) พร้อมกับ ชิพ Intel Ivy Bridge Core i3 และแรมที่สูงถึง 4GB นอกจากนี้ยังมีพอร์ต สำหรับเชื่อมต่อ HDMI ให้ใช้งานกันอีกด้วย ทั้งนี้ยังคงมาพร้อมกับกล้องดิจิตอล ด้านหลังความละเอียด 5 ล้านพิกเซล พร้อมระบบ ออโต้โฟกัส เรียกได้ว่าเป็นแท็บเล็ต วินโดวส์ ที่น่าสนใจไม่น้อยเลยล่ะครับ
ราคา Acer Iconia W700 และการวางจำหน่าย
ราคา Acer Iconia W700 : 16,900 บาท สถานะการวางจำหน่าย Acer Iconia W700 ในไทย : ยังไม่มีการวางจำหน่ายในไทย
Acer Iconia A700

จุดเด่นที่เห็นได้ชัดของรุ่นนี้ นั่นก็คือ หน้าจอ ขนาด 10 นิ้วที่มีความละเอียดสูงระดับ Full HD หรือ 1980 x 1200 และใช้ หน่วยประมวลผลระดับ Quad-Core processor และ ระบบปฏิบัติการ Android 4.0 (Ice Cream Sandwich) นอกจากนี้ ด้านหลังยังมาพร้อมกับกล้องดิจิตอลความละเอียดระดับ 5 ล้านพิกเซลอีกด้วย จึงทำให้รุ่น A700 นี้เป็นรุ่นเด่นที่สุดในตอนนี้ของค่าย Acer กันเลยทีเดียวครับ
ราคา Acer Iconia A700 และการวางจำหน่าย
ราคา Acer Iconia A700 : 24,900 บาท สถานะการวางจำหน่าย Acer Iconia A700 ในไทย : วางจำหน่ายแล้ว
Acer Iconia A210

แท็บเล็ตที่พัฒนามาจากรุ่น Acer Iconia 200 ในเรื่องของหน่วยประมวลผล และ หน่วยประมวลผลกราฟฟิค ให้มีความเร็วมากยิ่งขึ้น (Quad-Core Processor) แต่ยังคงเป็นรุ่นที่ไม่มีกล้องหลัง และ เป็นรุ่นหน้าจอ 10 นิ้ว มีราคาที่ไม่แพงมากจนเกินไป อีกทั้งยังมี Port USB ให้ใช้อีกด้วย ซึ่งเมื่อมองถึงความคุ้มค่าต่อการใช้งานแล้วนั้น ถือว่า Acer Iconia A210 เป็นรุ่นที่น่าสนใจไม่น้อยเลยทีเดียวครับ
ราคา Acer Iconia A210 และการวางจำหน่าย
ราคา Acer Iconia A210 : 12,900 บาท สถานะการวางจำหน่าย Acer Iconia A210 ในไทย : วางจำหน่ายแล้ว (เฉพาะรุ่น 16GB)
Acer Iconia A510

สำหรับสิ่งที่แตกต่างของรุ่นนี้ เมื่อเทียบกับรุ่น A210 ก็คงจะเป็นในเรื่องของความเร็วของหน่วยประมวลผลที่เพิ่มขึ้น และการที่ตัว Acer Iconia A510 นั้นมีกล้องหลังความละเอียด 5 ล้านพิกเซล ติดมาให้ใช้งานกันด้วย จึงทำให้ในรุ่นนี้ จะมีราคาที่สูงขึ้นอีกขั้น นั่นเอง อีกทั้งยังมีพอร์ตสำหรับเชื่อมต่อ แบบ HDMI ให้ใช้งานกันอีกด้วย
ราคา Acer Iconia A510 และการวางจำหน่าย
ราคา Acer Iconia A510 : 14,900 บาท สถานะการวางจำหน่าย Acer Iconia A510 ในไทย : วางจำหน่ายแล้ว
แท็บเล็ต โมโตโรล่า (Motorola Tablet)
หลังจากที่ Motorola Xoom ได้วางจำหน่ายในประเทศไทย ในช่วงปีที่ผ่านมา จนถึงในขณะนี้ ทาง โมโตโรล่า ก็ได้มีการ ปล่อยแท็บเล็ต รุ่นใหม่อย่าง Xyboard เข้าสู่ตลาด แต่น่าเสียดายที่ยังไม่มีวี่แววเกี่ยวกับการนำเข้ามาวางจำหน่ายในไทย นะครับ ทีมงานจึงได้หยิบยกมาให้ได้ชมกันเล่นๆ แต่บางท่านที่อยากได้จริงๆ ก็ยังสามารถหาสั่งซื้อจากต่างประเทศได้เช่นเดียวกันครับ
Motorola Xyboard 10.1

สำหรับแท็บเล็ตอย่าง Motorola Xyboard นั้นก็ถือว่าเป็นแท็บเล็ตรุ่นล่าสุดของ Motorola ถึงแม้ว่า จะเปิดตัวมาในระยะเวลาหนึ่งแล้วก็ตาม ซึ่ง แต่เดิม Xyboard เป็นนั้นมาพร้อมกับระบบปฏิบัติการ Android 3.2 และ ล่าสุดทาง Motorola ก็ได้เตรียมการอัพเดตเป็น 4.0 ให้กับผู้ใช้งาน Motorola Xyboard เรียบร้อยแล้ว และในเรื่องของสเปคเครื่องนั้นถือว่าอยู่ในระดับกลางๆ เท่านั้นครับ
ราคา Motorola Xyboard 10.1 และการวางจำหน่าย
ราคา Motorola Xyboard 10.1 : 15,900 บาท (ราคาโดยประมาณ) สถานะการวางจำหน่าย Motorola Xyboard 10.1 ในไทย : ยังไม่มีการวางจำหน่ายในไทย
Motorola Xyboard 8.2

สำหรับในรุ่นนี้ สเปคโดยรวมไม่ต่างจากรุ่น 10.1 เพียงแต่มีขนาดหน้าจอที่พิเศษกว่าขนาดหน้าจอในท้องตลาด โดยในรุ่นนี้มีขนาดหน้าจออยู่ที่ 8.2 นิ้ว และพร้อมสำหรับการอัพเดตเวอร์ชั่นของระบบปฏิบัติการเป็น Android 4.0 เช่นเดียวกัน และแน่นอนครับว่า รุ่นนี้ก็ยังไม่มีใครนำเข้ามาจำหน่ายในไทยอย่างเป็นทางการเช่นเดียวกัน
ราคา Motorola Xyboard 8.2 และการวางจำหน่าย
ราคา Motorola Xyboard 8.2 : 12,900 บาท (ราคาโดยประมาณ) สถานะการวางจำหน่าย Motorola Xyboard 8.2 ในไทย : ยังไม่มีการวางจำหน่ายในไทย
แท็บเล็ต โซนี่ (Sony Tablet)
หลายๆ คนที่ชื่นชอบดีไซน์ ที่เป็นเอกลักษณ์ ของ โซนี่ บวกกับความหรูหราในการใช้งาน คงต้องลองชม แท็บเล็ตจากค่ายนี้กันซักหน่อย และแน่นอนครับว่า โซนี่เอง ได้มีการปล่อยแท็บเล็ต ที่มีความโดดเด่นทางด้านดีไซน์เฉพาะตัว อย่างเห็นได้ชัด นอกจากนี้ เรื่องประสิทธิภาพการใช้งานก็มีความโดดเด่นไม่แพ้กัน ลองมาดูกันครับว่า มีแท็บเล็ตรุ่นใดที่น่าสนใจ จากโซนี่กันบ้าง
Sony Xperia Tablet S

แท็บเล็ต ตัวล่าสุด ที่ใช้หน่วยประมวลผลระดับ Quad-Core processor บนหน้าจอขนาด 9.4 นิ้ว อีกทั้งยังมีกล้องดิจิตอลความละเอียดสูงถึง 8 ล้านพิกเซล ติดอยู่ด้านหลังของตัวเครื่อง นอกจากนี้ยังมาพร้อมกับ แอนดรอยด์ 4.0 และที่สำคัญทาง Sony เองก็ได้มีการปล่อยอุปกรณ์เสริมมากมาย ไม่ว่าจะเป็น Keyboard Docking และสายเชื่อมต่อต่างๆ เพื่อเพิ่มความสามารถให้ดียิ่งขึ้นอีกด้วย
ราคา Sony Xperia Tablet S และการวางจำหน่าย
ราคา Sony Xperia Tablet S : 13,900 บาท (ราคาโดยประมาณ) สถานะการวางจำหน่าย ในไทย : ยังไม่มีการวางจำหน่ายในไทย (หยุดจำหน่ายในต่างประเทศชั่วคราว)
Sony Tablet S

แท็บเล็ต ที่สร้างความแปลกใหม่ด้วยดีไซน์ที่เป็นเอกลักษณ์ ด้วยหน้าจอขนาด 9.4 นิ้วที่รองรับการเชื่อมต่ออย่างครบครัน บวกกับราคานั้นถือว่าไม่แพงจนเกินไป นอกจากนี้สำหรับคนที่ชอบถ่ายรูป ตัว Sony Tablet S ก็ยังมาพร้อมกับกล้องความละเอียด 5 ล้านพิกเซลอีกด้วย ซึ่งราคาประมาณนี้ กับความสามารถระดับนี้ ก็ถือว่าเป็นอีกรุ่น ที่คุ้มค่าจริงๆ ครับ
ราคา Sony Tablet S และการวางจำหน่าย
ราคา Sony Tablet S : 13,500 บาท สำหรับความจุ 16 GB และ 16,500 บาท สำหรับความจุ 32 GB สถานะการวางจำหน่าย Sony Tablet S ในไทย : วางจำหน่ายแล้ว
แท็บเล็ต โตชิบ้า (Sony Toshiba)
สำหรับ แท็บเล็ต จาก โตชิบ้านั้น ถือว่าเป็นอีกรุ่นที่มีขนาดของหน้าจอให้เลือกหลากหลาย สูงสุดถึง 13 นิ้วกันเลยทีเดียวครับ ซึ่งถือว่าเป็นแท็บเล็ตแอนดรอยด์ ที่ขนาดใหญ่ที่สุดเลยก็ว่าได้ อีกทั้งยังมีสเปคที่ไม่แพ้ค่ายอื่นๆในตลาดกันเลยทีเดียว ลองมาดูกันครับว่า แท็บเล็ตจาก โตชิบ้านั้น จะมีรุ่นใดน่าสนใจกันบ้าง
Toshiba Excite 13

โดดเด่นด้วยขนาดหน้าจอ 13 นิ้ว ใหญ่เต็มตา ช่วยให้สามารถใช้งานได้อย่างสะดวกสบายยิ่งขึ้น เหมาะสำหรับคนที่ชอบจอใหญ่ๆ เป็นอย่างมากเลยทีเดียว อีกทั้งในเรื่องของสเปคนั้น ก็ไม่แพ้รุ่นอื่นๆ ครับ โดยมาพร้อมกับ CPU แบบ Quad-Core processor และกล้องดิจิตอลความละเอียด ระดับ 5 ล้านพิกเซล และถึงแม้ว่าขนาดหน้าจอจะใหญ่ แต่ตัวเครื่องนั้นมีน้ำหนักอยู่ที่ประมาณ 998 กรัมครับ อีกนิดเดียวก็ครบ 1 กิโลกรัมแล้ว
ราคา Toshiba Excite 13 และการวางจำหน่าย
ราคา Toshiba Excite 13 : 19,900 บาท (ราคาโดยประมาณ จากเว็บไซต์ต่างประเทศ) สถานะการวางจำหน่าย Toshiba Excite 13 ในไทย : ยังไม่มีการวางจำหน่ายในไทย
Toshiba Excite 10

รุ่นที่มีขนาดเล็กลงมาจากรุ่น 13 นิ้วเล็กน้อย โดยรุ่นนี้มีขนาดหน้าจออยู่ที่ 10 นิ้ว ความละเอียดหน้าจออยู่ที่ 1280 x 800 พิกเซล และสเปคโดยรวมนั้นไม่ต่างจากรุ่น 13 นิ้วครับ โดยยังมาพร้อมกับกล้องความละเอียด 5 ล้านพิกเซล นอกจากนี้ น้ำหนักของตัวเครื่องก็จะอยู่ที่ประมาณ 599 กรัม ซึ่งเบากว่าประมาณ 40% เลยทีเดียวครับ
ราคา Toshiba Excite 10 และการวางจำหน่าย
ราคา Toshiba Excite 10 : 13,900 บาท (ราคาโดยประมาณ) สถานะการวางจำหน่าย Toshiba Excite 10 ในไทย : ยังไม่มีการวางจำหน่ายในไทย
Toshiba Excite 7.7

และรุ่นที่เล็กที่สุดในตระกูล Toshiba Excite นั่นก็คือรุ่นที่มีขนาดอยู่ที่ 7.7 นิ้วรุ่นนี้นั่นเองครับ ซึ่งรุ่นนี้ก็ยังคงมาพร้อมกับ หน่วยประมวลผลแบบ Quad-Core และ สเปคโดยรวมนั้นไม่แตกต่างจากรุ่น 10 นิ้วครับ เรียกได้ว่าเป็นอีกค่าย ที่สร้างความหลากหลายด้วยขนาดหน้าจอ นอกจากนี้ ทั้งรุ่น 7.7 นิ้ว และ 10 นิ้ว ยังมีขนาดของตัวเครื่องที่บางเป็นพิเศษ อีกด้วย
ราคา Toshiba Excite 7.7 และการวางจำหน่าย
ราคา Toshiba Excite 7.7 : 14,900 บาท (ราคาโดยประมาณ) สถานะการวางจำหน่าย Toshiba Excite 7.7 ในไทย : ยังไม่มีการวางจำหน่ายในไทย
แท็บเล็ต ไมโครซอฟต์ (Microsoft Tablet)
ถือว่าเป็นครั้งแรก ที่ทาง Mircosoft พัฒนา แท็บเล็ต ของตัวเองอย่างเป็นทางการ โดยเป็นแทปเล็ตที่ใช้ระบบปฏิบัติการตัวล่าสุด ซึ่งสิ่งที่ทำให้ แท็บเล็ตจากไมโครซอฟนั้นได้เปรียบก็คงจะอยู่ที่ การที่ไมโครซอฟต์นั้นเป็นคน พัฒนา Windows 8 ด้วยตัวเอง จึงเป็นไปได้สูงว่าจะสามารถดึงความสามารถของระบบปฏิบัติการมาใช้ได้อย่าง เต็มที่นั่นเอง น่าจะให้อารมณ์เดียวกับ Galaxy Nexus ที่เป็น Pure Google อะไรทำนองนั้นครับ
Microsoft Surface

และนี่คือสิ่งที่ได้ทำการเกริ่นไว้ข้างต้นครับ Microsoft Surface ที่มาพร้อมกับหน้าจอ ขนาด 10.6 นิ้ว แบบ Wide Screen โดยจะมีให้เลือก 2 แบบ คือแบบ Windows RT และ แบบ Windows 8 Pro ซึ่งในแบบ Pro นั้นจะมีการใช้ CPU Intel และสามารถใช้งานได้ใกล้เคียงกับ Desktop มากที่สุดนั่นเองครับ
ราคา Microsoft Surface และการวางจำหน่าย
ราคา Microsoft Surface : ยังไม่มีการระบุราคา สถานะการวางจำหน่าย Microsoft Surface ในไทย : ยังไม่มีการวางจำหน่ายในไทย
ข้อมูลโดย : techmoblog.com
