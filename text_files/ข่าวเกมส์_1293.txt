เผยโฉม Football Manager 2016 มาพร้อมโหมดใหม่
Football Manager 2016
ตอนนี้การแข่งขันฟุตบอลฤดูกาล 2015-2016 ก็ได้เปิดฉากฟาดแข้งกันแล้ว ก็ถึงคิวของเกมวางแผนผู้จัดการทีมฟุตบอลยอดนิยมจะได้เปิดตัวภาคใหม่เช่นกัน นั่นคือ Football Manager 2016 เจ้าเก่าจาก SEGA ที่ในปีนี้มีฟีเจอร์ระบบการเล่นใหม่มานำเสนอให้อีกเช่นเคย
Football Manager 2016 ทำออกมาใน 3 แบบ 3 แพลตฟอร์มให้ผู้เล่นเลือกเล่นกันได้ตามสะดวก นั่นก็คือ Football Manager 2016 ภาคปกติจะเล่นกันใน PC , Football Manager 2016 Touch เวอร์ชั่นนี้เน้นการเล่นด้วยการทัชหน้าจอ สามารถเล่นได้ทั้งจาก PC และ Tablet , ปิดท้ายกันที่ Football Manager 2016 Mobile สำหรับชาว iOS และ Android กำหนดออก 13 พฤศจิกายน 2015
ทั้งสามเวอร์ชั่น แม้จะมีการเล่นและการควบคุมต่างกัน แต่ก็มีฟีเจอร์ใหม่ที่คล้ายกัน โดยทาง Football Manager 2016 ภาคนี้มีฟีเจอร์ใหม่มานำเสนอดังนี้
 
- Manager on the Touchline
ผู้เล่นสามารถสร้างและปรับแต่งหน้าตาของผู้จัดการทีม ได้ตามต้องการ โดยตัวผู้จัดการทีมของเราจะเห็นว่ายืนอยู่ข้างสนามแข่งด้วยนะ
Football Manager 2016
Football Manager 2016
 
- New Game Mode - Fantasy Draft
โหมดการเล่นแบบสร้างทีมในฝัน โดยเริ่มเกมจะได้เงินทุนมาเพียงจำนวนหนึ่ง และใช้เงินทุนเพียงน้อยนิดนั้นสร้างทีมให้ยิ่งใหญ่ขึ้นจากทีมที่ไม่มีอะไรเลย ไปแข่งกับพวกทีมยักษ์ใหญ่ เป็นโหมดที่ค่อนข้างยาก วัดกึ๋นฝีมือบริหารทีมโดยตรง
Football Manager 2016
Football Manager 2016
 
- New Game Mode - Create-A-Club
เบื่อไหม อะไรๆก็เล่นแต่ผีแดง หงส์แดง สิงโตน้ำเงิน เล่นทีมใหญ่ๆไปมันจะสนุกอะไร มาสร้างทีมสโมสรใหม่กันดีกว่า สโมสรที่เราสร้างมานั้น สามารถให้เข้าไปอยู่ในลีคไหนก็ได้ ตัวนักเตะก็สร้างขึ้นได้เอง จะเอาชื่อเราชื่อเพื่อนไปใสก็ได้ตามใจ และก็อย่าลืมตั้งชื่อ ออกแบบตราและเสื้อทีมสโมสรด้วยนะ
Football Manager 2016
Football Manager 2016
 
- Multi Match Highlights
โหมดดูไฮต์ไลต์การแข่งรวมแบบง่ายๆ รวดเร็ว จะดูเฉพาะทีมที่คุม หรือดูที่แข่งทั่วโลกก็ได้
Football Manager 2016
 
- Prozone Match Analysis
ทาง Sports Interactive ได้ร่วมมือกับผู้นำด้านการวิเคราะห์การแข่งขัน ในการจัดทำระบบนี้ขึ้น เพื่อวิเคราะห์แผนและการแข่งขัน ทำให้ใช้งานวางแผนต่างๆง่ายขึ้น
Football Manager 2016
Football Manager 2016
 
- Set-Piece Creator
ปรับระบบการวางแผนเล่นลูกตั้งเตะ ให้ใช้งานได้ง่ายขึ้น สามารถวางแผนการเล่นลูกตั้งเตะไว้ล่วงหน้าได้หลายแบบ สามารถเปลี่ยนใช้ได้ตามสถานการณ์
Football Manager 2016
 
- Expanded Press Interaction
ปรับขยายการรายงานผล ข่าวคราววงการฟุตบอล ของสื่อกีฬาภายในเกม
Football Manager 2016
 
- Football Manager Touch - Cross-Save
สามารถโอนเซพเข้าระบบ Cloud ไปเล่นต่อบนภาค Touch ในแท็บเล็ตได้
Football Manager 2016
 
- More Realistic Injuries
ปรับระบบการบาดเจ็บให้สมจริงขึ้น ทาง Sports Interactive ได้ร่วมมือกับทางทีมแพทย์ และทีมงานอื่นๆในการวิเคราะห์อาการบาดเจ็บต่างๆ และร่วมกันทำให้มันดูสมจริงมากขึ้นในเกม ว่าอาการบาดเจ็บแบบนี้ ส่งผลอย่างไร ต้องพักรักษาตัวนานเท่าไหร่
 
- และฟีเจอร์อื่นๆอีกมากมาย
อย่างเช่นปรับ UI รายชื่อทีมงาน รายชื่อข้อเสนอ ผลการแข่ง AI ของตลาดซื้อขายนักเตะ ระบบเชื่อมโยงสังคมออนไลน์ และอื่นๆ
Football Manager 2016