หลังจาก ร.ท.หญิงสุณิสา เลิศภควัต หรือ "หมวดเจี๊ยบ" รองโฆษกประจำสำนักนายกรัฐมนตรี เข้าให้ปากคำกับพนักงานสอบสวน สน.ปทุมวัน กรณีถูกกลุ่มการ์ด กปปส. เวทีปทุมวัน ควบคุมตัวในช่วงค่ำ วันที่ 25 ก.พ. 2557
ล่าสุด เจ้าหน้าที่รวบรวมหลักฐาน ได้ภาพจากกล้องวงจรปิดบริเวณริมฟุตบาทด้านหน้าพรเกษมคลินิคสาขาสยามสแควร์ ฝั่งตรงข้ามมาบุญครอง
ปรากฏภาพตั้งแต่การ์ดยืนสังเกตการณ์รอหมวดเจี๊ยบ จนกระทั่งเดินออกจากพรเกษมคลินิค มุ่งหน้าไปทางจุฬาฯ เพื่อจะเลี้ยวซ้ายเข้าสยามสแควร์ ก่อนที่การ์ดคนแรกจะสังเกตเห็นว่า หมวดเจี๊ยบได้เดินผ่านหน้าตนเอง จึงได้หันหน้าไปมองพร้อมกับเดินตาม หลังจากนั้นปรากฏว่ามีการ์ดวิ่งตามไปอีก 9 คน
จากนั้่น การ์ดนับสิบคนควบคุมตัวหมวดเจี๊ยบ เดินย้อนกลับมาผ่านกล้องวงจรปิดอีกครั้ง โดยมีการ์ดคนหนึ่ง เคลียร์ทางด้านหน้า ทั้งนี้ ภาพดังกล่าว เกิดในช่วงเวลา 19.25 น.-19.29 น. ตามเวลาในกล้องวงจรปิด ขณะที่ใบเสร็จแสดงหลักฐานว่าหมวดเจี๊ยบ ชำระเงินก่อนออกจากพรเกษมคลินิค เวลา 19.21 น. ซึ่งเป็นเวลาใกล้เคียงกัน
อย่างไรก็ตาม ตำรวจจะแถลงความคืบหน้าคดีดังกล่าว พร้อมกับ ร.ท.หญิงสุณิสา ที่ ศรส. วันนี้ (12 มี.ค. 2557) เวลา 9.00 น.
)