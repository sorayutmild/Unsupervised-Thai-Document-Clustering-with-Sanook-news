Animal Crossing: New Horizons ยอดเกมทำเงินสูบพลังชีวิตของ Nintendo Switch ในขณะนี้ ยังคงเป็นเกมที่มีผู้เล่นหน้าใหม่เพิ่มขึ้นอยู่มากมาย ซึ่งตอนนี้หลายคนก็คงเป็นผู้เชี่ยวชาญในการใช้ชีวิตบนเกาะสุดหรูของตัวเองกันไปแล้ว แต่เชื่อเถอะ ว่ายังมีผู้เล่นหน้าใหม่มากมายที่ไม่รู้ว่าสามารถทำสิ่งต่างๆ ได้มากกว่าที่คิด เพราะว่าเกมไม่ได้สอนอะไรเราเลยสักนิดเดียว! หากไม่หาข้อมูลจาก Internet ฟังมาจากเพื่อน หรือทดลองพบเจอด้วยตัวเอง ใครเล่าจะรู้ว่าเกมสามารถทำแบบนี้ได้ด้วย และนี่คือ 16 เรื่องที่ผู้เล่นหน้าใหม่อาจไม่รู้ว่าสามารถทำได้ใน Animal Crossing: New Horizons

1. ถอนต้นไม้ต้นใหญ่ออกทั้งต้นบนเกาะของคุณมีต้นไม้อยู่มากมาย บางต้นเป็นต้นสน บางต้นเป็นต้นผลไม้ แต่บางต้นนั้นก็โตขึ้นในตำแหน่งที่บดบังวิสัยทัศน์ ทำให้มุมมองของเกาะดูไม่สวยงามอย่างที่ควร ซึ่งเรื่องนี้สามารถแก้ไขได้ด้วยการกินผลไม้ จะทำให้คุณสามารถถอนต้นไม้ออกมาทั้งต้นโดยที่ไม่ต้องตัดทิ้ง และสามารถนำไปปลูกในที่ใหม่ โดยที่ยังคงสภาพเดิมเอาไว้ได้อยู่ด้วย

2. ให้เพื่อนบ้านใส่เสื้อผ้าของเราได้
การสร้างสัมพันธ์อันดีกับเพื่อนบ้านบนเกาะนั้นเป็นสิ่งที่ดี เพราะเราอาจได้รับไอเท็มมาเป็นของตอบแทนได้ และกลับกัน ถ้าหากเราซื้อเสื้อผ้าไปมอบเป็นของขวัญให้กับเพื่อนบ้าน เพื่อนบ้านคนนั้นก็มีโอกาสที่จะใส่ชุดที่เราให้ไปได้ด้วย เรื่องนี้ถ้าหากเป็นคนเล่นที่ไม่เคยสนใจให้ของขวัญเพื่อนบ้านเลย ก็อาจจะไม่รู้เลยก็เป็นได้

3. ย่องจับแมลงก่อนมันจะหนีบางครั้งเราอาจจะเจอแมลงตัวใหม่ที่ไม่เคยเห็นมาก่อน ด้วยความตื่นเต้นที่จะรีบร้อนวิ่งไปจับนั้นก็อาจจะทำให้มันรีบบินหนีไปอย่างรวดเร็ว เพราะงั้นควรที่จะเรียนรู้การย่องจับแมลง ด้วยการกดปุ่ม A ค้างเอาไว้ จะทำให้ตัวละครสามารถย่องจับด้วยการเดินอย่างช้าๆ และสามารถกะระยะที่จะเหวี่ยงตาข่ายไปจับแมลงได้อย่างแม่นยำ

4. จับแมลงจากตอไม้นอกจากแมลงที่สามารถพบได้ที่ต้นไม้ต้นใหญ่แล้ว ยังมีแมลงบางตัวที่จะมาเกาะตอไม้ที่เราตัดเอาไว้ด้วย ซึ่งถ้าหากเราลองตัดต้นไม้ทิ้งไว้ แล้วไม่ถอนตอไม้ออก เมื่อลองกลับมาดูอีกครั้งก็อาจจะทำให้พบแมลงชนิดใหม่ได้ด้วย
5. ใช้เท้ากลบหลุมเมื่อใช้พลั่วขุดหลุมแล้ว จำเป็นที่จะต้องกลบหลุมที่ขุดเอาไว้อีกครั้งด้วย แต่ถ้าหากในตอนนั้น พลั่วที่ใช้เกิดพัง หรือไม่มีพลั่วอยู่กับตัว ก็สามารถกดปุ่ม Y เพื่อใช้เท้ากลบหลุมที่ขุดเอาไว้แทนได้เช่นกัน6. วางของไว้รอขายในช่วงแรกของการใช้ชีวิตบนเกาะนั้น ผู้เล่นจะยังมีช่องเก็บของไม่มากนัก แถมร้านค้าก็ยังต้องรอเวลาเปิด หรือมีเวลาเปิด-ปิดอีกต่างหาก แต่วิธีนี้ก็แก้ไขได้ด้วยการเปิดช่องไอเท็ม และวางของขายไว้ที่หน้าร้านค้า เพื่อที่เมื่อร้านค้าเปิดแล้วจะสามารถหยิบไปขายได้ง่ายดายและรวดเร็ว
7. ใช้ตาข่ายจับตัวต่อตัวต่อ ถือเป็นศัตรูของผู้ใช้ชีวิตบนเกาะ เพราะเมื่อเราเขย่าต้นไม้เพื่อหากิ่งไม้ ก็อาจจะทำให้พบกับตัวต่อที่หล่นลงมาแทน และหากหนีไม่ทันก็จะทำให้โดนมันต่อยตาบวมในที่สุด วิธีแก้ที่ง่ายและดีที่สุดคือควรถือตาข่ายไว้ก่อนเสมอ และให้เขย่าต้นไม้ที่กลางต้น เพราะเมื่อตัวต่อหล่นลงมาแล้ว ตัวละครของเราจะหันไปทางทิศทางนั้น และทำให้กดจับตัวต่อได้ทันที
8. ขายร่มใบไม้หาเงิน
การหาเงินในเกมช่วงแรกนั้นมีข้อจำกัด และเป็นไปได้อย่างลำบาก เพราะอุปกรณ์ที่ใช้จับสัตว์ต่างๆ ก็มีจำกัด การจะรอผลไม้ออกผลก็ต้องใช้เวลา แต่วิธีหาเงินที่ง่ายที่สุด คือการเก็บเศษพงหญ้าที่ขึ้นตลอดทุกวัน และนำไปสร้างเป็น ร่มใบไม้ (Leaf Umbrella) และนำไปขาย จะทำให้ได้เงินถึงชิ้นละ 300 Bells
9. ฝากเงินไว้กับต้นไม้เงินหากเดินสำรวจที่เกาะอย่างทั่วถึง คุณอาจจะพบกับพื้นที่มีแสงส่องออกมา เมื่อลองใช้พลั่วขุดขึ้นมาแล้วจะทำให้ได้รับเงินมา 1,000 Bells และหากเราฝังเงินกลับไปลงไปที่หลุมเดิม ก็จะทำให้กลายเป็นต้นไม้เงิน ที่จะทำให้ได้รับเงินกลับคืนมา 3 เท่า เมื่อต้นไม้เงินต้นนั้นโตขึ้นแล้ว (จำนวนเงินที่สามารถใส่ได้สูงสุดคือ 10,000 Bells)

10. ใช้ตั๋ว Nook Miles บินไปหาเกาะ Tarantulaผู้เล่นสามารถใช้เงิน Miles ในการซื้อตั๋ว Nook Miles เพื่อบินไปยังเกาะร้างแบบสุ่มได้ ซึ่งในเกาะร้างนั้นก็อาจจะพบกับ เพื่อนบ้านคนใหม่, เกาะผลไม้, เกาะต้นไผ่, เกาะที่ให้แต่เงิน, หรือถ้าโชคดีก็อาจจะพบกับเกาะแมงมุม Tarantula ที่เมื่อจับมาแล้วจะสามารถขายได้ตัวละ 8,000 Bells เลยทีเดียว

11. สร้างเกาะ Tarantula ด้วยตัวเอง
เช่นเดียวกับการใช้ตั๋ว Nook Miles เพื่อบินไปตามหาเกาะ Tarantula ผู้เล่นสามารถใช้เทคนิคการฟาร์มเงินด้วยการบินไปเกาะร้าง และทำการถอนต้นไม้กับดอกไม้ออกจากเกาะให้หมด เพื่อลดการเกิดของแมลงตัวอื่น และทำให้แมงมุม Tarantula มีโอกาสเกิดมากขึ้นแทนได้ แต่แมงมุม Tarantula นั้นจะเข้ามาจู่โจมอย่างรวดเร็ว เพราะงั้นควรรู้จักวิธีการจับมันให้ดี

12. ขอพรจากดาวตก
ในบางคืน ที่เกาะของคุณอาจจะมีดาวตก ตกลงมาอย่างสวยงาม ซึ่งหากหมุนมุมกล้องลงเพื่อมองดาวตก จะทำให้สามารถกดปุ่มอธิษฐานขอพรกับดวงดาวได้ และในเช้าวันต่อมา จะมีดาวตกให้เก็บที่ริมชายหาด เพื่อนำไปสร้างไอเท็มหายากได้ ซึ่งในบางครั้ง นกฮูก Celeste ก็จะมาให้สูตรสร้างของ หรือมาบอกว่าคืนนี้ที่เกาะของคุณจะมีดาวตกด้วย
13. สามารถขับถ่ายได้ที่ส้วมภายในเกมนั้นจะมีไอเท็ม สุขา อยู่ให้มากมายหลายแบบ ตั้งแต่สุขาทั่วไป จนถึงสุขาแบบฝาเปิดอัตโนมัติที่ดูหรูหรานั่งสบาย เมื่อเราสามารถนำตัวละครไปนั่งที่สุขา และลุกออกมาแล้วจะทำให้มีการกดชักโครกโดยอัตโนมัติด้วย ซึ่งหากเรากินผลไม้เอาไว้อยู่ จะทำให้ช่วยขับถ่ายออกมาได้ เพื่อเป็นการลดจำนวนผลไม้ที่มีในตัว และป้องกันการไปทำลายหินหรือขุดต้นไม้โดยไม่ได้ตั้งใจ
14. กดรับ Nook Miles อย่างรวดเร็วเมื่อทำเงื่อนไขบางอย่างที่เกมกำหนดเอาไว้ จะทำให้ผู้เล่นสามารถรับ Nook Miles เพิ่มขึ้นได้ แต่การที่จะเลื่อนหาเงื่อนไขที่ทำผ่านแล้วแต่ละอันก็เป็นวิธีที่ช้าเกินไป หากแต่เมื่อกดรับเงื่อนไขอย่างหนึ่งแล้ว ให้กดเลื่อนด้วยปุ่มอนาล็อคขวา จะทำให้เลื่อนหาเงื่อนไขที่ทำเสร็จแล้วได้เร็วขึ้น

15. จัดระเบียบไอเท็มในช่องเก็บของบางครั้งการใช้ไอเท็มและการเก็บของภายในตัวนั้น ก็ทำให้ช่องเก็บของเกิดความไม่เป็นระเบียบ และยากต่อการเลือกใช้งาน แต่หลายคนกลับไม่รู้เลยว่าสามารถกดปุ่ม A ค้าง เพื่อเลือกไอเท็มและทำการย้ายตำแหน่งในช่องเก็บของได้

16. สร้างของได้รวดเร็วขึ้นกว่าเดิมการสร้างของด้วยความล่าช้า เป็นสิ่งที่หลายคนต้องการให้เกมแก้ไขกันมากที่สุด เพราะเมื่อกดสร้างของแล้วตัวละครจะเข้าสู่อนิเมชั่นการสร้างของที่ต้องใช้เวลาพอสมควร แต่ความจริงแล้วเราสามารถกดปุ่ม A ค้างเอาไว้ เพื่อทำให้ตัวละครสามารถสร้างของเสร็จได้อย่างรวดเร็วและช่วยให้ประหยัดเวลาได้มากขึ้นด้วย