เป็นเรื่องปกติของดารานักแสดงในวงการบันเทิง ที่ต้องดูแลรูปร่างหน้าตาให้สวยเป๊ะพร้อมสู้กล้องออกสื่อได้ตลอดเวลา และคงปฏิเสธไม่ได้ว่าแทบทุกคนอยากจะหน้าสวยใสดูอ่อนกว่าวัยกันทั้งนั้น ซึ่งก็ไม่ใช่ทุกคนที่จะทำได้ บางคนอาศัยการแต่งตัว ทำผม ไปจนกระทั่งพึ่งวิทยาการทางการแพทย์เลยทีเดียว
แต่ที่จริงในวงการบ้านเราก็มีดารานักแสดงสาวหลายคน ที่หน้าตาอ่อนกว่าวัย บางคนอยู่ในวงการมานับสิบปี แต่ก็ยังไม่ดูเปลี่ยนไปเลยซักนิด เรียกได้ว่ารุ่นน้องแทบจะแซงล้ำหน้าไปเลยก็มี ซึ่งวันนี้ทีมงาน Sanook! News ก็อยากจะขอรวบรวมดาราสาวที่หน้าเด็กจนคุณอาจคาดเดาอายุพวกเธอไม่ถูกกันเลยทีเดียว
ยกตัวอย่างเช่น แพทตี้ อังศุมาลิน (24) ,เต้ย จรินทร์พร (25) ที่หลายคนยังคิดว่าเธอยังเป็นสาวใสวัย 18 ทั้งที่จริงเข้าเบญจเพสกันแล้ว
หรือว่าจะเป็นนักแสดงสาวที่อายุขึ้นหลักสามแต่หน้าตายังเหมือน 20 ปลายๆ เช่น จั๊กจั่น อคัมย์สิริ (33) ,ชมพู่ อารยา (33) ,เจนี่ เทียนโพธิ์สุวรรณ (33) ,นุ่น วรนุช (33) ,วุ้นเส้น วิริฒิพา (34) ,พิมพ์ พิมพ์มาดา (35) ,อั้ม พัชราภา (36) ,ติ๊ก กัญญารัตน์ (38)
และที่น่าทึ่งคือสาวๆ ที่ก้าวเข้าหลักสี่ แต่หน้าตายังหยุดไว้ที่เลขสาม เรียกว่าอายุเป็นเพียงตัวเลข ไม่อาจทำลายความสวยใสอ่อนเยาว์ของเธอได้เลย อาทิ นัท มีเรีย (40) ,ป๊อก ปิยธิดา (40) ,นิโคล เทริโอ (42) ,มาช่า วัฒพานิช (44)
ที่รวบรวมมาบอกกันนี่เป็นเพียงแค่ส่วนหนึ่ง ว่าแต่สำหรับคุณใครเป็นดาราหน้าเด็กที่เดาอายุไม่ถูก หรือรู้อายุจริงแล้วอึ้งกันบ้าง มาแชร์กันได้เลยนะคะ!!