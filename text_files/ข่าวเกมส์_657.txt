Hatch App
Hatchแอพลิเคชั่นสัตว์เลี้ยงรุ่นใหม่ ลูกสัตว์ประหลาดสุดน่ารัก
เชื่อว่าหลายคนในอดีตคงจะเคยเล่นหรือสัมผัสกับสัตว์เลี้ยงดิจิตอลอย่าง  ทามาก็อตจิ กันมาบ้างแล้วไม่มากก็น้อย  จนเกิดเป็นของเล่นที่แพร่หลายกันเป็นอย่างมากในสมัยนั้น ตราบจนมาถึงสมัยนี้   แต่สำหรับยุคสมัยนี้  โลกเรามันเปลี่ยนไปมากและพัฒนาเทคโนโลยีใหม่ๆขึ้นมาอย่างไม่หยุดยั้ง  จนเกิดนวัตกรรมใหม่ๆขึ้นมากมายนับไม่ถ้วน หนึ่งในนั้นก็คือ แอพลิเคชั่น  ที่กำลังจะหวนคืนสิ่งเก่าๆกลับมาตอบรับพวกคุณใหม่ ภายในปีหน้านี้  ด้วยสุดยอดแอพลิเคชั่นสัตว์เลี้ยงน่ารักๆ  ที่เต็มไปด้วยทั้งความสมจริงและความน่าเอ็นดูมากมาย กว่า  ทามาก็อตจิรุ่นก่อนๆ ด้วยซ้ำไป โดยแอพนั้นมีชื่อเรียกว่า  “Hatch” นั่นเอง
Hatch หรือแอพลิเคชั่น เลี้ยงสัตว์สุดน่ารัก  ที่หลายคนทั่วโลกกำลังรอคอยกันอยู่ในขณะนี้ มีแนวโน้มว่าจะเข้ามาใน App  Store ปีนี้  โดยมีข่าวประกาศในเพจ Facebook ว่าจะเปิดตัวในวันที่ 20  พฤศจิกายน ที่กำลังจะถึงในไม่ช้า
Hatch App
Hatch App
Hatch App
Hatch App
               โดยตัวละครเอกของเกมส์  ที่ใครหลายคนอาจจะรู้จักกันมาบ้างแล้วอย่าง  Fugu กำลังจะออกมาให้คุณได้สัมผัสถึงความเป็นผู้เลี้ยงในอีกไม่นาน   รวมถึงผองเพื่อนหลากสีอีกมากมายที่จะยกโขยงทั้งความน่ารัก ขี้อ้อน คนละแบบ  มาให้คุณได้เจอะเจอและเล่นกับพวกมัน ไม่แพ้กันเลย  ซึ่งโดยเจ้าเกมส์ Hatch  นั้น ส่วนมากจะมีความคล้ายคลึงมากจากเกมส์ ทามาก็อต  ที่เราคุ้นเคยกันนั่นเอง  แต่แอพนี้จะมีความแตกต่างกันที่ความน่ารักของตัวละครและสไตล์การเลี้ยงดู  รวมถึงกราฟฟิกในการเล่นแต่ละฉากด้วย วิธีการเล่นก็ง่ายมากๆครับ แค่ป้อนข้าว  ป้อนน้ำ อาบน้ำ พาไปเดินเล่น หยอกล้อมันบ้าง  สารพัดทุกอย่างที่จะทำเลยทีเดียว ซึ่งหากใครที่สนใจอยากจะเลี้ยงดูเจ้าตัว  Fugu  นี้ก็ให้อดใจรออีกหน่อยนะครับ หรือถ้าหากใคร อดใจรอไม่ไหว  ทางเราก็มีแอพอีกแอพหนึ่งซึ่งเป็นสัตว์เลี้ยงเหมือนกัน โดยแอพนี้มีชื่อว่า  Egg Baby ความสนุกของเกมส์ก็จะเป็นการเลี้ยงไข่ตัวอ่อน  ให้ฟักออกมาเป็นสัตว์เลี้ยงที่สวยงาม  โดยความสนุกของเกมส์นี้ก็มีมากมายไม่แพ้กันเลยครับ แต่ถ้าหากยังไงแล้ว  หากใครที่กำลังเฝ้ารอมานานแสนนานอยู่ล่ะก็   ก็ขอให้คุณรออีกหน่อยหนึ่งแล้วกัน รับรองว่าคุณจะรู้สึกไม่เหงาอีกต่อไป  เมื่อคุณมีเจ้าสัตว์ประหลาดน่ารักๆตัวนี้อยู่เคียงข้าง
ใครอยากเล่น ทางเว็บ Hatchpet.com เปิด ให้คนลงทะเบียนไปจับจอง Special Egg ได้แล้ว รีบๆจองก่อนจะหมดเขตล่ะ  รวมถึงใครที่ยังไม่มีสติ๊กเกอร์เจ้าสัตว์ประหลาดตัวน้อยใน inbox facebook  ก็อย่าลืมไปดาวน์โหลดมาเล่นกันด้วยนะ ใน sticker store ของ iPhone  ทุกรุ่นเลย

 