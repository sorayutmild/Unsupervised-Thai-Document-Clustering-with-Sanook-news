เมื่อคืนนี้ ณ ราชมังคลากีฬาสถาน มีภาพมหัศจรรย์ระหว่างที่นักเตะทั้งสองฝ่ายเข้าแถวก่อนฟาดแข้งกัน ชนิดผู้ชมด้วยกันเองยังต้องตะลึงเชื่อว่าแฟนบอลไทยที่อยู่ในสนามเมื่อวานนี้ น่าจะได้สัมผัสบรรยากาศที่สุดยอด ความสามัคคีที่มาพร้อมกันอย่างมิได้นัดหมาย เป็นภาพที่สวยงามสุดๆเมื่อผู้ชมด้านอัฒจันทร์ฝั่ง E (ฝั่งไม่มีหลังคา) ได้หยิบโทรศัพท์มือถือขึ้นมาเปิดไฟฉาย โดยเริ่มต้นเพียงกระจุกเล็กๆจากกลุ่มแฟนบอลบริเวณชั้น 2 ก่อนแพร่กระจายไปรอบๆและในที่สุดเพียงเวลาแค่ประมาณ 2-3 นาที ก็ครบจนทั่วทุกฝั่งอัฒจันทร์ในสนาม สวยงามเสมือนดวงดาวส่องแสงระยิบระยับบนท้องฟ้าก็มิปาน เล่นเอาปฏิกิริยาของนักเตะอิรักที่เข้าแถวอยู่งงเป็นแถบ หันมองรอบตัวกันให้ขวั่กไปเลยก็ไม่รู้จะบรรยายความสวยงามอย่างไรครับ สำหรับผู้ที่ไม่ได้เข้าไปชมเกม มีเพียงรูปมาฝากกัน ซึ่งแน่นอนว่าสวยไม่ได้ครึ่งนึงของบรรยากาศจริงในสนาม ณ วินาทีนั้นแน่นอนความสามัคคีแบบไม่ได้นัดหมาย ก่อให้เกิดความงดงามในสังเวียนลูกหนัง ผมเชื่อว่านี่อาจเป็น "วัฒนธรรมการเชียร์แบบใหม่" ของแฟนบอลไทย ที่ต่อไปอาจเป็นธรรมเนียมที่ต้องปฏิบัติกันทุกนัดก็เป็นได้เหลือเกมในบ้านอีก 1 นัด กับทีมชาติไต้หวัน ในวันที่ 12 พ.ย. นี้ ใครอยากสัมผัสด้วยตาตัวเอง ต้องไม่พลาดนะครับ