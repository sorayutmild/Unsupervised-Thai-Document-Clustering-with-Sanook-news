      เทคโนโลยีที่ก้าวหน้า บางครั้งก็ทำให้เกิดอาชีพใหม่ๆอีกมากมาย ในขณะเดียวกันก็มีอาชีพจำนวนไม่น้อยที่ความต้องการลดน้อยถอยลง และในอนาคต อาจจะไม่มีคนทำอาชีพเหล่านั้นอีกก็เป็นได้

      นักเศรษฐศาสตร์จากบริษัท Deloitte ได้ศึกษาเกี่ยวกับการจ้างงานในอังกฤษและเวลส์ทุกๆ 10 ปี ตั้งแต่ปี 1871 และพบว่าอาชีพที่ทำงานในลักษณะเป็น Routine (งานที่มีลักษณะซ้ำซาก) มีการว่าจ้างลดลงมากที่สุด เนื่องจากสามารถถูกแทนที่ด้วยเทคโนโลยีใหม่ๆได้  ยกตัวอย่างเช่น 
– คนงานทำรองเท้าและเสื้อผ้า – ช่างท่อและช่างถัก – คนงานในฟาร์ม – เลขานุการ – พนักงานพิมพ์ดีด และงานที่เกี่ยวข้องกับการใช้คีย์บอร์ดเป็นหลัก ฯลฯ
      อย่างไรก็ตาม ในทางกลับกันนั้น อาชีพที่ไม่ได้มีลักษณะ Routine และยากที่จะนำเทคโนโลยีมาทดแทน มีการว่าจ้างเพิ่มมากขึ้น เช่น อาชีพพยาบาล , ที่ปรึกษาทางธุรกิจ (เพิ่มขึ้นถึง 365%) อาชีพในวงการบันเทิง เช่น นักแสดง นักเต้น ผู้กำกับ , ผู้จัดการด้านการเงิน
      นักวิจัยจาก Deloitte ออกมายอมรับว่าพวกเขาไม่สามารถทำนายถึงอาชีพในอนาคตได้ว่าจะเปลี่ยนแปลงไป มากเพียงไร แต่มีแนวโน้มว่างานที่ต้องการทักษะด้านสังคม ความสามารถในการเข้าใจความรู้สึกของผู้อื่น และความคิดสร้างสรรค์ จะเป็นที่ต้องการมากขึ้นในอนาคต
      ท้ายที่สุด แม้ว่าเครื่องจักรและเทคโนโลยีใหม่ๆจะเข้ามาแทนที่มนุษย์มากขึ้น แต่ก็มีอาชีพเกิดใหม่ขึ้นมาทดแทนเช่นกัน ซึ่งจากงานวิจัยดังกล่าวก็พบว่างานใหม่ๆที่เกิดขึ้นเพราะเทคโนโลยีใหม่ๆนั้น มีจำนวนมากกว่างานที่ถูกทดแทนทำให้หายไปด้วย ดังนั้นแล้ว เราไม่จำเป็นต้องกังวลกับเรื่องเทคโนโลยีใหม่ๆจะทำให้คนตกงานเพิ่มขึ้นมาก นัก  หากแต่เพียงต้องรู้จักปรับตัวให้เข้ากับสภาพแวดล้อมที่เปลี่ยนไปเท่านั้น เอง ; )
 อ้างอิง