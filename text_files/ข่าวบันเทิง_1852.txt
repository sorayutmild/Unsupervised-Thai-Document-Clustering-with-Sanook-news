เป็นอีกหนึ่งครอบครัวที่อบอุ่น สำหรับครอบครัวของศิลปินตลกชื่อดัง นุ้ย เชิญยิ้ม และภรรยาสาว ตั๊ก ศิริพร ที่นอกจากจะลี้ยงดูลูกชายอย่าง "น้องภู" แล้ว ทั้งคู่ยังดูแลให้ความอบอุ่นกับลูกๆ อีก  3 คนที่เป็นลูกของฝ่ายชายกับภรรยาคนก่อนได้อย่างดีเช่นกัน และล่าสุดสาวตั๊กได้ประกาศความภูมิใจที่เกิดขึ้นกับครอบครัวเพราะลูกสาวคนเก่งได้คว้าปริญญาโท มาครองสำเร็จ
โดยตั๊ก ศิริพร ได้โพสต์ภาพเจ้าตัว ลูกสาวและสามี ลงในอินสตาแกรม พร้อมกับข้อความว่า "แม่ภูมิใจกับลูกที่สุดเลยคนเก่งจบปริญญาโทแล้วเย้ๆๆๆๆๆเก่งมากเลยลูก ตอนนี้ก็เหลือเจ้าภูอีกคนเดียวที่ยังไม่จบ"  งานนี้เหล่าแฟนๆ ของครอบครัวสุดน่ารักนี้ต่างก็พากันเข้ามาแสดงความยินดีอย่างล้นหลาม

