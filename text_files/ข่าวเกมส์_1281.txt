เหล่าสาวกนักฆ่าจากเกม Assassin's Creed ก็ได้ดีใจกันไปหนหนึ่งแล้ว หลังจากที่ Ubisoft ได้ประกาศตัวเกมภาคใหม่ Assassin’s Creed: Unity ในงาน GDC 2014 เมื่อกลางเดือนมีนาคมที่ผ่านมา แต่จริงๆแล้วทาง Ubisoft ยังไม่หมดเพียงเท่านั้น ล่าสุดยังได้ประกาศ Assassin's Creed Comet ออกมาอีกภาคหนึ่งด้วย
สาเหตุที่ทาง Ubisoft ประกาศเกม Assassin's Creed ภาคใหม่ออกมาถึง 2 ภาคนั่นก็เพราะ Assassin’s Creed: Unity ที่ประกาศในงาน GDC 2014 นั้นทาง Ubisoft ต้องการโชว์พลังให้โลกเห็นถึงภาพกราฟฟิกของเกมพวกเขา เมื่อทำลงเครื่องเกมยุคใหม่อย่าง PS4, PC และ XB One โดยเฉพาะ ก็เลยไม่มีการประกาศลงเครื่องรุ่นเก่าอย่าง PS3 และ XB360 นั่นเอง ส่วน Assassin's Creed Comet นี้ทาง Ubisoft ทำออกมาเพื่อคนที่ยังเล่นเครื่องเก่าอยู่โดยเฉพาะเลย จึงได้เลือกที่จะทำ PS3, PC และ XB360 เท่านั้น ไม่มีลง PS4 และ XB One แน่นอน งานนี้ไม่มีรายชื่อของ Wii U มาจากตัวเกมทั้งสองภาค สงสัย Ubisoft จะเลิกสนับสนุน Wii U จริงๆ หลังจากช่วงแรกๆนี่สนับสนุนเต็มที่ ส่วนชาว PC ได้เฮเพราะสามารถเล่นได้ทั้งสองภาคเลย แต่ถ้าจะเล่นภาค Unity ก็ต้องเครื่องแรงสักหน่อยนะ
Assassin's Creed Comet
ของชาว PS3 และ XB360 (PC ด้วย) คุณจะได้เล่นเป็นพวก Templar เป็นภาคแรก
เนื่้อเรื่องของเกม Assassin's Creed Comet เป็นภาคพิเศษที่ดำเนินต่อจาก Assassin's Creed 4 เลย ในช่วงปี 1758 เพียงแค่เป็นเรื่องราวของตัวละครคนละกลุ่มเท่านั้น (ภาคนี้จะเป็นรอยต่อระหว่างภาค 4 และภาค 3) เพราะตัวละครเอกที่ผู้เล่นจะได้เล่นในภาคนี้ ไม่ใช่นักฆ่า Assassin แต่เป็นอัศวิน Templar เป็นภาคแรกที่ตัวเอกไม่ใช่นักฆ่า แต่กลับเป็นฝ่าย Templar ที่ถือว่าเป็นศัตรูของเหล่านักฆ่าแทน ตัวเอกของภาคนี้มีชื่อว่า Shay เขาเป็นลูกเรือของเรือเดินทะเลมหาสมุทรแอตแลนติกลำหนึ่ง นอกจากนี้เขายังเป็นสมาชิกของอัศวิน Templar ซึ่งเกลียดพวกแอสซาซินมาก เมื่อเรือเดินทางมาถึงเมือง New York ของอเมริกา Shay ต้องต่อสู้กับเหล่านักฆ่าของที่นี่ ร่วมกับตัวละครคุ้นๆหน้าอย่าง Haytham Kenway (ลูกชายของ Edward ตัวเอกภาค 4 และเป็นพ่อของ Connor ตัวเอกภาค 3) ที่หักหลังจากกลุ่มนักฆ่ามาเข้าเป็นพวก Templar แทน ซึ่งจะเล่าเนื้อเรื่องเหตุการณ์ให้เข้าใจมากกว่าขึ้นว่าเกิดอะไรขึ้นก่อนภาค 3
หากนักฆ่าคนไหนอยากเปลี่ยนบรรยากาศมาลองเล่น Templar ดู ต้องลอง Assassin's Creed Comet กำหนดออกช่วงฤดูใบไม้ร่วง ปลายปี 2014 นี้ น่าเสียดายที่ยังไม่มีภาพตัวอย่างหรือคลิปออกมาให้เห็นกัน
Assassin’s Creed: Unity
Assassin’s Creed: Unity สำหรับชาว PS4 และ XB One (PC ด้วย)