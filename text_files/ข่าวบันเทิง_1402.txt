จากกระแสฮอตในโลกออนไลน์แฉดาราดังเบี้ยวค่างานแต่ง ล่าสุดหลายคนคู่ออกมาชี้แจงแล้ว 
เรียกว่าเป็นทอล์คออฟเดอะทาวน์อยู่ตอนนี้เลย จากกรณีบุคคลปริศนาโพสต์กระทู้ลงเว็บไซต์ชื่อดัง พันทิปดอทคอม เล่ารายละเอียดเกี่ยวกับพฤติกรรมดาราชื่อดังที่จัดพิธีวิวาห์อย่างยิ่งใหญ่ แต่กลับเบี้ยวจ่ายค่าจัดงานให้กับออแกไนซ์ โลกออนไลน์ต่างพากันสืบว่าเป็นดาราคนไหนกัน? (อ่านข่าวที่เกี่ยวข้อง>>>เม้าท์แซ่บ! ดาราปริศนาเบี้ยวจ่ายค่าจัดงานแต่ง)  
ซึ่งหลังจากที่กระทู้ดังกล่าวได้ถูกนำมาแชร์ในโลกออนไลน์ มีผู้เข้ามาแสดงความคิดเห็นเป็นจำนวนมากและต่างก็สงสัยว่าเป็นดาราคนไหน จึงเกิดการตามสืบหาความจริง แต่กระทู้ดังกล่าวได้ถูกลบไปแล้ว เนื่องจากเหตุผล กระทบกับนักแสดงที่ไม่เกี่ยวข้อง ทำให้เกิดความวุ่นวาย
ล่าสุด มีคู่รักคนดังที่เพิ่งจะแต่งงานไปและถูกโยงเข้ามาเกี่ยวข้องด้วย อย่าง บุ๋ม ปนัดดา ได้โพสต์ข้อความลงอินสตาแกรมโดยระบุว่า "อีเจี๊ยบ น้องรัก แกจะเล่าอะไร ก็เล่าให้มันเคลียร์ๆ หน่อย คนแม่งก็เดามั่ว เสียหายถึงคนจัดงานให้ชั้นหมด! มาจับใจความได้ว่าไม่ใช่ชั้น ก็ตรงมีแม่มาต่อรองเนี่ยะแหละ! บอกไปเลยว่าใคร เพราะกรูเดือดร้อน!" 
งานนี้เป็นอันว่าตัดประเด็นทิ้งไปเลยสำหรับคนโยงมาว่าเป็น บุ๋ม ปนัดดา เพราะเพจดังกล่าวได้ออกมาบอกว่าไม่ใช่คู่ของ บุ๋ม และ เอก แน่นอน
แต่ยังไม่จบเพราะมีคนโยงไปเอี่ยวว่าเป็นคู่ของ กระแต ศุภักษร และ หลุยส์ สามีนักแข่งรถ แต่ว่าเจ้าตัวได้ออกมาโพสต์แบบชิลเลยว่า "เห็นกระทู้ในพันทิพละน๊าาาาา พี่วิน @vinbuddywedding งานเข้าๆๆๆๆ กรี๊ดดๆๆๆๆ อยากรู้อะไรถามพี่วินเลยค้าบบบบบบ ฮ่าฮ่าฮ่า พี่วินจัดการเลยๆๆๆ ไป ทำงาน+เที่ยว+แข่งรถ ก่อนละ สู้ๆ น๊าาาา" 
ด้าน vinbuddywedding ได้ออกมาชี้แจงผ่านอินสตาแกรมด้วยว่า "ไม่ใช่ "... ไม่ใช่นะครับ...! ตามที่มีกระแสใน Pantip เรื่องดาราไม่จ่ายเงินค่าจัดงานแต่งงาน เจ้าบ่าวนักเลง คุยกันไม่รู้เรื่อง ไม่เซ็นสัญญา หรืออะไรก็แล้วแต่ ผมตอบในฐานะช่างภาพ และ wedding planner ของกระแตกับหลุยส์ว่า ไม่ใช่นะครับ ไม่ใช่น้องๆ ผมคู่นี้นะครับ. เรายังรักกันดีเหมือนเดิม  @iamkratae @luizasp"
ต้องติดตามกันต่อไปว่าการทำงานของนักสืบออนไลน์จะสืบเสาะหาว่าเป็นใคร???