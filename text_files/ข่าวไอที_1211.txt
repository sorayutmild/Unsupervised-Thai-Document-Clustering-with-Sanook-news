Preview : Canon G1X – คอมแพคเล็กหัวใจ DSLR
หลังจากที่เว็บนอกไม่ว่าจะเป็น Dpreview CanonRumors หรือ Lens Tips ออกมาตีข่าว Canon G1X ซึ่งต้องถือได้ว่าเป็นอีกที่สุดจาก Canon Digital Compact หลังจากนั่งกระดิกนิ้วอยู่หลายวัน รอให้ทาง Canon เชิญไปงานเปิดตัวกล้องรุ่นนี้ ทีแรกเมื่อสัปดาห์ที่แล้วก็นึกว่าเปิดเลยปรากฏว่า กลายเป็นกล้อง C300 แทน ฝากทาง  PR เลยครับผมรอ G1X อยู่นะคร้าบ

ชั่วโมงนี้คงไม่มีอะไรเกินไปกว่า  Canon G1X กล้องดิจิตอลคอมแพคที่ได้รับการกล่าวขวัญว่า สเปคแรงที่สุดแล้วในกล้องคอมแพค และทำให้สาวก Canon อย่างผมต้องร้อง Yes!!! ต้องงี้สิ ทำอะไรมาสู้คู่แข่งแบบจริงๆ จังๆ บ้างซะทีหนึ่ง รหัส G1X หรือเรียกันว่า จีวันเท็น ที่ต่อยอดมาจาก Canon G12 จะออกเป็น Canon 13 ก็ใช่ที่ฝรั่งเค้าถือกันก็เลยมาจบลงที่เลข X เหมือนๆ กับกล้อง Canon 1D-X ที่พึ่งออกไปได้ไม่นาน (รูปด้านล่างคือ  Canon G1 Pro Compact แห่งยุค)

ว่างๆ ผมก็ขอเขียนบทวิเคราะห์เกี่ยวกับกล้องตัวนี้ขึ้นมา เพราะอะไร กล้อง G1X นั้นไม่ใช่แค่สุดยอดกล้อง Compact น่าจะเป็นการส่งสัญญาณอะไรบางอย่างโดยเฉพาะกล้อง Mirrorless จากทาง Canon ที่จะออกในอนาคตด้วย ที่สำคัญที่ฮือฮากันมากคือ เซนเซอร์ขนาดใหญ่มากที่สุดเท่าที่คอมแพคเคยมีมา (ไม่นับ Fuji X100 อันนั้นก็ต้องถือเป็น Mirrorless แค่เปลี่ยนเลนส์ไม่ได้)

 
สัญญาณที่ Canon ส่งมาบอกบรรดาคู่แข่งทั้งหลายก็คือ เซนเซอร์ใหญ่เล็ก ช้านก็ทำได้แล้วนะเฮ้ย Mirrorless ก็พร้อมที่จะเข้าสู่ตลาดได้เหมือนกันเมื่อช้านสามารถผลิตกล้องแบบนี้ได้ นอกจากเซนเซอร์ที่เล็กกว่าฟิล์มที่ 1.8 ก็ต้องถือได้ว่ากล้องนี้ยังมีหมัดเด็ดอีกหลายอย่าง เช่น เลนส์ที่ติดมา F2.8-5.8 แม้จะไหลแต่เมื่อเซนเซอร์พอๆ กับ DSLR ก็ต้องบอกเลยว่า เลนส์นี้มันเทียบเท่าเลนส์ดีๆ อย่าง 17-85mm IS อะไรประมาณนั้นเลยครับ นอกจากนี้จุดแข็งของเซ็นเซอร์ใหญ่ก็คือ คุณภาพไฟล์และน้อยส์ที่ลดลง รวมไปถึงการทำเดฟหน้าชัดหลังเบลอก็จะง่ายขึ้นมาก

 
เมื่อเทียบกับตัวเก่า แน่นอนเลนส์เปลี่ยนไป เป็น 28-112mm หลายคนต้องออกมาบ่นว่า กล้องมันโตขึ้น แต่สำหรับผม ผมว่ามันก็จะทำให้คุณหยิบกล้องถนัดมือมากยิ่งขึ้นด้วย เช่นกัน

 
ขนาดกล้องใหญ่กว่า Mirrorless บางรุ่น (ขอขอบคุณภาพจาก Dpreview.com) เพราะเซนเซอร์มีขนาดใหญ่กว่านั่นเอง แต่มองในแง่จุดอ่อนเดียวที่ผมเห็นตอนนี้คือ เปลี่ยนเลนส์ไม่ได้ก็แค่นั้น (ซึ่งไม่เกิน Gen ถัดไปผมเชื่อว่าเปลี่ยนได้) รวมไปถึงว่าการซูมยังใช้แป้นโยก ซึ่งใครที่ใช้คอมแพคมา งานนี้็ก็ต้องถือว่าเป็นจุดเด่นของกล้อง Compact  ก็ว่าได้

 
ปุ่มควบคุมที่แทบจะเหมือนเดิม แต่ลดส่วนของ ISO ลงไป ที่สำคัญแฟลชจากเดิมที่อยู่ตรงบริเวณ ด้านหน้ากล้องเลยโดยตรง มาเป็นด้านบนแทน ซึ่งนอกจากจะช่วยให้ดูสวยงามขึ้นแล้ว แสงก็ยังส่องไปทางด้านหน้าได้ดียิ่งขึ้นด้วย

 
ปุ่มควบคุมทางด้านหลัง ต้องถือว่าจัดเต็มพอสมควร มีทั้งแป้นหมุน ปุ่มกด ผมว่า 600D ถ้ามีอย่างนี้บ้างก็แจ่มเลยนะครับเนี่ย ส่วนปุ่มอัดวิดีโอนั้นแจ่มมาก การที่มาอยู่ทางด้านข้างก็ต้องถือว่า กดง่าย ใช้คล่องไม่ต้องบิดเลือกโหมดเหมือนตัวเก่า

 
จอบิดซึ่งมีมาตั้งแต่สมัย G1 แม้จะหายไปบ้างในบาง Generation แต่ก็กลับมาอยู่ใน G1X อย่างเต็มภาคภูมิ จอบิดของกล้องเล็กๆ ขนาดนี้มีประโยชน์ต่อการใช้งานอย่างมาก

เลนส์ซูม 28-112mm f2.8 – 5.8 IS อันนี้ไม่พูดถึงไม่ได้ ของเค้าดีจริงฮะ เลนส์ Kit DSLR Crop 1.6x ยังให้เลนส์กว้างสุด 3.5 แต่กล้องรุ่นนี้ให้ 2.8 บน Crop 1.8x  ซึ่งถ้าเป็นกล้องคอมแพคสมัยก่อนผมไม่ตื่นเต้นเพราะเซนเซอร์เล็ก แต่ที่ G1X นี่ Crop 1.8 ครับเลยต้องลองเดฟกันเป็นพิเศษ ส่วนที่เหมือนจะหมุนได้ที่กระบอกนั้นสำหรับโฟกัสครับ

ส่วนของแฟลชเมื่อยื่นแล้วก็จะเป็นเช่นนี้ครับ และที่สำคัญที่เลนส์สามารถติดฮู้ดรวมไปถึงสามารถที่จะใส่ Lens Converter ได้ด้วยตามสไตล์ของกล้องรุ่นนี้ อันที่จริงถ้าเปลี่ยนเลนส์ได้นี่ก็แจ่มมากๆ เลยทีเดียว
