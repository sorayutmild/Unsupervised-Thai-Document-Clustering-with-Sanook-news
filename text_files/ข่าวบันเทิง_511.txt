
คลิป โฟกัส
เม้าท์สนั่น! คลิประบายความในใจของดาราสาวเนื้อหอม "โฟกัส จีระกุล" ที่กำลังถูกแชร์ส่งต่อกันในโซเชียลเน็ตเวิร์ก คลิปที่ชื่อว่า "ฝากถึง..คนที่คุณก็รู้ว่าใคร" ซึ่งคลิปดังกล่าว สาวโฟกัส ได้โพสต์ลงโซเชียลแคม ความยาวประมาณ 9 นาที พูดถึงผู้ชายคนหนึ่งที่ไม่ให้เกียรติกัน เนื่องจากช่วงเวลาที่คบหาดูใจกันอยู่ กลับไม่เปิดเผยสถานะว่าคบกัน
"โฟกัส จีระกุล" เริ่มต้นพูดระบายในคลิปดังกล่าว เล่าเรื่องย้อนกลับไปตั้งแต่วันที่ 6 กันยายน 2555 ซึ่งตัดสินใจคบหาดูใจเป็นแฟนกับผู้ชายคนหนึ่ง แต่เดิมทีไม่ได้เปิดเผยกับสื่อว่ากำลังคบกันอยู่ จนกระทั่งต่อมากลายเป็นข่าว เมื่อนักข่าวมาถาม สาวโฟกัส ก็บอกว่า ตนเองเป็นคนตรงๆ ก็บอกความจริงว่ากำลังคุยๆ อยู่กับผู้ชายคนนี้อยู่ แต่ปรากฏว่าครั้งนี้ ฝ่ายชายกับให้สัมภาษณ์กับสื่อว่าไม่ได้คบหาดูใจกัน ซึ่งตนก็เข้าใจและยอมคบหากันมาแบบลับๆ มาโดยตลอด
ทั้งนี้ สาวโฟกัส ยังบอกอีกว่า รู้สึกแย่มากกับคำพูดของผู้ชายคนดังกล่าว ที่ครั้งหนึ่งเคยให้สัมภาษณ์กับนักข่าวว่า "โสด" ซึ่งถือว่าเป็นคำตอบที่ไม่ให้เกียรติกันเลย ที่ผ่านมาเคยมีปัญหากัน ไม่เข้าใจว่าทำไมฝ่ายชายถึงตอบสื่อแบบนั้น แต่สุดท้ายก็ยอมและคบหากันต่อไป
จนกระทั่งล่าสุด ฝ่ายชายเริ่มตอบคำถามเรื่องความรักกับสื่อในทำนองว่า "มีคนคุยๆ กันอยู่" แต่เหตุใดทำไมไม่เลี่ยงตอบไปเลย โดยเฉพาะกับประโยคที่ว่า "ความรักเป็นตัวถ่วงในชีวิต" มันทำให้เรารู้สึกว่า "นี่เราเป็นตัวถ่วงเขาหรือนี่?" ที่ผ่านมารู้สึกยอมที่ต้องมีความรักไม่เปิดเผยแบบนี้มาตลอด แต่ที่รู้สึกยอมไม่ได้คือ ฝ่ายชายมีพฤติกรรมคบซ้อน บอกว่าเลิกรากับตนไปตั้งแต่เดือนธันวาคม 2556
สาวโฟกัส ยังเล่าอีกว่า มีการอ้างว่า แม่โฟกัส ไปขอร้องให้ฝ่ายชายกลับมาคบหากับตนต่อ ตนไม่เข้าใจว่าทำไมต้องดึงแม่เข้ามายุ่งเกี่ยวด้วย ที่ผ่านมาการคบหากันอยู่ในสายตาแม่มาตลอด แม่เคยบอกว่า "ถ้าไม่ไหวก็เลิกคบกันเถอะ" สาวโฟกัส บอกว่า ในวันนี้ตนก็ไม่ทราบสถานะของตัวเอง เป็นกิ๊กใครหรือเปล่าไม่รู้ ตนไม่เคยขอร้องหรือรั้งให้ฝ่ายชายอยู่ แต่กลับข้อร้องให้เขาไปด้วยซ้ำ ซึ่งกรณีนี้แค่ออกมาพูด เพื่อให้ฝ่ายชายเป็นสุภาพบุรุษขึ้นหน่อย ควรให้เกียรติผู้หญิงให้มากกว่านี้ ถ้าจะให้ดีไม่ควรไปหลอกคนอื่นต่อ
อย่างไรก็ตาม สำหรับดาราหนุ่มที่ สาวโฟกัส กล่าวถึงในคลิประบายความในใจดังกล่าว ในโลกออนไลน์คาดเดาว่า อาจจะเป็นพระเอกใหม่ช่อง 3 "บอม ธนิน มนูญศิลป์" ซึ่งเคยมีข่าวกำลังคบหาอยู่กับ สาวโฟกัส แต่ต่างฝ่ายต่างไม่ชัดเจนในกันและกัน ทั้งนี้เป็นเพียงการคาดการณ์เท่านั้น ส่วนประเด็นร้อนๆ ประเด็นนี้จะเป็นอย่างไรก็ต่อไป คงต้องติดตามกันต่อ....