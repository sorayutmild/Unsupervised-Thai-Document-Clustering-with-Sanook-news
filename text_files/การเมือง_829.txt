พ.ต.ท.ทักษิณ โฟนอินมายัง พรรคเพื่อไทย ยัน แข็งแรงดี ไม่ได้เสียชีวิต ขณะนี้ อยู่ตะวันออกกลาง เชื่อ โรดแมปนายกฯ มีคนเขียนให้อ่าน
พ.ต.ท.ทักษิณ ชินวัตร อดีตนายกรัฐมนตรี กล่าวผ่านการโฟนอินทางโทรศัพท์ของ นายนพดล ปัทมะ ที่ปรึกษากฎหมายส่วนตัว โดยกล่าวว่า ยังแข็งแรงดี ยังไม่ได้เสียชีวิต โดยยืนยันว่า เป็นเสียงของตนเองจริง ไม่ได้ให้ใครมาพูดแทน และตอนนี้อยู่ในตะวันออกกลาง ทั้งนี้ พ.ต.ท.ทักษิณ กล่าวว่า พรุ่งนี้เป็นวันมหามงคลของคนไทยทุกคน ต้องหันหน้ามาคุยกัน หาข้อยุติร่วมกัน และต้องมีกติกาที่เป็นธรรม และต้องมีทัศนคติที่พร้อมให้เกิดความสงบในบ้านเมือง
ส่วนโรดแมป 5 ข้อ ของนายกรัฐมนตรีนั้น ไม่เกี่ยวข้องกับตน เพราะเป็นแค่ผู้สังเกตการณ์ แต่เชื่อว่าโรดแมปดังกล่าว น่าจะมีผู้เขียนบทให้นายกรัฐมนตรีอ่าน ขณะที่ ไม่ขอตอบว่า เหมาะสมหรือไม่ในการเลือกตั้งวันที่ 14 พ.ย.
ทั้งนี้ พ.ต.ท.ทักษิณ ใช้เวลา โฟนอิน นานประมาณ 10 นาที โดยให้สื่อมวลชน มีโอกาสโต้ตอบซักถามด้วย
 