ริว จิตสัมผัส พิธีกรชื่อดังจากรายการคนอวดผี ในช่วงศูนย์บรรเทาทุกข์ผี ได้ Live facebook เผยเลขทะเบียนรถมรณะ ที่ใครมีอยู่อาจถึงขั้นตายโหง และวิธีการเลือกทะเบียนรถ การเลือกตัวอักษร และตัวเลขอย่างไรให้ดี เรื่องนี้ไม่ใช่เรื่องงมงาย แต่เป็นการเตือนสติ

ไม่ว่าเลขทะเบียนนั้นเราจะเป็นคนเลือกเอง หรือไม่สามารถเลือกเองได้ ทุกตัวอักษร ทุกตัวเลขล้วนมีความหมาย ตามความเชื่อส่วนบุคคล โดยเวลาเลือกป้ายทะเบียน จะเลือกที่ตัวอักษรก่อน โดยจะเลือกตัวอักษรที่มีถุงเงิน คือ มีช่องไฟ ระหว่างตัวอักษร เช่น  ข ฆ ฉ ช ซ ฌ ญ ฒ ณ น บ ป ผ ฝ พ ฟ ม ษ ฬ  เป็นต้น
แบบนี้เรียกว่าถุงเงิน ช่องไฟดี ความหมายของ ถุงเงิน ก็คือถ้ามีถุงเงิน เวลาเอารถ ออกไปทำงาน ก็จะเก็บเงินอยู่ มีเงินหมุนเวียนดี นั่นเอง ส่วนตัวอักษรที่ไม่มีถุงเงิน ก็คือ  ก  ค  เป็นต้น

ส่วนตัวเลขนั้น ในความเชื่อของริว จะเลี่ยงเลขทะเบียนที่มี 1 หน้า 1 หลัง เพราะหมายถึงโลงศพ และเลี่ยงเลข 13 และ 73 เพราะเลขเหล่านี้ พอกลับอักษร จะพ้องเสียงคำว่าผี ต้องระวังให้ดี และถ้ามีเลข 4 นำหน้า เช่น 413 473 ต้องระวังเรื่องอุบัติเหตุ มีโอกาสตายโหงได้ เพราะเลข 4 พ้องเสียงความว่า “ซี้ ” ในภาษาจีน มีความหมายว่า “ตาย” นั่นเอง
สุดท้ายที่ต้องระวังคือ เลข 5 เนื่องจากเลข 5 เป็นตัวแทนของอารมณ์ เจ้าของรถที่มีเลข 5 ต้องอย่าใจร้อน อย่าหงุดหงิด อย่าขี้โมโห แต่หากเจ้าของรถ เกิดวันพุธกลางคืน หรือวันเสาร์กลางคืน ก็สามารถใช้เลข 5 ได้ เพราะโบราณเชื่อว่า คนที่เกิดวันพุธกลางคืน วันเสาร์กลางคืน เป็นคนดวงแรง

ถึงแม้ว่าตัวเลขทุกตัวจะมีความหมายต่อชีวิตเรา แต่อย่างไรก็ตาม หากก็มีเลขทะเบียนสวยเป็นมงคลแล้วก็ไม่ใช่ว่าจะเป็นยันต์กันภัยให้ผู้ขับขี่ได้ เพราะสิ่งที่ผู้ใช้รถใช้ถนนควรมีเป็นอันดับแรกคือ ต้องมีสติ ไม่ประมาท ปฏิบัติตามกฎจราจร และมีน้ำใจแก่เพื่อนผู้ร่วมใช้ท้องถนน น่าจะเป็นหลักประกันความปลอดภัยให้กับตัวเองได้ดีที่สุด