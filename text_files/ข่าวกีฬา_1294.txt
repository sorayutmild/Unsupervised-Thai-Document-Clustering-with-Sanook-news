"กำนันแก๊" ประมุข โรจนตัณฑ์ ยืนยันฟ้อง บัวขาว แน่นอน หลังจากเจ้าตัวขึ้นชกศึกไทยไฟต์โดยไม่ได้รับอนุญาตจากทางค่าย "กำนันแก๊" ประมุข โรจนตัณฑ์ เจ้าของค่ายมวย "ป.ประมุข" เตรียมหลักฐานเพื่อฟ้องศาล "สมบัติ บัญชาเมฆ" หรือ "บัวขาว"  หลังจากเจ้าตัวขึ้นชกศึกไทยไฟต์
โดยขึ้นชกเป็นคู่ที่ 4 ของรายการแบบสุดเซอร์ไพรส์ ในรุ่นจูเนียร์ มิดเดิ้ลเวท และเจ้าของฉายา "ดำ ดอทคอม" สามารถชนะน็อค รัสเทม ปาริปอฟ นักชกชาวรัสเซีย ไปได้ในยกที่ 2  ที่เวทีชั่วคราว ณ แหลมบาลีฮาย พัทยาใต้ จังหวัดชลบุรี เมื่อวันที่ 17 เมษายน ที่ผ่านมานอกจากนี้กำนันคนดังจากเมืองแปดริ้ว ยังกล่าวอีกว่า  "ต่อไปสังคมมวยจะอยู่กันยังไง เรื่องนี้คนในวงการมวยไม่ทำกัน ตัวเองอยู่ในวงการนี้มาหลายสิบปี แบบนี้มันยิ่งกว่าโคตรโกง คนจัดบัวขาวขึ้นชกไม่เกรงกฏหมาย ไม่กลัวสังคมมวยประนาม มีอย่างที่ไหน มวยไม่ได้ชั่งน้ำหนักดันมาขึ้นชกได้เฉย" ส่วนทางด้านบัวขาว ได้ออกมาเปิดเผยถึงสาเหตุที่ทำให้ต้องตัดสินใจออกจากค่าย ป.ประมุข เพราะเรื่องเงินค่าตัวกับอดีตต้นสังกัด ซึ่งเป็นเหตุผลหลัก แต่ตนเองไม่ยอมพูดเท่านั้นเอง เพราะกลัวทางค่ายจะเสียชื่อเสียงล่าสุดในปัจจุบันทางบัวขาวได้ไปจดทะเบียนค่ายมวยเป็นของตัวเองชื่อว่า "ค่ายบัญชาเมฆ" เป็นที่เรียบร้อยแล้ว
ลิ้งค์ข่าวที่เกี่ยวข้อง - บัวขาวทุบมวยรัสเซียจอดป้ายยก2 พร้อมหลั่งน้ำตา 