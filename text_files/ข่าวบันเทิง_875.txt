เป็นประจำในทุกปีที่ นักร้อง นักแสดงสาว เปา เปาวลี ต้องเดินทางไปไหว้และเปลี่ยนชุดให้ แม่ผึ้ง หรือ พุ่มพวง ดวงจันทร์ ราชินีลูกทุ่งของชาวไทย ซึ่งในปีนี้เข้าสู่ปีที่ 29 แล้ว ที่ราชินีลูกทุ่งจากแฟนๆ ไป
และเป็นประจำที่ปีนี้สาวปาวลีก็ได้เดินทางไปกราบราชินีลูกทุ่งที่ตัวเองเคารพแถมยังมีเลขเด็ดสวยๆ มาฝากแฟนๆ อีกด้วย
โดยล่าสุด เปาวลี ได้โพสต์ภาพตัวเอง พร้อมกับนักร้องหนุ่ม ตรี ชัยณรงค์ เดินทางไปไหว้แม่ผึ้ง ณ วัดทับกระดาน ลงในอินสตาแกรม @paowalee1  ในครั้งนี้ทั้งคู่ได้ทำบุญและร้องเพลงให้ราชินีลูกทุ่งฟัง
พร้อมกับหยิบเซียมซีคนละ 1 เลข ผลปรากฏว่าเลขที่ได้ คือ 29 ตรงกับจำนวนครบรอบปีที่จากไปของพุ่มพวงพอดิบพอดี
งานนี้แฟนๆ พากันเข้ามาแสดงความคิดเห็นกันล้นหลาม หลายๆ คนลุ้นขอนำเลขไปเสี่ยงดวงเผื่อว่าจะโชคดีกับเขาบ้าง
