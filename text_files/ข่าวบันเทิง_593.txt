นับเป็นอีกหนึ่งข่าวเศร้าทั้งสำหรับคนในวงการบันเทิง และแฟนตลกทั่วทั้งประเทศ สำหรับการจากไปอย่างไม่มีวันกลับ ของ น้าค่อม-อาคม ปรีดากุล หรือ น้าค่อม ชวนชื่น ศิลปินตลกรุ่นใหญ่ วัย 64 ปี
หลังเจ้าตัวเข้ารับการรักษาอาการป่วยอันเนื่องมาจากการติดเชื้อไวรัส โควิด-19 มาเป็นระยะเวลากว่า 18 วัน ก่อนที่อวัยวะต่างๆ ภายในร่างกายจะค่อยๆ ล้มเหลว และส่งผลให้เสียชีวิตในเวลาต่อมา
สำหรับ น้าค่อม ชวนชื่น ในฐานะคนบันเทิง ไม่เพียงแต่จะเป็นศิลปินตลกแถวหน้าของวงการที่มีแฟนคลับให้การยอมรับในฝีมือ ทักษะ และผลงานที่สร้างสรรค์ออกมาด้วยความตั้งใจเท่านั้น แต่บทบาทในชีวิตจริงของเจ้าตัว ทั้งการเป็นสามี หรือการคุณพ่อ น้าค่อม ชวนชื่น ก็ยังทำหน้าที่ของตัวเองได้เป็นอย่างดีไม่มีบกพร่องเลยด้วย
โดยเฉพาะอย่างยิ่งกับบทบาทใหม่ในชีวิตที่เพิ่งจะเกิดขึ้นเมื่อไม่กี่ปีมานี้ นั่นก็คือการเป็น คุณตา ของหลานสาวสุดที่รัก น้องณิลลา ลูกของลูกสาว ไอซ์ ณพัชรินทร์ และสามี แบงค์-อธิกิตติ์ ไพบูลย์รัตนกิจ ที่เปรียบเสมือนแก้วตาดวงใจอีกหนึ่งดวงของน้าค่อม 
เพราะด้วยหลากหลายโมเมนต์ที่ถูกนำมาแชร์ลงบนอินสตาแกรม @na.kom_ นับตั้งแต่ตอนที่ น้องณิลลา ยังอยู่ในวัยแบเบาะ จนตอนนี้เติบโตเป็นหลานสาวคนเก่งและเป็นอีกหนึ่งกำลังใจคนสำคัญ ก็ทำให้แฟนๆ ที่ได้เห็นภาพต่างก็รับรู้ได้ว่า ทั้งคู่เป็นคุณตาและหลานสาวที่สนิทสนมกันมากแค่ไหน 
อีกทั้งน้าค่อมเองก็ยังเคยโพสต์ข้อความพูดถึงนิสัยเห่อหลานของตัวเองเอาไว้ด้วยว่า "ใครว่าตาอย่างผมเห่อหลาน ไม่จริงซักนิด!!! ก็แค่... ก่อนออกไปทำงานก็ไปหอมหลาน พักเที่ยงก็โทรหายายฟังเสียงหลาน ตกบ่ายบอกให้ยายถ่ายรูปหลาน ตกเย็นก็รีบกลับมาอุ้มหลาน แค่นี้ธรรมดาๆ ครับ"
และถึงแม้ว่าวันนี้ น้าค่อม ชวนชื่น จะได้จากพวกเราทุกคนไปแล้ว แต่ถึงอย่างเราก็ยังคงเชื่ออย่างสนิทใจว่า ทุกผลงาน ทุกเสียงหัวเราะ และทุกบทบาททั้งบนหน้าจอ รวมถึงบทบาทในชีวิตของน้าค่อม จะยังคงเป็นที่ระลึกและนึกถึงของแฟนๆ ทุกคนเสมอ เป็นแบบอย่างในการทำหน้าที่ของตัวเองด้วยพลังและความสุขตลอดไป


"น้าค่อม ชวนชื่น" เสียชีวิตแล้ว หลังป่วยโควิด-19 คนบันเทิงแฟนคลับร่วมไว้อาลัย
คนบันเทิงโพสต์อาลัยถึง "น้าค่อม" เสียงหัวเราะของน้าจะอยู่ในใจตลอดไป
ประวัติน้าค่อม ชวนชื่น ดาวตลกตัวท็อปอันดับต้นของวงการบันเทิงไทย
รวมผลงาน "น้าค่อม ชวนชื่น" ดาวตลกขวัญใจประชาชน
