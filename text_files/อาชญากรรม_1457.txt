ร.ต.อ.วรวุฒิ อินทร์โสม ร้อยเวร สน.มีนบุรี รับแจ้งเหตุมีเหตุฆ่ากันตายขึ้น โดยจุดเกิดเหตุอยู่ที่โรงเรียนกวดวิชาแห่งหนึ่งในซอยนิมิตใหม่ 13 ถนนนิมิตใหม่ ในท้องที่ของ สน.มีนบุรี โดยเบื้องต้นมีผู้เสียชีวิต 2 คน ด้วยกัน คนแรกเป็นชายชื่อ นายธนสิน ปะทุมมา อายุ 54 ปี และอีกคนเป็นหญิงชื่อ นางอำพร ปะทุมมา อายุ 43 ปี โดยทั้งคู่เป็นสามีภรรยากัน
ทั้งนี้ จากสอบถาม ร.ต.อ.วรวุฒิ อินทร์โสม ร้อยเวร สน.มีนบุรี ทราบว่า ผู้ตายทั้ง 2 คน มีเหตุทะเลาะเบาะแว้งกันตลอด เบื้องต้นคาดว่า ทั้งคู่มาเจอกันแล้วเกิดทะเลาะวิวาทกันอย่างรุนแรงเมื่อคืนที่ผ่านมา
ขณะที่ฝ่ายหญิงซึ่งเป็นพนักงานทำความสะอาดตึกดังกล่าวนี้ ได้เข้ามาทำความสะอาด จนเกิดเหตุสลดดังกล่าวเกิดขึ้น อย่างไรก็ตาม ขณะนี้เจ้าหน้าที่อยู่ระหว่างรอแพทย์เวร และเจ้าหน้าที่พิสูจน์หลักฐาน เข้ามาตรวจสอบที่เกิดเหตุ
ล่าสุด จากการตรวจสอบพบว่า นายธนสิน ปะทุมมา จะต้องขึ้นศาลจังหวัดมีนบุรี ในวันที่ 22 กันยายน 2559 นี้ ในข้อหาพยายามฆ่า โดย นางอำพร ปะทุมมา ซึ่งเป็นภรรยาเป็นผู้แจ้งข้อหาดังกล่าวไว้