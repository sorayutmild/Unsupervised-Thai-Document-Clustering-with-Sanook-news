หากใครที่อ่านดวงเป็นประจำคงเคยได้ยินทั้งคำว่า "ลัคนา" และ "ราศี" ว่าแต่ทั้ง 2 อย่างนี้มันต่างกันอย่างไร แล้ววิธีหาลัคนาของเรานั้นทำอย่างไร วันนี้แม่หมอแอเรียล นางเงือกดูดวงมีวิธีหาลัคนาง่ายๆ มาให้เช็กกันค่ะ

ลัคนาคืออะไร?
ลัคนาคือการที่เราได้เอา วัน เดือน ปีเกิด เวลาตกฟาก (เวลาเกิด) มาคำนวณตามหลักของโหราศาสตร์ไทย แล้วออกมาเป็นดวงของเรา ซึ่งจะมีจุดที่เป็นลัคนาราศีอยู่ นั่นแหละคือลัคนาของเราจริงๆ
 
ลัคนาต่างจากราศีอย่างไร?
ราศีเกิดนั้นอาจจะแบ่งเอาตามช่วงเวลาเกิดเฉยๆ ซึ่งนั่นอาจเป็นตามแบบของทางตะวันตกได้ เช่น คนที่เกิดราศีเมษ คือคนที่เกิดระหว่างวันที่ 13 เม.ย. – 13 พ.ค. เอาจริงๆ แล้วหมอดูหรือนักโหราศาสตร์ทั่วไปจะยึดตามลัคนามากกว่า เพราะนั่นจะแม่นมากกว่า ถือว่าตรงกับดวงของคุณจริงๆ
 
วิธีหาลัคนา เช็กลัคนาราศีต้องทำอย่างไร
อันดับแรกทุกคนต้องรู้เวลาเกิดของตัวเองก่อนะคะ แล้วมาเช็คตามตารางด้านล่างนี้ได้เลย โดยสามารถเทียบวันเกิด เดือนเกิด และเวลาเกิดตามตารางได้เลย ฉะนั้นบางคนอาจจะเกิดวันเดียวกันแต่คนละเวลา ก็อาจจะไม่ได้อยู่ลัคนาเดียวกันะคะ แต่อันนี้ต้องบอกก่อนว่าการเช็คลัคนาตามตารางนี้ อาจจะเป็นแค่คร่าวๆ เท่านั้น เพราะจริงๆ อาจจะต้องคำนวณกันจากเศษนาทีอีกครั้งด้วย เพื่อให้ได้ความแม่นยำมากขึ้น ทางที่ดีก็อยากแนะนำให้เช็คกับหมอดูหรือนักโหราศาสตร์ไปเลยจะตรงกว่านะคะ
 