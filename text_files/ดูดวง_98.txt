วันนี้เรามีเรื่องราวของการดูลายมือหรือศาสตร์การดูลายมือมาฝากกันอีกเช่นเคย โดยวันนี้ขอนำเสนอเรื่องราวจากหมอดูชื่อดัง "อาจารย์มงคล รอดเที่ยงธรรม" ที่ได้บอกเล่าเรื่องราวของเส้นลายมือ "เส้นกากบาทกลางฝ่ามือ"  ว่าแท้จริงแล้วเส้นนี้มีความหมายอย่างไร มีแล้วจะดีหรือไม่ดีอย่างไร?
เส้นกากบาทกลางฝ่ามือ ความหมาย คนที่มีเส้นกากบาทกลางฝ่ามือไม่ว่าจะอยู่ข้างซ้ายหรือข้างขวา หรือมีทั้ง2ฝ่ามือเลยก็ดี มักจะขึ้นอยู่ในลายมือของผู้มีเหตุมีผล ชอบที่จะสอนและให้ความคิดเห็นกับทุกๆคน ส่วนใหญ่จะขึ้นในมือของเจ้าอาวาส เกจิ อาจารย์ ครู บาร์อาจารย์ หรือผู้ชำนาญการทางด้านด้านหนึ่ง
เส้นลายมือ

ผู้ที่มีมักมีจิตใจหนักแน่นและมีจุดยืนของตนเองยิ่งอยู่ในบุคลที่มีความเข้มแข็งอยู่แล้วจะยิ่งชอบค้นหาแสวงหา กากบาทนั้นยิ่งกว้างใหญ่ยิ่งดีผมเคยเห็นในลายมือของวู้ดดี้เป็นกากบาทกลางฝ่ามือใหญ่มากๆจึงไม่แปลกที่วู้ดดี้ได้ 1 ใน 100 ผู้ทรงอิทธิพลต่อสื่อในภาคเอเชีย ลองปั้นใครหรือช่วยเหลือใครคนนั้นย่อมไม่ธรรมดา
และเช่นเดียวกันถ้าผู้มีเส้นกากบาทกลางฝ่ามือนี้ไปกลั่นแกล้งใครหรือทำผิดประการใดก็โดนทำโทษเช่นเดียวกัน ก็เรียกว่าเป็นเส้นเหลือเชื่อเส้นหนึ่ง ทางพระเขาเรียกว่า “เส้นผลบุญและเวรกรรมที่ทำกันมาตั้งแต่ชาติปางที่แล้ว” บางที่ยังหมายถึงคนระลึกชาติได้ด้วยความรู้สึกจึงยังต้องมาทำหน้าที่ช่วยเหลือผู้คน บางคนบวชพระไม่สึก บางคนทำหน้าที่ครู บางคนไปเป็นหมอรวมทั้งหมอดู เพราะยังหมายถึงซิกเซนส์ลางสังหรณ์ได้ด้วย
บางคนที่เชื่อเรื่องมีองค์หรือคนทรงเจ้าที่มีองค์ในอยู่ในตนเองตามที่บุคคลนั้นเคารพนับถืออยู่จึงตั้งชื่อตามสิ่งที่ตนเองเคารพบูชา และคนที่มีเส้นกากบาทกลางฝ่ามือมักจะแคล้วคลาดอยู่ตลอด ไม่ค่อยมีศัตรู เพราะศัตรูมักจะแพ้ภัยตนเองหรือศัตรูกลับมาเป็นมิตรอยู่ตลอด เขาเรียกว่ามีพระเกตุคุ้มครอง บางท่านมักจะพูดจาตรงๆไม่อ้อมค้อม
มักจะชอบอยู่กับป่ากับเขาหรือปลีกวิเวกได้ดีขึ้นอยู่กับอารมณ์ของผู้นั้นอีกที ถ้าสำหรับไม่ว่าผู้ชายหรือผู้หญิงควรมีทั้ง2ข้างจึงจะดี ถ้ามีข้างใดข้างหนึ่งจะมีนิสัยไปทางนั้น เช่น ถ้าผู้ชายมามีเส้นกากบาทข้างซ้ายนิสัยมักจะหนักไปทางหญิง คือ เรียบร้อย และเช่นเดียวกันผู้หญิงมามีเส้นกากบาทกลางฝ่ามือทางข้างขวา มักใจร้อนกล้าหาญนักรบ รักความยุติธรรม นิสัยจะละม้ายคล้ายผู้ชายเลย
เส้นลายมือ
ส่วนใหญ่ลายมือที่มีเส้นกากบาทกลางฝ่ามือจะเชื่อมทำให้ดูเป็นลายมือที่ขาดอยู่แล้วครับ แต่มีสติมีปัญญากล้าคิดกล้าตัดสินใจ ในช่วงเวลาที่จะต้องใช้ความร้อนหรือความกล้าหาญก็จะใช้เป็น และเวลาที่จะเย็นก็จะเย็นโดยเป็นเหมือนน้ำแข็งเลย
แต่มักจะมีปัญหาเรื่องความรักได้สำหรับบางคนที่มีความอ่อนไหวในรักมากๆจะคล้ายรำคาญหรือระแวงเรื่องความรักได้ง่ายทำให้หลายๆคนไม่ประสบความสำเร็จในเรื่องของความรักก็มี แต่ไม่ทุกคนไป แต่สำหรับคนที่มองข้ามกลับอยู่ได้และมีความสุขในเรื่องความรัก
เส้นกากบาทกลางฝ่ามือคือเส้นสัมผัสที่หกหรือคนช่างสังเกตถ้าใช้นำไปสอนใครหรือเป็นห่วงใครได้ดี แต่ถ้านำมาใช้กับตนเองโดยเรื่องความรักถ้าไม่ตลกนำหรือหัวเราะนำก็จะกลายเป็นคนหวาดระแวงได้ง่าย เช่น ความฉลาดนำไปสังเกตความประพฤติจับผิดแฟนคนรักก็จะชอบจับผิดทำให้หลายคนอยู่กันไม่ได้
แต่คนที่มีกากบาทกลางฝ่ามือจะมองแล้วนำมาปลง มองข้ามเรื่องเล็กๆน้อยของคนรักก็จะไม่หวาดระแวงกลับกลายเป็นเอาใจเก่ง มีความสุข ดูแลครอบครัวเป็น จงมองง่ายๆหรือสังเกตง่ายๆจากหมอดูบางท่านที่ล้มเหลวเรื่องความรักอยู่ตลอดทั้งๆที่เป็นคนดังและฉลาดและเป็นที่ปรึกษาให้กับใครๆตลอด เพราะเกิดจากความฉลาดและช่างสังเกตเกิน จนเกิดเป็นความกลัวทั้งๆที่รักคู่ครองของตนเองมากๆ
แต่พอเกิดช่องว่างระหว่างจิตใจ จะเกิดเป็นหลุมดำขยายความคิดมากอยู่ตลอด แต่สิ่งแก้ไขคือคิดบวกมองโลกด้านดีจะมีแต่ความสบายใจออกมา ทำให้พูดแต่สิ่งที่ดีและหน้าฟังคนอยู่ใกล้ตัวก็มีความสุขไปด้วยและรักกันนานๆ เห็นถึงความหมายของคนที่มีความช่างสังเกตหรือยัง ถ้าไม่รู้จักนำไปใช้ให้เป็น สิ่งที่มีก็เป็นดาบสองคมได้เช่นกัน ทีนี้คงรู้แล้วว่าทำไม อาจารย์มงคล รอดเที่ยงธรรม จึงต้องตลกและติ๊งต๊อง