10 อันดับเกมสุดเพี้ยน แปลกประหลาด
เราได้ผ่านเกมแปลกประหลาดพิลึกพิลั่นกันมาบ้างแล้ว  และค่อนข้างเป็นที่นิยมเหมือนกันอาทิ Goat Simulator หรือ I Am Bread  แต่หลายคนคงสงสัยว่า นอกจากเกมเหล่านี้แล้วยังมีเกมแปลกๆเพี้ยนๆ  อยู่บนโลกนี้อีกหรือไม่ วันนี้ทางเราก็เลยเอา Top 10 จาก Watchmojo เจ้าเดิมมาให้ได้ดูกัน แล้วคุณจะรู้ว่า โลกแห่งเกมมีความพิลึกและแปลกประหลาดมากกว่าที่คิด
 
อันดับที่ 10 : Katamari Damacy (2004)10 อันดับเกมสุดเพี้ยน แปลกประหลาดเคยสงสัยกันไหมครับว่า จะเป็นยังไงถ้าเราต้องสร้างดาวดวงใหม่โดยการกลิ้งไปมาและดูดสิ่งของผู้คนยันภูเขารอบๆตัวเรา เกมนี้ให้คำตอบแล้วครับ พัฒนาโดย Bandai Namco เมื่อพ่อของเรา The King of All Cosmos เผลอทำลายดวงดาว พระจันทร์ และดาวฤกษ์ทุกชนิดทิ้ง ก็เลยเป็นหน้าที่ของเรา ที่จะต้องสร้างขึ้นมาใหม่ผ่านการใช้ลูกบอลที่ดูดทุกอย่างได้นาม Katamari (ที่ดูยังไงมันก็คือ Rollermine จากซีรี่ย์ Half-Life ชัดๆ) งานนี้เราก็ต้องเอาเจ้าลูกบอล Rollermine.. เอ่อ ผมหมายถึง Katamari กลิ้งไปรอบๆแล้วดูดทุกอย่างรอบๆให้มาติดกับตัวเราให้มากที่สุดเท่าที่ทำได้ เป็นคอนเซ็ปต์ที่เพี้ยนเข้าขั้น เมื่อมาพร้อมกับหน้าตัวละครสุดฮา เราก็คงไม่ต้องบรรยายมากว่าจะเพี้ยนแค่ไหน วางจำหน่ายเฉพาะใน PS2 เท่านั้นครับ





 
 
อันดับที่ 9 : Catherine (2009)10 อันดับเกมสุดเพี้ยน แปลกประหลาดโดยปกติแล้ว ทุกเกมรวมไปถึงชีวิตจริง ย่อมมีปัญหาว่าด้วยเรื่อง ‘ความสัมพันธ์' อยู่แล้ว แต่ Vincent Brook ได้ทำให้ปัญหาความสัมพันธ์นี้เพี้ยนไปอีกขั้น พัฒนาโดย Atlus และจัดจำหน่ายโดย Deep Sliver ในเกม Catherine หลังจากที่ Vincent แอบมีความสัมพันธ์ลึกลับกับ Catherine ไปแล้วทั้งที่เขามีแฟนนาม Katherine McBride เขาก็เริ่มจะมีฝันร้ายเพี้ยนๆ ที่ๆเขาถูกบังคับให้ปีนบล็อค แก้ปริศนาพร้อมใส่กางเกงในตัวเดียว... ซึ่งเกิน 50% ของเกมเรามักจะอยู่ในความฝันวิ่งไปมากางเกงในตัวเดียวตลอด ส่วนที่เหลือจะพูดถึงชีวิตจริง ที่ๆ Vincent มักจะมานั่งบาร์ Stray Sheep แล้วนั่งคุยกับเพื่อนแบบชิลและเพี้ยนนิดๆ ถ้าถามว่าอะไรที่แปลกที่สุดก็คงจะเป็นที่ว่ายิ่งเราดื่มเยอะ เรายิ่งวิ่งไวขึ้นในฝันนั่นแหละ ลงเฉพาะ PS3 และ XBOX 360 เท่านั้น





 
อันดับที่ 8 : Muscle March (2010)10 อันดับเกมสุดเพี้ยน แปลกประหลาดเกมนี้สอนให้รู้ว่า อย่ายุ่งกับโปรตีนของเหล่านักเล่นกล้ามเด็ดขาด ไม่งั้นพวกเขาจะตามหาคุณ! (และเชื่อผมเถอะ คุณคงไม่อยากให้เกิดขึ้น) เกมฝันร้ายของเกมเมอร์และนักเล่นกล้ามทุกคนชิ้นนี้ก็เป็นอีกหนึ่งชิ้นงานสรรสร้างโดย Namco Bandai อีกแล้วครับท่าน โดยตัวเกมจะให้เราได้เล่นเป็นนักเล่นกล้ามที่ดูจะตุ๊ดแต๋วและดูเสื่อมแบบสุดๆ ในฉบับที่ถ้าคุณผ่านการ์ตูนฮาๆของญี่ปุุ่นมาเยอะจะต้องชื่นชอบ ซึ่งเราจะต้องตามหาคนที่บังอาจขโมยโปรตีนสุดที่รักของเราไป เกมเพลย์ของเกมสุดแปลกอันนี้คือเราจะต้องทำท่าตามที่ตัวเกมให้กำหนดไว้ อธิบายไม่ถูกไปดูเกมเพลย์เอาก็แล้วกัน ก่อนจะดูก็ทำใจด้วยล่ะ ลืมไป เกมนี้สำหรับ Wii เท่านั้นนะจ๊ะ





 
อันดับที่ 7 : Hatoful Boyfriend (2011)10 อันดับเกมสุดเพี้ยน แปลกประหลาดโดยปกติแล้ว เมื่อพูดถึง Visual Novel เรามักจะนึกถึงเรื่องราวของนักเรียน ม.ปลาย ชอบคนโน้นคนนี้และเริ่มจีบสาว (หรือหนุ่ม) ซึ่งคนเล่นจะได้รับความฟินมากน้อยกันไปตามระดับความงามของศิลป์ แต่เกมนี้แหกกฎเหล่านั้นอย่างสิ้นเชิง เราจะเล่นเป็น Hiyoko Tosaka มนุษย์เพียงคนเดียวในโรงเรียน St Pigeonation ที่ๆมีแต่นกพิราบบินเล่นไปมา เราจะต้องสร้างความสัมพันธ์ระหว่างตัวเรากับนกพิราบสายพันธุ์ต่างๆภายในเกม ไปๆมาๆนี่มันเกมจีบนกพิราบหรือเกมศึกษาสายพันธุ์นกพิราบกันล่ะนี่ ฮา





 
อันดับที่ 6 : Takeshi's Challenge (1986)10 อันดับเกมสุดเพี้ยน แปลกประหลาดหากคุณคิดว่า Stanley Parable ทั้งเพี้ยนและ Mind-Fuck ในเวลาเดียวกันแล้วล่ะก็ รอจนกว่าคุณจะได้สัมผัสตำนานความเสื่อมของ Famicom ชิ้นนี้กันก่อนครับ เกมนี้ได้รับแรงบันดาลใจเต็มๆมาจาก Takeshi Kitano (Beat Takeshi) ตัวเกมจะเต็มไปด้วยความเสื่อมที่จะปั่นประสาทคุณกระจุย เราจะได้เล่นเป็นดาราตลกชื่อดังในญี่ปุ่น Beat Takeshi และจะต้องใช้ชีวิตไปวันๆ พร้อมภารกิจแสนปวดหัว อาทิ ร้องเพลงคาราโอเกะภาษาญี่ปุ่น หรือไม่จับจอยหรือเคลื่อนไหวภายในเกมเลยประมาณชั่วโมงนึง ตลกร้ายหน่อยก็ให้เราดื่มเหล้าซาเกเอาให้เมาจนเมียบอกเลิกให้ได้เป็นต้น ซึ่งภารกิจเหล่านี้เราทำไปก็ไม่ได้อะไรนอกจากข้อความแสดงความยินดี...  หรือจะลองอะไรแปลกๆ อาทิต่อยเลขาสักหมัดแล้วเจอหน้า Game Over ก็ลองดูกันได้ อะไรนะ ไม่อยากจะทำอะไรเพี้ยนๆเหล่านี้งั้นเหรอ กดต่อยในเกม 3,720 ครั้งสิ คุณก็จะสามารถจบเกมได้โดยไม่ต้องทำอะไรเลยนอกจากต่อยอย่างเดียว





 
อันดับที่ 5 : Seaman (2000)10 อันดับเกมสุดเพี้ยน แปลกประหลาดพร้อมหรือยังกับเกมเลี้ยงปลาที่มีปลาหน้าตาแปลกประหลาดที่สุดเท่าที่เคยมีมา กับ Seaman เกมของเครื่อง Dreamcast ที่จะให้เรานั่งเลี้ยงปลา แต่ดันไม่ใช่แค่ปลาทั่วไปแต่เป็นปลาหน้าคน! เกมนี้เป็นหนึ่งในไม่กี่เกมที่รองรับระบบไมโครโฟนทำให้เราสามารถคุยสื่อสารกับปลาที่แสนจะกวนประสาทในเกมได้ ซึ่งเจ้าไมโครโฟนนี้มีความจำเป็นมากในการตอบคำถามเหล่าปลาหน้าคนทั้งหลาย นอกจากเราจะต้องสื่อสารกับปลาหน้าคนแล้ว เรายังต้องให้อาหารและหาคู่ให้มันด้วย แถมต้องทำอย่างสม่ำเสมอมิฉะนั้นปลาหน้าคนของเราจะตายครับ





 
อันดับที่ 4 : Mister Mosquito (2002)10 อันดับเกมสุดเพี้ยน แปลกประหลาดคนญี่ปุ่นนี่เขาหัวใสจริงๆนะครับ เกมแปลกๆที่เรามักได้แปลกมักจะมาจากญี่ปุ่นทั้งนั้น แม้กระทั่งเกมนี้ที่จะให้เราได้เล่นเป็นยุงครับ อ่านถูกแล้วครับ ยุงจริงๆ คอนเซปต์เกมไม่มีอะไรซับซ้อนมาก ‘เรามักจะมองว่ายุงเป็นตัวอันตรายและไล่ตบมันอย่างเมามัน แล้วถ้าเราเป็นยุงมันซะเองล่ะ? ‘ เรียบง่ายแต่ลึกซึ้ง เราจะต้องหลบหนีผู้คนในบ้านและแอบดูดเลือดเพื่อเอาชีวิตรอดให้ได้ แต่ถ้าถูกพบตัวเราก็ต้องโจมตีจุด Pressure Point เพื่อทำให้ศัตรูซึ่งก็คือมนุษย์เสียหลักนั่นเอง กลายเป็นเกม Action-Stealth ไปเลย ฮา





 
อันดับที่ 3 : Goat Simulator (2014)10 อันดับเกมสุดเพี้ยน แปลกประหลาดถ้าไม่ติดอันดับก็ไม่รู้จะพูดอย่างไรแล้วกับเกมที่เกิดขึ้นได้เพราะเสียงเรียกร้อง Goat Simulator ที่เกิดจากการที่ Coffee Stein ทีมพัฒนา Sanctum นึกสนุกเล่นกับฟิสิกส์ภายในเกมแล้วอัพวีดิโอลงให้แฟนเกมชม ผลที่ได้คือไม่เกินหนึ่งวันก็กลายเป็นกระแสไวรัล ผู้คนเรียกร้องจนในที่สุดก็กลายเป็นเกมของจริง จุดหลักของเกมก็เห็นจะเป็นอะไรไม่ได้นอกจากการเรียกบัคว่า Feature หรือจะเป็นโหมด MMO ที่ถึงตอนนี้ก็ยังหาคำตอบไม่ได้ว่าตกลงมัน MMO จริงๆหรือเปล่า และ Easter Egg ต่างๆให้เราได้ค้นหาและฮาไปกับมัน คงจะหาอะไรฮากว่านี้ไม่ได้แล้วล่ะ เว้นเสียแต่ว่ามันจะมีภาคต่ออ่ะนะ





 
อันดับที่ 2 : Enviro Bear 2000 (2009)10 อันดับเกมสุดเพี้ยน แปลกประหลาดถ้าหากคุณพูดว่า DayZ คือเกมเอาตัวรอดที่แท้จริงนั้นเราท่าจะต้องปรับทัศนคติกันแล้วล่ะครับ เพราะว่าเกมนี้ท้าทายกว่าเยอะ กับเกมที่จะให้คุณบังคับน้องหมีขับรถ! และถ้าหากว่าขับรถยังไม่ท้าทายพอ เกมนี้จะให้คุณต้องเอาชีวิตรอดด้วย โดยระหว่างการขับรถเราจะต้องหาอาหารประทังชีวิตไปด้วย ด้วยการควบคุมที่แทบจะทำให้คุณปาเมาส์แล้วทุบคอมทิ้ง, การจำกัดระยะเวลาที่เราจะต้องหาอาหารให้มากพอจนอิ่มและพร้อมสำหรับฤดูการจำศีลที่กำลังจะมาถึงใน 5 นาทีข้างหน้า, ฟิสิกส์สุดสมจริง และน้องหมีตัวอื่นที่จะมาแย่งอาหารเรา ทำให้นี่น่าจะเป็นเกมจำลองการขับรถสำหรับหมีที่สมจริงที่สุดเท่าที่โลกเคยมีมา





 
ก่อนจะไปดูอันดับที่ 1 เรามาดูเกมที่สมควรพูดถึงกันก่อน
LSD: Dream Emulator : เคยสงสัยไหมว่าคนเสพยาบ้าแล้วนอนหลับเขาจะมีความฝันอย่างไร จากโลกแห่งความฝันสุดเพ้อของ Hiroko Nishikawa สู่หนึ่งในเกมที่เพี้ยนที่สุดเท่าที่โลกเคยมีมา ที่ๆคุณจะไม่มีวันเดาได้เลยว่าเมื่อคุณเดินต่อไปข้างหน้า คุณจะเจอกับอะไร





Boong-Ga Boong-Ga : เกมที่ผมเองก็อธิบายไม่ถูกว่ามันคือเกมอะไร เอาเป็นว่ามันเป็นเกมตู้จากเกาหลีที่ทำมาเพื่อให้ชาวญี่ปุ่นเล่นก็แล้วกัน





Bad Mojo : มาลองเล่นเป็นนักวิทยาศาสตร์ที่โดนอุบัติเหตุจนกลายร่างเป็นแมลงสาบกันดีกว่า แล้วคุณจะรู้ว่า เป็นแมลงสาบก็เท่ได้





Zombie Nation : เกมที่ไม่มีซอมบี้เลยแม้แต่น้อย แต่เราจะต้องบังคับหัวอะไรสักอย่างตะลุยด่านไปแทน ซึ่งดูยังไงก็ไม่ได้เข้ากับชื่อเกมเลยแม้แต่นิดเดียว





 
อันดับที่ 1 : Japan World Cup Series (2012-)10 อันดับเกมสุดเพี้ยน แปลกประหลาดและแล้วก็เดินทางมาถึงอันดับที่ 1 กันแล้วนะครับกับเกมที่เพี้ยนที่สุดเท่าที่เคยมีมา กับ Japan World Cup ที่เห็นแค่ภาพด้านบนก็น่าจะเดาได้ว่าทำไมถึงเป็นอันดับที่ 1 ซึ่งเกมนี้เน้นเอาฮาอย่างเดียวครับ ไม่มีเกมเพลย์อะไรทั้งนั้น คุณก็แค่เอาตัวละครยัดลงสนามม้า แล้วดูตัวละครที่คุณยัดลงไปแข่งกัน ความฮานี่คือห้าดาวรับประกันแน่นอน ถ้าคุณฟังคนพากย์เสียงญี่ปุ่นรู้เรื่องนะแต่ไม่จำเป็นเท่าไหร่ ไม่ต้องฟังรู้เรื่องก็ฮาได้ อธิบายไม่ถูกถึงความเพี้ยนเต็มขั้นจริงๆ ก็ดู Gameplay นี้เอาเองก็แล้วกัน นำเสนอเยติ หมีแพนด้า และม้าเต้นบัลเล่ห์





 
ก็จบกันไปแล้วกับ 10 อันดับเกมทั้งเพี้ยนทั้งแปลก สังเกตได้ว่าแทบทุกเกมจะเป็นของญี่ปุ่นหมดเลย ผมชักสงสัยแถมกลัวนิดๆแล้วล่ะว่า ในหัวของชาวญี่ปุ่นเขามีไอเดียอะไรแปลกๆมากมายอยู่ข้างในบ้าง จริงๆแล้วยังมีเกมอีกมากมายที่เพี้ยนหนักกว่านี้อีก แต่มันเยอะเกินไปคงร่ายได้ไม่หมด คิดว่ามีเกมไหนที่ขายความบ้าๆบอๆ อีกก็ลองนำเสนอกันมาได้เลย





 