ราศีกันย์  17ก.ย.-16ต.ค.
ดวงชะตาเดือนมกราคม ในเดือนนี้คุณจะได้เข้าไปเกี่ยวข้องกับคนในระดับสูง หรือคนที่อยู่ในหน้าที่การงานที่สูงกว่าคุณมีบางท่านอาจจะได้รับความช่วยเหลือจากผู้ใหญ่ที่มียศศักดิ์ หรือถ้าหากคุณต้องเกี่ยวข้องกับหน่วยงานของรัฐมีแนวโน้มว่าจะได้รับความช่วยเหลือจากคนที่มีอำนาจ มีเกียรติทำให้การติดต่อราบรื่นเป็นอย่างดี สำหรับคนที่ยังโสดจะได้พบมิตรภาพต่างเพศที่น่าคบหากันมากที่เดียวค่ะ
ดวงชะตาเดือนกุมภาพันธ์ ขอให้ระมัด ระวังสุขภาพของคุณให้มาก ๆ ในเดือนนี้ จะเจ็บป่วยแบบไม่ส่อเค้าล่วงหน้า อย่างน้อยที่สุดคุณจะรู้สึกเบื่อหน่าย อยากที่จะเปลี่ยนแปลงอะไรหลายอย่างที่เกี่ยวกับตัวเองค่ะ
ดวงชะตาเดือนมีนาคม ในเดือนนี้คุณจะได้รับข่าวจากต่างชาติ ต่างแดน ต่างถิ่นมีความสำเร็จดีค่ะ ผู้หญิงผิวขาวมีอาวุโสสูงกว่าคุณจะให้โอกาสที่ดีในการทำงาน  คุณมีเกณฑ์การเดินทางไกล ได้รับการแต่งตั้งให้รับหน้าที่สำคัญ  หรือได้รับเงินเดือนขึ้น มีข่าวดีทางด้านการงานเป็นพิเศษค่ะ
ดวงชะตาเดือนเมษายน คุณจะทำงานอย่างหนักในเดือนนี้ จนไม่มีเวลาให้กับผู้อื่น จะมีงานล้นมือ หาคนช่วยไม่ได้ และต้องลุยเองทั้งหมด แต่คนจะได้รับความสำเร็จอย่างงดงามค่ะ
ดวงชะตาเดือนพฤษภาคม ในเดือนนี้คุณต้องพยายามหลีกเลี่ยงความขัดแย้งอย่างรุนแรงกับทุกคน ไม่ละเว้นว่าจะเป็นเพื่อนฝูงที่ทำงาน หรือญาติพี่น้อง เพราะจะเป็นช่วงที่คุณมีอารมณ์หงุดหงิดง่าย ฉุนเฉียว เข้าใจยาก ทำใจให้เย็น ๆ ปล่อยวางกับทุกอย่างรอบๆ ตัว แล้วจะดีขึ้นค่ะ
ดวงชะตาเดือนมิถุนายน คุณจะได้รับข่าวดี และได้รับข่าวมงคลของมิตรสหาย  หรือญาติสนิท แม้กระทั่งคุณเองก็จะมีข่าวดีเกี่ยวกับความรัก อย่างแน่นอนที่สุด คุณจะได้พบกับคนที่คุณรอคอยมานาน อาจจะใช้คำว่าคนที่คุณใฝ่ฝันถึงก็ได้ค่ะ
ดวงชะตาเดือนกรกฎาคม ขอให้คุณระวังสุขภาพเกี่ยวกับระบบขับถ่าย หรือได้รับข่าวไม่ค่อยดี เกี่ยวกับสุขภาพของคนที่คุณเคารพนับถือ ให้ระวังของหายให้มาก ๆ  อาจจะต้องเสียเงินในเรื่องที่ไม่อยากเสีย หรือไม่เช่นนั้นคุณจะเสียความรู้สึกอย่างมากกับคนที่คุณรัก หรือเพื่อนรักก็ได้ค่ะ
ดวงชะตาเดือนสิงหาคม คุณจะได้รับความสมหวังในสิ่งที่รอคอย  ความสำเร็จที่เกิดจากความพยายามเป็นอย่างมาก  บัดนี้ได้รับการสนองตอบแล้วค่ะ เป็นเกียรติแก่ตนเองอย่าง มาก เป็นที่ยอมรับในสังคมที่ทำงาน และหมู่มิตร คุณจะได้พบกับเพื่อนเก่าที่ไม่ได้พบกันนาน ๆ ในเดือนนี้ด้วยค่ะ
ดวงชะตาเดือนกันยายน คุณต้องพยายามหลีกเลี่ยงปัญหาต่าง ๆ ที่รุมเร้าเข้ามา เรื่องเล็ก ๆ บางทีกลับกลายเป็นเรื่องใหญ่ขึ้นมาได้ เป็นช่วงเวลาที่แย่มาก ๆ สำหรับสถานการณ์โดยทั่วไป  จะมีอุปสรรคมากมายในการทำงาน หรือการดำเนินธุรกิจ  หรือแม้กระทั่งความรักของคุณในเดือนนี้ก็จะมีปัญหา  ให้ใจเย็น ๆ ไว้ค่ะ
ดวงชะตาเดือนตุลาคม เป็นเดือนที่ไม่เป็นไปตามที่คิดไว้ มีสุขภาพที่ส่อเค้าไม่ค่อยแข็งแรง เสียเงินเสียทองในทางที่ไม่มีทางกลับคืน อย่าค้ำประกันใครเกี่ยวกับการเงินคุณจะต้องแบกรับภาระหนัก จะได้รับทราบข่าวไม่ดีเกี่ยวกับเพื่อน หรือญาติมิตร เป็นเดือนที่คุณควรจะทำบุญให้สม่ำเสมอค่ะ
ดวงชะตาเดือนพฤศจิกายน คุณจะมีความก้าวหน้าในหน้าที่การงานสูงขึ้นไปอีก  และการงานที่คุณทำนั้นถือว่าตรงกับความสามารถถ้าพูดง่าย ๆ ก็คือ ถูกโฉลกค่ะ คุณจะได้รับประสบการณ์ในการทำงานแบบหาซื้อที่ไหนไม่ได้  มีคนให้ความเคารพนับถือ มีเกียรติในทุกหนแห่งค่ะ
ดวงชะตาเดือนธันวาคม ในเดือนนี้คุณจะมีการเดินทางไกลเกิดขึ้น จะได้รับข่าวจากต่างถิ่น ต่างแดน และได้รับความสำเร็จในสิ่งที่ทำอยู่ ไม่ว่าจะเป็นเรื่องของการงาน การเงิน หรือเรื่องของการศึกษาต่อมีเกณฑ์ดีในเดือนนี้ทั้งสิ้นค่ะ  เตรียมต้อนรับปีใหม่ด้วยการทำบุญสุนทาน เพื่อจิตใจจะได้เบิกบานอิ่มบุญกุศล คะ สวัสดีปีใหม่คะ
 