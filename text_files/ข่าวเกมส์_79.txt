Top 10 เกมส์แนว Battle Royale โหลดเล่นฟรี! สนุกไม่แพ้ PUBG
Battle Royale
ปัจจุบันความนิยมของเกมแนว Battle Royale นั้นมาแรงอย่างมากและยังแรงขึ้นเรื่อยๆโดยยังไม่มีวี่แววว่าจะซาลงเลย ทำเอาเกมยิงแนวอื่นๆดับวูบกันไปหมด จนทำให้ต้องปรับตัวกันยกใหญ่ด้วยการเพิ่มโหมดการเล่นแบบ Battle Royale เข้ามาในเกมเพิ่มกันเกือบทุกเกมเลยก็ว่าได้ แต่อย่างไรก็ตามเกมต้นตำรับอย่าง PlayerUnknown's Battlegrounds ก็ยังคงเป็นเกมแนว Battle Royale ที่ได้รับความนิยมมากที่สุดอยู่ดี จากเพราะเป็นเกมแรกที่จุดประกายเกมแนวนี้ และมีระบบการเล่นที่ดี
อย่างไรก็ตามการจะเล่นเกม PlayerUnknown's Battlegrounds นั้นก็จะต้องเสียเงินซื้อมาเล่นในราคา 559 บาท อาจจะไม่ใช่ราคาที่แพงนัก แต่กับเกมเมอร์ที่ยังไม่มีรายได้ก็เป็นราคาที่สูงพอสมควร ดังนั้นสำหรับคนที่ยังไม่เคยลองเล่นเกแนว Battle Royale เลยแล้วต้องเสียเงิน 559 ซื้อเกมเล่น ซึ่งอาจจะไม่ชอบภายหลังก็เป็นการตัดสินใจที่ผิดก็ได้ วันนี้เราจึงอยากจะขอเสนอเกมแนว Battle Royale เกมอื่นๆ ที่สามารถโหลดมาเล่นได้ฟรี ให้โหลดมาลองเล่นกันก่อน ถ้าชอบแนวนี้จะเสียเงินซื้อ PUBG เล่นทีหลังก็ไม่สายจริงไหม?
Top 10 นี้ เราจะไม่จัดอันดับ ใครชื่นชอบเกมไหนก็ลองเกมนั้นกันได้เลย
 
Fortnite Battle Royale (PC, PS4, Xbox one)
เกมส์ยิงของค่าย Epic ที่สร้างจาก Unreal Engine 4 ของทางค่ายเกม แรกเริ่มนั้นทำเป็นเกมยิงแนว Co-op ป้องกันซอมบี้ สร้างฐานทัพวางแนวป้องกันการบุกของซอมบี้เป็นหลัก แต่ว่าเปิดตัวมาอย่างเงียบเหงาผู้เล่นน้อยมาก ทำให้ทางผู้พัฒนาเปลี่ยนแผนอย่างรวดเร็ว ทำโหมด Battle Royale ออกมาให้เล่นกันฟรีๆ แข่งกับ PUBG จึงทำให้เกมรอดพ้นสถานการณ์เลวร้ายมาได้ และเนื่องจากเคยเป็นเกมแนวสร้างฐานกันซอมบี้มาก่อน ก็เลยทำให้มีฟีเจอร์การสร้างฐานเหลืออยู่
สำหรับเกม Fortnite จะเล่นฟรีแค่โหมด Battle Royale ส่วนโหมดอื่นๆยังเสียเงินซื้อเล่นอยู่ ทว่าทาง Epic มีแผนจะปรับให้เล่นฟรีทั้งหมดในเร็วๆนี้
ดาวน์โหลดได้ที่ https://www.epicgames.com/fortnite/en-US/buy-now/battle-royale
Battle Royale
 
Paladins Battlegrounds (Steam, PS4, Xbox one, Mac)
เดิมที Paladins ทำเป็นเกมยิงแนว Team base Shooter หรือ hero shooter ซึ่งเป็นแนวแบ่งข้างยิงกันเป็นทีม เหมือนกับ Overwatch และได้เพิ่มโหมดการเล่นแบบ Battle Royale เข้ามาเมื่อต้นปี 2018 นี้เอง เปลี่ยนจากการเล่นแบบเป็นทีม กลายมาเป็นเล่นแบบกลุ่มขนาดใหญ่ 100 คน ในฉากที่กว้างขึ้น แต่จุดที่ต่างก็คือระบบการเล่นนั้นยังคงเน้นสู้กันด้วยความสามารถของฮีโร่ต่างๆอยู่ และอาศัยการเก็บของตามสิ่งก่อสร้างเพิ่มพลังเท่านั้น ทำให้อาจไม่ได้อารมณ์เกมยิงเหมือนทั่วไป
ดาวน์โหลดได้ที่ http://store.steampowered.com/app/444090/Paladins/
Battle Royale
 
Last Man Standing (Steam, PC)
เป็นเกมที่ขอแนะนำสำหรับผู้ที่อยากลองเกมแนว Battle Royale แนวยิงปืนแบบการรบปัจจุบันเหมือน PUBG แต่เล่นฟรี เพราะเป็นเกมที่ทำออกมาใกล้เคียงกันมาก จะต่างกันก็เรื่องของคุณภาพที่ภาพกราฟิกไม่ค่อยสวยนัก รวมถึงระบบฟิสิกส์และรายละเอียดก็ด้อยกว่า (ก็ของฟรีนี่นะ) พาหนะและอุปกรณ์แต่งปืนก็ไม่มากนัก แต่เรื่องกติกาการเล่นและบรรยากาศถือว่าไม่ต่างจาก PUBG นัก ใช้เล่นทดแทนแบบฟรีๆกันได้อยู่
ดาวน์โหลดได้ที่ http://store.steampowered.com/app/506540/Last_Man_Standing/
Battle Royale
 
Dying Light: Bad Blood (PC)
อีกเวอร์ชั่นของเกมยิงซอมบี้ที่ได้รับความนิยมมากจาก Techland ที่ทางแฟนๆเรียกร้องให้ทำโหมดการเล่นแบบที่มีีสู้กันเอง PvP ด้วย ทำให้เกิดการพัฒนาเกมตัวนี้ขึ้น ซึ่งกติการการเล่นนั้นจะไม่ใช่ Battle Royale แบบเกมอื่นๆที่เน้นการฆ่ากันเองเป็น 100 คน ทว่าเกมนี้จะให้เล่นกันทีละเพียง 6 คนเท่านั้น โดยแรกเริ่มจะให้ร่วมมือกันสู้กับซอมบี้เอาตัวรอดกันก่อน แต่ในตอนจบนั้นผู้เล่นอาจจะต้องฆ่ากันเอง เพื่อแย่งที่นังบนเฮลิคอปเตอร์ที่มีจำกัด เพื่อหนีเอาตัวรอดจากเมืองซอมบี้ เช่น ทีมอาจมีทั้งหมด 96 คน แต่ขึ้นเฮลิคอปเตอร์ได้แค่ 3 คน ก็ต้องมีอีก 3 คนที่ไม่รอด เกมแนวนี้จริงๆมี SOS อีกเกมที่คล้ายๆกัน แต่นั่นต้องเสียเงินซื้อเล่น
Dying Light: Bad Blood ยังไม่เปิดให้เล่น แต่เปิดลงทะเบียนล่วงหน้าแล้วที่ https://dyinglightgame.com/badblood/
Battle Royale
 
Warface - Battle Royale (PC, Steam)
เกมยิง FPS จาก Crytek ผู้พัฒนาเดียวกับ Crysis ที่เปลี่ยนแนวจากเกมสงครามเอเลี่ยน กลายมาเป็นเกมยิงแนวสงครามยุคปัจจุบันแทน เป็นเกมยิงแรกที่ชูจุดเด่นสนามรบขนาดใหญ่และผู้เล่นจำนวนมาก แต่ตอนแรกมีแค่โหมดการรบแบบแบ่งฝ่ายเท่านั้น และได้เพิ่มโหมดแบบ Battle Royale เข้ามาภายหลัง โหมด Battle Royale ของเกมนี้มีทั้งแบบฉากแผนที่เล็กๆเล่นทีละ 5-16 คน ไปจนถึงแมพใหญ่ที่มีคนมากขึ้น
ดาวน์โหลดได้ที่ http://store.steampowered.com/app/754660/Warface__Battle_Royale/
Battle Royale
 
Europa หรือ Ring of Elysium (PC, Steam)
ก่อนที่ทาง Tencent จะได้สิทธิ์เกม PUBG จาก Bluehole มาเปิดเป็นทางการในจีนนั้น ก็ได้มีการแอบซุ่มพัฒนาเกมแนว Battle Royale ของตัวเองไปแล้ว โดยทีม Aurora ภายในของทาง Tencent เอง และใช้เอนจิ้น QuickSilverX ที่พัฒนาขึ้นเองด้วย แถมทำออกมาได้ไม่เลวเลย ชูจุดเด่นที่ระบบกลางวันกลางคืน สภาพอากาศ และกราฟิกที่สวยงามสมจริง และตอนนี้ทางการีน่าก็นำมาเปิดให้เล่นในไทยแล้วในชื่อ Ring of Elysium (ROE)
ดาวน์โหลดได้ที่ http://roe.garena.in.th/
Battle Royale
 
PUBG Army Attack (iOS, Android)
ไหนๆก็ได้สิทธิ์์สร้างเกมจาก IP ของ PUBG ทั้งที Tencent ก็เลยเอาให้คุ้มหน่อย สร้างออกมาทีเดียวพร้อมกันสองเกมมันซะเลย โดยใช้ทีมงานหลักอย่าง TiMi (ทีมเดียวกับที่ทำ Arena of Valor) และ Lightspeed (ทีมเดียวกับที่ทำ Headshot) ตัวเกมทั้งสองเล่นคล้ายกันและต่างกันนิดๆหน่อยๆเท่านั้น ลองดูคลิปเทียบกันได้ ที่นี่
สำหรับตัว PUBG Army Attack นั้นจะเน้นเกมเพลย์ที่รวดเร็ว เล่นง่าย มีระบบ cover แต่ด้วยการที่เน้นเกมไวนี้เอง อาจทำให้ผู้เล่นต้องวิ่งหนีตายจากบาเรีย มากกว่าจะไล่ฆ่ากันในบางที
PUBG Army Attack ยังคงมีให้เล่นแค่ใน Store ของจีนเท่านั้น จึงยังหาโหลดได้ใน App Tencent Store หรือ https://www.taptap.com/ หรือ http://pubgm.qq.com/index.shtml
Battle Royale
 
PUBG: Exhilarating Battlefield (iOS, Android)
อีกเวอร์ชั่นของ PUBG ในมือถือจาก Tencent ที่ทำออกมาเน้นมีรายละเอียดมากขึ้น สามารถสร้างตัวละครได้แบบละเอียดทั้งรูปร่างหน้าตา มีฟีเจอร์แต่งตัวละครที่มากกว่าอีกเวอร์ชั่น แถม UI ของเกมก็ทำออกมาให้ดูง่ายกว่า และมีระบบเล็งปืนที่ดีกว่า แต่ว่าระบบการขับรถก็ต่างกันหน่อยตรงของ TiMi จะขับรถด้วยอนาล็อค แต่ของ Lightspeed นี้จะใช้ D pad แทน นอกจากนี้ยังต่างกันที่อาวุธปืนบางชนิด จะมีไอเทมเสริมไม่เหมือนกันด้วย
PUBG: Exhilarating Battlefield โหลดได้ที่ https://www.taptap.com/app/70056 หรือ http://pg.qq.com/cp/web201801/download.shtml
Battle Royale
 
Free Fire - Battlegrounds หรือ Garena Free Fire (iOS, Android)
เกมยิง Battle Royale ของมือถือที่เปิดให้บริการในไทยโดยการีน่า จึงช่วยลดปัญหาสำหรับคนที่ไม่สามารถไปเล่นเกมต่างประเทศได้ ระบบการเล่นหลากหลายสามารถเล่นได้สูงสุด 50 คน แบ่งทีมได้ทีมละ 4 คน เล่นกันจบใน 10 นาทีอย่างไหลลื่น ข้อดีของเกมคือมีฉากให้เล่นมาก เพราะมีการอัปเดตเกมอย่างต่อเนื่อง
ดาวน์โหลดได้ที่
https://itunes.apple.com/bn/app/garena-free-fire/id1300146617?mt=8
https://play.google.com/store/apps/details?id=com.dts.freefireth&hl=th
Battle Royale
 
Rules of Survival (iOS, Android)
เป็นเกมแนว Battle Royale ที่มีความอลังการอยู่ที่ขนาดของฉากและจำนวนผู้เล่น ซึ่งฉากนั้นใหญ่ถึง 8x8 กิโลเมตร และรองรับผู้เล่นได้สูงสุดถึง 300 คน ทำให้เกมเล่นกันได้ยาวๆ และได้ลุ้นระทึกกันมากขึ้น และด้วยฉากที่กว้างนี้จึงทำให้เกมมีพาหนะและอาวุธที่หลากหลาย แต่ถ้าไม่ชอบแมพที่กว้างเกินไป เกมก็มีฉากแบบ 120 คนให้เล่นเช่นกัน จะเล่นเดี่ยวหรือทีมก็ได้
ดาวน์โหลดได้ที่
https://itunes.apple.com/us/app/rules-of-survival/id1307961750?mt=8
https://play.google.com/store/apps/details?id=com.netease.chiji&hl=th
Battle Royale
 