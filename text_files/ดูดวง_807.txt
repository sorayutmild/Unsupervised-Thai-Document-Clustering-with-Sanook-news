เคล็ดวิชาเลขศาสตร์ หรือศาสตร์ใช้เพื่อการพยากรณ์ด้วยตัวเลขคล้ายคลึงกับวิธีการพยากรณ์จากศาสตร์แห่งดวงดาวที่เราคุ้นเคยกันเป็นอย่างดี ตัวเลขแต่ละตัวนั้นมีคุณสมบัติและอิทธิพลอย่างมากต่อตัวเรา ตามศาสตร์แห่งอินเดียโบราณเลขศาสตร์นั้นมีตัวเลขที่สำคัญเริ่มต้น ตั้งแต่ 1 - 9 ที่ใช้ทำนายทายทักด้วยผลรวมของตัวเลขเรียกว่า "เลขประจำวันเกิด" ซึ่งตัวเลขหนึ่งถึงเก้านี้ยังมีความสัมพันธ์และเกี่ยวเนื่องกับดาวเคราะห์ทั้งเก้าดวงในระบบสุริยะจักรวาล ซึ่งเป็นความหมายแฝงอยู่ในพื้นฐานตามความเชื่อเก่าแก่ตามศาสตร์แห่งอินเดียโบราณ
 
เลขชุดที่เขียนอยู่ในสัญลักษณ์และตำแหน่งสำคัญเหล่านี้มีความหมายว่า
672 159 834  คือตัวแทนแห่งดวงอาทิตย์
783 2610 945  คือตัวแทนแห่งดวงจันทร์
894 3711 10 5 6  คือตัวแทนแห่งดาวอังคาร
9105 4812  11618  คือตัวแทนแห่งดาวพุธ
10116 5913 1279  คือตัวแทนแห่งดาวพฤหัส
11127 61014 13 8 9 คือตัวแทนแห่งดาวศุกร์
12138 71115 14910  คือตัวแทนแห่งดาวเสาร์
13149 81216 151011  คือตัวแทนแห่งดาวราหู
141510 91317 161112  คือตัวแทนแห่งดาวพระเกตุ
 
เลขประจำวันเกิดจะเรียกว่า เลขแห่งวิญญาณ เช่น เกิดวันที่ 1 จะเป็นตัวเลขที่ใช้ในการตัดสินการปฎิสัมพันธ์ ระหว่างบุคคล ว่าเป็นอริหรือมิตร เช่น คู่แต่งงาน ญาติ เพื่อน ผลรวมของชื่อนามสกุลที่ได้รับมาตั้งแต่เกิดจากการตั้งชื่อโดยพ่อแม่พี่น้องหรือเครือญาติ จะตัวเลขที่เกี่ยวเนื่องกับดวงชะตาของเจ้าตัวด้วยเช่นกัน เราเรียกว่า เลขแห่งวิญญาณ ที่จะบอกถึงอุปนิสัยใจคอที่แท้จริงของเจ้าชะตา
ส่วนวันเดือนปีเกิดแบบเต็ม นับตามปี ค.ศ. จะเรียกว่า เลขแห่งพรหมลิขิตใช้เพื่อทำนายทายทัก เรื่องความเหมาะสมกับอาชีพการงานและการเงิน ขอเพียงคุณรู้วันเดือนปีเกิด คุณก็จะสามารถคำนวณเลขแห่งวิญญาณออกมาได้
 
วิธีการก็คือ วันเกิด ตามด้วย เดือน และ ปี ค.ศ. เกิด
0+1+ 0+1 + 1+9+7+8
 
เลขแห่งจิตวิญญาณของคุณและเลขแห่งพรหมลิขิตของคุณมีความหมายดังนี้
 
ความหมายของหมายเลข 1 หมายเลข  1
ดวงดาว ดวงอาทิตย์
เทพ พระศิวะ
มนตราเสิรมพลัง โอม คุรุนิ สุริยา อาทิตยะ
เลขมิตร 2,3,9
เลขอริ 4,6,8
วันมงคล อาทิตย์
สีมงคล สีชมพู
มณี ทับทิม
โลหะ ทองแดง
ธาตุ ไฟ
บทเรียนแห่งกรรม การเสียสละ
อาชีพที่เหมาะสม งานบริหาร หัวหน้างาน
เลขที่เหมาะสม
ธุรกิจ 1,4,8,9
แต่งงาน 1,2,4,8,9
ความรัก 1,3,4,6,8
 
ความหมายโดยละเอียด  หมายเลข 1 คือ หมายเลขแห่งผู้นำ ธรรมชาติของคุณเป็นคนรักอิสระ ต้องการที่จะประสบความสำเร็จด้วยสองมือของตัวเองนายพลยศสูงในเหล่าทัพ หัวหน้าองค์กร ซีอีโอดังๆ รวมถึงนักการเมืองทั้งหญิงและชาย ส่วนใหญ่จะได้เลข 1 ซึ่งเป็นเลขของผู้นำ เลข 1 มีอิทธิพลอย่างสูง ส่งผลให้เจ้าชะตามีความสามารถที่จะใช้สมองคิดวิเคราะห์ มีควมคิดสร้างสรรค์ มีแรงบันดาลใจ และพลังขับเคลื่อนภายในอย่างเหลือล้น เพื่อก้าวไปสู่ความสำเร็จ เป็นคนที่ชอบสานงานต่อก็งานใหม่และเป็นจ้าวโปรเจค ซึ่งดูเหมือนว่าจะทำสำเร็จทุกโปรเจคเสียด้วย
ในยามที่ต้องเผชิญปัญหาและอุปสรรค คุณจะกลายสภาพเป็นขุนหมู่ทะลวงฟันและรถถังที่พร้อมจะบดขยี้อุปสรรคที่อยู่ตรงหน้าอย่างไม่ย่อท้อ  ทั้งร่างกายและจิตวิญญาณของคุณนั้นเข้มแข็ง และด้วยความเข้มแข็งนี้เองคือคุณสมบัติที่มีอยู่ในตัวผู้นำอย่างคุณ ซึ่งตัวคุณมีมันอยู่ตามธรรมชาติ พร้อมจะรับมือทุกปัญหาและเอาอยู่ในทุกสถานการณ์ คุณพร้อมที่จะรับมือกับทุกสิ่ง ทุกอย่าง และทุกเวลาเสียด้วย ไม่มีเวลาไหนที่คุณไม่พร้อม ด้วยความสามารถที่มีติดตัวมาแต่กำเนิด คุณจะเป็นดุจและผู้คิดค้นนวัตกรรม และสร้างสรรค์อะไรใหม่ๆ ในเส้นทางของงานที่คุณเลือกจะก้าวเดินและลงมือทำ คุณจะลงมือทำมันอย่างเต็มที่ ด้วยความเต็มใจ ไม่ต้องมีใครมาบังคับ และคุณจะขับเคลื่อนทุกโปรเจคไปข้างหน้าสู่ความสำเร็จด้วยความเร็วสูงสุดเต็มกำลัง
คุณมีความทะเยอทะยานและความพยายามที่จะสร้างเนื้อสร้างตัว แม้ว่าจะมีปัญหาหรืออุปสรรคอะไรขวางอยู่ข้างหน้า คุณก็จะโฟกัสแต่สิ่งที่คุณคิดว่าสำคัญและหาทางออกที่เหมาะสมได้ในทุกสถานการณ์ นั่นหมายความว่า คุณจะสามารถพาตัวเองไปสู่องค์กรที่ดี รายล้อมด้วยมิตรสหาย และ วัฒนธรรมที่ดีเยี่ยม คนไม่ค่อยกล้าเข้าใกล้คุณนัก ซึ่งนั่นเป็นเรื่องที่ดีเพราะ ตัวคุณเองมีความเซนซิทีฟกับเรื่องเล็กๆน้อยๆ จุกจิก และคุณไม่สามารถจัดการมันได้ดีนัก
มีด้านสว่างก็ย่อมมีด้านมืด แม้ว่าเลขหนึ่งจะเป็นเลขที่มีศักยภาพสูง มีความเป็นผู้นำสูง จนบางครั้งคุณกลายเป็นผู้ตามที่ไม่ดีเอาเสียเลย ซึ่งก็อาจก่อให้เปิดปัญหาและความวุ่นวายตามมา คุณจำเป็นต้องรอเวลาที่เหมาะสมที่คุณรับอนุญาติ
อีกข้อที่พึงระวังของผู้ที่ได้เลขหนึ่ง ในช่วงที่คุณยังมีวุฒิภาวะไม่มากและยังไม่เติบโตมากพอที่จะเป็นผู้นำ คุณอาจจะกลายเป็นภาระพึ่งพิงที่เรียกร้องมากเกินพอดี เจ้ากี้เจ้าการจะเอาโน่นเอานี่ เมื่อรู้เช่นนี้แล้ว พึงหลีกเลี่ยงพฤติกรรมที่ไม่พึงประสงค์อย่างเรียกร้องมากจนเกินไป สั่งนั่นสั่งนี่ จะช่วยให้ชีวิตเข้าที่เข้าทางขึ้นมากทีเดียว
 
 
ความหมายของหมายเลข 2
หมายเลข 2
ดวงดาว พระจันทร์
เทพ  ปารวตี หรือ พระแม่อุมา
มนตราเสิรมพลัง  โอม สัม สัมมายะ นะมะ
เลขมิตร 1, 3
เลขอริ 5, 4
วันมงคล วันจันทร์
สีมงคล ขาว
มณี มุก
โลหะ เงิน
ธาตุ น้ำ
บทเรียนแห่งกรรม  การฝึกจิต
อาชีพที่เหมาะสม นักการทูต ทนาย เจ้าหน้าที่อสังหา เจ้าหน้าที่ฝ่ายขาย นักการเมือง ครู นักวิจัย และนักปฏิรูป
ตัวเลขที่เหมาะสม
ธุรกิจ 2,7,8
แต่งงาน 1,2,7,8
ความรัก 2,3,7,8
 
ความหมายโดยละเอียด
หมายเลข 2 คุณคือผู้พิทักษ์ความยุติธรรมและนำมาซึ่งความสงบสุขแก่โลกใบนี้ ความแข็งแกร่งมาจากความสามารถที่จะเป็นนักฟังที่ดีและซึมซับรับเอาปัญหามาคิดและแก้ปัญหาอย่างตั้งอกตั้งใจ คุณมีสมาธิดีเยี่ยม เป็นนักการฑูตที่มีทักษะการเจรจาและโน้มน้าวใจดีเยี่ยม โดยไม่จำเป็นต้องใช้กำลังทำให้ใครต้องเจ็บช้ำน้ำใจ นี่คือพรสวรรค์ของคุณ คุณมีพรสวรรค์ และมีสัญชาตญาณในการการเอาตัวรอดสูง มีวิสัยทัศน์และมองเห็นการณ์ไกล คุณเป็นคนที่มีความคิดเฉียบแหลม และเข้าใจเรื่องลึกล้ำเชิงปรัชญาได้ดีเยี่ยม
ภายใต้อิทธิพลเลข 2 ที่จะนำพาให้คุณเป็นคนที่มีความสามารถที่จะสร้างสมดุลและความยุติธรรม คุณจะมองสถานการณ์และข้อโต้แย้งตรงหน้าได้ทะลุปรุโปร่ง ด้วยเหตุนี้เอง คนจึงดาหน้ามาขอให้คุณช่วยไกล่เกลี่ยและแก้ปัญหาให้ไม่เว้นแต่ละวัน ซึ่งคุณก็จะช่วยหาทางยุติข้อโต้แย้งให้โดยปราศจากอคติ และเป็นห่วงผู้อื่นด้วยน้ำใสใจจริง ด้วยความปรารถนาดี และอยากให้ทุกคนมีความสุขกันถ้วนหน้า
คุณซื่อสัตย์และเปิดกว้างเพื่อรับความคิดเห็นจากผู้อื่น คุณสามารถรับมือกับผู้คนได้ทุกสถานการณ์และมีความสามารถที่จะจัดการทุกเรื่องได้อย่างมีประสิทธิผลดีเยี่ยม เพราะคุณมีมารยาทที่ดีกับผู้อื่น และคุณไม่ได้มองตัวเองว่าจะเป็นหัวหน้า ของกลุ่มคนเหล่านี้ หรือเป็นผู้นำในสถานการณ์นี้แต่อย่างใดความประนีประนอมคือจุดแข็งของคุณ คุณสามารถนำมาซึ่งความสงบสุขให้กับคนรอบข้าง คนในทีมยินยอมที่จะทำทุกสิ่งเพื่อคุณ โดยที่คุณไม่จำเป็นต้องร้องขอหรือสั่งการแต่อย่างใด
คุณเหมาะกับงานประจำ อะไรที่ต้องทำประจำ สม่ำเสมอ คุณสามารถจัดการได้ดีเยี่ยม คุณมีความสามารถในการวิเคราะห์และประมวลผลเพื่อให้ได้ข้อสรุปที่ออกมาอย่างแม่นยำ นี่คือความสามารถที่คุณมีและสามารถทำได้ดีในโลกของการทำงานคุณจะพยายามอย่างมากที่จะทำงานออกมาอย่างดีเยี่ยม ไม่มีที่ติ แม้ว่าคุณจะไม่ใช่ผู้นำ แต่คุณก็มีวิสัยทัศน์และพรสวรรค์ที่ดีเยียมที่สุดคนหนึ่ง
ด้านตรงกันข้ามของหมายเลข 2 ดูเหมือนคุณจะตื่นเต้นและตกประหม่าได้ง่ายมาก ซึ่งทำให้คุณถูกมองว่าเป็นพวกหัวรุนแรงสุดโต่ง ที่แสดงออกชัดเจนว่าชอบหรือไม่ชอบ การเคร่งเครียดและวิตกจริตเกิดเหตุ นำมาซึ่งภาวะอารมณ์ที่ไม่สมดุลสำหรับคนรอบตัวคุณ บางคนอาจจะรู้สึกว่า คุณควบคุมอารมณ์ได้ไม่ดี เลยพาลไม่อยากเข้าใกล้ บางครั้ง หมายเลข 2 ก็เซนซิทีฟเกินเหตุ จนบางครั้งถูกมองว่า อ่อนแอ และแทบจะตัดสินใจอะไรได้ไม่เด็ดขาด
หมายเลข 2 มักประสบปัญหารักพี่เสียดายน้อง ตัดสินใจไม่เด็ดขาดอยู่ร่ำไป ไม่จะเรื่องงาน เรื่องความก้าวหน้าในชีวิต คุณอาจลองท้าทายตัวเองดูบ้างด้วยการเป็นคนที่ตัดสินใจเด็ดขาด ข้อเสียอีกประการของหมายเลข 2 ก็คือการจมอยู่กับอารมณ์ขุ่นมัวและความไม่พอใจในความก้าวหน้าของตนเอง ซึ่งจะเป็นอุปสรรคที่ยิ่งใหญ่และยากเย็นที่สุดในชีวิตคุณ ที่ร้ายกว่านั้นคุณอาจจะกลายเป็นคนที่มองโลกในแง่ลบ ผ่านแว่นตาสีเทาที่ทำให้โลกของคุณไม่สดใส เมื่อคุณคิดลบคุณจะแพ้ตั้งแต่ยังไม่เริ่มต้น ถ้าคุณมัวแต่จมอยู่ในอารมณ์ที่ขุ่นมัว คุณจะกลายเป็นคนที่ขาดสามัญสำนึก และสุดท้ายจะแยกโลกแห่งความฝันและความจริงๆไม่ออก ลองมองโลกในมุมบวกดูบ้างจะช่วยให้คุณมีความสุขมากยิ่งขึ้นและทุกน้อยลง คุณสามารถนำทักษะด้านการให้คำปรึกษาของคุณมาช่วยผู้อื่นได้ ซึ่งนั่นเป็นพรสวรรค์ตามธรรมชาติของคุณ ลองให้ความสามารถที่คุณมีอยู่ได้ทำหน้าที่ของมันดู แล้วคุณจะพบความสุขและเอ็นจอยกับชีวิต
 
 
ความหมายของหมายเลข 3
หมายเลข 3
ดวงดาว ดาวพฤหัส
เทพ พระตรีมูรติ
มนตราเสิรมพลัง โอม บุรัม บุรา สพาทะเย นะมะ
เลขมิตร 1, 2, 9
เลขอริ 5, 6
วันมงคล วันพฤหัสบดี
สีมงคล สีเหลือง
มณี บุษราคัม หรือ โทแพซ
โลหะ ทอง
ธาตุ สมดุลแห่งดินน้ำลมไฟ
บทเรียนแห่งกรรม ละเลยตนเอง
อาชีพที่เหมาะสม อาจารย์ นักการธนาคาร นักปราชญ์ นักวิทยาศาสตร์ ผู้บริหาร นักแสดง
เลขที่เหมาะสม
ธุรกิจ 3, 5, 6, 7, 9
แต่งงาน 3,5,6,7, 9
ความรัก 1,3,6,9
 
ความหมายโดยละเอียด
หมายเลข 3 เปี่ยมล้นด้วยพลังความคิดสร้างสรรค์และทักษะการสื่อสารอันยอดเยี่ยม คุณสามารถบริหารพรสวรรค์ที่พระเจ้าประทานมาให้ได้ดีเสียด้วย ฟัง พูด อ่าน เขียน การแสดง รวมถึงความสามารถในการสร้างสรรค์สิ่งใหม่ นวัตกรรมล้ำๆ คุณทำได้ดีเยี่ยม
หมายเลข 3 คือ ผู้ที่มีความสามารถด้านการเป็นเอนเตอร์เทนเนอร์และมีพลังดาราอย่างแท้จริง มีพรสวรรค์โดดเด่นเหนือผู้อื่น และมีทัศนคติที่ดีอย่างเหลือเชื่อ ด้านที่ดีก็คือสามารถบริหารความเครียดได้ดีเยี่ยม คุณสามารถถ่ายทอดและสื่อสาร ความสวยงาม ความพึงพอใจ และ ความสามารถพิเศษของคุณไปสู่ทุกคนบนโลก อย่ารอช้าและเก็บความสามารถนั้นไว้กับตัว นี่คือหนทางของคุณ เชิญขึ้นเวทีค่ะ
ชีวิตของหมายเลข 3 นั้นเต็มไปด้วยสีสันและมีชีวิตชีวา สังเกตุได้จากใบหน้าเปื้อนยิ้มแทบจะตลอดเวลา เพราะคุณไม่มีเรื่องให้ต้องกังวล หมายเลข 3 จัดการเรื่องการเงินได้ไม่ค่อยดีนัก แถมไม่ค่อยจะเอาใจใสเรื่องนี้เสียด้วย เมื่อก็ใช้ให้หมด ถ้าไม่มีก็ไม่ได้เดือดร้อนอะไร
หมายเลข 3 ชอบติดต่อสื่อสารกับคน ด้วยนิสัยเฟรนด์ลี่ ขี้เล่น และแสนอบอุ่น แถมยังเป็นคนช่างพูด เข้าสังคมเก่งและคบได้ทุกคน หมายเลข 3 เป็นผู้พูดที่ดีและที่สำคัญก็เป็นผู้ฟังที่ดีในเวลาเดียวกัน ด้วยความที่เป็นผู้ฟังที่ดีนี้เอง สามารถเป็นที่ปรึกษาและคู่สนทนาที่ดี ทำให้คนที่คุยด้วยรู้สึกอบอุ่นและมองโลกในแง่บวกตามไปด้วย คุณอบอุ่นเหมือนแสงตะวันและเป็นคนที่มีน้ำใจ ความสุขของคุณบ่อยครั้งช่วยสร้างแรงบันดาลใจให้ใครหลายๆคน และตัวคุณเองบ่อยครั้งก็ค้นหาและต้องการที่จะช่วยคนที่ต้องการกำลังใจนี้เสียด้วย น่ารักจริงๆ
ทำให้ใครๆก็คิดว่า เขาสนิทกับคุณ หมายเลข 3 นั้นอ่อนไหวง่าย เมื่อเจ็บปวดก็จะหลบไปเลียแผลใจเงียบๆคนเดียวอยู่นานสองนาน เศร้าเพียงพักเดียวหมายเลข 3 ก็จะกลับมายิ้มและหัวเราะได้ใหม่ ข้อดีก็คือคุณหมายเลข 3  ไม่เคยเศร้านาน แม้จะเจ็บปวดง่ายแต่ก็รู้วิธีที่จะเยียวยาตนเองเหมือนกับที่คอยช่วยเหลือคนอื่นอยู่เสมอ ด้านความรัก หมายเลข 3 รักใครรักจริง ซื่อสัตย์กับรักที่มี หากความรักจบไม่สวย ก็อาจจะทิ้งแผลใจเอาไว้ให้เจ็บช้ำได้อยู่เนืองๆ เนื่องด้วยเป็นคนที่อ่อนไหวง่ายและมีความดราม่าในตัวสูง อาจจะใช้เวลาสักพักแล้วก็จะกลับมาหายดี หมายเลข 3 เป็นคนที่ติดแฟนมาก และแฟนคือสิ่งที่เติมเต็มชีวิตของเขาและเธอ
 หมายเลข 3 ไม่สามารถทนอยู่ในสภาพแวดล้อมที่ต้องทำอะไรเป็นประจำ หรือซ้ำๆได้ งานทีต้องใช้ทักษะด้านบริหารจัดการยิ่งไม่เหมาะอย่างยิ่ง การคิดอะไรเป็นขั้นตอนเป็นตอน หรือต้องทำงานภายใต้การบริหารจัดการที่เนี๊ยบมากๆ คุณจะทำได้ไม่ดี ทางที่ดีลองหางานที่เหมาะกับธรรมชาติของคุณและโฟกัสที่พลังและความสามารถอันล้นเหลือของคุณจะดีกว่า ด้านลบของหมายเลข 3 ก็คือ ด้วยที่เป็นคนสนุกสนานร่าเริงและเอ็นจอยกับชีวิตมากเกินไป จนทำให้กลายเป็นคนฉาบฉวยและจับจด ทำหลายสิ่งหลายอย่างแต่หาดีไม่ได้สักอย่าง บางทีก็อารมณ์ขึ้นๆลงๆเหวี่ยงจนคนรอบข้างเอือมระอา ลอยชายไปเรื่อย ไร้ความอดทน ไม่ค่อยจริงจังกับชีวิต ไร้สาระไปวัน บางคนก็โลกสวยเกินเหตุ หากอยากประสบความสำเร็จ ต้องโฟกัสให้ถูกจุด อะไรปรับได้ก็ปรับ อย่าติสท์จนเกินเหตุ ศิลปินก็ยังต้องกินข้าว
 
ความหมายของหมายเลข 4
หมายเลข 4
ดวงดาว ราหู
เทพ พระแม่ทุรคา (อีกร่างของพระแม่อุมาเทวี)
มนตราเสิรมพลัง โอม ราม รามเทพ นะมะ
เลขมิตร 5, 6, 8
เลขอริ 1, 2, 9
วันมงคล วันอาทิตย์
สีมงคล เทา
มณี โกเมน
โลหะ ทอง
ธาตุ ไฟ
บทเรียนแห่งกรรม ความพึงใจ
อาชีพที่เหมาะสม นักวางแผน ทนาย นักการเมือง เจ้าหน้าที่เทคนิค หรือ ไอที
เลขเหมาะสม
ธุรกิจ 1, 4, 6
แต่งงาน 1, 4, 6, 8
ความรัก 1, 4 ,6
 
ความหมายโดยละเอียด
หมายเลข 4 คุณคือจอมวางแผนที่เก่งกาจโดยธรรมชาติ นอกจากนี้คุณเชี่ยวชาญการแก้ไข และสร้างสรรค์ บางครั้งยังเป็นคนสามารถทำให้ทุกสิ่งในโลกหล้าที่เกือบจะพังไปแล้วกลับมาทำงานได้อย่างน่าเหลือเชื่อ เป็นคนที่สมองเฉียบคมมากที่สุดคนหนึ่ง คุณเป็นคนที่ไว้วางใจได้ พึ่งพาได้ สารพัดประโยชน์ ติดดิน เข้าถึงง่าย เข้าได้กับทุกชนชั้นในทุกระดับของสังคม จริงๆ แล้วจะเรียกได้ว่า คุณเป็นคนดึงให้ทุกคนมารวมตัวกันมากกว่า
ดูเหมือนจุดสูงสุดในชีวิตของคุณก็คือ การสร้างสังคมที่น่าอยู่ ถ้าคุณอยู่ท่ามกลางคนที่มีความสามารถสูง คุณจะสามารถเหมือนกาวประสาน หรือสายโซ่ที่คล้องทุกคนเข้าไว้ให้สามารถทำหน้าที่ของตนจนเป้าหมายบรรลุ ถ้าคุณมุ่งหวังจะให้งานเสร็จสิ้น ทุกอย่างก็จะเสร็จสิ้นอย่างที่คุณประสงค์ ถ้าคุณต้องการความสำเร็จ ชื่อเสียง เงินทอง คุณก็จะได้สิ่งนั้น แต่ไม่ได้ถึงชื่อเสียงแบบคนดังแบบเซเล็บดาราซุปตาร์เน็ตไอดอลอะไรแบบนั้น ส่วนใหญ่เป็นงานที่ใช้ความสามารถของตัวคุณเองไขว่คว้ามา และดูเหมือนตัวคุณเองจะทำได้อย่างมีความสุขมากเสียด้วย
บ่อยครั้งเราจึงเห็นหมายเลข 4 เป็นผู้ประกอบและผู้จัดการที่ประสบความสำเร็จ เพราะความทุ่มเทจนหมดหน้าตัก คุณมีพลังใจเต็มเปี่ยม ที่จะลุยงานให้สำเร็จ บางคนเข้าใจว่าคุณเป็นคนดื้นดึง ไม่รู้จักแพ้ เป็นอย่างงั้นไปอีก คุณไม่คิดว่าตัวเองเป็นเหมือนสุนัขที่ซื่อสัตย์หรอก แต่ด้วยความซื่อสัตย์ของคุณนี่แหล่ะที่ทำให้คุณกลายเป็นคนโผงผาง พูดตรง ยอมหักไม่ยอมงอ เมื่อลองได้ตัดสินใจไปแล้ว ไมว่าจะผิดหรือจะถูกคุณจะมุ่งหน้าไปจนสุดทาง
คุณจะทำในสิ่งที่คุณเห็นว่าถูกต้องและควรทำเท่านั้น จนบางครั้งก็มีเพียงเส้นบางๆ ที่ขั้นตรงกลางระหว่างคนที่ต้องการทำให้งานสำเร็จ กับคนที่บ้างาน คุณเป็นผู้จัดการที่เยี่ยม และมีความสามารถที่จะขับเคลื่อนให้งานเดินหน้าไปสู่ความสำเร็จ ด้วยความสามารถอันยอดเยี่ยมด้านการจัดการและวางแผน คุณจะทำมันได้ดีมากโดยไม่ต้องพยายาม ด้วยความเป็นคนที่รักความสมบูรณ์แบบ คุณจึงเห็นว่าการวางแผนนั้นคือขั้นตอนที่จำเป็นเพื่อหลีกเลี่ยงข้อผิดพลาด
มั่นใจได้เลยว่า หมายเลข 4 เป็นผู้คิดค้นแนวคิดการจัดลำดับงานที่ต้องทำประจำวัน เพราะในแต่ละวันชีวิตของพวกเขาเต็มไปด้วยโปรแกรมทำนั่นทำนี่จนแน่เอี๊ยด แถมยังมีการเพิ่มเติมกิจกรรมหรืองานระหว่างวัน หากว่าอยู่ปิ๊งไอเดียเด็ดขึ้นมา คุณทำงานได้ดีภายใต้มิชชั่น ความกดดัน และปัญหาที่ยากๆ หากคุณหมายเลข 4 ตัดสินใจแต่งงาน คุณซื่อสัตย์และรักครอบครัวมาก คุณจะเป็นผู้ให้ที่ดี คุณอาจจะมีเพื่อนน้อยแต่คุณจะสนิทกับเพื่อนมาก เมื่อเป็นเพื่อนกันแล้วมิตรภาพก็จะคงอยู่ไปตลอดชีวิต
ด้วยอิทธิพลของธาตุดินที่เป็นธาตุประจำตัว ทำให้คุณเป็นคนที่เข้มแข็งและยอมรับความจริงได้ดีมาก คุณเป็นคนที่พึ่งพาได้ ถ้าคุณตั้งเป้าหมายว่าคุณจะต้องประสบความสำเร็จแล้วนั้น คุณก็จะประสบความสำเร็จในชีวิตอย่างแน่นอน บ่อยครั้งที่คุณต้องรับช่วงต่อจากงานของคนอื่น หรือต้องปิดงานที่พวกเขาปล่อยคั่งค้างไว้ ดูไม่ค่อยยุติธรรมเท่าไหร่ แต่กลับกลายเป็นว่า นี่คือผลดีและเป็นหนทางไปสู่ความสำเร็จของคุณ รวมถึงสร้างชื่อเสียงให้ตัวคุณอยู่ไม่น้อย ด้านลบของหมายเลข 4 เป็นคนค่อนข้างใจแคบ และชอบใช้กำลังบังคับให้ผู้อื่นทำตามอย่างไม่เต็มใจ คุณจะเซ็งมากถ้าต้องทำงานกับคนที่ฉาบฉวย หรือทำงานแต่ปาก จนตัวคุณเองไม่สามารถควบคุมอารมณ์เมื่อต้องทำงานร่วมกับคนประเภทนี้ นอกจากนี้ หมายเลขสี่ ชอบทำแต่งานประจำ จนลืมมองภาพใหญ่ และพลาดโอกาสสำคัญ ๆ ในชีวิตที่มาเพียงแค่หนเดียว
 
ความหมายของหมายเลข 5
หมายเลข 5
ดวงดาว ดาวพุธ
เทพ พระวิศณุ
มนตราเสิรมพลัง โอม พุทธ พุทธายะ นะมะ
เลขมิตร 1, 4, 6
เลขอริ 2
วันมงคล วันพุธ
สีมงคล เขียว
มณี มรกต
โลหะ ทอง
ธาตุ สมดุลแห่งดินน้ำลมไฟ
บทกรรม ต้องรู้จักสุขุม
อาชีพที่เหมาะสม นักธุรกิจ นักลงทุน นักการธนาคาร นักลงทุนหุ้น และโบรกเกอร์
เลขที่เหมาะสม
ธุรกิจ 3, 5, 9
การแต่งงาน 3, 5, 9
ความรัก 3, 5, 6, 8
 
ความหมายโดยละเอียด
หมายเลข 5 หมายถึง คนที่มีหัวก้าวหน้า ความคิดล้ำนำสมัย มีความคิดที่จะสร้างโลกให้เป็นที่ที่สวยงามและน่าอยู่ หมายเลข 5 ยังหมายถึงความรักอิสระ ธรรมชาติของหมายเลข 5 คือการชอบผจญภัย ชอบความท้าทาย และได้ทำอะไรที่ท้าทายความคิดที่ก้าวหน้า คุณคือคนที่พยายามจะค้นหาคำตอบให้กับคำถามที่ยังไม่มีใครค้นพบ
เลข 5 ยังหมายถึง การปรับปรุงและเปลี่ยนแปลง คุณไม่ชอบการถูกควบคุมหรือถูกบีบบังคับ คุณจะทำงานได้ผลดีมากกว่าหากได้รับอิสระ คุณเป็นคนใจอ่อน ขี้สงสาร มีมนุษยธรรมและจิตใจสูงส่ง อยากให้คนที่ตกอยู่ในความลำบากได้มีความเป็นอยู่ที่ดีขึ้นตัวอย่างของบุคคลที่ได้รับอิทธิพลจากหมายเลข 5 ได้แก่ อับราฮัม ลินคอน ผู้ปลดประธานาธิบดีของสหรัฐอเมริกาผู้ปลดปล่อยทาสให้เป็นอิสระ
ด้วยความคิดที่แสนก้าวล้ำและศักยภาพในการบริหารงานรัฐบาล การตรากฎหมาย รวมถึงการใช้อำนาจอย่างไร้ขีดจำกัดตามคำนองครองธรรม เพื่อให้โลกนี้น่าอยู่ยิ่งขึ้น คุณคือนักสื่อสารที่ยอดเยี่ยม คุณรู้วิธีที่จะกระตุ้นและสนับสนุนคนรอบข้างคุณ นี่คือคุณสมบัติพิเศษในตัวคุณ ด้วยทักษะที่ยอดเยี่ยมนี้เอง คุณยังมีความเป็นนักขายโดยธรรมชาติ   ทักษะการขายของคุณคือการขายและกระตุ้นให้เกิดการจับจ่ายและบริโภค หรือแม้แต่การขายไอเดีย ความคิด คอนเซ็ปที่จับต้องได้ยาก คุณก็สามารถทำให้คนยอมรับความคิดของคุณได้อย่างเต็มใจ คุณไม่ถนัดที่จะทำงานประจำที่ซ้ำซากจำเจ ต้องอยู่ประจำอยู่กับที่ เลิกงานตรงเวลา คุณเป็นคนที่เน้นความสุขที่มีอยู่ตรงหน้า มีชีวิตอยู่แบบวันต่อวัน ไม่ได้ห่วงวันข้างหน้าเท่าใดนัก
คุณจำเป็นต้องหางานที่ได้ใช้ความคิดที่ก้าวล้ำของคุณมากกว่างานประจำแบบเช้าชามเย็นชาม คุณทำงานร่วมกับผู้อื่นได้ดีและเข้ากับคนได้ง่าย ข้อดีของคุณก็คือเป็นคนยีดหยุ่นได้ในทุกสถานการณ์ คุณสามารถคิดเรื่องที่ซับซ้อนและวิเคราะห์ออกมาได้อย่างรวดเร็วว่องไว แล้วทันใดนั้นก็กระโดดไปคิดเรื่องใหม่ต่อทันที
ความชอบใช้ชีวิตโลดโผนท้าทาย ส่งผลต่อจิตใจของคุณและตัวคุณเองเป็นอย่างมาก มันทำให้คุณได้พบเจอสิ่งใหม่ๆ ได้เรียนรู้และเปิดโลกใหม่ๆจากการออกท่องโลกกว้าง ด้วยอุปนิสัยที่รักการเสี่ยงนี้เอง คุณจึงเหมาะกับการเล่นหุ้น คุณไม่มีทางที่จะเอาเงินไปฝากธนาคารแล้วนอนรอให้ดอกงอกเงยเฉยๆแน่นอน แต่คุณจะนำมันไปลงทุนในทุกช่องเท่าที่คุณจะสามารถทำได้
ในเรื่องความรัก คุณเบื่อการถูกผูกมัดและจำกัดตัวเลือก แต่นั่นก็ไม่ได้หมายความว่าคุณจะเป็นคนที่ไม่ซื่อสัตย์หรือนอกใจคนรัก เพียงแต่คนรักต้องเข้าอกเข้าใจคุณเป็นอย่างดี ไม่หึงหวงจนคุณไม่เป็นอันทำมาหากิน ถึงจะไปกันรอด คนรักต้องเข้าใจและให้เกียรติคุณ แม้ว่าคุณจะมีภาระงานที่วุ่นวาย คนที่บ้านควรต้องเข้าใจว่าคุณไปทำงาน ไม่ได้ไปนอกลู่นอกทางที่ไหน ด้านลบของหมายเลข  5 คุณเป็นคนที่มีความสามารถหลากหลาย แต่กลับไร้ทิศทางที่ชัดเจนว่าต้องการจะไปทางไหนกันแน่ ความทะเยอทะยานที่มากเกินไปจะกลายเป็นความจับจด ไม่ค่อยพอใจกับอะไรที่อยู่ตรงหน้า เบื่อง่าย เปลี่ยนงานบ่อยเหมือนใช้ทิชชู่ อีกเรื่องที่จำเป็นต้องระวังก็คือ การไม่รับผิดชอบต่อหน้าที่และการตัดสินใจทั้งที่ทำงานและที่บ้าน คุณมัวแต่สนใจในเรื่องของตัวเองจนลึมใส่ใจความรู้สึกของคนรอบข้าง
 
 
ความหมายของหมายเลข 6
หมายเลข 6
ดวงดาว ดาวศุกร์
เทพ พระลักษมี
มนตราเสิรมพลัง โอม จุม จักรายะ นะมะ
เลขมิตร 4, 5, 8
เลขอริ 1, 2
วันมงคล วันศุกร์
สีมงคล สีเงินยวง
มณี เพชร
โลหะ ทองและเงิน
ธาตุ น้ำ
บทเรียนแห่งกรรม วินัย
อาชีพที่เหมาะสม พยาบาล หมอ นักเคมี นักวิทยาศาสตร์ นักวิจารณ์ และนักข่าว
เลขเหมาะสม
ธุรกิจ 3, 6, 9
แต่งงาน 3, 6, 9
ความรัก 1, 2, 5, 6, 8, 9
 
ความหมายโดยละเอียด
หมายเลข 6 คือ ผู้ปกป้องและดูแลความยุติธรรม ผดุงคุณธรรม และปกป้องคุ้มครองให้พ้นภัย คุณคือผู้ปกครองที่เที่ยงธรรม มีความมารดาผู้ปกป้องสูง นี่คือธรรมชาติของเลข 6 ไม่ว่าจะที่ทำงานหรือที่บ้าน คุณจะคอยดูแล ห่วงใยคนรอบตัวประหนึ่งญาติสนิทมิตรสหาย
เลข 6 ยังเป็นตัวเลขที่มีความรับผิดชอบต่อชุมชนและสรรพชีวิตรอบตัวเสมือนว่าทุกชีวิตคือครอบครัวที่ที่ต้องห่วงใยและดูแล เลข 6 คือเลขแห่งการดูแลปกป้องโดยแท้ ไม่เพียงแค่ชีวิตและสิ่งแวดล้อมที่ต้องดูแลใส่ใจ หมายเลข 6 ยังยึดถือในหลักการ และทำเนียมปฏิบัติอย่างเคร่งครัด
ซึ่งการกระทำเหล่านี้ทำให้คุณรู้สึกมีคุณค่าและมีความสุข คุณยังรู้สึกดีที่ได้ให้คำแนะนำ บริการและคอยช่วยเหลือหรือให้กำลังใจคนรอบข้าง มนุษยธรรมต้องมาก่อนเหนือสิ่งอื่นใด คุณจะรู้สึกดีที่ได้ดูแลคนอื่นและบรรยากาศรอบตัวให้เหมือนบ้านคุณเป็นคนที่เข้าอกเข้าใจมนุษย์และตั้งอยู่บนพื้นฐานความเป็นจริง สิ่งที่สำคัญที่สุดในชีวิตของคุณคือบ้าน ครอบครัว เพื่อนและทุกคนที่คุณรัก หมายเลข 6 ยังหมายถึง ภาวะผู้นำ ภาระรับผิดชอบ หากมีใครต้องการความช่วยเหลือ คุณจะรีบรุดไปให้ความช่วยเหลือทันทีคุณจะรู้สึกว่าการช่วยเหลือผู้อื่นเป็นหน้าที่ของคุณ
ด้านความรัก คุณจะเป็นคนที่ซื่อสัตย์และทุ่มเท เป็นพวกชอบเทคแคร์ดูแลเอาใจใส่ คุณจะดึงดูดคนที่อ่อนแอกว่าและคนที่ต้องการพึ่งพิงและหวังประโยชน์จากตัวคุณ มากกว่าที่จะรักคน ดังนั้นจงมองหาคนที่พร้อมคุณพร้อมจะดูแลและปกป้องจริงๆและพร้อมจะทำสิ่งเดียวนั้นให้กับคุณจะดีกว่า คุณไม่สามารถรับมือกับความเครียด หรือความสัมพันธ์ที่ท้าทาย หมายรวมถึงทั้งเรื่องความรักและการคบเพื่อนด้วย คุณเป็นคนที่ซื่อสัตย์และเชื่อถือได้ จึงเป็นเรื่องยากมากสำหรับคุณที่ต้องรับมือกับคนที่มีธรรมชาติต่างออกไป
คุณเป็นคนขี้สงสาร เห็นอกเห็นใจผู้อื่น ใจดี ชอบช่วยเหลือและยังใจดีสละทรัพย์สินเพื่อคนที่ต้องการความช่วยเหลือ ยึดถือหลักการ พยายามใช้ชีวิตอย่างสมดุลย์และเข้าใจความจริงของชีวิต คุณพยายามที่จะใช้ชีวิตให้ธรรมดาที่สุดเท่าที่จะทำได้ การยึดถือหลักการที่ไม่ธรรมดาและความสามารถในการเข้าใจปัญหาของคนอื่นตั้งแต่อายุยังน้อย นี่ทำให้คุณก้าวข้ามพ้นช่องว่างระหว่างวัยและสามารถก้าวขึ้นไปสู่ตำแหน่งสำคัญๆ ตั้งแต่อายุยังน้อย
ด้านลบของหมายเลข 6 การที่คุณเห็นใจและคอยให้ความช่วยเหลือผู้อื่น อาจจะกลายเป็นภาระความรับผิดชอบและตกเป็นทาสของคนอื่น โดยเฉพาะอย่างยิ่ง สมาชิกในครอบครัว และเพื่อนสนิท การที่คุณขี้สงสารจนเกินไปจะทำให้ตัวคุณเองลำบาก แต่การที่จะปฏิเสธการช่วยเหลือ การปัดความรับผิดชอบ กลับกลายเป็นทำให้คุณกลับรู้สึกผิดและไม่สบายใจยิ่งกว่า แถมยังทำให้ความสัมพันธ์กับคนรอบข้างแย่ลงอีกด้วย
 
ความหมายของหมายเลข 7
หมายเลข 7
ดวงดาว ดาวพระเกตุ
เทพ พระพิฆเนศ
มนตราเสิรมพลัง โอม เขม เขทะเว นะมะ
เลขมิตร 8, 6, 5
เลขอริ 1, 2, 9
วันมงคล วันจันทร์
สีมงคล สีรุ้ง
มณี  คริสโซเบริลชนิดตาแมวโลหะ ทองคำขาว
ธาตุ น้ำ
บทเรียนแห่งกรรม การบำเพ็ญปฏิบัติ
อาชีพที่เหมาะสม  ศิลปิน ครู ผู้สื่อข่าว ผู้สร้างภาพยนตร์
เลขที่เหมาะสม
ธุรกิจ 2, 3, 6, 7
แต่งงาน 2, 3, 6, 7
ความรัก 2, 3, 7, 9
 
ความหมายโดยละเอียด
หมายเลข 7 มีพรสวรรค์ด้านการสืบสวน สอบสวน วิเคราะห์ และสังเกตุการณ์คุณประเมิน สถานการณ์ได้รวดเร็วและแม่นยำสูงมาก ซึ่งส่งผลดีมากต่องานของคุณ นอกจากนี้คุณยังเป็นคนเนี๊ยบ มาตรฐานสูง และคาดหวังให้ทุกคนมีมาตรฐานการทำงานในหน้าที่ที่สูงแบบเดียวกับคุณ
หมายเลข 7 คือ ความรักสงบและจิตใจเต็มเปี่ยมไปด้วยความรัก แต่กลับกลายเป็นว่าคุณระวังตัวมากในการคบหาและสนิทสนมกับคนอื่น เพราะคุณจะรู้ได้ทันทีว่าคนไหนไม่จริงใจกับคุณ คุณก็จะไม่คบหาทันที คุณไม่มีเพื่อนฝูงมากนัก แต่ถ้าคนไหนที่คุณรับเป็นเพื่อนแล้ว ก็จะเป็นเพื่อนกันตลอดชีวิต เพราะคนๆ นั้นจะผ่านการตรวจประเมินคุณสมบัติความเป็นเพื่อนจากคุณเรียบร้อยแล้ว
จริงๆ แล้วคุณเป็นคนมีเสน่ห์มากหากได้คุยเป็นการส่วนตัวแบบสนิทสนมกับคุณ คุณไม่ใช่คนชอบเข้าสังคมสักเท่าไหร่ คุณสงวนท่าทีไม่เปิดโอกาสให้คนเข้ามาสนิทสนมได้ง่ายๆ เพียงเพื่อปกปิดความรู้สึกไม่มั่นคงไว้ ใจเย็นๆ มันต้องใช้เวลาที่จะทำความรู้จักเพื่อนใหม่ ใครๆ ก็อยากทำความรู้จักกับคุณนั้น เพียงแต่คุณนั่นแหล่ะไม่เข้าไปคุยกับพวกเขาเอง คุณชอบอยู่คนเดียว ห่างไกลจากแสงสีและความวุ่นวายของชีวิตยุคใหม่ ดูเหมือนว่าคุณเองจะเหมาะกับวิถีชีวิตสโลว์ไลฟ์ ห่างไกลแสงสีมากกว่าเสียด้วย
คุณชอบอยู่คนเดียวก็เพราะรู้สึกดีที่ได้อยู่เงียบๆ เพื่ออยู่กับความคิดและความฝันของคุณเองมากกว่า คุณไม่ชอบอยู่ท่ามกลางฝูงชน เสียงอื้ออึง รวมถึงสถานที่ที่วุ่นวายและอึกทึก ข้อดีอีกอย่างของหมายเลข 7 ก็คือ คุณเป็นคนที่มีความคิดล้ำลึก ซึ่งแสดงออกมาให้เห็นอย่างชัดเจน คุณจะสามารถเก็บเกี่ยวข้อมูลความรู้จากทุกแหล่งได้อย่างง่ายดาย
คุณจะไม่ยอมรับหรือเชื่อในความรู้ ข้อมูลทางวิทยาศาสตร์ และข้อมูลทั้งหมดทั้งมวล จนกว่าคุณจะได้ข้อสรุปนั้นด้วยตัวเอง นี่เป็นสัญชาติญาณที่เด่นชัดของคุณที่มีตั้งแต่อายุยังน้อย และค่อยๆ กล้าแข็งขึ้นและกลายเป็นสัญชาติญาณที่แรงกล้าเมื่อคุณตัดสินใจเชื่อไปแล้ว ไม่มีทางที่คุณจะเปลี่ยนการตัดสินใจ คุณเป็นคนที่เชื่อมั่นในประสบการณ์และสัญชาติญาณของตัวเองมากกว่าที่จะยอมเชื่อในคำแนะนำของคนอื่น ครั้นเมื่อคุณพิสูจน์แล้วว่ามันถูกต้องและเข้าใจมันอย่างถ่องแท้แล้ว คุณจะมุ่งมั่นเดินหน้าไปจนสุดทาง
ในด้านลบ คุณอาจกลายเป็นคนมองโลกในแง่ร้าย ขี้หงุดหงิด ชวนทะเลาะ ไม่ชอบเข้าสังคมและมีลับลมคมใน คุณจะกลายเป็นคนที่ไม่กล้าใช้ชีวิต หรือแม้แต่มีประสบการณ์ใหม่ๆ และยากที่คนจะเข้าถึง เพราะทุกคนคิดว่าคุณเป็นเคร่งขรึมและไม่อยากสุงสิงกับใคร คนส่วนใหญ่อาจจะมองว่าคุณเห็นแก่ตัว นิสัยแย่ ชอบหาเรื่องใส่ตัว นี่เลยเป็นสาเหตุว่าทำไมคุณถึงชอบที่จะอยู่คนเดียว
ข้อเสียอีกข้อหนึ่งก็คือ ถ้าคุณลองได้คิดลบเสียแล้วละก็ยากที่คุณจะเปลี่ยนความคิด  ดีไม่ดีพาลคิดไปว่า โลกใบนี้มีแต่คนคอยกลั่นแกล้งคุณ โลกนี้ช่างไม่ยุติธรรมกับชีวิตของคุณเอาเสียเลย ว่าเข้าไปนั่นอีก ซ้ำร้าย หากชีวิตคุณอยู่ในจุดพลิกผัน จากหน้ามือเป็นหลังมือล่ะก็ คุณจะยิ่งฝังตัวเองให้ดำดิ่งไปกับความคิดที่ว่าตัวเองตกต่ำ ซึ่งยากที่จะหาอะไรมาลบล้างความคิดเช่นนี้ในหัวของคุณได้
 
 
ความหมายของหมายเลข 8
หมายเลข 8
ดวงดาว ดาวเสาร์
เทพ หนุนมาน
มนตราเสิรมพลัง โอม ชาม นารายณ์ นารายณ์ นะมะ
เลขมิตร 4, 5, 6
เลขอริ 1, 2, 9
วันมงคล วันเสาร์
สีมงคล ดำ น้ำเงิน
มณี ไพลิน และ อเมทิส โลหะ เหล็ก
ธาตุ ลม
บทเรียนแห่งกรรม การเมตตาและให้อภัย
อาชีพที่เหมาะสม ข้าราชการ และ ผู้บริหาร
ตัวเลขเหมาะสม
ธุรกิจ 1, 2, 8
แต่งงาน 1, 2, 4
ความรัก 1, 2, 4, 5, 7
 
ความหมายโดยละเอียด
หมายเลข 8 คือ ความเป็นผู้นำ การบริหารจัดการภาครัฐ และการรับใช้ประชาชน หากคุณมีเป้าหมายชัดเจน และมีความทะเยอทะยาน คุณต้องใช้ความทะเยอทะยานของคุณไปในด้านการบริหารจัดการ ความสามารถด้านการดำเนินงานของคุณหาตัวจับยากและไม่เป็นสองรองใคร
ในด้านบวก หมายเลข 8 มีศักยภาพสูงในการพัฒนาแนวความคิดและกระบวนการดำเนินงานเพื่อเปลี่ยนแปลงวิถีความเป็นอยู่ เหมาะกับการทำงานที่ไม่ต้องเป็นผู้ตาม และเหมาะที่จะเป็นผู้บริหาร คุณรู้วิธีบริหารจัดการตัวเองและสภาพแวดล้อมรอบตัวคุณได้เป็นอย่างดี คุณมีความสามารถที่จะประเมินอุปนิสัยและศักยภาพของคนรอบตัวคุณ ซึ่งนี่คือข้อได้เปรียบของคุณ คุณจะประสบความสำเร็จในชีวิตที่ต้องแลกมาด้วยการทำงานหนักเรียกว่า เป็นคนบ้างานก็ว่าได้
ความสามารถในการหาคนที่เหมาะกับงานของคุณนั้นก็ยอดเยี่ยม คุณจะมอบหมายงานที่เหมาะกับความสามารถของคนคนนั้นจริงๆ และทำให้พวกเขารู้สึกไม่ได้ถูกมองข้าม ด้วยความสามารถนี้เองทำให้คุณเป็นผู้นำที่ยอดเยี่ยม คุณพร้อมเสมอที่จะไขว่คว้าในสิ่งที่ยิ่งใหญ่ด้วยความกล้าหาญและเมื่อโอกาสนั้นมาอยู่ตรงหน้า
เลข 8 ยังหมายถึงความพึงพอใจในเรื่องทางโลก เป็นคนที่มั่นอกมั่นใจ และประสบความสำเร็จสูง ซึ่งบางครั้งก็นำมาซึ่งความลุ่มหลงและมัวเมาในทรัพย์สินเงินทองและนำเอาเงินทองมาเป็นเกณฑ์ชี้วัด ว่าตัวเองประสบความสำเร็จ คุณอาจจะต้องการรับรู้ว่าตัวเองทำงานหนักและประสบความสำเร็จ อยากได้รับการเชิดชูเกียรติและได้รับการยอมรับว่าเป็นสุดยอดผู้นำคนสำคัญ
ซึ่งคุณอาจจะพบว่าตัวเองอาจจะไปได้ดีกับการแข่งขันในโลกของธุรกิจ หรือสังเวียนการเมือง ในด้านความสัมพันธ์ คุณเป็นคนตรงๆ และชัดเจน คุณอาจจะตกหลุมรักได้ง่ายๆแต่ยุ่งเกินกว่าจะมีเวลาจะไปแสดงออกว่ารักว่าชอบใครคนนั้น คุณเป็นผู้ให้และทุ่มเททุกสิ่งทุกอย่างได้เพื่อคนที่คุณรักในแบบของคุณ ลึกๆ แล้วคุณโหยหาความรัก อยากให้คนมาใกล้ชิด ลองหาเวลาว่างๆเพื่อความรักแบบจริงๆ จังๆ ดูซักที แล้วตั้งเป็นโปรเจคสำคัญที่คุณต้องบรรลุมิชชั่นนี้ให้ได้
ในด้านลบหมายเลข 8 นั้นเผด็จการ บ้าอำนาจ ชอบกดขี่ทีมงานและคนรอบข้าง บ่อยๆครั้งนิสัยที่เขาปกปิดความรู้สึกนิดคิดที่มีต่อผู้อื่นไว้มากจนเกินไป เรื่องผลตอบแทนและเงินทองกลายเป็นเรื่องที่สำคัญจนละเลยคนในครอบครัว บ้านและความสงบสุขในใจ ความบ้างานเกินกว่าเหตุจะส่งผลให้เขากลายเป็นคนที่แปลกแยกและอ้างว้าง จนสุดท้ายหลีกเลี่ยงที่จะรับฟังความเห็นของผู้อื่น
 
ความหมายของหมายเลข 9
หมายเลข 9
ดวงดาว ดาวอังคาร
เทพ พระขันธกุมาร
มนตราเสิรมพลัง โอม กุม กุจายะ นะมะ
เลขมิตร 1, 2, 3
เลขอริ 5, 4
วันมงคล วันอังคาร
สีมงคล สีแดง
มณี หินปะการัง
โลหะ ทองแดง
ธาตุ ไฟ
บทเรียนแห่งกรรม อดทน
อาชีพที่เหมาะสม ออแกไนเซอร์ และ ผู้จัดการ
ตัวเลขเหมาะสม
ธุรกิจ 1, 3, 6, 9
แต่งงาน 1, 3, 6, 9
ความรัก 1, 3, 7, 9
 
ความหมายโดยละเอียด
หมายเลข 9 คือ เปี่ยมล้นไปด้วยความรู้สึกและความเห็นอกเห็นใจและความดีงาม มีความรักในมวลมนุษยชาติ และมีความเห็นอกเห็นใจในโชคชะตาของเพื่อนมนุษย์ คุณเป็นคนไว้วางใจได้ มีเกียรติ ไม่มีใครเหมือนคุณอีกแล้ว คุณเป็นคนขี้สงสาร เห็นใจคนที่ลำบากกว่าตัวเอง ถ้าคุณช่วยได้คุณก็จะช่วย
เลข 9 คือเลขที่อยู่สูงที่สุดในตำแหน่งที่ต้องแบกรับความรับผิดชอบต่อเพื่อนมนุษย์ ทรัพย์สินที่หามาได้ไม่ได้มีความสลักสำคัญใดๆ มากไปกว่าที่ใช้มันไปเพื่อช่วยเหลือผู้อื่น ซึ่งหามาได้เท่าไหร่ก็ใช้หมด คุณมีความสามารถที่จะเป็นเพื่อนกับคนอื่นได้ง่าย เพราะคนรอบข้างล้วนถูกดึงดูดด้วยมิตรภาพที่คุณมอบให้
คุณคือเพื่อนที่คบหาด้วยมิตรภาพและความจริงใจ เมื่อคุณพบคนใหม่ๆ คุณจะกลายเป็นเพื่อนกับเขาอย่างรวดเร็วมาก ด้วยความที่คุณเป็นมีอัธยาศัยไมตรีที่ดีงาม ไปไหนก็มีแต่คนคอยช่วยเหลือ ความรักความสัมพันธ์สำหรับคุณอาจจะเป็นเรื่องยาก แต่ถ้าแฟนของคุณคนที่มีแนวคิดใกล้เคียงกันกับคุณแล้วล่ะก็ ทุกอย่างก็จะไปได้สวย ถ้าคุณเลือกคนที่จะมาเป็นคุ่ชีวิตที่มุ่งเน้นแต่ทรัพย์สินเงินทอง รับรองว่ามีปัญหาแน่นอน
คุณเป็นคนเซนซิทีฟ คุณเข้าใจทุกชีวิตอย่างลึกซึ้ง และบางครั้งก็มีอารมณ์ศิลปินเจ้าบทเจ้ากลอนขึ้นมาซะอย่างนั้น ว่างๆ ลองหาเวลาถ่ายทอดอารมณ์ศิลปินของคุณลงในงานวาดภาพ งานเขียน แต่งเพลง หรือผลงานศิลปะแบบอื่นๆ ที่คุณถนัดรับรองว่าคุณไปได้สวยแน่ คุณยังเป็นนักปรัชญาโดยธรรมชาติ คิดวิเคราะห์ เหมาะกับอาชีพหมอ นักการศึกษา หมายเลข 9
ในด้านลบ ไม่ใช่เรื่องง่ายๆ เลยที่คุณจะใช้ชีวิตตามวิถีทางของคนในแบบหมายเลข 9 ดูเหมือนว่า คุณไม่เหมาะกับโลกของการแข่งขัน หรือการท้าทายเอาเสียเลย แถมคุณคุณยังรู้สึกเหมือนว่าตัวเองไม่ใช่คนทะเยอทะยานที่จะอยากเร่งสร้างเนื้อสร้างตัวแบบที่คนอื่นๆ เค้าพึงพอใจกัน คุณอาจจะต้องปรับเปลี่ยนความคิดและยอมรับความพึงพอใจและความสุขใรระยะยาวแทนการโอบอุ้มมวลมนุษยชาติอย่างที่คุณหวังไว้