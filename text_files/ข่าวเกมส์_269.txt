ช่วงปลายเดือนมีนาคมที่ผ่านมาได้มีข่าวดีสำหรับแฟนการ์ตูนของ Kimetsu no Yaiba ดาบพิฆาตอสูร ซึ่งเป็นการ์ตูนที่โด่งดังอย่างมากในปี 2019 ที่ผ่านมากลายเป็นอีกหนึ่งการ์ตูนชื่อดังก้องโลกแล้วทาง Aniplex ได้มีการประกาศว่ากำลังจะมีการเปิดตัวเกมในเวอร์ชั่น Playstation 4 และเกมสำหรับแพลตฟอร์ม Mobile โดยวันนี้เราจะมาพูดถึง Demon Slayer: Kimetsu no Yaiba – Keppuu Kengeki Royale ในเวอร์ชั่นมือถือกัน ตัวละครฝั่งอสูรที่คาดว่าจะมีให้เล่นแน่นอนภายในเกมเมื่อเปิดให้บริการที่กำหนดไว้ในปี 2020 จะมีตัวอะไรบ้าง (สำหรับใครที่ยังไม่เคยดูหรืออ่าน Kimetsu no Yaiba มาก่อนระวังเนื้อหาสปอยล์ด้วยนะครับเดียวหาไม่ว่าบอก)
สึซามารุ

อสูรตนแรกที่จะมีให้เล่น โดยอิงมาจากตัวอย่างที่ปล่อยออกมาก็คือ สึซามารุ อสูรตัวแรกๆ ที่พระเอกของเรา ทันจิโร่ ต่อสู้เป็นตัวแรกๆเลย โดยอสูรตนนี้มีความสามารถเกี่ยวกับพละกำลังที่สูง สามารถปาลูกบอลออกไปได้ด้วยความแรงสูง สามารถทำลายสิ่งก่อสร้าง และ ร่างกายได้อย่างสาหัส ตอนเอาจริงสามารถงอกแขนมาได้ถึง 6 แขน พร้อมกับลูกบอล 6 ลูก
ยาฮาบะ

ต่อมาอสูรอีกตนที่ปรากฏตัวมาพร้อมกับ สึซามารุ ก็คือ ยาฮาบะ เป็นอสูรที่มีความสามารถในการมองที่ดี มีดวงตาพิเศษอยู่ที่มือทั้งสองข้าง สามารถควบคุมทิศทางของสิ่งของและตรวจจับร่องรอยของศัตรูที่ตัวเองกำลังค้นหาได้ด้วย รวมไปถึงพลังมนต์อสูรโลหิตยังสามารถปล่อยลูกศรที่ตัว ยาฮาบะสามารถควบคุมได้อย่างอิสระด้วย ซึ่งทันจิโร่ก็รับมือลำบากพอสมควรในช่วงแรกๆ ที่เจอ
เคียวไก

อสูรตนนี้บอกเลยว่าค่อนข้างชัวแล้วว่าจะมีให้เล่นแน่นอนเพราะในตัวอย่าง Video Gameplay เราจะเห็น "เคียวไก" อดีต 12 อสูรจันทราข้างแรมที่ ทันจิโร่ และ เซ็นนิตสึ ได้เดินทางร่วมกันแล้วไปพบเจอนั่นเองรวมไปถึงเจอกับเพื่อนคนใหม่อย่างอิโนสึเกะที่เป็นรุ่นเดียวกันอีกด้วย โดยความสามารถของเคียวไก จะสามารถปรับเปลี่ยนห้องที่อยู่ในการควบคุมของตนเองได้อย่างอิสระไม่ว่าจะเป็น พลิกให้เป็นทางซ้าย พลิกให้เป็นทางขวา กลับหัวเพื่อเบี่ยงเบนการรับรู้ของศัตรูด้วยการตีกลองที่ติดอยู่ที่ลำตัว 
รุย

สำหรับตัวละครนี้ถือว่าเป็นตัวอสูรอีกหนึ่งตนที่ส่วนตัวชอบเป็นพิเศษก็คือ 1 ใน 6 อสูรจันทราข้างแรมลำดับที่ 5 "รุย" เป็นอสูรที่ทันจิโร่เกือบเอาชีวิตไม่รอดในการต่อสู้ ซึ่งฉากต่อสู้ของเขากับทันจิโร่กลายเป็นฉากในอนิเมะที่เหล่าแฟนๆ ดูแล้วพูดถึงเยอะมากที่สุด โดยตัวรุยเป็นผู้ใช้มนต์โลหิตควบคุมเส้นใยคล้ายกับแมงมุม ซึ่งมีความแข็งสูงและเป็นคนที่ต้องการคำว่า "ครอบครัว" มากที่สุด แต่ด้วยเหตุการณ์บางอย่างทำให้เขากลายเป็นอสูรอย่างทุกวันนี้
เอ็นมุ

ตัวสุดท้ายซึ่งตัวนี้เป็นการคาดเดาว่าน่าจะเป็นอีกหนึ่งตัวที่มีให้เล่นเพราะจะเป็นอสูรตัวต่อไปที่ทันจิโร่จะได้เจอหลังจากที่รักษาตัวมาอย่างยาวนาน ซึ่งมีกำหนดให้เห็นกันในการ์ตูนอนิเมะแบบฉบับหนังโรงก็คือ เอ็นมุ อสูรจันทราข้างแรมลำดับที่ 1 ซึ่งเป็นอีกหนึ่งตัวที่มีบทบาทสำคัญที่ทำให้เกิดการสูญเสียครั้งใหญ่ โดยมนตร์โลหิตของ เอ็นมุ ก็คือสามารถควบคุมความฝันของมนุษย์ที่ตกเป็นเหยื่อได้ 
เกียวทาโร่ และ ดากิ

สุดท้ายที่คิดว่าน่าจะมีให้เลือกเล่นกันก็คง เกียวทาโร่ และ ดากิ 2 อสูรที่เป็นอสูรจันทราข้างขึ้นอันดับที่ 6 ที่ทั้งสองตนเป็นอสูรที่แสดงพลังออกมาทั้งหมดแล้ว และมีการต่อสู้ครั้งใหญ่ให้เห็นซึ่งน่าจะเป็นอีก 2 อสูรที่มีโอกาสในการพัฒนาต่อมาเป็นตัวละครภายในเกม แต่ทั้งสองตนน่าจะแยกตัวละครออกจากกัน เพราะในเรื่องทางเกียวทาโร่ได้อาศัยอยู่ในตัวของ ดากิ โดยตลอดจะออกมาเฉพาะตอนที่เกิดอันตราย