หลังจากล่าสุด The Sims4 ได้ปล่อยสกรีนชอตล่าสุดให้แฟนๆ กรี๊ดกันแล้วมาย้อนรอยซีรี่ส์นี้กันดีกว่า  
อารัมภบท
ซีรี่ส์ Sims เป็น 1  ในซี่รี่ส์เกมที่นับได้ว่ามีชื่อเสียงและเป็นที่รู้จักของคนหลากหลายวัย  โดยมีต้นกำเนิดจากโครงงาน สร้างเกมแบบซิมูเลชั่น ของบริษัท Maxis มีตั้งแต่  SimsAnt, SimsSafari,SimsEarth, SimsCity, The Sims ฯลฯ  ซึ่งที่คนไทยน่าจะคุ้นมากที่สุดก็คือ 2 อย่างหลัง คือ SimsCity และ The  Sims นั่นเอง โดยก่อนหน้านี้ Maxis จัดจำหน่ายด้วยตัวเอง ก่อนที่ EA (  Electronic Arts) จะเข้ามาซื้อ Maxis  และถือสิทธิ์การจัดจำหน่ายซีรี่ส์นี้ทั้งหมด
บุคคลที่จะขาดไม่ได้ทึ่ต้องพูดถึง และถือว่าเป็นบิดาของซีรี่ส์นี้ก็ว่าได้  ก็คือ Will Wright เกมดีไซเนอร์ชาวอเมริกา ซึ่งเป็นผู้พัฒนาในทีมของ Maxis  (และโยกมาอยู่ใน EA ด้วย)ผลงานแรกของเขาคือพัฒนาเกม Raid on Bungeling Bay  แต่มามีชื่อเสียงจากเกม SimCity 
ไทม์ไลน์ของการวางจำหน่าย ซีรี่ส์ Sim
เกมส์ The Sims
ความเป็นมาของซีรี่ส์ The Sims หลังจากเริ่มโปรเจ็กต์การสร้างเกมแบบซิมูเลชั่นในรูปแบบต่างๆ  ทั้งการจำลองสร้างเมือง สร้างโลก สร้างซาฟารี ฯลฯ โดยการพัฒนามาตั้งแต่ปี  1989 ออกมาเป็นซิมส์ในภาคต่างๆ ..จวบจนปี 1999 SimCity 3000 (หรือก็คือ  SimCity ภาค 3) ก็มีการจำลองเอากลุ่ม Sims เพิ่มเข้าไปในระบบ  แต่ยังไม่ถือว่าเป็นรูปแบบเกมเต็มตัว จนกระทั่งปี 2000  จึงได้มีการวางจำหน่าย The Sims ออกมาในแพลตฟอร์ม PC ก่อน   รุปแบบการเล่นคือการจำลองชีวิตจริง  ผู้เล่นสามารถสร้างและควบคุมตัวละครให้มีปฏิสัมพันธ์กับตัวละครอื่นๆ ได้ 
The Sims Build Buy Live
เกมส์ The Sims
คอนเซ็ปต์ของเดอะซิมส์ในเบื้องต้นนั้นก็คือ "สร้าง" "ซื้อ" "ดำรงชีวิต" ผู้ เล่นจะได้สวมบทบาทเป็นตัวละครภายในเกม (ซึ่งตัวละครเราก็สามารถสร้างหน้าตา  ลักษณะนิสัยและรายละเอียดอื่นๆ ได้ )  จากนั้นเราก็สร้างบ้าน สร้างตัวละคร  ดำรงชีวิต อันจะได้มาซึ่งเงินในการหาซื้อสิ่งของเข้ามาตกแต่งบ้าน  และมีปฏิสัมพันธ์กับตัวละครอื่นๆ ภายในเกมเดียวกัน   โดยสามารถควบคุมตัวละครได้ทีละกลุ่มที่อยู่ในครอบครัวเดียวกัน  (เปลี่ยนตัวที่เราจะควบคุมได้ แต่ต้องอยู่ในครอบครัวเดียวกัน)  โดยกราฟฟิกเป็นลักษณะ 2.5D (45 องศา) หมุนมุมดูตัวละครได้
ภาคนี้ยังเป็นการเริ่มต้นเกมที่มีภาคเสริมเยอะมาก โดยจะมีทั้งหมด 7 ภาค เดอะซิมส์ สร้างชีวิต ลิขิตฝัน (The Sims: Livin' Large) เดอะซิมส์ ปาร์ตี้สุขสันต์ บ้านหรรษา (The Sims: House Party) เดอะซิมส์ วัยวุ่นลุ้นรัก (The Sims: Hot Date) เดอะซิมส์ วัยรักพักร้อน (The Sims: Vacation) เดอะซิมส์ สัตว์เลี้ยงแสนรู้ (The Sims: Unleashed) เดอะซิมส์ ซูเปอร์สตาร์ (The Sims: Superstar) เดอะซิมส์ คาถามหาสนุก (The Sims: Makin' Magic)
เกมส์ The Sims
เกมส์ The Sims
เกมส์ The Sims
เกมส์ The Sims  เทรลเลอร์





เกมเพลย์





The Sims 2 Generation
เกมส์ The Sims
สำหรับภาคนี้ มีธีมหลักในเบื้องต้น นั่นก็คือ การเจริญเติบโต ซึ่ง เป็นสิ่งที่ไม่มีในภาค 1  เราสามารถสร้างตัวละครช่วงวัยต่างๆ ได้  และเจริญเติบโตไปตามลำดับวัย อันได้แก่ ทารก เด็ก วัยรุ่น ผุ้ใหญ่ และคนชรา  (ในภาคเสริม มหาวิทยาลัย จะมีช่วงวัยพิเศษ คือ ช่วงมหาวิทยาลัย  จะอยู่ระหว่าง เด็ก กับ ผู้ใหญ่ แต่จะไม่สามารถสร้างได้ วิธีการเล่นคือ  ต้องสร้างตัวละครในวัยที่เด็กกว่าและรอจนตัวละครโตจนเข้าสู่วัยมหาวิทยาลัย เอง) ทั้งยังมีการเพิ่มเติมฟีเจอร์และเนื้อเรื่องใหม่ๆ  เข้าไปให้เราได้ร่วมสนุกมากขึ้น
นอกเหนือจากนี้ทางด้านกราฟฟิกได้มีการปรับเป็น 3D เต็มตัว  และด้วยรายละเอียดที่ชัดเจนขึ้นทำให้มีการสร้างสกินหรือพวกของเสริมออกมา อย่างมากมาย สามารถเนรมิตบ้านหรูอลังการหรือบ้านรังหนูก็ยังได้  ทั้งตัวละครก็แทบจะสร้างได้อย่างไม่มีขีดจำกัด ภาคนี้ยิ่งทำให้ The Sims  เป็นเกมที่เกมเมอร์ทุกคนรู้จัก
สำหรับภาคเสริมของภาคนี้ยิ่งทำให้เกมมีสีสัน ทั้งยังสามารถเลือกที่จะลงภาคเสริมต่างๆ ได้ตามใจชอบ (ถ้าจำไม่ผิดภาคเสริมของภาคแรกต้องลงตามลำดับ) เดอะซิมส์ 2 มหาลัยวัยฝัน (The Sims 2: University) เดอะซิมส์ 2 คืนหรรษา (The Sims 2: Nightlife)     เดอะซิมส์ 2 เปิดโลกธุรกิจ เนรมิตฝัน (The Sims 2: Open for Business) เดอะซิมส์ 2 ตัวโปรดจอมป่วน (The Sims 2: Pets)     เดอะซิมส์ 2 สี่ฤดูแสบ (The Sims 2: Seasons)     เดอะซิมส์ 2 ทริปซ่าส์ (The Sims 2: Bon Voyage)     เดอะซิมส์ 2 สนุกจังยามว่าง (The Sims 2: Freetime) เดอะซิมส์ 2 ร่วมหอ (ไม่) ลงโรง (The Sims 2: Apartment Life) *ไม่นับรวม Stuff Pack
เกมส์ The Sims
เกมส์ The Sims  ด้านล่างเป็นภาพที่ผ่านการใช้สกินตกแต่งแล้ว ซึ่งมีการทำสกินแจกจ่ายกันอย่างมากมายหลายแบบ
เกมส์ The Sims
เกมส์ The Sims
เกมส์ The Sims
เกมส์ The Sims
เกมส์ The Sims
เทรลเลอร์










The Sims 3 Open the door- Open the World
เกมส์ The Sims
ภาคล่าสุดของชุด The Sims สำหรับธีมของภาคนี้ เน้นไปที่ เปิดประตูสู่โลกภายนอก โดยการลบข้อจำกัดที่มีในภาคก่อนๆ ซึ่งภาคก่อนๆ นั้น  ตัวละครจะอยู่ได้ในบริเวณบ้านของตัวเองเท่านั้น  จะไปที่อื่นก็คือต้องออกไปยังส่วนของชุมชน และเลือกไปยังสถานที่อื่นๆ  โดยผ่านการโหลดเข้าสู่พื้นที่อื่น แต่ภาคนี้ เป็นการรวมเอา Sim City  เข้ามาเสริม  ตัวละครทุกบ้านในย่านเดียวกันจะเชื่อมต่อถึงกันโดยไม่ต้องออกไปโหลดภายนอก อีกแล้ว ทั้งยังมีการปรับปรุง AI ที่ทำให้ชาวซิมส์เราโง่น้อยลง  หลังจากที่มีผู้เล่นส่วนนึงเรียกเกมนี้เปรียบเทียบเป็น กรงแฮมสเตอร์  และบอกว่าเกมนี้เหมือนกับการดูแลเด็กที่ทำอะไรไม่เป็นมากกว่าจะเป็นการดำรง ชีวิต (เพราะชาวซิมส์แทบจะทำอะไรเองไม่เป็น  และรอเราออกคำสั่งหรือรอจนค่าพลังลดลงจนจวนเจียนจะแย่  ถึงจะทำเองหรือไม่ก็อยู่ในสภาพเจียนตายไปอย่างนั้นน่ะแหล่ะ) ภาคนี้ AI  ทำอะไรเป็นมากกว่าเดิม ทำให้ผู้เล่นมีเวลาไปทำอะไรอย่างอื่น  ภาคเสริมของซิมส์ 3 World Adventures Ambitions    Late Night    Generations    Pets    Showtime    Supernatural Seasons University Life Island Paradise Into the Future (วางจำหน่ายตุลา 2013) *ไม่นับรวม Stuff Pack **เนื่องจากไม่มี EA ไทยแล้วนับตั้งแต่ซีรี่ส์ TheSims ภาค3 จึงไม่ีมีเวอร์ชั่นภาษาไทยนอกจากเป็นแพตช์ที่ผู้เล่นทำแจกจ่ายกันเอง
เกมส์ The Sims
เกมส์ The Sims
เกมส์ The Sims
เทรลเลอร์










และเตรียมพบกันในปี 2014 กับ The Sims 4
เกมส์ The Sims
สรุป Features ใหม่ของ The Sims 4 - New Sims สร้างชาวซิมส์ที่มีความฉลาด เป็นตัวของตัวเอง และแสดงออกทางอารมณ์ได้มากกว่าที่ผ่านมา - Intelligence ชาวซิมส์แต่ละคนจะแสดงออกอย่างเป็นธรรมชาติมากกว่าที่ผ่านมา  มันจะไม่ใช่หุ่นยนต์ที่มีพฤติกรรมคล้ายกันหมดอีกต่อไป  แต่มีท่าทางและนิสัยเป็นตัวของตัวเอง อย่างท่าเดินจะต่างกัน ความชอบต่างกัน  แล้วแต่ว่าคุณจะเลือกมาแบบไหน - Emotional Depth ภาคนี้ซิมส์จะมีความรู้สึกและอารมณ์เป็นของตัวเอง  ระดับอารมณ์ของซิมส์จะส่งผลต่อซิมส์คนอื่นๆ ไม่ว่าจะเป็นการพูดคุย  เหตุการณ์ และอื่นๆ  แม้แต่เสื้อผ้าและเครื่องใช้ที่คุณเลือกก็ส่งผลต่ออารมณ์ของซิมส์ได้  และระบบอารมณ์นี้เองที่จะทำให้เรื่องราวของเกมส์หลากหลายขึ้น - New Creative Tools ฟังค์ชั่นการสร้างใหม่มากมาย ทำให้คุณสนุกกับการสร้างมากขึ้น มีความอิสระในการสร้างบ้านหรือต่อเติมบ้านมากกว่าเดิม - Vibrant Neighborhoods พบกับเหล่าเพื่อนบ้านที่มีชีวิตชีวา ขึ้นกับทำเลที่ตั้งบ้านของคุณ ซึ่งเพื่อนบ้านจะส่งผลต่อสีสันการใช้ชีวิตซิมส์คุณอย่างยิ่ง - Rich Rewards ตัวเกมส์จะมีเป้าหมายต่างๆให้ซิมส์ของคุณได้ทำเพื่อให้สำเร็จตามเป้าหมายที่กำหนด หากทำได้ก็จะมีรางวัลให้ และได้ปลดล็อค achievements - Share Your Creations ฟีเจอร์แชร์การเล่นของคุณไปยังโซเชี่ยลเน็ตเวิร์คเช่น Facebook หรืออื่นๆ  ทุกครั้งที่คุณสร้างตัวละคร สร้างบ้าน หรือทำอะไรสำเร็จต่างๆ อ่านเพิ่มเติมที่ http://www.online-station.net/news/game/35060
เกมส์ The Sims
**เพิ่มเติมซีีรี่ส์ The Sims 
The Sims Online นี่ถือเป็น 1 ในความล้มเหลวของซี่รี่ส์นี้   (ซึ่งก็อาจจะไม่กระเทือนสักเท่าไหร่ถ้าเทียบกับยอดขายของ The Sims ทั้ง 3   ภาคที่แทบจะเป็นซีรี่ส์เกมที่ทำรายได้สูงสุดในประวัติศาสตร์) Sims Online  ออกมาในปี 2002 แต่เปิดเพียงไม่กี่ปีก็ต้องปิดให้บริการด้วยเหตุผลหลายๆ   อย่าง ทั้งการเข้าถึงเกม (ผู้เล่นส่วนใหญ่เป็นคนอเมริกา)   ค่าแอร์ไทม์ที่เรียกได้ว่า แพง (ประมาณ 1000 บาทต่อเดือน )   อีกทั้งการขาดการอัพเดต (เพราะเน้นให้ความสำคัญกับภาคออฟไลน์มากกว่า)   รวมทั้งกราฟิกที่เกมออนไลน์แนวเดียวกันบางตัวทำได้สวยกว่า (เห็นชัดๆ   คือเกม Second Life ที่มีผู้เล่นจากทั่วโลกมากมายกว่า) The Sims Online   เลยต้องปิดให้บริการไปในปี 2008  
The Sims Social หลังจากกระแสเกมโซเชี่ยลมาแรงจน EA ต้องโดดมาร่วมวงด้วย   ก็ไม่พลาดที่จะส่งเกม The Sims มาชิมลาง ในเวอร์ชั่นเฟสบุ๊ค   ที่ได้รับการตอบรับเป็นอย่างดี แต่ก็มีจุดบอดอยู่หลายจุด   อาจจะไม่เหมาะสำหรับคนชอบสร้าง   เพราะโกงไม่ได้และตกแต่งได้น้อยกว่าซิมส์เวอร์ชั่นหลัก    แต่สำหรับคนที่ชอบเล่นในเชิงปฏิสัมพันธ์อาจจะเพลิดเพลินมากขึ้น    (ถ้าไม่นับการเข้าไปในบ้านคนที่แต่งไว้เยอะจนโหลดกันนาน) 
และยังมีซีรี่ส์ The Sims อื่นๆอีกเช่น The Sims Medieval  แต่เบื้องต้นขอจบบทความแค่นี้ก่อนล่ะกันค่ะ เพราะได้ย้อนรอยภาคหลักๆ  กันไปแล้ว รอภาค 4 เข้ามาคงได้มีเรื่องมานำเสนอเพิ่ิมเติมอีกค่ะ
