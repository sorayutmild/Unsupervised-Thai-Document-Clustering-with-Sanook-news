หลังจากเกิดประเด็นดราม่า กรณี นางเอกสาว พลอย เฌอมาลย์ ตอบแฟนคลับที่เข้ามาถามว่าทำไมถึงไม่ไปงานหมั้นชมพู่ อารยา และ น็อต วิศรุต ว่า "เค้าไม่ได้เชิญ" ทั้งๆ ที่ก่อนหน้านี้สาวพลอยเคยโพสต์ภาพแสดงความยินดี ทั้งระบุว่าจะเตรียมซื้อชุดไปงานแต่งของเพื่อนซี้ (อ่านข่าวที่เกี่ยวข้อง : เหตุผลที่ พลอย เฌอมาลย์ ไม่ได้ไปร่วมงานหมั้นชมพู่ น็อต)
ล่าสุด (7 พ.ค.) พลอย เฌอมาลย์ได้โพสต์ข้อความชี้แจงกรณีดังกล่าว ผ่านอินสตาแกรม @chermarn ว่า "เนื่องจากเกิดเรื่องดราม่ามากมากมายจากเมื่อวาน ในงาน สมรส ของ ชม กับพี่น็อต เมื่อวานนี้มากมาย พลอยไม่สบายใจจริงๆ ค่ะ อยากจะอธิบายให้ทุกคนเข้าใจ
พลอย เป็น คนตอบ Ig แฟนๆ ตลอดเป็นปกติ เมื่อมีคำถาม ถามด้วยความห่วงใย ว่า ทำไมพี่พลอยไม่ไปงานพี่ชมหล่ะคะ? มากๆ พลอยเลยตอบไปตามความเป็นจริงสั้นๆ ว่า ไม่ได้ชวนครับ
ซึ่งพลอยก็ตอบไปตามความจริง ไม่มีจิตใจที่จะคิดร้ายใดๆ ทั้งสิ้น ก็เค้าไม่ได้ชวนจริงๆ จะให้พลอยตอบอะไรหล่ะคะ? ความจริงมีนักแสดง และ บุคคลอีกหลายท่านที่ไม่ได้เชิญไป พลอยทราบมาว่า งานสมรส มีแต่ญาติ และคนสนิท น้องรัก และเพื่อนรักจริงๆ เท่านั้นจริงๆ....
ตัว พลอยเองไม่ได้สนิทสนมมากหรือมีความสำคัญมากอะไร แล้วมันก็เป็นสิทธิ์ของเค้าทั้งสองคนที่จะเชิญใครไปงานก็ได้ มันเป็นวันของเค้า ขอความกรุณาอย่าดราม่า ให้เค้าได้มีความสุข กันอย่างไม่ต้องกังวลอะไรจะดีกว่าไหมคะ ส่วนวันที่ 10 ชมเค้าฝากการ์ดมากับ เพื่อนของพลอย พลอยได้รับแล้ว พลอยจะไปร่วมความยินดีแน่นอนคะ จบนะคะคนดี"
ขอขอบคุณภาพและข้อมูลจาก อินสตาแกรม @chermarn