ศาลพิพากษาตัดสินจำคุก สรยุทธ สุทัศนะจินดา 13 ปี 4 เดือน ไม่รอลงอาญา
(29 ก.พ.) ศาลอาญา ถ.รัชดาภิเษก นัดฟังคำพิพากษาในคดีที่พนักงานอัยการพิเศษ ฝ่ายคดีพิเศษ 2 เป็นโจทก์ยื่นฟ้อง บริษัท ไร่ส้ม จำกัด น.ส.อังคณา วัฒนมงคลศิลป์ และ น.ส.สุกัญญา แซ่ลิ้ม ในฐานะกรรมการผู้จัดการบริษัท ไร่ส้ม จำกัด นายสรยุทธ สุทัศนะจินดา และ น.ส.มณฑา ธีระเดช อายุ 43 ปี เจ้าหน้าที่ บจก.ไร่ส้ม เป็นจำเลยที่ 1-3 ในฐานความผิด เป็นพนักงานเรียกรับ หรือยอมจะรับทรัพย์สิน หรือประโยชน์อื่นใดสำหรับตนเอง และหรือผู้อื่นโดยมิชอบ เป็นพนักงานมีหน้าที่ซื้อ ทำจัดการใช้อำนาจหน้าที่โดยทุจริต เป็นพนักงานปฏิบัติ หรือละเว้นการปฏิบัติหน้าที่โดยมิชอบ
จากกรณีที่บริษัท ไร่ส้ม โฆษณาเกินเวลาในการจัดทำรายการข่าวที่ออกอากาศ เมื่อปี 2548-2549 โดยไม่ชำระค่าโฆษณาเกินเวลาให้กับ บริษัท อสมท. รวมเป็นเงินกว่า 138 ล้านบาท 
ล่าสุด ศาลพิพากษาจำคุก นายสรยุทธ สุทัศนะจินดา 20 ปี ลดเหลือ 13 ปี 4 เดือน ส่วนอดีตพนักงาน อสมท. จำคุก 30 ปี ลดเหลือ 20 ปี ไม่รออาญา 