(31 ก.ค.) สื่อของกัมพูชาเผยแพร่ภาพ นายนัม ลินัล ลูกชายของนักการเมืองใหญ่ของกัมพูชา กับ น.ส.ชยาภา วงศ์สวัสดิ์ ลูกสาวของ นายสมชาย วงศ์สวัสดิ์ อดีตนายกรัฐมนตรีของไทย ซึ่งทั้งคู่มีกำหนดที่จะเข้าพิธีวิวาห์ในเร็วๆนี้
รายงานระบุว่า นายแนม ลินาล ปัจจุบันอายุ 32 ปี ทำงานเป็นข้าราชการอยู่ในสำนักงานคณะรัฐมนตรีกัมพูชา และเป็นบุตรชายของ นายเซียงนัม ส.ส.จังหวัดเสียมราฐ ซึ่งเป็นคนสนิทของสมเด็จฮุนเซน นายกรัฐมนตรีของกัมพูชา นอกจากนี้ นายเซียงนัม ยังเป็นนักธุรกิจด้านอสังหาริมทรัพย์รายใหญ่ในจังหวัดเสียมราฐ อีกด้วย รวมทั้งยังมีความสนิทสนมเป็นการส่วนตัวกับ พ.ต.ท.ทักษิณ ชินวันตร ด้วยเช่นกัน
ขณะที่ น.ส.ชยาภา วงศ์สวัสดิ์ หรือ เชอรี่ เป็นบุตรสาวของ นายสมชาย วงศ์สวัสดิ์ และนางเยาวภา วงศ์สวัสดิ์ ซึ่งมีศักดิ์เป็นพี่สาวของ น.ส.ยิ่งลักษณ์ ชินวัตร นายกรัฐมนตรีของไทย โดยทั้งคู่พบเจอกันเมื่อครั้งฝ่ายชายเดินทางมาศึกษาอยู่ที่ประเทศไทย 
คลิกอ่านข่าวที่เกี่ยวข้อง 
สื่อนอกเผย หลานสาวทักษิณ จ่อแต่งงานหนุ่มกัมพูชา ลูกคนสนิทฮุนเซน