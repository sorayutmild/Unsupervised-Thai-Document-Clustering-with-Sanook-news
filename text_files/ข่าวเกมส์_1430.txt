10 อันดับอาวุธสุดประหลาดในวีดีโอเกม
อาวุธในมือคือเพื่อน! มันเป็นสิ่งเดียวที่เชื่อถือได้ในการต่อสู้กับศัตรูที่มีความเป็นความตายเป็นเดิมพัน และยังใช้เพื่อกอบกู้สันติภาพของโลกด้วย ไม่ว่าจะยุคโบราณหรือยุคอนาคตมนุษย์ที่ไร้ซึ่งเขี้ยวเล็บจึงจำเป็นต้องมีอาวุธสำหรับใช้ต่อสู้ ซึ่งอาวุธที่เรามักเห็นกันก็คือ ดาบ หอก ขวาน มีด ธนู ปืน ระเบิด หรืออื่นๆที่ต่างกันไปตามยุคสมัย แต่ว่ามีอยู่บางเกมที่ไม่ได้มีอาวุธแบบทั่วไปอย่างที่กล่าวไว้ กลับเอาของบางอย่างที่ไม่น่าจะใช้เป็นอาวุธได้มาใช้ในการต่อสู้ได้ เราจะพาไปชมกันว่า 10 อันดับของประหลาดที่ถูกนำมาใช้เป็นอาวุธในเกมมีอะไรกันบ้าง
 
อันดับ 10 : Body Whip - Earthworm Jim
อาวุธปกติของเจ้าหนอนสุดกวนนี้จริงๆแล้วคือปืนกลขนาดเล็ก แต่ว่าปืนกลมันมีกระสุนจำกัด ดังนั้นเขาจะมีอาวุธในกรณีฉุกเฉินไว้ด้วย ซึ่งก็คืออวัยวะของตัวเขาเอง ที่สามารถเหวี่ยงไปได้ราวกับแส้ แต่มันก็ใช้โจมตีได้แค่ระยะใกล้ๆ
10 อันดับอาวุธสุดประหลาดในวีดีโอเกม
 
อันดับ 9 : The Penetrator - Saints Row: The Third
ขึ้นชื่อว่าเกม Saints Row นั้นความเรื้อนมาแบบจัดเต็มอยู่แล้ว จึงไม่แปลกที่เราจะเห็นอาวุธประหลาดอย่างเจ้าอุปกรณ์ที่คล้ายแท่งหรรษามาใช้เป็นอาวุธ แต่มันยาวเหมือนเป็นกระบองได้เลย
10 อันดับอาวุธสุดประหลาดในวีดีโอเกม
 
อันดับ 8 : Mr. Toots - Red Faction: Armageddon
อดีตเกมยิงสุดฮิตนี้ มันมีอาวุธปืนสุดประหลาดอยู่อย่างหนึ่ง ที่ใช้ปราบพวกเอเลี่ยนได้ผลอย่างไม่น่าเชื่อ ชื่อของมันคือ Mr. Toots มันเป็นปืนหน้าตาเหมือนกับม้าโพนี่ผสมยูนิคอร์น ที่จะหันก้นไปทางศัตรูและเมื่อเราลั่นไก มันก็จะตดออกมาราวกับระเบิด
10 อันดับอาวุธสุดประหลาดในวีดีโอเกม
 
อันดับ 7 : Hair - Bayonetta
อาวุธของป้าแว่นไม่ได้มีเพียงแค่ปืน แต่เธอยังใช้ผมของเธอดัดแปลงเป็นอาวุธต่างๆได้หลากหลาย ไม่ว่าจะอาวุธมีคมไปจนถึงอาวุธรูปร่างประหลาดอื่นๆ อย่างส้นสูงยักษ์ที่เห็นในภาพ
10 อันดับอาวุธสุดประหลาดในวีดีโอเกม
 
อันดับ 6 : Exploding Sheep - Worms
สงครามหนอนเกมยิงเก่าแก่ ที่เป็นต้นตำรับของเกมออนไลน์ยอดฮิตอย่าง Fortress หรือ Gun Bound ปกติพวกหนอนสุดเกรียนพวกนี้จะยิงบาซูก้าหรือมิซไซล์ใส่กัน แต่ก็มีของแปลกๆอย่างเจ้าแกะติดระเบิดด้วย
10 อันดับอาวุธสุดประหลาดในวีดีโอเกม
 
อันดับ 5 : Absolutely Anything - Dead Rising 2
แทบทุกอย่างในเกมซีรี่ส์ Dead Rising มันเอามาใช้ทำอาวุธได้เกือบหมด ไม่ว่าจะเป็นจานชามในร้านอาหาร ไปจนถึงหัวตุ๊กตาในร้านของเล่น แถมมันยังจับนู่นนี่นั่นมาประดิษฐ์เป็นอาวุธสุดแปลกได้อีกมากมาย
10 อันดับอาวุธสุดประหลาดในวีดีโอเกม
 
อันดับ 4 : Yoyo - Kirby
ปกติลูกดิ่งโยโย่เป็นของเล่นของเด็กรุ่นเก่า ที่ต้องใช้เทคนิคในการเล่นท่าต่างๆไม่ได้ง่ายๆ แต่เจ้าตัวน้อยสีชมพูนี้สามารถใช้มันได้หลากหลาย ทั้งใช้โจมตีใช้ปัดการโจมตี แถมยังใช้เป็นท่าโจมตีพิเศษมากมาย
10 อันดับอาวุธสุดประหลาดในวีดีโอเกม
 
อันดับ 3 : Anal Probe Gun - Destroy All Humans
เกมเอเลี่ยนบุกยึดครองโลกที่มีลูกเล่นฮาๆมากมาย อย่างเช่นปืนยึดร่างมนุษย์ ที่เราจะยิงใส่พวกมนุษย์ทางก้น และมันจะไหลจะยึดสมองของมนุษย์ แล้วก็จะสามารถควบคุมร่างของมนุษย์คนนั้นๆได้ ลองมองก้นตัวเองดูว่ามีของเหลวสีเขียวๆอยู่รึเปล่า!
10 อันดับอาวุธสุดประหลาดในวีดีโอเกม
 
อันดับ 2 : Land Shark Gun - Armed and Dangerous
พูดถึงปืนแล้ว ปกติก็ต้องยิงกระสุนลูกตะกั่ว หรืออาจเป็นลูกระเบิด หรือเลเซอร์ถ้าไฮเทคหน่อย แต่เกมนี้มันยิงปลาฉลามออกไป ใช่อ่านไม่ผิดหรอก มันจะยิงฉลามแล้วดำดินไปตามพื้น เมื่อปะทะกับศัตรูมันก็จะกระโดดขึ้นมางับ
10 อันดับอาวุธสุดประหลาดในวีดีโอเกม
 
อันดับ 1 : Chicken Gun - Ratchet and Clank
สุดยอดอาวุธประหลาดคือปืนไก่จากเกม Ratchet and Clank ไม่ๆมันไม่ได้ยิงไก่ออกจากปืนแบบเจ้าปืนฉลามบกของอันดับ 2 แต่มันเป็นการยิงลำแสงที่ทำให้ศัตรูกลายเป็นไก่ต่างหาก นอกจากฮาแล้วยังไม่มีความรุนแรงอีกด้วย เหอๆ
10 อันดับอาวุธสุดประหลาดในวีดีโอเกม
 
Source:

http://vgpwn.com/10-of-the-weirdest-videogame-weapons-ever/
