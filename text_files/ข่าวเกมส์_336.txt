รีวิว Rules of Survival เกมมือถือมาแรงแนว PUBG!! 
Rules of Survival
ช่วงนี้หากจะพูดถึงเกมที่กำลังอยู่ในกระแสบ้านเราตอนนี้เชื่อว่าเกม PUBG คงเป็นหนึ่งในชื่อที่หลายๆคนนึกถึงอย่างแน่นอนแต่เอ๊ะถ้าเราอยากเล่นเกมแนวนี้แต่เป็นบนสมาร์ทโฟนล่ะพอจะมีบ้างไหมนะ วันนี้ทางทีมงานเรามีเกมดังเกมหนึ่งมารีวิวให้ได้ชมกันกับเกมดังอย่าง TERMINATOR 2 : Judgment Day ที่เคยเปิดด้วยกันไปแล้วในเวอร์ชั่นภาษาจีน ล่าสุดตัวเกมนี้ได้มีการเปิดให้เล่นในเวอร์ชั่นใหม่ซึ่งมาพร้อมกับภาษาอังกฤษโดยการมาในครั้งนี้ตัวเกมได้มีการเปลี่ยนชื่อใหม่เป็น Rules of Survival ซึ่งหากใครสนใจตอนนี้ทางตัวเกมก็ได้เปิดให้เข้าไปทดลองเล่นกันแล้วแถมยังสามารถโหลดได้ง่ายๆจากในสโตร์ไทยทั้งในฝั่งของระบบปฎิบัติการ IOS และ Andorid อีกด้วย
Rules of Survival
สำหรับเกม TERMINATOR 2 : Judgment Day หรือชื่อใหม่คือ Rules of Survival นั้นเป็นเกมแนว Action Survivor ถ้านึกภาพไม่ออกก็คือเกมสไตล์แบบ PUBG นั่นเอง โดยตัวเกมมาจากทางค่ายของ NetEase ซึ่งเคยมีผลงานเกมดีๆออกมาให้เราได้เล่นอยู่หลายเกมด้วยกัน แนวเกม Rules of Survival จะเป็นลักษณะของการเอาชีวิตรอดโดยเพลย์เยอร์จะได้รับบทบาทสมมุติเป็นผู้เอาชีวิตรอดจากสงครามหุ่นยนต์ ซึ่งต้องขอชื่นชมเลยว่าตัวเกมสร้างคอนเทนท์เนื้อเรื่องมาได้น่าสนใจมากบวกกับภาพกราฟิกส์ที่ได้ 3D Engine Neon X มาพัฒนาทำให้ตัวภาพทำออกมาได้น่าเล่นพอสมควรจึงไม่แปลกใจเลยที่เกมนี้จะติดอันดับเกมดังบนสโตร์ในขณะนี้
Rules of Survival
มาว่ากันต่อในส่วนของรูปแบบการเล่นกันบ้างการเล่นเกมก็จะเป็นการเอาชีวิตรอดภายในแผนที่ที่กำหนดเอาไว้โดยตัวเกม Rules of Survival นี้ได้มีการรองรับผู้เล่นสูงสุดถึง 120 คนด้วยกันซึ่งถือว่าเยอะมากทั้งในระดับเกมมือถือด้วยกันและในระดับเทียบกับเกมPC ซึ่งก็ถือเป็นจุดเด่นอย่างหนึ่งของเกมนี้ และด้วยความที่มีผู้เล่นมากขนาดนี้แน่นอนว่าแผนที่เกมจะต้องใหญ่ตามไปด้วยนั่นเอง รูปแบบตัวเกมนั้นมีให้เราเลือกเล่นได้หลายโหมดอาทิเช่นโหมดลุยเดี่ยวตัวคนเดียวและหมวดคู่หูแท็กทีมลุย ไปจนถึงแบบจัดทีม4คน
เมื่อเริ่มเกมนั้นผู้เล่นจะต้องกระโดดลงจากเครื่องบินซึ่งเป็นเสมือนจุดสตาร์ทของเกม เมื่อลงไปถึงยังแผนที่ด้าล่างเพื่อนๆจะต้องตามล่าหาอาวุธและชุดเกราะต่างๆตามบ้านเรือนบริเวณนั้นซึ่งก็จะมีการซ่อนเอาไว้ตามพื้นที่ต่างๆ โดยตัวเกมจำกัดมาว่าผู้เล่นสามารถแบกอาวุธได้ทั้งหมดคนละ4อย่างด้วยกัน โดยจะแบ่งออกเป็นอาวุธหลักสองชิ้นและอาวุธรองสองชิ้น ยกเว้นว่าเราสามารถหาไอเทมกระเป๋าได้ก็จะแบกของได้มากขึ้น ในส่วนของรูปลักษณ์ตัวละครก็จะมีการแตกต่างกันออกไปตามชุดเกราะและเครื่องแต่งกายที่ผู้เล่นสวมใส่
Rules of Survival
ในส่วนของหน้าตาอินเตอร์เฟซเกมนั้นมุมบนซ้ายจะเป็นในส่วนของแผนที่แสดงจุดที่เราอยู่ ถัดมาที่มุมบนขวาจะเป็นส่วนของอาวุธและไอเทมที่เรามี ด้านล่างซ้ายจะเป็นในส่วนของคอนโทรลเลอร์และปุ่มกระเป๋า ด้านมุมล่างขวาจะเป็นปุ่มยิงและปุ่มแสดงท่าทางพิเศษ (นั่งยองๆ คลาน)
Rules of Survival
สำหรับเรื่องของอาวุธในเกมนั้นตัวเกมมีให้ผู้เล่นเลือกได้หลากหลายมากๆทั้งปืนสั้น ปืนยาว ระเบิดรูปแบบต่างๆ และอื่นๆอีกมากมายแต่ข้อควรรู้อย่างหนึ่งคือตัวเกมนั้นจะค่อนข้างละเอียดกับความสมจริงพอสมควรคือเราจะต้องรีโหลดกระสุนใส่ปืนเองไม่มีการออโต้ และบางครั้งปืนที่เราหามาได้ก็อาจต้องตามหาอุปกรณ์เสริมมาใส่เองเพิ่มอีก อาทิเช่นปืนสไนที่ถึงแม้เราจะหาตัวปืนมาได้แต่ก็ไม่สามารถส่องกล้องยิงได้ต้องไปตามหากล้องปืนมาใส่อีก
Rules of Survival
หากใครที่เล่นเกมนี้มาบ้างจะรู้ว่าพื้นที่ปลอดภัยหรือ SAFE ZONE นั้นเป็นสิ่งที่สำคัญพอสมควรซึ่งตัวเกมนี้นั้นพื้นที่ดังกล่าวจะมีการสุ่มเปลี่ยนที่ไปเรื่อยๆ ยิ่งผู้เล่นเหลือน้อยการจะตามหาพื้นที่ปลอดภัยก็จะยิ่งยากขึ้นอีกและอย่างที่ได้บอกไปว่าตัวเกมมีแผนที่ค่อนข้างกว้างอีกสิ่งที่จำเป็นอย่างมากคือในส่วนของยานพาหนะที่เราต้องตามหามาใช้กัน
Rules of Survival
ด้านกราฟิกส์อย่างที่ได้บอกไปแล้วด้านบนว่าตัวเกมมีการหยิบเอา 3D Engine Neon X มาใช้ในการพัฒนาทำให้ภาพที่ได้ค่อนข้างละเอียดพอสมควร โดยเราสามารถเลือกปรับความละเอียดของภาพให้เหมาะกับสภาพเครื่องเราได้ต้องขอกระซิบนิดนึงว่าตัวเกมนี้หากปรับสุดก็มีหน่วงเอาเรื่องอยู่เหมือนกันถ้ามือถือใครแรงลองปรับเล่นดูกันได้
 
ถือได้ว่าเป็นเกม Action Survivor อีกเกมที่ทำออกมาได้น่าเล่นมากทีเดียว ภาพสวย แผนที่กว้าง ระบบดี บวกกับได้ค่ายเกมคุณภาพมาดูแลจึงเป็นอีกเกมที่คาดว่าอนาคตไกลอย่างแน่นอน แต่ก็อย่างว่าด้วยความที่เป็นเกมมือถือทำให้บางอย่างก็มีข้อจำกัดอยู่บ้างเช่นการควบคุมตัวละครที่บางคนมองว่ายากเล็กน้อย เพื่อนๆคนไหนชอบเกมแนวนี้ลองไปโหลดมาเล่นกันดูรับรองไม่ผิดหวังครับ
 
By : Newdreamz
 
ภาพจาก https://www.facebook.com/RulesofSurvival/
ดาวน์โหลดเกมได้ที่

https://play.google.com/store/apps/details?id=com.netease.chiji
https://itunes.apple.com/us/app/rules-of-survival/id1307961750?mt=8

Rules of Survival