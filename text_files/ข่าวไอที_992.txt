พิสูจน์จากการใช้งานจริง iPhone 5 ไม่ใส่เคสสองเดือนถลอกปอกเปิกไม่เป็นท่า
iPhone 5 - หลังจากที่ iPhone 5 ออกวางจำหน่ายและทำยอดขายได้ถล่มทลายไปแล้วนั้น ตอนนี้กลับมีข่าวของเรื่องรอยขูดขีดหรือรอยถลอกบนตัวเครื่อง iPhone 5 ออกมาอย่างต่อเนื่องและยังมีลูกค้าบางรายที่ต้องเจอกับปัญหาเครื่องมีรอย ถลอกตั้งแต่เปิดกล่องผู้ใช้ iPhone 5 บางคนพบว่า iPhone 5 ของพวกเขานั้นมีรอยขูดขีดหรือรอยถลอกบนกรอบด้านข้างและด้านหลังซึ่งเป็น อะลูมิเนียมชุบผิว (anodized aluminium) ตั้งแต่เปิดกล่องหยิบเครื่องออกมาเป็นครั้งแรก โดยปัญหานี้เกิดขึ้นกับ iPhone 5  สีดำมากกว่าสีขาว

ล่าสุดมีรายงานข่าวเกี่ยวกับการนำ iPhone 5 มาทำการทดสอบ เมื่อทาง Gizmodo ได้ทำการทดสอบเกี่ยวกับเรื่องของรอยขูดขีดหรือรอยถลอกบนตัวเครื่อง iPhone 5 โดยการนำเครื่อง iPhone 5 สีดำมาทำการทดสอบ และนำไปใช้งานเป็นเวลา 2 เดือน

ทาง Gizmodo.com ได้นำ iPhone 5 หนึ่งเครื่องใส่เคสใช้งาน ส่วนอีกเครื่องไม่มีเคส หลังจากการทดสอบผ่านไป 1 เดือนปรากฎว่าเครื่องที่ไม่ได้ใส่เคสเกิดรอยขูดขีดเกิดขึ้นเป็นจำนวนมาก สำหรับเครื่องที่ใส่เคสนั้น ตัวเครื่องยังคงปกติเนียบเหมือนเดิม

แต่ขนาด iPhone 5 มีปัญหาขนาดนี้ยอดการจำหน่ายยังสูงและยังอยู่ในความต้องการ หากใครไม่ได้คิดอะไรมากอยากลองใช้งานก็หามาใช้ครับ อย่าไปคิดมากคิดว่าเป็นของใช้ แต่สำหรับใครที่ยังไม่รีบ ทางทีมงาน Sanook! Hitech ขอแนะนำให้รอ iPhone 5S ครับกลางปีหน้าคิดว่ามาแน่นอน!!
Source : Gizmodo
บทความและข่าวสารเกี่ยวกับ iPhone 5 ที่เกี่ยวข้อง
>>>ฟันธง iPhone 5S, iPad Mini 2, Retina MacBook Air อะไรจะมาก่อนกัน?
>>>ปูด iPhone 5S, iPad 5 จาก Apple กำลังจะมากลางปี 2013! 
>>>ราคา iPhone 4S และราคา iPhone 4 8GB เครื่องศูนย์ มาบุญครอง เครื่องหิ้…
>>>วิธีตรวจสอบ iphone 5 เช็คสภาพเครื่องก่อนออกจากศูนย์/ร้าน + การเลือกซื้อไอโฟน 5 มือ 1,2
>>>ผู้ซื้อ iPhone 5 ล็อตเเรกถ่ายภาพเเฉ เเค่เสียบสายชาร์จก็เป็นรอยลอก!!
>>>ทีใครทีมัน! 50 เหตุผล ทำไม iPhone 5 ดีกว่า Samsung Galaxy S3!