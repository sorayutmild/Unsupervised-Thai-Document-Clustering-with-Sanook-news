(18 ก.ย.) จากอุบัติเหตุรถแวนเชฟโลเลต สีบรอนซ์ ทะเบียน 1 กธ-5730 กทม. พุ่งชนท้ายรถบรรทุกสิบล้อยี่ห้อนิสสัน ฟูโซ่ สีขาว ทะเบียน 60-0628 กทม. กีดขวางเลนกลาง ระหว่างที่รอเคลียร์อุบัติเหตุ ชายคนหนึ่งอายุ 30-35 ปีที่โดยสารมากับรถสิบล้อได้ลงมายืนรอริมถนน จากนั้นมีรถบรรทุกเทรลเลอร์ 18 ล้อ ทะเบียนหัวพ่วง 71-5187 กทม. ท้ายพ่วง 70-5403 กทม. ขับตามมาถึงจุดเกิดเหตุแล้วหักหลบ ทำให้รถเสียหลักพลิกตะแคงไปทับชายคนที่ยืนอยู่เสียชีวิต เหตุเกิดขึ้นบนทางด่วนจตุโชติ ก่อนทางลงสุขาภิบาล5 เจ้าหน้าที่นำศพเคลื่อนย้ายไปที่ สน.ทางด่วน 
จากการตรวจสอบทะเบียนรถ  1 กธ-5730 กทม. ทราบว่าเป็นรถของนักร้องชื่อดัง อาร์ เดอะสตาร์ 
ล่าสุด ทางต้นสังกัดแกรมมี่ได้ออกมาเปิดเผยว่า "อาร์ อาณัตพล ศิริชุมแสง" ประสบอุบัติเหตุขับรถชนรถเทรลเลอร์ เมื่อเช้าวันนี้ (18 ก.ย.) หลังประสบเหตุรถอาร์พลิกคว่ำอยู่กลางถนน อาร์ออกมาจากรถได้ปลอดภัย แต่มีรถเทรลเลอร์อีกคันขับมาพลิกตะแคงเป็นอุบัติเหตุซ้ำซ้อน จนมีคนเสียชีวิตดังที่รายงานข้างต้น
ขณะนี้อาร์ถูกนำตัวส่งโรงพยาบาลเรียบร้อยแล้ว อยู่ในความดูแลของแพทย์ พบอาการบาดเจ็บเล็กน้อย รอให้ปากคำกับเจ้าหน้าที่
ส่วนรายละเอียดจะรายงานให้ทราบอีกครั้ง พร้อมกันนี้ทางประชาสัมพันธ์แกรมมี่เปิดเผยว่า อาร์ เดอะสตาร์ จะให้สัมภาษณ์ในจันทร์ที่ 21 กันยายนนี้ 11โมงที่ชั้น 21 ตึกแกรมมี่ 
(ข้อมูลจาก สวพ.91 ภาพจากเฟซบุ๊คคลองรั้งมหานคร ปราจีนบุรี,กู้ภัยไทยแลนด์‎)