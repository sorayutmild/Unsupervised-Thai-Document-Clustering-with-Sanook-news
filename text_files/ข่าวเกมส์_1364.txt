เกม POPCAT ซึ่งเป็นเกมคลิกเกอร์บนเว็บบราวเซอร์ที่จะนับคะแนนการคลิกรวมกันของคนในแต่ละประเทศแล้วก็เอายอดมารวมกันเพื่อแข่งกันว่าประเทศไหนจะมีจำนวนการกดเยอะกว่า ซึ่งปรากฏว่าเกิดเป็นกระแสที่คนไทยแห่เข้าไปร่วมกดจนสามารถขึ้นที่หนึ่งของโลกไปได้ (แต่ล่าสุด ถูกประเทศไต้หวันแซงกลับขึ้นที่หนึ่งไปแล้ว) ด้วยกระแสความนิยมนั้นทำให้เกิดเกมอื่นๆ ตามมา อย่างเช่น POPDOG (ประเทศไทยยังอยู่ที่หนึ่ง)

ล่าสุดก็มีเกมรูปแบบนี้มาอีกอันหนึ่งและถือว่าเป็นอะไรที่แหวกแนวพอสมควร ซึ่งมีชื่อเกมว่า POPASS โดยเล่นบนเว็บบราวเซอร์เหมือนกันและโดยเป็นการนำ "พี่โต" มาให้คลิกสะสมคะแนนกัน ซึ่งตอนนี้ประเทศไทยกำลังอยู่ที่สามของโลก

สำหรับ POPASS นั้นเป็นการนำเอานักแสดง "ริคาร์โด ไมลอส" ซึ่งเป็นนักแสดงเปลื้องผ้าและเป็นนักแสดงผู้ใหญ่รักร่วมเพศ ซึ่งต่อมาได้กลายมาเป็นมีมที่หลายคนรู้จักกันดีในนามของ "พี่โต" เนื่องจากหน้าของพี่แกดันไปคล้ายกับ คุณ โต ซิลลี่ฟูล เข้าโดยบังเอิญ โดยตัวเกม POPASS นี้ เมื่อกดคลิกแล้ว ภาพของ "พี่โต" ก็จะขยับสะโพกตามนั่นเอง

หากสังเกตประเทศที่เข้าร่วมมากที่สุดแล้วจะเห็นได้ว่า ทั้ง POPCAT, POPDOG และ POPASS จะมีสามประเทศที่แข่งขันชิงชัยกัน ได้แก่ มาเลเซีย, ไต้หวัน และไทย ซึ่งดูเหมือนโลกโซเซียลของทั้งสามประเทศเองก็ต่างออกมาช่วยกันโปรโมทเพื่อให้คนของประเทศตนเองเข้าร่วมการแข่งขันนั่นเอง มาช่วยกันคว้าอันดับหนึ่งให้ได้กันเถอะ สามารถเข้าเล่น POP ASS ได้ ที่นี่