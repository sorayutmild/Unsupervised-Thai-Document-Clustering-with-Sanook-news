(22 ม.ค.) ผู้สื่อข่าวรายงานว่า จากกรณี นายขวัญชัย ไพรพนา แกนนำ นปช. และประธานชมรมคนรักอุดร ถูกคนร้ายกราดยิงด้วยปืนอาร์ก้า กระสุนเข้าที่ไหล่ 1 นัดและขา 1 นัด ซึ่งขณะนี้อาการของนายขวัญชัย พ้นขีดอันตรายแล้ว
ล่าสุดลูกสาวของนายขวัญชัย ได้โพสต์ภาพจุดเกิดเหตุ พร้อมร่องรอยความเสียหาย ลงในเฟซบุ๊กส่วนตัวของผู้เป็นพ่อ ที่ใช้ชื่อว่า "ขวัญชัย ไพรพนา" โดยระบุข้อความว่า
"วันนี้คุณพ่อโดนยิงที่หน้าบ้าน ครั้งแรก 3 นัด พอพ่อล้มหลบเข้าบ้าน จึงยิงรัวอีกครั้ง มีไปโผล่หลังคา กระจก ทีวี ตามภาพนะคะ ส่วนคุณพ่อ ตอนนี้ปลอดภัยค่ะ รบกวนพี่ๆ ลุง ป้า น้า อา ทุกท่าน ติดตามข่าวจากที่นี่เท่านั้นนะคะ ขอขอบพระคุณทุกข้อความที่ส่งมาให้คุณพ่อนะคะ ตอนนี้ดิฉันมาจัดการเรื่องภาพวงจรปิด เสร็จจากนี้ จะปริ้นไปให้คุณพ่ออ่าน ทุกข้อความค่ะ"
ขอบคุณภาพจากเฟซบุ๊ก ขวัญชัย ไพรพนา,ชมรมคนรักอุดร