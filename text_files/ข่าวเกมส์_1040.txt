Emulator PS4
Emulator คือโปรแกรมจำลองโครงสร้างการใช้งานของแพรตฟอร์มเกมเครื่องใดเครื่องหนึ่ง เพื่อมาใช้เล่นในอีกแพรตฟอร์มหนึ่ง ซึ่งโดยทั่วไปแล้ว Emulator มักใช้งานได้เฉพาะกับแพรตฟอร์มเกมรุ่นเก่าๆ ที่มีพลังไม่มากนัก และหาเครื่องเล่นได้ยาก จึงนิยมสร้าง Emulator เพื่อใช้เล่นในเครื่องแพรตฟอร์มยุคปัจจุบัน ที่มีพลังประมวลผลมากกว่านั่นเอง อย่างเช่น Emulator เล่นเกมส์เก่าบน PC หรือไม่ก็ในแท็บเล็ทเป็นต้น แต่ก็ใช่ว่าเครื่องแรงๆรุ่นใหม่ๆสมัยนี้ จะสามารถเล่น Emulator เครื่องเกมส์เก่าๆได้เสมอไป เพราะเครื่องบางรุ่นใช้โครงสร้างที่ยุ่งยาก ทำให้การพัฒนา Emulator ทำได้ลำบาก อย่างเช่น PS2 และ PS3 ที่ตอนนี้ก็ยังไม่มี Emulator ตัวไหนเล่นได้อย่างสมบูรณ์แม้ว่าจะใช้ PC เทพแค่ไหนก็ตาม แล้วอย่างนี้ Emulator ของ PS4 กับ XB one คงไม่มีหวังแน่ๆ เพราะรุ่นเก่ายังเล่นไม่สมบูรณ์เลย รุ่นใหม่จะทำได้อย่างไร คนทั่วไปอาจกำลังคิดแบบนี้
แต่ไม่ใช่กับ Ben Vanik, software engineer ผู้มีประสบการณ์พัฒนาโปรแกรม Emulator มายาวนาน เขาเชื่อมั่นว่าสามารถทำ Emulator ให้เล่นเกมของ PS4 และ XB one ได้ เนื่องจากคอนโซลรุ่นใหม่ทั้งสองเครื่อง ต่างก็หันมาใช้สถาปัตยกรรมชิป X86 และชิปการ์ดจอของ AMD เหมือนกับ PC กันหมด นั่นคือสาเหตุที่จะทำให้วิศวกรซอฟท์แวร์อย่างเขาสามารถเจาะระบบและนำมาเขียนเป็น Emulator ได้ง่ายกว่า PS3 และ XB360 ที่ใช้สถาปัตยกรรมเฉพาะตัว ต่างกับ PC โดยหลังจากได้ดูโครงสร้างการทำงานของทั้ง PS4 และ XB one แล้ว เขาเชื่อว่าจะสามารถทำ Emulator ได้ภายหลังจากนี้ประมาณ 1 หรือ 2 ปี เมื่อ PC มีฮาร์ดแวร์ที่แรงกว่า ทั้งสองเครื่องอยู่พอสมควร แต่ก่อนจะทำ Emulator อย่างแรกต้องเจาะระบบใช้งาน Homebrew ให้ได้ก่อน ซึ่งตอนนี้ Emulator เครื่อง Xbox360 ชื่อ Xenia ที่เขากำลังทำก็เกือบๆจะสมบูรณ์แล้ว
อย่างไรก็ตามทาง Ben Vanik ก็ยังรีบทำ Emu ของเครื่องใหม่ๆไม่ได้ เพราะอาจโดนกฎหมายเล่นงาน จึงต้องแอบๆทำโดยไม่เปิดเผยไปก่อน
Emulator PS4
 