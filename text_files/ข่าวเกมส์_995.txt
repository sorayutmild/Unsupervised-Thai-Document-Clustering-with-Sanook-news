How to Survive
ใน อุตสาหกรรมเกมปัจจุบันนี้กระแสซอมบี้ถือว่าเป็นอะไรที่มาแรงมาก  ไม่ใช่แค่วงการเกมแต่รวมไปถึงาภาพยนตร์ด้วย  ถ้าเกิดอะไรก็ตามมีซอมบี้เป็นส่วนประกอบให้ฟันธงไปได้เลยว่ามันต้องขายดี แน่ๆ วันนี้ผมจะมาพูดถึงเกม How to Survive  ที่ปล่อยให้เล่นไปเมื่อไม่กี่วันก่อน จะเรียกว่าเป็นบทความรีวิวก็ไม่ผิดนัก   แต่ผมจะใส่ความรู้สึกส่วนตัวของผมลงไปในบทความด้วยซึ่งอาจจะกระทบกระเทือน ต่อแฟนบอยของเกมนี้ไปบ้างก็ขออภัยมา ณ ที่นี้ด้วยครับ
ซอมบี้+เอาชีวิตรอด
How to Survive เป็นเกมซอมบี้สไตล์ Hack&Slash  ที่หยิบกระแสเกมเอาตัวรอดซึ่งกำลังฮิตในปัจจุบันใส่ลงไปในเกมกับมุมมองที่ มองจากด้านบนเหมือนกับเกม Diablo มีตัวละครให้เลือก มีการอัพสกิล  ทั้งหมดนี้ล้วนแล้วอยู่ในธีมซอมบี้ที่ตัวเรานั้นรู้สึกตัวอีกทีก็อยู่บนเกาะ ที่มีแต่ซอมบี้เดินเต็มไปมา  ส่วนหน้าที่ของเราก็เปรียบเสมือนเบ๊ที่ต้องวิ่งไปวิ่งมาเพื่อทำภารกิจตาม สไตล์ของเกมแนวนี้อยู่แล้ว หากใครเล่นเกมที่ต้องเดินไปเดินมาเพื่อทำภารกิจ  ด้วยการที่เกมเป็นแนวเอาตัวรอดเกมก็ยังมีองค์ประกอบในเรื่อง พลังชีวิต  ความหิว ความกระหาย พลังงานในการนอนหลับพักผ่อน  ถ้าขาดสิ่งเหล่านี้ไปมันก็อาจไม่ใช่เกมแนวเอาชีวิตรอดแล้วล่ะ
How to Survive & I will Survive
ถึงแม้เกมจะเป็นซอมบี้แต่ผมขอพูดถึงในส่วนการเอาชีวิตรอดของเกมเสียก่อน  หลังจากที่ผมได้ลองเล่นดูแล้ว  โอเคในเบื้องต้นตามที่พูดในหัวข้อด้านบนไปกับการที่ต้องทำกิจวัตรประทัง ชีวิตไม่ว่าจะเป็นการกิน การนอน  แต่เกมนั้นไม่ได้ให้ความรู้สึกกดดันหรือการอยากเอาชีวิตรอดเลยแม้แต่น้อย  ด้วยการที่อาหารภายในเกมมีมากมายก่ายกองที่เราสามารถล่าสัตว์ ตกปลา  เก็บผลไม้กิน ซึ่งสิ่งเหล่านี้ล้วนแล้วมีระหว่างทางตลอดการเล่นของเรา  หากกระหายน้ำทำไง? ตัวเกมจะมีบ่อน้ำเป็นจุดๆที่ระบุไว้อย่างชัดเจนบนแผนที่  เมื่อเรากระหายน้ำก็สามารถเข้าไปกินน้ำที่บ่อได้  หรือจะเก็บน้ำลงขวดหรือแกลอนเพื่อพกไปกินระหว่างทางได้เช่นกัน  แต่ทั้งหมดนี้มันกลับรู้สึกว่าน้ำไม่ใช่ปัจจัยสำคัญอะไรในเกมแม้แต่น้อย  เพราะตลอดทางก็มีบ่อน้ำให้ได้แวะกินชนิดที่ว่าถี่เกินไป  หรือถ้าไม่เจอบ่อน้ำก็มีผลไม้บางชนิดที่สามารถเก็บได้ระหว่างทางที่สามารถ เพิ่มค่าความกระหายให้แก่เราได้
เกมมีระบบ Skill เหมือนกับระบบของเกม RPG ทั่วไป  แต่สกิลที่ว่าแทบจะไม่ได้ช่วยให้เข้าถึงอรรถรสของการเอาตัวรอดสักเท่าไหร่ นัก  กลับกลายเป็นว่าไปเน้นทักษะการต่อสู้ที่ตอนเล่นจริงๆกลับไม่ค่อยจะได้หยิบมา ใช้สักเท่าไหร่ ถึงมีบ้างแต่ก็แทบไม่รู้สึกตัว  แบบว่าทำออกมาไม่ได้น่าสนใจหรือรู้สึกตื่นเต้นเมื่อได้ Skill point มาซัก 1  แต้ม สรุปเลยก็คือมีก็เหมือนไม่มีกับตารางการอัพสกิล สอบตกครับเรื่องนี้

How to Survive

ระบบสกิลที่แทบไม่ค่อยมีบทบาทในการเล่นเกมนี้
ทีนี้เรามาพูดถึงเรื่องการนอนหลับพักผ่อน ภายในเกม How to Survive  จะมีจุดสำหรับค้างคืนโดยเฉพาะ  ซึ่งเราจะไม่สามารถที่จะนอนไปดื้อๆบนกองดินกองฟางได้ ก็ต้องมาอาศัยจุด Safe  zone ภายในเกมเป็นที่หลับนอน  แต่ก่อนที่จะหลับนอนได้เราก็ต้องเคลียร์พื้นที่เสียก่อน  เพราะเวลาเราเปิดประตูแล้วจะมีสัญญาณเตือนภัยดังทำให้เหล่าซอมบี้กรูกันเข้า มา ซึ่งจะเป็นแบบนี้อยู่ทุกๆจุดครับ  ถือว่าเป็นช่วงที่ทำให้หายเบื่อของเกมได้ในระดับหนึ่ง

How to Survive

จุดปลอดภัยที่ใช้หลับนอน
แล้วถ้าเกิดเราไม่นอนหลับพักผ่อน ไม่กินข้าว ไม่กินน้ำจะเกิดอะไรขึ้น?  เราก็จะตาพร่าตามัว  วิ่งได้ช้าลงจนเหนื่อยล้าและล้มลงไปโดนซอมบี้กระซวกไส้ได้ในที่สุดไงครับ  แต่ถ้าเราไม่เล่นห่วยจนเกินไปผมว่าผู้เล่นทุกคนสามารถที่จะเอาชีวิตรอดพร้อม กับร้องเพลง I will Survive ไปพลางๆระหว่างเล่นเกมได้เลยครับ
อนิเมชั่นสุดห่วย & ซอมบี้ฝาแฝด
การออกท่วงท่าการฟาดฟันซอมบี้ การวิ่ง ของตัวละครเราถือว่าสอบตกอย่างมาก  เป็นอะไรที่ไร้ชีวิตชีวา  อารมณ์แบบว่าเห็นมีดที่ง้างสับซอมบี้ก็ทำเอานึกว่านี่เต็มที่กับชีวิตที่จะ เอาตัวรอดพอแล้วหรือ ถ้าเปรียบกับวงการ AV  ก็คงเปรียบเสมือนหนังที่สวยแค่ปกแต่การแสดงสอบตกไม่ปลุกอารมณ์เสือป่าอย่าง แรง ถึงจะดูน่าเบื่อไปบ้างแต่ก็ทดแทนด้วยท่า Instant kill  ที่เวลาเราตีซอมบี้จนมันเสียหลักเราสามารถออกท่วงท่าได้หลากหลายแล้วแต่ โอกาส พอช่วยให้หายเบื่อกับการตีหัวซอมบี้เล่นได้เหมือนกัน
ส่วนเรื่องกราฟฟิคถึงแม้จะไม่ใช่สิ่งสำคัญที่สุดของการเล่นเกมแต่มันกลับ ที่จะอดพูดไม่ได้ว่ากราฟฟิคในเกมดูล้าสมัยไปเสียหน่อย  บวกกับสภาพแวดล้อมที่ไร้ซึ่งการตอบสนอง ถึงจะหยิบแนวเกมกระแสหลักอย่าง  ซอมบี้ และ เอาชีวิตรอด เข้ามาในเกม แต่ดูเหมือนจะลืมพวก dynamic  environment ไปซะอย่างงั้น ยิ่งทำให้เกมดูจืดขึ้นไปทันตา
How to Survive
ซอมบี้ประเภทที่จะออกมาเฉพาะในเวลากลางคืน
มาพูดถึงเรื่องซอมบี้ภายในเกมที่ถือว่าแบ่งออกมาเป็นหลายชนิดตั้งแต่ซอม บี้ธรรมดา ,ซอมบี้ใส่เกราะ ,ซอมบี้ตัวอ้วนพร้อมระเบิดตัวเองได้เสมอเหมือน  Boomer ในเกม Left 4 Dead ,ซอมบี้ตัวโย่ง  ,ซอมบี้ยักษ์ที่เปรียบเสมือนมินิบอส จนไปถึงตัวแมลงที่หน้าตาเหมือน  Headcrab จากเกม Half-Life  แม้แต่สัตว์อย่างกวางก็สามารถคลั่งทำร้ายเราเอาได้ง่ายๆเมื่อโดนเชื้อซอมบี้  แต่มีสิ่งหนึ่งที่ผมงงว่าจะมีไปทำไมก็คือซอมบี้ประเภทกลางคืน คือในเกม How  to Survive จะมีระบบกลางวันกลางคืน  โดยไอ้เจ้าซอมบี้กลางคืนนี้จะมีการเคลื่อนไหวที่ค่อนข้างรวดเร็วและดูน่า กลัวมากเมื่อแรกเห็น  แต่แทนที่จะเพิ่มความกดดันในตอนกลางคืนมันกลับกลายเป็นว่าเหมือนเป็นไอ้ตัว ตลกเพราะว่าแพ้แสงไฟ  หมายความว่ามันทำอะไรเราแทบไม่ได้เลยเพราะแสงไฟมันแยงตาและให้เราฆ่ามันได้ อย่างง่ายดาย  สรุปคือสิ่งเดียวที่น่ากลัวในตอนกลางคืนคือทัศนวิสัยในการมองของเราน้ำลดลง เท่านั้นแหละ ทีนี้มาพูดถึงเรื่องความเป็นฝาแฝด  มันเป็นไปได้ยากมากที่จะให้เกมแนว Hack&Slash  สักเกมมีหน้าตาศัตรูที่แตกต่างหรือไม่ซ้ำกัน  พอดีว่ามันก็ออกจะดูซ้ำเยอะไปหน่อยก็เท่านั้น เรื่องนี้ผมให้อภัยนะ  แต่สิ่งที่อยากติก็คือ  แม้จะมีซอมบี้มากมายหลายชนิดแต่ตัวเกมไม่ค่อยทำให้เรารู้สึกว่าต้องคิดอย่าง ชาญฉลาดที่จะเอาชนะซอมบี้ในแต่ละแบบ  ทุกตัวล้วนแล้วแต่มีวิธีการฆ่าที่ไม่แตกต่างกัน  จนทำให้รู้สึกว่าไอหน้าไหนก็มาเถอะ เดี๋ยวจะไล่สับหัวให้ง่วงนอนกันไปข้าง
ภารกิจแสนจะน่าเบื่อ
ถ้าหากใครเป็นคอเกม MMORPG ก็คงจะชินกันไปแล้วกับการที่ต้องรับเควสจาก  NPC ที่มีขาแต่เดินไม่ได้และก็ต้องเป็นธุระกับเราที่ต้องวิ่งไปมา ตัวเกม  How to Survive นั้นมี Story mode  ที่เรานั้นจะต้องหนีออกจากเกาะนรกนี้ออกไปให้ได้  เราก็เลยต้องมีน่าที่เป็นเบ๊วิ่งไปมาเพื่อหาของอะไหล่มาซ่อมเรือ เครื่องบิน  อะไรพวกนี้ หรือบางทีอาจจะต้องตามหาคนหรือสัตว์ที่กลายเป็นศพเสียแล้ว  สิ่งเหล่านี้ล้วนแล้วแต่ทำให้ผมเล่นแล้วกลับรู้สึกง่วงนอนเป็นบ้า  เพราะเกมนั้นจะเป็นการวิ่งวนไปวนมาในแผนที่เดิมๆนะครับ  ไม่ได้เป็นเส้นตรงเห็นฉากใหม่เรื่อยๆ  บวกกับการที่ลักษณะภูมิประเทศที่เหมือนกันอยู่ทุกเกาะต่างกันก็แค่เส้นทาง การจัดวาง นอกนั้นแล้วก็มีต้นไม้เหมือนๆกัน  ไม่รู้สึกว่ามันแตกต่างน่าค้นหาหรือออกเดินสำรวจเลยสักนิด
ต่อมาคือความไม่สมเหตุสมผลของภารกิจ  การที่มันเป็นโหมดเนื้อเรื่องแต่กลับมีเนื้อเรื่องที่กลวงเอามากๆ  ผมจะไม่รู้สึกผูกพันธ์กับตัวละครใดๆเลย ไม่มีอารมณ์ร่วมเลยสักนิด  และสิ่งที่ผมสงสัยก็คือมีภารกิจหนึ่งที่เราต้องไปหาแบตเตอรี่เพื่อเอามาใส่ เครื่องบินของ Ramon จะได้ขับหนีไปจากเกาะนี้กัน  แต่บังเอิญว่านักบินดันกลายเป็นซอมบี้ไปแล้วน่ะสิทำไงดี?  เขาก็เลยใช้เราไปสอบถาม Kovac  ผู้ที่คอยทำหน้าที่เหมือนเป็นครูฝึกทักษะในการเอาชีวิตรอดตลอดทั้งเกมเผื่อ เขาจะสอนหรือแนะนำไรให้เราบ้าง  ….ทั้งๆที่ตัวเราก่อนที่จะเอาแบตเตอรี่มาส่งเควสให้กับ Ramon  เราก็ขับเครื่องบินแท้ๆ ถ้าเกิดเราไม่เป็นใบ้  เรื่องราวในเกมก็อาจจะง่ายกว่านี้แค่พูดออกไปว่า “เฮ้ย Ramon  กูก็ขับเครื่องบินเป็นนะ ถ้ารวมตอนนี้เราก็มีเครื่องบินถึง 2 ลำเลยล่ะ!”  เผื่อผู้อ่านไม่ทราบ ตัวละครของเราจะไม่มีบทพูดน่ะครับ  ออกแนวเป็นไอใบ้เหมือน Gordon จากเกม Half-Life
How to Survive
ระหว่างเกมจะมีการทำเควสย่อยหาของให้กับลิงด้วยล่ะ
นอกจากตัวเอกเราจะเป็นใบ้แล้ว  สิ่งที่กระตุ้นความง่วงไปอีกก็คือการพากย์เสียงตัวละครของแต่ละ NPC  ที่ฟังดูแล้วไร้ชีวิตชีวาให้ตายดิ้น จะดูหายง่วงหน่อยก็ตอนที่เจอ Kovac  พูดอังกฤษสำเนียงอะไรสักอย่างค่อนไปทางรัสเซีย เยอรมัน อะไรพวกนี้  แต่ก็ต้องมาจบกันกับที่มุขตลกที่สอดแทรกใน Tutorial ที่มันดันไม่ตลกซะนี่สิ
ไอเดียสร้างของสุดแจ่ม
แทบจะเป็นสิ่งเดียวที่ผมจะชมให้กับเกม How to Survive  กับไอเดียการคราฟของ  ผมรู้สึกสนุกไปกับมันว่าของที่เก็บได้ชิ้นนั้นชิ้นนี้เวลาคราฟออกมาแล้วหน้า ตาจะเป็นแบบไหน อย่างผมเก็บกระดูกได้ ผมก็เอามาผสมกับมีด  อีกนัยหนึ่งก็คือใช้มีดกะเทาะกระดูกจนเป็นลักษณะแหลมๆ  เมื่อทำได้สองชิ้นผมก็เอามาผสมกันมันก็กลายเป็นบูมเมอแรงสามารถขว้างใส่หัว ซอมบี้แล้วย้อนกลับเข้ามือเรา ทำเอานึกถึงเพลงป๋าเบิร์ดธงไชยเลยนะเนี่ย  แต่ไม่ใช่แค่นั้น  บูมเมอแรงที่ผมพูดถึงมันยังเอากระดูกอีกชิ้นมาผสมได้อีกนะเออ  กลายเป็นว่าเป็นบูมเมอแรงที่มี 3 ติ่ง  เท่านั้นไม่พอผมยังเอาหินมาผสมเข้าไปอีก  กลับกลายเป็นว่าได้อาวุธที่รุนแรงกว่าเดิมมากๆ  นอกจากนั้นแล้วก็พวกอาวุธปืนดัดแปลงที่ต้องหาอุปกรณ์มากมายในการคราฟและให้ ผลที่แตกต่างกันไปโดยตัวเราไม่ต้องรู้สึกว่ากระสุนปืนมันหายากเลยเพราะมันมี  “เกลื่อน!” ที่ตกจากซอมบี้ตัวที่เราได้ฆ่าไป  นี่อาจจะเป็นอีกหนึ่งข้อที่ทำให้ผมไม่รู้สึกว่าเกมมันยากอะไรเพราะมันมีกิน มีใช้ตลอดทั้งเกม ที่เหลือก็พวกชุดเกราะส่วนหัว ลำตัว แขน ขา  ก็ทำมาจากยางรถยนต์  นี่แหละที่ผมบอกว่ามันสนุกตรงที่เราได้ลองอะไรแปลกๆว่าไอนั่นไอนี่คราฟออกมา แล้วจะเป็นอะไร  โดยที่เราไม่ต้องไปหาพิมพ์เขียวที่มีอยู่กระจัดกระจายภายในเกมก็สามารถมั่วๆ คราฟมันออกมาได้ครับ
How to Survive
ชุดเกราะทำจากยางรถยนต์พร้อมลุยซอมบี้
อย่าพึ่งคิดว่าผมจะไม่ติ  อีกสิ่งที่ผมขอติดเลยก็คือพวกของอุปกรณ์ต่างๆที่ตกตามพื้นนั้น  จะมองยากไปไหนครับ! โอเคว่าเกมเป็นแบบเอาชีวิตรอด  แต่ช่วยทำของที่ตกให้สังเกตง่ายกว่านี้ได้ไหมละนั่น  ถ้าพวกต้นไม้หรือพืชยังพอให้อภัย  แต่ถ้าเป็นพวกเครื่องไม้เครื่องมือเศษเหล็กน่าจะทำให้มันสังเกตง่ายหรือมี แสงแว้บๆให้พอรู้ว่าของตกตรงนี้นะ  อันนี้มันกลมกลืนกับสภพาแวดล้อมของเกมไปเลยซะอย่างงั้น
How to Survive
ลองดูที่พื้นสิครับ ไหนล่ะเศษผ้า น่าจะทำให้มันเห็นง่ายกว่านี้นะ
จุดเด่น

ระบบสร้างของทำออกมาได้น่าสนใจ

จุดด้อย

เกมเพลย์ที่วนซ้ำไปซ้ำมาจนน่าเบื่อ
เสียงพากย์ไม่ประทับใจ
เฟรมเรตของเกมตกในบางช่วงแบบไม่มีเหตุผล
การเคลื่อนไหวอนิเมชั่นของตัวละครแข็งทื่อ
การนำเสนอเกมเพลย์แบบเอาชีวิตรอดไม่ถือว่าสอบตก

ผลสรุป
How to Survive  สำหรับผมแล้วถือว่าสอบตกในเรื่องการนำเสนอเกมเพลย์รูปแบบเอาชีวิตรอด  เพราะจากที่ได้เล่นแล้วกลับรู้สึกว่าเหมือนได้เล่นเกม Hack&Slash  ธีมซอมบี้เสียมากกว่า  หากคุณเป็นคนที่โหยหาเกมที่เอาชีวิตรอดแบบสุดโต่งโดยไม่จำเป็นต้องเป็นซอม บี้ แนะนำว่าให้ไปเล่น Don’t Starve จะได้อรรถรสกว่าเยอะ  แต่ถ้าเป็นประเภทคลั่งซอมบี้ในตัวอยู่แล้วเกมนี้ถือว่าพอเล่นถูไถได้ถึงแม้ รูปแบบการเล่นจะซ้ำๆวนแบบเดิมๆไปบ้างก็ทดแทนด้วยระบบคราฟของที่นำเสนอออกมา ได้น่าสนใจไม่น้อย จบ สวัสดี
How to Survive
หน้าตาของช่องเก็บของครับ
How to Survive
ภายในเกมจะมีสัตว์ให้เราล่ามาทำเป็นอาหารด้วย
How to Survive
ซอมบี้ยักษ์ที่ถือว่าเป็นมินิบอสของเกมนี้
How to Survive
ซอมบี้อ้วน ตัวเดียวที่ผมรู้สึกว่าคืออุปสรรค์ใหญ่ของเกม
How to Survive
เกมนี้ NPC สามารถใช้ชีวิตร่วมกับซอมบี้ได้โดยไม่โดนทำร้ายครับ ฮา(เงามืดๆที่ถือไม้เท้านั่นน่ะ)
How to Survive
อันนี้เป็นเลื่อยไฟฟ้าที่ผมคราฟขึ้นมา ต้องอาศัยน้ำมันในการใช้งานด้วยครับ
How to Survive
จากรูปนี้คือจุดเซฟโซนที่เราต้องเคลียร์ซอมบี้ให้หมดเสียก่อน อันนี้ผมเจอบัคติดอยู่ข้างในเปิดประตูออกมาไม่ได้น่ะครับ 