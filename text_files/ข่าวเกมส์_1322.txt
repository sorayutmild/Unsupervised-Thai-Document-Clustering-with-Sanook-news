ลองเล่นยัง! Mega Man แฟนเมด ที่ใช้เวลาสร้างถึง 6 ปี
Mega Man: Revenge of the Fallen
Rockman หรือ Mega Man ในชื่อเวอร์ชั่นอังกฤษ เกมแอคชั่นที่ถูก CAPCOM เขี่ยทิ้งอย่างไม่ไยดี เพราะยอดขายที่ทำได้ไม่ค่อยดีนักและทีมสร้าง (นำโดยเคย์จิ อินะฟุเนะ) ก็พากันออกไปหมดแล้วด้วย เราจึงไม่เห็นเกมร็อคแมนภาคใหม่ๆทำออกมาให้เล่นกัน ที่เห็นก็มีแต่ภาคเก่าพอร์ตลงเครื่องใหม่ ไม่ก็เป็นตัวละครรับเชิญในเกมอื่นๆเท่านั้นเอง แต่ว่าเกมที่ถูก CAPCOM เขี่ยทิ้งเพราะบอกว่าขายไม่ดีนี้ กลับมีแฟนๆคิดถึงมากที่สุดเกมหนึ่งเลย มีการนำมาสร้างเป็นเกมแบบ Fan Made ขึ้นบ่อยมาก
Mega Man: Revenge of the Fallen เป็นเกมร็อคแมนอีกภาคที่แฟนๆทำขึ้นมาเล่นกันเอง (ก่อนหน้านี้ ถ้าใครไม่เคยเล่นเกมร็อคแมนที่แฟนๆทำ ลองหา Street Fighter X Mega Man หรือ Mega Man X: Corrupted มาลองเล่นกันดู) ซึ่งนี่เป็นเกมร็อคแมนทำเองที่ใช้เวลาทำค่อนข้างนานมากถึง 6 ปี โดยทำกันมาตั้งแต่ปี 2008 และเพิ่งจะเสร็จสมบูรณ์ออกมาให้โหลดเล่นกันได้ไม่นานมานี้ แม้ว่าชื่อจะเหมือนกับทรานส์ฟอร์สเมอร์ไปสักหน่อย แต่เป็นเกมร็อคแมนแน่นอน





จากข้อมูลของผู้สร้าง เกม Mega Man: Revenge of the Fallen มีฟีเจอร์ดังนี้
- ฉากแบบ Challenging Levels 20 ฉาก (ฉาก Robot Master stages 10 ฉาก)
- สะสม Tank Pieces ให้ได้ครบ 21 ชิ้น
- มีอัพเกรดต่างๆถึง 10 แบบ
- มีบอสลับหนึ่งฉาก
- มีโหมด Boss Rush (สู้แต่บอสอย่างเดียว)
- แต่ละฉากจะมีเส้นทางไปไม่เหมือนกัน สามารถเลือกเส้นทางได้ตามใจ
- ในระหว่างเล่นแต่ละฉาก ร็อคแมนอาจเจอหุ่น Bounty Hunters สุดโหดโผล่มาแบบแรมดอม (มี 3 ตัว จะเลือกสู้กับมันเลย หรือหลบก็ได้ แต่ก็ต้องไปสู้กับพวกมันอีกทีที่ฉากสุดท้ายอยู่ดี แถมโหดขึ้นด้วย





ความยากของ Mega Man: Revenge of the Fallen จัดว่าอยู่ในระดับสูงเลย แต่สำหรับใครที่ผ่าน Mega Man 9 และ 10 มาได้ ภาคนี้ก็คงไม่ใช่ปัญหา ไปลองโหลดเล่นกันได้ฟรีที่
http://rpgmaker.net/games/2406/Robot_Masters/