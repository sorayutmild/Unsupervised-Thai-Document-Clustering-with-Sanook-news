คือมากันแบบต่อเนื่องเลยสำหรับเกมสายหลอนอย่าง Identity V เกมโทรศัพท์มือถือแนว Survival จากค่าย NetEase ค่ายยักษ์ใหญ่จากแดนมังกรที่กำลังได้รับความนิยมอยู่ในขณะนี้ ตัวเกมหลังจากเปิดตัวได้ไม่นานก็อัพเดทตัวละครใหม่มากมายทั้งตัวจากฝั่งของ Survivor เองก็มาแม่สาวตาบอด The Mind's Eye กับ Hunter ที่ก่อนหน้านี้ได้อัพเดทไอแมงมุม Soul Weaver และหลังจากนั้นไม่นานล่าสุดตัวเกมก็ได้อัพเดท Hunter ใหม่อีกหนึ่งตัวมาคือ นักฆ่าหน้าสวย "Geisha"
Geisha ผีเสื้อสีแดง ตัวเธอเป็นตัวละคร Hunters ลำดับที่ 6 ที่ถูกบรรจุเข้ามาอยู่ภายในเกม Identity V เซิร์ฟเวอร์ SEA โดยตัวละครตัวนี้มีความสามารถที่โดดเด่นในเรื่องการเคลื่อนไหว ที่สามารถพุ่งไปหาเป้าหมายหรือ Survivor เมื่อหันหลังให้เธอจะมี Icon หน้ากากปีศาจขึ้นหรือ จริงๆ แล้วมันจะถูกเรียก หน้ากากปีศาจหญิง Hannya ที่เป็นหน้ากากสำหรับใช้ในโรงละคร Noh ที่เป็นงานเต้นรำคะงุระของทางชินโต แต่ในที่นี้ผมขอเรียกเป็นหน้ากาก "ฮันเนีย" ละกันด้วยความเข้าใจที่ง่ายๆ โดยเมื่อเกิดเครื่องหมาย หน้ากากฮันเนีย ขึ้นเราสามารถกดสกิล Dash Hit ตัว Geisha จะพุ่งเข้าไปหา Survivor ทันทีแต่การพุ่งนั้นจะมีโอกาสที่ติดสิ่งกีดขว้างได้ โดยสกิลนี้ไม่จำเป็นต้องตีให้ได้ 2 Hit เหมือน Hunters ตัวอื่นๆ เริ่มเกมก็สามารถใช้ได้เลย

แต่การพุ่งของ Dash Hit จะมีโอกาสพุ่งติดสิ่งกีดขว้างได้ดังนั้นต้องมองทางดีๆ แต่กลับกันถ้าทาง Survivor หันมามองตัวละครเราจะขึ้น Icon รูปพัด แบบนั้นแล้วเราจะไม่สามารถพุ่งไปได้ แต่ Survivor ก็ต้องแลกกับการไม่สามารถมองทางที่จะวิ่งหนีได้นั่นเอง

ส่วนสกิลต่อไปอย่าง Soul Departure เป็นสกิลที่สามารถลอยขึ้นไปบนอากาศแล้วมองแผนที่รอบๆ ได้สามารถไว้ใช้ทำคอมโบกับ Dash Hit หรือไว้มองหา Survivor รอบๆ ก็ได้โดยสกิลนี้จะติดต่อเมื่อ โจมตีได้ 2 ครั้งแล้วถือว่าตัวเธอเป็นตัวละคร Hunter ที่สามารถไล่ล่า Survivor ได้อย่างรวดเร็ว

แต่ถึงอย่างนั้นทุกตัวย่อมมีข้อเสียสำหรับ Geisha ข้อเสียหลักๆ ของเธอคือ การโจมตีปกติจะมีระยะที่สั้นมากกกกกกก สั้นไม่พอแคบอีกต่างหากคือจะโจมตี Survivor ได้ต้องชิดตัวเลย มันจึงเป็นที่มาของการมีสกิลพุ่งหาตัวละครนั่นเอง สรุปสั้นๆ ว่าตัวละคร Geisha ถือว่าเป็นตัวละครที่เหมาะมากสำหรับการไล่ล่าพวกสายซ่อมทั้งหลายเพราะด้วยสกิลของเธอสามารถพุ่งไปหาและมองหาตำแหน่งต่างๆ ของ Survivor ได้ง่ายแต่จะเหนื่อยมากเมื่อเจอตัวละครสายจุ๊กโหดนั่นเอง

ส่วน Persona ที่จะแนะนำให้อัพก็คือเน้นไปทาง Deterrence ที่ต้องคือสกิลอย่าง Detention ที่เมื่อมีการเปิดประตูจะสามารถโจมตี Survivor ทีเดียวล้มเป็นเวลา 120 วินาทีไว้สำหรับกันพลาดเพราะตัวเธอจริงๆ เหมาะกับสายเฝ้ามากๆ ดังนั้นถ้าพลาดจับได้น้อยก็ต้องใช้สกิลนี้เป็นตัวช่วยท้ายเกม แล้วก็ไปอัพสกิลอย่าง Hunt กับ Wicked Hound ไว้ใช้สำหรับการไล่ล่าช่วงต้นเกมนั่นเอง

และ Trait ที่แนะนำจะมี 3อันหลักๆ ขึ้นอยู่กับเจอ Survivor แบบไหนอันแรกเป็นพื้นฐานเลยคือ Teleport จะสามารถวาร์ปไปยังจุดต่างๆของแผนที่ได้อย่างว่องไว ช่วยเพิ่มโอกาสล่าสำเร็จมากขึ้นหรือ เอา Blink ไปเพื่อเพิ่มจังหวะไล่ล่าให้ต่อเนื่องกว่าเดิมสุดท้าย Excitement อันนี้ไว้สำหรับเจอพวกมีสกิล Stun หยุดเราเช่นพวก Forward หรือ Coordinator พวกนั้น
 





 