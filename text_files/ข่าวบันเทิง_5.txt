สิ้นสุดลงแล้วสำหรับมหากาพย์เรื่องยาว ลูกใครหว่า? ที่ยืดเยื้อมายาวนานกว่า 2ปี ระหว่างคุณแม่ยังสาว แอนนี่ บรู๊ค และนักร้องซุปเปอร์สตาร์ ฟิล์ม รัฐภูมิ หลังจากที่หลบลี้หนีหน้ากันมาหลายต่อหลายครั้ง เพราะล่าสุดวันนี้ (16 พ.ย) ทั้งคู่เพิ่งจะควงแขนกันไปยังสำนักงานเขตห้วยขวาง เพื่อถอนชื่อของ เด็กชาย ฑีฆายุ ออกจากความเป็นบุตรของหนุ่มฟิล์มตามคำสั่งศาล หลังจากที่ทั้งคู่ได้ตัดสินใจประณีประนอมยอมความกันเมื่อวันที่ 31ตุลาคมที่ผ่านมา
โดยหนุ่ม ฟิล์ม ก็ได้ให้สัมภาษณ์กับผู้สื่อข่าวหลังจากที่เสร็จสิ้นกระบวนการถอดถอนชื่อว่า.. "ดีใจมากที่วันนี้เรื่องราวต่างๆ ได้จบลงสักทีและตอนนี้ก็ยินดีที่จะถอนฟ้องแอนนี่ใน คดีหมิ่นประมาท และ คดีผิดสัญญาด้วยครับ"
ส่วนทางด้านสาว แอนนี่ เองหลังจากที่โดนนักข่าวซักถามเรื่องพ่อของลูกได้ไม่นานเจ้าตัวก็ตัดสินใจวิ่งฝ่าวงสัมภาษณ์และขึ้นรถกลับทันที
ขอบคุณภาพประกอบจาก ไนน์เอ็นเตอร์เทน และ พี่แสนดี โต๊ะข่าวบันเทิง