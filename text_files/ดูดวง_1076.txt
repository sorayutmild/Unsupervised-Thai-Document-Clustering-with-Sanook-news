ดวงผู้ที่เกิดปีมะเมีย (ม้า) ในปี 2562
ความรักและความสัมพันธ์
สำหรับชาวปีมะเมีย ในเรื่องความรักปีนี้อาจไม่ราบรื่นนัก การเอาชนะด้วยลักษณะที่ไม่เป็นมิตรกับอีกฝ่าย ต้องดูด้วยว่าเวลาไหนควรทำและเวลาไหนไม่ควรทำ และรู้จักแสดงออกในแบบเพื่อนรู้ใจเขาทำกัน ต่างฝ่ายต่างชื่นชมกันบ้าง ในห้วงที่กระแสอารมณ์ต่างๆ พุ่งเข้ามาแบบไม่มีเวลาหยุดพักบ้างเลย  ทางออกที่ดีที่สุดคือการลองใช้เวลาอยู่เงียบๆ คนเดียว ทำสมาธิบ้าง ผู้คนมากหน้าหลายตาจะผ่านเข้ามาในชีวิตสักพักหนึ่งก็เดินออกไปจากชีวิตคุณ ด้วยเหตุนี้คุณจึงต้องการที่จะแน่ใจได้ว่าตกลงแล้วคุณคาดหวังอะไรจากคนเหล่านี้ได้บ้าง เพื่อที่คุณจะได้ไม่ต้องรู้สึกผิดหวัง
การงานและการเงิน
บางครั้งคุณรู้สึกว่าต้องทำอะไรแบบเร่งรีบเพื่อไปให้ถึงจุดหมายอันยาวไกลที่คุณตั้งเอาไว้ หากคุณพอจะกำจัดความกังวลใจลงไปได้บ้าง คุณก็จะสามารถคบค้าสมาคมกับผู้ที่ข้องเกี่ยวอยู่ในวงการธุรกิจที่มีเงินสะพัดได้  หรือคนที่จะช่วยให้ข้อมูลเกี่ยวกับงานของคุณเพื่อพัฒนาต่อยอดต่อได้ ในปีนี้คุณจะมีความมั่นคงมากกว่าเดิมหากคุณลองเป็นคนสุขุมและให้เกียรติคนมากขึ้น ซึ่งเรื่องนี้เป็นเรื่องที่มีความสำคัญมาก อันจะทำให้คุณมีสภาวะทางอารมณ์ที่มั่นคงแน่วแน่และตัดสินใจอย่างถูกต้องรอบคอบ ในปีนี้คุณจะได้ใช้เวลาที่มีอยู่อย่างคุ้มค่าและชาญฉลาด ส่วนเรื่องรายได้ก็จะมีความมั่นคง
สุขภาพ
ชาวปีม้าเป็นพวกที่มีความแข็งแรงและมีพลังทำสิ่งต่างๆ มากมาย  คุณจะมีความสุขกับสุขภาพที่ดี และการมีสุขภาพร่างกายที่แข็งแรงนี้เองที่จะเป็นข้อได้เปรียบของคุณ ส่วนที่อาจจะเกิดการบาดเจ็บได้ง่ายสำหรับคุณคือ กล้ามเนื้อ แขน ขา และหลัง  คนที่เกิดในปีมะเมียจะมีอารมณ์แปรปรวนและไวต่อความรู้สึกมากเป็นพิเศษ บางครั้งอาจทำให้คุณเกิดความวิตกกังวลได้บ้าง ซึ่งอาจส่งผลต่อระบบทางเดินหายใจและระบบการย่อยอาหารนั่นเอง นอกจากนี้คุณยังต้องระวังอุบัติเหตุที่จะทำให้แขนขาหักไว้ด้วย คุณมีแนวโน้มที่จะกังวลหรือหมกมุ่นกับปัญหาของคนอื่นทั้งๆ ที่ไม่เกี่ยวกับตัวคุณเลย เมื่อถึงจุดแตกหัก คุณอาจแสดงอาการโมโหร้ายหรือท่าทีเกรี้ยวกราด ความท้าทายสำหรับคุณในปีนี้คือการรู้จักบริหารจัดการอารมณ์ของคุณอย่างชาญฉลาด อันจะช่วยให้คุณแข็งแกร่งขึ้นและไม่ทำอะไรแย่ๆ ลงไป
คำแนะนำ
ในปีนี้ควรเน้นการพัฒนาทักษะทางสังคมของคุณ เช่น ความอดทน และ ภาวะผู้นำ แต่เป็นในทางสายกลางและมีเหตุมีผล ไม่ใช่ทำอะไรวู่วามโดยใช้อารมณ์ตัดสินหรือแสดงออกไปอย่างไร้เหตุผลตามสัญชาตญาณของคนที่เกิดปีมะเมีย การหาที่พึ่งทางใจดูจะเป็นเรื่องที่มีความสำคัญในการมุ่งไปสู่ความสำเร็จ งานอดิเรกที่เหมาะสำหรับคุณมีมากมาย อย่างการปลูกพืชพรรณไม้ ของตกแต่งบ้านประเภทไม้และโลหะมีประโยชน์ในการช่วยปรับสมดุลธาตุหยางในตัวคุณ ส่วนอาหารที่เหมาะกับคุณ จะมีอาหารจำพวกผักใบเขียว ผลไม้รสเปรี้ยว และธัญพืชต่างๆ แต่ที่สำคัญคือคุณควรปรับนิสัยการกินและเคี้ยวอาหารให้ช้าลง
 
 
 