RoV หรือ Arena of Valor เกมฮิตติดลมบนของประเทศไทยมาเป็นเวลา 1-2 ปี วันนี้ทาง Sanook! Games จะขออาสามาแนะนำไอเทมยอดฮิตภายในเกมที่เหล่าบรรดาผู้เล่นต่างๆนิยมนำมาใช้ โดยภายในเกมนั้นสามารถติดตั้งไอเทมที่แนะนำได้ทั้งหมด 3เซตด้วยกัน โดยแต่ละเซตนั้นจะสามารถติดตั้งได้ทั้งหมด 6 ไอเทม โดยบทความนี้จะมาพูดถึงไอเทมประเภท เกราะป้องกัน ที่ได้รับความนิยม 5 ชิ้น ดังนี้
 
1.The Aegis

ใช้ตอนไหนดี : The Aegis เป็นไอเทมยอดนิยมสำหรับสายแทงค์ หรือซัพพอร์ตที่ต้องใช้มานาในการกดสกิล  ร่วมทั้งเหล่าบรรดาสายเมจที่อยากได้ทั้งช่องมานาเพิ่ม รวมถึงเกราะเพิ่มขึ้น โดย The Aegis เหล่าผู้เล่นจะนิยมออกจะเป็นไอเทมลำดับที่ 1 2 หรือ3 โดยจุดเด่นอยู่ตรงที่ เป็นเกราะป้องกันที่เพิ่มมานา +ลดคูลน์ดาว รวมทั้งมีสกิลติดตัวที่สามารถลดการเคลื่อนที่ของศัตรูได้ด้วย
ค่าสถานะ

+20% ลดคูลดาวน์
+400 มานาสูงสุด
+360 เกราะ

สกิลติดตัว - Sentinel : ลดความเร็วโจมตีของผู้ทำการโจมตี 30% และความเร็วเคลื่อนที่ 15% เป็นเวลา 3วินาที
 
2.Gaia’s Standard

ใช้ตอนไหนดี : Gaia’s Standard หรือเกราะกันเวทย์ที่นิยมเรียกกัน จะเป็นไอเทมเกราะกันเวทย์ 1ใน2ชิ้น ที่ผู้เล่นนิยมใช้กัน (อีกนึงชิ้นเรียกสร้อยกันเวทย์ หรือ Medallion of Troy)โดยเกราะ Gaia ได้รับความนิยมจากเหล่าฮีโร่สายแทงค์ที่ต้องแบกรับเดเมจเป็นหลัก เป็นแถวหน้าของการไฟต์ คือเมื่ออกชิ้นนี้ปุ๊บเหล่าบรรดาคนที่เล่นแทงค์จะมีความมั่นใจในการเดินนำทีมไฟต์อย่างมาก ผงาด!!
หรือบางครั้งผู้เล่นอาจจะออกมาแก้ทางสำหรับการเจอทีมฝั่งตรงข้ามที่มีตัวเวทย์มากกว่า1ตัวก็ได้ เช่นสถานการณ์ ตัวฟาร์มทีมฝั่งตรงข้ามเป็น Zill
ค่าสถานะ

+240 ต้านทานเวท
+1200 พลังชีวิต
+5% ความเร็วเคลื่อนที่

สกิลติดตัว – Recover : เมื่อโดนโจมตีจะฟื้นฟู HP 8% ใน2วินาที (คูลดาวน์10วินาที)
 
3.Mail of Pain

ใช้ตอนไหนดี : Mail of Pain หรือเกราะสะท้อนที่นิยมเรียกกัน จะเป็นไอเทมป้องกันกายภาพ โดยจะสะท้อนการโจมตีไปยังผู้กระทำการโจมตีใส่ฮีโร่ของผู้เล่น โดยเกราะสะท้อนนี้จะนิยมออกมาเพื่อป้องกันเหล่าบรรดาตัวฟาร์มสายแครี่ทั้งหลาย ที่ยิงที่ตัวแทบแตก โดยจะนิยมออกเป็นชิ้น 4 หรือ5
ค่าสถานะ

+300 เกราะ
+1200 พลังชีวิต

สกิลติดตัว – Back Stab : เมื่อโดนโจมตีกายภาพ จะสะท้อนเวท 15% ของความเสียหายกลับไป
 
4.Frost Cape

ใช้ตอนไหนดี : Frost cape ก็เรียกกันว่า ฟอร์ส เคบ นี้แหละครับ 555 สำหรับไอเทมชิ้นนี้ โดยFrost cape เป็นไอเทมที่โดดเด่นที่สกิลติดตัวมากๆ โดยเมื่อผู้เล่นทำการโจมตีด้วยสกิล และเมื่อโจมตีปกติต่อจะทำให้ฮีโร่ฝั่งตรงข้ามเคลื่อนที่ช้าลง  เป็นไอเทมที่นิยมออกเป็นชิ้น 4หรือ 5
และต้องยอมรับว่า ผู้เขียนนั้นมีความเข้าใจในตอนแรกว่าเป็นไอเทมที่สายแครี่ใช้ไม่ได้ (คิดไปเอง ไม่ได้ทดลองแต่อย่างใด)แต่ผู้เขียนต้องคิดใหม่เพราะเมื่อเห็น Pro Player ของประเทศไทย นั้นนำ Frost cape มาใช้กับตัวฟาร์มที่เป็นสายแครี่อย่าง Lindis
ค่าสถานะ

+10% ลดคูลดาวน์
+200 เกราะ
+800 พลังชีวิต

สกิลติดตัว – Frost Power : หลังใช้สกิลการโจมตีปกติถัดไปจะลดความเร็ว 30%สร้างความเสียหายกายภาพ 150 (LVอัพ+20) CD3วินาที
 
5.Ancestral Glory

ใช้ตอนไหนดี : Ancestral Glory หรือเกราะเกิดตามภาษาชาวบ้าน ^_^ เกราะเกิดถูกเลือกใช้มากๆในสถานการณ์ช่วงท้ายเกม สำหรับการเอาตัวรอดจากทีมไฟต์ โดยเมื่อสถานะถูกใช้แล้ว จะสามารถใช้ได้อีกครั้งเมื่อเวลาผ่านไป 90วินาที ทำให้เกราะเกิดนิยมใช้ในช่วงสถานการณ์เงินเฟ้อแล้ว
คือสามารถขายทิ้งแล้วซื้อใหม่ได้ทันที ไม่ก็ใช้สำหรับพลิกสถานการณ์เช่นจากการแข่งระดับอาชีพที่ผ่านมาตัวละครที่นิยมใช้จะเป็นสายแครี่ เพราะหากพลาดพลั้ง หรือถูกสุ่มโจมตี ก็ยังมีโอกาสที่จะกลับเข้ามาสู่เกมได้ เป็นไอเทมที่นิยมใช้เป็นชิ้นที่ 5หรือ 6
ค่าสถานะ

+1000 พลังชีวิต

สกิลติดตัว – Resurrect ฮีโร่จะคืนชีพด้วย HP 40% จาก HP สูงสุด ณบริเวณที่ตายใน 3วินาที CD 3นาที
 
สรุปจากใจผู้เขียน ผู้เขียนเปรียบเหมือนหนูทดลอง เพราะผู้เขียนนั้นเป็นคนที่เล่นทุกสาย นิยมชมชอบอะไรใหม่ๆ (ออกแนวศึกษา และฝึกหัด) ทำให้มีโอกาสทดลองเล่น ทดลองการออกไอเทมมาเรื่อยๆทั้งการตามแบบ Pro Player ชั้นนำของประเทศ หรือไอเทมที่ทาง GM ของเกมแนะนำก็ลองมาแล้ว กลับพบว่าบางครั้งการเล่น การออกไอเทมในแนวทางของผู้เล่นคนอื่นนั้นอาจจะไม่สอดคล้องกับวิธีการเล่นของตัวเรา เพราะฉะนั้นผู้เขียนจึงทดลองเล่นไปเรื่อยๆ เผื่อจะได้พบเพชรในตรมอย่างการที่ทีม I.T. City Bacon เปิดโลกทัศน์ให้เหล่าบรรดาทีมชั้นนำของโลกได้รู้จักกับตัวละครอย่าง Skud ตีป้อม หรือ Grakk โรมมิ่ง 
โดยวันนี้ผู้เขียนขอลาไปก่อน พบกันอีกครั้งในบทความต่อๆไป กับเหล่าบรรดาไอเทมยอดนิยมในเกม RoV (Arena of Valor) หากบทความนี้มีข้อผิดพลาดใดๆต้องขออภัยมา ณ ที่นี้ด้วยครับ หวังว่าบทความแนะนำไอเทมประเภทเกราะป้องกัน จะสร้างประโยชน์ให้ผู้อ่านไม่มาก ก็น้อย วันนี้สวัสดีครับ
 