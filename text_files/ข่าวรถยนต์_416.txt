            ฮอนด้า เปิดตัว  Honda Brio Amaze  ใหม่อย่างเป็นทางการ ราคาประเดิมเริ่มต้นที่ 454,000 บาท รับสิทธิ์ คืนรถคันแรกสูงสุด 73,000 บาท 
                บริษัท ฮอนด้า ออโตโมบิล (ประเทศไทย) จำกัด เปิดตัวรถยนต์อีโค่คาร์ 4 ประตู รุ่นใหม่  Honda Brio Amaze  อย่างเป็นทางการกับ รถอีโค่คาร์ 1.2 ลิตร ซีดาน โดยประเทศไทยเป็นประเทศแรกในการเปิดตัวรถยนต์รุ่นนี้
                นาย พิทักษ์ พฤกธิสาริกร รองประธานอาวุโส บริษัท ฮอนด้า ออโตโมบิล (ประเทศไทย) จำกัด กล่าวเปิดเผยว่า ฮอนดา บริโอ้ อเมซ ใหม่ นี้เป็นการต่อยอดยนตรกรรมของรถยนต์กลุ่มอีโค่คาร์ของ Honda  โดยเป็นผลงานร่วมของวิศวกรชาวญี่ปุ่นและชาวไทย  ณ ศูนย์วิจัยและพัฒนารถยนต์ Honda  ประจำภูมิภาคเอเชียแปกซิฟิก ที่ตั้งอยู่ในประเทศไทย
                "ทีมงานต่างทุ่มเทสุดความสามารถในการพัฒนาให้รถยนต์ ฮอนด้า บริโอ้ อเมซ เปิดตัวอย่างเป็นทางการได้ทันก่อนที่รัฐบาลจะปิดโครงการรถคันแรกภายในสิ้นปีนี้ "
Honda Brio Amaze 
Honda Brio Amaze 
                สำหรับรถยนต์  Honda Brio Amaze ใหม่เป็นรถยนต์อีโค่คาร์ในรูปแบบ 4 ประตู ที่พัฒนาภายใต้แนวคิด .สมาร์ท ไมโคร ลีมูซีน " ตามหลักการออกแบบ  Man Maximum Machine Minimum  โดยมาพร้อมกับรูปโฉมที่ดูดี และปราดเปรียวในการออกแบบพร้อมไฟท้ายดีไซน์ใหม่ ที่ยังสื่อถึงความหรูหรา กับ คิ้วโครมเมี่ยม
                ในห้องโดยสารให้ความกว้างขวางสะดวกสบายในการใช้งาน พร้อมพื้นที่สัมภาระขนาดใหญ่ โดยมาพร้อมกับเครื่องยนต์ขนาด 1.2 ลิตร 4 สูบแถวเรียง 90 แรงม้า ให้ความสนุกสนานการขับขี่ และสามารถให้ความประหยัดสูงสุดถึง 20ก.ม./ลิตร 
                Honda Brio Amaze ใหม่ จึงเป็นบทสรุปสมการความสุขใหม่จากฮอนด้า ที่ผสานความต้องการที่แตกต่างและหลากหลายอย่างลงตัว คือความคล่องแคล่วกว่างสบาย ขับสนุกประหยัดน้ำมัน และเป็นอีโค่คาร์ที่มีความปลอดภัยครบครัน
Honda Brio Amaze 
                รถยนต์  Honda Brio amaze  ใหม่มี 4 รุ่นให้เลือก คือ รุ่น  S  เกียร์ ธรรมดาราคา 454,000 บาท และเกียร์อัตโนมัติ ราคา 493,000 บาท ขณะที่รุ่น  V  เกียร์ ธรรมดา ราคา 482,000 บาท และ รุ่น  V  เกียร์ อัตโนมัติ ราคา 521,000 บาท 
                ท้ายสุดสำหรับลูกค้าที่จองรถยนต์  Honda Brio Amaze  ภายในสิ้นปีนี้มีสิทธ์ ในการรับเงินคืนภาษีตามโครงการรถยนต์คันแรก  ตั้งแต่ 65,000- 73,000 บาท  และยังตัดแคมเปญสมการความสุขสุดเซอร์ไพร์ส  ถึง 3 ขั้น คือ 1.เลือกรับ ดอกเบี้ยต่ำสุด 1.49%   หรือ ดาวน์ต่ำสุดเพียง 59,999 บาท หรือ ผ่อนต่ำสุดเพียง 3,813 บาท /เดือน พร้อมประกันภัยชั้น 1 และ ชั้นที่ 2รับกระเป๋าเดินทางขนาด 20 นิ้ว ฟรี  ส่วน ชั้นที่ 3 ลุ้นรับรถจักรยานยนต์  Honda Click 125i  ใหม่ แจกทุกวันรวม 39 คัน
 