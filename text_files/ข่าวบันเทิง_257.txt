จากกรณีที่คุณแม่ยังสาว "ตั๊ก บงกช" อาการควันออกหู เมื่อมีภาพหลุดจากทริปท่องเที่ยวบนเรือยอร์ช ซึ่งเป็นทริปส่วนตัวเฉพาะครอบครัวเท่านั้น ภาพดังกล่าวหลุดออกมาเผยแพร่ โดยที่เจ้าตัวไม่ได้เต็มใจจะให้บันทึกภาพ ทำให้ส่งตัวแทนไปแจ้งความดำเนินคดีที่ สน.พหลโยธิน เมื่อวานนี้ (20 มิ.ย.)
ล่าสุด สาวตั๊ก ยังได้โพสต์ชี้แจงเกี่ยวกับกรณีดังกล่าวอย่างต่อเนื่อง หลังจากที่มีคนชื่อ "โรส" ออกมาชี้แจงผ่านอินสตาแกรมของสาวตั๊กก่อนหน้านี้ โดยระบุใจความว่า "เป็นตัวแทนผู้ประสานงานติดต่อเช่าเรือยอร์ชให้กับ เจ้าสัวบุญชัย และ ตั๊ก บงกช พร้อมกับยืนยันว่า ทีมงานบนเรือยอร์ชในวันนั้น ไม่มีผู้ใดแอบถ่ายภาพใดๆ ทั้งสิ้น เนื่องจากทำงานเป็นมืออาชีพ ทีมงานให้ความสำคัญบริการแก่ลูกค้าเท่านั้น ไม่ว่าลูกค้าจะเป็นใครก็ตาม"
ทั้งนี้ ท้ายข้อความของคนชื่อ "โรส" ยังได้มีตอบโต้อย่างดุเดือด เนื่องจากไม่พอใจที่ถูกกล่าวหาและต่อว่าด้วยคำหยาบจากสาวตั๊ก ทำให้ขอความกรุณาให้แก้ไขข่าวให้ด้วย ทำให้ สาวตั๊ก ออกมาตอบโต้กลับไปอย่างเผ็ดร้อน ชนิดที่ออกอากาศไม่ได้ ซึ่งมีใจความว่า...
"เธอไม่ใช่คนที่ฉันอยากจะมีเรื่องด้วย เพราะเธอไม่ได้สำคัญอะไร ก็แค่พนักงานต่ำๆ ที่ทำเป็นพูดน่าเชื่อถือและหลอกลวงคนอื่น หรืออีกอย่างคือ อยากดัง"