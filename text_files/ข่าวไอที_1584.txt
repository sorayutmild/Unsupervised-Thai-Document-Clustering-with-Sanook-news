   ถึงแม้ว่าในตอนนี้ จะยังไม่สามารถยืนยันได้ว่า iPhone 7 (ไอโฟน 7) ที่ คาดกันว่า น่าจะเปิดตัวในเดือนกันยายนที่จะถึงนี้ จะมีดีไซน์ และอัปเกรดสเปคให้ล้ำกว่ารุ่นเดิมมากแค่ไหน แต่ล่าสุด ได้มี ภาพคอนเซปท์ iPhone 7 ออกมาให้ชมกันอีกแล้ว ซึ่งมีให้ชมกันถึง 2 แบบเลยทีเดียว
   สำหรับคอนเซปท์ iPhone 7 แรก เป็นผลงานการออกแบบของ Marek Weidlich ซึ่ง เป็นดีไซน์ที่เจ้าตัวชื่นชอบเป็นพิเศษ และไม่อ้างอิงข่าวลือที่ผ่านมา โดย iPhone 7 concept ของ Marek Weidlich นั้น มีให้เลือกสีเดียว นั่นก็คือ สีเงิน และหน้าจอขนาด 4.7 นิ้วให้เลือกเพียงขนาดเดียวเช่นกัน ซึ่งเป็นหน้าจอแบบไร้ขอบ ส่วนหน่วยความจำภายในตัวเครื่อง จะมีให้เลือก 2 ขนาดความจุ นั่นก็คือ 64 GB และ 128 GB

   ส่วนคอนเซปท์ที่สอง เป็นผลงานการออกแบบของ Geert van Uffelen ซึ่ง มาพร้อมกับดีไซน์ที่เคยตกเป็นข่าวลือก่อนหน้านั้น ทั้งตัวเครื่องที่มีให้เลือกหลากสี, กล้องแบบ Dual-Camera, ลำโพงเสียงคู่ และเสาสัญญาณด้านหลังตัวเครื่อง ที่ย้ายตำแหน่งไปอยู่ขอบด้านบนและด้านล่างแทน

   อย่างไรก็ดี iPhone 7 concept ทั้ง 2 แบบข้างต้น เป็นเพียงแค่การออกแบบเท่านั้น ไม่ใช่ตัวเครื่องจริงแต่อย่างใด - cultofmac.com
สนับสนุนเนื้อหา: www.techmoblog.com