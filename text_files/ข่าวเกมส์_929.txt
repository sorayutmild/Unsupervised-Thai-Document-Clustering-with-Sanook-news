ทุ่มสุดๆ! การแข่ง DOTA2 ปีนี้ชิงเงินรางวัลถึง 200 ล้านบาท
The International DOTA 2 Championships
นับวันๆการแข่งขันกีฬา eSports ของวงการเกมก็ยิ่งจะอลังการมากขึ้นเรื่อยๆ จนไม่แพ้การแข่งขันกีฬาทั่วไปแล้ว ซึ่งเงินรางวัลจากการแข่งขันกีฬา eSports ระดับโลกนั้นต้องขอบอกว่ามัน "ไม่ธรรมดา" จริงๆ เพราะเงินรางวัลให้กันถึงหลักล้านดอลล่าห์สหรัฐฯ ซึ่งเกมยอดฮิตที่มีการแข่งขันกันมาก และมีเงินรางวัลในการแข่งขันรวมกันแล้วมากที่สุดก็หนีไม่พ้น League of Legend เกม Moba ยอดฮิตของ Riot Games ที่เล่นกันหลายล้านคนทั่วโลก เพราะมีการจัดการแข่งขันหลายครั้งหลายรายการ
The International DOTA 2 Championships
League of Legend หรือ LoL อาจเป็นเกมที่มีงานแข่งขันบ่อยครั้งก็จริง แต่งานแข่งขันเกมที่ถือว่ายิ่งใหญ่จริงๆต้องนี่เลยครับ The International DOTA 2 Championships ของค่าย Valve ที่ทุ่มเงินรางวัลให้ผู้แข่งขันแบบอลังการ ชนิดที่ว่างานแข่ง LoL บางงานรวมกัน ยังไม่เท่า The International DOTA 2 งานเดียวเลย โดยเมื่อปี 2013 ที่ผ่านมางานแข่ง The International DOTA 2 ที่ Valve จัดขึ้นได้ทุ่มเงินรางวัลรวม หรือ Prize Pool ไปถึง $2,874,407 USD รางวัลชนะเลิศตกเป็นของทีม The Alliance จากสวีเดน คว้าเงินรางวัลไปถึง $1,437,204 USD ส่วนอันดับ 2 - 7 ก็คว้าเงินรางวัลรวมกันนับล้านดอลล่าห์สหรัฐฯ
The International DOTA 2 Championships
และในปีนี้ The International DOTA 2 Championships 2014 ก็จะจัดให้ยิ่งใหญ่อลังการกว่าเดิมเสียอีก โดยตั๋วการแข่งที่ Seattle’s Key Arena stadium ประเทศสหรัฐอเมริกา จำนวน 10,000 ใบ ขายได้หมดเกลี้ยงในเวลาเพียงหนึ่งชั่วโมงเท่านั้น โชว์ความแรงให้เห็นว่าการแข่งขันของ Valve รายการนี้เขาจัดได้เจ๋งกว่างานอื่นๆ และไม่เพียงเท่านั้น ล่าสุด Valve ยังประกาศเงินรางวัลในการแข่งขันปีนี้มาให้เราได้ตกใจกันอีกด้วย โดยจำนวนเงิน Prize Pool ที่จะมอบให้ผู้ชนะอันดับ 1 - 7 ปีนี้รวมแล้วสูงถึง $6,000,000 USD หรือประมาณ สองร้อยล้านบาท นับเป็นตัวเลขเงินรางวัลในการแข่งขันเกมที่มากที่สุดในประวัติศาสตร์ มากกว่าปีที่แล้วถึงประมาณ 2.5 เท่า กำหนดการแข่งคือระหว่างวันที่ 18 - 21 กรกฎาคม 2014 นี้
เงินรางวัลของการแข่ง The International DOTA 2 Championships 2014 อาจเพิ่มสูงขึ้นกว่านี้ หากมีผู้สนับสนุนเพิ่มขึ้นตามเป้าที่กำหนดไว้ ตามภาพด้านล่าง ซึ่งเงินรางวัลสูงสุดที่ทำได้คือ $10,000,000 USD หรือสามร้อยกว่าล้านบาท !! โดยคุณก็สามารถร่วมเป็นผู้สนับสุนุนเงินรางวัลการแข่งขันได้ที่ http://www.dota2.com/international/compendium/ หรือจะเข้าไปซื้อในเกม DOTA 2 ก็ได้
The International DOTA 2 Championships