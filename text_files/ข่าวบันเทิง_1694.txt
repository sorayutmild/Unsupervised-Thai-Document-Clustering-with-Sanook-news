ทำเอานักแสดงสาวคนเก่ง บุ๋ม-ปนัดดา วงศ์ผู้ดี ยิ้มแก้มปริกันเลยทีเดียว สำหรับของขวัญชิ้นโตที่ คุณพ่อประหยัด วงศ์ผู้ดี ตั้งใจมอบให้ หลังจากที่เห็นลูกสาวตั้งหน้าตั้งทำงานหนักมานาน
โดยของขวัญชิ้นดังกล่าวเป็นรถหรูสีขาวที่มาพร้อมกับทะเบียนเลขสวยป้ายแดง ซึ่งจอดโชว์ความงามอยู่บริเวณหน้าบ้าน ขณะที่ บุ๋ม ปนัดดา ก็ดูจะตื่นเต้นกับของขวัญชิ้นนี้เอามากๆ ก่อนที่จะชวนคุณพ่อถ่ายรูปเก็บไว้เป็นที่ระลึก เพื่อนำโมเมนต์น่ารักมาแบ่งปันให้แฟนๆ ได้ร่วมอมยิ้มกันผ่านทางอินสตาแกรม @boompanadda
อีกทั้งเจ้าตัวยังได้เขียนแคปชั่นแสดงความขอบคุณ คุณพ่อประหยัด ที่ยังคงดูแลลูกสาวคนนี้เป็นอย่างดีมาเสมอ..."ขอบคุณคุณพ่อประหยัด ที่ดูแลลูกคนนี้อย่างดี กำลังใจที่ดีที่สุดของลูก ทาง บ. ก็ใจดี นำรถมาส่งถึงที่ เพราะรู้ว่าบุ๋มคิวงานยุ่งมาก หนูจะถนอมรถให้ใช้ได้นานที่สุดนะคะ  รักพ่อที่สุดในโลก"
ซึ่งก็แน่นอนว่านอกจากจะมีแฟนๆ เข้ามากดไลก์ให้กับความน่ารักของคู่พ่อลูกบ้านวงศ์ผู้ดีกันอย่างอบอุ่นแล้ว ในส่วนของบรรดาคอหวยก็ไม่พลาดเช่นกันที่จะเข้ามาเก็บเลขเด็ดจากป้ายทะเบียนรถคันดังกล่าวไปเสี่ยงโชคในวันที่ 16 มีนาคม ที่จะถึงนี้ด้วย

ภาพแรกของ "บุ๋ม ปนัดดา" หลังร่ำไห้เคลียร์ดราม่า "จั๊กจั่น" แฟนๆ ส่งกำลังใจล้นหลาม
"บุ๋ม ปนัดดา" ปล่อยโฮขอโทษ "จั๊กจั่น" จากใจจริง ถาม "อาบี" รู้จักกัน 20 ปี ไม่มีค่าเลยเหรอ?

