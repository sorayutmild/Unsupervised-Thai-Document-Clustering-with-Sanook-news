Introduction
ก่อนวันคริสมาสก็มีของขวัญส่งมา นี่มันตัว Cut the rope (เกมไอโฟน) หรือ เปล่า มาเป็นกล่องๆ และดันเป็นกล่องสีชมพูด้วย ว้าวๆ ตื่นเต้น มีคำใบ้เล็กๆ  ที่อยู่มุมซ้ายล่างของกล่องด้วย เหมือนจะใบ้ๆ ว่า เป็นกล้อง กล้องอะไร  และใครยังไง 

ที่แท้ก็คือ Nikon  J1  ครับ Mirrorless ตัวแรกของจักรวาล (ขอโฆษณาคล้ายๆ กระบะยี่ห้อหนึ่ง) จากทาง Nikon จุ๋มจิ๋มน่ารักในกล่องชมพูสุดสวย เปิดมาก็เห็นเป็นแผ่นโปรแกรมอย่างชัดเจนครับ แต่ไม่ใช่ Nikon NX แต่เป็น View NX สำหรับเปิดไฟล์ RAW และตัดต่อวิดีโอแบบง่ายๆ ครับ

หลังจากเปิดกล่องออกทั้งหมดแล้ว เขย่าแล้วก็มีประมาณนี้ครับ ซึ่งน่าจะใกล้เคียงกับกล้องจริงๆ ที่ขากัน ประกอบด้วย กล้อง (แน่นอนต้องมี) ซีดีโปรแกรม ที่ชาร์จแบบแปะฝาผนังไม่ต้องมีสายให้วุ่นวาย เลนส์สำหรับกล้องNikon 1 สองตัวนั่นคือ Nikkor 10-30mm VR และ Nikkor 30-110mm VR ครบชุดเที่ยวได้ทั่วโลก

The Holy grail จะเห็นได้ว่าขนาดเหมือนกับจอกสุราที่ร้านหอนางโลมแดงไม่มีผิด หลายคนเข้าใจผิดจากการใช้กล้อง DSLR มาก่อนว่า Nikkor 10-30mm VR นั้นเป็นเลนส์ Wide คำตอบคือไม่ใช่ครับ เพราะเซนเซอร์ของกล้อง J1 นี้ พี่แกใช้ Crop Factor 2.7 คือ เล็กกว่า Full Frame ถึง 2.7 เท่า ไม่ใช่ DSLR นิค่อนที่อยู่ที่ 1.5 เท่า จริงๆ ถ้าแถมเป็นเลนส์ Wide ก็ดีนะคงโปนเป็น Fisheye แน่นอน เลนส์เล็กๆ ตัวนี้รับรองได้ว่าคุณภาพไม่เล็กเหมือนตัวแน่นอนครับโดยเฉพาะ Normal 10-30mm เทียบเท่า 27-80mm ครับ  ส่วน 30-110mm ก็ประมาณ 80-300mm อะไรประมาณนี้ครับ ว้าวๆ ซูมถล่มเลยทีเดียว

แม้ว่าจะกล้องเซนเซอร์ขนาดเล็กกว่า ชาวบ้านเค้า และมีเลนส์ที่ขนาดเล็กด้วย  แต่คุณภาพก็ไม่ถึงกับว่าเป็นคอมแพคอะไรขนาดนั้น  เดี๋ยวหน้าถัดไปมีรูปตัวอย่างให้ดูกัน ผมทดสอบที่บางปูเลยทีเดียว  ถามว่าทดสอบโหดไปไม๊ โหดไปครับ กล้องเล็กหลายคนต้องคิดว่าถ่ายนกไม่ไหวแหงๆ  เดี๋ยวมาดูกัน

หลายคนตั้งข้อสังเกตเกี่ยวกับสเปค ตารางจากทาง www.dpreview.com ก็พอจะบอกอะไรผู้อ่านได้เป็นอย่างดี ว่าเสปคคร่าวๆ แทบจะไม่ต่างจากกล้อง DSLR เลยครับ

มีถัดไปอีก 4 หน้า