7 ภาพหายนะของ iPhone ที่คุณยังไม่เคยเห็น
ถ้าหากใครเพิ่งทำ iPhone สุดที่รักตกพื้นจนหน้าจอแตก เป็นรอยถลอกปอกเปิกทั้งตัว  ..ขอบอกเลยว่านั่นมันแค่จิ๊บๆ  เพราะภาพ(และคลิป) iPhone ที่จะเอามาให้ดูกันวันนี้อาการสาหัสกว่านั้นเยอะ!
บอกก่อนว่ารูปที่นำมาฝากกันวันนี้บางรูปก็เกิดจากอุบัติเหตุ  แต่หลายรูปเกิดจากการ “จงใจ” ทำลาย iPhone ด้วยน้ำมือเจ้าของเอง  ดูแล้วอาจเกิดความหงุดหงิดเล็กๆได้ว่าคนทำคลิปมันว่างมากใช่ไหมนี่…

รูปแรก  ..แหม่ เห็น LG เพิ่งออกมือถือจอโค้งได้มา  แต่ iPhone จอโค้งมีมานานกว่านั้นอีกนะคะ : P  ล้อเล่นนะ .. รูป iPhone ที่เห็นโค้งๆงอๆนี่ไม่ใช่ว่าเป็นนวัตกรรมใหม่ที่ออกมาท้าชน LG G Flex แต่อย่างใด  แต่เกิดจากเจ้าของเครื่องเผลอทำ iPhone ตกระหว่างอยู่ในฟิตเนส  แล้ว iPhone เจ้ากรรมก็ทำอีท่าไหนไม่รู้  หลุดเข้าไปในสายพานของลู่วิ่ง  ออกมาสภาพเลยหงิกๆงอๆเช่นนี้แล


รูปที่สอง  iPhone 4S เป็นรู  ดูแล้วเหมือนผ่านสมรภูมิรบมายังไงยังงั้น  แต่อันที่จริงรูปนี้เจ้าของเค้าจงใจเอาปืนไรเฟิลมาสอย iPhone ตัวเองเล่นค่ะ  เฮ้อ… อะไรจะว่างมากขนาดนี้นะคนเรา

รูปที่สาม  อันนี้เป็นรูป iPhone สภาพหลังเครื่องระเบิดและไฟลุกไหม้  เห็นเจ้าของเครื่องออกมาบอกว่าชาร์ตทิ้งไว้ข้ามคืนแล้วมันก็ระเบิดซะงั้น


รูปที่สี่  iPhone 5C หักเป็นสองท่อน  อันนี้ก็เป็นผลงานของพวกรวยและว่างมาก  ไม่มีอะไรทำเลยซื้อ iPhone 5C มาเลื่อยเป็นสองชิ้นเล่นๆ T_T  คราวหลังไม่อยากได้ก็บอกนะ  ส่งมาทางนี้สิคะ!!


รูปที่ห้า  ใครอยากเห็น iPhone 5 โดนย่างสดสามารถตามเข้าไปดูได้ตามคลิปด้านบนค่ะ  คนทำคลิปเค้าทดลองเปิดเครื่องหลังจากย่างสด iPhone 5 ด้วยนะ  ซึ่งผลลัพธ์นั้น….. ไม่สปอยดีกว่า  อยากรู้ต้องลองดูเอง


 รูปที่หก  หลังจากทำการย่างสด iPhone ไปแล้ว  ก็มีคนลองเอา iPhone ไปใส่ไมโครเวฟบ้าง  …ว่างมากจริงๆ


รูปสุดท้าย   เป็นรูปหายนะของ iPhone ที่เกิดจากการจงใจทำลายอีกแล้ว  แต่อันนี้เนิร์ดกว่าคลิปอื่นๆ  เพราะเขา iPhone ไปแช่ในไนโตรเจนเหลวซึ่งเป็นสารที่มีอุณหภูมิเย็นจัดเหมือนแช่แข็ง  เสร็จแล้วก็เขวี้ยงลงกับพื้นให้มันแตกเป็นชิ้นๆ
… ถ้าใครเบื่อ iPhone ที่ใช้อยู่และอยากจะหาเรื่องเปลี่ยนเครื่องใหม่  ขอบอกว่าไม่ต้องทำตามในคลิปนะคะ!  ส่งมาให้สมิตดีกว่าค่ะ!!!  เสียดายของมั่กๆ…
 รูปจาก YahooTech
สนับสนุนเนื้อหา: Arip