พยากรณ์รายปี มกราคม – ธันวาคม 2559 ราศีกุมภ์   13 ก.พ. – 13 มี.ค.
มกราคม   ในเดือนนี้คุณจะรู้สึกว่าคุณกำลังสับสน หรือหลงทางในบางสิ่งบางอย่างที่คุณกระทำอยู่ ไม่ว่าคุณจะทำอะไรขอให้คุณจงมีสติไตร่ตรองให้รอบคอบก่อนนะคะ ในเรื่องของการงานคุณต้องอดทนมากในเดือนนี้  ระวังต้องแก้ปัญหาให้ผู้อื่น หรือมีคนนำพาเรื่องยุ่ง ๆมาให้คุณช่วยแก้ สายตา และอาการปวดศีรษะจะทำให้คุณต้องพักผ่อนค่ะ
กุมภาพันธ์  คุณจะมีความสำเร็จที่เกิดจากความอดทนในการรอคอย มีผลดีติดตามมา อาจจะมีอุปสรรคบ้างในการกระทำ หรือการตัดสินใจของตนเอง แต่คุณก็ไม่หวาดหวั่นพรั่นพรึงต่อเหตุการณ์ต่าง ๆ  ในเดือนนี้คุณจะมีการเดินทางไกลไปเที่ยวทางน้ำด้วยค่ะ

มีนาคม   ในเดือนนี้คุณหันหลังให้กับความรัก ของคุณโดยสิ้นเชิง สำหรับคนที่มีความรัก หรือมีเหตุให้คุณต้องห่างจากบ้านเกิดเมืองนอน ชีพจรลงเท้าเดินทางตลอดทั้งด้านการงาน  และธุรกิจส่วนตัว  จะมีความก้าวหน้าบางอย่างที่คุณรอคอยคุณจะได้ข่าวดีเกี่ยวกับผู้สนับสนุนในเดือนนี้ค่ะ

เมษายน    ในเดือนนี้คุณอาจจะได้รับข่าวที่ทำให้คุณตกใจ ทุกอย่างที่คุณทำไปเกิดปัญหาตามมาให้คุณแก้ไขขอให้คุณระวังในด้านคำพูด ความคิดที่อาจจะเกิดการขัดแย้งอย่างไม่น่าจะเป็นในเดือนนี้งดการเดินทางไกลนะคะ
พฤษภาคม  ในเดือนนี้ถ้าคุณขับรถระวังจะโดนใบสั่ง ระมัดระวังคำพูดให้มาก จะได้รับความช่วยเหลือจากผู้ใหญ่ในที่ทำงาน ให้ได้รับความสำเร็จในสิ่งที่มุ่งหวัง หากคุณทำงานที่ต้องติดต่อกับหน่วยงานราชการคุณจะได้รับความสำเร็จจากคนสูงวัยค่ะ
มิถุนายน   คุณจะมีเกณฑ์การเดินทางเนื่องด้วยการงานในเดือนนี้ ไม่ว่าจะเป็นทางใกล้ หรือทางไกลก็แล้วแต่ ล้วนแต่ทำให้คุณเหนื่อยทั้งนั้นนะคะ แต่ได้รับความสำเร็จดีค่ะ ในด้านการงานโดยเฉพาะค่ะ  

กรกฎาคม  ขอให้คุณใจเย็น ๆ อย่าวู่วาม  หรือใจร้อนเป็นอันขาด จะทำให้เกิดความผิดพลาดในการงานได้ ทางด้านความสัมพันธ์กับคนรู้ใจในเดือนนี้ร้อนระอุยิ่งกว่าเดือนเมษา  มีการทะเลาะเบาะแว้งกันเป็นประจำ จนถึงขั้นไม่ต้องทะเลาะกันอีกแล้ว ขอให้นึกถึงแต่สิ่งที่ดีกันไว้นะคะ ไม่เช่นนั้นคงจะแย่แน่  ๆค่ะ  
สิงหาคม   ในเดือนนี้ขอให้คุณระวังด้านของค่าใช้จ่าย รายได้ไม่สมดุลรายจ่าย มีเกณฑ์เสียเงินมากกว่าได้เงิน มีเรื่องที่จะต้องจ่ายออกไป โดยที่ไม่อยากจะจ่าย อีกนัยหนึ่งคุณจะมีเกณฑ์การหมุนเงินแบบจับแพะชนแกะทีเดียวค่ะ

กันยายน   ในเดือนนี้คุณจะได้รับข่าวจากต่างชาติ ต่างแดน ต่างถิ่นมีความสำเร็จดีค่ะ ผู้หญิงผิวขาวมีอาวุโสสูงกว่าคุณจะให้โอกาสที่ดีในการทำงาน  คุณมีเกณฑ์การเดินทางไกล ได้รับการแต่งตั้งให้รับหน้าที่สำคัญ  หรือได้รับเงินเดือนขึ้น มีข่าวดีทางด้านการงานเป็นพิเศษค่ะ
ตุลาคม   เป็นเดือนที่คุณต้องแก้ปัญหารอบตัว ไม่ว่าจะเป็นการงาน หรือความสัมพันธ์ส่วนตัวกับเพื่อน หรือคนรู้ใจ ควรจะปลีกเวลาไปพักผ่อนให้หายเครียด แล้วลองตรึกตรองใช้ความคิดให้ถ้วนถี่ถึงทางแก้ปัญหาต่าง ๆ เป็นเดือนที่คุณสับสนเป็นที่สุดค่ะ

พฤศจิกายน   คุณจะได้มิตรใหม่เป็นคนขาวบางหน้าตาดูดีภูมิฐาน หรือมีความเป็นผู้ใหญ่ มีความสุขุมรอบคอบ เป็นคนจิตใจดีมาก มีความจริงใจต่อผู้อื่น มีโอกาสเป็นลูกครึ่ง หรือชาวต่างชาติ ได้รับการสนับสนุนที่ดีจากบุคคลลักษณะนี้ และได้รับความรักในฐานะมิตร หรือ ผู้ใหญ่เมตตาในเดือนนี้ค่ะ      

ธันวาคม   ในเดือนนี้คุณจะมีการเดินทางไกลเกิดขึ้น จะได้รับข่าวจากต่างถิ่น ต่างแดน และได้รับความสำเร็จในสิ่งที่ทำอยู่ ไม่ว่าจะเป็นเรื่องของการงาน การเงิน หรือเรื่องของการศึกษาต่อมีเกณฑ์ดีในเดือนนี้ทั้งสิ้นค่ะ     