Meizu m1 note สมาร์ทโฟนที่ได้รับแรงบันดาลใจมาจาก iPhone 5C พร้อมซีพียู 64-bit ในราคาเพียง 5 พันกว่าบาท
สำหรับ Meizu m1 note เรียกว่าเป็นแฝดผู้น้องของ iPhone 5C เลยก็ว่าได้ ด้วยดีไซน์ และสีสันที่แทบจะถอดแบบกันมา เพียงแต่ไส้ในเป็น Android 4.4.4 KitKat และมีราคาที่ย่อมเยากว่า เพียง 5 พันกว่าบาท เรียกได้ว่าเป็นอีกตัวเลือกของคนที่มีงบน้อยๆ แต่ใฝ่ฝันที่จะได้ใช้ไอโฟนครับ

ลักษณะเด่นของ Meizu m1 note  ที่จัดว่าโดดเด่นมีดังนี้

จอแสดงผลแบบ IGZO (Sharp) Capacitive Touchscreen 16,700,000 สี ความละเอียด 1920x1080 Pixels (Full HD 1080p : กว้าง 5.5 นิ้ว : 403 ppi) พร้อมหน่วยประมวลผลภาพกราฟฟิคโดยเฉพาะ (GPU : Graphics Processing Unit) แบบ Mali-T760 MP2 (700 MHz)
ประมวลผลการทำงานด้วย Octa-Core ARM Cortex-A53 Processor (ชิปเซ็ต 64-bit Mediatek MT6752) ความเร็วในการประมวลผล 1.7 GHz พร้อมระบบปฏิบัติการ Flyme เวอร์ชัน 4.1 (มีพื้นฐานอยู่บนระบบปฏิบัติการ Android OS เวอร์ชัน 4.4.4 KitKat)
หน่วยความจำภายในสำหรับเก็บบันทึกข้อมูลขนาด 16 GB หรือ 32 GB และ RAM ขนาด 2 GB
เชื่อมต่อ HTML Browser ผ่านระบบ WiFi, LTE, HSPA, EDGE หรือ GPRS พร้อมการเชื่อมต่อข้อมูลแบบไร้สายผ่าน Bluetooth
กล้องดิจิตอลตัวหลักที่ด้านหลังของตัวเครื่อง ความละเอียดระดับ 13 ล้าน Pixels พร้อมกล้องดิจิตอลขนาดเล็กที่ด้านหน้าของตัวเครื่อง ความละเอียดระดับ 5 ล้าน Pixels 


เปิดตัวครั้งแรก เมื่อ เดือนธันวาคม ปี ค.ศ. 2014 กำหนดการออกวางจำหน่าย ไตรมาสที่ 1 ปี ค.ศ. 2015 ราคาเปิดตัว 160$ (999 หยวน) (รุ่นความจุ 16 GB)  มี 5 สีมาตรฐานให้เลือก (ขาว, ชมพู, เหลือง, ฟ้า และ เขียว)ขอบคุณที่มาของภาพประกอบ: www.thaimobilecenter.com