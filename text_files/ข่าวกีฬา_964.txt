ในที่สุดก็ได้รับผลสรุปเรียบร้อยจากสหพันธ์ฟุตบอลนานาชาติ(ฟีฟ่า)แล้ว กับกรณีที่ทีมชาติอินโดนีเซีย เพื่อนร่วมกลุ่มของไทยในฟุตบอลโลก 2018 รอบคัดเลือก โซนเอเชีย รอบสอง ถูกตัดสิทธิ์การแข่งขันออกไป ว่าจะคิดคะแนนอย่างไร เมื่อสายเอฟนี้มีทีมน้อยกว่ากลุ่มอื่นๆหลังจากที่ ฟีฟ่า มีคำสั่งแบนทีมชาติอินโดนีเซีย ออกจากการแข่งขันฟุตบอลระดับนานาชาติ ที่ดูแลจัดการโดย ฟีฟ่า และ เอเอฟซี เนื่องจากกระทรวงกีฬาและเยาวชนของรัฐ เข้าแทรกแซงการทำงานของสมาคมฟุตบอล ซึ่งผิดกฏฟีฟ่า ตามมาตราที่ 13 และ 17 นั้นล่าสุด เว็บไซต์ของฟีฟ่า ได้จัดการดร็อปโปรแกรมของทีมชาติอินโดนีเซียออกจากระบบเป็นที่เรียบร้อยแล้ว ซึ่งนั่นหมายความว่า อินโดนีเซียจะหมดสิทธิ์เข้าแข่งขันในฟุตบอลรอบ 2018 รอบคัดเลือก สายเอฟ อย่างแน่นอนซึ่งจากเหตุการณ์ดังกล่าว จะทำให้การแข่งขันของสายเอฟ เหลือเพียง 4 ชาติ คือ อิรัก, ไทย, เวียดนาม และ ไต้หวัน ในขณะที่อีก 7 กลุ่มที่เหลือมี 5 ทีม ทำให้มีผลต่อการคิดคะแนนหาทีมรองแชมป์กลุ่มที่ดีที่สุด 4 ทีมจาก 8 กลุ่ม เพื่อเข้าไปเล่นรอบคัดเลือกรอบสุดท้ายต่อไปสำหรับกรณีนี้ ทางฟีฟ่า ยืนยันแล้วว่าในกลุ่มเอฟ จะไม่มีการหาทีมเข้ามาแข่งแทนอินโดนีเซียแน่นอน ส่วนการหาทีมอันดับสองที่ดีที่สุดนั้น ในสายอื่นๆจะตัดผลการแข่งขันของแต่ละทีม ที่พบกับชาติที่จบด้วยอันดับสุดท้ายของกลุ่มออกไป โดยคิดคะแนนแค่ 6 นัดเท่ากันเพื่อความเท่าเทียมนั่นเอง