กำลังเป็นประเด็นใหญ่ที่สังคมให้ความสนใจ สำหรับเรื่องราวของของ นางสาวธิติมา นรพันธ์พิพัฒน์ หรือ ลันลาเบล พริตตี้สาว ที่เสียชีวิตอย่างมีเงื่อนงำ หลังไปทำงานเอนเตอร์เทนลูกค้าที่บ้านหลังหนึ่งย่านบางบัวทอง
ซึ่งในทางคดี พล.ต.ต.สัมฤทธิ์ ตงเต๊า ผบก.น.8  ระบุว่า ภายในสัปดาห์หน้า คาดว่าจะได้ผลตรวจเลือดและผลตรวจร่างกายภายนอกจากแพทย์นิติเวช อย่างชัดเจน ซึ่งหากผลออกมาตามที่คาดการณ์ไว้ ก็จะสามารถแจ้งข้อกล่าวหากับผู้เกี่ยวข้องได้ 1 คน ส่วนผลตรวจสารคัดหลั่ง แพทย์ต้องใช้เวลาตรวจสอบเพื่อเทียบเคียงกับผู้ต้องสงสัยอย่างละเอียด คาดว่าน่าจะใช้เวลาอีกระยะหนึ่ง
>> ยังไม่แจ้งข้อหาใคร ตำรวจถกคดี "ลันลาเบล” หลังสอบพริตตี้เพิ่ม ต้องรอผลDNA
>> เพจดังจับโป๊ะแก๊งปาร์ตี้ มือปริศนาลูบไล้หน้า "ลันลาเบล" คนลวนลามไม่ได้มีแค่ไออุ่น
ขณะเดียวกัน โลกโซเชียลต่างก็ช่วยกันวิเคราะห์และไขปริศนาการตายของลันลาเบลในครั้งนี้ หลักฐานสำคัญคือภาพกล้องวงจรปิดที่ได้จากคอนโดของ ไออุ่น หรือ น้ำอุ่น พริตตี้บอยที่อยู่กับผู้เสียชีวิตเป็นคนสุดท้าย และมีภาพการลากร่างของลัลลาเบล ออกจากลิฟต์เข้าห้อง และ ลากจากห้องเข้าลิฟต์ไปทิ้งไว้ที่โซฟาของล็อบบี้คอนโด
ล่าสุด มีผู้ใช้เฟซบุ๊กรายหนึ่งเข้าไปแสดงความคิดเห็นเรื่องเวลาการเสียชีวิตของลันลาเบล จากภาพวงจรปิดนาทีที่ไออุ่น ลากร่างลันลาเบลไปกับพื้นคอนโดฯ สังเกตว่าตรงข้อมือซ้ายของลันลาเบลสวมนาฬิกา จึงตั้งข้อสังเกตว่านาฬิกาเรือนนั้นเป็น Smart Watch หรือไม่ หากใช่ให้ไปดูการจับ Heart Rate จะรู้ว่าเสียชีวิตตอนไหน

จากการตรวจสอบในเฟซบุ๊กของลันลาเบล พบว่า เมื่อวันที่ 16 มิ.ย.ที่ผ่านมา ลันลาเบลไปซื้อนาฬิกาสมาร์ทวอท์ช จากนั้นก็สวมนาฬิกาเรือนนี้ติดตัวเป็นประจำ กระทั่งคืนที่เสียชีวิต จากภาพวงจรปิดคาดว่าลันลาเบลน่าจะสวมนาฬิกาเรือนนี้เช่นกัน

อย่างไรก็ตาม นาฬิกาอัจฉริยะ Smart Watch มีคุณสมบัติในการตรวจจับอัตราการเต้นของหัวใจ หากตรวจสอบดูน่าจะพบเวลาที่หัวใจของผู้สวมใส่หยุดเต้น เพื่อไขปริศนาว่าลันลาเบลเสียชีวิตตอนกี่โมง และเวลานั้นเธออยู่ที่งานปาร์ตี้ บนรถของน้ำอุ่น หรือที่คอนโดฯ ที่วงจรปิดจับภาพเอาไว้ได้
 >> เพจหมอเปิดไทม์ไลน์วิเคราะห์ "ลันลาเบล" ตายตอนไหน คาดคลิปในลิฟต์ศพแข็งตัวแล้ว
>> นาฬิการอัจฉริยะของ "ลันลาเบล" ใส่ตอนเกิดเหตุสเปคน่าสนใจแถมราคาจับต้องได้
>> อ่านทุกประเด็นข่าว "ลันลาเบล" 
