วันนี้(14 พ.ย.) กระแสต่อต้าน นายตัน ภาสกรนที กรรมการผู้อำนวยการ บริษัท อิชิตัน จำกัด (มหาชน)ยังมีความรุนแรงยิ่งขึ้นจากกรณีที่ให้สัมภาษณ์ผ่านหนังสือพิมพ์ฉบับหนึ่ง ถึงการชุมนุมของกลุ่มคัดค้าน การออกพ.ร.บ.นิรโทษกรรม ที่ระบุ ไม่เห็นด้วยที่ นายสุเทพ เทือกสุบรรณ อดีต ส.ส.สุราษฎร์ธานี พรรคประชาธิปัตย์ ประกาศยกระดับการชุมนุม ให้ภาคประชาชนหยุดงานในช่วงวันที่ 13-15 พ.ย. 2556 เนื่องจากวุฒิสภาได้คว่ำร่าง พ.ร.บ.นิรโทษกรรมเป็นที่เรียบร้อยแล้ว ส่วนที่ให้ภาคเอกชนชะลอการจ่ายภาษี ไม่สมควรอย่างยิ่ง เพราะจะทำให้รัฐสูญเสียรายได้ และยังเป็นการทำผิดกฎหมาย พร้อมทั้งระบุ เชื่อว่า การชุมนุมจะไม่ยืดเยื้อออกไป เพราะผู้ที่ออกมาทั้งกลุ่มภาคเอกชนและสถาบันการศึกษาต่างๆ เป็นเพียงกลุ่มน้อย ขณะที่ข้อเรียกร้องก็ได้ไปทุกอย่างแล้ว จนกลายเป็นที่วิพากษ์วิจารณ์ในสังคม 
โดยเมื่อวันที่ (12 พ.ย.) ตัน ภาสกรนที ได้ออกมากล่าวขอโทษผ่านทางเฟซบุ๊กชี้แจงถึงกรณีดังกล่าวไปแล้ว โดยให้เหตุผลว่าไม่ได้พูดประโยคนี้เป็นความเข้าใจผิดเนื่องจากให้สัมภาษณ์ทางโทรศัพท์ พร้อมทั้งเผยว่าส่วนตัวก็ไม่เห็นด้วยกับ พ.ร.บ.นิรโทษกรรม
อย่างไรก็ตามกระแสต่อต้าน ตัน ภาสกรนที ยังคงไม่ลดลงถึงขั้นที่บางร้านได้ปิดป้ายงดขายเครื่องดื่ม อิชิตัน กันเลยทีเดียว ซึ่งล่าสุดวานนี้(13 พ.ย.)นายนายตัน ภาสกรนที ได้ออกมาขอโทษอีกครั้งผ่านเฟสบุ๊กมีใจความว่า "ผมเสียใจ และขอโทษจากใจอีกครั้ง ผมยืนยันว่าผมเป็นอีกหนึ่งคน ที่ไม่เห็นด้วยกับ ร่าง พรบ.ฉบับสุดซอยนี้มาตั้งแต่ต้น ความคลาดเคลื่อนในการสื่อสารเมื่อวานนี้ทำให้หลายๆ คนเกิดความรู้สึกที่ไม่ดี ผมขอน้อมรับผิดแต่เพียงผู้เดียวครับ"
ขอคุณภาพและข้อมูลจาก ตัน ภาสกรนที
>>>ตัน ภาสกรนที เจอพิษการเมือง ชาเขียวอิชิตันโดนเอี่ยว 