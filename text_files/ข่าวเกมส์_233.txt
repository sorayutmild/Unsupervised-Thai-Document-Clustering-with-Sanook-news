ทุกวันนี้เกมโทรศัพท์มือถือแทบจะไม่ต่างจากเกมจำพวก คอนโซลหรือพีซี เท่าไหร่เลยด้วยเทคโนโลยีที่พัฒนาขึ้นทุกๆ วัน ทำให้มีเกมมือถือใหม่ๆ ที่มีกราฟิก Effect อลังการงานสร้างจนบางทีเกมอย่างพวกเครื่องพีซี ยังต้องอายเลย โดยวันนี้ผมจะนำเสนอ 5 เกมมือถือที่มีกราฟิกแรง ภาพสวยงามอลังการงานเวอร์ ไปเลยถ้ามือถือไม่ดีอาจจะระเบิดได้ (อันนี้ขำๆ นะ) ซึ่งเกมที่นำเสนอเหล่านี้บางเกมบอกไว้ก่อนเลยว่ายังไม่เปิดให้บริการในไทยนะ แต่สามารถไปเล่นในเซิร์ฟเวอร์ต่างประเทศหรือ Global ได้ดังนั้นไปดูกันเลยดีกว่าว่ามีอะไรบ้าง
 
ARK Mobile

เกมแรกของเราเป็นเกมจาก Studio Wildcard สตูดิโอสุดโด่งดังจากอเมริกาที่เปิดตัวเกมอย่าง ARK: Survival Evolved เกมแนว Action Open World ผจญภัยในโลกที่เต็มไปด้วยไดโนเสาร์ ที่เป็นซีรี่ส์ที่ทำต่อมาจากเวอร์ชั่น PC โดยล่าสุดได้มีการเปิด Global ให้เล่นแล้วทั้งในระบบ Android และ iOS ซึ่งเป็นอีกหนึ่้งเกมที่มีกราฟิกแรง ภาพสวยเอาใจเกมเมอร์สายเสพงานภาพเต็มรูปแบบ
 
Darkness Rises

เกมที่สอง Darkness Rises เกมแนว Action RPG จากค่ายยักษ์จากประเทศเกาหลีอย่าง Nexon ที่ได้เปิดตัวในประเทศไทยไปไม่นานมานี้่เป็นเกมสายดาร์คที่ถูกใจเหล่าเกมเมอร์ด้วยระบบ Gameplay สุดมันส์ที่มีคอมโบในการใช้สกิลอย่างต่อเนื่อง มาพร้อมกับเนื้อเรื่องที่เข้มข้น สามารถให้ผู้เล่นเสพเนื้อหาเพิ่มความฟินในการเล่นเกมมากยิ่งขึ้น Darkness Rises เป็นเกมที่มีภาพกราฟิกที่สวยงาม Effect ของสกิลก็อลังการงานสร้างจริงๆ ไม่เชื่อไปลองเล่นดูแล้วจะติดใจ
 
Black Desert Mobile

เกมที่สาม สุดยอดเกม MMORPG ที่ได้รับความนิยมเป้นอย่างมากอย่าง Black Desert Mobile เป็นเกมแนว MMORPG Open World ที่ได้ถูกดัดแปลงมาจากเวอร์ชั่น PC แล้วพัฒนาต่อให้มีความเหมาะสมกับโทรศัพท์มือถือ เกม Black Desert เป็นเกมที่ขึ้นชื่อเรื่องงานภาพกราฟิกอยู่แล้ว ด้วยเทคโนโลยีพัฒนาเฉพาะของตัวเอง สมจริง และอลังการงานสร้าง ผมมั่นใจว่าผู้เล่นไทยน่าจะรู้ดีถึงคุณภาพของเกมนี้จากค่าย Pearl Abyss แล้วผมแอบได้ยินข่าวว่าตอนนี้กำลังจะมีการเปิดให้บริการในไทยอีกด้วยนะ แต่ยังไงก็ต้องรอประกาศอีกทีว่ามีหรือไม่เพราะมันเป็นแค่ข่าวลือ
 
Blade II: The Return of Evil

เกมที่สี่  Blade II: The Return of Evil เกมใหม่จากแดนกิมจิ จากทีมผู้พัฒนา Action Square เป็นเกมแนว RPG ภาพกราฟิกแรงอลังงานเวอร์ 5 ดาว ล่าสุดได้มีการเปิดตัว Trailer ในเวอร์ชั่นภาษาอังกฤษ แบบนั้นสบายใจได้เลยว่ามีเซิร์ฟGlobal อย่างแน่นอน ซึ่ง Kakao Games จ่อจองสิทธิ์เปิดให้บริการเป็นที่เรียบร้อยแล้วจะเปิดตัวเมื่อไหร่ต้องรอติดตามอีกที
 
Talion

เกมสุดท้าย Talion เกมมือถือแนว Open World RPG น้องใหม่จาก Gamevil ที่ได้เปิดทดสอบช่วง CBT ในประเทศไทยไปแล้วเกมเมอร์หลายๆ คนคงได้สัมผัสกันบ้างแล้วตัวเกมบอกเลยว่าอลังงานสร้างไม่ธรรมดาเลยและจะมีการเปิดตัวเต็มรูปแบบอีกไม่นานเกินรอแน่นอนและจุดเด่นของเกมนี้ก็คือระบบ PVP ที่เกมมุ่งเน้นไปที่ระบบการต่อสู้ให้มีหลากหลายเพื่อให้ผู้เล่นพิสูจน์ฝีมือว่าใครเจ๋งที่สุด Occupy Battle หรือ Team Battle ก็จัดว่าเด็ดทั้งนั้น