คำถามยอดนิยมที่มือใหม่หัดกินเจทุกคนต้องสงสัย คืออันนู้นกินได้ไหม อันนี้กินได้ไหม เพราะอะไร แล้วกินเจกับกินมังต่างกันไหม Sanook Health เรารวบรวมอาหารต่างๆ ที่คนสงสัยว่ากินได้ หรือไม่ได้ มาฝากกันค่ะ
กินเจกับกินมัง ต่างกันอย่างไร

มังสวิรัติ สามารถทานไข่ นม และอาหารรสจัดได้ แต่ต้องไม่ปรุงจากเครื่องปรุงที่มีส่วนผสมของสัตว์ เช่น กะปิ น้ำปลา เป็นต้น

กินเจ ทานได้

ชา กาแฟ ที่ไม่ใส่นม เนย หรือครีมเทียม
 วิตามินเสริมอัดเม็ด ที่ไม่มีสารสกัดจากสัตว์
 ขนมกรุบกรอบ ที่ไม่มีส่วนผสมของสัตว์
 พริกไทย เป็นสมุนไพร (แต่หากรู้สึกว่ามีกลิ่นฉุน สามารถเลี่ยงได้)
 ขนมปัง (ที่เป็นขนมปังเจ หรือไม่มีส่วนผสมของนม)
 มาม่า หรือบะหมี่กึ่งสำเร็จรูป (สูตรเจเท่านั้น)
 แต่งหน้า และฉีดน้ำหอม (สำหรับคนถือศีล 5 หากถือศีล 8 จะทำไม่ได้)

กินเจ ทานไม่ได้

เหล้า เบียร์ และแอลกอฮอล์ทุกชนิด
 น้ำผึ้ง (เพราะถือว่าเป็นส่วนหนึ่งของรังผึ้ง คนกินเจจะไม่เบียดเบียนสัตว์)
 หอยนางรม (แม้จะมีบางความเชื่อว่าสามารถทานได้ แต่หากไม่อยากเบียดเบียนสัตว์ ไม่ควรทาน)
 ผักชี (แม้ไม่อยู่ในกลุ่มผักต้องห้าม 5 ชนิด แต่จัดว่าเป็นผักที่มีกลิ่นฉุน)
 ปูอัด (แม้ไม่มีเนื้อปูจริงๆ แต่มีแป้งและเนื้อปลา)
 ชีส (เพราะมีส่วนผสมของนมวัว นมแพะ นมควาย แล้วแต่ชนิดของชีส)
 โยเกิร์ต (เพราะทำมาจากนมวัวเช่นเดียวกัน)
 สูบบุหรี่ (ผิดศีล และใบยาสูบจัดอยู่ในกลุ่มผักต้องห้าม 5 ชนิด)
 มีเพศสัมพันธ์ (ควรทำจิตใจและร่างกายให้บริสุทธิ์ผ่องใส)

กินเจ ทานได้ แต่ไม่แนะนำ

น้ำอัดลม (ไม่มีข้อห้าม แต่น้ำตาลสูงเกินไป)
 ผงชูรส (แม้จะทำจากมันสำปะหลังและกากน้ำตาลจากอ้อย แต่ผงปรุงรสอาหารอื่นๆ มักผสมเนื้อสัตว์)
 ช็อคโกแลต (ส่วนใหญ่มีนมเป็นส่วนผสม แต่หากทานดาร์คช็อคโกแลต 100% ก็สามารถทำได้ แต่หายาก)

กินเจไม่ใช่เรื่องยากลำบากเหมือนเมื่อก่อนอีกต่อไป เพราะสมัยนี้อาหารเจ หรืออาหารชีวจิตบางอย่างที่เป็นอาหารเจก็สามารถหาทานกันได้ง่าย และอร่อยขึ้นมาอีกด้วย เพราะฉะนั้นเพื่อสุขภาพที่ดีของเรา ตั้งใจกินเจให้ครบวันกันนะคะ หรือใครติดใจอยากกินต่อก็ยิ่งดี สุขภาพจะแข็งแรง แล้วหุ่นยังดีขึ้นอีกด้วย โชคสองชั้นเลย

อ่านเรื่องราวเทศกาลกินเจ เพิ่มเติมได้ที่

“กินเจ” ได้บุญจริงหรือไม่? แล้วทำไมถึงได้บุญ! 
เคาะประตูสวรรค์สักการะ “กิ้วอ๊วงฮุกโจ้ว” (ขุนพล 9 พระองค์) แห่งเทศกาลกินเจ
กินเจอย่างไร ให้ได้บุญสูงสุด 
ข้อห้ามการกินเจ การกินเจที่ถูกต้อง และผักฉุนที่ห้ามกิน
บทสวดมนต์ขอพรเจ้าแม่กวนอิม “ช่วงเทศกาลกินเจ” สิริมงคลแก่ชีวิต
“หมอช้าง” แนะ 9 วันกินเจ รับพลังดวงดาวทั้ง 9
ไขข้อสงสัย ทำไมม้าทรงต้องทรมานร่างกายช่วงกินเจ
เทศกาลกินเจ 2564 การปฏิบัติตัว แนะนำอาหารเจ 
จริงหรือไม่? กินเจห้ามออกกำลังกาย
กินเจ อะไรกินได้ อะไรกินไม่ได้บ้าง? 
“กินเจ” ตามราศีเพื่อเสริมดวง อิ่มใจและสุขภาพดีถึงขีดสุด 
รวมเมนูอาหารเจ ไม่จำเจ ทำเองได้ ไม่ง้อร้าน 
กินผัก 5 สีให้ "เจ" นี้ไม่จำเจ
เทศกาลกินเจ 2564 เตรียมตัวให้พร้อมกับเทศกาลกินเจ
5 วิธีกินเจแบบผิดๆ เสี่ยงโรคไต-โรคหัวใจ
กินเจอย่างไรไม่ให้อ้วน และไม่ขาดสารอาหาร
ผักดิบ ทานมากเกินไปก็อันตรายต่อร่างกาย
