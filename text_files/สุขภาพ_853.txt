โรคหลอดเลือดหัวใจตีบตัน เป็นโรคที่น่ากลัวสำหรับวัยกลางคน ไปจนถึงวัยสูงอายุ เพราะหลายท่านไม่ทราบว่าตัวเองเป็นโรคนี้จนกระทั่งร่างกายส่งสัญญาณเตือน และอยู่ในภาวะเสี่ยงต่อการเสี่ยงชีวิต เพราะพบเมื่ออาการหนักมากแล้ว (อ่าน “"ตีบ ตัน แตก" อันตรายจากโรคหลอดเลือดสมอง” ที่นี่) อีกทั้งวิธีรักษายังไม่ง่ายอย่างที่คิด ดังนั้นการปฏิบัติตนเพื่อลดความเสี่ยงต่อการเกิดโรคหลอดเลือดหัวใจ โดยการ เพิ่มพลังให้ชีวิต (Power your life) เพื่อสุขภาพหัวใจที่ดี จึงเป็นทางออกที่ดีที่สุด ซึ่งมีอยู่ด้วยกัน 3 หลักการ คือ
 
1. เติมพลังให้หัวใจ (Fuel your heart) 
เติมพลังให้หัวใจได้ง่ายๆ โดยลดการบริโภคอาหารแช่แข็งและแปรรูป ซึ่งมีเกลือ น้ำตาลและไขมันสูง เลือกดื่มน้ำเปล่าหรือน้ำผลไม้ที่ไม่หวาน เปลี่ยนขนมหวานเป็นผลไม้สด เพิ่ม ผลไม้ ผัก ให้ได้ 5 ส่วนหรือ 5 กำมือต่อวัน หลีกเลี่ยงเครื่องดื่มที่มีแอลกอฮอล์
 
2. ออกกำลังกายให้หัวใจขยับ (Move your heart) 
ทำตัวให้กระฉับกระเฉงเสมอ โดยออกกำลังกายอย่างน้อย 30 นาที 5 ครั้งต่อสัปดาห์ เช่น เต้นรำ เดินเล่น หรือการทำงานบ้าน เดินขึ้นลงบันไดแทนการใช้ลิฟต์และบันไดเลื่อนเดินหรือปั่นจักรยานแทนการขับรถยนต์
 
3. รักษ์หัวใจ (Love your heart) 
ทำง่ายๆ โดยการงดสูบบุหรี่ ข้อมูลทางวิชาการระบุว่าการเลิกสูบบุหรี่ 2 ปี จะช่วยลดความเสี่ยงของการเกิดโรคหัวใจและหลอดเลือดลง หากเลิกสูบบุหรี่ภายใน 15 ปี ความเสี่ยงจะเหลือเท่าคนที่ไม่ได้สูบบุหรี่
 
เคล็ดลับง่ายๆ เพียง 3 ข้อนี้ จะช่วยให้คุณปลอดภัยจากโรคหลอดเลือดหัวใจตีบตีนได้อย่างแน่นอน หากทำเป็นประจำ หรือจะเสริมด้วยอาหารที่ช้วยป้องกันโรคหลอดเลือดหัวใจเข้าไปด้วยก็ได้ค่ะ (อ่าน “3 อาหารป้องกันโรคหัวใจ และโรคหลอดเลือดแข็ง”)
 
ภาพประกอบจาก istockphoto