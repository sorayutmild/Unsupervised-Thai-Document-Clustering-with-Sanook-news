ยิ่งกว่าข่าวดังข้ามเวลา เมื่อโลกโซเชียลแชร์สนั่นเกี่ยวกับภาพชวนดราม่าของ สรัย วัชรพล ลูกสาวคนโตของ นิด อรพรรณ บิ๊กบอสแห่งค่ายโพลีพลัส โพสต์ท่าคล้ายกับสูบบุหรี่พ่นควันภายในห้องพักผู้ป่วยในโรงพยาบาลแห่งหนึ่ง
ล่าสุดเจ้าตัวได้ออกมาชี้แจงอย่างละเอียดแล้วว่านั่นไม่ใช่บุหรี่แต่เป็นขนมมีควันที่กินได้ และก็ไม่ได้ฝ่าฝืนระเบียบของสถาบันการแพทย์ด้วย
>> ชาวเน็ตสับเละ! "สรัย วัชรพล" สูบบุหรี่ในโรงพยาบาล เจ้าตัวแจงถือธัมบ์ไดรฟ์-พ่นควันจากขนม
แน่นอนว่านามสกุล “วัชรพล” เป็นตระกูลที่ทำธุรกิจเกี่ยวกับสื่อสิ่งพิมพ์ยักษ์ใหญ่ แต่บางคนอาจเกิดความสับสนว่า สรัย วัชรพล มีความสัมพันธ์อย่างไรระหว่างคนในตระกูลวัชรพล กับ นิด อรพรรณ เจ้าของค่ายโพลีพลัส
Sanook! Money ขอเรียบเรียงข้อมูลเกี่ยวกับครอบครัวนี้ เพื่อให้ผู้อ่านได้รู้จักและเข้าใจง่ายมากขึ้น
นายสราวุธ วัชรพล ทายาทรุ่น 2 ของหนังสือพิมพ์ไทยรัฐ สมรสกับ นิด-อรพรรณ พานทอง ผู้ก่อตั้งค่ายโพลีพลัส เอ็นเตอร์เทนเม้นท์ โดยมีลูกสาวและลูกชายทั้งหมด 3 คน ได้แก่ สรัย วัชรพล, สราลัญ วัชรพล และสรัญวุฐิ วัชรพล เรียกได้ว่า 3 คนนี้ คือ ทายาทพันล้านแห่งวงการสื่อสารมวลชนเลยทีเดียว
>> “สรัย วัชรพล” ลูกสาว “นิด อรพรรณ” มีรายได้จากยูทูบเบอร์ที่เห็นแล้วต้องร้อง โอ้มายก๊อด!
>> ส่องภาพ 3 ทายาทโพลีพลัส ลูก นิด อรพรรณ หล่อสวยทุกคน
>> โพลีพลัสจัดให้! "นิด อรพรรณ" กับผลงานในฐานะผู้จัดละคร
ตกใจใช่หรือไม่ ว่าทำไมทายาทวัชรพลทั้ง 3 คนนี้ถึงเป็นทายาทพันล้าน? เรามีคำตอบที่จะช่วยไขความกระจ่างมากขึ้น
ก่อนหน้านี้ Sanook! Money ได้นำเสนอเม็ดเงินรายได้-กำไร ของหนังสือพิมพ์ไทยรัฐไปบ้างแล้ว
>> สะพัดยักษ์สิ่งพิมพ์สะดุด! ไทยรัฐเล็งปลดพนักงาน 15% รับปีใหม่
ครั้งนี้เราจะมาล้วงลึกถึงเม็ดเงินของค่ายโพลีพลัสกันบ้าง จากการตรวจสอบข้อมูลของกรมพัฒนาธุรกิจการค้า กระทรวงพาณิชย์ พบว่า ค่ายโพลีพลัส ถูกจดทะเบียนภายใต้ชื่อบริษัท โพลีพลัส เอ็นเตอร์เทนเม้นท์ จำกัด
บริษัท โพลีพลัส เอ็นเตอร์เทนเม้นท์ จำกัด จดทะเบียนเมื่อวันที่ 3 มกราคม 2537 โดยมีรายชื่อคณะกรรมการดังนี้

นางอรพรรณ วัชรพล พานทอง
นางสาวพรพรรณ พจนพริ้ง
นางสุจินดา พานทอง อารีพล

ดำเนินธุรกิจผลิตรายการโทรทัศน์ ละครโทรทัศน์ ปัจจุบันมีทุนจดทะเบียน 1 ล้านบาท โดยมีผลประกอบการย้อนหลังดังนี้

ปี 2557 รายได้ 1,215 ล้านบาท กำไร 344 ล้านบาท
ปี 2558 รายได้ 1,103 ล้านบาท กำไร 295 ล้านบาท
ปี 2559 รายได้ 732 ล้านบาท กำไร 172 ล้านบาท
ปี 2560 รายได้ 679 ล้านบาท กำไร 164 ล้านบาท

