ตลอด “วันศุกร์” ที่ผ่านมา กีฬาบ้านเรามี “ดราม่า” ที่เป็น “ทอล์ค ออฟ เดอะ ทาวน์” อยู่ 2-3 เรื่องนะครับเรื่องแรก “ขำๆ” คือ กรณี บัวขาว บัญชาเมฆ เข่าไอ้มวยมังกรจีนจนซี่โครงแทบระเบิด ก่อนชนะสบายในยก 2 ชนิด กูฮุย ที่ลีลาน่าหมั่นไส้ก่อนชกถูกหัวเราะเยาะจนแทบจะแทรกแผ่นดินหนีก็ว่าได้เรื่องที่สอง “ไม่ขำ” และละเอียดอ่อนมากๆ กรณี ภูริทัต จาริกานนท์ มิดฟิลด์ชลบุรี เอฟซี โดน “ไล่ออก” จากสนามเพราะถูกมองว่าไปเสียบหนักใส่ ดัสกร ทองเหลา กัปตันทีม เอสซีจี เมืองทองครับ ภาพที่ “ติดตา” ผู้คนแฟนบอล คือ การคุมหน้าแข้งบิดไปมาอย่างเจ็บปวดของ “เจ้าโก้” ในนาทีที่ 41 จากจังหวะที่ภูริทัต แตะบอลยาวไปเล็กน้อยแล้วทั้ง 2 ฝ่าย “บวกกัน” 50-50

สำหรับผม ดู “ไฮไลต์” แค่รอบเดียว โดยแยกเป็นกรณี ๆ ดังนี้นะครับ :1.ในฐานะนักฟุตบอลเหมือนกัน ผมดู “เจตนา” ก่อนเลย และต้องชมเชยว่า ทั้ง 2 ฝ่าย “กล้าหาญ” ที่ไม่มีใครเข้าสูง เพราะภูริทัต หรือเจ้าแบงค์ ถึงบอลก่อน และใช้เท้าขวาแตะบอลในทิศทางหนีออกจากแข้งดัสกรด้วยซ้ำขณะที่ดัสกร ซึ่งถึงบอลทีหลังก็ “ชักขา” กลับเล็กน้อยก่อนลงบิดตัวเสมือนโดนเข้าบอลหนักลักษณะการเข้าบอลแบบนี้ ผมเรียกว่า “กล้าหาญ” เพราะคนขี้ขลาดจะ “กลัวเจ็บ” และจะคิดว่า อีกฝ่ายจะเล่นแรง หรือเล่นสูง จึง “เสียบสูง” เสียเอง แต่กรณีนี้ไม่ใช่

2.หลังจังหวะเข้าบอลแล้ว ผู้ตัดสิน อลงกรณ์ ฝีมือช่าง ซึ่งอยู่ไม่ไกลนักจากเหตุการณ์ดูเหมือนจะมั่นใจมาก และล้วงกระเป๋ากางเกงควักใบแดงทันทีโดยไม่ได้ปรึกษาผู้ช่วยขณะที่นักเตะชลบุรี ต่างค่อนข้างมั่นใจว่า ภูริทัต บริสุทธิ์ และแสดงการประท้วงในเวลาที่นักเตะเมืองทองเองก็ไม่ได้มี “รีแอ็คชั่น” รุนแรงใดๆจะตอบโต้ซึ่งน่าจะ “ตีความ” ได้ว่า ผู้เล่นทั้ง 2 ฝ่ายเชื่อว่า เหตุการณ์ไม่ได้รุนแรงถึงขั้นได้ผลลัพธ์เป็นใบแดง3.รวมความแล้ว ส่วนตัวมองว่า ปฏิกิริยาดราม่า และ “ชื่อชั้น” แถมด้วยความเป็นกัปตันทีมของดัสกร อาจะเป็น “ปัจจัย” ให้ อ.อลงกรณ์ ควักใบแดงให้ภูริทัตทั้งหมดมองแบบ “เป็นกลาง” ที่สุดนะครับ โดยไม่ได้มี “ทฤษฎีแอบแฝง” ใดๆ ตั้งแต่การคัดเลือกกรรมการที่ถูกสอบถามโดยคุณจีรศักดิ์ โจมทอง ผอ.ฝ่ายสื่อสารของสโมสรชลบุรี ว่าจับฉลากได้ อ.อลงกรณ์ ตอนไหน?

ขณะที่ในเกม ชลบุรีที่นักเตะไม่สมบูรณ์ก็แพ้จริงๆ แต่ก็ยังโชว์สปิริตยิงคืนได้ถึง 2 ประตู และแพ้แบบไม่น่าเกลียดเลย 2-4 จนไม่มีใครรู้ว่า ผลต่างประตูได้เสียนี้จะมีผลต่อการตัดสินแชมป์ในบั้นปลายหรือเปล่า?ทีนี้ พอเหตุการณ์นี้เกิดขึ้นแล้ว ชลบุรี ได้ยื่นอุทธรณ์โทษแบนทันที และกำลังรอคำตัดสิน ทว่าประธานผู้ตัดสิน พล.อ.ชิณเสน ทองโกมล ได้ออกมาแสดงความเห็นก่อนคณะกรรมการพิจารณาโทษจะตัดสินว่า “กรรมการตัดสินถูกต้องแล้ว”ส่วนตัว “ภาพไฮไลต์” ทุกเหลี่ยมมุม “ฟ้อง” ชัดเจนว่า อะไรคืออะไร และมันจะเป็น “ภาพหลอน” ดัสกรไปนานแสนนาน เพราะรีแอ็คชั่น “เกินเหตุ” ของเค้า

อ.อลงกรณ์ ที่ “เครดิต” ไม่สู้ดีอยู่แล้ว ย่อมถูกมองไม่ดีหนักขึ้น เหมือนสโมสรเมืองทองฯ ที่ชัยชนะต้องมามี “รอยด่าง” รวมถึงท่านประธานผู้ตัดสิน, ทีพีแอล ฯลฯ ที่ต่างเสียเครดิต และร่วมทำให้ “ภาพลักษณ์” บอลไทยเสื่อมลงผมเองไม่แน่ใจว่า ผลอุทธรณ์โทษจะออกมาอย่างไร?แต่หากผมเป็น “โก้” และสโมสรเมืองทองฯ ผมจะ “ขอโทษ” และแสดงความเสียใจต่อการกระทำของตัวเอง และนักเตะตัวเองครับ