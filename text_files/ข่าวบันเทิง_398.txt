หลังจากที่ ลูกเกด เมทินี ผันตัวเองมาเป็นผู้ผลิตรายการ Dancing With The Star ที่เพิ่งจะจบซีซั่นไปเป็นที่เรียบร้อย แต่ก็ไม่วายมีกระแสเล็ดลอดออกมาจากรายการว่าดาราบางคนนั้นเห็นหน้าสวย ๆ นั้นแต่มีจิตใจริษยาเหมือนในตัวละคร ดีนี่ ที่ตัวเองรับบทไว้ในเรื่อง มารยาริษยา 
ซึ่งในรายการ "คนดังนั่งเคลียร์" ทางช่องสตาร์แม็กซ์ ที่มี อ.ยิ่งศักดิ์ รับหน้าที่เป็นพิธีกรและมีนางแบบสาว ลูกเกด เมทินี ในฐานะผู้จัดรายการดังกล่าวมาเป็นแขกรับเชิญได้เผยความในใจเหมือนอึดอัดอยากพูดระบายว่า ดาราบางคนคือ ดีนี ตัวจริงและร้ายยิ่งกว่าด้วย เริ่มต้นด้วยการตอบคำถาม "ปุ๊กลุ๊ก ฝนทิพย์" หนึ่งในผู้เข้าแข่งขัน ล้มป่วยกระทันหันกลางรายการและมีข่าวออกมาว่าสร้างกระแส 
"ต้องบอกว่ากระแสข่าวไม่ได้ออกมาจากรายการแน่นอนเพราะเกดไม่ได้ให้สัมภาษณ์ แต่อย่างของเคสของดาราอีกคนมีการเจ็บป่วยจนถึงขั้นต้องถอดตัวออกจากรายการซึ่งแบบนั้นต้องมีการแถลงอย่างเป็นทางการ เพราะเป็นเรื่องที่เห็นและเกิดจริง" 
มีข่าวว่าเราลำเอียงและเกาเหลากับดาราบางคน "เกดโตแล้วเป็นผู้ใหญ่ถ้าจะเกิดอะไรขึ้นเราต้องเคลียร์และต้องดำเนินการต่อ ทุกคนมีการเซ็นสัญญากันหมดจะยกเลิกกลางทางไม่ได้ ทั้งหมดที่เราอยู่ด้วยกันประมาณ 11 สัปดาห์เกดไม่เคยเห็นว่าใครเกาเหลา ส่วน "ปุ๊กลุ๊ก" เขางานเยอะมากมาซ้อมเสร็จและกลับบ้านเลยจึงไม่ค่อยได้ไปจอยกับคนอื่นเท่าไหร่"
"บางคนไม่มาซ้อม บางคนชอบไปยุ่งเรื่องชาวบ้านแต่ของตัวเองไม่ยุ่ง บางคนมาสายชอบบ่น น่ารักก็เยอะค่ะ" 
นอกจากนี้ "ลูกเกด" ได้แฉ! ดาราบางคนมีพฤติกรรมเป็น "ดีนี่"  "เรื่องแบบนี้ก็เคยเจอมา อาจารย์จำละครเรื่องมารยาริษยาที่เกดเคยแสดงได้ไหมคะ เกดอยากจะบอกว่ามันมีจริง ๆ นะคะ เห็นหน้ายิ้ม ๆ ดีสง่า ดูน่ารักๆ แต่พอได้มารู้จักตัวจริง แต่เพียงไม่ได้เอาแก้วมาใส่รองเท้า หรือไม่ได้แบบว่าตบตีกันอะไรอย่างนี้นะ หรือวงการนางแบบก็มีเหมือนกันหยิบชุดไปสลับกัน"
"เกดเป็นคนพูดตรงไปตรงมา ถ้าไม่อยากตอบจะไม่พูดถึง สมัยนี้จะมีดาราที่ชอบส่งข่าวตัวเองเมคเรื่องราวขึ้นมา งานอีเว้นต์จะเห็นได้เลยว่าจะมีดารากลุ่มพวกนี้ที่จะออกงานบ่อยมากเพราะเขาอยู่ในกระแส ข่าวส่วนใหญ่จะเป็นเรื่องแย่งผู้ชาย เกาเหลาคนโน้นนี้ เกดเชื่อนะว่ามีจริง ๆ 
กับรายการเราก็เคยเห็นกับตามาเหมือนกันแต่ไม่อยากพูด คนรอบข้างเป็นคนที่ให้คำแนะนำในแบบที่ไม่ดีและเราได้ยินเขายืนคุยกัน เขาไม่ใช่ว่าได้คะแนนแย่และดูดีตลอดด้วย ไม่โกรธเพราะรายการจบได้ด้วยดี เราไม่พูดเพราะเขาอยู่และเราก็ต้องอยู่ด้วย วงการนี่้ไม่ว่าคุณจะทำอะไรไม่มีความลับค่ะ"
ใครบ้างมาเต้นหน้าจอ Dancing with The Stars Thailand คลิก!