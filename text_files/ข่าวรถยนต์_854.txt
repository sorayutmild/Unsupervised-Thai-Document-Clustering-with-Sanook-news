ถ้าถามถึงรถยนต์ในตลาดรถกระบะที่ได้รับความนิยมอย่างมากในบ้านเรานั้น คงไม่มีค่ายไหนที่จะได้รับการจับตามองไปมากกว่าค่ายดตดยต้า ที่ซดน้ำมัน "จิ๊บ..จิ๊บ" ตามโฆษณา พร้อมการตลาดที่มุ่งเน้นออกง่าย แถมยังขายคล่องและเมื่อสัปดาห์ที่ผ่านมาค่ายรถยนต์เจ้านี้ก็เปิดตัวรถยนต์รุ่นใหม่ออกมาภายใต้ชื่อ Vigo Champ
เป็นที่แซวเล่นกันท่ามกลางหมู่สื่อมวลชนว่าค่ายสามห่วงแอบจิ๊กชื่อ  Mitsubishi มาใช้งาน แต่การกลับมารครั้งนี้รถกระบะโตโยต้าวีโก้ขวัญใจคนไทยประหยัดจิ๊บๆ ก็มาพร้อมหลายสิ่งใหม่ที่ให้ความน่าสนใจ และถือเป็นการประเดิมศึกยานยนต์กระบะในช่วงครึ้งปีหลังอย่างแท้จริง
Toyota Vigo Champ
ภายนอกค่ายสามห่วงได้มีการปรับหน้าตาของกระบะตัวแสบของค่ายใหม่จากเดิมที่มีลุคดุดันคล้ายตัวนอกจนเป้นที่ชื่นชอบของหลายคนแต่ครั้งนี้ รถกระบะแชมป์ตัวจริงกลับมาพร้อมใบหน้าที่มีการเปลี่ยนโฉมตั้งแต่หัวจรดท้าย โดยเฉพาะใบหน้าที่ได้รับการปั้นแต่งให้ดูสปอร์ตมากยิ่งขึ้นกว่าเดิม เปลี่ยนยกชุดตั้งแต่ ไฟหน้า กระจังหน้าดีไซน์ใหม่ที่ออกแนวหรูหรา กันชนหน้าที่ดูสปอร์ตมากยิ่งขึ้น เช่นเดียวกับแก้มข้าง และในรุ่นใหญ่พรีรันเนอร์และ ขับเคลื่อน4ล้อยังปรับเสริมโป่งหรือ Over Fender ให้ดูดุดันกว่ารุ่นก่อนในสไตล์สปอร์ตด้วย
ไม่เพียงแค่กายภายนอกเท่านั้น แต่ในจิตวิญญาณของ  Toyota Hilux Vigo  ใหม่นั้น ยังมาพร้อมกับแชสซีชิ้นเดียว Top Platform  เพื่อเสริมความแข็งแกร่งทางด้านโครงสร้างหลักของตัวรถ เช่นเดียวกับการปรับเปลี่ยนส่วนอื่นๆที่ยังตอบสนองไม่ได้มากเช่นในรุ่น Smart Cab  มีการเพิ่มเปิดปิดมากขึ้นถึง 92 องศา และยังให้ทางเข้าออกที่กว้างมากขึ้นถึง 51 มิลลิเมตร ในขณะที่ล้อมีการปรับเปลี่ยนให้เป็นขอบ 16 นิ้ว แทบทุกรุ่น ยกเว้นรุ่น 4 ประตูในกลุ่มขับ 2 ยกสูงหรือ  Prerunner  และรุ่นขับเคลื่อน 4 ล้อ ที่ยกชุดไปใช้ขอบ 17 จากโรงงาน
Toyota Vigo Champ
ในห้องโดยสาร Toyota Vigo  ใหม่มาพร้อมการตบแต่งที่ใหม่หมดจดเริ่มตั้งแต่คอนโซลหน้าที่ตอบรับเข้ากันได้ดีกับภายนอกแต่ยังความเป็นกระบะอยู่พอสมควร ที่ยังมีมาตรวัดแบบใหม่ที่ดูสปอร์ตมากยิ่งขึ้น ในขณะที่รุ่นสมาร์ทแค๊ปและ 4 ประตูดับเบิ้ลแค๊ปนั้นยังมาพร้อมกับพวงมาลัยแบบมัลติฟังชั่น ที่ยังมีออพชั่นพิเศษต่างๆ เช่น ในรุ่น 3.0 G 4X4 จะมีเบาะปรับไฟฟ้า 6 ทิศทาง ที่ยังมีระบบเครื่องเสียง 2 Din มาพร้อมช่อง Aux และ USB  สามารถเล่น CD-MP3 1 แผ่นได้มาเป็นมาตรฐานใหม่ ที่รุ่น 4 ประตูยังใส่ระบบ Cruise control มาให้อีกด้วย
Toyota Vigo Champ
ด้านเครื่องยนต์ โตโยต้าได้มีการแนะนำเทคโนโลยีใหม่ให้สอดรับในการตอบสนองการขับขี่กับการเปลี่ยนแปลงที่เน้นหนักในกลุ่มเครื่องยนต์ดีเซล ภายใต้เทคโนโลยี "Diamond Tech"  โดยยังเน้นหนักในด้านการประหยัดน้ำมันเป็นเลิศ ด้วยการเพิ่ม Diamond like Carbon Coating เข้ามาในหัวฉีดน้ำมันเพิ่มการสั่งจ่ายให้เป็นฝอยมากยิ่งขึ้น เช่นเดียวกันกับเปลี่ยนชุมควบคุมเครื่องยนต์ใหม่ หันมาใช้ ECU  แบบ 32 บิท พร้อมระบบเรียนรู้การสั่งจ่ายน้ำมันอันชาญฉลาด "ฉีดเท่าที่ใช้จ่ายเท่าที่จำเป็น" ที่ยังควบสมรรถนะการขับขี่ชั้นเยี่ยมจากเทคโนโลยี VN Turbo ที่สามารถปรับครีบแปรผันตามสั่งได้ดั่งใจ
 ทั้งหมดนี้คือความเปลี่ยนแปลงใน Toyota Vigo ใหม่ ที่ตอนนี้ก็เริ่มลงโชว์รูมหลายๆแห่งแล้วทั่วประเทศ และมีกำหนดการเปิดตัวอย่างเป็นทางการ ในช่วงวันที่ 22-24 กรกฎาคมนี้ ส่วนราคาจำหน่ายนั้นสามารถดูได้ตามราคาจำหน่ายข้างล่างเลยครับ 
 
ราคาจำหน่าย 2012 Toyota Hilux Vigo Champ
 
รุ่นขับเคลื่อน 2 ล้อ 
Toyota Hilux Vigo Champ 4x2 2.5J-PS M/T เครื่องยนต์ดีเซล - 587,000 บาท
Toyota Hilux Vigo Champ 4x2 2.5E M/T เครื่องยนต์ดีเซล - 633,000 บาท
Toyota Hilux Vigo Champ 4x2 2.5G M/T เครื่องยนต์ดีเซล - 681,000 บาท
Toyota Hilux Vigo Champ 4x2 3.0G M/T เครื่องยนต์ดีเซล - 716,000 บาท
Toyota Hilux Vigo Champ 4x2 2.7J VVT-i M/T เครื่องยนต์เบนซิน - 617,000 บาท
 
รุ่นขับ 2 ยกสูง
Toyota Hilux Vigo Champ Prerunner 2.5E M/T เครื่องยนต์ดีเซล - 657,000 บาท
Toyota Hilux Vigo Champ Prerunner 2.5E M/T ABS เครื่องยนต์ดีเซล - 697,000 บาท
Toyota Hilux Vigo Champ Prerunner 3.0G M/T เครื่องยนต์ดีเซล - 747,000 บาท
 
รุ่นขับเคลื่อน 4 ล้อ
Toyota Hilux Vigo Champ 4x4 3.0G M/T เครื่องยนต์ดีเซล - 807,000 บาท
Toyota Hilux Vigo Champ 4x4 2.5E M/T เครื่องยนต์ดีเซล - 730,000 บาท
 
 