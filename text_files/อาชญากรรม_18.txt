คลิปลับหญิงหน้าคล้ายไฮโซสาวคนดังแพร่สะพัดทั่วเชียงใหม่ มีสัมพันธ์ลึกซึ้งกับชายหนุ่มซึ่งไม่ใช่สามีในโรงแรม ปดส.ภาค 5 เผยพร้อมสอบสวน เตือนพวกมือบอน มีความผิดหากนำภาพลงเว็บไซต์ ฟอร์เวิร์ดเมล หรือเขียนลงแผ่นซีดีหรือดีวีดี
เมื่อวันที่ 31 พฤษภาคม ผู้สื่อข่าวรายงานจาก จ.เชียงใหม่ ว่าได้เกิดกระแสข่าวประเภททอล์ก ออฟ เดอะทาวน์ ขึ้นแพร่สะพัดใน จ.เชียงใหม่ ว่าขณะนี้ได้มีคลิปวิดีโอลับเฉพาะของบุคคลที่มีหน้าตาคล้ายกับไฮโซสาวคนหนึ่งผู้มีชื่อเสียงโด่งดังเป็นที่รู้จักกันทุกวงการ ไปมีสัมพันธ์ลึกซึ้งกับชายหนุ่มในโรงแรมแห่งหนึ่ง อย่างไรก็ตาม ในเวลาต่อมา เมื่อมีการตรวจสอบกระแสข่าวและที่มาที่ไปของเรื่องนี้ ปรากฏว่ามีคลิปตามที่เกิดกระแสข่าวแพร่หลายในจังหวัดจริง และเมื่อตรวจสอบภาพคลิปวิดีโอนั้นแล้ว พบว่าไม่ใช่ลักษณะของการแอบถ่าย หากแต่ปรากฏเป็นภาพหญิงหน้าคล้ายไฮโซคนดังเปลื้องผ้าเปลือยกายให้ชายหนุ่มคู่นอนบันทึกภาพอย่างไม่เขินอาย
ในช่วงท้ายของคลิปลับ หญิงหน้าคล้ายไฮโซคนดังรายนี้ยังทำออรัลเซ็กส์ให้แก่ชายหนุ่มและยังหันหน้ามองกล้องอย่างเต็มใจ ส่วนหนุ่มในภาพก็ไม่ได้ปิดบังซ่อนเร้นใบหน้าแต่อย่างใด กลับปรากฏใบหน้าชัดเจนซึ่งก็เป็นที่รู้กันว่าชายคนนี้ไม่ใช่สามีของไฮโซรายนี้ร้อยเปอร์เซ็นต์ อย่างไรก็ตาม คลิปวิดีโอที่มีความยาวประมาณ 8 นาทีไม่ปรากฏภาพการมีเพศสัมพันธ์แต่อย่างใด
สำหรับคลิปดังกล่าวถูกตัดเป็นไฟล์สั้นๆ รวม 16 ไฟล์ ไฟล์ละประมาณ 30 วินาที โดยปรากฏวันที่ด้านหลังไฟล์วันเดียวกันคือวันที่ 25 พฤษภาคม 2552 แต่วันที่ที่ระบุไม่สามารถยืนยันได้ว่าเป็นวันที่มีการบันทึกภาพหรือวันที่มีการนำไฟล์ทั้งหมดบันทึกลงแผ่นวีซีดี อย่างไรก็ตามคาดว่าภาพเหตุการณ์ที่ปรากฏในคลิปจะเกิดก่อนหน้านี้อย่างน้อย 2 เดือน เนื่องจากรูปร่างของบุคคลหน้าคล้ายไฮโซในคลิปวิดีโอ แตกต่างจากรูปร่างหน้าตาของไฮโซสาวคนดังซึ่งเป็นที่รู้จักกันทั่วไปในปัจจุบัน
ผู้สื่อข่าวรายงานว่า หลังมีการพูดถึงคลิปลับดังกล่าว ทำให้ชาวจังหวัดเชียงใหม่ต่างพากันหาคลิปมาดูให้เห็นกับตาว่าจะเป็นไฮโซคนดังที่คาดหมายกันหรือไม่ ซึ่งหลายคนที่เห็นภาพในคลิปต่างเชื่อว่า หญิงในคลิปเป็นคนคนเดียวกับไฮโซสาวคนดังอย่างแน่นอน ทำให้หลายคนแสดงอาการสลดใจกับภาพที่เห็นเนื่องจากสตรีรายนี้เป็นผู้ที่มีชื่อเสียงอย่างมาก ทั้งยังมีการศึกษาสูงอีกด้วย เมื่อปรากฏเหตุการณ์เช่นนี้ หลายคนที่เห็นภาพพากันวิพากษ์วิจารณ์ว่าจะทำให้ภาพลักษณ์ของเมืองเชียงใหม่เสียหายไปด้วย ทั้งนี้หลายฝ่ายมุ่งหาสาเหตุของคลิปวิดีโอดังกล่าวหลุดออกมาไปที่ประเด็นความขัดแย้งในแวดวงระดับท้องถิ่น และเรื่องชู้สาว
พ.ต.ท.ธวัชชัย อยู่มาก รอง ผกก.ปดส.ภาค 5 กล่าวว่า ปดส.ภาค 5 ยังไม่ได้รับเรื่องดังกล่าว ซึ่งผู้เสียหายที่ปรากฏในภาพอาจยังไม่มีการแจ้งความ แต่ยอมรับว่ากระแสข่าวที่เกิดขึ้นกำลังเป็นที่น่าสนใจกันมาก อย่างไรก็ตามหากได้รับเรื่องจะมีการสอบสวนตั้งแต่ผู้ผลิตและผู้เผยแพร่ซึ่งจะมีความผิดในฐานเผยแพร่ภาพอนาจารซึ่งไม่ว่าจะเผยแพร่ด้วยการนำภาพลงเว็บไซต์ ฟอร์เวิร์ดเมล หรือเขียนลงแผ่นซีดีหรือดีวีดีก็จะมีความผิดด้วยเช่นกัน
 