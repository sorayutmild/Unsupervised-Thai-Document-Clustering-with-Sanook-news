รวมฮิต มือถือฮ็อตรุ่นใหม่ที่จะมาในงาน TME 2012 Showcase

Thailand Mobile Expo 2012 showcase - กลับมาอีกแล้วกับงานมหกรรมโทรศัพท์มือถือ สมาร์ทโฟน และแท็บเล็ตครั้งใหญ่ส่งท้ายปลายปี Thailand Mobile Expo 2012 showcase ซึ่งในครั้งนี้คาดว่าจะมาแรงกว่าทุกปี เพราะมีสมาร์ทโฟนเปิดตัวออกมาให้เลือกกันมากมาย

ซึ่งเราก็รวบรวมเอาสมาร์ทโฟนรุ่นเด็ดที่จะมาจำหน่าย หรืออย่างน้อยๆ ก็มาเปิดตัวให้จองก่อนใคร จะมีรุ่นไหนบ้างนั้น มาดูกันได้เลยiPhone 5

เป็นมือถือที่หลายคนรอคอยซึ่งก่อนหน้านั้นก็มีข่าวลือข่าวหลุดออกมาเพียบ และล่าสุดก็มีข่าวที่คาดว่าจะเป็นการเปิดตัวของ iPhone 5 ในวันที่ 12 กันยายนนี้ ซึ่งก็คงต้องดูกันว่าจะมีหน้าตาเหมือนกับข่าวลือที่หลุดออกมาก่อนหน้านี้หรือเปล่า และจะมีมาโชว์ตัวที่งานนี้หรือไม่ ติดตามกันให้ดีๆที่งาน TME 2012 Showcase ในครั้งนี้Samsung Galaxy Note II
 Samsung Galaxy Note II
เป็นอีกรุ่นที่ถือว่า Samsung ได้พัฒนาให้ดีขึ้นไปอีกขึ้น พร้อมปรับสเป็คให้แรงขึ้นกว่าเดิม ตอบสนองการสั่งงานได้รวดเร็วยิ่งขึ้นด้วยหน่วยประมวลผลแบบ Quad-core ความเร็ว 1.6 GHz พร้อมชิพประมวลผล 3D Mali-400MP ระบบปฏิบัติการแอนดรอยด์ 4.1 Jellybean  หน่วยความจำภายใน 16 GB และ RAM 2 GB ที่เด่นไปกว่านั้นคือปากกา S Pen ที่รับรู้แรงกดได้ถึง 1024 ระดับ มากกว่ารุ่นเดิม 4 เท่า กล้องดิจิตอล 8 ล้านพิกเซล สั่งงานบนหน้าจอขนาด 5.5 นิ้ว แว่วข่าวว่าวางจำหน่ายเดือน ต.ค. หากมาไม่ทันในงานต้องมีจองพร้อมโปรโมชั่นเด็ดแน่ๆSamsung Galaxy Note 10.1

วางจำหน่ายไปแล้วสักพัก แต่ใครที่ยังไม่ได้ลองแนะนำให้มาทดสอบใช้งานด้วยตัวเอง ซึ่งการใช้ปากกา S Pen ให้ประสบการณ์ที่ไม่เหมือนปากกาสไตลัสสมัยก่อน เพราะเทคโนโลยีก้าวไปไกลมาก จดบันทึก วาดรูป เขียนโจทย์ค้นหาคำตอบคณิตศาสตร์ได้ทันที รองรับการทำงานแบบ Multi-screen บนหน้าจอ 10.1 นิ้ว เปิดใช้งานได้หลายหน้าจอจากพลังหน่วยประมวลผลแบบ Quad-core ความเร็ว 1.4 GHz พร้อมเป็นเจ้าของในราคา 21,900 บาท ในงานน่าจะมีโปรโมชั่นเด็ดรออยู่
Samsung Galaxy S Duos

มือถือแอนดรอยด์ 2 ซิมรุ่นล่าสุดจาก Samsung มาพร้อมซีพียูความเร็ว 1 GHz พร้อมการ์ดจอ Adreno 200 มีหน้าจอขนาด 4 นิ้ว กล้องขนาด 5 ล้านพิกเซล ด้านการใช้งาน 2 ซิมการ์ดนั้น Galaxy S Duos สนับสนุนการเชื่อมต่อ 3G ทั้ง 2 ซิมการ์ด แต่ก็จะต้องเลือกใช้งานดาต้าแค่ซิมเดียว ตัวเครื่อง Galaxy S Duos มาพร้อมระบบปฏิบัติการ Android 4.0 ICS และมี TouchWiz Nature UX แบบเดียวกันกับ Galaxy S3 ซึ่ง Galaxy S Duos นี้เป็นอีกหนึ่งรุ่นใหม่ที่มีเปอร์เซ็นต์ว่าจะมาขายทันงาน Thailand Mobile Expo 2012 ShowcaseSamsung Galaxy Y Duos Lite (Galaxy Pocket Duos)

มือถือ 2 ซิมอีกรุ่นใหม่ แต่เป็นรุ่นระดับล่าง มีชื่อเรียกด้วยกัน 2 ชื่อคือ Galaxy Y Duos Lite และ Galaxy Pocket Duos (ไม่ทราบเหมือนกันว่า Samsung ประเทศไทยจะเลือกชื่อไหนใช้ทำตลาดในประเทศ) ด้านสเป็คก็ไม่ขี้เหร่มาพร้อมซีพียูความเร็ว 832 MHz, กล้อง 2 ล้านพิกเซล มีความจุภายใน 3 GB และสนับสนุนการเชื่อมต่อผ่าน 3G ในซิมการ์ดหลัก ด้านระบบปฏิบัติการนั้นเป็น Android 2.3 GingerbreadSamsung Galaxy S III

คาดว่างานคราวนี้ Samsung Galaxy S III จัดเต็มโปรโมชั่นแน่นอน เพราะคู่แข่งปรับลดราคาลงไปแล้ว ใครที่เล็งรุ่นนี้อยู่รอดูโปรได้เลย ร้อนแรงแน่นอน มาครั้งนี้มีสีแดง Garnet Red ออกมาด้วย สำหรับสเป็คเครื่องก็ไม่ต้องบอกอะไรมากมาย จุดเด่นอยู่ที่ซีพียู Quad-core 1.4 GHz หน้าจอ 4.8 นิ้วแบบ Super AMOLED HD แอนดรอยด์ 4.0.4 เตรียมพร้อมกินขนม Jellybean 4.1 เร็วๆ นี้HTC One X+

อัพเกรดจาก One X ที่ใช้หน่วยประมวลผล Quad-core 1.5 GHz ออกมาเป็น One X+ (วันเอ็กซ์ พลัส) ที่เร็วกว่าคือ NVidia Tegra3 Quad-core 1.7 GHz มาพร้อมกับแอนดรอยด์ 4.1.1 Jellybean จากโรงงาน คาดว่ารุ่นนี้ทำออกมาต่อกรกับค่ายกิมจิแน่นอน ส่วนจะออกมาทันงานหรือไม่นั้น ต้องรอติดตามข่าวHTC Desire X

รุ่นกลางของค่ายนี้ กับ HTC Desire X ระบบปฏิบัติการแอนดรอยด์ 4.0.4 คาดว่าน่าจะมีให้อัพเกรดเป็น 4.1 Jellybean ในอนาคต สำหรับรุ่นนี้ก็มีหน่วยประมวลผลความเร็ว 1 GHz แบบ Dual-core ชิพประมวลผลภาพ 3D Adreno 203 สั่งงานบนหน้าจอขนาด 4.0 นิ้ว กล้อง 5 ล้าน หน่วยความจำภายใน 4 GB คาดว่าเปิดในระดับหมื่นบาทใน อาจจะทันขายในงาน ยังไงต้องติดตามชมLG Optimus Vu

เห็นในอินเตอร์เน็ตมาก็นานแล้ว ได้ข่าวว่ากำลังจะเข้าทำตลาดในไทย ด้วยดีไซน์สี่เหลี่ยมสไตล์ L แต่รุ่นนี้มาในระดับพรีเมี่ยม หน้าจอแบบสัมผัสขนาด 5 นิ้ว มีปากกาเขียนบนหน้าจอ พร้อมฟังก์ชั่น Quickmemo สำหรับจดบันทึก ประมวลผลด้วยซีพียูแบบ Quad-core ระบบปฏิบัติการแอนดรอยด์ 4.0 Ice cream sandwich ใครที่กำลังเล็งรุ่นนี้อยู่คงต้องรอลุ้นว่าจะมาทันงานหรือไม่LG Optimus L9

จากเดิมมีเพียง L3, L5, L7 มาถึงรุ่นล่าสุด L9 ซึ่งเป็นเลขคี่ทั้งหมด แน่นอนว่าต้องดีไซน์เหลี่ยมเหมือนตัวอักษร L โดยมาพร้อมกับระบบปฏิบัติการแอนดรอยด์ 4.0 ล่าสุด หน่วยประมวลผลความเร็ว 1 GHz แบบ Dual-core หน้าจอแบบสัมผัสขนาด 4.7 นิ้ว หน่วยความจำภายใน 4 GB เพิ่มได้ด้วย microSD กล้องดิจิตอล 5 ล้านพิกเซล นี่ก็เป็นอีกหนึ่งรุ่นที่มีดีไซน์สวยงาม และราคาก็ไม่น่าจะไม่แพงจนเกินไป คงต้องรอลุ้นให้มาทันในงานเช่นกันLG Optimus L5 Dual

สมาร์ทโฟนอินเตอร์แบรนด์ที่ใช้งานได้ 2 ซิมการ์ดเริ่มจะตีตลาดมากขึ้น มาถึงคราวนี้ใช้ดีไซน์ของ Optimus L5 มาเปิดตัวในแบบ Dual SIM ที่ต่างกับ L5 นิดหน่อยตรงปุ่มกดที่มีปุ่มสลับการใช้งานซิมการ์ดเพื่อให้ใช้งานได้สะดวก สำหรับรุ่นนี้มีจอภาพขนาด 4 นิ้ว หน่วยประมวลผลความเร็ว 800 MHz หากมีซิมการ์ดที่ใช้โปรโมชั่นโทรถูก อีกหมายเลขใช้เปิดเล่นเน็ต รุ่นนี้ก็น่าสนทีเดียว คาดว่าจะมีจำหน่ายในงานเลย ต้องรอติดตามLG Optimus G

พึ่งเปิดตัวกันไปหมาดๆ กับสมาร์ทโฟนสุดแรงจาก LG เพราะมาพร้อมกับจอ IPS ขนาด 4.7 นิ้ว เทคโนโลยีใหม่มีขอบจอที่บางมาก มีความละเอียด 1280 x 768 พิกเซล ใช้ซีพียูตัวใหม่ Quad-core Snapdragon S4 Pro ความเร็ว 1.5 GHz มีจีพียู Adreno 320 ให้แรมมาเต็มๆถึง 2 GB และพื้นที่เก็บข้อมูล 32 GB นอกจากนี้ยังให้กล้องหลังมาถึง 13 ล้านพิกเซล แบตเตอรี่ 2,100 mAh รัน Android 4.0 ICS ต้องรอลุ้นกันว่า LG จะนำ Optimus G มาเปิดให้จองกันในงาน Thailand Mobile Expo กันหรือเปล่า
ขอบคุณเนื้อหา และภาพประกอบ: thailandmobileexpo.com