            กลายเป็นเรื่องราวที่ได้รับการกล่าวถึงในเช้าวันจันทร์ต้นเดือนกันยายน เมื่อเกิดเหตุรถหรู  Ferrari  ชนเจ้าหน้าที่ตำรวจ ทราบชื่อภายหลังคือ ดต.วิเชียร กลั่นประเสริฐ เจ้าหน้าที่ตำรวจสายตรวจสน.ทองหล่อ จนเป็นเหตุให้เสียชีวิตทันที่ในที่เกิดเหตุ 
            เหตุการณ์ดังกล่าวนี้ต้องยอมรับว่าได้รับความสนใจอย่างมาก วันนี้เราจะพาทุกคนไปรู้จักรถหรู Ferrari  FF ราคาเกือบ 32 ล้านบาทคันนี้
 Ferrari FF
             Ferrari  FF คือรถยนต์รุ่นล่าสุดของค่าย Ferrari  หรือที่หลายคนคงได้ยินในนามของฉายาม้าลำพอง Ferrari FF  ถูกผลิตขึ้นมาด้วยความตั้งใจในการเข้ามาทำตลาดในกลุ่มใหม่ โดยรถยนต์รุ่นนี้สามารถนั่งถึง 4 คนในห้องโดยสาร ซึ่งเป็นส่วนหนึ่งของชื่อ  FF  ที่มาจาก Ferrari Four  ให้ความสปอร์ตด้วยเรือนร่างแบบเดียวกับรถรุ่นอื่น แต่ยังคงความพิถีพิถันของตัวรถมาสู่ภายในห้องโดยสาร ด้วยขนาดมิติตัวถังที่กว้าง 1953 มิลลิเมตร ยาว 4907 มิลลิเมตรและสูง 1379 มิลลิเมตร มีน้ำหนักตัวอยู่ที่ 1790 กิโลกรัม ที่ได้รับการออกแบบมาให้ลงตัว แม้จะนั่งได้มากถึง 4 คนก็ตาม
  Ferrari FF
            ในส่วนของสมรรถนะ Ferrari FF  นั้น มาพร้อมเครื่องยนต์ขนาด  V12 ขนาด 6,262 cc ทำมุม 65 องศา มีพละกำลังสูงสุด 660 แรงม้าที่ 8000 รอบต่อนาที และมีแรงบิดสูงสุด 683 นิวตันเมตร ที่ 6000 รอบต่อนาที มาพร้อมความเร้าใจด้วยชุดเกียร์  Transaxle Dual-Clutch แบบเดียวกับที่ใช้ในรถ Formula 1
          Ferrari  เคลมอัตราเร่ง  Ferrari FF ด้วยตัวเลข 0-100 กิโลเมตรในเวลาเพียง 3.7 วินาที และมีความเร็วสูงสุดถึง 335 กิโลเมตรต่อชั่วโมง โดยในประเทศไทยรถรุ่นนี้เข้ามาเปิดตัวเมื่อช่วงเดือน กันยายนปีที่แล้ว จัดจำหน่ายโดยบริษัท คาวาลลิโน มอเตอร์ ในราคา  725,000 ยูโร หรือคิดเป็นเงินไทย 31,175,000 บาท ...
 
 
 