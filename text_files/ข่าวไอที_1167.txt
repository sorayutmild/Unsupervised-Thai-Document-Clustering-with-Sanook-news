 ข้อความหรือ Messages นั้น กินพื้นที่บน iPhone ของเรามาก การค่อย ๆ ลบออกนั้นเป็นขั้นตอนที่เสียเวลา แต่เราก็สามารถจะลบออกทั้งหมดได้อย่างรวดเร็ว
บ่อยครั้งที่ iPhone ของเรามีพื้นที่ไม่พอ วิธีการง่าย ๆ ที่จะแก้ไขก็คือการลบข้อความทั้งหมดออกจากเครื่อง ซึ่งข้อความใน Messages app นั้น จะกินพื้นที่ตั้งแต่ 112 MB ไปจนถึง 2.2 GB เลยทีเดียว และเทคนิคง่าย ๆ ที่จะจัดการให้ได้พื้นที่ดังกล่าวกลับมาเป็นดังนี้
ข้อความที่อยู่ใน iPhone นั้น จะสามารถกินพื้นที่ได้ถึง 2.2 GB เพราะถูกตั้งไว้ว่า ให้เก็บข้อความเหล่านี้ไว้ตลอดไป แต่เราสามารถลบออกให้หมดได้ง่าย ๆ ด้วยขั้นตอนดังต่อไปนี้

เปิดเข้าไปที่ Settings
เลื่อนลงมาที่ Messages และเลือก
ด้านล่าง Messages History ให้เลือกแตะที่ Keep Messages
จะมีทางเลือกให้เลือก 3 ทางคือ เก็บข้อความไว้ 30 วัน 1 ปี หรือเก็บไว้ตลอดไป ก็ให้เลือกทางเลือกที่ 1 หรือ 2
ยืนยันการเลือกเพื่อที่จะลบข้อมูลเก่าออก และกดที่ปุ่น Delete


หากเลือกว่าให้ลบข้อความใน 30 วัน โปรแกรม จะลบข้อความที่เก่ากว่านั้นออก ทำให้ได้พื้นที่ใน iPhone เพิ่มขึ้นมา และเมื่อเลือกเสร็จแล้ว ให้เปิด Messages app และเลือกที่ Edit จากนั้นก็เลือกไปลบข้อมูลที่ยังเหลือค้างออก

สุดท้าย ลองเข้าไปสำรวจดูว่า เรามีพื้นที่เหลือเพิ่มมากขึ้นแค่ไหน จะเห็นได้ว่า หากเราเลือกที่จะเก็บข้อความไว้ตลอด จะใช้พื้นที่ 2.2 GB หากเลือกเก็บไว้ 1 ปี พื้นที่สำหรับเก็บข้อความจะเหลือ 885 MB แต่หากเราเลือกที่ 30 วัน พื้นที่เก็บข้อความจะเหลือเพียง 112 MB ทำให้เรามีพื้นที่ใช้งานเพิ่มขึ้นมาอีกมากทีเดียว
 