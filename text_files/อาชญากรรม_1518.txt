จากเหตุการณ์ลอบวางระเบิดคาร์บอมบ์ใกล้กับหน่วยเฉพาะกิจสงขลาซึ่งเป็นฐานของ ตชด.43 เมื่อเช้านี้ ซึ่งทำให้มีเจ้าหน้าที่ได้รับบาดเจ็บ 2 นาย คือ ร.ต.ท.สมนึก แก้วหมุน ผู้บังคับหมวดกองกำกับการตำรวจตระเวนชายแดนที่ 43 เย็บ 10 เข็มส่งโรงพยาบาลเทพา และ ร.ต.อ.หญิง สินีนาถ คงพุทธ ผู้บังคับหมวดกองกำกับการตำรวจตระเวนชายแดนที่ 43 สังกัดหมวดแพทย์ ถูกสะเก็ดระเบิดบริเวณหน้าอกซ้ายส่งตัวไปยังโรงพยาบาลยะลา
>> ฆ่าโหด! โจรใต้แขวนคออดีตครู ชิงรถกระบะทำคาร์บอมบ์ ตำรวจเจ็บ 2 นาย
สำหรับ ร.ต.อ.หญิง สินีนาถ คงพุทธ ซึ่งคนทั่วไปเรียกว่า ผู้กองจอย หรือ หมอจอย นั้นเป็นตำรวจหญิงที่โด่งดังและมีเสียงชื่นชมในโลกโซเชียลเป็นอย่างมาก เพราะนอกจากจะปฏิบัติหน้าที่อย่างกล้าหาญในพื้นที่เสี่ยงที่หน่วยเฉพาะกิจสงขลา อ.เทพาแล้ว ยังเป็นผู้กองที่มีบุคลิกและหน้าตาดี ซึ่งหลังจากที่มีข่าวว่าผู้กองสินีนาถได้รับบาดเจ็บจากเหตุระเบิดครั้งนี้ ก็มีผู้คนแสดงความห่วงใยผ่านเฟซบุ๊กของเธอเข้ามาอย่างต่อเนื่อง ให้เธอปลอดภัยและหายจากอาการบาดเจ็บโดยเร็ว
