ชมคลิป "กิลเบิร์ต คูมสัน" แนวรุกตัวเก่งชาวกาน่าของ "มังกรไฟ" บีอีซี เทโรศาสน อยากโทรหา "โค้ชซิโก้" เพื่อขอเล่นทีมชาติไทยซึ่งคลิปนี้ถูกอัพโหลดในเฟซบุ๊ก Chanathip Songkrasin ของ "เมสซี่เจ-ชนาธิป สรงกระสินธ์" ดาวเตะทีมชาติไทยและเพื่อนซี้ในสโมสรของ คูมสัน นั่นเองโดยในคลิปเป็นภาพบรรยากาศของนักเตะมังกรไฟบนรถโค้ช ซึ่ง คูมสัน หันมาถาม เมสซี่เจ ที่เป็นคนถ่ายวิดีโอด้วยภาษาไทยว่า "มีเบอร์ซิโก้มั้ยเจ?"นอกจากนี้ยังมี "กอล์ฟ-อดิศักดิ์ ไกรษร" กองหน้าชื่อดังนั่งอยู่ด้านหน้าหันมาสนทนาด้วย คูมสัน ก็ไม่พลาดที่จะถามเช่นกันว่า "กอล์ฟ มีเบอร์ซิโก้มั้ย? อยากโทรหาซิโก้ อยากเล่นทีมชาติไทยแลนด์ได้มั้ยคร้าบบบ?" ด้วยน้ำเสียงและลีลาที่อารมณ์ดีสุดๆ สร้างเสียงฮาครืนแก่เพื่อนร่วมทีมถ้วนหน้าจากในคลิปเชื่อว่าทัพนักเตะบีอีซี เทโรฯ คงกำลังพูดคุยกันถึงประเด็น "นักเตะโอนสัญชาติ" เพื่อสามารถลงเล่นในนามทีมชาติไทยได้
โดยในคลิป "กอล์ฟ-อดิศักดิ์" ยังได้อ้างถึง "ดักโน่ เซียก้า" อดีตกองกลางชื่อดังชาวไอวอรี่โคสต์ ที่สร้างชื่อกับสโมสร เอสซีจี เมืองทอง ยูไนเต็ด ซึ่งในอดีตเคยมีข่าวว่าเกือบทำเรื่องโอนสัญชาติสำเร็จและหวิดได้ลงเล่นให้ "ทัพช้างศึก" มาแล้วสำหรับ กิลเบิร์ต คูมสัน ถือเป็นเด็กปั้นในชุด "มังกรไฟจูเนียร์" บีอีซี เทโรศาสน ยู-19 ชุดคว้าแชมป์ฟุตบอล เอฟเอ ยูธ คัพ 2011 รุ่นเดียวกับ อัครพล มีสวัสดิ์ และ "เมสซี่เจ" ชนาธิป สรงกระสินธ์โดยฤดูกาล 2012 ดาวรุ่งชาวกาน่าเป็นกำลังหลักพาทีมจบอันดับที่ 3 ของตารางไทยพรีเมียร์ลีก ก่อนย้ายไป สมุทรสงคราม เอฟซี ด้วยสัญญายืมตัวในฤดูกาล 2013 และทำผลงานได้อย่างสุดยอดเข้าตาทีมงาน ซองน์ดาล ทีมแกร่งในลีกประเทศนอร์เวย์ดึงตัวไปร่วมทีมด้วยสัญญายืมตัว 6 เดือน ก่อนจะกลับมาช่วยทีมอีกครั้งตั้งแต่ช่วงต้นปี 2014 เป็นต้นมา
