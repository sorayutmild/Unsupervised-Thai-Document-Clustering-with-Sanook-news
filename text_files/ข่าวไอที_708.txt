Apple เตรียมลดราคา iPad 2 เหลือ 6,000 บาท ตัดราคา Kindle Fire, ต้อนรับ iPad 3iPad 3 - ก็มีข่าวโหมเข้ามาเรื่อยๆ ว่ากำลังจะเปิดตัวในอีกไม่นานนี้ และมีข่าวลือว่า Apple อาจจะเร่งผลิตให้ทันวันที่ 24 กุมภาพันธ์ 2012 ซึ่งเป็นวันคล้ายวันเกิดของ Steve Jobs อดีตยอด CEO ผู้ล่วงลับของ Apple นั่นเอง และเมื่อสินค้าตัวใหม่กำลังจะมา ตามธรรมเนียมปฏิบัติของ Apple ก็จะต้องลดราคาสินค้าตัวเก่าลงครับ นั่นก็คือตัว iPad 2 นั่นเองที่ต้องถูกลดราคาลง แต่ไม่ใช่ลดลงแบบทีละน้อยๆ นะครับ แต่จะเป็นการลดราคาลงกว่าครึ่งเลยทีเดียว

เว็บไซต์ Digitimes ได้มีข่าวลือออกมาว่า Apple จะลดราคา iPad 2 ตัวเก่าลงเหลือเพียง $199 หรือคิดเป็นเงินไทยก็ประมาณ 6,000 บาทเท่านั้น สำหรับราคาในต่างประเทศ ที่ลดราคาลงกระหน่ำขนาดนี้ ก็เป็นเพราะว่า Apple ต้องการจะชิงตลาดแท็บเล็ตราคาถูกจาก Amazon Kindle Fire แท็บเล็ต Android ราคาถูก จากแบรนด์ยักษ์ใหญ่นั่นเอง ซึ่ง TechXcite คาดว่า ถ้าหาก Apple ลดราคาลงจริงๆ ก็น่าจะลดขนาดหน่วยความจำภายในลงเหลือ 8GB ก็เป็นได้ครับ เพื่อลดต้นทุน แต่ถึงลดลงขนาดไหน iPad 2 ก็ดูมีภาษีดีกว่า Kindle Fire ล่ะครับ
by เฮียณัฐ TechXcitesource: digitimes