ร.ต.อ.เฉลิม อยู่บำรุง นักการเมืองชื่อดังและสมาชิกพรรคเพื่อไทย แถลงข่าววันนี้ (19 ก.ค.) เรียกร้องให้สมาชิกวุฒิสภา (ส.ว.) หยุดอ้างว่าเป็นตัวแทนของประชาชน แม้รัฐธรรมนูญกำหนดเช่นนั้น เพราะไม่ได้มาจากการเลือกตั้งเหมือนสมาชิกสภาผู้แทนราษฎร (ส.ส.) ทั้งยังกล่าวว่า ส.ว. เหล่านี้ แม้แต่สมัครลงเลือกตั้งผู้ใหญ่บ้าน ก็คงไม่มีใครเลือก
"ปากก็ตัวแทนปวงชนชาวไทย ตัวแทนปวงชนชาวไทย ใครเขาเลือกพวกมึงมา ไ_้พวก_่าเนี้ย ลงสมัครผู้ใหญ่บ้าน ยังไม่มีใครเลือก" ร.ต.อ.เฉลิม กล่าว
นอกจากนี้ยังถามนายเสรี สุวรรณภานนท์ ส.ว. ว่าอะไรคือคำจำกัดความของคำว่า"เผด็จการประชาธิปไตย" ที่นายเสรีกล่าวในที่ประชุมรัฐสภาเมื่อวันที่ 5 มิ.ย. และ ร.ต.อ.เฉลิม พูดหยอกล้อว่า ถ้าตนไม่กลัวว่าตำรวจจะจับ จะขอใช้หนังสติ๊กยิงตาตุ่มนายเสรีสัก 3 ที
นักการเมืองชื่อดังรายนี้ ยังพูดในการแถลงครั้งนี้ว่า พล.อ.ประยุทธ์ จันทร์โอชา ขาดคุณสมบัติเป็นนายกรัฐมนตรีตั้งแต่แรก และกล่าวถึงคณะรัฐมนตรีชุดใหม่ว่ามีประวัติแย่หลายคน
>> เฉลิม อยู่บำรุง จวกประยุทธ์ กลับไป! ไม่มีสิทธิ์เป็นนายกรัฐมนตรีแต่แรก ตั้งกบฎเป็นรัฐมนตรี