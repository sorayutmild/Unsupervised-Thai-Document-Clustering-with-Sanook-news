วันนี้ผมมี "แอปพลิเคชั่นแต่งรูป" มาแนะนำ เป็น แอปที่สามารถเปลี่ยนรูปภาพธรรมดาๆ ของทุกท่าน ให้กลายเป็นภาพแบบเก๋ๆ แบบที่หลายๆคนโพสต์อวดกันลงบนโลกโซเชียลอย่าง Facebook, Insgram หรือบนบล็อกส่วนตัวต่าง ๆ มาดูกันครับว่ามี "แอพแต่งรูป" อะไรบ้างที่แนะนำ และแอปพลิเคชั่นพวกนี้สามารถดาวน์โหลดมาใช้งานได้ฟรีโดยต้องเสียเงิน ส่วนใหญ่รองรับทั้งบน iOS, iPhone และ Android ไปดูกันเลยดีกว่าครับว่ามีอะไรบ้าง
12 แอพแต่งรูปฟรี ยอดฮิตเปลี่ยนรูปภาพธรรมดา ให้กลายเป็นภาพแบบเก๋ๆ

Phonto - Text on Photos แอปแต่งรูป Phonto - Text on Photos สำหรับแอปพลิเคชั่นตัวนี้เน้นเรื่องของการใส่ตัวอักษรบนรูปภาพ ซึ่งในแอปพลิเคชั่นจะมีตัวฟอนต์หลากหลายแบบให้เลือก รวมไปถึงมีสัญลักษณ์สื่ออารมณ์ต่างๆมากมาย เพื่อใส่ข้อความเติมแต่งให้ภาพของคุณมีสีสันและเพิ่มความน่าสนใจได้อย่างลงตัว นับว่าเป็นแอปพลิเคชั่นแต่งรูปฟรีตัวหนึ่งที่น่าสนใจ และใช้งานได้ง่ายมากๆ เหมาะสำหรับผู้ที่ไม่ต้องการความยุ่งยากซับซ้อน แต่ต้องการความสวยงามแบบคลาสสิกแอพแต่งรูปฟรี Phonto - Text on Photos
สามารถ Download แอปแต่งรูป Phonto - Text on Photos ได้ที่

ระบบ iOS: https://itunes.apple.com/th/app/phonto-text-on-photos/id438429273?mt=8
ระบบ Android: https://play.google.com/store/apps/details?id=com.youthhr.phonto&hl=en


แอปพลิเคชัน Camera360 - Funny Stickers แอปแต่งรูป ชื่อดังที่หลายๆคนคุ้นเคยกันดี เพราะแอปนี้มีจุดเด่นที่สามารถทำให้สาว ๆ หน้าเนียนใสได้ดังใจ ทำให้สิวต่างๆหายไป โดยไม่ต้องใช้ช่างแต่งหน้ามือโปรหรือช่างภาพมืออาชีพถ่ายภาพให้ แอป Camera360 นี้เหมาะอย่างยิ่งสำหรับการแต่งภาพที่เป็นภาพ Selfie เน้นการถ่ายใบหน้าเป็นหลัก แต่หากจะใช้แต่งรูปภาพอื่นเช่น วิว ท้องทะเล แอปนี้อาจไม่ตอบโจทย์เท่าไหร่นัก เป็นแอปแต่งรูปฟรี อีกตัวที่นิยมใช้งานแอปพลิเคชัน Camera360 - Funny Stickers
สามารถ Download แอปแต่งรูป Camera360 ได้ที่

ระบบ iOS: https://itunes.apple.com/en/app/camera360-ultimate/id443354861?mt=8
ระบบ Android: https://play.google.com/store/apps/details?id=vStudio.Android.Camera360&hl=en


แอปพลิเคชันแต่งตัวหนังสือ Fontaแอปแต่งรูปภาพ เน้นใส่ตัวหนังสือเก๋ๆ เมื่อก่อนตอนเปิดตัวแอปนี้แจกฟรี แต่ในตอนนี้ราคา $0.99 ซึ่งถือว่าราคาถูกมาก โดยเบื้องต้นนั้นสามารถทำงานได้คล้ายๆกับแอป Phonto แต่ว่าแอป Fonta นี้สามารถใส่สไตล์ตัวหนังสือเก๋ๆ เด็ดๆ ลงในภาพแบบขั้นกว่า พร้อมใส่ฟิวเตอร์และอื่นๆ อีกมากมาย เป็นแอปแต่งรูปภาพบนมือถือที่เหมาะสำหรับคนอยากใส่ Text บนรูปภาพแบบละเอียดและดูเหมือนจริง สามารถทำการซ้อนทับระหว่างตัวหนังสือและรูปภาพได้อย่างกลมกลืน และแชร์ผ่าน Social Media ได้ในทันทีในตอนนี้มีเฉพาะใน iOS เท่านั้นแอปพลิเคชันแต่งตัวหนังสือ Fonta
สามารถ Download แอปแต่งรูป Fonta ได้ที่

ระบบ iOS: https://itunes.apple.com/us/app/fonta/id780458840?mt=8


แอปแต่งรูป POMELO – Absolute filters!เป็นอีกหนึ่งแอปแต่งรูปภาพที่แนะนำให้โหลดมาติดเครื่องไว้ซึ่งแอป Pomelo Camera จะเหมาะกับผู้ที่ชอบการแต่งภาพแนวฮิปสเตอร์ แอปนี้จะให้สีภาพออกมาสวยทันใจ(สว่างขึ้น) คล้ายๆกับการเลือก Filter สำหรับรูปภาพ พร้อมทั้งยังทำการ Crop, Rolate และ Fade รูปได้ภายในตัว คนส่วนมากจะใช้งานแอปแต่งรูปนี้ก่อนจะอัพภาพลงใน Instagramแอปพลิเคชัน POMELO – Absolute filters!
สามารถ Download แอปแต่งรูป Pomelo ได้ที่

ระบบ iOS: https://itunes.apple.com/us/app/pomelo-absolute-filters/id839452750?mt=8
ระบบ Android: https://play.google.com/store/apps/details?id=com.meitu.pomelo&hl=en


Adobe Photoshop Lightroomแอปแต่งรูปยักษ์ใหญ่ของวงการ คือ แอป Adobe Photoshop Lightroom เป็นอีกหนึ่งโปรแกรมแต่งรูปชื่อดัง สามารถทำอะไรได้หลากหลายมาก คล้ายๆกับการย่อชุดโปรแกรมของ Adobe Lightroom ในคอมพิวเตอร์(PC)มาไว้บน Smartphone ย้ำ! ว่ามันแต่งรูปภาพได้มากกว่าที่คิด ล่าสุดนั้นแอป Adobe Lightroom ได้ถูกพัฒนาให้ดียิ่งขึ้นกว่าเดิม สามารถทำงานผ่านสมาร์ทโฟนได้แล้วครับ โดยมีจุดเด่นคือการปรับแต่งรูปภาพที่ทำได้ง่ายกว่าในคอมพิวเตอร์ มีการประมวลผลได้ในทันที สามารถแชร์ออกสู่โลก Social ได้ทันทีAdobe Photoshop Lightroom
สามารถ Download แอปแต่งรูป Adobe Photoshop Lightroomได้ที่

ระบบ iOS: https://itunes.apple.com/th/app/adobe-lightroom-for-iphone/id878783582?mt=8
ระบบ Android: https://play.google.com/store/apps/details?id=com.adobe.lrmobile&hl=en


แอปพลิเคชัน Snapseedแอปแต่งรูปที่สามารถทำให้เราแต่งภาพแบบมืออาชีพอย่างง่าย Snapseed ถือเป็นแอปแต่งรูปในตำนานที่เปิดให้ดาวน์โหลดมานานมากอีกแอปหนึ่ง และยังก็ยังคงได้รับความนิยมมากจนถึงปัจจุบัน คุณสมบัติของแอปแต่งรูปนี้คือการแต่งรูปแบบมือเดียว ไม่ซับซ้อน แต่กลับมี Functions จำเป็นที่หลากหลาย ทั้งการปรับโทนสี ปรับความสว่าง การปรับจุด Focus และการใส่ Filter เพื่อทำให้ภาพดูคลาสสิกแอปพลิเคชัน Snapseed
สามารถ Download แอปแต่งรูป Snapseed ได้ที่

ระบบ iOS: https://itunes.apple.com/EN/app/snapseed/id439438619?mt=8
ระบบ Android: https://play.google.com/store/apps/details?id=com.niksoftware.snapseed&hl=en


Squaready - Smart Layouter for Instagram แอปแต่งรูปภาพ Squaready เหมาะสำหรับคนรักการถ่ายภาพแล้วโพสต์ลงบน Instagram ซึ่งแอป Squaready เป็นแอปที่ใช้งานได้ฟรีจะช่วยให้คุณ Crop หรือย่อรูปภาพตัดส่วนเกินของรูปแนวนอนออก เพื่อให้เปลี่ยนจากรูปสี่เหลี่ยมผืนผ้า เป็นสี่เหลี่ยมจัตุรัส ทำได้แม้กระทั่งการใส่สีขาวให้พื้นหลังส่วนเกิน ใครที่ชอบเล่น Instagram และมักเจอปัญหารูปไม่ได้สัดส่วน ก็ไม่ต้องกลัวอีกต่อไปแอพแต่งรูป Squaready - Smart Layouter for Instagram
สามารถ Download แอปแต่งรูป Squaready ได้ที่

ระบบ iOS: https://itunes.apple.com/th/app/squaready-smart-layouter-for/id440279995?mt=8
ระบบ Android: https://play.google.com/store/apps/details?id=com.studio8apps.instasizenocrop&hl=en


PicsArt Photo Studio แอปแต่งรูป PicsArt Photo Studio ที่มีการพูดถึงมากบน Internet เพราะแอปนี้สามารถแต่งภาพให้โปร่งแสงทำให้มือถือเราดูล้ำๆ สำหรับแอป PicsArt นั้นจะทำให้รูปถ่ายธรรมดาๆ กลายเป็นรูปถ่ายที่สวยงามแปลกตา ดูเหมือนนักแต่ง Effect รูปแบบมืออาชีพ มีเครื่องมือให้เลือกใช้งานกว่า 100 เครื่องมือ พร้อมยังสามารถ Download รูปภาพที่แต่งแล้วเก็บเข้าในเครื่องเพื่อใช้ในงานพิมพ์ได้ด้วยแอพแต่งรูปฟรี PicsArt Photo Studio
สามารถ Download แอปแต่งรูป PicsArt ได้ที่

ระบบ iOS: https://itunes.apple.com/th/app/picsart-photo-studio/id587366035?mt=8
ระบบ Android: https://play.google.com/store/apps/details?id=com.picsart.studio&hl=en


Magic Hour - Photo Editor แอปพลิเคชันตกแต่งรูปภาพ Magic Hour - Photo Editor อีกแอปยอดฮิตที่คนส่วนใหญ่โหลดมาใช้กันโดย Magic Hour นั้นเน้นเรื่องของการแต่งรูปภาพโดยใช้ฟิลเตอร์ (มีให้เลือกใช้งานมากกว่า 100 แบบ) แอปนี้จะมีฟิลเตอร์ทั้งแบบให้ใช้ฟรีและแบบเสียเงิน ถ้าอยากได้ฟิลเตอร์สวยๆ มาใช้ฟรีๆ ก็ให้รอจังหวะที่เค้าปล่อยให้โหลดฟิลเตอร์ฟรีเป็นช่วงๆ จุดเด่นของแอปแต่งรูปตัวนี้คือการ Save Filter เป็นของตนเองได้ เวลาจะใช้อีกครั้งก็แค่กดหยิบฟิลเตอร์เดิมมาใช้งาน ยังไม่พอแค่นั้น คุณยังนำ Filter ที่คุณสร้างขึ้นมานำไปแบ่งปันในตลาดแลกเปลี่ยนฟิลเตอร์ได้อีกด้วยแอปพลิเคชันตกแต่งรูปภาพ Magic Hour - Photo Editor
สามารถ Download แอปแต่งรูป Magic Hour ได้ที่

ระบบ iOS: https://itunes.apple.com/th/app/magic-hour-ultimate-photo/id434159268?mt=8
ระบบ Android: https://play.google.com/store/apps/details?id=com.kiwiple.mhm&hl=en


แอพแต่งรูป VSCOcam แอพแต่งรูป VSCOcam ได้รับความนิยมอย่างมากในต่างประเทศ เพราะมีฟิลเตอร์ให้เลือกแต่งภาพแนวฮิปสเตอร์มากมาย มีทั้งซื้อและปล่อยให้โหลดฟรี และยังสามารถปรับแต่งรูปภาพเช่นเพิ่มความคมชัด ปรับความสว่าง และปรับโทนรูปภาพได้อย่างง่าย หากไม่พอใจใน Filter ที่สร้างขึ้นมาแล้ว ก็สามารถไปหาซื้อฟิลเตอร์แปลกๆได้ใน STOREแอพแต่งรูปฟรี VSCOcam สำหรับแอปพลิเคชันบน VSCOcam มักเจอได้ทั่วไปไม่ว่าจะเป็นน Insgram หรือแม้กระทั่งภาพรีวิวต่างๆ ที่ขึ้นตาม Pantip ซึ่งส่วนใหญ่ผ่านการตกแต่งด้วย แอป VSCOcam แทบทั้งสิ้น
สามารถ Download แอปแต่งรูป VSCOcam ได้ที่

ระบบ iOS: https://itunes.apple.com/th/app/vsco-cam/id588013838?mt=8
ระบบ Android: https://play.google.com/store/apps/details?id=com.vsco.cam&hl=en


MakeupPlus-แต่งหน้าและแต่งรูปแอพแต่งรูป MakeupPlus เป็นเครื่องมือในการตกแต่งภาพเซลฟี่ที่เพอร์เฟคสำหรับคุณ คุณสามารถแต่งหน้าของคุณเองตั้งแต่ลิปสติก คอนทัวร์ ขนตา คิ้ว จนกระทั่งสีผมและกลิตเตอร์ เพื่อสร้างลุคแต่งหน้าที่ถูกใจคุณที่สุดบนโทรศัพท์มือถือ!!MakeupPlus-แต่งหน้าและแต่งรูป
สามารถ Download MakeupPlus-แต่งหน้าและแต่งรูป ได้ที่

ระบบ iOS: https://apps.apple.com/th/app/makeupplus-virtual-makeup/id973337925
ระบบ Android: https://play.google.com/store/apps/details?id=com.meitu.makeup&hl=th≷=US


SNOW
SNOW เป็นแอพถ่ายรูปที่มีผู้ใช้มากกว่า 200 ล้านคนทั่วโลก โดยมีคุณสมบัติมากมายที่น่าใช้งาน ดังนี้
- ค้นหาตัวคุณในลุคสุดโปรด แต่งสวยด้วยเอฟเฟกต์บิวตี้แล้วบันทึกเอฟเฟกต์ถูกใจไว้ใช้ภายหลัง- ถ่ายรูปเซลฟี่เพื่อใช้เป็นรูปโปรไฟล์เก๋ๆ ด้วยฟีเจอร์เมคอัพเสมือนจริง- สนุกกับสติกเกอร์หลายพันแบบที่เราอัพเดตให้คุณทุกวัน- เพิ่มสีสันให้รูปถ่ายด้วยฟิลเตอร์พิเศษสำหรับเทศกาลต่างๆ- แต่งรูปแบบมืออาชีพได้อย่างง่ายดายในไม่กี่ขั้นตอน
แอพถ่ายรูปฟรี SNOW
สามารถ Download แอพถ่ายรูป SNOW ได้ที่

ระบบ iOS: https://apps.apple.com/th/app/snow/id1022267439?l=th
ระบบ Android: https://play.google.com/store/apps/details/SNOW_AR_Camera?id=com.campmobile.snow&hl=th≷=US



เป็นไงกันบ้างครับสำหรับทั้ง 12 แอปแต่งรูป ที่ทาง Sanook Hitech นำมาแนะนำกันในวันนี้ ผมเชื่อแน่นอนว่าอย่างน้อยในเครื่องของคุณก็คงมีแอปแต่งรูปนี้อย่างน้อย 1 แอปแน่นอน สำหรับแอปตัวไหนที่เพื่อนๆ ยังไม่ได้โหลดกันก็สามารถลองโหลดมาเล่นกันได้นะครับ ส่วนใหญ่สามารถโหลดได้ฟรี!


