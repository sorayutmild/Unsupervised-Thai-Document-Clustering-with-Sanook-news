อัพเดท iphone รุ่นใหม่ iphone mini (ไอโฟนมินิ) และ iphone low cost (ไอโฟน รุ่นประหยัด) : ภาพหลุด พร้อมคลิปวิดีโอ iPhone ราคาประหยัด
[8-กรกฏาคม-2556] เริ่มมีข่าวคราว ให้เห็นกันมากขึ้นแล้ว สำหรับ iPhone ราคาประหยัด (ไอโฟน ราคาประหยัด) จาก Apple ซึ่งล่าสุด ได้มี ภาพหลุด ชุดสอง ออกมา โดยรวมแล้วมีความคล้ายกับ ภาพหลุด ก่อนหน้าเป็นอย่างมาก

ซึ่ง ภาพหลุด iPhone ราคาประหยัดดังกล่าว ได้เผยให้เห็นว่า กรอบด้านหลังตัวเครื่องนั้น ทำมาจากโพลีคาร์บอเนต และหน้าจอขนาด 4 นิ้ว ส่วนสเปคภายใน ยังไม่มีข้อมูลเผยออกมา

อย่างไรก็ดี ภาพหลุดดังกล่าวมาจากเว็บไซต์แห่งหนึ่งในประเทศจีน ซึ่งยังไม่สามารถเชื่อถือรายละเอียดต่างๆ ได้ 100% ฉะนั้น ยังไม่สามารถสรุปได้ว่า iPhone ราคาประหยัด ภาพนี้ เป็นของจริงหรือไม่ครับ - gsmarena.com



ภาพหลุด กรอบหลัง iPhone ราคาประหยัด

เริ่มมีหลักฐาน iPhone ราคาประหยัด ให้เห็นกันบ้างแล้วในช่วงนี้ ล่าสุด ได้มีภาพกรอบหลัง ที่อ้างว่า เป็นภาพของ iPhone ราคาประหยัด เผยออกมาครับ ซึ่งรายละเอียดในภาพนั้น ไม่แตกต่างไปจาก ข่าวลือ ก่อนหน้ามากเท่าที่ควร



โดย กรอบหลัง iPhone ราคาประหยัด ตามภาพหลุดนี้ มีให้เลือกหลาย สี ได้แก่ สีเขียว, สีเหลือง และสีชมพู (ซึ่งอาจจะมีให้เลือกมากกว่านี้) ทำมาจากพลาสติก กล้องด้านหลัง มี LED Flash มีไมโครโฟนอยู่ระหว่าง กล้องและไฟแฟลช ซึ่งดูแล้วเหมือนของจริงมากทีเดียว
นอกจากนี้ ภาพดังกล่าว มาจาก micro-blogger ซึ่งมีเครือข่ายติดต่อกับเหล่าคนงานในจีน คาดว่า ภาพดังกล่าว น่าจะมาจากโรงงาน Foxconn ครับ - gsmarena.com
ภาพหลุด เคส iPhone ราคาประหยัด หนากว่า iPhone 5 ประมาณ 2 มิลลิเมตร
ถึงแม้จะยังไม่มีข้อมูลยืนยันว่า iPhone ราคาประหยัด จะเปิดตัวภายในปีนี้ พร้อม iPhone 5S (ไอโฟน 5S) หรือไม่ แต่ล่าสุด ได้มีคลิปวิดีโอ เคส iPhone ราคาประหยัด เทียบกับ iPhone 5 หลุดออกมาครับ ซึ่งเผยให้เห็นว่า เคส iPhone ราคาประหยัดนั้น หนากว่า iPhone 5 เล็กน้อย

โดยเจ้าของคลิปชิ้นนี้ก็คือ MGM Corporation ซึ่งเป็นบริษัทผู้ผลิตเคสในแถบเอเชีย ที่ได้เผย ภาพแรก ของเคส iPhone ราคาประหยัดออกมาให้ชมกัน แน่นอนครับว่า รายละเอียดของ iPhone ราคาประหยัดในตอนนี้ ทราบเพียงแค่ จะวางจำหน่ายในกลุ่มประเทศกำลังพัฒนา และอาจจะเป็น iPhone รุ่นแรก ที่มีให้เลือกหลายสี แบบเดียวกับ iPod Touch แต่ยังไม่มีใครรู้รายละเอียดลึกๆ ว่า แท้จริงแล้ว iPhone ราคาประหยัด มีรูปร่างหน้าตาเป็นอย่างไรกันแน่ แต่ทาง MGM Corporation ได้เผยให้เห็นว่า เคส iPhone ราคาประหยัดนั้น หนากว่า iPhone 5 ราวๆ 2 มิลลิเมตร และขอบตัวเครื่องโค้งมน แทนที่จะเป็นเหลี่ยมๆ แบบ iPhone 5
ส่วน iPhone ราคาประหยัด จะมีรูปร่างเหมือนเคสชิ้นนี้หรือเปล่า ยังไม่มีใครทราบครับ - cultofmac.com
iPhone ราคาประหยัด อาจใช้ชื่อว่า iPhone Light รูปร่างเหมือน iPhone 5S แต่หนากว่า
แม้จะยังมีข้อมูลยืนยันที่ไม่ชัดเจนว่า iPhone ราคาประหยัด จะมีจริงหรือไม่ ในขณะที่นักวิเคราะห์หลายฝ่าย ต่างยืนยันว่า Apple ซุ่มพัฒนา iPhone ราคาประหยัดอยู่จริงนั้น ล่าสุด ได้มีภาพหลุดของ iPhone ราคาประหยัด ออกมาให้ชมกันแล้วครับ
โดยภาพหลุด 2 ภาพนี้ เป็นเฉพาะด้านหลังตัวเครื่อง และมีต้นตอมาจากคนละแหล่งข่าว แต่ถึงแม้ว่า จะยังไม่มีโลโก้ Apple ประดับอยู่ด้านหลังตัวเครื่อง แต่หลายฝ่ายเชื่อว่า น่าจะเป็น iPhone ราคาประหยัดครับ เนื่องจากตัวเครื่องคล้ายกับ iPhone 3GS นั่นเอง โดยวัสดุที่ใช้ประกอบนั้น เป็นพลาสติก และตัวเครื่องโค้งมน ซึ่งตรงกับข้อมูลของข่าวลือก่อนหน้าว่า iPhone ราคาประหยัด จะทำมาจากพลาสติก และในส่วนท้ายนั้น เป็นพอร์ตแบบ Lightning connector ซึ่งเป็นพอร์ตการเชื่อมต่อแบบล่าสุดของ Apple อีกด้วย 
อย่างไรก็ดี ภาพดังกล่าว ยังไม่มีใครสามารถยืนยันได้ว่า เป็นความจริงครับ ต้อง คอยติดตามกันว่า จะเป็น iPhone ราคาประหยัด จริงหรือไม่ และจะเปิดตัวพร้อมกับ iPhone 5S (ไอโฟน 5S) ช่วงเดือนกันยายน - ตุลาคม นี้หรือไม่ ต้องติดตามครับ - phonearena.com
ภาพเรนเดอร์ iPhone ราคาประหยัด
หลังจากที่ในช่วงหลัง เราเริ่มได้เห็นรายละเอียดเกี่ยวกับ iPhone ราคาประหยัด กันมากขึ้น ทั้งข้อมูล รวมไปถึง ภาพหลุด ไอโฟนราคาประหยัด เมื่อเร็วๆ นี้ ทำให้ทางเว็บไซต์ macrumors ร่วมกับทีมนักออกแบบ Ciccarese Design ลองเรนเดอร์ภาพ iPhone ราคาประหยัด ออกมาให้ชมกัน



โดยภาพเรนเดอร์เหล่านี้ อาศัยข้อมูลจาก ข่าวลือ ที่ผ่านมา ประกอบกันเป็นตัวเครื่อง ไอโฟนราคาประหยัด อย่างที่เห็นครับ ไม่ว่าจะเป็น ตัวเครื่องที่ทำมาจากพลาสติก ขนาดหน้าจอ 4 นิ้วเท่า iPhone 5 แต่หนากว่าเล็กน้อย และมีหลายสีให้เลือก
และความแตกต่างอีกจุดหนึ่งก็คือ ปุ่มปรับเสียงบน iPhone ราคาประหยัด จะมีลักษณะเรียวๆ ในขณะที่ปุ่มปรับเสียงบน iPhone 5 จะเป็นปุ่มกลมๆ นอกจากนี้ ช่องลำโพง และไมโครโฟนด้านล่าง ยังแตกต่างกันอีกด้วย
สำหรับกำหนดการเปิดตัว iPhone ราคาประหยัด คาดว่า จะอยู่ในช่วงเดือนกันยายน - ตุลาคมนี้ครับ - macrumors.com
สนับสนุนเนื้อหา: www.techmoblog.com