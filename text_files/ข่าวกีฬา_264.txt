มายเว็บ สื่อในประเทศจีน รายงานข่าว อี้หลง นักกังฟูเส้าหลินจากจีน ที่เพิ่งจะประกาศถอนตัวในการขึ้นสังเวียนพบกับ "ดำดอทคอม" บัวขาว บัญชาเมฆ ยอดนักชกขวัญใจชาวไทย ในศึก MAS Fight ยกเดียว 9 นาที ไม่ค่อยดูแลตัวเองเท่าที่ควรโดย นักชกแดนมังกรวัย 32 ปี ตกเป็นข่าวว่าชอบการใช้ชีวิตแบบหรูหรา และใช้จ่ายเงินอย่างฟุ่มเฟือย หลังเริ่มกลายเป็นคนมีชื่อเสียงโด่งดังในแวดวงหมัดมวยในบ้านเกิด ปัจจุบันกระแสความนิยมของเจ้าตัวถือว่ามากเหลือเกิน ซึ่งนั่นทำให้ นักสู้กังฟู เรียกค่าตัวในการขึ้นสังเวียน และการออกงานโชว์ตัวที่สูงขึ้นกว่าเดิมหลายเท่าอย่างไรก็ตามแฟนๆ จะเห็นได้ว่าระยะหลัง อี้หลง มักใช้ชีวิตนอกสังเวียนที่หรูหรา มีการถ่ายภาพพักผ่อนบนเรือยอร์ชสุดหรู และมักจะมีสาวๆ ข้างกายอยู่เสมอๆ เรื่องนี้สร้างความไม่พอใจให้กับแฟนๆ บางส่วนเพราะมองว่าเขาน่าจะใส่ใจกับการรักษาตัว และมุ่งมั่นที่จะหวนคืนสังเวียนขึ้นล้างตากับ บัวขาว บัญชาเมฆ นักมวยชาวไทย มากกว่านี้
