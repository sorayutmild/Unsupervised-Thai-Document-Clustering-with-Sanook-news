จากกรณี นายชูวงษ์ แซ่ตั๊ง อายุ 50 ปี นักธุรกิจรับเหมาก่อสร้างหมื่นล้าน และประธานกลุ่มวิทยาลัยตลาดทุนกิจการเพื่อสังคม (วตท.) รุ่นที่ 20 เสียชีวิต ขณะที่พ.ต.ท.บรรยิน ตั้งภากรณ์ อดีต ส.ส.นครสวรรค์ และอดีต รมช.พาณิชย์ ขับรถยนต์เล็กซัส สีดำ ทะเบียน ภฉ 1889 กรุงเทพมหานคร ไปส่งนายชูวงษ์กลับบ้านพัก เมื่อวันที่ 26 มิ.ย.
และต่อมาญาติเข้าร้องเรียนกับพล.ต.อ.สมยศ พุ่มพันธุ์ม่วง ผบ.ตร. เพื่อให้สอบสวนรื้อฟื้นคดีขึ้นมาใหม่ เนื่องจากยังติดใจการเสียชีวิตในหลายประเด็นนั้น
ล่าสุด (21 ก.ค.) รายการเรื่องเล่าเช้านี้ รายงานว่า ครอบครัวเปิดเผยว่าพบบันทึกที่เขียนด้วยลายมือของ นายชูวงษ์ แซ่ตั๊ง บนโต๊ะทำงานของนายชูวงษ์ โดยพบเมื่อ 5 ก.ค.ที่ผ่านมา ระบุข้อความว่า...
"ทบทวนตัวเองให้รู้จักตัวเองให้ดี จะได้รู้ว่าต้องการอะไร และจะใช้ชีวิตที่เหลืออย่างไร1.คิดถึงอาแมะ (มารดา)2.ดูแลและตอบแทนพี่สาว และดูแลพี่น้องด้วย ลูกของอาแมะ3.ดูแลครอบครัว คุณจุ๋ม (ภรรยา) ลูกๆ พี่กันต์ น้องกุล น้องเกตุ 4.ดูแลตัวเองให้ดีก่อนเป็นสำคัญที่สุดถึงจะไปดูแลคนอื่นได้"
โดยญาติเชื่อว่า ข้อความในบันทึกแสดงให้เห็นว่าเป็นคนรักครอบครัว ไม่เล่นการพนัน ไม่ติดสุรา จะดื่มเฉพาะงานสังสรรค์ จนกระทั่งเพิ่งมาออกสังคมและคบเพื่อนในสังคมต่างๆ รวมถึงเล่นกอล์ฟช่วง 1 ปีหลัง