อ่วม! PES 2016 PC เจอด่าแหลก พอร์ตลง PC ห่วยเหมือนเดิม
PES 2016
PES หรือ Pro Evolition Soccer ของทาง Konami นั้นได้อัพเกรดตัวเกม ด้วยการใช้ Fox Engine ตัวใหม่มาใช้สร้างตั้งแต่ในปี 2015 และตัวเกมก็ได้รับการพัฒนาภาพกราฟิกและระบบเกมเพลย์ให้ดียิ่งขึ้น แต่ถึงอย่างนั้นคนเล่นใน PC ก็ยังไม่ปลื่มอยู่ดี ตั้งแต่ PES 2015 แล้ว พอมา PES 2016 ก็ยังคงแย่เหมือนเดิม
มันเป็นเรื่องน่าแปลกว่าทำไม Metal Gear Solid V ที่สร้างจาก Fox Engine เหมือนกันทำไมของ PC จึงดูดี แต่ PES 2016 กลับดูแย่กว่า ทั้งๆที่ในการทดสอบ มีการใช้ PC ที่มีสเปกเครื่องสูงกว่า PS4 และ XB1 เสียอีก แต่ภาพที่ได้กลับดูแย่ ไม่ว่าจะเป็นเรื่องกราฟิก แสงเงา รายละเอียด Texture นั้นดูแย่กว่าแบบเห็นได้ชัด แต่ที่หนักกว่าคือบั๊กและอนิเมชั่นตัวนักเตะที่เพี้ยนจนบางทีดูไม่ได้เลย จากการอ้างอิงของคนรีวิวในเว็บ Steam
http://steamcommunity.com/app/375960/reviews/?p=1&browsefilter=toprated
PES 2016
ปัญหานี้หากไม่ได้มีเครื่องเกมทุกแพลตฟอร์มก็คงนึกภาพไม่ออก ด้วยเหตุนี้ User นามว่า Candyland จึงได้สร้างคลิปเปรียบเทียบ PES 2016 ของ PS4 กับ PC มาให้ดูเทียบกัน ว่ามันแย่กว่ากันแค่ไหน

เห็นได้ชัดว่า ของ PC นั้น Texture ห่วยกว่าชัดเจน เป็นความผิดของการพอร์ตลง PC ล้วนๆ ไม่ใช่ความผิดของ Fox Engine เลย ซึ่งปัญหาตรงนี้ ทาง FIFA ก็เคยโดนมาก่อน ว่าทำไมคอนโซลทำดีกว่า PC  แต่ทาง FIFA ก็แก้ไขทำได้ดีขึ้น ใน FIFA 15 แบบนี้แล้วทาง Konami จะออกมาแก้ไขหรือเปล่า หรือไม่เอาดีทางเกม PC แล้ว?