เคยใช้งานไปเรื่อยๆ แล้วเครื่องรู้สึกช้าไหวหรือไม่ก็แอปนั้นเด้งบ้างใช้งานไม่ได้บ้างหรือบางทีแอปนั้นเก็บข้อมูลไว้เยอะมาก บางคนกินไปเป็น GB เลย วันนี้จะขอเสนอวิธีการง่ายๆ ในการกำจัดข้อมูลขยะเหล่านั้น ยกตัวอย่างง่ายๆ ด้วยแอป Facebook
เข้าไปตรวจสอบกันก่อนว่า Facebook ของเรานั้นมีอ้วนสมบูรณ์ขนาดไหน ดูได้ที่
Settings> General> Usage
ใต้หมวด STORAGE ให้ดูที่แอป Facebook แล้วดูว่าขนาดของมันเป็นเท่าไหร่ ตัวอย่างนี้ Facebook มีขนาดของแอปรวมกับข้อมูลแล้วอยู่ที่ 334MB

กดเข้าไปดูด้านในจะพบว่าเป็นข้อมูลและแคชกว่า 228MB
แล้วมันคืออะไรหละข้อมูลพวกนี้?
มันคือพวกรูป, ข้อความและอื่นๆ ที่เราดูใน Facebook ทุกครั้งที่เราเลื่อนดูหรือกดเข้าไปดูรูปนั่นแหละมันโหลดข้อมูลนี้เก็บไว้ที่เครื่อง ยิ่งบางคนนะมีมากถึง 2GB เลย (2x1024MB) คิดว่าดูว่าเยอะขนาดไหน

วิธีการแก้ไขทำไงดี?
วิธีง่ายๆ มาก ไม่ต้องคิดอะไรมากเลย เพียงลบออกแล้วลงใหม่ นั่นเป็นอะไรที่ง่ายสุดละ อย่าไปหาอะไรที่ยากกว่านี้เลย
วิธีลบแอปฯ ก็เพียงกดค้างที่ตัวแอปให้เห็นเครื่องหมาย  X ก็เท่านั้นแล้วก็กดเลือกที่ X ได้เลย

กดที่ Delete ได้เลย ข้อมูลทั้ง App และ Data ข้างในก็จะหายไป แต่เราก็ดาวน์โหลดใหม่จาก App Store ได้นะ ไม่กระทบต่อบัญชี Facebook ของเราแต่อย่างใด

หลังจากดาวน์โหลด Facebook ลงใหม่แล้วลองไปเช็คดูความแตกต่างกันอีกที เท่านี้เราก็จะได้เนื้อที่กว่า 200MB กลับคืนมาแล้ว ต่อไปก็ไปดูแอปอื่นๆ ที่อ้วนๆ ก็จัดการมันซะ
 
ส่วนใครที่คิดว่าทำไมวิธิมันง่ายเกินอยากได้ขั้นสูงกว่านี้ก็จัดไปครับ ลองใช้โปรแกรม PhoneClean จัดการเอาไว้กันนะครับได้เหมือนกัน