เรื่องราวนี้เกิดขึ้นจากการที่สโมสรลิเวอร์พูล ได้ประสานกับฝ่ายเว็บไซต์ ลิเวอร์พูล ประเทศไทย ว่าต้องการร่วมถวายความอาลัยต่อการเสด็จสวรรคตของพระบาทสมเด็จพระเจ้าอยู่หัว และมีการหารือกันถึงความเหมาะสมกับฝ่ายเว็บไซต์ ลิเวอร์พูล ประเทศไทย ที่นำโดย คุณจีรวรรณ ด้วงนาม แฮร์เรียต และได้รับคำแนะนำจากฝ่ายแฟนบอลอย่าง คุณแดน ศรมณี ตัวแทนจากกลุ่มสมาคมคนไทยเชียร์ลิเวอร์พูล (LFCTHS)และอีกฝ่ายที่มีส่วนสำคัญอย่างยิ่งคือ "ชาวเกาะ" ในฐานะผู้สนับสนุนหลักของสโมสรลิเวอร์พูล ที่ช่วยเหลืออย่างสุดความสามารถโดยไม่ได้ออกตัวแม้แต่น้อย โดยก่อนหน้าเกมการแข่งขัน ลิเวอร์พูล ได้มอบหมายให้ จอร์แดน เฮนเดอร์สัน กัปตันทีมเป็นตัวแทนสโมสรได้กล่าวถวายความอาลัยผ่านคลิปสั้นๆ และในวันแข่งปรากฏข้อความถวายความอาลัยเป็น "ภาษาไทย" ที่น่าจะมีคนไทยและชาวโลกจำนวนมากที่ได้เห็นว่า"ขอน้อมเกล้าน้อมกระหม่อมรำลึกในพระมหากรุณาธิคุณหาที่สุดมิได้ แด่พระบาทสมเด็จพระปรมินทรมหาภูมิพลอดุลยเดช พระราชาของปวงชนชาวไทย ข้าพระพุทธเจ้า สโมสรลิเวอร์พูล"โดยตัวอักษรไทยที่ได้เห็นนั้นก็ไม่ใช่ฟอนท์ธรรมดา หากแต่เป็นฟอนท์ที่ชื่อ LIVERTHAI โดยคุณ Tap Kruavanichkit จาก Farmgroup ที่สร้างฟอนท์นี้ขึ้นเป็นพิเศษตั้งแต่เว็บไซต์ลิเวอร์พูลประเทศไทยเปิดตัวเมื่อปี 2013นี่เป็นการแสดงให้เห็นถึงความสัมพันธ์อันดีและความพยายามของทั้งสองฝ่ายครับ ซึ่งก็ต้องขอบคุณที่ช่วยกันในช่วงระยะเวลาไม่กี่วันจนปรากฏเป็นภาพที่น่าชื่นใจบนหน้าจอโทรทัศน์ในเกมฟุตบอลที่มีผู้ชมเฝ้าติดตามมากที่สุดในโลกนัดหนึ่งเรื่องนี้จะถูกบันทึกในความทรงจำของเราเหล่าคนสยามไปตลอดกาลแน่นอนขอบคุณข้อมูลจาก : thailand.liverpoolfc , sockr.wordpress.com และ A Little TK (Pantip.com)