คนโบราณมักจะมีความเชื่อที่ว่า จะทำอะไรต้องดูฤกษ์ดูยามเพื่อความเป็นมงคลกับชีวิตค่ะ จนส่งผลมาถึงในปัจจุบันนี้ว่าไม่ว่าจะทำการอะไรก็จะต้องทำตามโบราณท่านไว้ก่อน สำหรับใครที่อาจจะยังไม่ทราบว่าความเชื่อโบราณที่ว่านี้มีเรื่องใดน่าสนใจบ้าง Sanook! Horoscope รวบรวมข้อมูลมาไว้ให้เรียบร้อยแล้ว ดังนี้ค่ะ

ความเชื่อโบราณ

1. ของใหม่ควร หรือ ไม่ควรใส่วันไหน
(ไม่ควร)อังคาร : เพราะจะทะเลาะกับคนรัก(ไม่ควร) เสาร์ : จะมีเรื่องเสียใจ หรือ เสียความรู้สีก(ควร) จันทร์ : จะเพิ่มเสน่ห์(ควร) ศุกร์ : ใครเห็นก็เอ็นดู อยากเข้ามาคุยด้วย
2. เครื่องประดับที่ไม่ควรห้อยดิดตัวคือ
กรงนก : อาจจะดูเก๋ แต่โบราณเชื่อว่าเหมือนเรากักขังตัวเอง ทำให้ชีวิตขาดอิสระ
จระเข้ : เป็นความหมายของการหักหลัง มีศัตรู ความเจ้าเล่ห์
3. ใส่เครื่องประดับ หรือเสื้อผ้าลายหัวกะโหลกวันเสาร์ จะทำให้มีพลังลึกลับ
4. ใส่ต่างหูรูปเกือกม้า ตามความเชื่อ(ของชาวตะวันตก)เชื่อกันว่าจะขับไล่ความโชคร้ายที่ลอบเข้ามาหาเราออกไป
5. ออกเดทวันเสาร์ใส่เสื้อผ้าสีดำ จะทำให้คุณมีเสน่ห์
6. ออกเดทวันศุกร์ควรใส่เสือผ้าสีโทนพาสเทล น้ำเงินสว่าง จะดูเท่ มีสไตล์ คนที่ไปเดทกับคุณจะอยากคบคุณแบบจริงจัง มากกว่าแค่เดทแก้เหงา แต่ถ้าใส่เสื้อผ้าสีดำออกเดทวันศุกร์ เขาอาจไม่คิดจริงจังกับคุณ
7. ห้ามให้น้ำหอมคนรัก อาจเลิกกัน ถ้าให้ก็ต้องมีการแลกด้วยเงิน เหมือนกันว่าเป็นการซื้อขายกัน ไม่ได้ให้กันฟรีๆ
8. ห้ามใช้น้ำหอมของเพื่อน อาจทะเลาะกัน เหมือนที่คำโบราณที่ว่า เสือสองตัวอยู่ถ้ำเดียวกันไม่ได้ กลิ่นน้ำหอมก็เหมือนกลิ่นสาปเสือ
9. ห้ามให้รองเท้าคนรัก เพราะเขาอาจเดินจากคุณไป

เกลือขับไล่สิ่งชั่วร้าย 

10. เกลือขับไล่สิ่งชั่วร้าย ชาวยิปซีเชื่อว่า ถ้าช่วงไหนคุณรู้สึกดวงไม่ดี ให้เอาเกลือไปโรยไว้หน้าบ้าน จะช่วยขับไล่สิ่งชั่วร้ายออกไปจากคุณได้ 
11. วันตัดผมยอดฮิต คือ วันศุกร์ จะมีเสน่ห์ ตัดผมวันอาทิตย์จะอายุยืน ตัดผมวันจันทร์จะมีแต่คนรัก และไม่ควรตัดผมวันอังคาร เพราะจะมีแต่เรื่องเสียน้ำตา
12. อย่าใช้ของมีตำหนิ หรือของที่คนรักให้แล้วมีตำหนิ เช่น ต่างหูข้างเดียว ให้เก็บไปเลยไม่ต้องใช้ เพราะจะทำให้ชีวิตคู่ไม่ราบรื่น หรือได้คู่ที่ผ่านคนอื่นมา ความรักของคุณจะอยู่ในภาวะไม่ชัดเจน
13. กระเป๋าตังค์ขาด ให้ทิ้งไปไม่ควรทนใช้ต่อไป เพราะเชื่อกันว่าจะทำฝห้เงินทองรั่วไหลออกไปหมด เก็บอย่างไรก็ไม่อยู่ 
14. ความเชื่อเรื่องการใส่แหวน คนจีนเชื่อว่า ใส่แหวนนิ้วก้อย จะไม่ต้องทำงานหนัก ใส่กำไลหยก จะมีอำนาจ สุขภาพดี ใส่ "กำไล" เงินชีวิตจะได้มี "กำไร" มีเงินทองไหลเข้ามา
15. วางดินสอไว้ที่มุมโต๊ะด้นขวา บนโต๊ะทำงานมุมขวาให้เอาดินสอเหลาใส่แก้ววางไว้ เปรียมเสมือนหัวสมองปลอดโปร่ง ปัญญาเฉียบแหลมนั่นเอง
16. เขียนชื่อเราและคนรักด้วยเข็มบนลิปติกแท่งใหม่ แล้วใช้ทาปากทุกวันอย่าให้ใครใช้ เชื่อว่าผู้ชายคนนั้นจะคิดถึงคุณ แต่คุณก็ต้องคิดถึงเขาจริงๆ นะ ไม่ใช่อยากเอาชนะ
17. ความเชื่อเรื่องการขึ้นบ้านใหม่ คนไทยโบราณเชื่อว่า เวลาเข้าบ้านใหม่ต้องยกข้าวสารเข้าบ้าน แล้วบ้านนี้จะไม่อดอยาก จะสมบูรณ์พูนสุขตลอดเวลา และอย่าลืมเอาสร้อย แหวน เงิน ทอง ใบเงิน ใบทอง ใส่ไว้ในถังข้าวสารด้วย จะได้มีเงินทองไหลมาเทมา

>>>อ่านเรื่องความเชื่อโบราณอื่นๆ ต่อ คลิก!
ขอบคุณข้อมูลจาก FW Mailขอบคุณภาพประกอบจาก Photos.com