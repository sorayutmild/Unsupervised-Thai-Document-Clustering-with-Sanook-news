
ชาวสังคมออนไลน์ได้นำคลิปเเละภาพนิ่ง เหตุปล้นเงินครั้งนี้มาเเชร์เเละเเสดงความเห็นกับเหตุการณ์นี้
(22 พ.ย.) พล.ต.ต.สุทธิพงษ์ วงษ์ปิ่น รักษาราชการแทนผู้บัญชาการตำรวจภูธรภาค 7 เปิดเผยกับสปริงนิวส์ ถึงความคืบหน้าคดีคนร้ายใช้ปืนบุกจี้ชิงเงินสดกว่า 5,000,000 บาท ขณะพนักงานกำลังนำเงินสดบรรจุใส่ตู้เอทีเอ็ม ธนาคารกรุงไทยภายในปั๊มน้ำมันริมถนนสายสองพี่น้อง จังหวัดสุพรรณบุรี ว่าอยู่ระหว่างเร่งติดตามคนร้าย ซึ่งจากการตรวจสอบภาพจากกล้องวงจรปิดในจุดอื่น ๆ ยังไม่มีรายงานเพิ่มเติม
อย่างไรก็ตาม จากพฤติการณ์คนร้ายเชื่อว่าเป็นมืออาชีพและเฝ้าติดตามความเคลื่อนไหวของรถขนเงินมาอย่างต่อเนื่อง จนกระทั่งสบโอกาสจึงลงมือเหตุดังกล่าว เเละในวันนี้ พล.ต.อ.เฉลิมเกียรติ ศรีวรขาน รองผู้บัญชาการตำรวจแห่งชาติ จะลงพื้นที่สถานีตำรวจภูธรสองพี่น้อง เพื่อรับฟังความคืบหน้าคดี
เเละในเฟซบุ๊ก youlike วันนี้ ชาวสังคมออนไลน์ได้นำคลิปเเละภาพนิ่ง เหตุปล้นเงินครั้งนี้มาเเชร์เเละเเสดงความเห็นกับเหตุการณ์นี้ โดยบางคนมองว่า "อาจจะเป็นการสร้างสถานการณ์ร่วมกันในการปล้นเงินครั้งนี้"เพราะข้อสังเกตจากบางคอมเมนท์ที่น่าสนใจกับเหตุอุกอาจครั้งนี้