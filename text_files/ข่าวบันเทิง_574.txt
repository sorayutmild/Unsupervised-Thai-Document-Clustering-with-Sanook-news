สำหรับการทำบอลลูนหัวใจของ "น้องอลิน" ลูกสาวฝาแฝดของ หมอโอ๊ค สมิทธิ์ และโอปอล์ ปาณิสรา ที่มีภาวะลิ้นหัวใจที่นำเลือดจากหัวใจไปฟอกที่ปอดตีบ ทำให้หัวใจข้างขวาต้องทำงานหนัก ซึ่งมีความเสี่ยงหัวใจวาย ซึ่งพบอาการตั้งแต่แรกเกิด จนตอนนี้น้องโตขึ้นและพร้อมที่ทำการรักษา เพิ่งเข้ารับการผ่าตัดทำบอลลูนหัวใจ เมื่อวันนี้ (26 ต.ค.) ซึ่งล่าสุดทางด้านโอปอล์ได้ออกมาโพสต์รูปน้องอลิน ขณะออกจากห้องผ่าตัด และอยู่ในอ้อมกอดของพ่อ รวมถึงอัพเดทอาการ 
"ออกจากห้องผ่าตัดมาพักฟื้นเรียบร้อยแล้วค่ะ ทุกอย่างราบรื่น สมบูรณ์แบบ น้องอลินปลอดภัยหายดีแล้ว ขอบคุณทีมคุณหมอ ท่านอาจารย์อนันต์ และพยาบาลรพ.รามาธิบดีทุกท่าน ขอบคุณทุกความห่วงใยที่ส่งมา ปอล์กับพี่โอ๊ครับรู้และขอบคุณด้วยใจค่ะ ขอบคุณนะคะ"