เช็กสิทธิประกันสังคม ทำได้ไม่ยาก โดยใช้เลขบัตรประชาชน 13 หลักเท่านั้น สำหรับผู้ที่อยากรู้ว่า เงินสมทบที่ผู้ประกันตนจ่ายเข้ากองทุนประกันสังคมมีจำนวนเท่าไหร่? หากเราแก่ตัวไปจะได้สิทธิประกันสังคมอะไรบ้าง และจะได้เงินชราภาพเท่าไหร่ Sanook! Money ขอพาทุกๆ คนมา ตรวจสอบสิทธิประกันสังคม รวมถึงจำนวนเงินที่ถูกหักสมทบไปผ่านทางเว็บไซต์ได้ง่ายๆ โดยมีรายละเอียดดังนี้
วิธีเช็กสิทธิประกันสังคม

เข้าเว็บไซต์สำนักงานประกันสังคม www.sso.go.th
สมัครสมาชิกเข้าใช้งาน ส่วนรหัสเป็นหมายเลขบัตรประจำตัวประชาชน 13 หลัก  ในกรณีที่ผู้ใช้งานเป็นสมาชิกอยู่แล้วสามารถใช้งานได้ทันที หากยังไม่เคยสมัคร ให้คลิก "สมัครสมาชิก"
ติ๊กที่ช่อง "ฉันยอมรับข้อตกลงในการบริการ" และคลิก "ถัดไป"
กรอกข้อมูลส่วนตัวดังนี้- หมายเลขบัตรประชาชน (13 หลัก)- เบอร์มือถือ- รหัสผ่าน และ ยืนยันรหัสผ่าน- คำนำหน้า ชื่อ และนามสกุล- วันเกิด- อีเมลและคลิก "ถัดไป" ระบบจะส่ง OTP ตามเบอร์ที่เรากรอก เพื่อยืนยันตัวตนสมัครสมาชิกเช็กสิทธิประกันสังคม
กรอกหมายเลข OTP 
ลงทะเบียนเพื่อเข้าเช็กสิทธิประกันสังคมได้ทันที

ข้อมูลสิทธิประกันสังคม ที่สามารถตรวจสอบได้มีรายละเอียดดังนี้

ข้อมูลการส่งเงินสมทบ
ยื่นแบบขอเปลี่ยนสถานพยาบาล
ประวัติการเปลี่ยนแปลงสถานพยาบาล
การใช้สิทธิประโยชน์ทดแทน
การคำนวณเงินสงเคราะห์ชราภาพ
ขอเบิกสิทธิประโยชน์กรณีคลอดบุตร
ขอเบิกสิทธิประโยชน์กรณีสงเคราะห์บุตร
ขอเบิกสิทธิประโยชน์กรณีว่างงาน
ขอเบิกสิทธิประโนชน์กรณีชราภาพ
เลือกบัญชีธนาคารเพื่อรับเงิน
ประวัติการทำรายการ

ที่สำคัญผู้ประกันตน ประกันสังคมมาตรา 39 และ ประกันสังคมมาตรา 40 สามารถตรวจสอบข้อมูลด้านสิทธิประโยชน์ประกันสังคมได้เช่นกัน
หากมีข้อสงสัยเพิ่มเติม สามารถติดต่อ โทรสอบถาม รายละเอียดสำนักงานประกันสังคมได้ที่สายด่วน 1506 หรือเว็บไซต์สำนักงานประกันสังคม www.sso.go.th

ประกันสังคม ชี้จ่ายแค่ 432 บาท ก็เป็นผู้ประกันตนในระบบได้
ประกันสังคม ชวนแรงงานอิสระสมัครเป็นผู้ประกันตนมาตรา 40 ทางเลือกใหม่

ตรวจสอบสิทธิประกันสังคม