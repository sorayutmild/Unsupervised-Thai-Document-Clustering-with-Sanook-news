ผู้สื่อข่าวรายงานว่า (18 ก.ค.) นายกนก รัตน์วงศ์สกุล ผู้ประกาศข่าวชื่อดัง โพสต์เฟซบุ๊กแฟนเพจ Kanok Ratwongsakul Fan Page ดังนี้
"เสื้อแดง ยังไงก็ยังเป็นเสื้อแดง ภาพข่าวหลวงลุง ถูกแต่งเติมว่ามีผีคอยรังควาญ ส่วนนักการเมืองคนนี้ ตั้งแต่ถูกเจ๊ปองตะเพิดที่ทำเนียบ..ที่มาแย่งซีน เขาก็คอยจิกกัด กปปส. มาตลอด บางครั้งก็อาศัยพื้นที่สื่อช่องน้อยสี ให้สัมภาษณ์ตรงกันข้ามเสมอมา ถ้าการบวชแล้วหนีคดีได้จริง...ทักษิณคงบวชนานแล้ว!"
ทั้งนี้ ข้อความดังกล่าวสืบเนื่องมาจากกรณีที่มีเฟซบุ๊กได้ตัดต่อภาพพระสุเทพ เทือกสุบรรณ อดีตเลขาธิการ กปปส. หรือ ปภากโรภิกขุ มีวิญญาณตามรังควาญหลอกหลอน ร่วมถึงกรณีที่นายชูวิทย์ กมลวิศิษฐ์ หัวหน้าพรรครักประเทศไทย โพสต์เฟซบุ๊ก ชูวิทย์ I'm No.5 โดยระบุว่าการบวชของพระสุเทพ เป็นการบวชหนีคดีความ