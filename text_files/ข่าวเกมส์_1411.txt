ลาก่อน Maxis บายๆ Simcity
Simcity
ช่วงแรกก็รักกันดี แต่พอนานๆไปก็เริ่มขม สุดท้ายก็อยู่ด้วยกันต่อไปไม่ได้ ทาง EA จึงสั่งปิดทีมงาน Maxis สาขา Emeryville ซึ่งเป็นทีมงาน Maxis สาขาหลักที่อยู่มายาวนานที่สุดลงแล้ว หลังจากที่ทำงานร่วมกันมานาน 28 ปั (1987-2015) แต่ทีมงาน Maxis สาขาอื่นอย่าง Redwood Shores, Salt Lake City, Helsinki และ Melbourne ยังคงทำงานต่อไป
Simcity
Maxis เป็นสตูดิโอพัฒนาเกม ซึ่งทำเกมให้กับทาง EA เป็นหลักมาโดยตลอด ก่อตั้งโดย Jeff Braun และ Will Wright ในปี 1987 ซึ่งผลงานช่วงแรกที่ทำชื่อเสียงให้กับ Maxis และทาง EA ก็คือเกม SimCity ที่ประสบความสำเร็จอย่างมาก จนกระทั่งได้มีพัฒนาภาคต่อมาเรื่อยๆเป็น SimCity 2000 และอื่นๆ นอกจากนี้ยังมีเกม Sim แนวอื่นๆพัฒนาตามมาด้วย ซึ่งทางทีมงาน Maxis ได้ขยายสาขาไปยังที่อื่นๆมากขึ้น และเพิ่มโปรเจคเกมยอดนิยมมากขึ้นไปอีก แต่ในขณะเดียวกัน ทีมงานหลักของ Maxis ที่อยู่ใน Emeryville ยังคงปักหลักพัฒนาเกมซีรี่ส์เดิมๆอย่าง Simcity ต่อไป และยังมีเกมใหม่อย่าง Spore ที่เป็นผลงานสุดท้ายของ Will Wright ก่อนที่เขาจะลาออกไปในปี 2009
Simcity
เกมดีไซน์เนอร์คนปัจจุบัน ไว้อาลัยหลังทำงานมาถึง 12 ปี
แต่ทว่าผลงานที่เคยประสบความสำเร็จในตอนแรกอย่าง Simcity นั้นกลับล้มเหลวอย่างมากในภาคล่าสุด รวมไปถึง Spore เองก็ทำผลงานได้ไม่ดีนัก จึงทำให้ทาง EA ตัดสินใจปิด Maxis สาขาหลักที่ทำผลงานล้มเหลวนี้ลงไป กลายเป็นสตูดิโอเกมอิสระแล้ว ซึ่งทาง EA ยังเปิดโอกาสให้ทีมงานสามารถย้ายไปร่วมงานกับสตูดิโออื่นๆได้ตามต้องการ
Simcity
ภาพสำนักงาน Maxis  สาขา Emeryville 
สำหรับผู้ที่เล่น Simcity อยู่ก็ไม่ต้องกลัวว่าเกมจะปิดให้บริการ เพราะตัวเกมจะยังคงให้บริการต่อไป แต่เป็นทึมงานสาขาอื่นมารับช่วงต่อแทนนะ ไม่ใช่ทีมงาน Maxis สาขาหลักอีกต่อไปแล้ว ส่วนทีมงาน Maxis ที่ทำเกม The Sims ก็กลายเป็นทีม The Sims Studio ซึ่งเมื่อก่อนเป็นทีมลูกของ Maxis แต่ตอนนี้แยกตัวออกมาอย่างสมบูรณ์แล้ว
สรุปอนาคตของทีม Maxis ตอนนี้ยังคงเหลือแค่กับเกม The Sims 4 (แต่ชื่อทีมไม่ใช่ Maxis แล้ว) เท่านั้นที่ยังคงได้รับความนิยม และทาง EA ยืนยันว่าจะพัฒนา The Sims 4 ต่อไป ไม่มีผลกระทบแน่นอน ส่วน SimCity ค่อนข้างหมดอนาคตแล้ว เพราะขนาดล่าสุดภาคมือถือใน iOS และ Android ก็มีปัญหาเยอะ
 
สรุปรายชื่อทีมสร้างเกม ที่ EA ซื้อมาแล้วเขี่ยทิ้งทั้งหมด

Maxis (SimCity) - เข้าร่วมกับ EA ปี 1997 - ปิดตัวปี 2015
Mythic (Dark Age of Camelot) - เข้าร่วมกับ EA ปี 2006 - ปิดตัวปี 2014
Bullfrog (Syndicate, Dungeon Keeper) - เข้าร่วมกับ EA ปี 1995 - ปิดตัวปี 2001
Origin (Ultima, Wing Commander) - เข้าร่วมกับ EA ปี 1992 - ปิดตัวปี 2014
Westwood (Command & Conquer) - เข้าร่วมกับ EA ปี 1998 - ปิดตัวปี 2003
DreamWorks Interactive/Danger Close/EA Los Angeles (Medal of Honor) - เข้าร่วมกับ EA ปี 2000 - ปิดตัวปี 2013
Phenomic (SpellForce, BattleForge) - เข้าร่วมกับ EA ปี 2006 - ปิดตัวปี 2013
Black Box Games (Need for Speed, Skate) - เข้าร่วมกับ EA ปี 2002 - ปิดตัวปี 2013
Pandemic (The Saboteur) - เข้าร่วมกับ EA ปี 2008 - ปิดตัวปี 2009
PlayFish (The Sims Social) - เข้าร่วมกับ EA ปี 2009 - ปิดตัวปี 2013
NuFX (NBA Street) - เข้าร่วมกับ EA ปี 2004 - ปิดตัวปี 2007

 
*เพิ่มเติม ทาง EA แจ้งข่าวดีมาว่า Simcity อาจมีพัฒนาภาคใหม่ต่อไป แต่ทีมที่ทำก็จะไม่ใช่ Maxis แล้ว