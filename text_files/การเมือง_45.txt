ทำเอาแฟนๆ ช็อคไปตามๆ กัน เมื่อผู้กำกับหนุ่ม "พชร์ อานนท์" โพสต์ข้อความในอินสตาแกรมส่วนตัวประกาศตัดขาดการดูแลของเน็ตไอดอลชื่อดัง "เทพพิทักษ์ แอลสะ" ที่เพิ่งผลันตัวมาเป็นนักแสดงได้ไม่นาน ซึ่งงานนี้ทาง พชร์ อานนท์ ได้เผยข้อความให้ฟังว่า
"แจ้งแฟนคลับเทพพิทักษ์ทุกคนทราบนะครับ ตอนนี้พี่พชร์ไม่ได้เป็นผู้ดูแลเทพพิทักษ์แล้ว การกระทำใดๆของเขาตั้งแต่วันที่ 1 ตุลาคม 2559 เป็นต้นไป ทางพี่พชร์จะไม่ขอเกี่ยวข้องและไม่มีส่วนผิดชอบใดๆทั้งสิ้น"
นอกจากนี้ใต้โพสต์ยังมีข้อความอีกว่า "ตามนั้นนะไม่ต้องถามว่าเพราะอะไรคนเราต้องมีเหตุผลเป็นของตัวเองทุกคน ต่อไปนี้หยุดสงสารหยุดช่วยเหลือใครแบบไม่ดูตาม้าตาเรือ"