Aniplex ตัวแทนจัดจำหน่ายที่ได้ร่วมมือกับทางผู้พัฒนาเกม CyberConnect2 ในการสร้างสรรค์ผลงานเกมอย่าง Kimetsu no Yaiba – The Hinokami Chronicles หรือที่เกมเมอร์ชาวไทยรู้จักกันในชื่อ "ดาบพิฆาตอสูร" โดยเกมดังกล่าวถ้าหากใครติดตามข่าวสารคงทราบดีอยู่แล้วว่ามันเป็นเกมสไตล์ ต่อสู้ Fighting ที่นำตัวละครจากการ์ตูนมาสร้างต่อยอดให้กลายเป็นเกม ปัจจุบันก็ได้มีการเปิดเผยวันวางจำหน่ายและแพลตฟอร์มไปแล้วก็คือ PlayStation 5, Xbox Series, PlayStation 4, Xbox One และ PC ผ่าน Steam ในวันที่ 14 ตุลาคม 2021

คำถามที่มีอยู่ในใจก็คือเกมนี้จะออกมาดีจริง ๆ เหรอ เพราะถ้าหากใครเป็นแฟนเกมสายการ์ตูนจะทราบกันดีอยู่แล้วว่า วิดีโอเกมที่พัฒนามาจากการ์ตูนอนิเมะจะค่อนข้างมีความเข้มงวดสูงไม่ว่าจะเป็นเรื่องของเนื้อหา และ ตัวละคร โดยเฉพาะการ์ตูนอย่าง Kimetsu no Yaiba ที่ตัวละครในเรื่องค่อนข้างน้อยเมื่อเทียบกับการ์ตูนหลักเรื่องอื่นๆ รวมไปถึงโหมดการเล่นที่ตอนนี้เปิดเผยออกมาไม่กี่อย่างเช่น Solo Play Mode และ Solo Play Mode ดังนั้นหากคุณไม่ได้เป็นแฟนการ์ตูนจริงๆ และคาดหวังกับระบบ Gameplay ต่อสู้มันส์ ๆ คงต้องมองอีกที