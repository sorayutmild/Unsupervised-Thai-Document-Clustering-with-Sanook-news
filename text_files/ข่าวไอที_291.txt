ในทุกวันนี้การใช้งานมือถือของคนส่วนใหญ่มักจะต้องเริ่มจากการเข้าโปรแกรมหรือที่เรียกสั้น ๆ ว่า Apps (แอปส์) ซึ่งเป็นเหมือนกับแหล่งความบันเทิงหรือบางคนเรียกมันว่า “ชีวิด” เลยก็ได้ แต่ถ้าเกิดวันดีคืนดีไม่สามารถเข้า Apps ได้คุณจะทำอย่างไร วันนี้ Sanook! Hitech จะมาแนะนำวิธีแก้ปัญหา เมื่อ Apps เข้าไม่ได้กันว่า จะมีวิธีเบื้องต้นแก้ปัญหานี้ได้อย่างไร
 
นึกให้ออกว่าล่าสุดก่อน Apps เข้าไม่ได้ คุณทำอะไรกับมือถือไว้
ก่อนอื่นตั้งสติแล้วลองนึกดูให้ดีกว่าก่อนหน้านี้ที่คุณลงหรือเข้าเว็บไซต์อะไรที่ทำให้ Apps ดังกล่าวได้รับผลกระทบหรือไม่ เช่น บางครั้งติดตั้ง Apps ตระกูลป้องกันไวรัส ก็อาจจะทำให้โปรแกรมบางตัวนั้นใช้งานไม่ได้ชั่วคราว
แต่หากนึกไม่ออกแล้วว่าลงอะไรไว้ ก็ลองเคลียร์ความจำบางส่วนออกก่อนเป็นอีกทางเลือกที่ดีโดยไม่ต้องติดตั้ง Apps ใหม่
ลองลบโปรแกรมที่ไม่จำเป็นออกจากเครื่อง
บางครั้ง โปรแกรมบางตัวก็มีผลกับอีกโปรแกรมด้วยเช่นกัน ถ้านึกออกว่าเคยติดตั้งโปรแกรมอะไรก่อนหน้าที่ Apps เราจะใช้ไม่ได้ ลองลบออกก่อน เพื่อเช็คว่า เมื่อลบแล้ว Apps ที่เข้าไม่ได้นั้นสามารถเข้าได้เลยหรือไม่
ลบ Apps ที่เข้าไม่ได้แล้วลงใหม่
อีกวิธีหนึ่งที่ทำให้ปัญหา Apps เข้าไม่ได้หมดไปทันทีคือ การลบ Apps ที่ไม่สามารถเข้าใช้งานได้แล้วติดตั้งใหม่ ถึงแม้ว่าอาจจะต้อง Login เข้าใช้งานใหม่ แต่ค่าต่าง ๆ ของ Apps ก็จะกลับมาเหมือนเดิมทุกประการ แบบไร้ปัญหาและไร้ข้อกังวลเช่นกัน
ลอง Restart เครื่อง
เมื่อลองติดตั้ง Apps ใหม่แล้วแต่ก็ยังไม่สามารถเข้าได้ การ Restart เครื่อง หรือการเปิดปิดเครื่องใหม่ก็สามารถแก้ปัญหานี้ได้ เพราะสาเหตุอาจจะเกิดจากค่าภายในเครื่องรอการ Restart หรือ เริ่มต้นกับเครื่องใหม่เพื่อให้สามารถทำงานต่อไปได้
Factory Reset คือทางเลือกสุดท้าย
เมื่อสุดท้ายคุณไม่สามารถเข้า Apps ที่คุณเข้าไม่ได้นั้นติดตั้งได้ แต่ก็ยังไม่สามารถเข้าได้อีก และคุณลองมาหมดทุกวิธีแล้ว Factory Reset หรือการล้างค่าโรงงานเป็นอีกตัวเลือกหนึ่งที่ควรทำ เพราะเป็นการล้างความจำทั้งหมดของเครื่อง นอกจากได้ความจำคืนมาแล้ว การตั้งค่าต่าง ๆ ของเครื่องก็กลับคืนมาด้วยเช่นกัน
ฉะนั้นวิธีการจัดการกับ Apps บนมือถือที่คุณไม่สามารถเข้าได้นั้นไม่ใช่เรื่องยาก แต่คุณต้องค่อย ๆ จัดการอย่ารีบร้อน เพราะการรีบร้อนเพียงนิดเดียวก็อาจจะส่งผลให้มือถือของคุณได้รับความเสียหายภายในได้เช่นกันครับ