เพจเฟซบุ๊กกรุงไทย รวมที่พักติดทะเลที่เข้าร่วมโครงการ "เราเที่ยวด้วยกัน" พร้อมส่วนลด 40% สูงสุดไม่เกิน 3,000 บาทต่อห้องต่อคืน
เพจเฟซบุ๊กกรุงไทย โพสต์ข้อความเกี่ยวกับโรงแรมที่เข้าร่วมโครงการเราเที่ยวด้วยกัน เพื่อให้ผู้ที่ลงทะเบียนขอรับสิทธิประโยชน์ในการท่องเที่ยวได้เข้าจอง-จ่ายเพื่อเข้าใช้บริการ ส่วนจะมีที่ไหนที่เข้าร่วมบ้างไปเช็กกันได้เลย

รวมที่พักติดทะเล ที่เข้าร่วมโครงการ "เราเที่ยวด้วยกัน"

โรงแรมเคปดารา รีสอร์ท พัทยาขับรถเพลินๆมาซอยนาเกลือ 20 ห่างจากวงเวียนปลาโลมามาไม่มาก จะเจอโรงแรมรีสอร์ทส่วนตัวระดับ 5 ดาวในพัทยาเหนือ ติดหาดส่วนตัว ห้องพักทุกห้องติดวิวทะเล เงียบสงบ พร้อมด้วยสิ่งอำนวยความสะดวกต่างๆ ไม่ว่าจะเป็น Dara Club Lounge ห้องอาหาร Radius ที่มาพร้อมกับ BBQ Seafood Buffet Infinity Pool Walala Pool Beach Bar
โรงแรมเรเนซองส์ พัทยา รีสอร์ท แอนด์ สปาขับรถมานาจอมเทียน ใกล้กับท่าเรือ Ocean Marina Yacht Club จะเจอโรงแรมแห่งนี้ซ่อนตัวอยู่ท่ามกลางสภาพแวดล้อมที่เปี่ยมไปด้วยเสน่ห์ และความเงียบสงบ เหมาะกับผู้ที่ต้องการสัมผัสประสบการณ์ใหม่ มีชีวิตชีวา พร้อมสิ่งอำนวยความสะดวกต่างๆ มากมาย อาทิ สระว่ายน้ำใหญ่กลางแจ้ง, Pool Bar และ Pebbles Bar and Grill เป็นต้น
โรงแรมเซ็นทรา บายเซ็นทารามาริสรีสอร์ท จอมเทียนโรงแรมใหม่ที่โดดเด่นด้วยสไตล์ทันสมัย ในบรรยากาศของความสนุกสนาน สดใสอบอุ่น และเป็นกันเอง ใครต้องการพาครอบครัวมาพักผ่อน ที่นี้คือคำตอบ! การตกแต่งรีสอร์ทมีการเลือกใช้วัสดุ และสีสันจากธรรมชาติที่ช่วยเสริมสร้างบรรยากาศให้สดชื่นร่มเย็นสไตล์รีสอร์ท



โรงแรมอินเตอร์คอนติเนนตัล พัทยา รีสอร์ทมุ่งหน้าสู่พัทยาใต้ ใช้เวลาเดินทางจากกรุงเทพฯ ไม่ถึง 2 ชั่วโมง โรงแรมตั้งอยู่บนเขาพระตำหนัก ห้องพักทุกห้องได้รับตกแต่งในสไตล์ไทยร่วมสมัยและผสมผสานกับความเป็นตะวันออกได้อย่างลงตัว ทุกๆห้องจะมีระเบียงส่วนตัวสำหรับชื่นชมกับธรรมชาติของสวนเขตร้อน หรือวิวทะเลอ่าวไทยที่งดงาม
โรงแรมระยอง แมริออท รีสอร์ท แอนด์ สปามุ่งหน้ามาหาดแม่พิมพ์ วังแก้ว ห่างจากท่าเรือบ้านเพประมาณ 20 นาทีจะพบโรงแรมริมชายหาดสุดหรู 5 ดาวแห่งเดียวในจังหวัดระยอง ติดริมชายฝั่งทะเลอ่าวไทยอันสวยงาม พร้อมสิ่งอำนวยความสะดวกที่ครบครันไม่ว่าจะเป็นสระว่ายน้ำ Kid Club สำหรับคุณหนูๆ ฟิตเนส และห้องอาหารทั้ง 5 ห้อง ที่พร้อมบริการอาหารรสเลิศที่เลือกสรรค์ไว้อย่างลงตัว
โรงแรมโนโวเทล ระยอง ริมเพ รีสอร์ทขยับมาหน่อยบนชายฝั่งริมเพ จะพบกับโรงแรมระดับ 4 ดาวขนาดกลาง เหมาะแก่การเดินชมน้ำทะเลใสๆรับอากาศสดชื่นของอ่าวไทยได้ ไฮไลท์ของโรงแรมนี้คือ สระว่ายน้ำกลางแจ้งพร้อมชมวิว 360 องศา ทั้งยังมีกิจกรรมชายหาดต่างๆ สำหรับผู้ที่ชอบกิจกรรมกลางแจ้งต่างๆ อาทิฟุตบอลชายหาด วอลเลย์บอลชายหาด เล่นวินด์เซิร์ฟ ขี่เจ็ตสกี พายเรือคายัค เป็นต้น



โรงแรมอนันตรา หัวหิน แอนด์ รีสอร์ทสัมผัสมนต์เสน่ห์ของชายหาดทะเลเมืองหัวหิน บรรยากาศร่มรื่นด้วยสวนไม้นานาพันธุ์ภายในรีสอร์ท พร้อมการบริการแบบยกระดับความปลอดภัยด้วยการรับรองมาตรฐานจากการท่องเที่ยวแห่งประเทศไทย รางวัล SHA และสร้างความเชื่อมั่นอย่างต่อเนื่องด้วยการบริการแบบ "Stay with Peace of Mind"
โรงแรมเทวาอาศรม หัวหิน รีสอร์ทเทวาศรม หัวหิน รีสอร์ท บูติกรีสอร์ทหรูแห่งหนึ่งบนชายหาดชะอำ-หัวหิน นำเสนอประสบการณ์พักผ่อนในบรรยากาศหัวหินย้อนยุค บนความเรียบหรูประสานกลิ่นอายหัวหินแบบผู้ดีบรรยากาศสงบเป็นส่วนตัว สัมผัสที่อบอุ่นผ่อนคลาย และความใกล้ชิดทะเล
โรงแรมหัวหิน แมริออท รีสอร์ท และ สปาหัวหิน แมริออท รีสอร์ท และสปา รีสอร์ทริมทะเลใจกลางเมืองหัวหิน พักสบายกับห้องพักสุดหรู สิ่งอำนวยความสะดวกครบครันทั้งสระว่ายน้ำระบบน้ำเกลือ 5 สระ อิ่มเอมกับอาหารและเครื่องดื่มจาก 5 ห้องอาหารและบาร์ คืนความสดชื่นให้ร่างกายจิตใจที่ควอนสปา และกิจกรรมมากมายที่เปี่ยมไปด้วยความสุขในวันพักผ่อนสำหรับทุกคน



โรงแรมมีเลีย เกาะสมุยเกาะสมุย หาดเชิงมนอันสวยงามที่หลายคนชื่นชอบ ภายในโรงแรมประกอบไปด้วยสระว่ายน้ำกลางแจ้ง ล้อมรอบโรงแรมและทอดยาวถึงหน้าหาด, ห้องพักทุกห้องมีลานระเบียงส่วนตัว ที่สามารถ มองเห็นวิวสวน หรือวิวสระว่ายน้ำ, โรงแรมได้รับการออกแบบอย่างมีเอกลักษณ์ รวมถึงมีบรรยากาศที่อบอุ่น
โรงแรมช่องฟ้า บีช รีสอร์ทช่องฟ้าบีชรีสอร์ท บูติกรีสอร์ทขนาดเล็กด้วยห้องพักเพียง 30 ห้อง ตั้งอยู่ริมทะเลอันดามัน เขาหลัก จังหวัดพังงา มีบรรยากาศที่เงียบสงบล้อมรอบด้วยธรรมชาติ เพลิดเพลินกับสระว่ายน้ำที่สามารถเห็นวิวทะเลอันดามันและพระอาทิตย์ตกยามเย็น คู่รักและครอบครัวที่กำลังมองหาสถานที่พักผ่อนริมทะเลไม่ควรพลาด!
โรงแรมเซ็นทรา บายเซ็นทารา ภูพาโนรีสอร์ท กระบี่มุ่งหน้าสู่อ่าวนาง โรงแรมห่างจากตัวเมืองราว 18 กม. ใช้เวลาเดินทางราว 20 นาที บรรยากาศในโรงแรมตกแต่งด้วยหนุมานและโขนไทยต่างๆอย่างลงตัวสวยงาม มีสิ่งอำนวยความสะดวกต่างๆ ไม่ว่าจะเป็นห้องอาหารนานาชาติ สระว่ายน้ำ ฟิตเนส เป็นต้น เหมาะสำหรับคู่รักครอบครัวที่ต้องการพักผ่อนในราคาย่อมเยาว์

คลิกชมภาพโรงแรม รีสอร์ท ที่เข้าร่วมโครงการ "เราเที่ยวด้วยกัน" ที่นี่

อ่านข่าวเกี่ยวกับโครงการ "เราเที่ยวด้วยกัน" เพิ่มเติม

ขั้นตอนลงทะเบียนเราเที่ยวด้วยกัน กับ 7 สเต็ป รับเงินจุกๆ 3,000 บาท
เราเที่ยวด้วยกัน ได้รับ SMS หลังลงทะเบียนแล้วทำไงต่อ เริ่มใช้สิทธิ์ได้เมื่อไหร่?
เราเที่ยวด้วยกัน รวมที่พักวิวสวย "ภูเขา-ริมน้ำ" ที่เข้าร่วมโครงการฯ อัดส่วนลด 40%
ขั้นตอนโหลดแอปฯ เป๋าตัง “เที่ยวปันสุข-เราไปเที่ยวกัน” ใช้รับ-จ่ายเงิน 600 บาท
ลงทะเบียนเราเที่ยวด้วยกัน ศึกษาให้เข้าใจใครมีสิทธิ์ขอส่วนลด "กิน-เที่ยว-พัก" บ้าง
เราเที่ยวด้วยกัน คู่มือลงทะเบียน “เป๋าตัง” ผูกบัญชีลูกค้าเก่า-ใหม่ ก่อนรับสิทธิ์ส่วนลด 40%
