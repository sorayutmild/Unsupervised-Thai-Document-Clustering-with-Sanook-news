เอาล่ะเรามาต่อกันเลยกับการรวม Hero อึดระดับกำแพงเมืองจีนซึ่งเพื่อน ๆ คงได้ดู Part 1 กันไปแล้ว แต่บอกเลยยังใส่ไม่หมด เดี๋ยวเราไปดูกันต่อว่าใครอยู่ในโผนี้

RoV รวม Hero อึดถึกทน สิบล้อชนก็ไม่ตาย Season 21 (Part 1)


Mortos
จอมอัศวินสุดถึก ที่บอกเลยเก่งกาจในการพุ่งเข้าชนมาก ๆ นอกจากค่าเกราะที่สูงแล้ว ยังสามารถวิ่งไล่ล่าเป้าหมายได้ดีด้วย สกิลใบ้ก็มีอันตรายสุด ๆ แถมท่า Ultimate ก็เถื่อนพอที่จะทำให้ตัวบาง ๆ กระบาลแยกได้เลย 555 ตัวเขาจึงอยู่หมู่ Hero Tank ที่อึดและอันตรายพอดู


Maloch
หนึ่งใน Hero คลาสสิคยุดดึกดำบรรพ์ พญาปีศาจตัวนี้ แม้ว่าค่าพลังติดตัวพื้นฐานอาจจะไม่ได้อึดเหมือนพวก Toro แต่ก็ตายยากตายเย็นเหลือเกิน พลังดาบกวาดก็สร้างความเสียหายมหาศาล และฟื้นฟูตัวเองได้ และท่ายื้อความตายด้วยการดูดซับโล่ รุมไปรุมมาเอาไม่ลงแล้วอาจจะโดนพี่แกฟาดตายได้ง่าย ๆ


Wonder Woman
Hero หญิงสาวสุดแกร่งจากเกาะเทอมีสคีร่า (Themyscira) ยอด Fighter ที่มีความอึดและความสามารถครบเครื่อง แต่หากจะยกแต่ความอึดมาคุย ตัวเธอค่อนข้างมีพื้นฐานความอึดที่ดีสกิล Stun หมู่ และปกป้องเพื่อนในเวลาเดียวกัน ทำให้ชิงความได้เปรียบได้มาก แถมปะทะกับ Fighter, Tank ด้วยกันยังมี True DMG ไปซัดกับเขาอีกธรรมดาที่ไหน


Roxie 
ตัวเธอเป็นตัวละครที่มีความอึดที่ดีใช้ได้ ยิ่งหากใส่พลังแฝงดี ๆ ยิ่งได้เปรียบ แถมศัตรูก็ไม่ค่อยอยากมาตีมาตอแยด้วย เพราะต้องลุยไฟมาตี Roxie ทำให้เจ็บหนักไปอีกวิ่งก็เร็วโล่ก็มี และทีเด็ดคือยังมีสกิลลากศัตรูมาให้ป้อม และพวกพ้องรุมกระทืบอีก ทำให้ Roxie อยู่ใน Fight ได้เรื่อย ๆ จนเป็นที่น่ารำคาญของศัตรูมากทีเดียวถ้าเจอคนเก่ง ๆ


แม้ Hero บางตัวจะอึดจากหลายปัจจัยเช่น Y'bneth ที่เด่นด้านฟื้นฟูแต่ไม่สามารถยืนทนได้เมื่อเจอ Hero Season 21 ที่มี True DMG และการออกไอเทมลดฟื้นฟูที่เกลื่อนไปทั่วหรือ Cresht เจอ True DMG ก็กลายเป็นตัวที่ตายง่ายเมื่อเทียบกับ Patch ก่อนหน้า

หรือจะเป็น Superman ที่เอาตัวรอดเก่งจากการวิ่งไถไปมา หรือแม้แต่โล่จาก Omen ที่อึดแต่ก็อาจไม่เท่าพวกที่อยู่ในหัวข้อ ซึ่งอาจจะต้องไปจัดโพลโหวต Hero ที่เอาตัวรอดเก่งอีกทีซึ่งตัว Hero ที่อึดในเกมนี้หากผมใส่มาไม่หมดก็ต้องขออภัยเพื่อน ๆ ล่วงหน้านะครับ แล้วพบกันครับทุกคน