(29 ม.ค.) พ.ต.อ.พงษกร อุปพงศ์ ผกก.สภ.เมืองราชบุรี ได้รับแจ้งจากศูนย์ประชาบดีว่ามีผู้ปกครองพาเด็กหญิงวัย 12 ปี มาตรวจร่างกายเกรงว่าถูกข่มขืน ที่โรงพยาบาลราชบุรี จากการตรวจพบว่าอวัยวะเพศมีร่องรอยเหมือนถูกข่มขืน
ที่โรงพยาบาล พบนางหน่อย (นามสมมติ) เป็นแรงงานข้ามชาติ อายุ 33 ปี เป็นแม่ของเด็กหญิงน้อย (นามสมมติ) พร้อมทั้งเล่าเหตุการณ์ให้ฟังว่า ตนเองมีลูกกับสามีเก่า 1 คน และมีสามีใหม่ชื่อนายใหญ่ อายุ 41 ปี เป็นแรงงานข้ามชาติเช่นกัน และมีลูกกับสามีใหม่ 4 คน ตนอาชีพทำงานก่อสร้าง และมาเช่าห้องพักอยู่ที่ ต.ดอนตะโก อ.เมือง จ.ราชบุรี ทั้งครอบครัวจะนอนรวมกันหมด แต่นายใหญ่สามีใหม่จะนอนติดกับลูกสาววัย 12 ปี
เมื่อช่วงเวลา 05.00 น. ตนตื่นนอนขึ้นมา เห็นลูกสาวนอนร้องไห้สะอื้นไม่สวมเสื้อผ้า ตนจึงถามว่าเป็นอะไร ลูกสาวได้แต่ร้องไห้ไม่ยอมพูดจา ตนถามว่าพ่อทำใช่ไหม ลูกสาวบอกว่าใช่ พ่อทำหนู ตนจึงต่อว่านายใหญ่ แต่นายใหญ่ปฎิเสธบอกไม่ได้ทำ แต่ลูกสาวยืนยันว่าทำ จึงนำตัวไปตรวจที่โรงพยาบาลราชบุรี
หลังตรวจร่างกาย แพทย์บอกว่าอวัยวะเพศมีร่องรอยคล้ายถูกข่มขืน ซึ่งต่อมาเจ้าหน้าที่ตำรวจได้ควบคุมตัวนายใหญ่มาที่ สภ.เมือง เพื่อสอบสวน เบื้องต้นยังให้การวกวน บอกว่าไม่รู้ว่าทำไปได้อย่างไร เหมือนฝันไป ไม่ได้ตั้งใจ
อย่างไรก็ตามเด็กหญิงน้อย ยังยืนยันอีกว่านายใหญ่ ได้กระทำเช่นนี้มาแล้ว 4-5 ครั้งแล้วขู่ไม่ให้บอกใคร ตนกลัวจะถูกฆ่า เจ้าหน้าที่ตำรวจได้ทำบันทึกควบคุมตัวเพื่อดำเนินคดีต่อไป
ขอบคุณที่มาจาก ข่าวสดออนไลน์