ยังคงความน่ารักอยู่เสมอ สำหรับ "ปุ๋ย ภรณ์ทิพย์ นาคหิรัญกนก ไซมอน" เจ้าของมงกุฎนางสาวไทย พ.ศ.2531 และ นางงามจักรวาล พ.ศ.2531 โดยล่าสุด เธอและครอบครัวได้มาพักผ่อนที่เมืองไทยช่วงเทศกาลปีใหม่ 2559
โดยแฟนเพจ Porntip Nakhirunkanok (Bui Simon) ได้เผยเเพร่คลิป "ปุ๋ย ภรณ์ทิพย์" โชว์สเต็ปแดนซ์กลางซุปเปอร์มาเก็ต ภายในห้างสรรพสินค้าแห่งหนึ่ง พร้อมพนักงานในซุปเปอร์มาเก็ตดังกล่าว อย่างน่ารักและสดใส ไม่น่าเชื่อว่าเธอจะอายุ 48 ปีแล้ว เพราะยังสวยเป๊ะเหมือนเดิมจนสาวๆ ยังอาย
ทั้งนี้ "ปุ๋ย ภรณ์ทิพย์" แต่งงานกับนักธุรกิจชาวอเมริกัน เฮิร์บ ไซมอน เจ้าของบริษัทพัฒนาไซมอน หนึ่งในหุ้นใหญ่ของธุรกิจขนาดใหญ่ของสหรัฐอเมริกา มีลูกชายและลูกสาวอย่างละ 1 คน อีกทั้งยังรับอุปการะลูกของน้องสาวที่เสียชีวิตอีก 3 คน
แต่ "ปุ๋ย ภรณ์ทิพย์" ยังคงเดินทางจากสหรัฐมาประเทศไทยเป็นระยะๆ เนื่องจากกลับมาเยี่ยมครอบครัว พร้อมสานต่อโครงการมอบทุนการศึกษาแก่เยาวชนโดย มูลนิธิปีกนางฟ้า ที่เจ้าตัวเป็นประธาน
ขอขอบคุณคลิปวีดีโอจาก เฟซบุ๊ก Porntip Nakhirunkanok (Bui Simon)



Happy 2016!
Thank you P'Dang for sharing this special moment from our 2015 visit to Thailand. May we all dance with enthusiasm and joy into the new year for the wonderful experiences that are ahead of us...Happy Sweet 16!!!!!
Posted by Porntip Nakhirunkanok (Bui Simon) on 31 ธันวาคม 2015

