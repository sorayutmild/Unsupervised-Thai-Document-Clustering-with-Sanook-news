Kill la Kill
แม้ว่าจะเป็นงานคอสเพลย์ ที่เหล่าเลเยอร์ผู้แต่งคอสเพลย์มารวมตัวกันก็ตาม แต่ก็มีกฎในเรื่องของการแต่งคอสเพลย์ให้เหมาะสมบ้างอยู่เหมือนกันครับ ขึ้นอยู่กับแต่ละงานว่าจะเข้มงวดแค่ไหน เพราะในอดีตก็มีข่าวแต่งคอสเพลย์โป๊เกินไปจนเป็นเรื่องเป็นราวขึ้นมาบ่อยครั้ง ล่าสุดก็ยังมีแบบเดียวกันเกิดขึ้นที่งาน Anime Festival Asia ประเทศสิงคโปร์ ในช่วงปลายสัปดาห์ที่ผ่านมา
เรื่องทั้งหมดเกิดขึ้นจากป้าแก่ๆคนหนึ่ง ได้ไปเห็นหญิงสาวคนหนึ่งแต่งคอสเพลย์ในชุดของ Ryuko Matoi นางเอกจากการ์ตูนอนิเมชั่นเรื่อง Kill la Kill เรื่องใหม่ล่าสุดที่กำลังฉายอยู่ใน season นี้ ผลงานใหม่จากทีมสร้างเดียวกับเรื่อง Gurren Lagann อภินิหารหุ่นสว่านทะลวงสวรรค์นั่นแหละ ซึ่งชุดของนางเอกเรื่องนี้เนี่ยปกติมันก็ชุดนักเรียนธรรมดาๆนั่นแหละ แต่เปลี่ยนไปใส่ชุดต่อสู้ที่ชื่อ เซ็นเก็ตสึ เท่านั้นแหละ ชุดของเธอก็จะสั้นกุดราวกับชุด 18+ กันเลยทีเดียว แต่ว่าชุดที่เธอใส่ก็ไม่โป๊เท่าในเรื่อง แต่ก็มีส่วนของหน้าอกช่วงล่างที่โผล่ออกมาให้คนอื่นเห็นนิดหน่อย ซึ่งป้าคนดังกล่าวนี้ว่ากันว่า ทำงานเกี่ยวกับศาสนาอยู่ก็เลยทำให้เข้มงวดเรื่องศีลธรรมไปหน่อย จนแจ้งตำรวจมาจับสาวคนที่แต่งชุด Kill la Kill นี้ ซึ่งก่อนที่ตำรวจจะมา ทั้งคู่ได้มีปากเสียงทะเลาะกันก่อนด้วย
เมื่อตำรวจได้มาถึงที่เกิดเหตุแล้วก็ได้เข้าควบคุมตัวผู้ก่อเหตุทั้งสองคน และสอบปากคำว่าเกิดอะไรขึ้น ซึ่งหลังจากที่มีการสอบปากคำแล้ว ตำรวจได้ตัดสินใจไม่จับกุมตัวทั้งคู่ เพียงแต่ว่าได้ตักเตือนเรื่องการแต่งกายกับสาวที่แต่งชุด Kill la Kill (โดยให้หาผ้าคลุมมาใส่ ดังภาพบนสุด) ส่วนป้าคนที่แจ้งตำรวจก็โดนข้อหาก่อความวุ่นวายในที่สาธารณะ และโดนปรับเงินไปตามระเบียบ (สมใจไหมล่ะป้า)
ภาพของสาวคอสเพลย์ Ryuko ตอนที่ยังไม่ใส่ผ้าคลุม
Kill la Kill
Kill la Kill
Kill la Kill
เทียบกับภาพจากในอนิเมะ (อนิเมะโป๊กว่าเยอะเลยเพ่)
Kill la Kill
มีมือดี เอาป้าคนนั้นมาทำภาพล้อเลียนด้วยนะ (กลายเป็นไททันไปเลย)
Kill la Kill
 