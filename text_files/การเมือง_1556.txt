วันนี้ (13 ต.ค.) เมื่อเวลาประมาณ 15.30 น. เกิดเหตุปะทะระหว่างกลุ่มผู้ชุมนุมและเจ้าหน้าที่บริเวณอนุสาวรีย์ประชาธิปไตย ถ.ราชดำเนิน หลังจาก นายจตุภัทร์ บุญภัทรรักษา หรือ ไผ่ ดาวดิน นำคณะราษฎรอีสาน มาเพื่อปักหลักรอการชุมนุมใหญ่ในวันพรุ่งนี้ (14 ต.ค.) โดยมีการตั้งเต็นท์และมีรถเครื่องเสียงขนาดเล็กในการปราศรัย ท่ามกลางฝนตก
ต่อมา ตำรวจจาก สน.สำราญราษฎร์ เข้ามาเจรจาโดยขอให้กลุ่มผู้ชุมนุมขึ้นไปอยู่บนริมทางเท้า เนื่องจากมีภารกิจสำคัญ แต่การเจรจาไม่ประสบความสำเร็จ มีการสาดสีใส่ตำรวจที่ตรึงกำลังเป็นโล่มนุษย์ ก่อนจะเกิดเหตุวุ่นวายขึ้น โดยตำรวจมีการรวบกลุ่มผู้ชุมนุมบางส่วนขึ้นรถด่วน
* อัปเดตข้อมูล ณ เวลา 18.00 น. * มีการรายงานจากทวิตเตอร์ @iLawFX ว่า มีผู้ถูกจับกุมอย่างน้อย 21 คน ถูกนำตัวไปยังกองบังคับการตำรวจตระเวนชายแดน ภาค 1 (บก.ตชด.ภาค 1) คลองหลวง ปทุมธานี ขณะที่อีก 1 คน ถูกนำไปจ่ายค่าปรับตาม พ.ร.บ.จราจร ที่ สน.ชนะสงคราม


ขณะที่ ทวิตเตอร์ TLHR / ศูนย์ทนายความเพื่อสิทธิมนุษยชน รายงานว่า ที่อนุสาวรีย์ประชาธิปไตย มีนักศึกษาและประชาชนหลายคน ถูกเจ้าหน้าที่ตำรวจอุ้มขึ้นรถ โดย 2 ในนั้นคือ ไผ่ ดาวดิน และ เอมมื่ The Bottom Blues หรือ นายไชยอมร แก้ววิบูลย์พันธุ์ นักร้องชื่อดัง

แอมมี่ The Bottom Blues ไม่หวั่นถูกควบคุมตัว ขอ #ม็อบ14ตุลา สู้ต่อ


 
