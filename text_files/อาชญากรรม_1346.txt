(19ม.ค.) เมื่อเวลา 10.00 น. น.ส.พนิดา คิ้วนาง โร่เข้าแจ้งความร้องทุกข์กับตำรวจให้ดำเนินคดีกับพระเอกลิเกชื่อดัง ไชยา มิตรชัย ข้อหาหลอกลวงทำให้เสื่อมเสียชื่อเสียง หลังจากมีข่าวลือว่าพระเอกลิเกมาหลงรักชอบพอตน ทำให้เพื่อนและชาวบ้านละแวกใกล้เคียงต่างพากันนำเรื่องนี้มาล้อจนเธอได้รับความอับอาย เกิดเป็นความเครียดจนทำร้ายตัวเองด้วยการกรีดข้อมือ จี้ให้ฝ่ายชายออกมาชี้แจงเรื่องข่าวลือ หากเป็นจริงให้มาสู่ขอ หากไม่ใช่ก็จะเลิกแล้วต่อกันไป

คมชัดลึก ออนไลน์ ขึ้นพาดหัวไว้ว่า แจ้งเอาผิด ไชยา มิตรชัย หลอกลวงพระเอกลิเกดัง ไชยา มิตรชัย งานเข้า ถูกสาวหาดใหญ่แฟนลิเก แจ้งความดำเนินคดีฐานหลอกลวง หลังข่าวลือเป็นแฟนกับผู้แจ้ง จนเพื่อนล้อเกิดความอับอายและเครียดมาก จี้ให้ออกมาแจงข่าวลือด่วน ระบุ หากเป็นจริงให้มาสู่ขอให้ถูกต้อง แต่ถ้าไม่จริง ให้เลิกแล้วต่อกัน ไม่เอาความ  อ่านต่อ
ส่วนมติชน ออนไลน์ ประเด็นพาดหัวว่า สาวแจ้งตร.จับ ไชยา มิตรชัย อ้างโดนล้อเป็นแฟน ทำให้อับอาย จี้พระเอกลิเกมาคุยกับครอบครัวให้รู้เรื่อง อ่านต่อ
น.ส.พนิดา คิ้วนาง ระบุว่า กว่า 1 ปีแล้วที่ตนเกิดอาการเครียดมาก กินไม่ได้นอนไม่หลับ เนื่องจากมีข่าวลือพระเอกลิเกชื่อดัง และดารานักแสดงรายนี้ มาชอบและหลงรักตน ซึ่งเพื่อนๆและชาวบ้านใกล้เคียงที่รู้เรื่องต่างพากันล้อ จนเกิดความอับอายและเครียด มาก บางครั้งต้องทำร้ายตัวเองด้วยการกรีดแขน กรีดข้อมือ จึงขอร้องความยุติธรรม และ หากได้ออกมาแถลงข่าวโดยดีว่า ยอมรับตนเป็นแฟนจริงดังข่าวลือนี้ ขอให้ไชยา มาจดทะเบียนสมรส แต่ถ้าหากไม่ยอมรับเป็นแฟน จะยอมรับและไม่เอาผิด เลิกแล้วต่อกัน ไม่เอาความต่อ