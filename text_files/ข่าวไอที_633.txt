8 ฟีเจอร์ใน iOS 7 ที่คุณอาจไม่รู้
iOS 7 ให้บุคคลทั่วไปได้อัพเกรดกันถ้วนหน้าแล้วเมื่อสัปดาห์ที่แล้ว และก็เป็นอย่างที่คาดการณ์เอาไว้ว่าผู้ใช้ iPhone, iPad และ iPod Touch ต่างไม่รีรอที่จะอัพเกรดไปลองของใหม่กันอย่างล้นหลามซึ่งเสียงสะท้อนหลังการใช้ iOS 7 เท่าที่ทราบมาก็มีทั้งข้อดีข้อเสีย 

ส่วนผู้ใช้ท่านใดที่เพิ่งได้อัพเกรดมาใช้ iOS 7 และอยากรู้จักลูกเล่นที่ Apple ใส่เข้ามาในระบบปฏิบัติการเวอร์ชั่นใหม่นี้ ติดตามได้จากข้อมูลด้านล่างเลยครับ
1. Messages สามารถดูเวลาที่รับ-ส่งข้อความได้แล้วเพียงแตะข้อความและ swipe ไปทางซ้ายมือ
2. ผู้ใช้สามารถเข้าไปสร้างจังหวะการสั่นได้ด้วยตัวเอง เพียงเข้าไปที่เมนู Sound > Ringtone > Vibration > Create New Vibration จากนั้นก็เริ่มสร้างจังหวะการสั่นได้
3. Siri สามารถสั่งงานด้วยเสียงเพื่อค้นหาเว็บไซต์, รูปภาพจากเว็บไซต์นั้นๆ, สามารถถามได้ว่าเว็บไซต์นั้นกำลังพูดถึงเรื่องอะไรอยู่ โดยข้อมูลที่ Siri ดึงมาแสดงจะนำมาจากเบราว์เซอร์ Bing ของไมไครซอฟท์
4. Safari จะมีสัญลักษณ์ "@" อยู่ในเมนูด้านบน ซึ่งคุณลักษณะนี้จะเชื่องโยงกับบัญชี Twitter ของผู้ใช้งาน และจะคอยแสดงฟีดต่างๆให้ได้ทราบความเคลื่อนไหวในหน้า Twitter ของผู้ใช้ได้แบบเรียลไทม์
5. iOS 7 สามารถปรับตัวอักษรให้เป็นตัวหนาได้ เพียงเข้าไปที่ Setting > General > Accessibility > เปิดใช้งานโหมด Bold Text จากนั้นเครื่องจะรีสตาร์ทเอง เท่านี้ตัวอักษรต่างๆ ใน iOS 7 ก็จะกลายเป็นตัวหนาทันที
6. การสร้างโฟลเดอร์แอพพลิเคชั่น เดิมทีใน iOS 6 ผู้ใช้จะรวมแอพไว้ในโฟลเดอร์เดียวกันได้ไม่เกิน 9 แอพ แต่สำหรับ iOS 7 ผู้ใช้สามารถรวมแอพต่างๆ ไว้ในโฟลเดอร์ได้ไม่จำกัดจำนวน
7. โหมด Control Center สามารถเรียกใช้งานได้ในทุกกรณี ไม่ว่าจะตอนล็อคหน้าจอ, เล่นเกมส์ รวมถึงขณะเปิดแอพอื่นๆ
8. ผู้ใช้สามารถบล็อคเบอร์โทรศัพท์ของบุคคลที่ไม่ต้องการรับสายได้ เพียงเข้าไปที่ Contacts > แตะเบอร์ที่ต้องการบล็อค > จากนั้นเลื่อนลงมาด้านล่างกดเลือกโหมด Block this Caller
สนับสนุนเนื้อหา: Arip