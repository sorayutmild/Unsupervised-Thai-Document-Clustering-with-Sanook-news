ตอนนี้กำลังอยู่ในช่วงตกแต่งบ้านใหม่ สำหรับนักร้องลุกทุ่งขาแดนซ์ กระแต อาร์สยาม ที่ควักเงินซื้อบ้านทีเดียวสองหลังติด เรียกว่าเป็นความภูมิใจของเจ้าตัวมากๆ ล่าสุด (5 ต.ค.) กระแตได้โพสต์ภาพบ้านที่เจ้าตัวบอกว่าถ่ายรูปบ้านตัวเองแล้วก็น้ำตาคลอ ตื้นตันและภูมิใจที่มาจากน้ำพักน้ำแรงของตัวเอง ที่ทำงานมาตั้งแต่เด็กทั้งร้องเพลงและต่อยมวยซึ่งได้ค่าตัวครั้งละไม่กี่ร้อยบาท ยอมรับ นี่คือการอวด แต่นี่คืออวดเพื่อให้ทุกคนรู้ ว่าสู้นะ ไม่ใช่อวดว่า รวย! 
"บ้านใหม่อีก 2 หลัง ติดกันเร้ยยย^^ ต่อเติมตรงกลาง เป็นสตูดิโอซ้อมเต้น และทำด้านบนเป็นTerrace มุมพักผ่อน เป็นทางเชื่อมต่อกับอีกหลังนึงได้ด้วย #วันนี้มายืนถ่ายรูปบ้านตัวเองแล้วก็แอบน้ำตาคลอ ความตื้นตันและความภูมิใจที่มาจากน้ำพักน้ำแรงของตัวเองมันรู้สึกดีแบบนี้นี่เอง อยากจะบอกทุกคนว่า ชีวิตคนเรามีต้นทุนวาสนาไม่เท่ากัน สำหรับแตไม่ได้เกิดมารวยตั้งแต่แรก จำความได้ก็เริ่มร้องเพลงตั้งแต่ 5 ขวบ ได้งานละ 300 บ. ต่อยมวยได้ครั้งละ200 ก็ชก ทำมาหมด ไม่ว่าจะเป็นงานอะไรก็ตามที่ได้เงินมาแล้วทำให้พ่อกับแม่และครอบครัวสบายขึ้นเราไม่เคยรู้สึกเหนื่อยเลย และกว่าจะถึงวันนี้ได้ แตก็ไม่ได้ได้มาอย่างง่ายๆเลย เราทนฝ่าฟันทุกอย่างมาได้ จนวันนี้ก็เพราะความรักอันบริสุทธิ์จากครอบครัว และความรักของแฟนๆ รวมถึงกำลังใจจากคนรอบข้าง ที่คอยผลักดันให้แตสู้ มาจนถึงวันนี้ #แตเชื่อว่าลงรูปแบบนี้ทุกคนคิดอยู่แล้วว่าคืออวด ใช่ค่ะ^^ นี่คือการอวด แต่นี่คืออวดเพื่อให้ทุกคนรู้ ว่าหนูสู้นะ ไม่ใช่อวดว่า รวย! เพราะคนที่รวยกว่าหนูมีอีกมากมาย เพราะอยากให้รู้ว่า กว่าจะยืนอยู่ตรงจุดนี้เราต้องเหนื่อยหนักแค่ไหน #แค่อยากลงเพื่อเป็นกำลังใจให้กับคนสู้ฝันที่กำลังท้ออยู่ อยากให้ลุกขึ้นสู้ค่ะ วันนี้อาจจะไม่ใช่วันของเรา แต่ถ้าคุณมีความพยายามและอดทน วันนึงสิ่งที่เราฝันมันจะต้องเป็นจริงแน่นอนค่ะ #ถ้าเรารักและเลี้ยงดูบุพการีของเราได้ดี สวรรค์มีตาและเข้าข้างเราเสมอแน่นอนค่ะ แตเชื่อแบบนั้น^^ #ขอบคุณทุกอุปสรรคที่ทำให้เราแข็งแกร่งขึ้นอย่างภาคภูมิใจ #เดี๋ยวไว้เสร็จจะมาลงให้ดูเรื่อยๆน้า #สู้ๆนะคะทุกคน (เขียนจากใจล้วนๆ^^ขอบคุณทุกคนที่อ่านจนจบน้าาา รักนะคะ)"
ปรบมือให้เลยค่ะกับความขยันของเธอ ที่กว่าจะได้บ้านสองหลังนี้มา

เครดิตภาพ IG:kratae_rsiam_official