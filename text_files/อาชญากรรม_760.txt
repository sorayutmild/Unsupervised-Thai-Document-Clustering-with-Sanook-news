จากคดีคนร้ายบุกปล้นร้านทองออโรร่า ภายในห้างดัง อ.เมือง จ.ลพบุรี โดยใช้อาวุธปืนเก็บเสียงยิงเปิดทางใส่ชาวบ้านและพนักงานร้านทอง จนทำให้มีผู้เสียชีวิตรวม 3 ศพ ในจำนวนนี้มีเด็กชายวัย 2 ขวบโดนลูกหลงเสียชีวิตด้วยนั้น
ล่าสุดวันนี้ (22 ม.ค.) มีรายงานว่า เจ้าหน้าที่ได้ควบคุมตัวชายต้องสงสัยเพื่อสอบปากคำอย่างละเอียด ปรากฏว่าชายคนดังกล่าวยอมให้การรับสารภาพแล้ว เบื้องต้นทราบว่า ชายคนดังกล่าวเป็นถึงครูระดับผู้อำนวยการโรงเรียน ชื่อ นายประสิทธิชัย หรือ ผอ.กอล์ฟ อายุ 38 ปี ถูกควบคุมตัวได้ที่ จ.สิงห์บุรี ขณะนี้อยู่ระหว่างนำตัวมาสอบสวนขยายผล และเก็บหลักฐานเพิ่มเติม

ต่อมา อดีตลูกศิษย์ ได้ออกมาเปิดเผยผ่านทวิตเตอร์ว่า นายประสิทธิชัย เคยสอนที่โรงเรียนมัธยมศึกษาใน จ.ลพบุรี เมื่อหลายปีก่อน ตอนที่เรียนด้วยครูกอล์ฟเคยพูดเรื่องยิงปืน เพราะเคยเป็นตำรวจ และเคยได้รับบาดเจ็บเอ็นขาฉีกมาก่อนด้วย ซึ่งเมื่อเดือนมกราคม 2561 นายประสิทธิชัยได้เข้ารับการผ่าตัดหัวเข่าที่โรงพยาบาล 

อย่างไรก็ตาม ชาวเน็ตบางส่วนยังคงกล่าวถึงประเด็น "จับแพะ" ในโซเชียลเน็ตเวิร์ก ด้วยความกังวลว่าอาจจะจับผิดตัว แต่ขณะเดียวกันก็ได้มีการเชื่อมโยงอาการบาดเจ็บกับลักษณะท่าทางของการเดินของคนร้ายที่ได้จากกล้องวงจรปิดในช่วงเกิดเหตุ สังเกตได้ว่าคนร้ายเดินขากะเผลกบางช่วง ลงน้ำหนักไม่ได้หมด คาดว่าน่าจะมาจากการผ่าตัดหัวเข่าดังกล่าว รวมถึงภาพรองเท้าของนายประสิทธิชัยที่ใส่ไปเที่ยวกับภรรยา ก็มีความคล้ายคลึงกับรองเท้าของคนร้ายที่ใส่ก่อเหตุ
 >> จับได้แล้ว! โจรปล้นทองลพบุรี 3 ศพ พบมีอาชีพเป็นข้าราชการครู ระดับ ผอ.โรงเรียน
>> "ผอ.กอล์ฟ" ผู้ต้องสงสัยปล้นทองลพบุรี หลังก่อเหตุ 2 วัน โพสต์รูปพาเมียไปเที่ยววันเด็ก
>> ผู้ต้องหาปล้นทองที่แท้เป็น “ผอ.” โรงเรียน ได้รับเงินเดือนมาก-น้อยแค่ไหน ก่อนตัดสินใจก่อเหตุ
