ราศีกรกฏ 15 ก.ค.-16 ส.ค.
ดวงชะตาเดือนมกราคม ในเดือนนี้ความสำเร็จหรือชัยชนะบางอย่างที่คุณได้มุ่งหวังไว้ จะปรากฏขึ้น จะได้อบรมในหลักสูตรสำคัญที่เป็นประโยชน์ต่อองค์กร หรือหน่วยงาน การเลื่อนขั้น เลื่อนตำแหน่ง หรือเงินเดือนขึ้น จะได้รับการพิจารณาแบบโชคสองชั้น ในเดือนนี้ค่ะ
ดวงชะตาเดือนกุมภาพันธ์ เป็นเดือนที่คุณจะมีความก้าวหน้ามากขึ้นอีก มีเกณฑ์การเลื่อนขั้น เลื่อนตำแหน่งทางหน้าที่การงานอย่างเด่นชัด หากคุณคิดจะศึกษาวิชาหลักสูตรระยะสั้น หรือระยะยาวก็ล้วนแล้วแต่ได้รับความสำเร็จอย่างเด่นชัด คุณอาจจะได้รับจดหมายด่วน โทรศัพท์ด่วน หรือมีการเดินทางไกลต่างประเทศค่ะ
ดวงชะตาเดือนมีนาคม คุณจะต้องเหนื่อยกับงานในเดือนนี้  คุณจะมีอุปสรรคค่อนข้างมาก มีคนนำปัญหาต่าง ๆ มาให้คุณได้แก้ไขไม่หยุดหย่อน แต่ด้วยสติปัญญาความสามารถของคุณก็จะสามารถแก้ปัญหาต่างๆ ไปได้ด้วยดีค่ะ
ดวงชะตาเดือนเมษายน ในเดือนนี้คนที่เคยรับปากว่าจะให้สิ่งนั้น สิ่งนี้ หรือเอ่ยวาจาว่าจะสนับสนุนคุณเต็มที่ มีแนวโน้มที่จะไม่รักษาคำพูดค่ะ คุณจะเสียความรู้สึกอย่างมาก และอาจจะทำให้คุณรู้สึกสับสนในความรู้สึก และความคิดไม่โลดแล่นชั่วขณะ อย่าไปใส่ใจนะคะทำหน้าที่ของคุณให้ดีที่สุดต่อไปค่ะ
ดวงชะตาเดือนพฤษภาคม เป็นเดือนที่คุณต้องทำงานหนัก หรือสะสางงานเก่าที่คั่งค้าง ใช้พลังสมองมากมายในทางสร้างสรรค์ ต้องรักษาการในหน้าที่ของตนเองอย่างรอบคอบที่สุด จะผ่านพ้นอุปสรรคต่าง ๆ ไปได้ มีความมั่นใจได้ในเดือนนี้ค่ะ
ดวงชะตาเดือนมิถุนายน  คุณจะได้รับทรัพย์ มีโชคด้านการเงิน เด่นชัด อาจจะได้ถอยรถใหม่ป้ายแดง หรือไม่เช่นนั้นคุณจะได้เงินก้อนมาอุ่น ๆ อยู่ในกระเป๋า หยิบจับอะไรเป็นเงินเป็นทองไปหมดในเดือนนี้ค่ะ
ดวงชะตาเดือนกรกฎาคม ในช่วงเดือนนี้ขอให้ระมัดระวังเรื่องของการใช้จ่ายเงินทองของตัวคุณเองให้ดีค่ะ จะมีการจ่ายเงินออกไปแบบไม่ทันคิด หรือไม่ทันตั้งตัว ส่วนมากจะหมดเปลืองไปกับผู้อื่น ส่วนตัวเองไม่ค่อยได้รับอะไรจากการจ่ายเงินออกไปซักเท่าไร ฉะนั้นระวังในการใช้จ่ายด้วยค่ะ ไม่เช่นนั้นเห็นทีจะติดลบแน่ ๆค่ะ
ดวงชะตาเดือนสิงหาคม ความสัมพันธ์เก่า ๆ มิตรภาพเก่า ๆ จะมีการหวนกลับมา ไม่ว่าคุณจะได้พบกับเพื่อนเก่าที่ไม่ได้พบกันนาน ๆ หรือคนรักเก่ากลับมาหา เป็นเดือนที่คุณจะนึกถึงอดีตที่ผ่านมาค่ะ
ดวงชะตาเดือนกันยายน  ในเดือนนี้การทำงานที่มีเกียรติ หรือการได้รับเชิญไปในงานเลี้ยงสำคัญ จะทำให้คุณได้พบกับหนทางในการทำงาน หรือมีการทาบทามตัวเกิดขึ้น ทำให้คุณต้องตัดสินใจ แต่อย่างไรก็ตาม บรรยากาศ หรือสิ่งแวดล้อมเก่า ๆ ที่คุณจะได้พานพบในเดือนนี้ ก็จะทำให้คุณได้นึกถึงวันวานที่ผ่านมา สำหรับคนที่ยังโสดจะได้พบกับมิตรใหม่ ที่ดีมีน้ำใจค่ะ
ดวงชะตาเดือนตุลาคม เดือนนี้อะไร ๆ ก็เป็นเงินเป็นทอง จะได้รับลาภผลก้อนโต  หรือได้เงินตกเบิก กำไรจากการค้า เงินเดือนขึ้น เดือนนี้การเงินสะพัด การค้ารุ่งเรือง ในบางท่านอาจจะได้สินทรัพย์มีค่าชิ้นใหญ่ หรืออสังหาริมทรัพย์ค่ะ
ดวงชะตาเดือนพฤศจิกายน ขอให้คุณใจเย็น ๆ อย่าวู่วาม  หรือใจร้อนเป็นอันขาด จะทำให้เกิดความผิดพลาดในการงานได้ ทางด้านความสัมพันธ์กับคนรู้ใจในเดือนนี้ร้อนระอุยิ่งกว่าเดือนเมษา  มีการทะเลาะเบาะแว้งกันเป็นประจำ จนถึงขั้นไม่ต้องทะเลาะกันอีกแล้ว ขอให้นึกถึงแต่สิ่งที่ดีกันไว้นะคะ ไม่เช่นนั้นคงจะแย่แน่  ๆค่ะ
ดวงชะตาเดือนธันวาคม เป็นเดือนที่คุณได้รับความสำเร็จสมหวังจากพลังในตนเอง ไม่ว่าคุณจะทำอะไรล้วนแล้วแต่ราบรื่นมีความสนุกสนานในการเดินทาง ไปสัมผัสธรรมชาติ  มีเสน่ห์ต่อเพศตรงข้าม และเป็นที่รักของคนรอบข้าง ฉะนั้นสิ่งดี ๆ ที่คุณได้สะสมมาได้มาสนองตอบคุณแล้วในเดือนนี้ค่ะ ขอสวัสดีปีใหม่ล่วงหน้าค่ะ
 