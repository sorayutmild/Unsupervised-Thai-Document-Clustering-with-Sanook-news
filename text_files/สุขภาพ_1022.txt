เรื่องของการขับถ่าย จะมองว่าเป็นเรื่องเล็ก ก็คงจะไม่ใช่นะคะ เพราะหลายคนประสบปัญหานี้จนรู้สึกอึดอัดท้องจนทนไม่ไหว ต้องไปหาหมอหายา หรืออาหารที่ช่วยให้เราถ่ายอย่างด่วนๆ แต่เรามีวิธีที่ง่าย และไม่ต้องเสียเงินสักบาทมาช่วยแก้ปัญหาท้องผูกมาแนะนำค่ะ นั่นก็คือการทำท่าโยคะนั่นเอง ทำตามกันได้เลย
 

 
ท่าโยคะ ช่วยแก้ปัญหาท้องผูก ปรับระบบขับถ่าย

ท่าเด็ก

นั่งบนส้นเท้า แยกเข่าออกจากกัน โดยที่ปลายเท้ายังชิดกันอยู่ ค่อยๆ โน้มตัวไปข้างหน้า ให้หน้าผากแตะพื้น แล้วเหยียดแขนทั้งสองข้างไปที่เหนือศีรษะ ค้างไว้ 30 วินาที แล้วกลับคืนท่าเริ่ม
ท่านี้เป็นการกดนวดช่องท้อง ช่วยในระบบย่อยอาหาร และทำให้ระบบขับถ่ายดีขึ้น และยังช่วยลดอาการปวดคอ และปวดหลังด้วยค่ะ
 

ท่าขับลม

นอนหงายราบลงไปบนพื้น ชันเข่าขึ้นทั้งสองข้าง ขอเข่าขึ้นมาหนึ่งข้าง แล้วใช้สองมือรวบขาขึ้นมาชิดอกให้เข่าแตกจมูก ข้างไว้ 30 วินาที แล้วสลับไปทำขาอีกข้าง เสร็จแล้วทำท่าเต็ม คืองอเข่าทั้งสองข้างอีกรอบ
แรงกดที่ท้องจะทำให้ร่างกายไล่ลมออกมา เป็นการขับแก๊สออกมาจากกระเพาะอาหาร และลำไส้ และยังช่วยกระตุ้นการขับถ่ายอีกด้วย
 

ท่างู

นอนคว่ำราบลงไปบนพื้น เท้าแยกของจากกันเล็กน้อย คว่ำฝ่ามือลงกับพื้นทั้งสองข้าง ให้ระดับมืออยู่ในแนวเดียวกันกับหน้าอก หายใจเข้าลึกๆ แล้วใช้แขนทั้งสองข้างดันลำตัวช่วงบนขึ้น ให้สะดือพ้นจากพื้น น้ำหนักทั้งหมดของร่างกายส่วนบน จะอยู่ที่มือ และต้นขา ค้างไว้ 5-10 ลมหายใจ
ท่านี้จะช่วยแก้อาการท้องผูก ท้องเฟ้อ อาหารไม่ย่อย เพิ่มการทำงานของตับไต ปอด และเสริมความแข็งแกร่งให้กับกล้ามเนื้อแขน และไหล่อีกด้วย
 
ง่ายๆ ทั้งนั้นเลยนะคะ ใช้เวลาแค่ไม่กี่นาที คราวหน้าถ้ามีอาการท้องผูกอีก อย่าลืมทำท่าโยคเหล่านี้ แล้วโบกมือลายาถ่ายกันได้เลยค่ะ
 
                                     
ภาพประกอบจาก istockphoto