ฮีโร่กลายเป็นฆาตกร! Power Rangers ถูกจับข้อหาฆ่าคนตาย
Power Rangers
เจ้าหน้าที่ตำรวจ ลอสแอนเจลิส จับกุมตัวนาย Ricardo Medina, Jr. วัย 36 ปี นักแสดงฮอลลีวู้ด ซึ่งเคยแสดงในภาพยนตร์ซีรี่ส์ฮีโร่ชื่อดัง Power Rangers Wild Force มาก่อน ในข้อหาฆาตกรรมเพื่อนร่วมห้องวัย 36 ปี ที่ชื่อ Joshua Sutter เหตุเกิดขึ้นที่เมืองปาล์มเดล ลอสแอนเจลิส รัฐแคลิฟอร์เนีย เมื่อวันเสาร์ที่ 31 มกราคม 2015
Power Rangers
จากการสืบสวนของเจ้าหน้าที่ตำรวจ เผยว่า Ricardo Medina, Jr. และเพื่อนร่วมห้อง Joshua Sutter ได้ทะเลาะวิวาทมีปากเสียงกัน โดย Sutter ได้บุกเข้าไปต่อว่า Medina ในห้องนอนขณะที่กำลังอยู่กับแฟนสาว จากนั้นก็เริ่มทะเลาะกันรุนแรงขึ้น ก่อนที่ Medina จะหยิบดาบที่เขาเก็บไว้ข้างประตูห้อง แทงที่ท้องเพื่อนร่วมห้องของเขาจนเสียชีวิต
หลังจากนั้น Medina ก็โทรแจ้งตำรวจ 911 และรับสารภาพเรื่องที่ทำลงไป และเล่าเหตุการณ์ทั้งหมดที่เกิดขึ้น แต่อย่างไรก็ตามเขาก็ยังคงต้องโทษคดีฆาตกรรมโดยเจตนา และต้องโทษจำคุกอยู่ โดยมีวงเงินประกันตัวสูงถึง 1 ล้าน $US หรือประมาณ 30 ล้านบาท
Ricardo Medina, Jr. เคยแสดงเป็นฮีโร่ตัวหลัก คือ Cole Evans หรือ Red Lion Wild Force Ranger ในเรื่อง Power Rangers Wild Force และยังเคยแสดงเป็น Deker ในภาค Power Rangers Samurai ด้วย แต่ความเป็นฮีโร่ของเขาก็จบลงในวันนี้ หลังก่อเหตุฆาตกรรม
Power Rangers