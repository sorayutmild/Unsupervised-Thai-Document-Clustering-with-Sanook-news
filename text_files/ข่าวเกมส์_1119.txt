สวัสดีเพื่อน ๆ ชาว RoV ที่น่ารักทุกคนไม่นานมานี้ทางเพจ Garena RoV Thailand และไต้หวันได้ประกาศอย่างเป็นทางการ กับถึงการมาของ "พลังบังไค" จาก Bleach เทพมรณะที่เรียกเสียงฮือฮาจากแฟน ๆ อย่างล้นหลามแน่นอนว่าซีรีส์ Bleach เทพมรณะสำหรับแฟนอนิเมะนั้น คงไม่มีใครไม่รู้จัก ซึ่งการพบกันของซีรีส์ Anime ระดับโลกอย่าง Bleach เทพมรณะและ RoV ที่เป็นเจ้าแห่งเกม MOBA นั้นได้จับมือเตรียมตัวสร้างความยิ่งใหญ่ และเอาใจแฟนเกมไปพร้อม ๆ กัน

ซึ่งตรงนี้ผมขออนุญาตทบทวนไปอย่างรวดเร็ว กับการจับมือประสานข้ามค่ายกัน ซึ่งเกิดขึ้นหลายครั้งไม่ว่าจะเป็น RoV X  Sword Art Online หรือจะเป็นครั้งแรกของ RoV  ที่จับมือกับ DC ในการสร้างกลุ่ม Hero จากจักรวาล DC ขึ้นมาซึ่งในกรณีของ  Sword Art Online นั้นมีการประสานความร่วมมือกันถึง 2 ครั้งและแน่นอนว่าสกินนั้นได้ตราตรึงใจแฟน ๆ เป็นอันมากและนั่นยังไม่ใช่จุดจบของความยิ่งใหญ่ และความก้าวหน้าของ RoV ที่ได้ข้ามไปจับมือกับทางค่ายฝั่งญี่ปุ่นกับซีรีส์ Ultraman

ที่กำลังโด่งดังอยู่ในห้วงเวลานั้น ทำให้เราได้เห็นสกิน Ryoma: Ultraman และจอมดาบ Ultraman Seven ในคราบของ Florentino อย่างที่พวกเราได้พบเห็นกันไปแล้ว เอาล่ะถือว่าสรุปเรื่องราวที่ผ่านมา ของการร่วมมือ RoV กับค่ายต่าง ๆ เป็นที่เรียบร้อยทีนี้เรามาดูกันบ้างว่าแผนการสร้างของ RoV  ที่มีต่อ Bleach เทพมรณะมีอะไรบ้าง ซึ่งผมจะขอพูดถึงในส่วน Hero ฝั่งของ RoV ที่จะได้รับบทบาทผ่านสกิน ในบทตัวละครของเทพมรณะ Bleach กันโดย Hero ที่ถูกคัดเลือกให้ได้รับบทบาท ประกอบไปด้วย

 Bright
Lubu
Murad
Lindis
Annette 


แฟน ๆ ที่เป็นตัวจริงของ Bleach เทพมรณะก็คงจะสามารถคาดเดากันได้ เกี่ยวกับรูปแบบทักษะที่สอดคล้อง กับความเป็นไปในบทบาทใน Anime แต่ที่แน่ ๆ ตอบได้เลยว่า บังไค / เซ็มบงซากุระ คาเงโยชิ (เงาหาญซากุระพันกลีบ) จาก "คุจิกิ เบียคุยะ" น่าจะมาแน่ ๆ พระเอกผู้ถือดาบฟันวิญญาน "ซันเงสึ" อย่างอิจิโกะจะมารับบทบาทใน Bright ค่อนข้างแน่นอนแล้ว และ "คุจิกิ เบียคุยะ" อาจจะมารับบทเป็น Murad ก็เป็นได้แต่ยังไงก็ตามทุกอย่าง เป็นเพียงแค่การคาดเดา

ซึ่งอย่างช้าที่สุด น่าจะเป็นช่วงเวลาเดือนพฤษภาคม ที่เราจะได้พบกับซีรีส์ของ RoV X Bleach เทพมรณะ เรียกได้ว่าน่าตื่นเต้นมาก ๆ ส่วนใครที่ไม่เคยดูการ์ตูนเรื่อง Bleach เทพมรณะก็ต้องรีบไปหาดูกันแล้วล่ะ เรื่องราวที่เกี่ยวกับยมทูต Hollow และการต่อสู้ที่ดุเดือดนั้นช่างน่าติดตาม และก็เป็นการโปรโมทกันและกันสำหรับใครที่รู้จัก RoV แล้วไม่รู้จัก Bleach ก็จะได้ไปติดตามกันส่วนแฟน ๆ ที่เป็นตัวจริงใน Bleach เทพมรณะก็จะสุดฟินไปกับ Hero ที่พวกเขารักใน RoV

เรียกได้ว่าเป็นปรากฏการณ์ที่น่าตื่นเต้นมาก ๆ หวังเป็นอย่างยิ่งว่าเราจะได้พบซีรีย์อื่น ๆ ในการประสานความร่วมมือกันระหว่าง RoV  กับค่ายยักษ์ใหญ่อื่นต่อไปจะเชื่อได้ว่าระดับ Tencent ผู้เป็นเจ้าแห่งตลาดเกมและเป็นผู้กุมบังเหียน RoV นั้นสามารถทำสิ่งที่แฟน ๆ คาดหวังได้อย่างแน่นอนเพราะไม่มีอะไรจะใหญ่ไปกว่า Tencent ในห้วงเวลานี้เพราะว่า Tencent ถือว่าเป็นเจ้าตลาดเกมที่ยิ่งใหญ่ที่สุดในโลกค่ายหนึ่ง

วันนี้ผมจึงมาแจ้งข่าวที่น่าสนใจแต่เพียงเท่านี้ ไว้มีความเคลื่อนไหวเกี่ยวกับ RoV มีอะไรเกิดขึ้นผมจะรีบมาแจ้งให้ทราบผ่านทาง Sanook Game และฝากเพื่อน ๆ ติดตามด้วยนะครับ สำหรับวันนี้ผมขอตัวลาไปก่อนสวัสดีครับ