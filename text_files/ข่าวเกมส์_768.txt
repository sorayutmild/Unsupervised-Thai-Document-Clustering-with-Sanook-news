PES 2014
น่าเสียดายที่เมื่อตอน PES 2014 ทางโคนามิตัดสินใจไม่ทำลงเครื่อง PS4 และ XB One ด้วย เนื่องจากตอนนั้นเครื่อง PS4 และ XB One ยังไม่วางจำหน่าย จึงไม่มั่นใจว่าทำแล้วจะขายได้แค่ไหน สุดท้ายก็เลยสรุปไม่ลงเครื่องใหม่เลย ยังทำลงแค่ PS3, XB360 ตัวเก่าไปก่อน แต่ว่าด้วยพลังของ FOX Engine รุ่นใหม่ล่าสุดของทางโคนามิ ทำให้ PES 2014 กลายเป็นเกมฟุตบอลที่สวยสมจริงมากที่สุดเท่าที่เคยมีมาเลย แต่สุดท้ายยอดขายแต่ก็ยังสู้คู่แข่งอย่าง FIFA ไม่ได้ กราฟฟิกไม่ได้ช่วยทำให้คอเกมส์ฟุตบอลหันมาเล่น PES กันมากขึ้นเลย เพราะแฟนๆส่วนมากยังคงนิยมเกมส์ฟุตบอลที่ระบบการเล่นและชื่อนักเตะสมจริง มากกว่าสมจริงที่กราฟฟิกอย่างเดียว
ก็ยังไม่รู้ว่าทางโคนามิจะปรับในเรื่องของระบบการเล่นมาสู้กับ FIFA ได้มากน้อยแค่ไหน แต่ที่แน่คือพี่ท่านยังคงเน้นกราฟฟิกที่สวยงามอีกเช่นเดิม โดยในภาคใหม่ PES 2015 ทางโคนามิยืนยันจะทำลงเครื่อง PS4 ด้วยแน่นอนแล้ว หลังจากที่พลาดไปตอน PES 2014 โดยยืนยันผ่านทาง Twitter ของโคนามิเองเลยว่าลง PS4 แน่ๆ โดยใช้ FOX Engine พัฒนาอีกเช่นเคย ซึ่งตัวเกมจะได้ภาพที่สวยคมชัดมากกว่าเวอร์ชั่นที่ลงเครื่องรุ่นเก่าอย่าง PS3
PES 2014
ส่วนเวอร์ชั่นเครื่องอื่นๆนั้น ทางสื่อ CVG แจ้งว่า โคนามิยังไม่ยืนยันว่าจะทำลงเครื่องไหนบ้าง เพราะทีมงานสร้างยังไม่คอนเฟิร์มมาว่าจะทำลงเครื่องไหน โดยจะประกาศยืนยันอีกที ตอนเปิดตัวเกมอย่างเป็นทางการ