ช่วงนี้โซนี่เดินหน้าจดสิทธิบัตรนวัตกรรมใหม่ๆเกี่ยวกับเกมส์อย่างต่อเนื่อง ไม่ว่าจะเป็นเครื่อง PS4 , PS VITA รุ่นใหม่ และล่าสุดก็มีจดเพิ่มอีกแล้ว ชื่อว่า EyePad อ่านว่า อายแพด นะ ไม่ใช่ ไอแพด จริงๆน่าจะแปลว่าผ้าปิดตามากกว่าอุปกรณ์ไฟฟ้านะเนี่ย ลือกันว่ามันเป็นคอนโทรลเลอร์แบบโมชั่นคอนโทรลตัวใหม่ของโซนี่ ที่มีรูปร่างเหมือน Tablet นั่นเอง โดยนอกจากจะมีฟีเจอร์จับการเคลื่อนไหวผู้เล่นแล้ว ยังมีหน้าจอทัชสกรีนด้วย แบบ 2 in 1
EyePad
เทคโนโลยีใช้กล้องมาร่วมกับเกมส์นั้น ทางโซนี่เป็นผู้ริเริ่มใช้มาตั้งแต่สมัย PS2 แล้ว ในชื่อว่า PlayStation Eye เป็นอุปกรณ์เสริมที่คล้ายๆกับ Webcam ถ่ายภาพผู้เล่นมาไว้ในเกมส์ เหมือนเป็นตัวละครเกมส์แทน แต่กลับไม่ได้รับความนิยมในยุคนั้น จนกระทั่งเจ้าอื่นๆเอามาทำบ้างกลับได้รับความนิยมมากกว่า แต่ถึงกระนั้นโซนี่ก็ไม่ทิ้งเทคโนโลยีกล้อง Eye ของตัวเอง และยังจับมันมาใช้กับ PS3 ต่อร่วมกับ PS Move
 
คาดกันว่า EyePad นี้ก็จะทำหน้าที่คล้ายๆกับ PS Move นั่นเอง เป็นคอนโทรลเลอร์เล่นเกมส์แบบโมชั่นคอนโทรล แต่ที่พิเศษกว่าก็คือ EyePad เป็นอุปกรณ์ที่เหมือนแท็บเล็ต ซึ่งมันจะมีหน้าจอแสดงผลให้เราเห็นแบบใกล้ๆ และพร้อมกันนี้ผู้เล่นยังใส่คำสั่งเพิ่มเติมใน Touch Screen ได้ทันที โดยไม่ต้องกดปุ่มอื่นเพิ่ม ทำให้เล่นได้สะดวกขึ้น แต่ทั้งนี้ EyePad ก็ยังเป็นเพียงสิทธิบัตรเท่านั้น ยังไม่แน่ว่าโซนี่จะสร้างออกมาจริงๆหรือไม่ ถ้าสร้างออกมาก็น่าจะใช้ได้ทั้งกับ PS3 และ PS4
iPad
ไม่เกี่ยวกับ ไอแพด นะ
 
 
ข้อมูลอ้างอิงจาก

http://kotaku.com/5984494/ipad-no-sony-just-patented-something-its-calling-the-eyepad
