
     iPhone 6 ราคา อัพเดท สเปค พร้อม ข้อมูลล่าสุด : สงครามราคา เปรียบเทียบ เทิร์น iPhone รุ่นเก่า แลกซื้อ iPhone 6 ระหว่าง dtac กับ TrueMove H ที่ไหนคุ้มสุด

     สำหรับใครที่มีแพลนอยากจะนำ iPhone เครื่องเก่า ไปเทิร์นเป็น iPhone 6 หรือ iPhone 6 Plus อยู่ในตอนนี้ เรียกได้ว่า เป็นโอกาสเหมาะเลยก็ว่าได้ เมื่อทั้ง dtac และ TrueMove H ต่างโชว์หมัดเด็ด กับแคมเปญ อัพเกรด iPhone เครื่องเดิมเป็น iPhone 6 และ iPhone 6 Plus 
     โดยจ่ายเริ่มต้นเพียง 5,100 บาท เท่ากันทั้ง 2 ค่าย แน่นอนว่า ระดับราคาเท่านี้ จะต้องแลกมาด้วย เงื่อนไขบางอย่าง ที่ผู้ซื้อจะต้องพิจารณาให้ดีก่อนซื้อ โดยเฉพาะอย่างยิ่ง แพ็กเกจรายเดือน ที่ต้องติดสัญญานาน 1 ปี และจ่ายค่าบริการล่วงหน้า รวมไปถึง เงื่อนไขของตัวเครื่องที่จะสามารถเข้าร่วมแคมเปญได้ 
     มาดูกันครับว่า ถ้าหากเปรียบเทียบแคมเปญ เทิร์น iPhone รุ่นเก่า แลกซื้อ iPhone 6 และ iPhone 6 Plus ระหว่าง dtac กับ TrueMove H ค่ายไหนคุ้มค่ามากกว่ากัน 
iPhone 6
• เมื่อสมัครแพ็กเกจราคา 599 บาท/เดือน

     สำหรับแพ็กเกจราคา 599 บาท/เดือนนั้น จะให้ได้ว่า ทั้ง dtac และ TrueMove H จะมีราคาที่แตกต่างกันไป ตามรุ่นของ iPhone และความจุของตัวเครื่อง แต่ถ้าหากพิจารณาให้ดีแล้ว ทั้ง 2 ค่ายให้ราคาที่ไม่แตกต่างกันมากนัก แต่ถ้าเป็น iPhone 4S และ iPhone 4 ด้าน TrueMove H จะให้ราคาที่ดีกว่า และคุ้มค่ามากกว่า
• เมื่อสมัครแพ็กเกจราคา 799 บาท/เดือน

     สำหรับแพ็กเกจราคา 799 บาทต่อเดือน จะเห็นได้ว่า ถ้าหากนำ iPhone 5S, iPhone 5C และ iPhone 5 มาเทิร์นกับทาง dtac จะให้ราคาเครื่องดีกว่าทางฝั่ง TrueMove H แต่ก็แตกต่างกันไม่กี่ร้อยบาท แต่ถ้าหากนำ iPhone 4S และ iPhone 4 มาเทิร์น ฝั่ง TrueMove H มีภาษีดีกว่า เพราะให้ราคาเครื่องสูงกว่าทาง dtac มากทีเดียว
• เมื่อสมัครแพ็กเกจราคา 999 บาท/เดือน

     สำหรับแพ็กเกจราคา 999 บาทต่อเดือนนั้น ทางฝั่ง TrueMove H ให้ราคาดีที่สุดทุกรุ่นเลยก็ว่าได้ โดยจากภาพจะเห็นได้ว่า เมื่อนำ iPhone 5S ความจุ 64 GB มาเทิร์นเป็น iPhone 6 ความจุ 16 GB จ่ายเพิ่มเพียง 5,100 บาทเท่านั้น ในขณะที่ด้าน dtac จะต้องจ่ายถึง 6,600 บาท
     อย่างไรก็ดี เราสามารถจ่ายเงินซื้อ iPhone 6 ความจุ 16 GB กับ dtac ได้ในราคา 5,100 บาทเช่นกัน แต่จะต้องจ่ายเงินค่าแพ็กเกจรายเดือนที่สูงกว่า อยู่ที่ 1,299 บาทต่อเดือนเลยทีเดียว ในขณะที่ทาง TrueMove H แพ็กเกจที่ราคาสูงที่สุด อยู่ที่ 999 บาทต่อเดือนเท่านั้น
     พิเศษยิ่งกว่านั้น สำหรับทางฝั่ง TrueMove H ถ้าหากเป็นลูกค้าย้ายค่ายเบอร์เดิม แล้วสมัครแพ็กเกจราคา 599 บาท หรือ 799 บาท จะได้รับส่วนลดเพิ่มอีก 1,000 บาทครับ อย่างไรก็ดี ทั้ง 2 ค่าย ลูกค้าจะต้องชำระค่าบริการล่วงหน้า 6 เดือน และติดสัญญา 1 ปีเช่นกัน
iPhone 6 Plus
• เมื่อสมัครแพ็กเกจราคา 599 บาท/เดือน

     มากันที่ฝั่ง iPhone 6 Plus กันบ้าง จะเห็นได้ว่า แพ็กเกจราคาถูกที่สุด 599 บาทต่อเดือนนั้น ด้าน dtac จะคุ้มค่าเมื่อนำ iPhone 5S, iPhone 5C และ iPhone 5 มาเทิร์น ส่วนถ้าใช้ iPhone 4S กับ iPhone 4 ควรจะนำไปเทิร์นกับ TrueMove H จะดีกว่า
• เมื่อสมัครแพ็กเกจราคา 799 บาท/เดือน

     เช่นเดียวกับแพ็กเกจราคา 599 บาทต่อเดือน ที่ทาง dtac จะคุ้มค่าเมื่อนำ iPhone 5S, iPhone 5C และ iPhone 5 มาเทิร์น นอกจากนี้ เมื่อเปรียบเทียบกับ แพ็กเกจราคา 599 บาทต่อเดือน จะเห็นว่า ราคาเครื่อง iPhone 6 Plus จะเท่ากันทั้ง 2 แพ็กเกจ เพียงแต่จ่ายรายเดือนต่างกันเท่านั้น
• เมื่อสมัครแพ็กเกจราคา 999 บาท/เดือน

     สุดท้าย เป็นแพ็กเกจราคา 999 บาท ซึ่งด้าน TrueMove H ได้เปรียบมากที่สุด ส่วนฝั่ง dtac ถ้าหากจะให้ได้ราคาที่ใกล้เคียงกับ TrueMove H จะต้องจ่ายค่าแพ็กเกจรายเดือนเพิ่ม เป็น 1,299 บาทครับ
สรุปค่ายใด เทิร์นแล้วคุ้มค่าที่สุด
-  ถ้าหากใช้ iPhone 4 หรือ iPhone 4S ควรนำไปเทิร์นกับ TrueMove H จะดีกว่า-  สำหรับแพ็กเกจราคา 999 บาทต่อเดือน ด้าน TrueMove H ให้ราคาเทิร์นดีที่สุด ส่วนทาง dtac จะต้องจ่ายค่าแพ็กเกจเพิ่มเป็น 1,299 บาทต่อเดือน จึงจะได้ราคาที่ใกล้เคียงกัน-  สำหรับแพ็กเกจราคา 599 และ 799 จาก TrueMove H ถ้าเป็นลูกค้าย้ายค่ายเบอร์เดิม จะได้รับส่วนลดเพิ่มอีก 1,000 บาท-  สำหรับผู้ใช้ iPhone 5S, iPhone 5C และ iPhone 5 ถ้าหากต้องการเปลี่ยนเป็น iPhone 6 Plus นำไปเทิร์นกับ dtac จะคุ้มค่ากว่า (เฉพาะแพ็กเกจราคา 599 และ 799 บาท)-  ต้องชำระค่าบริการรายเดือนล่วงหน้า 6 เดือน และติดสัญญานาน 1 ปี
ส่วนแต่ละแพ็กเกจ มีรายละเอียดอย่างไรบ้าง มาดูกันครับ
แพ็กเกจ Jumbo จาก TrueMove H

แพ็กเกจ Love & Roll จาก dtac

รายละเอียดเพิ่มเติม : http://truemoveh.truecorp.co.th/iphone/promotion.html รายละเอียดเพิ่มเติม : http://www.dtac.co.th/iphone-6/
สนับสนุนเนื้อหา: www.techmoblog.com  
