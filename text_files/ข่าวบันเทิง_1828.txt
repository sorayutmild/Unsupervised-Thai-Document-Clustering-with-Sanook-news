นาทีนี้คงไม่มีใครดังเกินพระเอกสุดฮอต โป๊ป ธนวรรธน์ จากละครดัง บุพเพสันนิวาส ที่ไม่ว่าจะไปปรากฏตัวที่ไหนแฟนคลับต่างเดินทางไปให้กำลังใจกันล้นหลาม กลายเป็นพระเอกที่ได้รับฉายา "โป๊ป ห้างแตก" ไปเป็นที่เรียบร้อย
>>>ส่องพาหนะของพี่หมื่น "โป๊ป ธนวรรธน์" เวลาไปออกงานพบปะกับออเจ้า
ล่าสุด โป๊ป ได้โพสต์ภาพการไปออกงานอีเว้นต์ที่ที่ปรากฏว่าคนมาให้กำลังใจกันอย่างเนืองแน่น พื้นที่ของห้างสรรพสินค้าไม่ว่าจะเป็นบริเวณทางเดิน บริเวณบันไดเลืื่อน หรือจะเป็นโซนหน้าเวทีเต็มไปด้วยผู้คนที่รักพระเอกหนุ่คนนี้ ตอกย้ำภาพของคำว่าห้างแตกได้เป็นอย่างดี
นอกจากจะมีคลิปขอบคุณแล้ว โป๊ป ยังได้เขียนข้อความที่กลั่นออกมาจากหัวใจ โดยบอกว่า "สิ่งที่เงินหาซื้อไม่ได้"  ซึ่งเจ้าตัวได้หมายถึงกำลังใจดีๆ จากทุกคน  
ก่อนหน้านี้ โป๊ป ได้เคยเคยเขียนข้อความ กับสิ่งที่เกิดขึ้นเหนือความคาดหมาย ไม่เคยคิดเลยว่าตัวเองจะเป็นนักแสดง  
ด้านนักแสดงสาวรุ่นพี่และในฐานะผู้จัดละคร แอน ทองประสม เมื่อได้เห็นคลิปกำลังใจของ โป๊ป จึงได้เขียนข้อความผ่านอินสตาแกรม เป็นข้อความดีๆ ที่หลายคนอ่านแล้วยิ้มอิ่มเอมตามไปด้วย  
"เป็นเรื่องดีๆ ที่โป๊ปต้องจดจำไปตลอดชีวิต ยินดีด้วยที่สุดน้องชาย"  
ทั้งนี้ โป๊ป เคยเป็นพระเอกให้กับละครของ แอน ในเรื่อง สามีตีตรา แสดงคู่กับ พลอย เฌอมาลย์ และ จุ๋ย วรัทยา 
ก็ต้องยินดีไปกับความสำเร็จของพี่หมื่นโป๊ปของออเจ้าทุกคนด้วยนะจ๊ะ 
 