ทีมชาติไทย เตรียมลงทำศึกประเดิมเกมแรก ของฟุตบอลโลก 2018 รอบคัดเลือก โซนเอเชีย รอบ 12 ทีมสุดท้าย กลุ่ม บี ในคืนวันนี้ 1 ก.ย. นี้
โดยจะพบกับ ทีมชาติซาอุดีอาระเบีย ที่สนามทีมี "เบิร์ต ฟาน มาร์ไวค์" กุนซือชาวดัตช์ ที่เคยพาทีมชาติเนเธอร์แลนด์ ได้รองแชมป์โลก ที่ประเทศแอฟริกาใต้ เมื่อปี 2010เกมนี้แฟนบอลชาวไทย รอลุ้นและรอเชียร์กันได้ตั้งแต่เวลา 00.30 น. เป็นต้นไป โดยจะมีการถ่ายทอดสดผ่านทางช่อง 7 สี ล่าสุด "ซิโก้" เกียรติศักดิ์ เสนาเมือง กุนซือขวัญใจชาวไทย เตรียมส่งผู้เล่นชุดที่ดีที่สุดลงสนาม และคาดการณ์ว่าน่าจะเป็น 11 นักเตะดังกล่าวนี้
ผู้รักษาประตูจะใช้ กวินทร์ ธรรมสัจจานันท์ ส่วนในแผนแบ็คโฟร์ จะเป็น ทริสตอง โด เป็นแบ็คขวา ส่วนแบ็คซ้ายเป็น "กัปตันอุ้ม" ธีราทร บุญมาทัน และ คู่เซ็นเตอร์ฮาล์ฟจะถอย ธนบูรณ์ เกษารัตน์ ลงมายืนคู่กับ กรวิทย์ นามวิเศษ ในแผงมิดฟิลด์จะประกอบไปด้วย สารัช อยู่เย็น เป็นตัวตัดเกม โดยมี ปกเกล้า อนันต์ และ ชนาธิป สรงกระสินธ์ ทำงานร่วมกันในแดนกลางส่วนเกมในกราบซ้ายจะเป็น เกริกฤทธิ์ ทวีกาญจน์ ด้านกราบขวาจะใช้ มงคล ทศไกร โดยมี "ต้น" นฤบดินทร์ วีรวัฒน์โนดม เป็นตัวเลือกที่อาจสอดแทรกลงเล่นในตำแหน่งนี้เช่นกันแต่สุดท้ายเชื่อว่าด้วยประสบการณ์และผลงานที่ผ่านมา "จ่าเย็น" น่าจะได้รับโอกาสลงสนามก่อนเจ้าต้น ในตำแหน่งหน้าเป้า "เจ้ามุ้ย" ธีรศิลป์ แดงดา กองหน้าตัวความหวังของไทย จะลงล่าตาข่ายเช่นเดิม 
<< ประมวลภาพการซ้อมครั้งสุดท้าย ก่อนเจอซาอุฯ >>
