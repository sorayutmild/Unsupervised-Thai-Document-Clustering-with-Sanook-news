"คู ซังมิน" ผู้รักษาประตูของ "อุลซาน ฮุนได ดอลฟิน" ในเนชันแนลลีก ลีกระดับ 3 ของเกาหลีใต้ จ่อทุบสถิติยิงประตูไกลที่สุดในโลก ซึ่งประตูดังกล่าวทางกินเนสส์บุคกำลังรับเรื่องพิจารณาอยู่โดยประตูดังกล่าวต้องย้อนกลับไปเมื่อ กรกฎาคมปี 2014 ซังมิน สามารถยิงประตูแรกในชีวิตการค้าแข้งได้ ซึ่งเป็นจังหวะเปิดเกมจากหน้าประตูของตัวเอง ก่อนบอลจะกระเด้งพื้นเข้าประตูไป รวมระยะทางแล้วไกลราวๆ 100 เมตร
ซึ่งไกลกว่าของ อัสเมียร์ เบโกวิช นายทวารของ สโต๊ค ซิตี้ ที่ทำไว้ที่ 91.9 เมตร แต่การส่งเรื่องไปพิจารณาสถิติโลกนั้นต้องเสียค่าธรรมเนียมที่สูงมาก เนชันแนลลีกไม่สามารถดำเนินการได้ ทำให้ไม่มีการบันทึกใดๆเกิดขึ้น
ล่าสุดสำนักงานสถิติเกาหลียื่นมือเข้ามาสนับสนุน ทำให้มีการยื่นเรื่องพิจารณาอีกครั้ง และอาจได้เป็นประตูที่ไกลที่สุดในโลกก็เป็นได้

เครดิตคลิปโดย เงินเสีย เมียด่า หมาเห่า