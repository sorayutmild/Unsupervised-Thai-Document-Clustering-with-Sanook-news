ทำเอาหนุ่มๆ ตาค้างกันเลยทีเดียว สำหรับภาพโปรโมทภาพยนตร์ "แม่เบี้ย" ในบทบาท "คุณโกสุม" ของนักแสดงสาว "แม็กกี้ อาภา ภาวิไล" ที่หลายคนถึงกับออกปากชมว่า สวยสง่าดุจนางในวรรณคดี!!
แต่ถึงอย่างนั้นก็ยังมีแมงเม้าท์แอบตั้งข้อสงสัยเบาๆ ว่า ภาพถ่ายชุดดังกล่าวที่เห็นว่ามีการเปลือยท่อนบนนั้น จริงๆ แล้วมีการรีทัชเพิ่มเติมเพื่อเพิ่มความเซ็กซี่หรือเปล่า!?
ซึ่งงานนี้นอกจาสาว "แม็กกี้" ออกมาชี้แจงแบบจัดเต็มถึงข้อสงสัยดังกล่าว นอกจากนี้เจ้าตัวยังถือโอกาสอัพเดทโปรเจคโกอินเตอร์กับโปรดิวเซอร์ใหญ่ชาวเกาหลีให้เราฟังอีกด้วย...
ภาพโปรโมทแม่เบี้ยที่ออกมาหลายคนชมว่าเซ็กซี่มาก ?"ไม่อ้วนเนอะ (หัวเราะ) ภาพที่เห็นน่าจะเป็นภาพโปรโมทเฉยๆ ค่ะ ส่วนภาพโปสเตอร์หนังจริงๆ ยังไม่น่าจะเสร็จ"
แต่หลายคนเขาก็สังเกตเห็นว่ามีภาพหนึ่งที่เหมือนจะเป็นช่วงหน้าอกเราด้วย ?"อ๋อ...จริงๆ ภาพนั้นไม่ได้มีอะไรเซฟเลยค่ะ เนื่องตัวแม็กกี้เองไม่อยากเอาใจไปพะวงอยู่กับการเซฟ เพราะการฟิตติ้งมันเหมือนเป็นการวัดศักยภาพว่าเราสามารถรับบทนั้นๆ ได้ไหม ถ้าหากภาพที่ออกมามันทำให้คนดูเชื่อได้ว่าไม่ใช่ตัวเรา เราก็ถือว่าเราทำสำเร็จแล้วค่ะ"
บางกระแสก็แซวว่าขนาดภาพนิ่งยังเซ็กซี่ขนาดนี้ ถ้าเห็นในหนังคงต้องเซ็กซี่ขึ้นอีกหลายเท่าแน่นอน ?"ในภาพยนตร์ไม่น่าจะเซ็กซี่นะ เพราะบทของแม็กกี้ไม่ได้เซ็กซี่เลย บทแม็กกี้เป็นผู้หญิงที่เรียบร้อยมากค่ะ"
เรานอยด์ไหมที่คนโฟกัสแต่เรื่องความเซ็กซี่ ไม่ได้โฟกัสผลงานของเรา ?"ก็อยากให้เข้าไปดูในภาพยนตร์มากกว่าค่ะว่าจะเหมือนที่ทุกๆ คิดกันไหม (ยิ้ม)"
อีกประเด็นหนึ่งล่าสุดมีกระแสข่าวว่าเรากำลังจะโกอินเตอร์รับงานแสดงที่ประเทศเกาหลี ?"ใช่ค่ะ เดือนหน้านี้แล้วค่ะที่แม็กกี้จะต้องเดินทางไปที่เกาหลี"
ที่บอกว่าจะเดินทางไปนี่คือไปทำงานเลยหรือว่าต้องไปแคสติ้งก่อน ?"ไปทำงานเลยค่ะ เป็นงานถ่ายซีรี่ย์อะไรประมาณนั้น แต่ยังบอกรายละเอียดไม่ได้ ต้องรอให้หลายๆ อย่างชัดเจนกว่านี้ก่อน"
เขาสนใจอะไรในตัวเราถึงได้เลือกให้เราไปร่วมงานด้วย ?"ก่อนหน้านี้แม็กกี้เคยเจอกับโปรดิวเซอร์ที่ไทยนี่แหละค่ะ แล้วเราก็คุยรายละเอียดกันหลายครั้งมาก แต่ช่วงนั้นแม็กกี้ยังติดงานละครอยู่หลายเรื่องก็เลยไม่ได้โอกาสได้ตอบตกลงสักที แต่ตอนนี้ก็ได้ข้อสรุปแล้วค่ะว่าจะเดินทางภายในเดือนหน้าแน่นอน"