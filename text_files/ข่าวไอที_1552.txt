
ออกมาเห็นหน้าตากันจริงๆสักทีหลังจาก วับๆแวมๆอยู่นานทีเดียวสำหรับเครื่อง  Tablet ที่เป็นวาระแห่งชาติ เมื่อ iPad 2 ออกมาโชว์หน้าตากันแบบเต็มๆ  แต่เครื่องที่เห็นในภาพไม่ใช่เครื่องตัวจริงที่ทำงานได้ แต่มันก็คือเครื่อง  Mockup หรือเครื่องจำลอง  ที่มีขนาดและหน้าตาเหมือนกับเครื่องตัวจริงรวมทั้งน้ำหนักที่ใกล้เคียงกับ เครื่องตัวจริง ซึ่งเค้านำมาโชว์คู่กับอุปกรณ์เสริม โดยเครื่อง iPad 2  จะมีเขียนด้านหลังเครื่องว่า ขนาดความจุที่ 128GB  ซึ่งนับว่าเป็นความจุที่มากจนน่าพอใจ ซึ่งอาจจะหมายถึงว่า เครื่อง iPad2  ที่กำลังจะออกในเร็วๆนี้ น่าจะมีกล้องในคุณภาพที่สูงขึ้น  ดังนั้นจึงมีหน่วยความจำที่สูงขึ้นตามเพื่อจัดการกับพื้นที่หน่วยความจำใน เครื่อง ซึ่งก่อนหน้านี้เคยมีกระแสบ่นมาเป็นระยะกับ iPhone 4  ที่มีกล้องคุณภาพดีถ่าย VDO ได้ในระดับสูงแต่หน่วยความจำกลับน้อยไปหน่อย  จากข้อมูลที่เห็นในภาพจึงทำให้เราทราบครับว่า ขนาดเครื่องจริงของ iPad 2  นั้นก็จะมีขนาดความยาวตัวเครื่อง 240.8 มิลลิเมตร กว้าง 185.5 มิลลิเมตร  และมีขนาดความบางที่ 9.4 มิลลิเมตรเท่านั้น คือบางกว่า 1 เซนติเมตรนั่นเอง
และ หากดูจากในแผ่นป้ายโฆษณาดีๆจะเห็นครับว่า  เจ้าอุปกรณ์เสริมแท่นวางนี้มันรองรับ iPhone 5  ด้วยโดยมีรูปลายเส้นของเครื่อง iPhone 5 เรียงอยู่ด้านล่างของภาพ  และมีหน้าตาคล้ายกับ iPhone 4 ซึ่งอาจจะหมายรวมไปถึงว่า VDO  ก่อนหน้านี้ที่ได้นำมาให้ชม เกี่ยวกับชิ้นส่วนของ iPhone 5  ที่เป็นส่วนตัวเครื่องก็คงจะไม่ผิด จนทำให้ VDO ชุดดังกล่าวถูกทาง Apple  ระงับไปในที่สุด
อย่างไรก็ตามการปรากฎตัวของ iPad2  ในครั้งนี้แม้ว่าจะเป็นตัว Mockup แต่ก็รู้สึกทแม่งๆนิดหน่อยที่ปกติแล้ว  Apple ไม่เคยปล่อยให้คนได้เห็นหน้าตาก่อนเครื่องตัวจริงจะออก  แต่มาครั้งนี้เห็นแบบเต็มๆกันแบบนี้ก็เลยทำให้รู้สึกแปลกๆ  แต่อย่างไรก็ตามเชื่อว่าเครื่องที่เห้นในภาพวันนี้ ผมให้คะแนน 90%  ก็แล้วกันเชื่อว่าเครื่อง Mockup นี้คือเครื่อง iPad 2 จริงๆ  เพราะไม่ว่าจะตราโลโก้ และการนำมาโชว์ในที่สาธารณะแบบนี้  ถ้าเอาของเลียนแบบมาโชว์มีหวังโดน Apple เล่นเอาอ่วมแน่นอน

ดูรูปร่างยังคล้ายๆรุ่นปัจจุบัน

ตราโลโก Apple อย่างชัดเจน คงไม่ใช่เครื่องจีนปลอมตัวมาแน่นอน

มีกล้องทางมุมซ้ายของเครื่องตามสัญญา

เขียนชัดเจนว่า iPad 2

บางดีจัง วัสดุตัวเครื่องน่าจะแบบเดียวกับรุ่นปัจจุบัน
