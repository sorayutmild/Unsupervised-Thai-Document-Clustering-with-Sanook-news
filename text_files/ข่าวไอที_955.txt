ชมสเปค iPhone 5S ก่อนใคร ที่นี่เลย !!
ในเดือนกันยายนที่จะถึงนี้เป็นที่จับตามองของผู้คนทั่วโลกกับการเปิดตัว iPhone 5S แม้ Apple จะยังไม่ออกมาคอนเฟิร์มแต่สื่อหลายแขนงต่างฟังธงไปแล้วว่ามันมาแน่ๆ แถมตอนนี้ก็มีการเปิดเผยข้อมูลบางส่วนมาเรียกน้ำย่อยกันอีกแล้วเช่นกัน
iPhone 5S
iPhone 5S
ต่อเนื่องจาก (ข่าวเก่า) ก่อนหน้านี้ที่มีรายงานว่าโรงงานผู้ผลิตชิ้นส่วนรายใหญ่ของ Apple ในประเทศจีนอย่าง Foxconn ได้เริ่มว่าจ้างคนงานจำนวนมากเพื่อมาผลิต iPhone 5S สำหรับการออกสู่สายตาผู้คนทั่วโลกเป็นครั้งแรกในเดือนกันยายนนี้ หมายความว่าขณะนี้ iPhone 5S ได้เริ่มต้นการผลิตไปแล้วนั่นเองและไม่น่าแปลกใจที่จะมีข้อมูลรั่วไหลมาจากโรงงานผลิตชิ้นส่วน ซึ่งสเปคเบื้องต้นของ iPhone 5S จะประกอบไปด้วย หน้าจอแสดงผลขนาด 4 นิ้ว ความละเอียด 1136 x 640 ใช้เทคโนโลยี IGZO ของ Sharp ใช้ Quad-Core GPU PowerVR SGX544MP4, RAM 2GB มีเทคโนโลยี NFC กับ Fingerprint ที่ฝังเซนเซอร์อยู่ใต้ปุ่มโฮมด้วย พร้อมเพิ่มความละเอียดของกล้องหลังเป็น 12 ล้านพิกเซล และ iOS 7 แน่นอน
อนึ่งข้อดีของการใช้หน้าจอที่มากับเทคโนโลยี IGZO จะให้สีสันของการแสดงผลที่สวยงามสมจริงมากกว่าปกติ แถมยังช่วยลดระดับการใช้พลังงานส่งผลให้ iPhone 5S สามารถใช้งานพลังงานแบตเตอรี่ได้นานยิ่งขึ้น นอกจากนี้การอัพเกรดประสิทธิภาพการประมวลผลก็น่าจะเร็วขึ้นตามไปด้วย ส่วนขนาดโดยรวมแล้วก็ยังเท่ากับ iPhone 5 เช่นเดิม
มาอีกช็อต กับ ภาพหลุด ฝาหลัง iPhone ราคาประหยัด (iPhone Lite) พร้อมราคา เริ่มที่หมื่นต้นๆ
อ้างอิงจาก macdailynews
สนับสนุนเนื้อหา: www.arip.co.th

