Apple จะมาเขย่าบัลลังก์ Samsung ด้วย iPhone 5S และ iPhone รุ่นประหยัด พร้อม iOS 7
กว่า 80% ของข่าวลือแอปเปิ้ลนั้นส่วนมากหลุดมาจากคนในและแหล่งข่าวที่น่าเชื่อถือ แค่ไม่แสดงตนเปิดเผยตัว เพราะ ความลับพวกนี้มีค่าในทางธุรกิจสูงอยู่ แต่ผมว่าส่วนหนึ่งก็เป็นวิถีของ Apple ไปแล้ว ผลิตภัณฑ์ทุกชิ้นมาพร้อมข่าวลือ เคยดูหนังเรื่อง Spider-Man พระเอก ปีเตอร์ ปาร์คเกอร์ มักได้เงินก้อนโตจากการขายข่าวและภาพสไปเดอร์แมน ให้กับสำนักพิมพ์ ข่าวผลิตภัณฑ์ของแอปเปิ้ล ถ้ามีข้อมูลที่น่าเชื่อถือสามารถขายได้ในราคาสูงเหมือนกันครับ ข่าวลือจึงเยอะเป็นพิเศษมีทั้งลือจริง และออกมาลวงคู่แข่ง แต่จะเห็นทุกครั้งว่าส่วนหนึ่งเป็นจริง ซึ่งหลายเรื่องถูกพิสูจน์แล้วในงาน WWDC 2013 เมื่อคืนวันจันทร์ที่ผ่านมา

ตั้งแต่ Samsung Galaxy s4 เปิดตัวออกมาต้องยอมรับครับว่าเป็นมือถือเรือธงที่มีจุดแข็งในการขายหลายจุด ซึ่งถ้าผมเป็น Apple มองว่าถ้าไม่มีกลยุทธ์อะไรที่จะมาชนบัลลังก์คงต้องโดนเขย่าตลาดไปแน่ๆ พี่แซมแกจัดเต็มใส่ฟีเจอร์ไปเต็มที่ มือถือสมาร์ทโฟนในปีนี้ต้องเน้นความคุ้มค่าของการใช้งาน ซื้อเครื่องเดียวทำได้ล้านแปดถึงจะคุ้ม ใครคุ้มกว่าสะดวกมากกว่า จะกลายเป็นจุดให้คนตัดสินใจซื้อ ตอนนี้นอกจากเรื่อง Spec เครื่องดีไซน์แล้วก็แข่งกันที่ (Ecosystem) ใช้งานระบบ ใครมีความสะดวกมากกว่ามีบริการเสริมต่างๆ ที่ใช้ประโยชน์และคุ้มค่ากว่า

ยกตัวอย่างหลังๆ เริ่มมีบริการที่แบ่งพักแบ่งพวกมากขึ้น อย่าง Galaxy S4 มีฟีเจอร์ Group Play ยืมลำโพงมือถือเครื่องอื่นให้กลายเป็นลำโพงตัวเอง ส่งภาพให้กันแค่เอาเครื่องมาแตะกัน หรือยืมหน้าจอเครื่องอื่นให้กลายมาเป็นหน้าจอตัวเองเพื่อใช้ประโยชน์ในการพรีเซ้นส์งานหรือประชุม ซึ่ง ในงาน WWDC ของ Apple บริการแบบแยกพรรคแบ่งพวกก็มีให้เห็นมากขึ้นด้วยอย่าง Air Drop ส่งไฟล์กันในอุปกรณ์แอปเปิ้ลด้วยกันผ่าน wifi และ Bluetooth แบบใหม่ ไม่ต้องมาแตะกับแบบ Samsung การแก้ไขเอกสาร iWork ทั้งหมดของ Apple ได้ทุกอุปกรณ์ ผ่าน iCloud และเรื่องของเพลงและการถ่ายภาพที่ปรับปรุงให้ดีขึ้น Siri ที่ฉลาดขึ้นและ iOS 7 หน้าตาการใช้งานแบบใหม่ที่เปลี่ยนยกแผง หลังจากที่พูดเป็นเสียงเดียวกันว่าดีไซน์ของ iOS ของแอปเปิ้ลนั้นแก่เกินแกงแล้ว รวมๆ แล้วหลังจากงาน WWDC 2012 บอกได้เลยว่าน่าใช้ขึ้นเยอะ
แต่ถ้าจะทำให้ขายดีขึ้นแข่งกับคู่แข่ง พี่แซม(ซุง) ให้ได้ต้องลดราคาลงมาบ้าง เพราะราคาของ iPhone นั้นสูงไปสำหรับกลุ่มที่มีกำลังซื้อรองลงมา ซึ่งก็จะมี iPhone รุ่นระหยัดนี่แหละที่จะมาเป็นฮีโร่ของคนอยากใช้ iPhone ราคาสบายกระเป๋าขึ้น จากแหล่งข่าวที่น่าเชื่อถือ(อีกล่ะ) บอกว่า ไอโฟนตัวใหม่ ซึ่งจะเป็น iPhone 5S ซึ่งมาพร้อมกับระบบอ่านลายนิ้วมือ และมาพร้อมกับตัว iPhone mini และ iPad mini รุ่นใหม่ ทั้งหมดทั้งมวลมาพร้อมกับ iOS 7 ใหม่ แง้มๆ จากแหล่งข่าวที่น่าเชื่อถือทั้งหมดทั้งมวลจะได้เห็นเป็นทางการแน่ๆ ช่วงเดือนกันยายนปีนี้ ส่วนการยกเครื่อง หน้าตาการใช้งาน ใหม่ iOS 7 ก็น่าสนใจไม่น้อย ผมดูแล้วก็ออกจะเหมือนลูกผสม Windows Phone เน้นหน้าตาการออกแบบ "Flat" แบนๆ เรียบๆ ซึ่งก็ดูแล้วหน้าตาก็สวยไปอีกแบบปรับ Font ใหม่
สรุปฟีเจอร์ใหม่ใน iOS 7 ลิสๆ แล้วก็เยอะอยู่เหมือนกันอย่าง FaceTime ที่มีเวอร์ชั่นทำงานเฉพาะเสียง คราวนี้จะโทรได้ไม่ต้องเสียค่าโทร บล็อกสายเข้าได้ , iOS in car ขยายการทำงานให้รองรับการใช้งานในรถยนต์ พวกการโทรในรถ สั่งให้ส่งข้อความ การใช้เป็นแผนที่นำทางในรถ เชื่อมกับระบบของรถได้มากขึ้น รองรับการเชื่อมต่ออุปกรณ์ที่มีออกมาขายเพิ่มความสามารถให้เครื่องอย่างพวกจอยเกมหรือพวกอุปกรณ์ต่อกล้องเพิ่มเติม แล้วเดี๋ยวมาดูกันว่าจะมาเขย่าบัลลังก์ Samsung ได้รึเปล่าแล้วยอดขายของรุ่นประหยัดจะพุ่งทะลุยอดมั้ยต้องติดตาม ผมก็รอ iPhone รุ่นประหยุดอยู่เหมือนกัน
สนับสนุนเนื้อหา: blog.butthun.com