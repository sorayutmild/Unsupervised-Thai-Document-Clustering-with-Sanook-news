 
เตรียมจัดเต็มเอาชีวิตรอดกับ I Am Alive บนพีซีได้ เร็วๆ นี้!

นับเป็นข่าวดีสำหรับชาวพีซีที่อยากเล่น I Am Alive ครับ หลังจากเกมเวอร์ชั่นสร้างกระแสตอบรับอย่างดีเยี่ยมไปเมื่อช่วงเมษายนที่ผ่านมา ล่าสุดวันนี้ Ubisoft ได้ออกมาประกาศยืนยันอย่างเป็นทางการแล้วว่า I Am Alive กำลังจะวางจำหน่ายให้กับเกมเมอร์ชาวพีซีได้สัมผัสกันในช่วงเดือนหน้า  โดยจะมาในรูปของเกม Download สนนราคาอยู่ที $14.99 หรือราวๆ 450 บาทครับ ตัวเกมมีกำหนดวางจำหน่ายในวันที่ 13 กันยายน ที่จะถึงนี้ ส่วนแหล่งที่จะวางจำหน่ายนั้นยังไม่มีการยืนยันว่าจะผูกกับเจ้าใดบ้าง แต่เชื่อว่ายังไงก็น่าจะมีขายผ่านทาง Ubishop ครับ (แหงล่ะ เกมของ Ubisoft นี่นะ)
 



สำหรับเกมเวอร์ชั่นพีซีนี้ก็จะมีความพิเศษอยู่ตรงที่ ใช้กราฟิก แบบ High Resolution ที่จะให้ภาพที่สวยงามสมจริงกว่าเดิม มีการเพิ่ม "Easy  Mode" เข้ามาในเกมสำหรับผู้เล่นที่ต้องการความบันเทิงมากกว่าความท้าทาย  มีการเพิ่ม "Replay Mode"  ทำให้ผู้เล่นสามารถย้อนกลับไปเล่นพื้นที่ที่ผ่านมาแล้วได้เพื่อหาของหรือ ปริศนาลับที่ซ่อนอยู่ และสำหรับผู้ที่สั่งจองเกมล่วงหน้าก็จะได้รับเกม Bloody Good Time เป็นของแถมไปด้วย
 
 
Credit: Shacknews


สนับสนุนเนื้อหา
โดย  Ytse

