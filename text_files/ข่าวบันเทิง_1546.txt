หลังจากที่สร้างเซอร์ไพรส์ประกาศข่าวแต่งงานจนดังกระฉ่อนไปทั้งเมือง วันนี้ (26 ต.ค.) เมื่อเวลา 08.30 น. "ปลื้ม สุรบถ หลีกภัย" ลูกชายอดีตนายกรัฐมนตรี"นายชวน หลีกภัย" ก็เข้าพิธีหมั้น กับ"ทับทิม มัลลิกา จงวัฒนา" ที่โรงแรมเซ็นทารา แกรนด์ แอท เซ็นทรัลเวิลด์ ห้องโลตัสสวีท 5-7 โดยมีแขกผู้ใหญ่มาร่วมงานราว 100 คน
จากนั้นในเวลา 13.30 น. "ปลื้ม ทับทิม" จะเข้าพิธีรับพระราชทานน้ำสังข์จากสมเด็จพระเทพรัตนราชสุดาฯ สยามบรมราชกุมารี ณ วังสระปทุม และจะมีพิธีฉลองสมรสพระราชทานอีกครั้ง ที่โรงแรมเซ็นทารา แกรนด์ แอท เซ็นทรัลเวิลด์ ในวันที่ 24 พ.ย.ที่จะถึงนี้
ทีมข่าวบันเทิง Sanook! News ขอแสดงความยินดีกับ "ปลื้ม ทับทิม" ด้วยค่ะ