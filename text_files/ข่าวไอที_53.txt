ไขปริศนา"หญิงสาวข้ามเวลา"ใช้โทรศัพท์มือถือในยุค 1930 (ชมคลิป)
 [03-04-2013] มีการเผยแพร่คลิปประหลาด เมื่อพบว่าหญิงสาวที่ปรากฏในคลิปที่ถ่ายไว้เมื่อปี 1938 ดูเหมือนกำลังใช้โทรศัพท์มือถืออยู่
ภาพจากคลิปข่าว-ดำ ชื่อ "Time Traveler in 1939 film" พบว่า มีหญิงสาวคนหนึ่งสวมเสื้อผ้าในช่วงยุค 1930 กำลังเดินไปพร้อมกับกลุ่มสาวๆ ด้วยกัน ไม่ไกลจากอาคารโรงงาน ทำท่าทางคล้ายกำลังพูดคุยกับอุปกรณ์เล็กๆ ขนาดใกล้เคียงโทรศัพท์มือถือ โดยคลิปนี้ถ่ายไว้เมื่อปี 2481 และถูกโพสต์ลงยูทูบ มีคนเข้าไปดูแล้วกว่า 300,000 วิว และเป็นที่วิพากษ์วิจารณ์กว้างขวาง เนื่องจากยุคนั้นยังไม่มีโทรศัพท์มือถือ มือถือเครื่องแรกถูกประดิษฐ์ขึ้นในปี 1973 และเริ่มวางจำหน่ายในช่วงหลังปี 1980 หรือนี่จะเป็นมือถือเครื่องแรกของโลก หรือไม่ก็หญิงคนนี้อาจเดินทางข้ามเวลาไปในอดีต

หลายคนกล่าวว่า คลิปชิ้นนี้เป็นหลักฐานว่า คนเราสามารถท่องเวลาย้อนไปในอดีตได้ เช่นเดียวกับผู้หญิงในวีดีโอ คนที่เชื่อทฤษฎีนี้ต่างหาฟิล์มหนังเก่ามายืนยัน เช่น คลิปจากภาพยนตร์ของดาวตลก ชาร์ลี แชมปลิน เมื่อปี ค.ศ.1928 ซึ่งมีภาพผู้หญิงคนหนึ่งกำลังใช้โทรศัพท์มือถือเช่นกัน

ในขณะนี้คลิปได้โดนถอดออกไปแล้วนะครับ!!
อย่างไรก็ดี หลังจากมีการส่งต่อคลิปไปเรื่อยๆ ก็มีผู้ใช้อินเทอร์เน็ตรายหนึ่งที่ใช้ชื่อว่า Planetcheck ออกมาเผยข้อมูลว่า แท้จริงแล้วหญิงสาวในคลิป คือนางเกอร์ทรูด โจนส์ คุณยายทวดของตัวเอง ซึ่งถ่ายไว้ขณะมีอายุ 17 ปี โดยเธอเล่าว่า ขณะที่ทำงานที่ในแผนกการสื่อสารของบริษัทดูปองต์ ที่เมืองลีโอมินสเตอร์ รัฐแมสซาชูเซตส์ เธอและเพื่อนๆ ถูกร้องขอให้นำโทรศัพท์ไร้สายต้นแบบที่ใช้ในโรงงานไปทดลองใช้ด้านนอกสำนักงาน ที่เห็นในคลิปว่าเธอกำลังคุยโทรศัพท์ แท้จริงแล้วเธอคุยกับเจ้าหน้าที่อีกคนที่อยู่ทางด้านขวาไม่ไกลจากเธอ ขณะนี้กำลังมีการตรวจสอบกลับไปยังดูปองต์ว่า เรื่องราวดังกล่าวเป็นจริงหรือไม่