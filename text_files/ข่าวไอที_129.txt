หลายคนสงสัยว่า โปเกมอนโก (Pokémon Go) นั้นคือเกมอะไร และมีวิธีเล่นอย่างไรนั้น วันนี้ Sanook! Hitech จะพาไปทำความรู้จักกับเกมนี้กันตั้งแต่จุดเริ่มต้นถึงข้อสังเกตเล็กน้อยในเกมนี้กัน

ที่มาของเกม Pokemon Go
โปเกมอน โก (Pokémon Go) เป็นเกมที่พัฒนาจากขึ้นโดยใช้เทคโนโลยี AR (Augmented Reality) ซึ่งเป็นเกมที่จำลองทั้งโลกจริง และโลกของเกม เข้าหากัน ซึ่งปกติจะมีเกมที่ออกมาก่อนหน้านี้อย่าง ingress ที่เคยโด่งดังมาก่อน จึงมีการนำกลับมาใช้กับเกมโปเกม่อน โก ที่เคยได้รับความนิยมในเกมบอย ในยุค 90
ดังนั้นการเล่นเกม โปเกมอน(Pokémon Go) จึงแตกต่างกับสมัยก่อนและเกมทั่วไปพอสมควร เพราะคุณต้องออกเที่ยวไปยังสถานที่ต่าง ๆ เพื่อเกมโปเกม่อน หรือ แข่ง Battle ไปยังสถามต่าง ๆ นั่นเอง จนทำให้มีชาวอเมริกา ได้ท่องเที่ยวรอบโลกจนจบเกมโปเกม่อนไม่กี่สัปดาห์

วิธีการเล่นโปเกม่อน โก
    การเล่นเกมโปเกม่อนจากที่ทีม Sanook! Hitech ได้รู้มานั้นมีหลัก ๆ อยู่ไม่กี่ส่วนได้แก่
โปเกมอน โก
    การ Login เอาวิธีที่ง่านที่สุดนั้นคุณแค่ใช้ Google Account หรือ Apple ID ในการเข้าสู่ระบบเกม เพียงเท่านี้คุณก็สามารถตั้งค่าตัวละครทั้งการเปลี่ยนทรงผม หรือ ชุดต่าง ๆ แม้กระทั่งเพศ ก็สามารถเลือกได้เช่นเดียวกัน ต้องจำไว้ว่านี้คือการเลือกได้แค่ครั้งเดียว พลาดแล้วก็ต้องทำใหม่ และอย่าลืมตั้งชื่อตัวละครของคุณด้วยล่ะ
    จากนั้นจุดสังเกตในเกมไม่มีอะไรยาก แค่จะมีสถานที่เป็นเสาสี่เหลี่ยม นั่นคือ Pokemon Shop คุณสามารถเข้าไปเก็บ Item ได้แก่ ไข่ และ Pocket Ball เท่านั้น และคุณสามารถสั่งซื้อของเพิ่มได้ถ้ามีเงินที่เป็นรูป ปิกาจู
โปเกมอน โก
    การเก็บโปเกม่อนนั้นมีด้วยกัน 2 รูปแบบถ้าเกิดเจอแล้วต้องใช้เทคโนโลยี AR คุณค้องหมุนตัวไปตามลูกศรจนกว่าจะเจอโปเกม่อนแล้วโยนลูกบอลเข้าไป แต่ถ้าหาไม่เจอคุณสามารถปิด AR โปเกม่อนจะอยู่ตรงหน้าคุณ ก็สามารถจับได้โดยการโยนลูกบอลเข้าไปจุดที่กำหนด ให้ได้ใกล้เคียงที่สุด เท่านี้ก็จับได้แล้ว
Pokémon Go
Pokémon Go ข้อมือ
    แต่สำหรับคนที่บอกว่าไม่อยากเปิดมือถือตลอดเพื่อให้โปเกม่อนแล้วล่ะก็ Niantic Labs ได้คิดค้นอุปกรณ์ช่วยหาโปเกม่อนในรูปแบบ Smart Watch สามารถ บอกตำแหน่งว่าจุดไหนพกโปเกม่อน แล้วจับได้ทันทีโดยไม่ต้องหยิบมือถืออกมา แต่ Gadget ชนิดนี้ยังไม่วางขายในประเทศไทย แต่คาดว่าร้านนำเข้าเกมต้องเอามาในไม่ช้านี้ แต่บางคนมีแล้วเพราะไปซื้อจากต่างประเทศนะครับ
    ส่วนสนามประลองก็มีให้คุณเลือกเล่นได้หลากหลายแต่ต้องสะสมถึง Level 5 ขึ้นไป นอกจากนี้ยังสามารถแลกเปลี่ยนโปเกม่อนกับเพื่อนได้ เหมือนกับสมัยเกมบอย Color และ Advance เป็นต้น
ข้อควรระวัง ถ้าจับช้าแล้วจับไม่ได้โปเกม่อนอาจจะวิ่งหนีไปได้ ซึ่งเกิดขึ้นไม่บ่อย ขึ้นกับความยากที่จะเจอของโปเกม่อนตัวนั้น ๆ
สิ่งที่ต้องรู้ก่อนการเล่น โปเกมอน(Pokémon Go) 



เตรียมแบตเตอรี่สำรองให้พร้อม เนื่องจากเกมนี้จะใช้พลังงานสูงมาก เพราะต้องแสดงพิกัด(GPS และ Location Service) แผนที่บนหน้าจอ รวมไปถึงการเชื่อมต่อ 4G ตลอดเวลา ดังนั้นถ้าสิ่งใดสิ่งหนึ่งไม่พร้อมก็จะทำให้เกิดปัญหาได้
การแสดงผล Pokemon บางครั้งอาจจะอยู่ในซอกซอย ควรระวังในการเข้าไปเพราะอาจจะเป็นการบุกรุกพื้นที่ส่วนบุคคล ฉะนั้นไปแค่ใกล้ ไม่ต้องเข้าไปถึงละเอียดขนาดที่บอก (รวมถึงสถานที่ราชการ และพื้นที่การเลือกตั้ง โดยเฉพาะการลงประชามติในวันที่ 7 สิงหาคม)
การเล่นบนรถมือต้องไวเพราะสัญญาณบอกตำแหน่งจะตามคุณไป ถ้าพลาดแล้วจะย้อนไปกลับก็อาจจะเป็นการรบกวนเพื่อนร่วมทาง
ไม่ควรเล่นระหว่างขับรถ อย่างรุนแรง แม้ว่าเกมจะออกแบบให้ใช้งานง่าย แต่ส่วนใหญ่คนเล่นจะต้องจ้องมากกว่าปกติอยู่แล้ว ดังนั้น คิดจะเล่น ใช้รถสาธารณะ จะดีที่สุด
เกมนี้ Android ที่ใช้ CPU Intel ยังโหลดไม่ได้นะครับ
ระบบปฏิบัติการที่รองรับเกมนี้ได้แก่ Android 4.4 ขึ้นไป หรือ iOS 8 ขี่นไป
Update ล่าสุด มีบริการแปลก ๆ ที่ให้ผู้ที่ชอบเล่นเกมไปได้ทุกที่อย่างเช่น Uber Go เป็นต้นที่กำลังจะเปิดให้บริการในประเทศไทยเร็ว ๆ นี้

นั่นก็เป็นข้อมูลเบื้องต้นเกี่ยวกับเกม Pokemon Go อาจจะเป็นประโยชน์กับคุณผู้อ่านได้ไม่มากก็น้อย สุดท้ายนี้ขอให้เพลิดเพลินกับเกม โปเกมอน โก เกมใหม่นี้ ให้มีความสุขและจับโปเกม่อนมาอวดใน Comment ทั้ง Facebook Page Sanook! Hitech และ กระทู้ข้างล่างนี้
Link ดาวน์โหลดเกม : Pokemon Go - Android, Pokemon Go - OS
ขอบคุณข้อมูลจาก metalbridges.com