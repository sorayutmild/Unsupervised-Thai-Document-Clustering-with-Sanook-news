      เมื่ออาทิตย์ก่อนเพิ่งนำเสนอข่าวไปว่าพี่เสกเค้ากำลังจะทำมือถือขาย อัพเดทล่าสุดนั้นโทรศัพท์รุ่นแรกของนักร้องชื่อดัง เสก โลโซ ได้เปิดตัวอย่างเป็นทางการแล้วผ่านทาง Facebook โดยมีชื่อรุ่นว่า  "LOSO LS1 ใจสั่งมา" พร้อมทั้งมีข้อความว่า
      "ช่วย บอกหน่อยซิว่าโทรศัพท์สมาร์ทโฟนโลโซของเฮียนั้นเลอค่าน่าใช้ไหมจ๊ะ ..? เครื่องละ3,500บาทเอง สนใจอยากเป็นเจ้าของให้เม้นท์ทิ้งเบอร์ติดต่อไว้ได้เลย เดี๋ยวพรุ่งนี้เฮียจะสั่งการให้พนักงานขายโทรกลับกันแบบตัวต่อตัวเลยฮะ รักนะ ...
      สำหรับหน้าตาของ "LOSO LS1 ใจสั่งมา" นั้นดูยังไงก็ละม้ายกับ iPhone 6 Plus พอสมควรครับ LOSO LS1 มาพร้อมขนาดหน้าจอกว้าง 5.5 QHD IPS ความละเอียด 540×960 High definition, รันบนระบบปฏิบัติการแอนดรอยด์ 4.2 KitKat, ซีพียู Dual-core 1.3GHz กับแรม 512MB และแบตเตอร์รีมีความจุแค่ 1800 mAh, รองรับ 2 ซิมการ์ด 

      มาดูเรื่องกล้องกันหน่อยครับ สำหรับกล้องของ  LOSO LS1 นั้นส่วนของกล้องหน้ามีความละเอียดอยู่ที่ 1.3 ล้านพิกเซล และกล้องหลัง 3 ล้านพิกเซล พร้อมแฟลชสำหรับราคาของ "LOSO LS1 ใจสั่งมา" จะขายเพียง 3,500 บาทเท่านั้นครับ ตามที่เห็นจากภาพคาดว่าคงมีสีให้เลือกประมาณ 3 สี นั้นคือ สีเงิน สีทอง และสีดำ หากใครสนใจที่จะซื้อ LOSO LS1  ตอนนี้นั้นสามารถสั่งซื้อได้ที่ FB : sekloso.official ได้เพียงช่องทางเดียวเท่านั้น
ที่มา : FB : sekloso.official


