เพิ่งเปิดก็งานเข้า! Sudden Attack 2 โดนฟ้องร้องเรื่องตัวละครหญิงในเกม
Sudden Attack 2
Sudden Attack 2 ภาคต่อของเกมยิงสุดฮิตของเกาหลีใต้จาก Nexon เพิ่งเปิดให้บริการเต็มรูปแบบในเกาหลีใต้ไปเพียงสัปดาห์เดียวก็ได้เรื่อง ปัญหาก็มาจากตัวละครหญิงของเกมนั่นเอง ถ้าติดตามข่าวเกมนี้มาตลอดเพื่อนๆอาจจะสังเกตได้ว่า เกมนี้โปรโมทตัวละครหญิงในเกมเยอะมาก แถมชุดตัวละครหญิงก็ค่อนข้างนุ่งน้อยห่มน้อย จากจุดเด่นที่เกมต้องการโปรโมทกลับกลายมาเป็นปัญหา
เนื่องจากชุดตัวละครหญิง Miya และ Ji-Yoon Kim ของ Sudden Attack ก็ค่อนข้างนุ่งน้อยห่มน้อยอยู่แล้ว แถมท่าโพสต่างๆในเกมยังดูไม่เหมาะสมอีกด้วย จึงทำให้มีบรรดาผู้ใหญ่หรือผู้ปกครองของเด็กที่เล่นเกมนี้ ฟ้องร้องมายัง Nexon ให้ทำการปรับปรุงแก้ไข โดยทาง Nexon ก็ได้ออกประกาศขอโทษอย่างเป็นทางการ พร้อมกับบอกจะเอา Miya และ Ji-Yoon Kim สองตัวละครหญิงที่มีปัญหาออกไปจากเกม
Sudden Attack 2
ประกาศขอโทษจาก Nexon อย่างเป็นทางการ
ทาง Nexon ยังไม่มีกำหนดว่าจะนำ Miya และ Ji-Yoon Kim ออกจากเกมวันไหน แค่คาดว่าเร็วๆนี้ และน่าจะเอาตัวละครหญิงตัวอื่นๆมาใส่แทน เพราะยังเหลือตัวละครหญิงสำรองที่ออกแบบไว้อีกกว่า 4 ตัวให้เลือกใช้ แต่ก็ต้องออกแบบให้เสื้อผ้าและท่าโพสมิดชิดหน่อยล่ะคราวนี้
ภาพด้านล่างเป็นตัวอย่างภาพของสองตัวละครหญิง Miya และ Ji-Yoon Kim ที่ทางผู้เล่นแคปเจอร์ภาพให้ดูว่ามันไม่เหมาะสมอย่างไร
Sudden Attack 2
 
Source:

http://mmoculture.com/2016/07/sudden-attack-2-female-characters-to-be-removed-for-inappropriate-poses/
