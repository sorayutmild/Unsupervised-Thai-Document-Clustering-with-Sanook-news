"ดาว มยุรี" รับเริ่มคุย "ทัช ณ ตะกั่วทุ่ง" ด้าน "ปิ๋ม ซีโฟร์" ออกตัวแรงฝ่ายชายยังไม่ผ่าน
กลายเป็นประเด็นขึ้นมาอีกคน สำหรับนักร้องลูกทุ่งสาว "ดาว มยุรี" ที่มีกระแสเม้าท์มาว่ากำลังซุ่มคบอยู่กับอดีตนักร้องหนุ่ม "ทัช ณ ตะกั่วทุ่ง" แต่ดูเหมือนความรักครั้งนี้จะไม่ผ่านด่านไปง่ายๆ เพราะล่าสุดรุ่นน้องคนสนิทของสาวดาวอย่าง "ปิ๋ม ซีโฟร์" ออกตัวแรงว่ายังไม่ให้ฝ่ายชายผ่านด่าน!!
ล่าสุด ดาว มยุรี มีข่าวแอบคุยกับ ทัช ณ ตะกั่วทุ่ง?
ดาว มยุรี : ค่ะ จะตอบยังไงดีล่ะ ก็เป็นเพื่อนกันอยู่ เพิ่งเริ่มคุย เริ่มคบกัน เราก็มองว่าทัชอายุใกล้กัน เหมือนเป็นเพื่อนกันและคุยกันรู้เรื่อง ณ ตอนนี้ วันนี้ เราเลขสี่แล้ว เลยเป็นการคุยๆ กัน ซึ่งอนาคตเราไม่รู้ เหมือนเปิดโอกาสให้คุยกัน คบกัน และคุยกันมันสบายใจไหม อะไรแบบนี้ค่ะ
ปิ๋ม ซีโฟร์ ให้ผ่านด่านไหมคนนี้?
ดาว มยุรี : ผ่านสิ (หัวเราะ) ผ่านจนงอนไปเลย นางสแกนเยอะมาก นี่เพิ่งเจอกันนะ ถ้าไม่มีงานวันนี้ไม่ได้เจอกันแน่เลย
ทำไมถึงยังไม่ให้ผ่าน หรือเพราะจากกระแสข่าวว่า ทัช ไม่ใช่ชายแท้?
ดาว มยุรี : ใช่ นางกลัวแบบนั้น นางห่วงว่าถ้าจะมาคบกับพี่สาวตัวเองแล้วเขาจะจริงใจไหม เขาคบทำไม อะไรแบบไหน คือเขาจะห่วง
หรือเพราะกลัวว่าเขาจะเกาะกระแสด้วย?
ดาว มยุรี : ขอออกตัวก่อนเลยว่า ถ้าเกาะกระแสคงไม่ได้เกาะกระแสหรอกค่ะ เพราะทัชเขามีชื่อเสียงของเขาอยู่แล้ว เราก็สายลูกทุ่งของเรา เขาก็สายสตริงของเขา พอมาคบกันก็อาจจะมีกระแสข่าวขึ้นมา บอกตรงๆ ว่าไม่ได้สร้างกระแสจริงๆ คบกันแบบเพื่อนมากกว่า
ปิ๋ม ซีโฟร์ : ในส่วนตัวของปิ๋มนะคะ ขออนุญาตพูดนิดนึง ที่ผ่านมาก็เห็นมาโดยตลอดว่าพี่ดาวไปไหนกับใคร เขาจะส่งรูปมาให้ดูตลอด จะอยู่ในสายตาเราตลอดว่ามันไม่มีอะไร อยู่ในสายตาเพื่อน พี่น้องมาตลอด อยู่ค่ายเดียวกันมาก่อน เจอกัน สนิทสนมกัน ไปไหนมาไหนกันเป็นเรื่องปกติ
แต่ว่าถ้าไม่ใช่คนนี้ เป็นคนอื่นๆ ที่เดินเข้ามาในชีวิตพี่ดาว เราก็คิดว่าถ้ามาดีๆ เราจะโอเค แต่ถ้ามาแบบมีรูปแบบอื่นๆ มีเงามีอะไรแบบนี้ มาไม่เต็มองค์ มาครึ่งๆ กลางๆ มาไม่เต็มเพศ เราก็ไม่อยากให้มา อันนี้พูดตรงๆ บอกทุกคนเลยว่าไม่อยากให้มา มันเป็นเรื่องส่วนตัวของพี่ดาวจริงๆ ว่าจะคบใครก็ได้ แต่ในฐานะที่เราเป็นน้อง มีสิทธิ์สั่งพี่คนนี้นะคะ ว่าถ้าจะคบใครสักคนต้องแอบแล้วล่ะ (หัวเราะ)
เรียกว่าทางฝ่ายชายยังมาไม่เต็มองค์ใช่ไหม?
ดาว มยุรี : ไม่หรอกค่ะ คือตอนนี้เราแค่เริ่มเป็นเพื่อนกัน เริ่มคุยกัน เริ่มศึกษากัน อนาคตเราไม่รู้
สรุปยังไม่ให้ทัชผ่านด่านใช่ไหม?
ดาว มยุรี : ให้เขาผ่านเหอะ จะได้มีสักที (หัวเราะ) พูดเล่น
ปิ๋ม ซีโฟร์ : คือเคยคุยกับเพื่อนคนนี้ ปิ๋มมีโอกาสได้คุยกับพี่เขาในสมัยที่เขาออกเทป และเราก็เป็นแดนซ์เซอร์เลยสนิทสนมกัน เราก็บอกพี่เราว่าพี่คนนี้เป็นคนดี ไม่ได้เถียง และเป็นคนดีมากด้วย แต่ว่าเรื่องอื่นขอดูก่อนนะคะ พี่เขาต้องทำคะแนนนิดนึง เพราะชีวิตคู่ไม่ได้อยู่กันบนสองคนโลกนี้ เขาต้องมีครอบครัว ต้องมีเพื่อนฝูงที่อยู่ด้วย คนที่เข้ามาในชีวิตเขาก็ต้องดูแลครอบครัวด้วย
ดาว มยุรี : คือตอนนี้ก็มีเข้ามาคุยหลายคนนะคะ ไม่ใช่แค่ทัชคนเดียว เขาเลยต้องทำคะแนนด้วย เดี๋ยวถ้ามีคนอื่นที่ทำคะแนนมากกว่า
ปิ๋ม ซีโฟร์ : แต่พี่เขาไม่ทำคะแนนเลย อันนี้จริงๆ เอะอะพี่ก็แอบ อะไรแบบนี้
ดาว มยุรี : เขาอาจจะอายก็ได้ (ยิ้ม)