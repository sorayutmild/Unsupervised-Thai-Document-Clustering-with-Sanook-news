เปิดบัญชีออนไลน์ ก็คือ การเปิดบัญชีธรรมดานี่แหละ เพียงย้ายช่องทางจากหน้าเคาน์เตอร์สาขาธนาคารมาอยู่ออนไลน์แค่นั้นเอง นอกจากจะช่วยลดต้นทุน และเวลาการเดินทางแล้ว การเปิดบัญชีออนไลน์ สามารถทำได้ตลอด 24 ชั่วโมง แถมทำง่ายๆ ซึ่ง Sanook Money มั่นใจว่านาทีนี้ทุกคนก็อยากจะรู้ว่าการเปิดบัญชีออนไลน์ต้องใช้เอกสาร หลักฐานอะไรบ้าง ถ้าพร้อมแล้วไปดูกันเลย!
สิ่งที่ต้องใช้เปิดบัญชี ได้แก่

บัตรประจำตัวประชาชน
โทรศัพท์มือถือ

การเปิดบัญชีออนไลน์ สามารถทำได้โดยผ่านแอปพลิเคชั่นของสถาบันการเงินต่างๆ ผ่านทางโทรศัพท์มือถือ โดยเราจะฉายภาพวิธีเปิดบัญชีออนไลน์ของธนาคารกรุงไทย (ธนาคารเฉพาะกิจของรัฐ) และธนาคารไทยพาณิชย์ (ธนาคารพาณิชย์) เพื่อให้ทุกคนได้เห็นภาพ และเข้าใจง่ายมากขึ้น
วิธีเปิดบัญชีออนไลน์กับธนาคารกรุงไทย


โหลดแอปพลิเคชั่น Krungthai NEXT
เลือกเมนู "บริการธนาคาร" เข้าสู่ระบบด้วย PIN หรือ Touch ID หรือ Face ID ตามที่ตั้งค่าไว้
เลือก "เปิดบัญชีออนไลน์"



เลือก "Next Savings"
เลือก "เปิดบัญชี"



เลือก "ข้าพเจ้ายอมรับข้อตกลงและเงื่อนไข" และกด "ยอมรับ"
เลือก "สาขาเจ้าของบัญชี" และกด "ถัดไป"



กรอกหมายเลข Laser Code หลังบัตรประชาชน และกด "ถัดไป"
ใส่ที่อยู่ติดต่อและกด "ถัดไป"



ตรวจสอบข้อมูล และกด "ยืนยัน"
เลือก "ยินยอม/ไม่ยินยอม" เปิดเผยข้อมูลแก่บริษัทในกลุ่มธุรกิจการเงินธนาคาร และกด "ถัดไป"



ใส่ PIN เพื่อทำรายการ
แสดงผลการเปิดบัญชี

วิธีเปิดบัญชีออนไลน์กับธนาคารไทยพาณิชย์


ดาวน์โหลดแอปพลิเคชั่น SCB EASY จาก App Store หรือ Google Play
กดปุ่ม "ไม่" หากไม่ใช่ลูกค้า SCB หรือเป็นลูกค้าที่ไม่มี SCB Easy App เพื่อดูตัวอย่างการใช้งานใน Slide ถัดไป
กดปุ่ม "Explore demo now" (ดูตัวอย่างการใช้งาน) เพื่อเข้าสู่โหมดทดลองใช้งาน
กรอกรายละเอียดให้ครบถ้วน กด "Start exploring" (เริ่มใช้งาน) เพื่อเข้าสู่ขั้นตอนแนะนำการใช้งาน
การเปิดบัญชีใหม่กับ SCB สามารถทำได้ 2 ช่องทาง ดังนี้

กดแถบ "เปิดบัญชีใหม่กับ SCB" (Open SCB Account)
กดปุ่มลอย E-KYC (E-KYC floating button)





กดปุ่ม "ถัดไป" เพื่อเข้าสู่ขั้นตอนถ่ายหน้าบัตรประชาชน และกรอกข้อมูลบัตรประชาชน
กดเครื่องหมาย "+" เพื่อเข้าสู่หน้าถ่ายบัตรประชาชน
หน้าจอจะปรากฎกรอบสำหรับการถ่ายบัตรประชาชนให้นำบัตรประชาชนวางให้ตรงกรอบโดยระบบจะทำการบันทึกภาพเองโดยอัตโนมัติ
ระบุเลข Laser ID, วันออกบัตรประชาชน แล้วกดปุ่ม "ถัดไป"



กดปุ่ม "ถัดไป" เพื่อเข้าสู่ขั้นตอนการสแกนพาสปอร์ต
โทรศัพท์จะเปิดกล้องขึ้นมาเพื่อถ่ายภาพ หน้าพาร์สปอร์ต
นำโทรศัพท์ไปทาบที่ด้านหลังของพาร์สปอร์ตเพื่อให้โทรศัพท์ทำการอ่านข้อมูลจากชิปที่ฝั่งอยู่ด้านหลังพาร์สปอร์ต
กดปุ่ม "ถัดไป" เพื่อเข้าสู่ขั้นตอนการตรวจสอบตัวตนของลูกค้าด้วยใบหน้า



กดปุ่ม "เริ่มต้น" เพื่อเริ่มถ่ายภาพ
ระบบจะให้แสดง Actions ตามที่ระบบแจ้งเพื่อยืนยันตัวตน 3 ครั้ง
กดปุ่ม "ถัดไป" เพื่อดำเนินการต่อ
กดปุ่ม "ถัดไป" เพื่อเริ่มตอบคำถาม FATCA



ระบบแสดงคำถาม FATCA ขึ้นมาเพื่อให้ลูกค้าตอบทั้งหมด 6 ข้อ แล้วกด "ถัดไป"
กดปุ่ม "รายละเอียด" เพื่อดูรายละเอียดผลิตภัณฑ์ กดปุ่ม "เลือก" เลือกบัญชีเพื่อดำเนินการต่อ
กดที่ลูกศรเพื่อเลือกเหตุผลในการเปิดบัญชี กดปุ่ม "เลือก" เพื่อยืนยันและดำเนินการต่อ
กดปุ่ม "ยอมรับ" เพื่อยอมรับ Terms and Conditions



เลือกคำนำหน้าชื่อและกดปุ่ม "ถัดไป" เพื่อดำเนินการต่อ
ตรวจสอบความถูกต้องกด "ถัดไป"
ตรวจสอบข้อมูลทั้งหมดอีกครั้ง และกดปุ่น "ยอมรับ" เพื่อไปยังหน้าต่อไป
ยืนยันการทำรายการเปิดบัญชีสำเร็จ กดปุ่ม "ถัดไป" เพื่อสมัคร Easy app



กด "ยอมรับ" เพื่อยอมรับ Terms and Conditions
เลือกเบอร์โทรศัพท์เพื่อรับ OTP และกดปุ่ม "ถัดไป"
กรอกรหัส OTP ที่ได้รับ
ตั้งรหัสผ่าน 6 หลักสำหรับ Easy app



ยืนยันการตั้งรหัสผ่าน 6 หลักอีกครั้ง
การสมัครสำเร็จ กดปุ่ม "ถัดไป" เพื่อเริ่มใช้งาน

ส่วนการเปิดบัญชีออนไลน์กับธนาคารไทยพาณิชย์ สามารถทำได้ 3 ช่องทาง ได้แก่

เปิดด้วยการยืนยันตัวตนที่ 7-Eleven
เปิดด้วยการยืนยันตัวตนที่ตู้ ATM
เปิดด้วยการยืนยันตัวตนที่แอปธนาคารอื่น

สำหรับธนาคารที่มีบริการเปิดบัญชีออนไลน์ Sanook Money ได้รวบรวมมาให้ไว้ที่นี่แล้ว อยากเปิดบัญชีออนไลน์กับธนาคารไหนเลือกได้เลยจ้า

ธนาคารกรุงไทย
ธนาคารกรุงเทพ
ธนาคารกสิกรไทย
ธนาคารไทยพาณิชย์
ธนาคารทหารไทย และธนาคารธนชาติ
ธนาคารกรุงศรีอยุธยา
ธนาคารเกียรตินาคิน
ธนาคารซีไอเอ็มบีไทย
ธนาคารไอซีบีซี ไทย

นอกจากนี้ ในแอปพลิเคชั่นของธนาคารบางแห่งมีบริการยืนยันตัวตนผ่าน NDID (National Digital ID) ข้ามธนาคารของผู้ใช้บริการอีกด้วย เพื่อใช้พิสูจน์ และยืนยันตัวตนจากธนาคารที่ผู้ใช้บริการเคยมีบัญชีเงินฝาก เพิ่มปลอดภัยไปอีกขั้นหนึ่งด้วย