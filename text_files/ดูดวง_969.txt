"สัตว์เลี้ยง" คืออีกหนึ่งตัวแทนของนิมิตหรือเครื่องบอกเหตุที่ได้รับการเชื่อถือมาช้านาน คนในสมัยโบราณมีวิธีสังเกตอาการต่างๆของสัตว์เลี้ยงที่เลี้ยงไว้ในบ้าน และ สามารถทำนายเหตุการณ์ดี-ร้ายจากลักษณะอาการนั้นๆได้อย่างแม่นยำอีกด้วย
"แมว" คือ สัตว์อีกหนึ่งชนิดที่สามารถทำนายเหตุการณ์ที่จะเกิดขึ้นในวันนั้นๆได้อย่างแม่นยำ



แมวเลีย - คนโบราณมีความเชื่อว่าหากแมวที่เป็นสัตว์เลี้ยงในบ้านเดินมาเลียมือเลียเท้าเจ้าของ คนโบราณเชื่อว่าเป็นนิมิตที่ดี คนผู้นั้นจะได้ลาภและผู้นั้นจะมีความสุข ความเจริญ และหากแมวมาเลียหูเจ้าของเป็นนิมิตว่าจะได้ข่าวและมีคนทางไกลเดินทางมาหา
แมวนอน - คนโบราณมีความเชื่อว่าหากแมวที่เป็นสัตว์เลี้ยงในบ้านนอนคว่ำหลับ เป็นนิมิตว่าเจ้าของจะทำมาค้าขึ้น ค้าขายก็จะได้กำไรดีมาก หากแมวนอนใช้หางกวาดพื้น เป็นนิมิตให้ระวังจะเสียทรัพย์สินเงินทองแบบไม่คาดคิดมาก่อน สุดท้ายหากแมวขึ้นนอนตักเป็นนิมิตว่าจะมีผู้คนนิยมยกย่องเชิดชู และมีชื่อเสียงสมใจหวัง
แมวร้อง - คนโบราณมีความเชื่อว่าหากแมวที่เป็นสัตว์เลี้ยงในบ้านร้องหง่าวๆ ซึ่งเป็นลักษณะอาการเรียกชู้ตอนกลางวัน เป็นนิมิตว่าจะได้ข่าวจากมิตรสหายที่อยู่ไกลกัน หรือมิตรสหายที่ไม่เจอกันมานาน
แมวหนี - คนโบราณมีความเชื่อว่าหากแมวที่เป็นสัตว์เลี้ยงในบ้านเห็นท่านแล้วลุกหนี เป็นนิมิตที่ไม่ค่อยดีนัก ขอให้ระวังศัตรูที่คอยคิดร้าย การทำงานระวังจะมีคนหักหลัง หรือคอยกลั่นแกล้งให้คุณเสียชื่อเสียง
แมววิ่ง - คนโบราณมีความเชื่อว่าหากแมวที่เป็นสัตว์เลี้ยงในบ้านวิ่งวนไปรอบๆห้อง คนโบราณท่านว่าห้ามตีเพราะเป็นนิมิตที่ดี จะโชคดีเรื่องเงินทอง จะมีคนนำเงินทองมา ให้แบบไม่คาดคิด
แมวติดเพดาน - คนโบราณมีความเชื่อว่าหากแมวที่เป็นสัตว์เลี้ยงในบ้านขึ้นไปติดอยู่บนเพดานแล้วลงไม่ได้ คนโบราณท่านว่าจะได้ข่าวหรือมีญาติมาหา บางคนจะได้ ต้อนรับแขกบ้านแขกเมืองในวันนั้น
แมวไม่จับหนู - คนโบราณมีความเชื่อว่าหากแมวที่เป็นสัตว์เลี้ยงในบ้านเห็นหนูตัวใหญ่มาก แต่สุดท้ายไม่กล้าจับหนูตามวิสัยของแมว คนโบราณท่านว่าจะโชคดี จะมีสตรี มาให้คุณด้านการงานการเงิน หรือให้โชคแบบไม่คาดคิด
แมวเดิน - คนโบราณมีความเชื่อว่าหากแมวที่เป็นสัตว์เลี้ยงในบ้านเดินตามเจ้าของแบบผิดปกติ คนโบราณท่านว่าเจ้าของจะได้มิตรสหายที่ดี บางคนอาจได้มิตรแท้ที่ สามารถช่วยเหลือเกื้อกูลกัน ไปมาหาสู่กันอยู่เสมอ หากแมวเดินมาพันแข้งพันขา คนโบราณท่านให้ระวังในเรื่องของอารมณ์ ทำการสิ่งใดพยายามอย่าใจร้อนวู่วาม แล้วจะ เกิดผลดีในภายหลัง
ขอบคุณข้อมูลจาก FW Mailขอบคุณภาพประกอบจาก Photos.com