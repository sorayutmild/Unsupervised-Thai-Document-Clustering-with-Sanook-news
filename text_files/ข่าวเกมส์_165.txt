เป็นโชว์ดีของเกมเมอร์ชาวไทยเป็นอย่างมากเมื่อผู้พัฒนาเกมชื่อดังระบบโลกอย่าง PUBG Corp. ได้มาเปิดให้บริการเกมแนว Battle Royale ตัวใหม่ที่พิเศษมากๆ เฉพาะในประเทศไทยโดยเฉพาะกับเกม PLAYERUNKNOWN'S BATTLEGROUNDS LITE หรือเรียกง่ายๆ ว่า PUBG LITE โดยชื่อก่อนหน้านี้คือ PUBG Project Thai ที่เคยเปิดให้ทดสอบช่วง Close Beta ไปก่อนหน้านี้ เป็นเกมออนไลน์บนพีซีที่เปิดให้เล่นฟรี ไม่มีค่าใช้จ่ายใดๆ แต่เกมเมอร์หลายๆ คนที่บอก "พี่ผมมีเวอร์ชั่น PC ใน Steam อยู่แล้วแบบนี้อันไหนมันเด็ดกว่าดีกว่า" วันนี้ทางเราจะมาหาคำตอบให้แต่บอกก่อนว่า เราจะพูดเป็นกลางๆ แล้วให้ผู้อ่านตัดสินใจเองว่า จะเล่นเวอร์ชั่นไหน

ก่อนอื่นมาพูดถึงเรื่องของงานภาพก่อนเลยเป็นจุดขายของเกมเวอร์ชั่น PUBG LITE ที่ผู้พัฒนาได้ออกมาบอกว่ากินสเปคน้อยแต่ก็ยังคงความสวยของตัวภาพภายในเกมอยู่ แล้วความคิดเห็นส่วนตัวคิดว่าในเรื่องนี้ถือว่าจริง ด้วยตัวเกมได้ออกแบบมาให้แสดงภาพโดยรวมรายละเอียดสวยงามแต่การดาวน์โหลดตัวแผนที่จะไม่เต็มที่ ก็มองระยะไกลมากๆ อาจจะมองไม่เห็นรายละเอียดของแผนที่นั่นเอง แต่โดยรวมก็ถือว่าดีไม่แพ้เวอร์ชั่น Steam เลยในเรื่องคุณภาพของงานกราฟิกที่ เครมไว้ว่าสวยไม่แพ้ต้นฉบับแต่กินสเปคคอมพิวเตอร์น้อยกว่าครึ่้ง

ต่อมาในเรื่องระบบ Gameplay ที่ตอนนี้เปิดให้เล่นเฉพาะในรูปแบบ TPP ซึ่งเป็นโหมดการเล่นที่เกมเมอร์ชาวไทยส่วนใหญ่ชื่นชอบ โดยในโหมดนี้ความรู้สึกส่วนตัวก็ไม่แตกต่างจาก PUBG Steam เท่าไหร่ วิธีเล่นรูปแบบและสไตล์ รายละเอียดต่างๆ ใกล้เวอร์ชั่น PC มากแต่จุดที่แตกต่างอย่างหนึ่งที่ส่วนตัวไม่รู้คิดไปเองหรืออะไร แต่เมื่อศัตรูล้มลง การที่เราจะซ้ำหรือสังหารให้ตายเลย จะรู้สึกว่าศัตรู อึดและทึก กว่า PUBG Steam เยอะมากกกกก การยิงซ้ำจัดว่าต้องใช้กระสุนเยอะกว่าการยิงให้ล้มอีก ส่วนนี้เลยรู้สึกแตกต่างออกไป สรุปโดยรวมก็ไม่แตกต่างในโหมดการเล่นแบบ TPP

แต่ถ้ามาพูดถึงโหมด FPP ที่ยังไม่ได้อัพเดทในตอนนี้แต่ผู้เล่นสามารถทดสอบการเคลื่อไหวของการเล่นโหมดนี้ได้ โดยการกด V ในโหมด TPP ปกติ ซึ่งเราจะเห็นได้ชัดทันทีเลยว่ามันแตกต่างจาก PUBG Steam เลยในความรู้ที่ดูแล้วไม่ลื่นไหล การเคลื่อนไหวของตัวละครยังแข็งอยู่ทำให้ความรู้สึกนี้มันไม่ได้เลย จึงทำให้คิดถึงในอนาคตสำหรับเกมเมอร์ที่ชื่นชอบการเล่นในรูปแบบ FPP แล้วน่าจะรู้สึกไม่ค่อยถูกใจในส่วนนี้ก็เป็นได้ แต่นี้ก็เป็นเพียงความเห็นส่วนบุคคลเท่านั้นผู้เล่นคนอื่นๆ อาจจะไม่คิดแบบเดียวกันนี้ก็ได้

แล้วข้อดีที่ทำให้รู้สึกตัวเกมนี้ดูดีกว่าเวอร์ชั่น PUBG Steam ก็คือตัวเกมจะมีการแต่งปืนให้แบบ Auto หลังจากที่เก็บไอเทมแล้ว ซึ่งคล้ายกับเวอร์ชั่น PUBG Mobile ที่ความรู้สึกในส่วนตรงนี้ถือว่าแจ่มแมวเลย แล้วอีกอย่างที่แตกต่างกับ PUBG Steam ก็คือตัวเกมเมื่อมีการยิงเกิดขึ้นในระยะที่เหมาะสมตัวเกมจะมีการแจ้งทิศทางที่ศัตรูยิงในหน้าจอ Mini Map ด้วยในจุดนี้บางคนก็ชอบ บางคนก็ไม่ชอบ ดังนั้นขอพูดแบบกลางๆ ว่าอันนี้แล้วแต่เพื่อนๆ จะตัดสินใจเลยละกัน เพราะในเวอร์ชั่นเก่ามันไม่มีบอกทิศทางต้องฟังเสียงอย่างเดียว

สรุปโดยรวมเกมก็มีความใกล้เคียงประมาณ 70-80 % ได้ของ PUBG LITE และ PUBG Steam ดังนั้นเพื่อนๆ ที่มีเกมในเวอร์ชั่น Steam อยู่แล้วก็น่าจะเข้าใจความแตกต่างได้ แต่สำหรับใครที่ยังไม่เคยเล่น PUBG มาก่อนตัวในเวอร์ชั่น PUBG LITE ก็ถือว่าไม่เลวกับเกมแนว Battle Royale ที่เปิดให้บริการฟรีในเซิร์ฟเวอร์ไทยแบบนี้ แถมกินสเปคน้อยมากเมื่อเทียบกับเวอร์ชั่นต้นฉบับดังนั้นผุ้เล่นสามารถเข้าถึงแล้วได้รับสัมผัสความสนุกได้อย่างแน่นอน

