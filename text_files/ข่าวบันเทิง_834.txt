จากกรณีมีข่าวลือว่าพระเอกลิเก "เอ ไชยา มิตรชัย" มีลูกโตแล้วแต่ ซึ่งลูกสาวคนโต อายุ 24 ปี ส่วนน้องชาย 22 ปีแล้ว แต่เจ้าตัวไม่ได้เปิดเผยและไม่มีใครเคยรู้มาก่อนเลย ก่อนที่เจ้าตัวจะเปิดใจผ่านเฟซบุ๊กส่วนตัว Chaiya Mitchai โดยได้ยอมรับว่า "ผมมีลูกแล้วครับ"
ทั้งนี้ เอ ไชยา มีลูก 2 คนจริงตามที่เป็นข่าว คนโตเป็นลูกสาววัย 24 ปี ก็คือ "แป้ง พรภัสร์ชนก มิตรชัย" และคนเล็กเป็นลูกชายวัย 22 ปี คือ "แชมป์ ชุติพันธ์ มิตรชัย" ที่ผ่านมาผู้ใหญ่ที่ตนนับถือ รวมทั้งแฟนคลับก็ทราบมาโดยตลอด มาตนมีลูกสาวและลูกชายมานานแล้ว วันนี้ตนเองรู้สึกโล่งใจเป็นอย่างมากที่ทุกคนได้ทราบ และยังให้การรักใคร่เอ็นดูครอบครัวของตนเป็นอย่างดี เดิมทีก็มีความสุขมากอยู่แล้ว แต่พอมีข่าวนี้ขึ้นมาก็ยิ่งมีความสุขสุดๆ
ล่าสุดมีการเปิดเผยแล้วว่า ภรรยาของ เอ ไชยา มิตรชัย ที่แท้ไม่ใช่ใครอื่นไกล แต่เป็น "พี่แดง" ผู้จัดการส่วนตัวที่คอยติดตามดูแล ไชยา มิตรชัย ไปทุกที่นั่นเอง