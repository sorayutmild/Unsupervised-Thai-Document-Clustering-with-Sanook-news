คุณรู้ไหมว่าความเจ้าชู้ของแต่ละคนนั้นมีมากมีน้อยไม่ต่างกัน แต่ถ้าอยากวัดระดับความเจ้าชู้ของคุณว่ามีมากน้อยแค่ไหน ... คุณลองมาวัดความเจ้าชู้ตามวันเกิดของเรากันดีกว่าค่ะ
 


คนเกิดวันอาทิตย์ คนเกิดวันอาทิตย์มีหัวใจกล้าได้กล้าเสียในเรื่องความรักนั้นถือคติว่าเสี่ยงเป็นเสี่ยงกันตามประสาคนชอบสนุกเจ้าสำราญพอสมควร คนเกิดวันอาทิตย์เจ้าชู้จึงมีดวงในเรื่องความรักที่โดดเด่นคือได้พบรักเสมอ ๆ มักปิ๊งคนเด่น ๆ ที่ดูดีกว่าใครในกลุ่มคนที่มีท่าเรียบง่ายจนเกินไป ค่อนข้างเชย ๆ ไม่ใช่คนแบบที่คุณจะสะดุดตาสะดุดใจแน่นอน
ใครก็ตามที่ห้าวเกินเหตุคนเกิดวันอาทิตย์ก็ยากจะตัดใจคิดชอบพอความสดใสมั่นใจในตัวเองคือเสน่ห์ที่ทำให้ใคร ๆ หลงรักคนเกิดวันอาทิตย์ และนิสัยที่แข็งเกินไปของคุณก็คือตัวการสำคัญที่จะทำลายความรักให้พังทลายไปอย่างน่าเสียดาย ยามหลงรักใครคุณจะตามติดหวังพิชิตให้ได้เมื่อสมใจแล้ว คุณกลับไม่ยอมให้คู่รักมาเปลี่ยนแปลงความเป็นตัวตนที่แท้ของคุณ
คนเกิดวันจันทร์ คนเกิดวันจันทร์ไม่แสดงออกถึงความเจ้าชู้เด่นชัดอย่างคนวันอาทิตย์ แต่จริง ๆ แล้วเป็นคนเจ้าชู้เงียบแอบโปรยเสน่ห์อยู่บ่อย ๆ เหมือนกันซึ่งก็มีคนหลงปลื้มอยู่เสมอไป ด้วยความที่เป็นคนอ่อนโยน ฉลาด รอบรู้ มีมนุษยสัมพันธ์ดีพอควร คนเกิดวันจันทร์ชอบทำตัวน่ารักแต่ถ้าเริ่มคบหาจริงจังกับหวานใจแล้วจะแสดงความดื้อดึงออกมาทันทีเพราะเป็นคนเอาแต่ใจตัวเองไม่น้อย ดวงความรักของคุณจึงแสนซึ้งในช่วงต้น ๆ เพราะพื้นดวงเป็นคนสุภาพน้อยคนนักที่จะห้าวมาก ๆ
นอกจากเกิดในวันจันทร์ และถ้าความรักจะมีปัญหาก็มักเป็นเพราะตัวคุณเองเนื่องจากเป็นคนช่างคิดอยู่แล้วจึงคิดมากคิดไกลเกินไปเสมอและเป็นเหตุร้าวฉานในความสัมพันธ์ได้ไม่ยาก ดวงความรักของคุณค่อนข้างไม่ธรรมดาความรักแท้มักเกิดขึ้นกับคนที่รอบข้างแอบส่ายหน้าว่า ไม่เหมาะสมกัน ถ้าไม่แก่หรืออ่อนวัยกว่ามาก ๆ ก็อาจแตกต่างกันที่ฐานะหรือการศึกษาด้อยกว่าในเรื่องใดเรื่องหนึ่งแน่นอนและมักจะได้แสดงถึงความรักแท้เหมือนในหนังคือการฝ่าฟันกับกระแสการกีดกันของครอบครัวเปอร์เซ็นต์ส่วนใหญ่จะเป็นในรูปนี้
คนเกิดวันอังคาร ถ้าคุณเกิดวันอังคารคุณก็ไม่ต้องเป็นห่วงเรื่องความรักของคุณหรอกเพราะดวงในเรื่องความรักค่อนข้างดี หมายถึงดวงคู่แท้ ๆ ที่เป็นความรักแท้ ๆ ในชีวิตด้วยเช่นกัน พื้นฐานนิสัยของคุณแม้จะห้าวหาญวู่วามและตรงไปตรงมาจนน่าถอยห่างแต่เสน่ห์ของคุณมีเสมอกับเพศตรงข้ามทำให้ไม่มีช่วงใดที่ไร้คู่นานวันนัก นอกจากบางช่วงคุณจะยังไม่คิดในเรื่องนี้จริงจังเท่านั้น คนวันอังคารเจ้าชู้แค่อารมณ์เท่านั้นไม่ได้เจ้าชู้เป็นนิสัยถ้าเจอะเจอคนหล่อหรือคนสวยในแบบที่พึงพอใจก็จะส่งสายตาไปก่อนอื่น แต่ไม่ใช่คนที่จะต้องปราดเข้าไปขอทำความรู้จักทันใด
แม้จะเป็นคนกล้าแกร่งปานใดก็เถอะ เว้นแต่ว่าถ้าได้รู้จักกันแล้วและหลงรักเข้าแล้วเท่านั้นที่คนเกิดวันอังคารจะติดตามผลงานอย่างตั้งใจจนกว่าจะได้ใจของใครคนนั้นไม่มีวันที่คุณจะจีบเล่น ๆ แบบนินจาเดี๋ยวมาเดี๋ยวหายแน่นอน คนวันอังคารเป็นคนแข็งนอกอ่อนในและมีดวงแบบตกหลุมรักเมื่อแรกสบตาได้มากกว่าคนเกิดวันใด น้อยเหลือเกินที่จะเห็นคนวันอังคารมีความรักกับเพื่อนที่คบกันนานปีแล้วค่อย ๆ พัฒนาเป็นความรักและในกรณีที่เป็นคู่รักกันแล้วหากมีเรื่องปะทะอารมณ์ใส่กันคุณก็จะปิดปากเงียบไม่ยอมขอโทษว่าตนผิดเองทั้ง ๆ ที่ในใจคุณอยากง้อใจจะขาด
คนเกิดวันพุธ คนเกิดวันพุธมักมีดวงเกี่ยวกับความรักในแบบที่ลึกซึ้งไม่รักเพียงหวือหวาให้ตื่นเต้นเร้าใจเท่านั้น ด้วยธรรมชาติและพื้นดวงที่เป็นคนช่างคิดช่างตรองรอบคอบกับทุกเรื่องราวเสมอ ดังนั้นกับในเรื่องรักคุณจึงต้องมั่นใจก่อนที่จะเอื้อมมือไปคว้ามาแนบใจ เสน่ห์ที่โดดเด่นของคนเกิดวันพุธอยู่ที่ศิลปะในการพูดจาทำให้ใคร ๆ หลงเคลิ้มได้เสมอและยังเป็นคนฉลาดมีไหวพริบดีอีกด้วย นั่นเป็นจุดเด่นที่ทำให้คนรอบข้างชื่นชมเป็นพิเศษ แต่แม้ว่าจะมีใจชอบใครคนเกิดวันพุธจะไม่เปิดเผยทุกอย่างแก่คนรักเนื่องจากเป็นคนมีโลกส่วนตัวชอบเก็บบางเรื่องราวไว้กับตัวเองเหมือนกับที่เป็นคนชอบอิสระและรักสนุกไม่น้อยเลยทีเดียว
คนเกิดวันพุธจริง ๆ แล้วมี 2 แบบคือแบบ ที่ควักเงินทุ่มให้คนรักแบบสุด ๆ กับอีกประเภทคือ เหนียวสุด ๆ กับคนรัก คุณเป็นแบบไหนก็คงต้องตรวจสอบดูตัวเอง แต่ที่มีอยู่ในตัวคนเกิดวันพุธทั้ง 2 แบบ ก็คือมักจะปิ๊งคนที่อ่อนวัยกว่าเพราะอยากที่จะดูแลคนรักของตนแบบแสนห่วงหวง และคุณก็มักชอบมีรักแบบที่ค่อย ๆ ใกล้ชิดติดใจกันไปทีละนิดคุณแพ้คนที่เข้าใจคุณถ่องแท้ ดวงของคุณจึงมีแนวโน้มที่จะพบรักที่ซาบซึ้งตรึงใจและมีความผูกพันกันมากเพราะเป็นความรักที่มีพัฒนาการเต็มไปด้วยความเข้าใจในกันและกันพยายามที่จะรู้จักตัวตนแท้ ๆ ของกันและกันนั่นเอง คนเกิดวันพุธโชคดีที่ได้ปิ๊งกับคนคล้าย ๆ กัน รสนิยมไม่ต่างกันราวฟ้ากับดินนักคุยกันรู้เรื่อง
คนเกิดวันพฤหัส ถ้าคุณเกิดวันพฤหัสบดีมั่นใจได้เลยว่าคุณจะเป็นคนรักที่ดีให้ใครคนนั้นได้ภาคภูมิใจแน่ เพราะคุณมีทั้งความเอื้ออารี มีน้ำใจ เป็นคนสติปัญญาดี มีความยุติธรรมเป็นคนที่ใครก็ยอมรับและชื่นชมคุณ เป็นคนรักจริงเกลียดจริงถ้าเกลียดใครก็ไม่เสแสร้งคบหาต่อไปให้ต้องฝืนตามวิสัยของคุณเกิดวันพฤหัสบดีที่ตรงพอสมควร ดวงในเรื่องความรักของคนเกิดวันพฤหัสบดีไม่ค่อยโลดโผนพิสดารมากนักความรักค่อยเป็นค่อยไปอย่างเรียบง่าย หากจะมีเรื่องปวดหัวใจบ้างก็เป็นเพราะความมองโลกในแง่ดีเกินไปบางครั้งจึงหลงคารมคนไม่จริงใจหรือบางครั้งก็คิดไปเองว่าใครคนนั้นมีใจด้วยทั้ง ๆ ที่ไม่ได้เป็นดั่งที่แอบคิดแอบหวั่นไหว
คนเกิดวันพฤหัสบดีเป็นคนใฝ่รู้ถ้าช่วงใดเจ็บหัวใจก็จะทำใจด้วยการทุ่มเทในเรื่องที่มีสาระ มีประโยชน์กับชีวิต ความน่ารักของคนอยู่ที่ความสดใสเปิดเผยมีความมุ่งมั่นเสมอไม่ใช่คนที่เลื่อนลอยไร้สาระ ไม่บ่อยนักที่จะเห็นคนเกิดวันพฤหัสบดีอีกลักษณะหนึ่งคือไม่ค่อยเรียบร้อยและขาดความสุขุมรอบคอบ คนวันพฤหัสบดีไม่ค่อยเจ้าชู้แม้จะดูมีท่าทีเข้ากับคนง่ายสดใสเป็นกันเองแต่ไม่ได้ชอบใครง่าย ๆ เสมอไป
คนเกิดวันศุกร์ คนที่เกิดวันศุกร์เป็นคนที่ต้องพัวพันกับเรื่องรัก ๆ ใคร่ ๆ เสมอ เพราะดาวศุกร์เป็นสัญลักษณ์ของดวงดาวประจำเทพีแห่งความรัก คุณผู้หญิงวันเกิดศุกร์จึงเป็นคนรักสวยรักงามเป็นพิเศษคุณผู้ชายก็สำอางไม่เบา ถ้าผู้ชายคนใดที่บำรุงผิวหน้าด้วยโลชั่นหรือพรมน้ำหอมเสมอก่อนออกจากบ้านจนใคร ๆ เกือบจะคิดว่าเป็นเกย์ละก็ที่แท้เขาคนนั้นเป็นคนวันศุกร์นั่นเอง เมื่อรักใครชอบใครคนเกิดวันศุกร์จะเทคแคร์เอาใจได้ละเมียดละไมที่สุดยิ่งกว่าคนเกิดวันอื่น ๆ แต่ด้วยความที่รักตัวเองมากหลงตัวเองพอสมควร
ดังนั้นคุณจึงต้องการให้คนพิเศษของคุณทุ่มเทรักให้คุณสุดหัวใจ ถ้ารู้สึกว่ายังได้ความรักจากเขาหรือเธอไม่มากพอคุณจะร้ายใส่ทันที แม้เสน่ห์ของคนเกิดวันศุกร์จะอยู่ที่ความอ่อนหวานก็เถอะ ยามหึงหวงหรือโกรธเคืองแล้วจะปากร้ายมากแต่ในจิตใจไม่พิษร้ายใด ๆ เป็นคนใจกว้างและเป็นคนซื่อตรงซื่อสัตย์มากด้วยซ้ำเพียงแต่คิดมากขี้ระแวงเท่านั้นเอง ดวงความรักของคนเกิดวันศุกร์ค่อนข้างอาภัพทั้ง ๆ ที่มีคนมารักจริงแบบหวังแต่ง แต่ก็มักจบลงเพราะความไม่มีเหตุผลอย่างสุด ๆ ของคุณเอง เรื่องที่จะผิดหวังเพราะไปรักเขาข้างเดียวนั้นก็มีบ้างแต่เกิดขึ้นไม่บ่อยนักหรอก
คนเกิดวันเสาร์ คนเกิดวันเสาร์มีดวงชะตาในเรื่องรักที่ค่อนข้างดีพอสมควร ไม่ค่อยจะมีปัญหาปวดหัวปวดใจจนเดือดร้อนเพราะเรื่องความรักอย่างคนเกิดวันอื่น ๆ เนื่องจากพื้นฐานนิสัยที่เป็นคนเด็ดเดี่ยวหนักแน่นคุณจึงคบใครก็คบอยู่คนเดียวพอเลิกกันเมื่อใดจึงค่อยมีรักใหม่ แต่คนเกิดวันเสาร์จะไม่ออกไปวิ่งไขว่คว้าหารักมาใส่ตัวหรอกนอกจากรอให้กามเทพแผลงสอนเองตามธรรมชาติดีกว่า แม้จะดูสุขุมมีระบบระเบียบเป็นคนตรงหัวแข็งไม่เบาแต่ในใจคนเกิดวันเสาร์ก็อ่อนไหวไม่อยากกับเรื่องรัก เห็นใครถูกใจก็ชอบแต่ก็รู้จักยับยั้งใจไม่วิ่งเข้าประกบทันทีเด็ดขาด
ถ้าจะมีความเจ้าชู้ก็เจ้าชู้เงียบแต่ไม่ใช่เงียบแบบแอบเอาจริงอย่างคนวันจันทร์เพราะคนเกิดวันเสาร์จะแค่มองรู้สึกชอบส่งยิ้มไปบ้างแต่ก็ไม่คิดอะไรมากกว่านั้น ดวงความรักของคุณเป็นลักษณะที่มีความสัมพันธ์มีความผูกพันธ์เต็มไปด้วยความลึกซึ้งไม่ใช่รักแบบตื่นเต้นเร้าใจสั้น ๆ แล้วจบลงเหมือนเพียงจุดพลุดอกไม้ไฟ คนวันเสาร์ทำให้คนอื่นประทับใจได้เสมอกับความสุขุมทระนงอดทนมุ่งมั่นใส่ใจคนรักอย่างเสมอต้นเสมอปลาย แต่ถ้าใครคนนั้นฟู่ฟ่าหรูหราใช้เงินกระหน่ำเกินไปคุณก็ไม่ชอบใจเหมือนกัน ความที่เป็นคนช่างเลือกคนเกิดวันเสาร์จึงไม่ใช่คนประเภทที่มีใคร ๆ เคียงข้างอยู่ตลอดเวลาบางปีถ้าไม่ปิ๊งใครมาก ๆ ก็ยอมเปลี่ยวใจตลอดปีไม่ซีเรียส
 
ขอบคุณข้อมูลจาก FW Mailขอบคุณภาพประกอบจาก Photos.com
 