พลตำรวจโท คำรณวิทย์ ธูปกระจ่าง ผู้บัญชาการตำรวจนครบาล แถลงผลการจับกุมยาย อายุ 55 ปี หลังก่อเหตุทำร้ายร่างกาย น้องเบิร์ด อายุ 13 ปี ซึ่งเป็นหลานชายแท้ ๆ จนเสียชีวิต และนำศพไปทิ้งเพื่ออำพรางไว้ บริเวณบันไดหนีไฟภายในคอนโด เหตุเกิดเมื่อวันที่ 13 กรกฎาคม ที่ผ่านมา
จากการสอบสวนผู้เป็นยาย รับสารภาพว่า เป็นผู้ลงมือก่อเหตุทำร้ายน้องเบิร์ดจริง เนื่องจากก่อนหน้านี้ ประมาณ 1 ปี หลายชายมีพฤติกรรมก้าวร้าวและทำร้ายร่างกายตนเองบ่อยครั้ง แม้ตนเองจะพยายามว่ากล่าวตักเตือน แต่หลานชายไม่เชื่อฟัง จนกระทั่งวันเกิดเหตุมีปากเสียงกัน เพราะหลานมีเรื่องชกต่อย จนถูกเรียกผู้ปกครองไปอบรมด้วยความโมโห ประกอบกับหลานชายได้ขอเงินเพื่อไปเที่ยว แต่ตนบ่ายเบี่ยงจึงถูกหลานชายขู่จะทำร้าย ตนจึงใช้ไม้ตีท้ายทอยของน้องเบิร์ดขณะนอนดูโทรทัศน์จนเสียชีวิต จากนั้นนำหลักฐานใส่ถุงพลาสติกไปทิ้งคลอง ก่อนจะกลับมาลากศพของน้องเบิร์ด ไปทิ้งบริเวณบันไดหนีไฟ พร้อมกันนี้ปฏิเสธไม่ทราบว่าหลานชายพัวพันเรื่องยาเสพติดหรือไม่
นอกจากนี้ จากประวัติของ ยายน้องเบิร์ด ปี 2536 มีประวัติยิงสามีตนเองตาย พื้นที่ สน.บางนา และสู้คดีจนหลุดคดี
 
>>>คำสารภาพ "หักมุม" คุณยาย ฆ่า หลานชาย