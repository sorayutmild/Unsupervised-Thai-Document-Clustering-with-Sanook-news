หลายคนอาจยังไม่ทราบว่า LINE นั้นก็มีแอป LINE Lite ซึ่งรองรับภาษาไทยด้วย และมีเฉพาะบนระบบ Android เพียงแต่ว่าดันไม่มีให้โหลดใน Play Store ไทย แต่ว่าก็มีคนที่รู้จักไปโหลด APK ตาม apkpure, apkmirror มาใช้กัน ซึ่งดันมีจุดเด่นที่ LINE เวอร์ชั่นตัวเต็มไม่มีด้วยคือ

สามารถใช้ลงในมือถือเครื่องที่ 2 เพื่อ Login ID เดียวกับเครื่องหลักได้!
มีฟีเจอร์ดูรายชื่อผู้อ่านแชทกลุ่มด้วย!

แต่น่าเสียดายเพราะว่า LINE ประกาศจะยุติให้บริการ LINE Lite ในวันที่ 28 กุมภาพันธ์ 2022 เวลา 10:00 น. (ตามเวลาในประเทศไทย)

ทาง LINE แนะนำให้ผู้ใช้ย้ายไปใช้ LINE เวอร์ชั่นปกติ ซึ่งจะไม่สามารถย้ายประวัติการแชทได้ (และเอาจริง ๆ ย้ายได้เฉพาะผู้ที่ใช้ LINE Lite ที่ไม่ได้ Login ไอดีเดียวกับเครื่องมือถืออื่น เพราะแอป LINE เวอร์ชั่นปกติไม่สามารถ Log in เครื่องมือถือที่สองได้ ซึ่งตรงนี้น่าเสียดายมาก หวังว่า LINE จะหาทางแก้ปัญหาตรงนี้นะครับ มีคนต้องการใช้อยู่)
 