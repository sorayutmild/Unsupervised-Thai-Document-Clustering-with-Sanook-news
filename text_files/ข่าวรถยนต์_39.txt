ร้อนระอุขึ้นมาทันตาเห็นจริงๆ สำหรับศึกกระบะส่งท้ายปี ที่ล่าสุดเมื่อไม่กี่ชั่วโมงที่ผ่านมา ท่ามกลางฟ้าฝนบ้านเราที่เทกระจายลงมานั้น Isuzu ก็เปิดตัวรถยนต์กระบะรุ่นใหม่ All New! Isuzu Dmax สู่ตลาด ที่การกลับมาแบบใหม่หมดจดนี้เป็นครั้งแรกในรอบหลายปีของการเปลี่ยนแปลง 
เมื่อพูดถึงรถยนต์กระบะที่ครองใจคนไทยมานานนั้น ยี่ห้อ Isuzu ถือว่ายังตราตรึงในใจของใครหลายๆคน โดยเฉพาะอย่างยิ่ง เมื่อยี่ห้อนี้คือนักสร้างจุดขายตัวจริงที่วันนี้ปฐมบทใหม่ ของ New! Isuzu Dmax ก็เริ่มขึ้นอย่างเป็นทางการ
โฉมใหม่ อีซูซุดีแม็ก 2012
เรือนร่างใหม่ ทันสมัย ไฉไล และลู่ลม 
 
ที่ผ่านมา Isuzu Dmax  นั้นอาจจะถูกมองว่าเป็นรถที่ผู้ใช้มักให้ความสำคัญต่อสมรรถนะประหยัดน้ำมัน ทว่าครั้งนี้นั้นมันกำลังจะเปลี่ยนไป ด้วยรูปลักษณ์ที่มีการปรับปรุงเปลี่ยนแปลงแบบใหม่ยกเครื่อง ภายใต้การปฏิวัติการดีไซน์ใหม่หมดทั้งคันในแบบ "ดีไซน์เปลี่ยนโลก (Epoch Making)" และ "แรงบันดาลใจแห่งอนาคต" เพื่อให้เป็นรถปิกอัพที่ล้ำสมัย และเข้ากับโลกในอนาคตได้อย่างแท้จริง ท้าทายกาลเวลา โดดเด่นสะกดสายตาทุกมุมมอง
โฉมใหม่ อีซูซุดีแม็ก 2012
ด้านหน้าสะกดทุกสายตาด้วยไฟหน้าใหม่ FREEFORM PROJECTOR ให้อารมณ์ทันสมัยและยังสปอร์ตเต็มพิกัดตั้งด้านหน้า ด้านแนวคิด รูปทรงที่ดุดัน ทรงพลัง (Aggressive Form)  ตัวรถมีรูปทรงลิ่ม ลู่ลม แบบ Wedge-shape Design ต่อเนื่อง สู่ด้านข้างที่ ดุดันด้วย Muscular Fender โป่งล้อขึ้นรูปขนาดใหญ่ ดุจกล้ามเนื้อของนักกีฬา ที่ทั้งหมดลงตัวด้วย ความสมดุลสูงสุดของรูปทรง (Perfect Proportion)โดยให้ความสำคัญกับ Center Line  สมส่วน ทั้งมองระยะใกล้ หรือระยะไกล พร้อมเส้น Katana Line ดุจคมดาบซามูไรอันเป็นเอกลักษณ์เฉพาะตัว
สุดยอดความสมบูรณ์แบบแห่งดีไซน์ที่ให้ความลู่ลมสุด เงียบสุด ด้วยเทคโนโลยีอากาศพลศาสตร์ดุจรถไฟหัวกระสุน เพื่อให้มีค่าสัมประสิทธิ์แรงเสียดทานอากาศต่ำที่สุด ประหยัดน้ำมันที่สุด เงียบที่สุด โดยผ่านการทดสอบกับอุโมงค์ลมหลากหลายทั่วโลก โดยเฉพาะที่อุโมงค์ลม "Japan Railway Technical Research Institute" หรือ JR ซึ่งเป็นอุโมงค์ลมที่ใช้ทดสอบรถไฟหัวกระสุน หรือ "ชินคันเซ็น" (Shinkansen) อันโด่งดัง
บั้นท้าย Isuzu ล้ำหน้าด้วยไฟท้ายแบบ LED  ครั้งแรกในวงการปิกอัพเมืองไทย ที่ยังเน้นทุกสัดส่วนไม่พ้นด้านบนกับ  Cutting Edge Top View ให้มุมมองด้านบนที่สวยเฉียบขาดบาดใจ สะท้อนสไตล์รถสปอร์ต อย่างชัดเจน
 
UNIVERSAL DESIGN" เหนือระดับกับแนวคิดการดีไซน์
 
ในห้องโดยสาร Isuzu  จัดการเปลี่ยนแปลงใหม่หมดจดด้วยแนวคิด  UNIVERSAL DESIGN ศิลปะและศาสตร์แขนงหนึ่งที่มีความเป็นสากลร่วมสมัย โดยมองผู้ใช้รถเป็นศูนย์กลาง และตอบสนองทุกคนได้อย่างมีประสิทธิภาพ
แนวคิดการออกแบบใหม่นี้ได้นำเสนอภายใต้ 3คอนเซปต์สำคัญคือ  Raku Raku : Comfortable  "สบายๆ"  เพิ่มพื้นที่ว่าง กว้าง สบาย และเข้า-ออกรถ อย่างเป็นธรรมชาติและผ่อนแรงมากที่สุด
โฉมใหม่ อีซูซุดีแม็ก 2012
Kantan : Easy "ง่ายๆ" การออกแบบที่พิถีพิถัน ให้อุปกรณ์ทุกสิ่งภายในรถใช้งานง่ายจัดวางลงตัว  และเข้าใจง่าย และ Anata Shidai : Up to you "สไตล์ใคร สไตล์มัน"  เพิ่มมิติการใช้งานที่หลากหลาย และมีทางเลือกหลายรูปแบบที่สุด  เพื่อประโยชน์ในการใช้งานสูงสุด
นอกจากนี้ ในห้องโดยสารยังใส่ Multi-Information Display (MID)  จอข้อมูลอัจฉริยะขนาดใหญ่ แสดงข้อมูลการขับขี่ครบถ้วนสมบูรณ์แบบ โดดเด่นกว่าด้วยเมนู 2 ภาษา (ไทยและอังกฤษ) สามารถแสดงข้อมูลปริมาณน้ำมันเชื้อเพลิง อุณหภูมิของเครื่องยนต์ และอื่นอีกมาก มาพร้อมระบบ ปรับอากาศอัตโนมัติ (Automatic Air Cooler)ออกแบบการกระจายความเย็นใหม่ ช่องแอร์ขนาดใหญ่  (เฉพาะรุ่น Z-Prestige 4 ประตู) เช่นเดียวกันกับ เบาะนั่งแบบ Bolster Seat โอบกระชับรับกับสรีระ เว้าเข้ารูปพอดีทั้งแผ่นหลังและสะโพก โดยในรุ่น  Z-Prestige 4 ประตู เครื่องยนต์ 3.0 VGS ให้ความหรูหราครบครันเหนือชั้น กับ เบาะนั่งคนขับปรับไฟฟ้า 6 ทิศทาง
สิ่งที่น่าสนใจใน Dmax  ใหม่หมดนี้ยังมีการเปลี่ยนแปลงที่สำคัญในรุ่นแค๊ป ที่แนะนำSUPER SPACECAB ห้องโดยสารแบบปิกอัพแค็บเปิดได้  เพื่อความสะดวกสบายที่สมบูรณ์แบบสำหรับทุกไลฟ์สไตล์ และความปลอดภัยที่เหนือระดับกว่าด้วยโครงสร้างเสาเหล็กกล้าเสริมความแข็งแกร่งเป็นพิเศษ 	ด้านความบันเทิงก็ครบครันสมบูรณืแบบ ด้วย  ISUZU ALL-NEW ENTERTAINMENT SYSTEM ที่มาพร้อมระบบเสียงSurround Sound System รอบทิศทางจากลำโพงสูงสุดถึง 8 ตัว  พิเศษ! ครั้งแรกกับลำโพงคู่หน้าขนาด 6x9 นิ้ว ขับพลังเสียงกระหึ่ม พร้อมลำโพงพิเศษบนเพดาน "Exciter"  สร้างมิติแห่งเสียงที่หนักแน่น คมชัด ถ่ายทอดทุกท่วงทำนองสมจริงทุกรายละเอียด
โฉมใหม่ อีซูซุดีแม็ก 2012
ขุมพลังประหยัด เน้นเพิ่มสมรรถนะเล็กน้อย
 
พูดถงึ  Isuzu  ถ้าไม่พูดถึงความประหยัดนั้นก็ดูท่าว่ามันจะแปลกไปสักหน่อย และใน New! Isuzu Dmax  ใหม่นี้ ก็มาพร้อมเครื่องยนต์  อีซูซุ ดีดีไอ ซูเปอร์คอมมอนเรล" (ISUZU Ddi SUPER COMMONRAIL) เจนเนอเรชั่น 3.5 ที่ยังคงความเหนือชั้น
ขุมพลังที่ทรงพลังนี้ได้รับการออกแบบมาเป็นอย่างดี ด้วยการปรับเปลี่ยน ระบบหัวฉีดจ่ายน้ำมันเชื้อเพลิง แรงดันสูง 180 MPa. และหัวฉีดน้ำมันเชื้อเพลิงใหม่! แบบ 8 รู ซึ่งมีขนาดรูเล็กลงถึง 10%
โฉมใหม่ อีซูซุดีแม็ก 2012
เทอร์โบแปรผันใหม่ ALL-NEW VGS TURBO  ถูกเรียกมาใช้งาน ให้การตอบสนองได้แรงและเร็วกว่าในทุกรอบความเร็วเครื่องยนต์ พร้อมอินเตอร์คูลเลอร์ใหม่ ขนาดใหญ่ยิ่งขึ้น โดยในส่วนของตัวเครื่องยนต์เองมีการปรับปรุงห้องเผาไหม้ เป็น  แบบ Hi-swirl ให้ส่วนผสมดียิ่งขึ้น
ขุมพลังทรงพลังยังมาพร้อม 3 ทางเลือก เหมือนเคย  ตั้งแต่ Ddi 2.5 VGS TURBO  ขนาด 2,500 ซีซี  ให้พลังเหลือเฟือถึง 136 แรงม้า ที่ 3,600 รอบ/นาที  และแรงบิดสูงแบบต่อเนื่อง (High Flat-torque) สูงถึง 320 นิวตัน-เมตร ที่ 1,800 - 2,800 รอบ/นาที และ ISUZU Ddi 2.5 TURBOขนาด 2,500 ซีซี ให้พลัง 116 แรงม้า ที่ 3,600 รอบ/นาที  และแรงบิดสูงแบบต่อเนื่อง (Flat-torque) สูงถึง 280 นิวตัน-เมตร ที่ 1,800 - 2,200 รอบ/นาที
 
อย่างไรก็ดี ถ้าคุณไม่พอใจเครื่องยนต์รุ่นเล็ก  Isuzu  ก็ยังมีรุ่นใหญ่ ISUZU Ddi 3.0 VGS TURBO ขนาด 3,000 ซีซี ผสานเทคโนโลยีเทอร์โบแปรผัน  ให้พลังสูงถึง 177 แรงม้า ที่ 3,600 รอบ/นาที  และแรงบิดสูงแบบต่อเนื่อง (High Flat-torque) สูงถึง 380 นิวตัน-เมตร ที่ 1,800 - 2,800 รอบ/นาที  ให้เลือก โดยทั้งหมด มาพร้อมระบบ ส่งกำลัง 5 สปีด ทั้งเกียร์ ธรรมดา และเดียร์ อัตโนมัติ ซึ่งให้การขับขี่สนุกยิ่งขึ้น ด้วย Sport - Shift  ให้การเข้าเกียร์ง่ายและเร็วยิ่งขึ้น สำหรับเกียร์ธรรมดา ส่วน เกียร์อัตโนมัติขับสนุกยิ่งขึ้นกับระบบ  REV TRONIC ให้เข้าเกียร์ได้แบบเดียวกับเกียร์รรมดา

สมรรถนะมั่นใจได้กับการพัฒนาตั้งแต่จิตวิญญาณ 
 
ใบหน้าที่แข็งแกร่งดุดันนี้ เครื่องยนต์ที่ทรงพลัง อาจจะดูเพียงพอแล้วที่รถคันนี้จะชนะใจคนไทย แต่ Isuzu  ก็ยังไม่วางใจ และเน้นการพัฒนามากยิ่งขึ้นตั้งแต่โครงสร้าง แชสซีส์แบบ Multi-piece Rip Rail  ขนาดใหญ่สุด  แข็งแรงขึ้น 42%   ให้ความทนทานยิ่งขึ้น
โฉมใหม่ อีซูซุดีแม็ก 2012
i-GRIP PLATFORM (ISUZU Gravity Responsive Intelligent Platform)พัฒนาการล่าสุด เหนือระดับไปอีกขั้นด้วยโครงสร้างช่วงล่างใหม่  จัดวางตำแหน่งเครื่องยนต์ให้เข้าใกล้จุดศูนย์กลางของตัวรถ  ช่วยการกระจายน้ำหนักให้สมดุลยิ่งขึ้น  ให้การทรงตัวเป็นเยี่ยม ค่าสัมประสิทธิ์ทรงตัว  SSF (Static Stability Factor)  ที่ดีที่สุด มาพร้อม  ช่วงล่างหน้าแบบอิสระปีกนก 2 ชั้น พร้อมคอยล์สปริง  ผสานกับช่วงล่างหลังแบบแหนบขนาดยาวพิเศษ Long Span เสริมโช้กอัพแก๊สทั้ง 4 ล้อ ให้ช่วงล่างทั้งระบบเปี่ยมประสิทธิภาพสูงสุด ดูดซับแรงกระแทกดีเยี่ยม โดยในส่วน นรุ่นอีซูซุดีแมคซ์ วี-ครอส และรุ่นอีซูซุดีแมคซ์ ไฮแลนเดอร์ ใช้ช่วงล่างแบบแหนบเหนือเพลา (Over Slung) เสริมสมรรถนะออฟโรด
 
ปลอดภัยเพียบครบครันเหมือนเคย 
 
เรื่องความปลอดภัยนั้นก็นับว่าเป็นเรื่องหนึ่งที่ผู้ใช้รถให้ความสำคัญมากขึ้นในปัจจุบัน และ Isuzu Dmax  ใหม่นี้ก้จัดมาได้อย่างครบครัน ทั้งในด้านการป้องกันและปกป้องสิ่งไม่คาดฝันที่อาจจะเกิดขึ้นได้โดยไม่คาดคิด
โฉมใหม่ อีซูซุดีแม็ก 2012
ในด้านการป้องกันก่อนเกิดอุบัติเหตุนั้น  Isuzu  ได้เห้ความสำคัญตั้งแต่เรื่องของระบบช่วงล่างที่มีการเพิ่มฐานล้อและระยะห่างระหว่างล้อหน้า-หลัง และยัง ออกแบบให้มีจุดศูนย์ถ่วงที่ดีที่สุด (Center of Gravity) ลดโอกาสการเสียหลักพลิกคว่ำ ด้วยค่า SSF 1.31 หรือเทียบเท่าระดับ 4 ดาวของสถาบัน NHTSA สหรัฐอเมริกา และยังเพิ่มความมั่นใจมากขึ้นกับ ระบบควบคุมการทรงตัว ESC (Electronic Stability Control) ช่วยเพิ่มเสถียรภาพการทรงตัวในขณะขับขี่ ร่วมกับ ระบบป้องกันล้อหมุนฟรีขณะออกตัว TCS (Traction Control System) ควบคุมและป้องกันการลื่นไถลของล้อขณะออกตัว
ระบบเบรกพื้นฐานออกแบบใหม่หมด ให้รับกับตัวรถที่มีขนาดใหญ่ขึ้น ตั้งแต่หม้อลมเบรกขนาดใหญ่สุดถึง 10.5 นิ้ว พร้อม Tied-bar ถ่ายทอดแรงเหยียบจากแป้นเบรกสู่หม้อลมเบรกได้อย่างมีประสิทธิภาพ ทำงานกับ ระบบเบรก ABS ชนิด 4-channel 4-sensor ในรุ่นที่มีระบบ ESC  และชนิด 3-channel 4-sensor  ในรุ่นที่ไม่มีระบบ ESC  ให้ความแม่นยำ  รวดเร็ว  พร้อมระบบควบคุมแรงดันน้ำมันเบรกด้วยอิเล็กทรอนิกส์ EBD (Electronic Brake-force Distribution) เสริมด้วยระบบ Dual G-Sensor (ในรุ่นขับเคลื่อน 4 ล้อ) ควบคุมการทำงานของระบบเบรก ABS โดย ในรุ่น Z  และ Z-Prestige ยังมีระบบเสริมแรงเบรก Brake Assist (BA) ให้มั่นใจในการเบรกด้วย
ห้องโดยสารให้การปกป้องผู้โดยสารมากที่สุดตั้งแต่โครงสร้างการออกแบบใช้ ตัวถังแบบเหล็กกล้า High Tensile Strength Steel พร้อมเพิ่มระยะห่างระหว่างแชสซีส์ส่วนหน้าถึงโครงสร้างห้องโดยสาร เพิ่มความสามารถในการดูดซับแรงกระแทกได้มากขึ้น  แต่ทั้งหมดนี้ถ้ายังช่วยไม่ได้ ก็มีแอร์แบคคู่ (Dual SRS Airbags)ทำงานร่วมกับเข็มขัดนิรภัยแบบดึงกลับอัตโนมัติ (Pretensioner Safety Belts) ปรับระดับได้ ปกป้องได้อย่างมีประสิทธิภาพและแกนพวงมาลัย  และแป้นเบรกแบบยุบตัวได้  ช่วยลดความรุนแรงจากการบาดเจ็บ กรณีเกิดแรงกระแทกจากการชนในส่วนหน้าอกและเท้า

ทั้งหมดนี้เป็นการเปลี่ยนแปลงใหม่หมดจดของ New! Isuzu Dmax โดยในขณะนี้ยังไม่มีราคาจำหน่ายออกมาอย่างเป็นทางการ แต่จากข้อมูลที่ได้มานี้ Dmax ใหม่ จะมีราคาเริ่มต้นที่ 465,000 บาท และสูงสุด 994,000 บาท โดยรถ จะวางจำหน่ายอย่างเป็นทางการในวันที่ 14 ตุลาคมนี้ ส่วนลูกค้าที่ยังไม่ได้รับรถรุ่นเดิม หากประสงค์จะรับรุ่นใหม่จะมีเงื่อนไขพิเศษ!
 
V-Cross Isuzu D-MAX V-Cross 2 ประตู ราคา 732,000 – 813,000 บาท Isuzu D-MAX V-Cross 4 ประตู ราคา 808,000 – 994,000 บาท
 
Hi-Lander Isuzu D-MAX Hi-Lander 2 ประตู ราคา 658,000 – 778,000 บาท Isuzu D-MAX Hi-Lander 4 ประตู ราคา 738,000 – 922,000 บาท
 
Cab4 Isuzu D-MAX Cab 4 ราคา 635,000 – 707,000 บาท
 
Spacecab Isuzu D-MAX Space Cab ราคา 562,000 – 671,000 บาท
 
Spark Isuzu D-MAX Spark ราคา 465,000 – 535,000 บาท