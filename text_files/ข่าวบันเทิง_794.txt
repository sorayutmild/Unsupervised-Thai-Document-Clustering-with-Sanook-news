ใกล้เข้ามาทุกทีกับวิมานหลังใหม่ของครอบครัว "สกิดใจ" ที่งานนี้หัวหน้าครอบครัว อย่างพระเอกหนุ่ม ป๋อ ณัฐวุฒิ ขอทุ่มทุนสุดตัว ด้วยเงินจากน้ำพักน้ำแรง ที่ทำงานในวงการบันเทิง และการทำธุรกิจควบคู่ไปด้วย เรียกว่ายอมเหนื่อยเพื่อภรรยาสุดสวย เอ๋ พรทิพย์ และ ลูกชายน่ารักทั้งสอง น้องภู และ น้องเภา สมาชิกใหม่ของบ้าน จะได้อยู่แบบสบายๆ ในบ้านหลังใหม่ ด้วยราคาบ้านที่เค้าว่า 8 หลักเลยทีเดียว
และเพราะอยากให้ลูกๆ มีพื้นที่บริเวณบ้านไว้วิ่งเล่น และเป็นคนรักธรรมชาติอยู่แล้ว ล่าสุดเลยเห็นป๋อ ลงทุนซื้อบอนไซต้นยักษ์มาปลูกไว้บริเวณสนามข้างบ้าน ซึ่งราคาน่าจะแพงแน่นอน ท่ามกลางบรรยากาศดี เพราะอยู่ติดน้ำ อัพเดทตอนนี้อยู่ในขั้นตอนตกแต่ง อีกไม่นานคงย้ายเข้าอยู่ได้แล้วค่ะ
ถ้าย้ายเข้าบ้านใหม่เมื่อไหร่ ก็อย่าลืมอัพรูปให้แฟนๆ ดูด้วยนะคะ บ้านหลังนี้ต้องสวยและอบอุ่นแน่นอนค่ะ
รูปภาพประกอบจากอินสตาแกรม @ poh_natthawut