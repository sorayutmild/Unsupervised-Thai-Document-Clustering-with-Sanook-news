เดินทางมากว่าครึ่งทางแล้ว สำหรับงานมอเตอร์โชว์ 2012 ที่ปีนี้ค่ายรถยนต์หลายเจ้าต่างเดินหน้ามาเทขายรถยนต์รุ่นใหม่กัน หลังจากที่หดหายไปเมื่อช่วงน้ำท่วม 
ปีนี้ถือเป็นอีกปีที่สำคัญของรถยนต์กระบะ หลังในปีที่ผ่านมา ค่ายรถยนต์หลายเจ้าต่างเปิดตัว รถยนต์กระบะรุ่นใหม่ จะมีเพียงไม่กี่ค่ายที่ยังคงเล่นในบอดี้เดิม แต่ว่า งานมอเตอร์โชว์ปีนี้ ใครจะน่าสนใจ ต้องมาชมกัน
 
Chevrolet Colorado
 
มิติซูบิชิไม่ปรับทัพ แต่ย้ำนักดอกเบี้ยต่ำ 1.7% 
 
เรามาเริ่มกันที่ค่ายรถยนต์รายแรกกันก่อนกับ  Mitsubishi Triton  หลังปีที่แล้วตัดใจเบิก 178 แรงม้า ลงมาสู่รุ่นกลาง ทำให้ รถคันนี้เป็นทางเลือกหนึ่งที่น่าสนใจ ด้วยตัวรถเองก็มีความทันสมัยอยู่แล้ว ก็เลยแค่เพิ่มสีน้ำตาล Quartz Brown ก็ดูดีขึ้นมาถนัดตา ในมอเตอร์โชว์ครั้งนี้กับส่งโปรโมชั่น ที่ลั่นเคาะดอกเบี้ย 1.79 %  ตอบโจทย์ลูกค้า ยาวถึงก่อนช่วงสงกรานต์ (12 เม.ย. 55)
 
โตโยต้า เพิ่มรุ่นพิเศษ
 
ด้านค่ายรถยนต์ยอดนิยมปีที่แล้วจัดการส่งรถยนต์รุ่นใหม่ Toyota Vigo Champ ออกสู่ตลาดพร้อมสมรรถนะที่เพิ่มขึ้นหลายๆ ด้านเช่นเดียวกับหน้าตาที่ดูดีขึ้นตามยุคสมัย  แต่งานนี้มีการแนะนำรุ่นพิเศษฉลองครบรอบ 50 ปี ดำเนินการของบริษัทใครสนใจลองแวะเวียนไปดูกันได้ ที่มอเตอร์โชว์
 

นิสสันปั้นนาวาร่า  ส่งประกันภัยชั้น 1 เอาใจทุกรุ่น 
 
Nissan มาพร้อมกับ Nissan Navara  เหมือนเดิมกับโฉมปี 2012 ในรุ่น Grand Titanium และ Sport Version ที่มาพร้อมออพชั่นใหม่หลายรายการ จนน่าสนใจ แต่ใครที่จะตัดสินใจ ซื้อจริงๆ นิสสัน ก็มีโปรโมชั่นพิเศษ โดยใน รุ่นซิงเกิลแค็บ (ยกเว้นเกรดแชชซีส์แค็บ) ฟรีประกันภัยชั้นหนึ่ง Premium Protection 1 ปี และพื้นปูกระบะท้าย ส่วนรุ่นคิงแค็บ และดับเบิลแค็บ ฟรีประกันภัยชั้นหนึ่ง Premium Protection 1 ปี พร้อมเลือกรับข้อเสนอพิเศษ "Nissan Easy Pay" ผ่อนเริ่มต้นเพียง 6,655 บาท หรือ อัตราดอกเบี้ยพิเศษเพียง 2.29%
 
อีซูซุ ส่ง Dmax ประชัน 
 
ด้านค่ายรถยนต์เจ้าตลาดกระบะ Isuzu ส่ง All New! Isuzu D max  กระบะใหม่หมดสำหรับคนทั้งโลกมาให้เราได้เชยชมกัน ทั้งรุ่นเล็กรุ่นใหญ่ถูกใจ มาพร้อมเครื่องยนต์ 2.5 และ 3.0 ลิตรส่วนโปรโมชั่นไม่ได้แจ้งทราบ แต่วันนี้ถ้าคุณไปแวะบูธอีซูซุในงานมอเตอร์โชว์ แล้วถ่ายรูปภาพความทรงจำดีๆ ก็ลุ้นรับรางวัลกล้องถ่ายรูป FUJI รุ่น X100, กล้องถ่ายรูป Nikon 1 รุ่น J1 และรางวัลอื่นๆ อีกมากมาย
 
เชฟวี่จัดหนักส่ง Colorado พร้อมโปร แรงๆ
 
ค่ายรถยนต์ทางฝั่งอเมริกาก็ไม่น้อยหน้า แม้จะเปิดตัวไปตั้งแต่ปีที่แล้วสำหรับ "กระบะจากประสบการณ์ 100 ปี" ของค่ายโปบว์ไทน์ แต่งานมอเตอร์โชว์ครั้งนี้ ก็จัดหนัก ด้วยโปรโมชั่นที่มาเรียกลูกค้าได้อย่างดี น่าสนใจจนอยากซื้อ กับ โปรโมชั่น ดอกเบี้ยเพียง 2.22% เมื่อดาวน์ 25% ผ่อน 48 เดือน หรือถ้าไม่ชอบดอกเบี้ยต่ำก็อาจจะเลือกผ่อนนานถึง 84 เดือนเพียงแค่ดาวน์เริ่มต้นเพียง 9% เท่านั้น
 
 
ฟอร์ด ส่ง Ranger เผยราคาตัวบน 
 
ในที่สุดหลังจากรอมานานหลายรอ  Ford  ก้ได้ฤกษ์ในการเปิดเผยราคารถยนต์  ford Ranger 3.2 กันเสีย ที่เคาะราคา 1.049 ล้านบาท เป็นกระบะคันแรกที่ทะลุตัวเลข 6 หลักกันไปอย่างเป็นทางการ ส่วนงานมอเตอร์โชว์ครั้งนี้ก็ยังมาพร้อม Ford Ranger ทั้งรุ่น 2.2 และ 3.2 ลิตร เหมือนเดิม แต่รับจองเฉพาะรุ่นธรรมดา เว้น 2.2 Wildtrak และ 3.2 ลิตร ใครที่ชอบคงต้องรอกันสักระยะ
 
มาสด้า ส่ง BT 50 แถมประกัน ทุกรุ่น 
 
มาเป็นค่ายสุดท้าย แต่ก็ได้รับการกล่าวถึงพอตัวกับ Mazda BT-50 Pro  ใหม่ ที่มาพร้อมความงดงามกับ  MAZDA BT-50 Pro  ใหม่ พกเครื่อง 2.2 และ 3.2 ลิตร ให้เลือกตามความชอบ แต่โปรโมชั่นในงานนี้ Mazda BT-50 ใหม่แถมฟรีประกันภัยชั้นหนึ่งทุกรุ่น เท่านั้น ใครที่สนใจก็แวะกันไปได้
 
นอกจากบรรดารถยนต์กระบะใหม่แล้ว เราก็มีรางวัล Car Of the Year ของกลุ่มกระบะมาฝากกันด้วย ใครที่กำลังมองรถกลุ่มนี้ ก็ลองเก็บข้อมูลไปพิจารณากันนะครับ 
 หมวดรถปิกอัพ (Best  Pickup)
 
BEST PICKUP 2WD UNDER 2,500 CC รถปิกอัพ ขับเคลื่อน 2 ล้อ เครื่องยนต์ต่ำกว่า 2,500 ซีซี.ยอดเยี่ยม 
ได้แก่		CHEVROLET COLORADO 2.5 X-CAB  LT
 
BEST PICKUP 2WD UNDER 3,200 CC รถปิกอัพ ขับเคลื่อน 2 ล้อ เครื่องยนต์ต่ำกว่า 3,200 ซีซี.ยอดเยี่ยม 
ได้แก่ 		TOYOTA  HILUX  VIGO  CHAMP  3.0
 
BEST PICKUP 4WD UNDER 2,500 CC รถปิกอัพ ขับเคลื่อน 4 ล้อ เครื่องยนต์ต่ำกว่า 2,500 ซีซี.ยอดเยี่ยม 
ได้แก่		NISSAN NAVARA 2.5 SPORT  4WD
 
 
BEST PICKUP 4WD UNDER 3,200 CC รถปิกอัพ ขับเคลื่อน 4 ล้อ เครื่องยนต์ต่ำกว่า 3,200 ซีซี.ยอดเยี่ยม 
 
ได้แก่		ALL - NEW ISUZU D-MAX  V-CROSS
 
 
BEST HIGH-LIFTED  PICKUP 2,500 CC รถปิกอัพยกสูง เครื่องยนต์ 2,500 ซีซี.ยอดเยี่ยม 
ได้แก่		FORD RANGER 2.2L VG Turbo HI-RIDER XLT
 
BEST  HIGH-LIFTED  PICKUP 2,500 CC รถปิกอัพยกสูง เครื่องยนต์ 2,500 ซีซี.ยอดเยี่ยม 
ได้แก่		MAZDA BT-50 PRO 2.2 HI-RACER 
BEST HIGH-LIFTED PICKUP 3,200 CC รถปิกอัพยกสูง เครื่องยนต์ 3,200 ซีซี.ยอดเยี่ยม 
ได้แก่		CHEVROLET COLORADO 2.8 X-CAB  LT Z71
BEST  PICKUP CNG รถปิกอัพก๊าซธรรมชาติ ยอดเยี่ยม 
ได้แก่		MITSUBISHI TRITON  PLUS  2.4 CNG
 
** หมายเหตุ รางวัล CAR & BIKE OF THE YEAR เป็นความร่วมแรงจากองค์กรหน่วยงานต่าง ๆ ที่ได้รับการยอมรับอย่างกว้างขวาง นั่นคือ คณะอาจารย์วิศวกรรมสายยานยนต์จากสถาบันต่างๆ, สมาคมผู้สื่อข่าวรถยนต์และรถจักรยานยนต์ไทย และบริษัทกรังด์ปรีซ์ อินเตอร์เนชั่นแนล จำกัด ร่วมผลักดันและคัดสรรให้ได้ซึ่งผลสรุปแห่ง CAR & BIKE OF THE YEAR ในหลายหลากสาขา
 