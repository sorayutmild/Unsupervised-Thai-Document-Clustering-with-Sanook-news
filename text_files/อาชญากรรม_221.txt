ยังคงมีประเด็นให้ติดตามกันไม่หยุดไม่หย่อน กับปริศนาคดีการเสียชีวิตของนักแสดงสาว แตงโม นิดา พัชรวีระพงษ์ โดยในโลกออนไลน์มีการแชร์ภาพหญิงคนหนึ่ง ที่ถ่ายให้เห็นด้านหลัง สวมชุดบอดี้สูทสีชมพู มีผ้าคลุมสีขาวโปร่งพันท่อนล่างไว้ เป็นชุดเดียวกันกับที่แตงโมใส่ในวันเกิดเหตุ โดยผู้ที่นำมาโพสต์พยายามจะชี้ให้เห็นว่าชุดที่สวมใส่นั้นไม่ได้ลำบากหากจะปัสสาวะที่ท้ายเรือจริงๆ แต่ชาวเน็ตก็ถกกันสนั่นว่า ดูจากรูปร่างแล้ว ไม่น่าจะใช่แตงโม เพราะแขนมีความล่ำ และสีผิวก็ไม่ใกล้เคียง
ขณะที่ เบิร์ด เทคนิค แฟนหนุ่มของ แตงโม นิดา ก็ได้มีการเคลื่อนไหวผ่านอินสตาแกรม @stonerbkk อีกครั้ง โดยในครั้งนี้เจ้าตัวได้โพสต์คลิปวิดีโอซึ่งมีความยาว 45 วินาที เป็นภาพของนางเอกสาวขณะสวมใส่ชุดว่ายน้ำหลากหลายสไตล์มาร้อยเรียงกัน ทำให้แฟนๆ คอมเมนต์พูดถึงรูปร่างและผิวพรรณของ แตงโม นิดา ที่สวยเปล่งปลั่ง สอดคล้องกับประเด็นถกเถียงเรื่องภาพที่หลุดออกมาด้วย
แต่ล่าสุด นายวิศาพัช มโนมัยรัตน์ หรือ แซน ได้ให้สัมภาษณ์ว่า ตนเป็นคนถ่ายรูปแตงโม รูปดังกล่าวเอง และส่งให้ตำรวจกับเพื่อนบางคนดู สาเหตุที่ถ่ายไว้ก็เพราะเห็นว่าสวยดี แต่ไม่รู้ว่ารูปหลุดไปแชร์กันในอินเตอร์เน็ตได้อย่างไร
แซนยังบอกอีกว่า ยังคงคุยกับคนบนเรือปกติ ไม่กังวลใจเรื่องใดๆ ทั้งสิ้น เพราะตนให้การความจริงทุกอย่าง และพยานหลักฐานทั้งหมดมีพร้อมมาก ตอนนี้ยังมีคนทักมาด่าทุกวัน แต่ยืนยันว่าจะไม่ฟ้องกลับและก็ไม่ได้โกรธ เขาอาจจะฟังความมาข้างเดียวจึงไม่คิดจะฟ้อง แต่อยากให้หยุดด่า อยากให้ทุกคนรอดูความจริง


แซน รายงานตัวครั้งที่ 2 ไม่กังวลอะไรเลย หวังปิดคดี คนทักมาด่าจะได้รู้ความจริง
"เบิร์ด เทคนิค" รวมคลิป "แตงโม นิดา" ในชุดว่ายน้ำ ชาวเน็ตโฟกัสที่รูปร่างและแผ่นหลัง?
