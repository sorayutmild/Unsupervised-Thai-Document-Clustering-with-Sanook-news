ทำเอาระดับความหวานพุ่งทะลุเพดานกันเลยทีเดียว สำหรับคลิปสไตล์คนคลั่งรัก ของพระเอกหนุ่ม เติ้ล-ธนพล นิ่มทัยสุข ที่เจ้าตัวได้นำมาโพสต์ลงติ๊กต๊อก @newnew_tletle96
โดยคลิปวิดีโอดังกล่าวนี้ได้ถูกบันทึกไว้ในตอนที่ เติ้ล ธนพล โชว์วิธีการปลุกแฟนสาวหุ่นแซ่บ นิวนิว เอวเด้ง ที่ยังคงนอนหลับสบายอยู่บนเตียง ด้วยการอุ้มฝ่ายหญิงและนำไปโยนลงสระว่ายน้ำ พร้อมกับเขียนแคปชั่นประกอบว่า
"คนตื่นสายต้องโดนอะไรคะ น้องนิวชอบตื่นสาย ผมก็จะมีวิธีปลุกของผม สดชื่น"
ซึ่งแน่นอนว่างานนี้ทำเอาทั้งแฟนคลับและชาวเน็ตพร้อมใจกันเข้ามาคอมเมนต์แซวโหมดหวานปนแซ่บของทั้งคู่กันอย่างคึกคัก แถมยังส่งผลให้มียอดผู้ชมคลิปมากถึง 8 ล้านวิวเลยด้วย
ส่วนทางด้านประเด็นที่หลายคนสงสัยว่า เติ้ล ธนพล และ นิวนิว เอวเด้ง ไปปลูกรักกันตอนไหน รวมถึงฝ่ายหญิงเองเลิกรากับอดีตคนรักมานานแล้วหรือยังนั้น ล่าสุดทั้งคู่ก็ได้ถือโอกาสดีออกมาเคลียร์แบบจัดเต็มผ่านช่องยูทูบ นิวนิว เอวเด้ง Channel ในคลิป Q&A ตอบคำถาม ยอมรับ คบซ้อน เติ้ลธนพล
โดย นิวนิว เอวเด้ง ได้อธิบายอย่างละเอียดและชัดเจนที่สุดว่า "จบกับคนเก่าไปนานแล้ว เรื่องที่เราจบกันไปก็ไม่มีอะไร แค่เราอยู่ด้วยกันแล้วไม่มีความสุข เราก็เลยไม่รู้ว่าจะอยู่ทำไม แค่นั้น และตอนเลิกกันเราจะมาประกาศให้คนรู้ทำไมว่าเราเลิกกัน ไม่จำเป็น ประมาณนี้ เลิกกันนานแล้ว ปีกว่าแล้ว แค่ไม่ได้บอกทุกๆ คน และก็อยากให้ทุกคนเลิกถามคำถามนี้ รวมถึงให้เกียรติพี่เติ้ลนิดหนึ่ง เพราะพี่เติ้ลก็คงรู้สึกไม่ดีเหมือนกัน"


"เติ้ล ธนพล" เคลียร์ประเด็นหลังโพสต์ชีวิตตกต่ำ ติดเหล้า หมดตัวแย่งข้าวหมากิน
"เติ้ล ธนพล" จากพระเอกดัง สู่ชีวิตพังพินาศ ไร้เงิน ล้มป่วย กระอักเลือดแทบเอาชีวิตไม่รอด
