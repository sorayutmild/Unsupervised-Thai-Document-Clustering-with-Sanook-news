แม้จะโชว์ผลตรวจจากแพทย์ในช่วงที่ควงคู่กับมาแถลงข่าวกับสามี เอ๋ ชนม์สวัสดิ์ว่า เจนี่ ไม่ได้ตั้งท้อง แต่ข่าวลือก็ยังคงหนาหูว่า นางเอกสาวเจนี่ นั้นตั้งท้องจริง โดยมีอายุครรภ์ได้ 2 เดือนแล้ว ที่สำคัญยังได้ไปฝากท้องไว้แล้วที่โรงพยาบาลเอกชนหรูแห่งหนึ่ง ทั้งนี้ข่าวลือดังกล่าวมาจากการสนทนาในโปรแกรมแชตโปรแกรมหนึ่งของดีเจชื่อดัง อย่างไรถ้ายึดตามที่ทั้งเจนี่ เอ๋ได้ร่วมกันแถลงข่าวก็คงต้องเชื่อไว้ก่อนว่าข่าวนี้ไม่เป็นจริง จนกว่าวันเวลาที่ผ่านไปจะช่วยพิสูจน์ความจริงด้วยตัวมันเอง