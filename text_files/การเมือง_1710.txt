(15 ก.พ.) ผู้สื่อข่าวรายงานว่า ชาวสังคมออนไลน์ได้แชร์ภาพของ นายเอกภพ เหลือรา หรือ ตั้ง อาชีวะ ผู้ต้องหาในคดีหมิ่นประมาท ดูหมิ่น หรือแสดงความอาฆาตมาดร้ายพระมหากษัตริย์ หลังจากไปขึ้นเวทีการชุมนุมของคนเสื้อแดงตั้งแต่ 27 พ.ย.2556 ทั้งยังมีคลิปปราศรัยหมิ่นซึ่งถูกเผยแพร่ไปทั่วโลกออนไลน์
โดยนายเอกภพ ซึ่งกำลังหลบหนีการจับกุมอยู่ในขณะนี้ ได้พาแฟนสาวไปเที่ยว เนื่องในโอกาสวันวาเลนไทน์อย่างมีความสุข โดยภาพถูกระบุว่าสถานที่ดังกล่าวคือ สวนสยาม กรุงเทพฯ
ทั้งนี้ ชาวเน็ตต่างตั้งคำถามว่า เหตุใดตำรวจจึงยังไม่สามารถจับกุม นายเอกภพ ได้ทั้งๆที่สำนักงานตำรวจแห่งชาติ (สตช.) ได้ทำการออกหมายจับมานานแล้ว ซึ่งที่ผ่านมา กลับมีภาพของนายเอกภพปรากฏตัวตามที่ต่างๆ ในประเทศไทยหลุดออกมาให้เห็นในสังคมออนไลน์อยู่บ่อยครั้ง โดยนายเอกภพนั้นใช้ชีวิตปกติสุข ไม่ได้เหมือนผู้ต้องหาที่กำลังหลบหนีคดีแต่อย่างได้