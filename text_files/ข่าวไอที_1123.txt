พัฒนาการของเจ้าหนู iPhone
ตอนนี้กระแสข่าวของ  iPhone (ไอโฟน) รุ่นต่อไปกำลังเข้มข้นขึ้นทุกวัน ไหนจะเรื่องชื่อที่ยังหาข้อสรุปไม่ได้ว่า Apple จะส่งไอโฟนตัวต่อไปออกสู่ตลาดด้วยชื่ออะไรกันแน่ ระหว่าง iPhone 4s / iPhone 5 รวมไปถึงกำหนดการวางขายที่ลือกันไปมา ว่าจะเดือนไหนระหว่างกันยา หรือ ตุลาคม กันแน่

อีกทั้งล่าสุดนั้นได้มีข่าวหลุดเรื่องชิ้นส่วนของไอโฟนรุ่นต่อไปออกมาให้เราได้เห็นกันอีกนั้นคือส่วนของแบตเตอรี่และชิ้นส่วนกล้องด้านหลังของ iPhone 4s / iPhone 5 ในส่วนของกล้องด้านหลังยังไม่มีข้อมูลเกี่ยวกับตัวเลขความละเอียดในตัวกล้อง แต่จะเห็นได้ว่าตัว Flash ยังคงอยู่ติดกับกล้องเหมือนเดิม โดยก่อนหน้านี้เคยมีข่าวว่า iPhone รุ่นใหม่อาจจะมี Flash แบบแยกออกไปจากกล้องเพื่อกันแสงสะท้อน หรืออาจจะมาพร้อม Flash จำนวนสองตัวเลยทีเดียว
เอาเป็นว่าก่อนที่เราจะได้ยลโฉม iPhone 4s / iPhone 5 อย่างเป็นทางการ วันนี้ทางทีมงาน Sanook! Hitech ขอย้อนความหลังกันหน่อยกับเจ้าหนู iPhone กันหน่อย
iPhone นั้นออกสู่ตลาดอย่างเป็นทางการ ครั้งแรกเมื่อวันที่ 9 มกราคม 2007  นับจากวันนั้นถึงวันนี้ก็ 4 ปีแล้ว และ iPhone แต่ละรุ่นก็ตอกย้ำความสำเร็จของ Apple ได้เป็นอย่างดี (ถือว่า Apple เป็นผู้เปลี่ยนแปลงอุตสาหกรรรมโทรศัพท์มือถือ เลยก็ว่าได้) ดังนั้นไม่ผิดที่หลาย ๆ ฝ่ายจะคาดหวังให้  เผยโฉมสู่สาธารณชนในเดือนตุลาคมนี้ iPhone รุ่นต่อไปเป็นตัวตายตัวแทนของ iPhone 4 ซึ่งข่าวลือนั้นบอกว่ามันจะมาพร้อมหน้าจอสัมผัส 4 นิ้ว, หน่วยประมวลผลแบบ dual - core, กล้องสองตัว (หนึ่งที่ด้านหลังและหนึ่งในด้านหน้าสำหรับการโทรวิดีโอ), 16GB อย่างน้อย
เราลองไปดูพัฒนาการของเจ้า iPhone ของแต่ละรุ่นแต่ละปีที่ทางทีมงานหามาฝากกันด้านล่างดีกว่า แต่ที่แน่ ๆ เราสามารถการันตีได้ว่า รุ่นต่อไปยังไงก็แหล๋มกว่ารุ่นนี้แน่นอน อดใจรออีกหน่อย ภายในปีนี้เราได้เห็นของใหม่กันแน่นอน!!

บทความโดย : GuruMobile @Sanook 