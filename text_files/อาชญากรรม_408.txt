(ภาพประกอบไม่เกี่ยวข้องกับเนื้อหาข่าว)
 
นักเรียนหญิง ป.6 เพื่อนชวนโดดเรียนไปนั่งเล่นที่บ้านรุ่นพี่ ถูก 5 นักเรียนชาย ม.2-3 โรงเรียนเดียวกันรุมโทรม ไม่พอใช้มือถือถ่ายคลิป
ผู้สื่อข่าวรายงานว่า (5 ก.พ.) ผู้ปกครองของ ด.ญ.อ้อย (นามสมมุติ) อายุ 12 ปี นักเรียนชั้น ป.6 โรงเรียนแห่งหนึ่ง เข้าแจ้งความที่ สภ.สำโรงเหนือ ขอให้ดำเนินคดีกับรุ่นพี่ชั้น ม.2-3 จำนวน 5 คน หลังร่วมกันก่อเหตุล่อลวงบุตรสาวไปข่มขืนรุมโทรมพร้อมถ่ายคลิปลงในโทรศัพท์มือถือ
สอบสวน ผู้ปกครองของ ด.ญ.อ้อย ให้การว่า บุตรสาวมีอาการเซื่องซึม ตนสอบถามจนรู้ว่าลูกสาวถูกรุ่นพี่ชั้นมัธยมโรงเรียนเดียวกันหลอกพาไปข่มขืนที่บ้านพักในซอยแบรริ่ง ถ.แบรริ่ง ต.ด่านสำโรง เมื่อวันที่ 1 ก.พ.ที่ผ่านมา
ด้าน ด.ญ.อ้อย ให้การว่า วันเกิดเหตุมีนายบอล (นามสมมุติ) ซึ่งเป็นรุ่นพี่ มาชวนเพื่อนหญิงของตนหนีเรียนไปนั่งเล่นที่บ้าน เพื่อนหญิงได้มาชวนตนและเพื่อนอีก 3 คนไปด้วย เมื่อถึงบ้านพักเห็นเพื่อนรุ่นพี่นักเรียนชั้น ม.2-3 โรงเรียนเดียวกันกว่า 10 คน ตนถูกนายบอลฉุดกระฉากขึ้นไปยังห้องพักชั้นสอง โดยมีเพื่อนนายบอลตามมาด้วย ทั้งหมดรวม 5 คน ได้ทำการข่มขืนตนจนครบทุกคน แต่เพื่อนหญิงอีก 3 คนที่ไปด้วยไม่ถูกข่มขืน
เบื้องต้น หลังจากผู้ปกครองได้พาผู้เสียหายไปตรวจร่างกาย พบมีร่องรอยการถูกข่มขืน พร้อมเชิญตัวเพื่อนหญิงของผู้เสียหายทั้ง 3 คน มาสอบปากคำเพื่อเป็นพยาน ก่อนจะออกหมายเรียกนักเรียนที่ก่อเหตุทั้ง 5 คน มาสอบสวนและดำเนินคดีต่อไป