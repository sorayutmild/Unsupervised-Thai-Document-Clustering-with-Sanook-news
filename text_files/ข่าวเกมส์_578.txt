สวัสดีชาวล่าแย้ Monster Hunter World โดยเฉพาะชาวล่าแย้จาก PC ที่เพิ่งเปิดโลกใหม่ออกล่าไปเมื่อไม่นานนี้ วันนี้เราจะมาแนะนำ Skill เด็ดๆของนักล่ากันต่อ สำหรับผู้ที่ใช้อาวุธประเภทสั้นๆแต่ไว นั่นคือ ดาบโล่ Sword & Shield และ ดาบคู่ Dual Blades โดยหลักแล้วอาวุธทั้งสองประเภทนี้เป็นอาวุธที่ทำดาเมจต่อฮิตน้อย แต่อาศัยคลุกวงในเพื่อโจมตีต่อเนื่องเอา โดยรวมอาจจะเหนื่อยกว่าอาวุธอื่นๆหน่อย เพราะต้องกดโจมตีรัวมากกว่า แต่ถ้าได้โจมตีตลอดล่ะก็นับเป็นอาวุธที่มี DPM หรือ Damage Per Minute สูงมาก ซึ่งจะให้เล่นได้ง่ายขึ้นก็ต้องใส่ Skill ให้เหมาะสม จึงมาแนะนำกันวันนี้
 
 
ดาบโล่ Sword & Shield
อาวุธที่มีอิมเมจแบบตัวเอ๊กกตัวเอก พวกพวกฮีโร่เกมแฟนตาซีส่วนมากมักใช้ดาบมือเดียวและโล่ แต่สำหรับนักล่าแย้แล้วดาบโล่เป็นอาวุธที่แม้จะดูใช้ง่าย แต่พอใช้จริงกลับใช้ลำบาก แม้จะมีข้อดีตรงฟันไว ต่อเนื่อง พลิ้วหลบดี แถมมีโล่ป้องกันได้ ใช้ไอเทมระหว่างถืออาวุธได้อีก แต่ข้อเสียอย่างหลักเลยก็คือมันทำดาเมจได้น้อยมากๆ และการเล็งโจมตีเฉพาะจุดของมอนก็ทำได้ยากด้วย เพราะอาวุธมันสั้นเลยตีไม่ถึง มอนบางตัวตีได้แต่ขามัน แถมเด้งอีกเพราะแข็ง คมก็ทื่อเร็ว ถ้าไม่ใช้ท่ากระโดดฟันเพื่อขี้มอนให้ล้ม หรือให้เพื่อนช่วยล่ะก็บอกเลยลำบากพอดู ดังนั้นดาบโล่จึงไม่ค่อยเป็นอาวุธที่เป็นดาเมจหลัก เหมาะจะเป็นสายป่วน หรือสายฮีลมากกว่า แต่ถ้าจะทำดาเมจก็ต้องเล่นสายธาตุซึ่งเราจะมาแนะนำกัน 3 สาย
ดาบโล่สายป่วน ติดพิษ ติดชา ติดหลับ

Poison Attack, Paralysis Attack หรือ Sleep Attack แล้วแต่ประเภทของดาบโล่ติดสถานะที่นักล่าใช้ เพิ่มอัตราติดค่าสถานะเมื่อโจมตีมอน สกิลพวกนี้หาได้ไม่ยาก แต่เสียเวลาติดตั้งหน่อย แนะนำให้ Save ชุดเซตและสกิลเอาไว้ ก็จะเปลี่ยนได้ไว ไม่แนะนำให้ใช้ชุดเซตของสกิลพวกนี้เพราะมันเซตง่าย ใส่เพชรแค่สล็อตเล็ก แต่ละสกิลเต็มเลเวล 3 เท่านั้น ทำชุดเซตเพื่อเอาสกิลอื่นแทน แล้วสกิลพวกนี้ยัดเพชรเอาดีกว่า
Poison Duration Up หากเล่นอาวุธพิษเป็นหลัก แนะนำใส่เป็นชุดเซต Rathian สีชมพูจะมีสกิลนี้ที่ทำให้มอนติดพิษนานขึ้น
Razor Sharp/Spare Shot เป็นสกิลที่มากับชุด Xeno Jiiva หรืออาวุธของ Lunastra ทำให้คมของอาวุธลดช้าลง เพราะดาบโล่เป็นอาวุธที่ต้องโจมตีต่อเนื่อง ความคมก็จะลดไว
Speed Sharpening เป็นสกิลทางเลือกสำหรับผู้ที่ยังไม่มีชุด Xeno ใส่ สกิลนี้จะช่วยให้ลับดาบได้ไวขึ้นแทน มีในชุด Odogaron หรือ Alloy แต่ยัดเพชรเอาก็ได้ไม่ยาก ใส่เลเวล 3 ไปเลย
Flinch Free ดาบโล่เป็นอาวุธที่เกิดอาการชะงักได้ง่ายเมื่อเล่นกับเพื่อนในทีม ซึ่งดาบโล่ต้องคลุกวงในโจมตีระยะใกล้มีโอกาสโดนเพื่อนขัดขาบ่อยใส่ซะจะเล่นได้ง่ายขึ้น มีอยู่ในชุด Xeno Jiiva หรือหมวก Gastodon ใส่สักเลเวล 2 ก็พอ
Mind's Eye/Ballistics ในกรณีที่เบื่อเรื่องความคมของดาบ ก็ใช้สกิลนี้จะได้ไม่ต้องกลัวฟันแล้วเด้ง แม้ดาเมจที่ได้จะน้อย แต่ค่าสถานะก็ยังได้เต็มๆ ใส่ชุดเซต Rathalos สีไหนก็ได้ 4 ชิ้น หรือหาเพชรโคตรแรร์มาใส่เอาก็ตามใส่
Critical Status สกิลทางเลือกอีกตัวสำหรับอาวุธสถานะที่มีค่าคริสูงๆ เวลาคริค่าสถานะจะเพิ่มขึ้นด้วย แต่ไม่ค่อยแนะนำ เพราะสกิลนี้มีอยู่ในชุดเซต Zorah เท่านั้น ต้องใส่ 3 ชิ้นขึ้นไป


ชุด Xeno หรือ Odogaron จะเหมาะกับสายนี้
นักล่าที่เล่นสายนี้ ถ้าเล่นอาวุธหลับก็แนะนำให้ใส่สกิล Bombardier ด้วย แล้ววางระเบิดตอนที่มอนหลับอยู่จะทำให้ดาเมจ (เฉพาะ Hit แรกจะ x2) ถ้าช่องสกิลเหลือก็เลือกใส่สกิลอื่นๆได้ฟรีสไตล์ สายนี้ไม่เปลืองช่องสกิลมากนัก
ดาบโล่ สายฮีลสายบัฟ ฮีลไม่ทันเจอกันที่เต็นท์

Wide-Range สกิลแจกเพื่อน ไม่ว่าจะกินยาอะไรเพื่อนๆในปาร์ตี้ก็จะได้รับผลไปด้วยเกือบหมด ขึ้นอยู่กับเลเวลสกิล โดยหลักถ้าใส่สกิลเลเวล 5 ก็จะสามารถกินยา Mega Potion, หรือพวกยาบัฟเพิ่มพลังโจมตี Demondrug, ยาเพิ่มพลังป้องกัน Armorskin หรือพวกยาแก้โรคต่างๆได้ สกิลนี้มีอยู่ในชุด Kulve Taroth, Lunastra แต่แนะนำใส่หมวกปลาไหล Wiggler Head Alpha แล้วยัดเพชรเพิ่มเอาดีกว่า
Speed Eating คงไม่ดีแน่ถ้ามัวแต่เสียเวลากินยา แล้วมอนวิ่งมาตบปลิว สกิลนี้จะทำให้กินเสร็จไวในพริบตา ประหยัดเวลาได้เยอะ ไม่ต้องเสี่ยงตายด้วย หาสกิลนี้ได้ในชุด Deviljho หรือ Jagras ไม่ก็ยัดเพชร Gobbler เอาหาไม่ยาก
Earplugs คงไม่ดีอีกแหละถ้าเพื่อนกำลังจะตาย เราจะกินยาช่วยแล้วมอนแหกปาก ทำให้หยุดกินยาแล้วอุดหูแทน จบแล้วมอนไปตบเพื่อนตาย ผิดอีกกินยาไม่ทัน ถ้าพอมีทางก็ใส่สกิลนี้ซะ ต้องเลเวล 5 นะ ถ้าไม่พอก็ไม่ต้องใส่ หลักๆก็ได้จากชุด Bazel อีกเช่นเคย
Flinch Free คงไม่ดี(อีกแล้ว) ถ้ากำลังกินยาแล้วมีพวกมอนตัวเล็กมากัดหรือเพื่อนมาสะกิด ก็ใส่สกิลนี้ซะจะได้ไม่สะดุดเวลากินยา ชุด Xeno Jiiva ช่วยได้
Recovery Up สกิลทางเลือกสำหรับสายฮีล จะใช้หรือไม่ก็ได้ จะช่วยเพิ่มฟื้นพลังมากขึ้นเวลากินยา มีอยู่ในชุด Rathian สีเขียว เต็มเลเวล 3 ได้ฟื้นพลังเพิ่ม 30%
Free Meal สกิลทางเลือกสำหรับสายฮีลที่อยากประหยัด สกิลนี้จะช่วยให้เวลากินอะไรไปมีโอกาสที่ไอเทมจะไม่ลดลง สกิลมีแค่ 1 เลเวล โอกาสติด 25%
Item Prolonger สกิลทางเลือกสำหรับสายบัฟ ทำให้พวกยาบัฟเพิ่ม Atk และ Def อยู่ได้ยาวนานขึ้น มีในชุด Kulu-Ya-Ku หรือ Pukei-Pukei ใส่เลเวล 3 เพิ่มเวลานานขึ้น 50%
Mushroomancer สกิลคนกินเห็ด สกิลทางเลือกที่ค่อนข้างดี เพราะเห็ดกินได้เร็วกว่ายา ผลของเห็ดก็มีทั้งเพิ่มเลือด เพิ่ม Atk, Def แล้วแต่ชนิดของเห็ด แต่ว่าเห็ดบางอย่างก็กินให้เพื่อนไม่ได้นะ


ชุด Lunastra และ Deviljho เหมาะกับสายนี้มากสุด
ดาบโล่ สายดาเมจ (ธาตุ)

Fire Attack, Water Attack, Thunder Attack, Ice Attack, Dragon Attack, Blast Attack - ดาบโล่มีค่าพลังโจมตีแบบ Raw ที่น้อย เมื่อหักกับค่าป้องกันของมอนแล้วก็ทำให้ดาเมจต่อฮิตน้อยตามไปด้วย สิ่งที่จะช่วยให้ดาบโล่แรงขึ้นก็คือต้องใช้พลังของธาตุเข้าช่วย โดยใช้ดาบโล่ที่มีธาตุชนะทางกับมอนแต่ละตัว แล้วใส่สกิลเพิ่มพลังธาตุให้ตรงกับอาวุธนั้นๆ สกิลเพิ่มพลังโจมตีธาตุนั้นใส่ได้ง่าย เพราะใช้เพชรสล็อตเล็ก 1 ช่องต่อ 1 เลเวลเท่านั้นเอง สูงสุด 5 เลเวล แนะนำให้เซต Save สกิลไว้เพื่อความไว
Free Elem/Ammo Up ปกติแล้วตัวเกมก็จะมีอาวุธธาตุแต่ละชนิดอยู่แล้ว แต่ว่าจะมีอาวุธบางชนิดที่มีพลังธาตุซ่อนอยู่ ซึ่งพลังธาตุของอาวุธพวกนี้นั้นมากกว่าพลังของอาวุธธาตุทั่วไปด้วย แถมยังได้พวกพลังโจมตีแบบ Raw หรือมีโบนัส Def ด้วยบางชิ้น หากใช้สกิลนี้จะทำให้คนเล่นอาวุธธาตุมีตัวเลือกอาวุธให้ใช้มากขึ้น สกิลนี้มีอยู่ในชุด Kirin, Kulve Taroth หรือ Rathalos สีน้ำเงิน
Flinch Free ถ้าใส่สกิลเพิ่มได้ก็หามาใส่จะได้ไม่โดนเพื่อนในปาร์ตี้ขัดจังหวะ จะใส่สักเลเวล 1-2 ก็ได้ ไม่จำเป็นต้องเต็ม 3 จากชุด Xeno Jiiva
Razor Sharp/Spare Shot หรือ Handicraft สกิลทางเลือกถ้าช่องเหลือ เพิ่มความคมจะได้ตีแรงขึ้น หรือจะใส่คมลดช้าจะได้ไม่ต้องนั่งลับมีดบ่อยๆ Razor Sharp มีในชุด Xeno Jiiva ส่วน Handicraft ก็ชุด Kushala หรือ Death Stench
Master Mounter สกิลทางเลือกสำหรับนักล่าที่ใช้ท่ากระโดดฟันของดาบโล่ จะทำให้ขี่มอนได้บ่อยขึ้น มีในชุด Paolumu หรือไม่ก็ใส่เครื่องรางเอา


ใส่ Xeno Jiiva ผสมกับ Kirin จะได้คมลดช้าและปลุกธาตุด้วย
เพื่อนๆนักล่าก็สามารถเลือกใส่สกิลได้ฟรีสไตล์ อาจจะไม่ต้องตามนี้หมดเลยก็ได้ครับ เลือกสกิลตามที่ตัวเองถนัดจะดีกว่า จะใส่ Guard เพิ่มป้องกัน หรือ Evade หลบเอาก็ได้ตามชอบ
 
 
ดาบคู่ Dual Blades
อาวุธสำหรับนักดาบบ้าพลังที่ชอบทำดาเมจ เพราะแม้พลังโจมตีของดาบคู่จะไม่เยอะมากนัก พอๆกับดาบโล่แต่ท่าโจมตีนั้นค่อนข้างไวกว่าดาบโล่มาก แถมมีระบบโหมดปีศาจทำให้โจมตีได้เร็วต่อเนื่องเข้าไปอีก จึงเป็นอาวุธที่ทำดาเมจได้เร็วมากอีกชนิด แต่ข้อเสียคือเปลือง Stamina เยอะมาก อาจไม่เหลือ Stamina เอาไว้หลบการโจมตีของมอน และเนื่องจากเป็นอาวุธสำหรับเน้นทำดาเมจก็เลยมีแนวการเล่นหลักๆ 2 สายคือสายดาเมจกับสายพลิ้วเอาตัวรอด
ดาบคู่ สายดาเมจ

Fire Attack, Water Attack, Thunder Attack, Ice Attack, Dragon Attack, Blast Attack, Non-Elemental Attack เหตุผมเดียวกับดาบโล่ คือดาบคู่มีค่าพลังโจมตี Raw ไม่มากนักจึงควรใช้ดาบธาตุจะทำดาเมจได้มากกว่า แต่ถ้าไม่ใช้ดาบธาตุก็ใส่ Non-Elemental Attack เพิ่มแทนก็ได้
Marathon Runner จะเล่นดาบคู่ก็ต้องเปิดโหมดปีศาจ เพื่อใช้ท่าโจมตีที่เร็วและต่อเนื่องมากขึ้น แต่โหมดนี้กิน Stamina เยอะมาก ใช้สกิลนี้จะทำให้ Stamina ลดช้าลงได้ หาได้จากชุด Kirin, Barroth หรือ Anjanath ใส่ให้เต็มเลเวล 3 เลย
Stamina Surge หากไม่ใส่ Marathon Runner จะเลือกใส่สกิลนี้แทนก็ได้ มีผลทำให้ Stamina ฟื้นฟูเร็วขึ้น แต่แนะนำ Marathon Runner จะดีกว่า สกิลนี้มีในชุด Paolumu, Nergigante หรือ Kulu-Ya-Ku ต้องใส่ให้เลเวล 3
Razor Sharp/Spare Shot หรือ Speed Sharpening เหตุผลเหมือนดาบโล่คือดาบคู่คมจะลดเร็วมาก ให้ใส่คมลดช้าหรือลับมีดไว หรือจะใส่ Handicraft เพิ่มคมก็ได้ ส่วน Mind's Eye ไม่จำเป็นต้องใส่ เพราะดาบคู่ตอนเปิดโหมดปีศาจจะฟันไม่เด้งอยู่แล้ว
Power Prolonger สกิลทางเลือก ใส่แล้วจะส่งผลให้เกจโหมดปีศาจเมื่อเต็ม จะคงพลังอยู่นานขึ้น แต่ส่วนมากคนเล่นดาบคู่จะใช้โหมดปีศาจเรื่อยๆอยู่แล้ว สกิลนี้ไม่จำเป็นนัก
Mushroomancer สกิลทางเลือกสำหรับคนที่ไม่อยากใส่สกิล Marathon Runner ใช้วิธีกินเห็ด Devil's Blight แทนจะได้บัฟทำให้ Stamina ลดช้าลงเป็นเวลา 4 นาที (เวลาบัฟจะน้อยกว่าการกินยา Dash Potion) สกิลนี้มีในชุด Dober ต้องใส่เลเวล 3
Weakness Exploit สกิลทางเลือกสำหรับคนที่เน้นโจมตีจุดอ่อนมอน จะทำให้ติดคริง่ายขึ้น มีในชุด Rathalos สีแดง หรือชุด Kaiser (Teotra) ใส่ทั้งทีเลเวล 3 เลย
Earplugs สกิลทางเลือก จะได้มีช่องโจมตีมอนมากขึ้น แต่สกิลนี้เปลืองช่องมากไปหน่อย ต้องใส่เลเวล 5 เลย


ดาบคู่สายนี้ใส่คิรินเป็นหลัก เพื่อเอา Marathon Runner และใส่ Xeno เอาคมลดช้า
 
ดาบคู่ สายพลิ้ว

Marathon Runner ถึงจะเปลี่ยนมาสายพลิ้ว แต่ Stamina ถือเป็นชีวิตหลักของคนเล่นดาบคู่ Stamina หมดก็จบเห่นะ หาได้จากชุด Kirin, Barroth หรือ Anjanath ใส่ให้เต็มเลเวล 3 เลย หรือไม่ก็ใส่ Stamina Surge หรือ Mushroomancer กินเห็ด Devil's Blight เอา หรือจะใส่หมดเลยก็ได้ตามชอบ
Razor Sharp/Spare Shot หรือ Speed Sharpening หรือ Handicraft จะได้ไม่ต้องมานั่งลับคมบ่อยๆ
Evade Window ดาบคู่ไม่มีโล่ จึงต้องอาศัยหลบอย่างเดียว ใส่สกิลนี้จะได้หลบง่ายขึ้น สกิลนี้ต้องใส่เลเวล 5 เท่านั้นจะเห็นผลชัดๆ มีในชุด Kushala, Legiana และชุดแมลง
Evade Extender สกิลหลบทางเลือกอีกทาง ทำให้กลิ้งหลบได้ไกลขึ้น แต่กลิ้งไกลมากก็เสียเวลาเข้าโจมตีมอนมากขึ้น ใส่สักเลเวล 1-2 ก็พอ สกิลนี้มีในชุด Kushala, Kadachi หรือ Empress (Lunastra)
Earplugs สกิลทางเลือก จะได้มีช่องโจมตีมอนมากขึ้น แต่สกิลนี้เปลืองช่องมากไปหน่อย ต้องใส่เลเวล 5 เลย
Divine Blessing, Stun Resistance, Defence Boost หรือ Health Boost สกิลทางเลือกเพื่อให้ตายยากขึ้น Divine Blessing จะมีโอกาส 25% ลดดาเมจจากมอนได้มากถึง 50% ที่เลเวล 3 ส่วนสกิล Stun Resistance จะทำให้ไม่ติดมึนเวลาโดนโจมตีบ่อยๆ ช่วยเพิ่มโอกาสรอดได้ ส่วน Defence Boost และ Health Boost ก็เพิ่มป้องกันและหลอดเลือดทำให้ตายยากขึ้นอีก


ใส่ Kirin ผสม Kushala จะได้ Marathon Runner และ Evade Window
ก็จบลงเพียงเท่านี้สำหรับสกิลแนะนำของ ดาบโล่ และ ดาบคู่ อย่างที่บอกไว้เพื่อนๆนักล่าไม่จำเป็นต้องใช้สกิลตามนี้ก็ได้ เลือกใส่สกิลให้เหมาะกับสไตล์การเล่นของตนเองจะดีกว่า ชอบสกิลไหนก็เพิ่มใส่เองตามชอบเลย ส่วนครั้งหน้าเราจะมาพบกับสกิลแนะนำของอาวุธที่ไม่มีคม แต่ดันมีค่าความคม นั่นคือ ค้อน Hammer และ ขลุ่ย Hunting Horn