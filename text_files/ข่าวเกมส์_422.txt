ตอนนี้ก็คงไปได้กันคนละครึ่งทางแล้ว ต้องบอกเลยว่าเกมเมอร์ชาวไทยเป็นอีกหนึ่งชาติที่ชื่นชอบเกม Ragnarok เป็นอย่างมากและการที่เกมระดับตำนานเกมนี้มาเปิดตัวในเวอร์ชั่นมือถือในชื่อว่า Ragnarok M: Eternal Love ก็มาสร้างความสนุกให้กับเหล่าแฟนเกมอีกครั้ง และอย่างที่ทราบกันว่าตัวเกมจัดว่าเป็นอีกหนึ่งเกมที่ระบบลึกและเนื้อหา Content ที่หลากหลายบอกเลยว่าภายในหนึ่งวันมีอะไรให้ทำมากมายดังนั้นแล้ววันนี้ ทางผมจะมาแนะนำอีกหนึ่งระบบที่สำคัญแต่หลายๆ คนมองข้ามเก็บกันแต่เลเวลบอกเลยว่าคุณกำลังคิดผิดนั่นก็คือระบบ "Rune"

ก่อนอื่นมาทำความรู้จักเกมสักเล็กน้อยสำหรับเกมเมอร์หน้าใหม่ที่ไม่เคยรู้จักเกมซีรี่ส์อมตะอย่าง Ragnarok มาก่อนตัวเกมที่สร้างชื่อเสียงให้กับเกมนี้เลยก็คือ Ragnarok Online เป็นเกมแนว MMORPG ที่ถูกดัดแปลงมาจากหนังสือการ์ตูนจากประเทศเกาหลี เป็นเกมออนไลน์ในรุ่นแรกๆ ที่มีการมาตีตลาดในประเทศไทยทำให้เกมเมอร์หลายๆ คนในปัจจุบันเติบโตมากับเกมนี้เลยก็ว่าได้ และล่าสุด Gravity ได้จัดนำเกมระดับตำนานเกมนี้มาทำลงแพลตฟอร์มเกมโทรศัพท์มือถือที่ใช้ชื่อว่า Ragnarok M: Eternal Love ที่ตอนนี้เกมเมอร์ชาวไทยต่างเรียกกันว่า ROM

โดยระบบรูนที่กำลังจะกล่าวถึงนั้นเป็นส่วนหนึ่งในฟังก์ชั่นของระบบ กิลด์ภายในเกมแต่ถึงอย่างนั้นก็เป็นระบบที่สำคัญอย่างมากเพราะมันช่วยเพิ่มความสามารถของตัวละครอย่างสูงรวมถึงพลังโจมตี และการอัพเกรดทักษะต่างๆ ของอาชีพตัวละครของผู้เล่นทุกๆ คนแต่ระบบก็ไม่ได้เปิดเองอัตโนมัติแต่ผู้เล่นต้องไปทำเควสปลดล็อคระบบนี้นั่นเองจะต้องทำอะไรบ้างเดียวจะพาไปชมกัน

ก่อนอื่นอย่างแรกเราต้องมีกิลด์สังกัดอยู่ก่อนเลยจะกิลด์ของเพื่อน หรือ เราเป็นผู้สร้างเองก็ได้แล้วแต่ความสะดวกของแต่ละคนต่อมาก็ทำการกดเข้าไปที่หน้าต่างกิลด์แล้วกด "เข้าอาณาเขต"


เมื่อเข้ามาใน Guild territory ให้เดินเข้าไปในห้องฝั่งซ้ายตามรูปเลยจะมี Valkyrie ยืนอยู่ 2 ตัวด้วยกันให้เราคุยกับตัวตรงกลางเพื่อรับเควสในการปลดล็อคระบบรูน โดยตัวเควสจะมีให้ทำทั้งหมด 4 ภารกิจให้เราไล่ทำทีละอัน

แล้วระบบจะส่งเราไปสนามต่อสู้ เราให้กำจัดมอนสเตอร์ให้หมด แล้วเมื่อฆ่าหมดแล้วมันจะมีการตอบคำถามเกิดขึ้นให้เราอ่านให้ดีๆ ก่อนตอบไม่งั้นมันจะวน Loop ให้เราตีมอนสเตอร์ใหม่นั่นเอง แล้วเมื่อเราทำภารกิจสุดท้ายมันจะมีไอเทมที่ขึ้นชื่อมาว่า Asa God Monunment ก็แปลว่าเควสใกล้เสร็จแล้ว พอออกมาด้านนอกก็ส่งเควสอันเป็นจบภารกิจในการปลดล็อคระบบรูน


เมื่อเราได้ Asa God Monunment มาแล้วเราเปิดเข้าไปจะเจอแผนภาพต้นไม้ของระบบรูนซึ่งมาเยอะและมากมายดังนั้นเพื่อนๆ ก็ต้องดูแล้วว่าอยากอัพไปทางไหนสายไหนแบบใด เพราะการอัพรูนไม่ใช้แค่การเปิดสเตตัสอย่างเดียวแต่จะมีรูนบางอันที่จะเพิ่มความสามารถสกิลหรือปล็ดล็อคสกิลมาใช้อีกด้วย


แต่การอัพรูนนั้นมันต้องใช้ค่าแต้มที่แลกมาจากการบริจาคให้กับกิลด์รวมถึงการทำเควสกิลด์และลงดันกิลด์อีกด้วย แต่สำหรับแต้ม Gold Medal ทางด้านขวาจะพิเศษหน่อยที่วิธีหาจะมีเพียง 2 อย่างเท่านั้นก็คือ บริจาคไอเทม Boss MVP กับ ซื้อกล่องรูนในร้านค้า Shop นั่นเองงง อยากเทพก็เปย์กันหน่อย

