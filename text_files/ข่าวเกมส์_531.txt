15 อันดับ นักเล่นเกมที่ทำรายได้สูงสุดในโลก
นักกีฬา esports
เชื่อว่าการได้นั่งเล่นเกมไปพร้อมกับการได้เงินมันเหมือนเป็นความใฝ่ฝันของเกมเมอร์ใครต่อใครหลายคน ซึ่งในปัจจุบันนี้วงการ e-Sports ได้ก้าวหน้าไปมากมายชนิดที่เรียกว่าก้าวกระโดด  แถมมีการจัดอันดับมาแล้วว่านักเล่นเกม 100 อันดับแรก  ทุกคนสามารถทำรายได้จากเงินรางวัลจากการแข่งขันชนะเป็นเงินมากกว่า $100,000  มาแล้ว
ด้านล่างนี้ผมได้หยิบ 15 อันดับ  นักเล่นเกมที่ทำรายได้สูงสุดในโลกมานำเสนอให้ได้รู้จักกันว่ามีใครบ้าง  ซึ่งแต่ละคนนั้นทำรายได้ไม่ต่ำกว่า 10 ล้านบาท  จะบอกว่าเป็นเงินที่ใครบางใช้เวลาทั้งชีวิตอาจหามันไม่ได้ก็คงไม่ผิดนัก  ถือเป็นเรื่องที่น่าสนใจและอยากนำเสนอผู้ใหญ่ในบ้านเราว่าแม้แต่การเล่นเกม ก็ยังสามารถสร้างรายได้และเป็นที่ยอมรับในสังคมโลก  ไม่จำเป็นต้องไปดื่มเป็บทีนแล้วเตรียมตัวเป็นหมอหรือวิศวะเสมอไป  …แต่อันนี้ผมไม่ได้จะบอกว่าให้ทิ้งการเรียนแล้วมานั่งเล่นเกมหรอกนะ ฮา  พล่ามมามาก อ่านกันเลย เริ่มจากอันดับที่ 15 ก่อน
 
อันดับ 15: Park ‘Lyn’ Joon  รายได้ $317,610.95 จาก 77 การแข่งขัน
นักกีฬา esports
Park “Lyn” Joon ชาวเกาหลีที่สร้างรายได้เป็นเงินมหาศาลจำนวน  $317,610.95 หากคิดเป็นเงินไทยก็ราว 10 ล้านกว่าบาท  โดยเขาคนนี้ได้เงินมาจากการแข่งขันเล่น WarCraft III  ซึ่งเงินรางวัลก้อนโตที่สุดเขาสามารถคว้ามาได้ $25,000 ในปี 2009  จากการแข่งขันเพียงนัดเดียว
 
อันดับ 14: Jerry ‘EGM’ Lundqvist  รายได้ $340,474.95 จาก 29 การแข่งขัน
นักกีฬา esports
ชาวสวีเดนนาม Jerry ‘EGM’ Lundqvist ที่สร้างรายได้เกือบ $20,000 จาก 7  การแข่งขันในปี 2014 เพียงตัวคนเดียว ล่าสุดเขาสร้างรายได้เป็นเงินถึง  $287,440.80 จากการแข่งขันเพียงรายการเดียวด้วยการเล่น Dota 2  ซึ่งเขาคนนี้คือสมาชิกทีมชื่อดัง Alliance ที่ทำรายได้สูงถึง 1.4  ล้านเหรียญมาแล้ว
 
อันดับ 13: Henrik ‘AdmiralBulldog’ Ahnberg  รายได้ $344,537.40 จาก 36 การแข่งขัน
นักกีฬา esports
Henrik “AdmiralBulldog” Ahnberg  นักเล่นเกมจากสวีเดนอีกเช่นกันที่ทำรายได้ถึง $287,440.80 จากการแข่งขัน  Dota 2 เพียงรายการเดียว แถมยังคว้าอันดับหนึ่งจาก 18 การแข่งขัน  ซึ่งเขาคนนี้เป็นหนึ่งในสมาชิกทีม Alliance นั่นเอง
 
อันดับ 12: Gustav ‘s4′ Magnusson  รายได้ $344,821.75 จาก 38 การแข่งขัน
นักกีฬา esports
Gustav ‘s4′ Magnusson ชาวสวีเดนอีกแล้ว เขาสร้างรายได้มากถึง  $344,821.75 เพียงแค่ 38 การแข่งขันเท่านั้นจากการเล่น Dota 2  โดยเขาได้เริ่มเล่นเมื่อช่วงต้นปี 2012 ที่ผ่านมานี้เอง ปัจจุบันอยู่ทีม  Alliance ครับ
 
อันดับ 11: Joakim ‘Akke’ Akterhall  รายได้ $349,679.35 จาก 47 การแข่งขัน
นักกีฬา esports
Joakim ‘Akke’ Akterhall จากประเทศสวีเดน นักเล่นเกม Dota 2 วัย 26 ปี  ที่มีประสบการณ์แข่งขัน Dota 2 มาตั้งแต่ปี 2006  นอกจากนั้นแล้วยังชนะในรายการ Nintendo Swedish Championships จำนวน 3  ครั้งในปี 2004, 2006 และ 2012
 
อันดับ 10: Jonathan ‘Loda’ Berg  รายได้ $355,514.05 จาก 47 การแข่งขัน
นักกีฬา esports
Jonathan ‘Loda’ Berg นักเล่นเกมวัย 26 ปีชาวสวีเดน  ที่ย้ายอยู่กับทีมมามากมายถึง 12 ทีมและเป็นที่จดจำที่สุดคือการเข้าร่วมทีม  Alliance ในปี 2013 นอกจากนั้นแล้วเขายังคว้าอันดับหนึ่งจากการแข่งขัน 23  ครั้งอีกด้วย
 
อันดับ 9: Jung “Mvp” Jong Hyun  รายได้ $393,116.38 จาก 50 การแข่งขัน
นักกีฬา esports
Jung “Mvp” Jong Hyun ผู้เล่นเกาหลีที่แข่งขัน StarCraft: Brood War และ  StarCraft II สุดยอดเกม RTS ยอดนิยมของเกาหลี  โดยรางวัลใหญ่สุดคือการแข่งขัน StarCraft II ในปี 2011  ที่เขาคว้าเงินรางวัลไป $50,000
 
อันดับ 8: Jang ‘Moon’ Jae Ho  รายได้ $439,677.98 จาก 81 การแข่งขัน
นักกีฬา esports
Jang ‘Moon’ Jae Ho ผู้เล่นเกม WarCraft III กับเงินรางวัลมหาศาลราว 14  ล้านบาท แถมเขาคนนี้ยังเป็นผู้เล่น StarCraft II  และได้รายได้จากการแข่งเป็นเงิน $12,799.73 จากการแข่งเพียง 2  รายการเท่านั้น ที่สำคัญเขาได้เงินก้อนนี้ก่อนที่เขาจะอายุ 18 เสียอีก
 
อันดับ 7: Lee ‘Flash’ Young Ho  รายได้ $447,016.47 จาก 47 การแข่งขัน
นักกีฬา esports
Lee ‘Flash’ Young Ho นักเล่นเกมชาวเกาหลีที่ฝีมือดีอีกหนึ่งคน  โดยเขาเล่นเกม StarCraft: Brood War และ StarCraft II  ซึ่งทำรายได้ให้เขาเป็นเงินถึง $269,972.27 ก่อนที่เขาจะอายุ 18  ปีอีกเช่นกัน …คุณพระ
 
อันดับ 6: Clement ‘Puppey’ Ivanov  รายได้ $450,480.14 จาก 39 การแข่งขัน
นักกีฬา esports
นึกว่าจะไม่มีประเทศอื่นแล้วใช่ไหม นี่เลย Clement ‘Puppey’ Ivanov  จากประเทศเอสโตเนีย หนึ่งในทีมชื่อดัง Na`Vi ที่หลายคนรู้จักกันดี  ซึ่งเขาทำรายได้มากเกือบ 15 ล้านบาทจาก 39 การแข่งขันเพียงเท่านั้น
 
อันดับ 5:Jang ‘MC’ Min Chul  รายได้ $452,926.25 จาก 78 การแข่งขัน
นักกีฬา esports
Jang ‘MC’ Min Chul หนึ่งในผู้เล่น StarCraft 2 ระดับท็อปของโลก  ชายเกาหลีคนนี้ทำเงินได้มากถึง $450,000 โดยแทบจะลงแข่งทุกรายการตั้งแต่ปี  2010
 
อันดับ 4:Oleksandr ‘XBOCT’ Dashkevych  รายได้ $453,311.74 จาก 41 การแข่งขัน
นักกีฬา esports
Oleksandr ‘XBOCT’ Dashkevych ผู้เล่น Dota 2 ชาวยูเครนทีม Na`Vi  ที่เริ่มแข่งขันตั้งแต่ปี 2011  และสร้างชื่อเสียงบวกกับเงินรางวัลได้อย่างรวดเร็ว
 
อันดับ 3:Johnathan ‘Fatal1ty’ Wendel รายได้ $454,919.23 จาก 36 การแข่งขัน
นักกีฬา esports
Johnathan ‘Fatal1ty’ Wendel  เรียกได้ว่าเป็นโปรเกมเมอร์คนแรกของโลกชาวอเมริกันที่ประสบความสำเร็จจากการ เล่นเกมแนว first-person shooter  ที่สร้างรายได้ให้เขามหาศาลบวกกับการได้สปอนเซอร์ใหญ่อย่าง Fatal1ty  บริษัทฮาร์ดแวร์ชื่อดังช่วยสนับสนุน เขาเป็นที่น่าจดจำที่สุดคือเป็นผู้เล่น  Painkiller, Quake III Arena และ Unreal Tournament 2003
 
อันดับ 2: Danil ‘Dendi’ Ishutin รายได้ $455,615.83 จาก 43 การแข่งขัน
นักกีฬา esports
Danil ‘Dendi’ Ishutin ผู้เล่น Dota 2 ระดับโลกชาวยูเครน  หนึ่งในสมาชิกทีม Na`Vi โดยเขาคนนี้สามารถกวาดเงินรางวัลสูงถึง $200,000  จากการแข่งขันเดียว …นี่อาจจะเป็นเงินที่ใครหลายคนหาทั้งชีวิตเลยก็ว่าได้
 
อันดับ 1: Lee ‘Jaedong’ Jae Dong รายได้ $519,086.72 จาก 52 การแข่งขัน
นักกีฬา esports
Lee ‘Jaedong’ Jae Dong ผู้ล่น StarCraft: Brood War  ที่สามารถสร้างรายได้เป็นเงินมหาศาล ภายหลังในปี 2012 เขาย้ายมาเล่น  StarCraft 2 ซึ่งในช่วงกลางปี 2013  เขาสามารถก้าวไปสู่อันดับหนึ่งของผู้เล่น StarCraft 2  อีกทั้งในขณะนี้เขาคือนักเล่นเกมที่ทำรายได้มากที่สุดในโลกคิดเป็นเงินไทย ราว 17 ล้านบาท!
 
ถามตัวเอง ทุกวันนี้ได้เงินจากการเล่นเกมมาแล้วกี่บาท?