คลิปโหด! แม่พาพวก 20 กว่าคน ล็อกแขนให้ลูกแทงคู่อริ 21 แผล ไม่พอตีด้วยไม้และขวดเหล้าจนตาย
ผู้สื่อข่าวรายงานว่า (15 ส.ค.) ในเฟซบุ๊กของ Noppharat Klinsuwan ได้โพสต์ข้อความพร้อมคลิปโดยอ้างว่าเพื่อนสนิทถูกแม่คนหนึ่งพาพวก 20 กว่าคน และล็อกแขนให้ลูกรุมแทงคู่อริจนเสียชีวิต เหตุดังกล่าวเกิดขึ้นเมื่อวันที่ 11 ส.ค.ที่ผ่านมา พร้อมข้อความว่า
"แม่ของคนที่แทงเป็นคนล็อกคอเพื่อนผม แล้วให้ลูกตัวเองแทง 21 แผล เสร็จแล้วยังไม่พอตีด้วยไม้และขวดเหล้า กระโหลกแตก 20 กว่าคน รุมคนเดียว เอาปืนจ่อพวกผมไม่ให้เข้าไปยุ่ง ขณะนี้ก็ยังจับตัวคนร้ายไม่ได้"
โดยก่อนเกิดเหตุการณ์ในคลิป ได้มีการไปต่อยกันตัวต่อตัว และเกิดแพ้ คนแพ้กลับไปฟ้องแม่และพี่ชาย แม่จึงรวมเพื่อนของเด็กมารุมทำร้ายคู่อริจนเกิดเหตุดังกล่าวขึ้น ล่าสุด เจ้าหน้าที่ตำรวจได้ออกหมายจับ และคาดว่าจะได้ผู้ต้องหาและผู้ร่วมก่อเรื่องเร็วๆ นี้
 
