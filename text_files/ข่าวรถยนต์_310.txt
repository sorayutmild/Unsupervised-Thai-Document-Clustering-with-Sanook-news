     รีโมตรถยนต์หากใช้งานเป็นประจำหรือมีอายุมากกว่า 1 ปีขึ้นไป ควรตรวจสอบว่าไฟในแบตเตอรี่ของรีโมตอ่อนหรือหมดหรือยัง เพื่อป้องกันในกรณีล็อกรถไปแล้ว ไม่สามารถใช้รีโมตปลดล็อกประตูได้ 

     แต่ถ้าหากใช้รีโมตปลดล็อกไม่ได้ ไม่ต้องตกใจ สามารถใช้กุญแจไขประตูได้เลย แต่อาจจะมีเสียงเตือนดังขึ้นมา พอมีเสียงดังให้รีบเอากุญแจเสียบแล้วบิด เสียงจะดับลง     กุญแจบางรุ่น ถ้าล็อกด้วยรีโมตแล้วไม่เปิดโดยรีโมตหมดสิทธิ์สตาร์ต เพราะถ้าเอากุญแจไขเปิดประตูรถร้องทันที แล้วทันทีที่รถร้องระบบไฟสตาร์ตจะโดนตัดทั้งหมด ถ้ารถร้องบางรุ่นจะหมดสิทธิ์สตาร์ต ต้องเปิดด้วยรีโมตให้ได้สถานเดียว ถึงจะสตาร์ตรถได้     กรณีนี้อาจจะต้องเอากุญแจไปให้ร้านประดับยนต์เปลี่ยนแบตฯให้ใหม่
 

     ยานยนต์ "มติชน" ขอนำเสนอข้อมูลระบบกุญแจรุ่นใหม่ ส่วนใหญ่ที่ออกแบบมากันขโมยโดยการเข้ารหัสที่ไมโครชิปที่ตัวกุญแจเป็นตัวยืนยันโค้ดซึ่งกันและกัน     กรณีล็อกรถด้วยรีโมต ระบบจะป้องกันการเปิดด้วยกุญแจเป็นด่านแรกก่อน คือตัวกุญแจสามารถทำปลอมขึ้นมาได้ เปิดประตูได้ แต่ไม่สามารถให้เครื่องยนต์สตาร์ตได้      เว้นแต่ถ้าเป็นกุญแจจริงเมื่อเราเสียบลงในช่องสวิตช์กุญแจ แล้วเปิดไปที่ตำแหน่ง ON ระบบจะอ่านโค้ดจากไมโครชิปที่ตัวกุญแจว่าตรงกับที่ลงทะเบียนเอาไว้ ถ้าตรงกัน ระบบก็จะถูกปลดล็อก สัญญาณกันขโมยก็จะดับลง เพราะเท่ากับระบบเชื่อว่าการสตาร์ตเครื่องยนต์กำลังจะถูกทำโดยเจ้าของรถจริงๆ

 