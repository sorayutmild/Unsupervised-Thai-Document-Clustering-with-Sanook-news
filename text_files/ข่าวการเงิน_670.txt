ตรวจสอบสิทธิเราชนะ เช็กสิทธิ์เราชนะ ลงทะเบียนขอรับ 7,000 บาท กรอกข้อมูลผิดมีวิธีแก้อย่างไง เช็กผลว่าผ่านหรือไม่ ที่นี่มีคำตอบ
นับตั้งแต่เว็บไซต์ www.เราชนะ.com เปิดให้ประชาชนลงทะเบียนขอรับสิทธิ 7,000 บาท เมื่อวันที่ 29 ม.ค. 64 เวลา 06:00 น. ก็มีจำนวนผู้ลงทะเบียนทะลุ 6 ล้านกว่าคนแล้ว แม้จะยอดจะเริ่มลดลงในช่วง 2-3 วันที่ผ่านมา แต่ก็ยังมีประชาชนทยอยลงทะเบียนขอรับสิทธิเยียวยากันต่อเนื่อง
ซึ่งผู้ลงทะเบียนบางคนอาจะเกิดคำถามว่า ลงทะเบียนไปแล้วได้รับ SMS แจ้งว่าข้อมูลผิด จะต้องทำอย่างไร หรือตรวจสอบสิทธิเราชนะว่าจะได้หรือไม่ที่ไหน และเริ่มเปิดเช็กดูได้เมื่อไหร่ Sanook Money ได้รวบรวมคำตอบมาคลายข้อสงสัยในเรื่องนี้แล้ว
คำถาม: ประชาชนจะตรวจสอบรายชื่อการได้เข้าร่วมโครงการเราชนะจากช่องทางใด?
คำตอบ:  www.เราชนะ.com คลิกที่ปุ่มลงทะเบียนใหม่
คำถาม: ผู้ลงทะเบียนตรวจสอบผลการได้รับสิทธิจากช่องทางใด?
คำตอบ: ตรวจสอบผ่านช่องทาง  www.เราชนะ.com เท่านั้น
คำถาม: ประชาชนจะตรวจสอบรายชื่อการได้เข้าร่วมโครงการเราชนะได้ตั้งแต่วันที่เท่าไหร่?
คำตอบ: จะแบ่งการตรวจสอบออกเป็น 2 กลุ่ม

สำหรับประชาชนกลุ่มที่ 2 (กลุ่มที่มีเป๋าตัง คนละครึ่ง เราเที่ยวด้วยกัน) สามารถตรวจสอบสิทธิได้ตั้งแต่วันที่ 5 กุมภาพันธ์ 2564
สำหรับประชาชนกลุ่มที่ 3 (ที่เพิ่งลงทะเบียนเราชนะไป) สามารถตรวจสอบสิทธิได้ตั้งแต่วันที่ 8 กุมภาพันธ์ 2564

คำถาม: กรณีลงทะเบียนแล้วเว็บไซต์แจ้งว่าข้อมูลไม่ถูกต้อง ผู้ลงทะเบียนจะตรวจสอบได้อย่างไร แก้ไขได้อย่างไร?
คำตอบ: รอผลแจ้งผ่านช่องทาง SMS หรือสอบถามข้อมูลเบอร์ 02-111-1144
คำถาม: ผู้ได้รับสิทธิสามารถตรวจสอบ หรือติดต่อการรับ-จ่ายเงินโครงการเราชนะของตนเองได้จากช่องทางใดบ้าง?
คำตอบ: แบ่งเป็น 2 กลุ่ม

ผู้ที่ถือบัตรสวัสดิการแห่งรัฐ ตรวจสอบสิทธิที่ ตู้ ATM/สาขาของธนาคารกรุงไทย
กลุ่มผู้รับสิทธิผ่าน G-Wallet ตรวจสอบวงเงินบนแอป เป๋าตัง


วิธีเช็กสิทธิเราชนะ รับเงิน 7,000 บาท แค่เตรียมบัตรประชาชนใบเดียวก็รู้ผล!
ขั้นตอนสมัคร www.เราชนะ.com วันนี้ ลุ้นรับสิทธิ 7,000 บาท ง่ายกว่าที่คิดเยอะ!
สมัครเราชนะ ชี้ช่องกรอกข้อมูล ลุ้นรับสิทธิ 7,000 บาท ฉบับละเอียดยิบ
