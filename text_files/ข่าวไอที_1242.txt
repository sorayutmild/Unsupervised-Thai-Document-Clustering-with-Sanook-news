เปรียบมวย iPhone 5 กับ Galaxy S2
เสียงตอบรับชื่นชมทีมีต่อ Samsung Galaxy S II มีให้ได้ติดตามไปทั่วเว็บ  ไม่ว่าจะเป็นเรื่องของดีไซน์ที่บางเบาลงได้อีก  ตลอดจนสมรรถนะการทำงานที่ต้องถือว่า เป็นสมาร์ทโฟนที่แรงที่สุดในขณะนี้  ล่าสุดผ่านหลัก 3 ล้านเครื่องไปแล้ว จนหลายคนเริ่มไม่แน่ใจว่า iPhone 5 ของ  Apple ที่คาดการณ์ว่าน่าจะเปิดตัวช่วงเดือนกันยายนศกนี้ เมื่อถึงเวลานั้น  มันจะแรงเหมือนรุ่นก่อนๆ หรือไม่? ในขณะที่ Samsung Galaxy S II ยังคงมียอดจำหน่ายร้อนแรงอย่างต่อเนื่องแม้ว่าจะยังไม่ได้วางตลาดในสหรัฐฯ
จากข้อมูลในขั้นต้นทีนักวิเคราะห์ ได้ทำการเปรียบเทียบสเป็กของ Samsung Galaxy S II กับเสป็กจากข่าวของ iPhone 5 พบว่า Samsung Galaxy S II จะมีคุณสมบัติที่โดดเด่นกว่า iPhone 5 อยู่หลายประการทีเดียว ไม่ว่าจะเป็น กล้องทีดีกว่า หน้าจอแสดงผลที่ใหญ่กว่า  ระบบปฏิบัติการที่ตอบโจทย์ใช้งานหลากหลาย และอินเตอร์เฟซการใช้งานใหม่ๆ  มากมาย โดยเฉพาะกล้องหลังทีสามารถบันทึกวิดีโอฟูลไฮเดฟฯ 1080p  ตลอดจนคุณภาพของรูปถ่ายที่ไม่ธรรมดา สเป็กภายในใช้ดูอัลคอร์โพรเซสเซอร์  1.2GHz และหน่วยความจำ 1GB ซึ่งแรงกว่าสเป็กของ iPhone 5 ที่ใช้ A5 ชิป  iPad 2 นอกจากนี้ ยังมีรายงานออกมาด้วยว่า TouchWiz UI บน Android 2.3  Gingerbread ทำให้ Samsung Galaxy S II มีอินเตอร์เฟซที่สวยงามน่าใช้มากกว่าเดิม 


 
นอก จากจุดเด่นหลายๆ ประการข้างต้นที่เหนือกว่าสเป็ก iPhone 5 แล้ว  การใช้จอแสดงผล Super AMOLED ยังทำให้ Samsung Galaxy S II มีหน้าจอที่สวยงาม  สว่างสดใส และคอนทราสสูงเป็นพิเศษ ถ้าจะมีข้อด้อยกว่า iPhone 5 ก็น่าจะเป็นเรื่องของความละเอียด อย่างไรก็ตาม  ข้อสรุปข้างต้นที่ออกมาจากนักวิเคราะห์หลายๆ ราย เชื่อมั่นว่า Samsung Galaxy S II จะเป็นสมาร์ทโฟนที่เยี่ยมยอดทีสุดในตระกูล Android  และมีฤทธิ์เดชมากพอที่จะต่อกรกับ iPhone 5 ของ Apple  แต่ทั้งนี้คงต้องรอดูด้วยเหมือนกันว่า Apple  อาจจะมีเซอร์ไพรส์ในช่วงเดือนกันยายน ศกนี้ก็ได้
เว็บไซต์ในข่าว: Samsung, Apple
อัพเดทข่าว iPhone 5 ทุกวัน    คลิกเพิ่ออ่านข้อมูลเพิ่มเติม

 ร่วมเป็นแฟนเพจเรา บน Facebook..ได้ที่นี่เลย!! 

