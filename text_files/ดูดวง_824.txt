คำพยากรณ์รายสัปดาห์ 19 - 25 สิงหาคม พ.ศ.2556
สวัสดีค่ะ ชาวราศีสิงห์
การเงิน รายได้อยู่ในเกณฑ์ดี ไม่ขัดสนในการใช้จ่าย แต่เป็นระยะที่ไม่ควรใครยืมเงิน หรือ เซ็นชื่อค้ำประกัน เพราะมีเกณฑ์ทำให้คุณเดือดร้อน เสียชื่อเสียงได้ โดยเฉพาะ ถ้าเป็นมิตรสหาย ก็อาจทำให้คุณเสีย "เพื่อน" ได้
การงาน เริ่มต้นของการเปลี่ยนแปลง อาจมีการโยกย้าย ปรับเปลี่ยนตำแหน่งหน้าที่ในระยะนี้ แต่ต้องระวังคำพูด การเขียน เจรจา ต่อรอง ที่อาจถูก "ผู้ไม่หวังดี" นำไปบิดเบือน พลิกแพลง หรือ อาจกลั่นแกล้ง ทำให้คุณเสื่อมเสีย สิ่งที่คิดว่าจะได้...ก็อาจพลิกล็อค และ..ไม่ได้
ความรัก เป็นระยะเจ้าเสน่ห์ของชาวราศีสิงห์ มีเกณฑ์เจอคนมารัก มาชอบพอ ชนิดเดินเข้ามาหา หรือ ขอเป็นเพื่อนด้วย หรือที่เคยเลิกรากันไปแล้ว ก็อาจกลับมาหา แต่ระวัง "ชนตอ" ที่อาจทำให้คุณกลายเป็นมือที่สาม โดยเฉพาะกับเพื่อนสนิทของตัวเองได้!!! สำหรับคนมีคู่ครองแล้ว ระวัง "เรื่อง" ที่มาจากญาติพี่น้อง อาจทำให้หมางใจกันได้
ครอบครัว บุตร-ธิดา บริวาร นำความชื่นใจมาให้ แต่.... ผลประโยชน์ อาจทำให้ความสัมพันธ์กับญาติพี่น้อง ขัดแย้ง กันได้ ควรหาทางประนีประนอม ก่อนจะมีปัญหาหนักภายหลัง
สุขภาพ ระวังเรื่อง "เท้า" ค่ะ ข้อเท้า เอ็นร้อยหวาย นิ้วเท้า อาจมีปัญหา ..บาดเจ็บ อักเสบ ได้ในระยะนี้
โชคลาภ หูเบา เชื่อง่าย โดยเฉพาะจากข้อมูลที่ได้มาอย่างลับ ๆ ในระยะนี้อาจทำให้ การลงทุน เสี่ยงโชค เก็งกำไรของชาวราศีสิงห์ .ขาดทุน
คำแนะนำ เป็นระยะที่ควรมีสติ ยั้งคิด พิจารณาให้รอบคอบ ระวังจะถูก "หลอกลวง" ทั้งในเรื่องของความรัก มิตรภาพ และอาจถูกชักจูงไปในทางอบายมุข หรือ งานที่ผิดกฎหมาย ที่อาจส่งผลให้คุณมีปัญหาเดือดร้อน...อย่างหนัก ได้ในอนาคต