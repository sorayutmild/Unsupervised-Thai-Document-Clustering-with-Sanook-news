นักศึกษามหาวิทยาลัยเอสยูเอ็นวายนิวพัลท์ซ รัฐนิวยอร์ก 3 คน ลาร่า รุสโซ , รีส เวิร์กโฮเวน และคัลลี่ กัสติ เช่าอพาร์ตเมนต์ร่วมกัน ได้พบเงิน 40,000 ดอลลาร์ หรือราว 1,284,000 บาท ซุกซ่อนอยู่ในเบาะโซฟาที่พวกเขาซื้อมาในราคาเพียง 20 ดอลลาร์ หรือ 642 บาท จากร้านขององค์กรซัลเวชั่นอาร์มี่
ลาร่าเล่าว่า ตอนแรกเลยที่ไปดูโซฟาตัวนี้ก็ไม่อยากได้ เพราะมันดูน่าเกลียดและมีกลิ่น แต่มันเป็นโซฟาตัวเดียวที่เข้ามุมเหมาะเจาะกับห้องนั่งเล่น
โซฟาตัวนี้ตั้งในห้องนั่งเล่นนาน 2-3 เดือนแล้ว กว่าที่รีส ได้สังเกตว่าใต้เบาะมีซิปอยู่ เขาพบว่ามีซองที่เต็มไปด้วยธนบัตร 50 ดอลลาร์อยู่เต็มซอง เห็นแล้วก็ต้องตะลึงและสั่นไปหมด เขาบอกว่า ปกติเจอแค่เหรียญ 50 เซ็นต์ หรือได้สัก 5 ดอลลาร์ก็ดีใจมากแล้ว
เมื่อเจอซองแรกที่มีเงินราว 4,000 ดอลลาร์ หรือราว 128,400 บาท เงินก็ไหลออกมาเรื่อย ๆ เมื่อทั้งสามคนได้ค้นหาทุกซอกทุกมุมก็พบซองมากขึ้น แต่ละซองมีเงินสดจำนวนมาก โดยไม่มีชื่อหรือสิ่งบ่งชี้ว่าเป็นเงินของใคร
ตอนแรกทั้งสามก็คิดแล้วว่าจะใช้เงินยังไง จนกระทั่งได้เจอสลิปฝากเงินธนาคารแห่งหนึ่งซุกมากับเงินสด นั่นก็กลายเป็นจุดชัดเจนขึ้นที่จะตามหาเจ้าของเงินได้ และถ้าเขาหรือเธอยังมีชีวิตอยู่ เงินมันก็ต้องเป็นเจ้าของ ไม่สำคัญว่าเรื่องอื่นจะเป็นยังไง
ทั้งสามตามหาเจ้าของก็พบว่า เป็นหญิงอายุ 91 ปี เธอไม่เชื่อมั่นระบบธนาคารจึงนำเงินมาซุกโซฟาไว้ และเมื่อไม่นานนี้เธอได้ล้มสะโพกหักและขณะรักษาตัวอยู่โรงพยาบาล ลูก ๆ ของเธอได้บริจาคโซฟาให้กับองค์กรซัลเวชั่นอาร์มี่
คัลลี่บอกว่า คุณยายชื่นชมในความซื่อสัตย์ของพวกเขา เลยให้เงินเป็นรางวัลคนะ 1,000 ดอลลาร์ หรือ 32,100 บาท แต่ข่าวไม่ได้บอกว่า พวกเขาวางแผนใช้เงินกับโซฟามีกลิ่นยังไง

ขอบคุณข้อมูลจากเพจ ข่าวข้น รับอรุณ
 