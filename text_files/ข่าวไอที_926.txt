สนุกกับการใช้งาน iPhone 4 ให้เต็มที่ กับ 21 เทคนิคดีๆ ที่ผู้ครอบครอง iPhone 4 ต้องรู้
โดยปกติ สมาร์ทโฟน รุ่นยอดนิยมอย่าง Apple iPhone 4 ก็ได้ถูกพัฒนาและออกแบบมาให้ผู้ใช้สามารถใช้งานได้อย่างง่ายดายอยู่แล้ว เช่น User Interface ที่มีความสวยงาม และไม่ซับซ้อน เป็นต้น แต่อย่างไรก็ดี จะมีซักกี่คนที่รู้ว่าเราสามารถใช้งาน iPhone 4 ได้ อย่างเต็มประสิทธิภาพ ทำงานได้เร็วขึ้น หรือสนุกสนานกับการใช้งานได้มากยิ่งกว่าที่เคยเป็นมา ด้วยเทคนิคการใช้งานบางอย่างที่หลายคนอาจจะไม่เคยรู้มาก่อน ซึ่งทาง Apple ก็ได้พยายามนำข้อมูลมานำเสนอแก่ผู้ใช้ เพื่อให้เกิดประโยชน์สูงสุดสำหรับผู้ที่เป็นเจ้าของ iPhone 4 และทางทีมงานของเราก็ขออาสานำข้อมูลดีๆ เหล่านี้มาสรุปให้ผู้อ่านทุกท่านได้ศึกษาไปพร้อมๆ กันเทคนิคที่ 1เลื่อนขึ้นด้านบนสุดแบบรวดเร็วทันใจ

หากสังเกตที่หน้าโปรแกรมเว็บเบราเซอร์ตัวเก่งใน iPhone 4 อย่างเจ้า ซาฟารี หรือจะเป็นโปรแกรมอีเมล, สมุดโทรศัพท์ รวมถึงโปรแกรมอื่นๆ อีกมากมาย จะเห็นว่ามีแถบแสดงสถานะ (Status Bar) อยู่ ที่ด้านบนสุด ซึ่งแสดงข้อมูลพื้นฐานต่างๆ ไม่ว่าจะเป็นระดับสัญญาณ ชื่อเครือข่าย เวลา หรือระดับพลังงานในแบตเตอรี่ เป็นต้น ซึ่งหากเราสัมผัสที่แถบนี้ หน้าเว็บไซต์ หรือการแสดงผลในแอปพลิเคชั่นต่างๆ ก็จะเลื่อนขึ้นไปอยู่ที่ด้านบนสุดให้ทันที โดยไม่ต้องเสียเวลาเลื่อนเองให้เมื่อยนิ้วอีกต่อไปเทคนิคที่ 2เลือกภาพพื้นหลังได้ตามใจ ไม่ต้องเหลือไว้ซึ่งรูปแบบเดิมๆ
ภาพพื้นหลังแบบเดิมๆ ของ iPhone 4 ดูแล้วออกแนวเรียบๆ ไร้สีสัน แต่ไม่ต้องห่วงเพราะเราสามารถเปลี่ยนภาพพื้นหลังได้ตามที่ใจต้องการ โดยเข้าไปที่เมนูการตั้งค่า (Setting) เลือกที่ Wallpaper สัมผัส ไปที่รูปของหน้าล็อคสกรีน และหน้าโฮมสกรีน จากนั้นก็เลือกอัลบั้มรูปที่ต้องการ แล้วค้นหารูปภาพที่ต้องการนำมาทำเป็นภาพพื้นหลัง เมื่อตัดสินใจได้แล้วก็สัมผัสที่ปุ่ม Set และสุด ท้ายก็ให้เราเลือกว่าเราต้องการจะให้นำภาพพื้นหลังนี้ไปใช้กับหน้าใด ระหว่างหน้าล็อคสกรีน กับหน้าโฮมสกรีน หรือจะนำไปใช้กับทั้งสองหน้าเลยก็ได้เช่นกันเทคนิคที่ 3ปักหมุดบนแผนที่ใน การใช้งานจีพีเอส หรือระหว่างเปิดดูแผนที่ เราสามารถสัมผัสเพื่อปักหมุดลงในแผนที่ ณ จุดใดก็ได้ที่เราต้องการ ซึ่งการปักหมุนนั้นช่วยให้เราสามารถค้นหาที่อยู่ ข้อมูลเส้นทาง หรือดูแผนที่ในมุมมองแบบ Street View ของสถานที่นั้นๆ ได้อย่างรวดเร็วและง่ายดาย
เทคนิคที่ 4ล็อกหน้าจอไม่ให้หมุน
เมื่อกดปุ่มโฮมติดๆ กันสองครั้ง (Double-Click) เราก็จะเห็นรายการของโปรแกรมที่เปิดค้างเอาไว้ในระบบการทำงานแบบ Multitasking ซึ่ง ในหน้านี้ก็ให้เราพลิกหน้าจอให้อยู่ในแนวตั้ง หรือแนวนอนตามที่เราต้องการ เมื่อเรียบร้อยแล้ว ก็ให้สัมผัสไปที่ไอคอนด้านซ้ายสุดดังรูปเพื่อล็อกหน้าจอไม่ให้หมุนไปไหน ไม่ว่าเราจะพลิกเครื่องไปในทิศทางใดก็ตามเทคนิคที่ 5สัมผัสเพื่อซูมกล้องดิจิตอลขณะ ที่เปิดใช้งานกล้องดิจิตอล หากเราต้องการซูมเข้าซูมออก ก็ให้เราสัมผัสไปบนหน้าจอ แล้วก็จะเห็นแถบสำหรับการซูมที่ด้านล่างของจอภาพ ซึ่งสามารถซูมเข้าซูมออกได้ตามต้องการ โดยที่ iPhone 4นั้นรองรับการซูมได้สูงสุดที่ 5 เท่าเลยทีเดียว แต่ก็อย่าลืมว่านี่เป็นแค่การซูมแบบดิจิตอล ไม่ใช่การซูมด้วยเลนส์จริงๆ แต่อย่างใดเทคนิคที่ 6เพิ่มไฟล์ PDF เข้าไปที่ iBooks
หากเราเห็นไฟล์แบบ PDF ที่ แนบมาในอีเมล หรืออยู่บนเว็บเพจต่างๆ ในลักษณะของไอคอน หรือลิงค์ ก็ให้เราสัมผัสค้างเอาไว้ที่ไอคอน หรือลิงค์นั้น แล้วเลือกไปที่ปุ่ม Open in iBooks เพียงเท่านี้ไฟล์ PDF ที่เราชื่นชอบก็จะเข้าไปอยู่ใน iBooks โดยทันทีเทคนิคที่ 7เปิดใช้งานเข็มทิศกับแผนที่ เพื่อทิศทางที่สมจริง
ปกติแล้ว การนำทางที่เรากำลังเห็นอยู่ในแผนที่ อาจจะไม่ได้ตรงกับทิศทางที่เรากำลังขับรถ หรือเดินไปก็เป็นได้ ซึ่งสำหรับ iPhone 4 นั้น เราสามารถใช้ฟังก์ชันเข็มทิศเพื่อเปลี่ยนมุมมองแผนที่ให้ตรงกับทิศทางที่เรากำลังเดินทางไปได้ โดยการสัมผัสสองครั้งที่ปุ่ม Location ที่อยู่บริเวณมุมซ้ายล่างของหน้าจอนั่นเองเทคนิคที่ 8สร้างไอคอนเข้าเว็บไว้ที่หน้าโฮมสกรีนการจะเข้าเยี่ยมชมเว็บไซต์แต่ละเว็บไซต์ดูจะลำบากไม่น้อย เพราะต้องมาคอยพิมพ์ URL ของเว็บนั้นๆ ยิ่งเป็นชื่อที่ยาวๆ ด้วยแล้ว เรียกว่าคงเบื่อกันไปซะก่อน แต่สำหรับ iPhone 4 เรา สามารถสร้างไอคอนเว็บไซต์ที่เราชื่นชอบไว้ที่หน้าโฮมสกรีนได้เลย วิธีการก็แค่เปิดหน้าเว็บไซต์ที่เราต้องการขึ้นมาก่อน หลังจากนั้นก็ให้สัมผัสที่ไอคอนเครื่องหมายบวกที่อยู่ด้านล่างของหน้าจอ และเลือกเมนู Add to Home Screen เพียงเท่านี้ เวลาที่เราอยากจะเข้าเว็บไซต์เดิมที่เราเคยสร้างเอาไว้ เราก็แค่กดไอคอนที่อยู่หน้าโฮมสกรีนเท่านั้นเองเทคนิคที่ 9ทริกการใช้งานคีย์บอร์ดให้รวดเร็วว่องไวกว่าที่เคยทริกแรก จะเป็นการเพิ่มจุดให้โดยอัตโนมัติเมื่อเราพิมพ์ข้อความจนจบประโยค ซึ่งจะใช้งานบ่อยมากๆ หากเราพิมพ์เป็นภาษาอังกฤษ วิธีการก็คือเมื่อเราพิมพ์จนจบประโยคแล้ว ก็ให้เราสัมผัสที่แป้น Space ติดๆ กัน 2 ครั้ง โปรแกรมก็จะเพิ่มจุดท้ายประโยคให้โดยอัตโนมัติ และพร้อมที่จะเริ่มพิมพ์ข้อความในประโยคถัดไปได้ทันทีทริกที่สอง จะเป็นการพิมพ์ตัวเลขแบบรวดเร็ว ซึ่งโดยปกติแล้ว เวลาที่เราต้องการจะพิมพ์ต้วเลข เราก็ต้องสับเปลี่ยนเป็นแป้นพิมพ์แบบตัวเลขก่อนโดยการสัมผัสที่ปุ่ม 123 และเมื่อต้องการกลับมาพิมพ์ข้อความปกติ ก็ต้องสัมผัสที่ปุ่ม 123 อีกครั้งเพื่อเปลี่ยนเป็นแป้นพิมพ์แบบตัวหนังสือ แต่วิธีที่รวดเร็วกว่านั้นก็คือ เมื่อเราต้องการพิมพ์ตัวเลข เราก็แค่กดที่ปุ่ม 123 ค้างเอาไว้ แล้วเลื่อนนิ้วไปกดตัวเลขที่ต้องการได้ทันที และหากปล่อยนิ้วออกจากปุ่ม 123 คีย์บอร์ดก็จะกลับมาเป็นแบบข้อความเหมือนเดิมโดยอัตโนมัตินั่นเองทริกที่สาม เป็นการใช้งานอักขระพิเศษแบบรวดเร็ว โดยถ้าหากเรากดค้างเอาไว้ที่ปุ่มตัวอักษรใดซักปุ่มหนึ่ง ก็จะเห็นรายการของอักขระพิเศษปรากฏเพิ่มขึ้นมาอีกเป็นจำนวนมาก ซึ่งสามารถเลือกใช้ได้อย่างสะดวกเทคนิคที่ 10การเลือกช่วงการเล่นเพลง หรือเล่นวิดีโอได้ละเอียดดั่งใจหากใครเคยใช้ iPhone 4 หรือ iPhone รุ่น ก่อนหน้านี้ ทุกคนก็คงจะรู้อยู่แล้วว่า ขณะที่เราเล่นเพลง หรือเล่นวิดีโอ เราสามารถเลือกช่วงของการเล่นได้อย่างอิสระ โดยการกดไปที่แถบเลื่อนที่มีไอคอนกลมๆ อยู่ในแถบนั้น แต่จะมีซักกี่คนที่รู้ว่าการเลื่อนแถบนี้สามารถปรับความละเอียดได้ถึง 4 ระดับเลยทีเดียว ได้แก่ Hi-Speed Scrubbing ซึ่งก็คือการเลื่อนเพลงทั้งเพลงตามแบบมาตรฐานที่เราใช้กันอยู่นั่นเอง แบบที่สองก็ได้แก่ Haft Speed Scrubbing ซึ่งก็คือการเลื่อนเพลงได้ครึ่งเพลง แบบที่สามได้แก่ Quarter Speed Scrubbing ซึ่งจะละเอียดขึ้นไปอีก คือเลื่อนเพลงได้ 1 ใน 4 ส่วนของเพลงทั้งหมด และสุดท้ายก็คือแบบ Fine Scrubbing ซึ่งแบบนี้จะสามารถเลือกช่วงการเล่นได้ละเอียดแบบสุดๆ