(23 ธ.ค.) เกาะติดการรับสมัครบุคคลเข้ารับเลือกตั้งสมาชิกสภาผู้แทนราษฎร ระบบบัญชีรายชื่อ ที่อาคารกีฬาเวสน์ 2 ศูนย์เยาวชนกรุงเทพมหานคร สนามกีฬาไทย-ญี่ปุ่น (ดินแดง) ผู้ชุมนุม กปปส. ปิดล้อมไม่ให้ผู้สมัครเข้าอาคาร รวมทั้งปิดล้อม สน.ดินแดง ซึ่งเป็นสถานที่รับแจ้งความ หากไม่สามารถเข้ายื่นเอกสารในการสมัครได้ 
16.40 น. สส.ลูกหมี แกนนำ กปปส.ประกาศสลายการชุมนุมที่หน้า สน.ดินแดง บอกวันนี้ประสบความสำเร็จ กกต.ให้พรรคการเมืองจับเบอร์ไม่ได้
16.33 น. สื่อมวลชนและเจ้าหน้าที่ กกต.สามารถออกมาจากสนามกีฬา ไทย-ญี่ปุ่น(ดินแดง)ได้แล้ว 

(ภาพจาก@news1005fm)
15.49 น. สื่อมวลชนอีกชุดที่ยังติดอยู่สนามกีฬาไทย-ญี่ปุ่น เรือตรีแซมดินเตรียมเจรจามวลชนขอเปิดทาง แต่จะให้ออกรอบสุดท้ายแล้ว
14.28 น. ผู้ชุมนุมนั่งหลบแดดฟังปราศัยด้านหน้าสนามกีฬาไทย-ญี่ปุ่นช่วงบ่ายต่อเนื่อง-เหตุการณ์ยังปกติ
13.52 น. ที่สนามกีฬาไทย-ญี่ปุ่น สื่อมวลชนเริ่มทยอยออกมาได้แล้วหลังจนท.ประสานแกนนำผู้ชุมนุม ส่วนที่สน.ดินแดง สื่อและจนท.ยังคงถูกปิดล้อมอยู่

11.52 น. เผยภาพวงจรปิด ชายชุดดำปาวัตถุระเบิดหลังสน.ดินแดง คาดสร้างสถานการณ์

(ภาพจาก ทวิตเตอร์@fm91trafficpro)
11.25 น. กลุ่มผู้ชุมนุม กปปส. หน้า สน.ดินแดง ได้ทำการตัดกระแสไฟฟ้า จากหม้อแปลง บริเวณแฟลตด้านข้าง สน.ดินแดง ส่งผลทำให้บริเวณใกล้เคียงไฟฟ้าดับทั้งหมด อาทิ เซเว่น, โรงแรมปริ้น , และบ้านเรือนประชาชน
11.20 น. เกิดเสียงคล้ายระเบิดดังขึ้น หลังสน.ดินแดง
10.30 น. แกนนำ กปปส. 3 คน เข้าเจรจากับรองผู้กำกับ สน.ดินแดง เพื่อหาข้อตกลงร่วมกัน ขณะนี้กำลังเจรจาอยู่

ภาพจากทวิตเตอร์ @news1005fm 
09.50 น. เกิดเหตุผู้ชุมนุมล้อมผู้สื่อข่าว TPBS ที่ไม่ติดบัตรสื่อ เนื่องจากเกรงว่าจะเป็นเจ้าหน้าที่ กกต. ที่แฝงตัวเข้ามาเป็นสื่อมวลชน นายสมศักดิ์ โกศัยสุข กับ ฐปนีย์ เอียดศรีไชย เข้ามาช่วยยืนยันว่าเป็นสื่อมวลชนจริง เหตุการณ์จึงยุติ ขณะนี้นำตัวผู้สื่อข่าวคนดังกล่าวออกจากพื้นที่แล้ว
09.30 น. นายภุชงค์ นุตราวงศ์ เลขาธิการ กกต. ได้ส่งเจ้าหน้าที่ประสานแกนนำม็อบ กปปส. เพื่อขอให้เปิดทาง เจ้าหน้าที่ กกต. เข้าพื้นที่สนามกีฬาฯ เพื่อทำหน้าที่รับสมัคร 
09.00 น. นายสมชัย จึงประเสริฐ กรรมการ กกต. บอกขณะนี้มี 9 พรรค ยื่นเอกสารสมัครรับเลือกตั้ง ส.ส.บัญชีรายชื่อ ภายในอาคารกีฬาเวสน์ และอีก 26 พรรค ที่สน.ดินแดง ย้ำการรับสมัครและการเลือกตั้งเป็นไปตามเดิม
08.50 น. ชูวิทย์ ให้สัมภาษณ์กับเรื่องเล่าเช้านี้ ระบุไม่ได้อยากสมัครจนตัวสั่น แต่มีคนไม่อยากให้เลือกตั้งจนตัวสั่น ถ้าไม่ให้สมัครก็จะเดินทางกลับบ้าน แล้วจะมาใหม่ ตนไม่ใช่นักสู้บนท้องถนน
08.45 น. แกนนำที่ประตู 6 ประกาศ นายชุมพล จุลใส นำมวลชนปิดกั้นไม่ให้พรรคการเมืองเข้าแจ้งความ สน.ดินแดงเหตุเข้าสมัครเลือกตั้งไม่ได้ และนำรถยนต์มากั้น ประตู 7 เอาไว้
08.43 น. แกนนำย่อยเวทีต้านรัฐบาล หน้าสนามไทย-ญี่ปุ่น บอก นิติธร ล้ำเหลือ เตรียมบุก DSI 

ภาพจากทวิตเตอร์ @TonGlassHeart
08.40 น. สถานการณ์ที่ สน.ดินแดงยังตึงเครียด กลุ่มผู้ชุมนุมยังปักหลักอยู่โดยรอบหลังมีข่าวลือว่า นายจตุพร พรหมพันธุ์ แกนนำพรรคเพื่อไทยอยู่ภายใน

ภาพจากข่าวสดออนไลน์
08.00 น. มวลชน กปปส.เข้าปิดล้อมสน.ดินแดง พร้อมทั้งเป่านกหวีด ตะโกนโห่ ทุบรถ กันไม่ให้ผู้สมัครเข้าออกสน.ดินแดง นายชูวิทย์เข้าแจ้งความในสน.ไม่ได้