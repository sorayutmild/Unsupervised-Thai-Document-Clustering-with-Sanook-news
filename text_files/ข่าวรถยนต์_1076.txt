ซูซูกิ เปิดตัว MPV  New Suzuki Ertiga ตอบโจทย์ผู้นำครอบครัวยุคใหม่ ชู 3 จุดเด่น จับกลุ่มผู้นำครอบครัวยุคใหม่
 
นาย  ทาคายูคิ ซูกิยาม่า กรรมการผู้จัดการใหญ่ บริษัท ซูซูกิ มอเตอร์ (ประเทศไทย) จำกัด เปิดเผยเกี่ยวกับ รถยนต์  Suzuki Ertiga ว่า Suzuki Ertiga สร้างขึ้นจากรสนิยมและแรงบันดาลใจที่คำนึงถึงการเติบโตของสังคมเมืองที่ขยายตัวขึ้น ขณะที่ตลาดยังขาดรถยนต์ที่สามารถตอบสนองความต้องการของผู้ขับขี่สมัยใหม่ที่มองหาพื้นที่ใช้สอยมากขึ้น สะดวกสบาย เต็มไปด้วยความสามารถรอบด้าน
ซูซูกิจึงตอบสนองต่อความต้องการนี้ด้วยการผลิตรถยนต์ MPV 3 แถว 7 ที่นั่งสายพันธุ์ใหม่ ถือเป็นการสร้างมาตรฐานใหม่ให้กับอุตสาหกรรมยานยนต์ เหมาะสำหรับผู้นำครอบครัวรุ่นใหม่ที่ให้ความสำคัญและต้องการใช้เวลากับครอบครัว และมุ่งมั่นนำพาครอบครัวไปสู่อนาคตที่ดี โดย All New Suzuki Ertiga เป็นรถยนต์ที่ใช้งานได้หลากหลายโอกาส และตอบโจทย์ไลฟ์สไตล์ของครอบครัวคนรุ่นใหม่
Suzuki Ertiga
Suzuki Ertiga
All New Suzuki Ertiga โดดเด่นกว่า MPV ใน Segment เดียวกัน ตั้งแต่การพัฒนาของเครื่องยนต์ จนได้เครื่องยนต์ทรงสมรรถนะขนาด 1.4 ลิตรที่ได้การยอมรับในระดับโลก มีสมรรถนะและประสิทธิภาพสูง ให้กำลังสูงถึง 95 แรงม้า จึงมีประสิทธิภาพในการขับขี่อย่างเต็มเปี่ยม
นาย  โทชิกะซุ ฮิบิ หัวหน้าวิศวกร บริษัท ซูซูกิ มอเตอร์ คอร์ปอเรชั่น กล่าวว่า All New Suzuki Ertiga ได้รับการพัฒนาขึ้นมาใหม่จากคอนเซ็ปท์และเทคโนโลยีของ Suzuki Swift และได้พัฒนาแพลตฟอร์มใหม่ที่มีน้ำหนักเบา ผลิตจากวัสดุที่ทนทาน เพิ่มความยาวฐานล้อเป็น 2,740 มิลลิเมตร ระยะห่างระหว่างฐานล้อหน้า 1,480 มิลลิเมตร ฐานล้อหลัง 1,490 มิลลิเมตร ทำให้ผู้ขับขี่สามารถควบคุมรถได้อย่างมั่นคงตลอดการขับขี่
อีกหนึ่งความพิเศษคือระบบช่วงล่างที่ออกแบบมาเพื่อตอบโจทย์ไลฟ์สไตล์ที่หลากหลายของครอบครัวสมัยใหม่ โดยได้ปรับระบบช่วงล่างให้เหมาะกับทุกสภาพถนน นอกจากนี้ สมรรถนะในการเลี้ยวโค้งด้วยความเร็ว ตัวรถยังสามารถยึดเกาะถนนได้เป็นอย่างดี จึงทำให้ผู้ขับขี่สามารถขับรถได้อย่างมั่นใจและปลอดภัยในทุกการขับขี่
Suzuki Ertiga
นอกจากนี้ยังมีการออกแบบระบบ One Touch Walk-In ผู้ใช้เพียงดันคันโยกขึ้นก็สามารถปรับพับเบาะและสไลด์ที่นั่ง เพื่อเข้า-ออกที่นั่งแถวที่ 3 ได้อย่างง่ายดาย แม้จะเป็นรถยนต์แบบที่นั่ง 3 แถว แต่เรื่องระบบปรับอากาศสามารถให้ความเย็นสบายอย่างทั่วถึงในทุกที่นั่ง
ด้าน นายวัลลภ ตรีฤกษ์งาม ผู้จัดการทั่วไป บริษัท ซูซูกิ มอเตอร์ (ประเทศไทย) จำกัด กล่าวว่า สำหรับ  Suzuki Eriga  ใหม่ที่เปิดตัววางจำหน่ายอย่างเป้นทางการในวันนี้ จะวางจำหน่ายทั้ง หมด สามรุ่น  โดยเป็นรุ่นเกียร์ ธรรมดา  1 รุ่น และ เกียร์อัตโนมัติ  2  รุ่น สงนราคาจำหน่ายดังนี้
 
ราคาจำหน่าย Suzuki Ertiga ใหม่ 
 Suzuki Ertiga รุ่นเกียร์ธรรรมดา 554,000 บาท  Suzuki Ertiga รุ่นเกียร์อัตโนมัติ 639,000 บาท  Suzuki Ertiga  รุ่นท็อปเกียร์อัตโนมัติ 689,000 บาท
อ่านบททดสอบ Suzkuki Ertiga  ได้ที่นี่ 