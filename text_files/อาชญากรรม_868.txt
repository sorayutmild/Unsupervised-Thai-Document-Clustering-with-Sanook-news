ตร.พระอินทร์ราชา ยัน ทำคดีตรงไปตรงมา กรณีเบนซ์ เสยนิสิต ป.โท ดับสยอง หลังมีคลิปเหตุการณ์ปรากฏอีก
พ.ต.อ.พงศ์พัฒน์ สุขสวัสดิ์ ผกก.สภ.พระอินทร์ราชา จ.พระนครศรีอยุธยา เปิดเผยกับสำนักข่าว ไอ.เอ็น.เอ็น. ว่า กรณีที่มีคลิปปรากฏเหตุการณ์ที่มีรถเบนซ์หรูชนท้ายรถเก๋งจนไฟลุกท่วม และทำให้ผู้ขับขี่รถเก๋งเสียชีวิตคากองเพลิง 2 ศพ นั้น กรณีนี้ ทางตำรวจจะได้เรียกตัวผู้ที่ถ่ายคลิปหน้ารถเอาไว้ มาให้ปากคำเพื่อเป็นพยานในคดีนี้ ส่วนการดำเนินคดี ถือว่าคืบหน้าไปมากแล้ว และทางผู้ขับขี่รถเบนซ์ที่ก่อเหตุ ก็พร้อมจะดูแลและเยียวยาผู้เสียชีวิตอย่างเต็มที่ ซึ่งทางตำรวจก็จะทำคดีไปตามพยานหลักฐานอย่างเต็มที่ โดยให้ความเป็นธรรมกับทุกฝ่าย
ขอบคุณภาพจาก: จส.100
ข่าวที่เกี่ยวข้อง: ภาพนาทีสยอง เบนซ์ชนฟอร์ดไฟลุก นิสิต ป.โท 2 ศพ