เรียกได้ว่าเป็นเกมที่มีแฟน ๆ หลายคนให้ความสนใจและติดตามกันเป็นจำนวนมาก กับเกมสำหรับผู้ใหญ่ฝีมือคนไทยอย่าง มิโกะแห่งพงไพร ล่าสุดทีมพัฒนาได้เปิดเผยว่าตัวเกมฯ ไม่ผ่านการตรวจสอบเพื่อนำขึ้นไปวางจำหน่ายบน Steam ทางทีมฯ จึงตัดสินใจว่าจะนำวางจำหน่ายเองบนเว็บไซต์ด้วยตัวเองในเดือนหน้า

เหตุผลที่เกมไมผ่านนั้นเนื่องจากตัวเกมมีชุดนักเรียน (เป็นไปได้ว่าจะเข้าข่ายกับกฎหมายเรื่องของเยาวชน) ซึ่งหากจะให้ผ่านไปขายบน Steam ได้ ต้องแก้ภาพและแก้เนื้อเรื่องใหม่ทั้งหมด ทางทีมงานเลยตัดสินใจที่จะไม่ขายบน Steam และขายบนเว็บไซต์แทนนั่นเอง

สำหรับตัวเกม มิโกะแห่งพงไพรจะเล่าเรื่องราวตัวเอกที่ต้องอาศัยอยู่กับครอบครัวที่เต็มไปด้วยสาวงามในญี่ปุ่นในหมู่บ้านห่างไกลและมีพิธีกรรมลึกลับ ซึ่งเกมนี้สร้างจากนิยายที่เขียนโดย Mr. Americon/Psychonynx และวาดภาพประกอบโดย XTER ที่หลายคนรู้จัก 
ตัวเกมฯ ได้มีการให้ดาวน์โหลด DEMO ให้ลองเล่นแล้วบน เว็บไซต์หลัก ส่วนกำหนดการวางจำหน่ายนั้นต้องรอประกาศกันต่อไป