     ทางอีซูซุได้เปิดตัวทีเซอร์ของ Isuzu MU-X 2014 ใหม่ เป็นที่เรียบร้อยแล้ว โดยในทีเซอร์สั้นๆ ความยาว 20 วินาทีนั้น เผยให้เห็นรายละเอียดของตัวรถค่อนข้างเยอะทีเดียว

     เป็นที่แน่นอนว่า Isuzu จะใช้ชื่อ MU-X มารับช่วงต่อจาก MU-7 นั่นเอง
     เริ่มจากส่วนหน้า ไฟหน้าถูกยกมาจากกระบะ D-MAX ที่เราคุ้นตากันดี แต่ที่ถูกเปลี่ยนไปคือหน้าตาของกระจังหน้าและกันชน ที่ถูกออกแบบใหม่หมด ในทีเซอร์ยังเผยให้เห็นถึงไฟ Daytime Running Light บริเวณใกล้กับไฟตัดหมอกอีกด้วย โดยทาง Isuzu จะเรียกว่า "Super Daylight"
     ไฟท้ายถูกออกแบบใหม่ทั้งหมดเช่นกัน โดยมีกลิ่นอายความเป็นรถยนต์นั่งมากขึ้น โคมไฟใช้สีขาว-แดง ตำแหน่งของไฟถอยหลังอยู่บริเวณกันชน พร้อมเผยโลโก้ "MU-X" ให้เห็นอย่างชัดเจน

     เครื่องยนต์จะมาพร้อม 2 ทางเลือก นั่นคือ เครื่องยนต์ 2.5 ลิตร VGS เทอร์โบ ให้กำลังสูงสุด 136 แรงม้า และ 3.0 ลิตร VGS เทอร์โบ ให้กำลังสูงสุด 177 แรงม้า พร้อมเกียร์อัตโนมัติแบบ 5 สปีด และยังมีระบบป้องกันล้อฟรี TRC และควบคุมการทรงตัว ESC
     ส่วนตัวถัง เราคงเคยคุ้นหน้าคุ้นตากันมาก่อนแล้ว เพราะใช้บอดี้เดียวกันกับ Chevrolet Trailblazer ที่วางจำหน่ายอยู่นั่นเอง
     Isuzu mu-X ถูกใช้สโลแกนสั้นๆว่า "เอกสิทธิ์แห่งผู้นำ"
     
     จะนำได้ไกลแค่ไหน 6 พฤศจิกายนนี้ รู้กัน
Teaser Isuzu MU-X ใหม่




