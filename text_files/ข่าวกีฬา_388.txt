กลายเป็นประเด็นอีกครั้ง สำหรับ "มาเลเซีย" เจ้าภาพในการแข่งขันกีฬาซีเกมส์ ครั้งที่ 29 เมื่อ "นักตบลูกยาวสาวทีมชาติไทย" ต้องมาเจอปัญหานอกสนามแข่งขัน ทันทีที่เดินทางถึงสนามบินกัวลาลัมเปอร์ โดยทัพนักตบลูกยางสาวไทย ที่เพิ่งจะคว้าตำแหน่งรองแชมป์วอลเลย์บอลหญิง ชิงชนะเลิศแห่งเอเชีย ครั้งที่ 19 ที่กรุงมะนิลา ประเทศฟิลิปปินส์ เมื่อวันพฤหัสบดีที่ผ่านมา ได้เดินทางออกจากท่าอากาศยานสุวรรณภูมิ เมื่อช่วงเช้าวันเสาร์ที่ 19 สิงหาคม ที่ผ่านมา เพื่อเดินทางไปป้องกันแชมป์ซีเกมส์ ต่ออย่างไรก็ตาม ภายหลัง ทัพนักตบลูกยางสาวไทย เดินทางถึงสนามบินมาเลเซีย ในช่วงเวลา 12.00 น. ทว่ากลับไม่มีรถมารับพวกเธอต่อไปยังที่พัก จนเวลาล่วงเลยไปกว่า 3 ชั่วโมง จึงมีรถของทางฝ่ายจัดมารับไปยังโรงแรมโดย "กิ๊ฟ" วิลาวัณย์ อภิญญาพงศ์ นักวอลเลย์บอลหญิงตัวเก๋าของทีมได้โพสต์ภาพพร้อมข้อความ "บิน 09.00 น. ถึงมาเลเซีย 12.00 น. ณ เวลานี้ 14.30 น. เรายังรอรถมารับอยู่ที่เดิมค่า #อดทนอดทนอดทน #งงใจกับฝ่ายจัดรอรถบัสมารับวนไปจ๊ะ"เท่านั้นยังไม่พอ ล่าสุดช่วงเช้าที่ผ่านมา ในเวลา 9 โมงเช้า นักกีฬาวอลเลย์บอลหญิง ได้เดินลงมาที่ห้องอาหารเพื่อที่จะรับประทานอาหารเช้า ปรากฏว่า ไม่มีอาหารให้พวกเธอทาน โดยทางโรงแรมแจ้งพวกเธอว่า อาหารหมดให้รอกันก่อนซึ่ง "กิ๊ฟ" วิลาวัณย์ อภิญญาพงศ์ ได้โพสต์ข้อความ "อาหารว่างเช้านี้ กับข้าวหมดจ๊ะ รอต่อไป ไม่เข้าใจว่าทำไมไม่เตรียมให้พอ นักกีฬาพักเป็นฝูง แต่ก็เข้าใจ รร นะ คงเคยทำเลี้ยงแต่คนปกติ นี่นักกีฬา กินเยอะ โปรดเข้าใจ"
สำหรับการแข่งขันนัดแรกของ นักตบลูกยางสาวไทย จะลงสนามพบกับ อินโดนีเซีย ในวันพุธที่ 23 สิงหาคม นี้ เวลา : 11.00 น.