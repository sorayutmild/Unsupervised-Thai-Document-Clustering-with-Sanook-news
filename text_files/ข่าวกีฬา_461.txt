"เดอะมันนี่" ฟลอยด์ เมย์เวทเธอร์ จูเนียร์ กำปั้นไร้พ่ายชาวสหรัฐฯ ที่แม้จะประกาศอำลาสังเวียนอาชีพอย่างเป็นทางการไปแล้ว แต่ยังคงเดินหน้าทำธุรกิจอย่างต่อเนื่อง ล่าสุด อดีตนักชกวัย 43 ปี ได้โพสต์คลิปบอกเป็นนัยว่าเตรียมที่จะบุกตลาดประเทศญี่ปุ่นอีกครั้งโดยคลิปดังกล่าว ยังคงเป็นปริศนาว่าแท้จริงแล้ว อดีตแชมป์โลก 5 รุ่น จะทำอะไรกันแน่เพราะในคลิปมันมีทั้งเรื่องราวเกี่ยวกับ ผู้หญิงเปลือยกายจูบกันในอ่างอาบน้ำ ซึ่งหนึ่งในนั้นก็คือ ยูเรีย ซาโตมิ อดีตนักแสดงหญิงชื่อดังของวงการหนังผู้ใหญ่แดนปลาดิบ ที่เคยร่วมงานกันมาแล้วในครั้งจัดงานปาร์ตี้ใหญ่เมื่อปี 2018 นอกจากนี้ยังมีภาพของ การเล่นการพนัน, การจัดคอนเสิร์ต รวมถึงการขึ้นสังเวียนพบกับ เทนชิน นาสุกาว่า ในไฟต์ล่าสุดที่เจ้าตัวโกยเงินไปมากถึง 9 ล้านเหรียญสหรัฐฯ (ประมาณ 285 ล้านบาท) ทำให้สื่อต่างประเทศยังงงว่าแท้จริงแล้ว เจ้าตัวเพียงแค่จะจัดปาร์ตี้ หรือกำลังจะหวนขึ้นสังเวียนไฟต์พิเศษอีกครั้งอย่างไรก็ตามสิ่งที่ยืนยันได้ก็คือทุกอย่างจะถูกจัดขึ้นที่โตเกียว ในปี 2020 อย่างแน่นอน ตามที่ในคลิปมีการระบุเอาไว้ นอกจากนี้เป็นที่น่าสังเกตว่าเมื่อปีที่ผ่านมา กำปั้นวัย 43 ปี ได้เดินหน้าเปิดตลาด TMT (เดอะมันนี่ทีม) แบรนด์สินค้าของตัวเองในโซนเอเชีย ด้วยการเดินทางมาเจรจากับหลายประเทศไม่ว่าจะเป็น สหรัฐอาหรับเอมิเรตส์, ฟิลิปปินส์, ญี่ปุ่น, ฮ่องกง, จีน รวมถึงไทยด้วยสำหรับ ฟลอยด์ เมย์เวทเธอร์ จูเนียร์ กลายเป็นนักกีฬาที่ทำเงินได้มากที่สุดแห่งทศวรรษ 2010 (ในช่วงระหว่างปี 2010-2019) จากการจัดอันดับของ ฟอร์บส์ (Forbes) นิตยสารทางการเงินชื่อดังของสหรัฐอเมริกา โดยโกยรายได้ไปมากถึง 915 ล้านเหรียญสหรัฐฯ (ประมาณ 28,400 ล้านบาท) และกับโลกธุรกิจเจ้าตัวก็มีแผนไม่ต่างกับบนสังเวียนเช่นกัน
