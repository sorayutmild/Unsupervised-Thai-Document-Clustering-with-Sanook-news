"การไม่มีหนี้เลย เป็นลาภอันสุดประเสริฐ" การเป็นหนี้โดยไม่จำเป็นและปัญหาความเดือนร้อนจากการเป็นหนี้รู้สึกว่าทำอะไรก็ติดขัดไปหมด จะได้เงินก็มีคนมาตัดหน้า ทำอะไรก็มีคนมาขวางเพราะเราอาจจะเคยโกหก หรือ เอาเปรียบใครมา เป็นวิบากกรรม หาได้มาก็มีเรื่องต้องจ่าย ทำอะไรติดขัดไม่ราบรื่น พบกับอุปสรรคต่างๆ ทำอะไรก็ไม่ขึ้น หยิบจับอะไรเป็นเสียหาย ไร้คนช่วยเหลือมองไปทางไหนก็มืดมน มีวิธีแก้กรรมดังนี้

แก้ไขปัญหาหนี้สิน เบื้องต้น
ภาพขณะตั้งจิตอธิษฐาน*ทำบุญระลึกถึงดวงจิตดวงเดิมที่เคยเป็นหนี้สินในอดีต!! จงหลุดพ้นเพราะเราเกิดใหม่แล้ว หากใครเป็นหนี้หลักล้านให้แลกเหรียญ1บาท 5บาท 10บาทแล้วมาอธิษฐานที่หน้าโบสถ์ ย้ำครับทำให้บ่อยๆมากๆ ที่โบสถ์ที่มีพระประธานแล้วขอบารมีพระก่อนนะ
แล้วอธิษฐานว่า หากลูกมีกรรมเคยโกงและยักยอกทรัพย์ของผู้ใดก็แล้วแต่ที่ระลึกได้ก็ดีระลึกไม่ได้ก็ดีหรือจากการประกอบอาชีพ..(อาชีพอะไรก็ว่าไป)....จะตั้งใจหรือไม่ตั้งใจก็ดีขอให้...( ชื่อพระประธาน)...ขอให้...(หลวงพ่อในวัด)
และพระแม่ธรณีจงมาเป็นทิพพยานว่าลูกมาขออโหสิกรรม*** จากนั้นนำเหรียญนั้น หรือปัจจัย ใส่ตู้หรือบาตรพระจนหมด / เหรียญคือสื่อแทนเราเพื่ออโหสิกรรม
อธิษฐานเก็บทรัพย์ให้อยู่ให้ไปอธิษฐานจิตในโบสถ์ขออานิสงส์การทำบุญในครั้งนี้ จับอะไรเป็นเงินเป็นทอง ขอให้มีเงินเหลือกินเหลือใช้เกื้อกูลช่วยเหลือคนอื่นได้และมีโอกาสสร้างบุญกุศลต่อไป ตั้งแต่วันนี้จนกว่าจะเข้าพระนิพพาน....


บทสวดอธิฐานขออโหสิกรรม
กายะกัมมัง วะจีกัมมัง มะโนกัมมัง สัญจิจจะกัมมัง อะสัญจิจจะกัมมัง ขะมันตุ เม อะโหสิกัมมัง ภะวะตุ เม
"กรรม ใด ๆไม่ว่าจะเป็น กายกรรม วจีกรรม มโนกรรม ที่ข้าพเจ้าได้ทำล่วงเกินแก่ผู้ใด ทั้งโดยตั้งใจก็ดีไม่ได้ตั้งใจก็ ดี ในภพชาติใดก็ตาม ขอให้เจ้ากรรม นายเวรทั้งหลาย จงโปรดยกโทษ ให้เป็นอโหสิกรรมให้แก่ข้าพเจ้าอย่าได้จองเวรจองกรรมต่อกันอีกเลย แม้แต่ กรรมใดที่ใครๆ ทำแก่ข้าพเจ้าก็ตาม ข้าพเจ้าขออโหสิกรรมให้ทั้งสิ้น  ยกถวายพระพุทธเจ้าเป็นอภัยทาน
ขอจงดลใจให้เขาเหล่านั้น กลับมีเมตตาจิตคิดเป็นมิตรกับข้าพเจ้า เพื่อจะได้ไม่มีเวรกรรมต่อกันตลอดไปด้วย อานิสงส์ แห่งอภัยทานนี้ ขอให้ข้าพเจ้า พร้อมทั้งครอบครัว ตลอดจน วงศาคณาญาติผู้มีอุปการคุณของข้าพเจ้าพ้นจากความทุกข์ยากลำบาก เข็ญใจ ความทุกข์อย่าได้ใกล้ ความเจ็บไข้อย่าได้มี ขอให้มีความสุขสวัสดี มีชัย เสนียดจัญไร และอุปัทวันตรายทั้งหลายจงเสื่อมสิ้นหายไป นึกคิดปรารถนาสิ่งใด ที่เป็นไปโดยชอบประกอบด้วยธรรม ขอให้สิ่งนั้น จงพลันสำเร็จ จงพลันสำเร็จ จงพลันสำเร็จ เทอญ"
**แบ่งปันบุญกุศลนี้ ให้คนที่คุณรัก ชีวิตคุณจะดีขึ้นทันที**
แต่อย่างไรก็ตาม ควรรู้จักวางแผนการเงินให้ดี รู้จักความต้องการของตัวเอง ตั้งสติทุกครั้งที่จ่ายเงิน หากคุณไม่อยากเป็นหนี้ในอนาคต ถึงแม้ว่าคุณจะหาเงินมาได้มากมายก็ตาม ควรใช้จ่ายเท่าที่จำเป็นเท่านั้น ส่วนที่เหลือคุณควรจะเก็บออมเอาไว้เพื่อลงทุน หรือไม่ก็เก็บไว้ใช้ในยามที่คุณจำเป็นในอนาคต พึ่งระลึกไว้ว่าที่เราหาทรัพย์มานั้นก็เพื่อจะใช้ให้เป็นประโยชน์แก่ตนเองและผู้อื่น ถ้าไม่ใช้ทรัพย์สมบัติให้เกิดคุณประโยชน์แล้ว ทรัพย์สมบัตินั้นก็ปราศจากคุณค่า หาประโยชน์ไม่ได้ 