"ซิโก้" เกียรติศักดิ์ เสนาเมือง หัวหน้าผู้ฝึกสอนทีมชาติไทย เผยหลังนำทีมไล่ตีเสมอ อิรัก 2-2 ในศึกฟุตบอลโลก รอบคัดเลือก โซนเอเชีย กลุ่มเอฟ ว่า.. 
ขอชื่นชมนักเตะทุกคนที่ทุ่มเท วิ่งสู้ฟัด และไม่ถอดใจ แน่นอนว่าเกมวันนี้ไม่ง่ายเลย เพราะ อิรัก คือทีมชั้นนำของเอเชีย ช่วงพักครึ่งตนบอกให้ลูกทีมกลับมาในเกมให้ได้ ขอบคุณเสียงเชียร์จากแฟนๆ วันนี้ที่คอยกดดัน อิรัก ซึ่งช่วยได้มาก "ครึ่งหลังเราส่ง ธนา ชะนะบุตร กับ ศราวุฒิ มาสุข ลงไปเปลี่ยนเกม ซึ่งทั้งคู่ทำได้ดี ส่วน สุทธินันท์ พุกหอม มีอาการกล้ามเนื้อกระตุกจึงเปลี่ยนออก""ตอนนี้เรายังได้เปรียบ มีคะแนนนำอยู่ในกลุ่ม ขอบคุณสโมสรต่างๆ ที่ให้นักเตะมาฝึกซ้อมเก็บตัว 2 สัปดาห์กว่า วันนี้มันเห็นผลแล้ว""นัดต่อไปเราต้องการ 3 แต้มจากในบ้าน เวียดนาม หลังจากนี้ผมจะหารือกับ ทีพีแอล เพื่อหาเวลาเก็บตัว"อดีตหัวหอกจอมตีลังกา เผยด้วยว่า "ก่อนเกมโค้ชอิรักบอกว่าเราเป็นทีมระดับกลาง แต่วันนี้เขาก็หน้าแตกบ้าง ที่นำเรา 2-0 แต่กลับโดนไทยตีเสมอ 2-2"