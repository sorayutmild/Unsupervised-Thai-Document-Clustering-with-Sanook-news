นายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทย ระบุข้อความผ่านเฟซบุ๊กส่วนตัว “ศรีสุวรรณ จรรยา” ว่า คณะกรรมการการเลือกตั้ง (กกต.) รับคำร้องเพื่อไต่สวนข้อเท็จจริงกรณีนายธนาธร จึงรุ่งเรืองกิจ หัวหน้าพรรคอนาคตใหม่ อาจมีการกระทำผิดกฎหมายเลือกตั้ง
และมีหนังสือเชิญตนเองไปให้ปากคำกรณีมีคำร้องว่า นายธนาธร จึงรุ่งเรืองกิจ หัวหน้าพรรคอนาคตใหม่ อาจเข้าข่ายการฝ่าฝืน พ.ร.ป.ว่าด้วยการเลือกตั้ง ส.ส. 2561 มาตรา 73 (5) เนื่องจากในเว็บไซต์ของพรรคอนาคตใหม่ระบุว่า นายธนาธร เคยดำรงตำแหน่งประธานสภาอุตสาหกรรมแห่งประเทศไทย 2 วาระ ตั้งแต่ปี 2551-2555 ซึ่งไม่ตรงกับความจริง โดย กกต.เชิญไปไต่สวนให้ปากคำในวันพุธที่ 6 มีนาคมนี้ เวลา 14.00 น. ที่สำนักงาน กกต. ศูนย์ราชการ อาคาร B


 