คุนิโอะรวมกีฬากลับมาแล้ว ใน PS3
คุนิโอะรวมกีฬา
คุนิโอะคุง หรือ Downtown เกมนักเรียนนักเลงชื่อดังจากยุคเครื่อง Famicom ที่เกมเมอร์ยุคนี้คงไม่รู้จัก แต่ถ้าเป็นเกมเมอร์วัยเก๋าน่าจะรู้จักกันเป็นอย่างดี ซึ่งคุนิโอะคุงนั้นไม่ได้เป็นแค่นักเลงที่เก่งในเรื่องการทะเลาะวิวาทกันเท่านั้น แต่เขาเป็นนักกีฬาตัวยง ที่สามารถเล่นกีฬาได้ทุกประเภทอีกด้วย โดยกีฬาโปรดของเขาก็คือ Dodge Ball แต่เขาก็ไปร่วมแข่งกีฬาชนิดอื่นๆเหมือนกัน ทั้งฟุตบอล ฮ็อกกี้ บาสเกตบอล และอื่นๆ แต่การแข่งกีฬาภาคที่ได้รับความนิยมมากที่สุดก็คือ การแข่งขันกีฬาแบบรวมกีฬากรีฑานั่นเอง และข่าวดีก็คือทาง Arc System Works นำเอาคุนิโอะภาครวมกีฬามาทำใหม่อีกครั้ง ลงเครื่อง PS3 ชื่ิอเต็มๆว่า Downtown Nekketsu March: Let's Go to the Great Athletic Meet
คุนิโอะภาครวมกีฬา เป็นมหกรรมการแข่งขันกีฬาครั้งใหญ่ของเมืองที่คุนิโอะคุงอยู่ โดยเป็นการแข่งขันระหว่าง 4 โรงเรียนด้วยกัน คือโรงเรียนเลือดเดือด Nekketsu ของคุนิโอะ , โรงเรียนฮานาโซโนะ ของ ริคิ, โรงเรียนเรย์โฮ และโรงเรียน Inter-school union โดยแต่ละโรงเรียนก็จะส่งนักเรียนมาแข่งขันกีฬาเป็นทีม ซึ่งนักเรียนแต่ละโรงเรียนก็มีความสามารถต่างๆกันออกไป ส่วนกีฬาที่มีให้เล่นก็มี วิ่งมาราธอนวิบาก แข่งปีนป่ายข้ามห้อง แข่งต่อยลูกโป่ง แข่งมวยปล้ำแบทเทิลรอยัล ซึ่งเหมือนกับของภาคแฟมิคอม โดยยังไม่มีข้อมูลว่าจะมีกีฬาใหม่ๆเพิ่มมาให้เล่นหรือไม่
 
แข่งมาราธอนข้ามเมือง
การแข่งวิ่งมาราธอนสุดฮา ที่ไม่ได้วิ่งไปตามถนนหนทางอย่างเดียว ยังมีวิ่งลัดเข้าบ้านชาวบ้าน รวมถึงมุดท่อระบายน้ำ
คุนิโอะรวมกีฬา
แข่งต่อยลูกโป่ง
แข่งปีนขึ้นเสาเพื่อไปต่อยลูกโป่งให้แตก ระหว่างแข่งสามารถขัดขวางคู่แข่งที่ปีนอยู่ข้างบนหรือปีนอยู่เสาข้างๆได้
คุนิโอะรวมกีฬา
แข่งปีนป่ายข้ามห้อง
เป็นการแข่งที่คล้ายๆกับวิ่งมาราธอน แต่อันนี้เน้นการปีนป่ายไปยังจุดหมายในแต่ละห้อง ซึ่งเน้นปีนและกระโดด
คุนิโอะรวมกีฬา
แข่งมวยปล้ำแบทเทิลรอยัล
ศึกตัดสินที่ต้องมาต่อสู้กันบนสนามประลองเล็กๆ ใครพลังชีวิตหมดก่อนหรือหล่นลงจากเวที ถือว่าแพ้ ใครยืนหยันบนเวทีเป็นคนสุดท้ายก็ชนะไป
คุนิโอะรวมกีฬา
การแข่งขันกีฬาแต่ละประเภท จะมีการเก็บคะแนนสะสมที่ด้านล่างด้วย โดยจะมีคะแนนระหว่างการแข่ง กับคะแนนสุดท้าย ซึ่งคะแนนผู้ชนะตอนสุดท้ายแต่ให้เยอะกว่า แต่รวมคะแนนแล้วใครมากสุดก็เป้นฝ่ายชนะ
 
คุนิโอะรวมกีฬาเวอร์ชั่น PS3 กำหนดออกในช่วงปลายปี 2014