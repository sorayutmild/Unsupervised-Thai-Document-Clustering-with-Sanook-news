     Toyota Prius 2016 เจเนอเรชั่นใหม่ล่าสุด ถูกบันทึกภาพไว้ได้โดยไม่มีสิ่งบดบังอำพรางตัวถังใดๆทั้งสิ้น เผยรายละเอียดชัดเจนทุกสัดส่วน

     ดีไซน์ภายนอกของ Prius 2016 ใหม่ มีลักษณะคล้ายคลึงกับที่พบใน Mirai FCV โดยเฉพาะอย่างยิ่งตัวถังด้านหลัง ขณะที่ด้านหน้าถูกออกแบบกระโปรงหน้าให้ลาดเทเน้นความลื่นไหลของอากาศ ติดตั้งไฟหน้าโปรเจคเตอร์สไตล์โฉบเฉี่ยว ขณะที่ด้านหลังถูกออกแบบ C-Pillar ให้มีสีดำ พร้อมไฟท้ายทรงตั้งแบบ LED
     Toyota Prius ใหม่ ใช้โครงสร้าง 'Toyota New Global Architecture' ที่ออกแบบเน้นความประหยัดเป็นพิเศษ ติดตั้งเครื่องยนต์ความจุ 1.8 ลิตรเช่นเดิม ทำงานคู่กับมอเตอร์ไฟฟ้า ที่ให้กำลังสูงสุด 150 แรงม้า (PS)
 

     พรีอุส 2016 ใหม่ ขับเคลื่อนด้วยไฟฟ้าได้เป็นระยะทาง 56 กิโลเมตร จากเดิมเพียง 17 กิโลเมตร ด้วยการปรับปรุงแบตเตอรี่ใหม่ให้มีความจุมากยิ่งขึ้น

     ที่มา Prius Club Malaysia, ResponseJP
 
