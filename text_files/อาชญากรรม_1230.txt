สภ.ลำลูกกา จ.ปทุมธานี ได้รับแจ้งเหตุจากเจ้าหน้าที่ตำรวจทางหลวง สทล.9 ถนนกาญจนาภิเษก (มอเตอร์เวย์) ต.บึงคำพร้อย อ.ลำลูกกา จ.ปทุมธานี บนเส้นทางขาเข้ากรุงเทพฯ มีเหตุไล่ยิงกันบนทางมอเตอร์เวย์ ทำให้รถตกไหล่ทางมีผู้เีสียชีวิตและคนเจ็บ  
เจ้าหน้าที่จึงไปตรวจสอบยังจุดเกิดเหตุช่วง กม.31+800 พบรถยนต์หมายเลขทะเบียน ฏส 4178 กรุงเืทพมหานคร ตกอยู่ข้างไหล่ทางขาเข้ากรุงเทพฯ ตรวจสอบสภาพรถกระจกด้านข้างคนขับแตก พบผู้เสียชีวิตอยู่เบาะที่นั่งคนขับ ใกล้กันพบผู้ได้รับบาดเจ็บเป็นหญิงสาวนอนฟุบอยู่ข้างรถ เจ้าหน้าทีจึงรีบนำตัวส่งโรงพยาบาล ทราบชื่อคนเจ็บคือ น.ส.บุญยาพร สู่คง อายุ 22 ปี  
ส่วนผู้เสียชีวิตทราบชื่อคือ นายปฏิญญา ปริ่มประภา นักศึกษาชั้นปีที่ 1 ม.หอการค้าไทย ถูกยิงด้วนอาวุธปืนเข้าที่ศรีษะและลำตัว 6 นัด 
เจ้าหน้าที่ำตำรวจได้ทำการสอบสวน น.ส. คณิศนา อายุ 21 ปี เพื่อนผู้ตายให้การว่าเพิ่งกลับมาจากดูแข่งรถที่สนามแข่งรถคลองห้า ซึ่งตนเองขับรถมาตามหลังเพื่อนที่เสียชีวิต ซึ่งขณะที่ขับรถตามนั้นตนเห็นรถเพื่อนแฉลบตกข้างทาง ตนเองกับจึงรีบจอดรถลงไปดูว่าเพื่อนเป็นอะไรมากหรือเปล่า แต่ต้องตกใจเพราะพบว่าเพื่อนถูกยิงเสียชีวิตคาที่ ตอนแรกตนนึกว่าเพื่อนประสบอุบัติเหตุเท่านั้น ซึ่งตนเองยังงงกับเหตุการณ์ที่เิกิดขึ้นเหมือนกัน เพราะไม่ทราบว่าเพื่อนถูกยิงด้วยสาเหตุอะไร 
ล่าสุด เจ้าหน้าที่กำลังตรวจสอบกล้องวงจรปิดที่ด่านเก็บเงินลำลูกกา ว่ารถคนร้ายที่ตามประกบยิงนั้นมาทางเดียวกันหรือไม่ หรือมีการเขม่นกันภายในสนามแข่งรถ