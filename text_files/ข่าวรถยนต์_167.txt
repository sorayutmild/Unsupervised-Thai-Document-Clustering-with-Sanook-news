     หากพูดถึงวงการพริตตี้จีนในยุคก่อน รับรองว่าต้องมีเรื่องให้ประหลาดใจได้ตลอด เช่นเดียวกับพริตตี้ชาวจีนคนนี้ ที่ยอมลงทุนเปลือยท่อนบนแล้วปล่อยให้งูตัวยักษ์เลื้อยไปตามร่างกายท่ามกลางคนดูนับร้อย
     วงการพริตตี้กับงานมอเตอร์โชว์เป็นสิ่งที่อยู่คู่กันมาแต่ไหนแต่ไร เพราะสาวๆ เหล่านี้ เป็นผู้สร้างสีสันให้กับบูธรถยนต์ของแต่ละค่าย เพื่อไม่ให้ผู้เข้าร่วมชมงานเคร่งเครียดกับการชมรถมากจนเกินไป แต่สำหรับโชว์นี้แทบจะเรียกได้ว่าหยุดสายตาผู้ที่ผ่านไปผ่านมาเลยก็ว่าได้ เพราะนางแบบไม่เพียงแต่เปลือยท่อนบนจนเห็นทรวดทรงชัดเจนเท่านั้น แต่ยังนำงูขนาดใหญ่เลื้อยไปตามร่างกายเพิ่มดีกรีความน่าหวาดเสียวขึ้นไปอีก แถมยังปิดท้ายด้วยโชว์จุมพิตกับน้องงูอีกต่างหาก
     อย่างไรก็ดี การแสดงหวือหวาของเหล่าพริตตี้จีน ได้ถูกทางการสั่งระงับมาตั้งแต่งานเซี่ยงไอ้มอเตอร์โชว์ปี 2015 เนื่องจากทำให้ผู้เข้าร่วมชมงานไม่สนใจรถยนต์ที่นำมาจัดแสดงเท่าที่ควร และเป็นการทำให้ภาพลักษณ์งานมอเตอร์โชว์ไม่ตรงตามวัตถุประสงค์ของผู้จัดงานอีกด้วย เราจึงไม่ค่อยมีโอกาสเห็นพริตตี้จีนโชว์ลีลามากมายเหมือนแต่ก่อนนัก
     ส่วนบ้านเราก็เตรียมจัดงานขายรถยนต์ครั้งสำคัญส่งท้ายปลายปี 'มอเตอร์เอ็กซ์โป 2017' ระหว่างวันที่ 30 พฤศจิกายน ถึงวันที่ 11 ธันวาคม 2560 นี้ โดยในงานจะมีทั้งรถเปิดตัวใหม่ และโปรโมชั่นเด็ดส่งท้ายปีอย่างแน่นอน
 