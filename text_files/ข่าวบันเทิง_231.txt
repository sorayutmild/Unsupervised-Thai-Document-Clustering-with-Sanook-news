อ่ำ อัมรินทร์ ประกาศขายบ้านขายรถแล้ว โพสต์บอกบ้านเจ้าที่ดี ปัดเสนียดจัญไรออกไปแล้ว
หลังตกเป็นทอล์คออฟเดอะทาวน์ไปเมื่อวันก่อนกับข่าวการหย่าร้างของ อ่ำ อัมรินทร์ และ จอย อัจฉริยา หลังใช้ชีวิตร่วมกันมา 12 ปีและมีลูกสาวด้วยกัน 1 คน
ท่ามกระแสความสงสัยว่าเหตุใดความรักของทั้งคู่จึงปิดฉากเพราะภาพที่เห็นออกสื่อบ่อย ๆ คือครอบครัวที่เฮฮาอบอุ่นมาก แต่เรื่องของความรักคงไม่มีใครสามารถตอบได้ดีเท่ากับคนสองคน
ล่าสุด อ่ำ อัมรินทร์ ได้โพสต์เฟซบุ๊ค Amarin Nitibhon ประกาศขายบ้าน 3 หลังพร้อมกัน โดยข้อความระบุว่า "ขายบ้าน 3 หลังพร้อมที่ดิน 360 ตารางวา นอกจากนี้ข้อความยังระบุต่ออีกว่า "ส่วนถามว่าทำไม สนใจจะซื้อแล้วมาคุยครับ เจ้าที่ดีครับ ไล่พวกเสนียดจัญไรออกไปไกลแล้ว สักการะบูชาง่ายมากครับอยู่แล้วดี สงบ แต่ที่ขายเพราะจะไปสงบกว่าครับ...บุรีรัมย์!!"
หลังจากที่ อ่ำ โพสต์ไปได้ไม่นานหลายคนเริ่มเอะใจในข้อความที่เจ้าตัวโพสต์ แต่ได้เขียนข้อความส่งกำลังใจให้กันยกใหญ่ เท่านั้นยังไม่พอ อ่ำ อัมรินทร์ ได้ประกาศขายรถเบนซ์ไปด้วยพร้อม ๆ กัน
สุดท้าย อ่ำ อัมรินทร์ ได้โพสต์บอกว่า "ช่วงนี้หัวเลี้ยวหัวต่อ ไม่รู้ว่าจะออกทางไหนดี แต่มีทางออก ผมอาจจะ Post เยอะหน่อยนะ ผมเก็บข้อมูลเหตุการณ์ของผมไว้ เผื่อ...เจอทางออก จะได้รู้ที่มาของการหลุดพ้นอย่างแท้จริง สิ่งศักดิ์สิทธิ์คุ้มครองครับ "
เป็นกำลังใจ พี่อ่ำ อัมรินทร์ ผ่านพ้นช่วงเวลาไปให้ได้