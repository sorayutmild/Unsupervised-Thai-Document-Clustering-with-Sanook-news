ดาราสาว ตั๊ก บงกช สร้างกระแสกระหึ่มโลกโซเชียลเน็ตเวิร์ก หลังจากที่เมื่อวานนี้ (15 ธ.ค.) ได้โพสต์ข้อความเกี่ยวกับความคิดทางการเมืองลงในอินสตาแกรมส่วนตัว โพสต์ข้อความเนื้อหาดุเดือดและแสดงจุดยืนอย่างชัดเจน จนกลายเป็นประเด็นให้วิจารณ์ทั่วโลกออนไลน์ มีผู้มาแสดงความคิดเห็นเป็นจำนวนมาก
ตั๊ก บงกช โพสต์ข้อความแสดงคิดเห็นทางการเมือง โดยเนื้อหาใจความช่วงหนึ่ง ระบุว่า "รัฐบาลก็ไม่มีประโยชน์ เพราะรัฐบาลที่มีอยู่ไม่ทำให้ประเทศดีขึ้น ทำไมคนไทยไม่อยากเลือกตั้ง ฉันว่ามันก็ได้แต่พวกแย่ๆ เหมือนเดิม เราไม่อยากได้รัฐบาลเดิม เราอยากได้คนที่คนส่วนมากต้องการ และเบื่อคำว่าเสื้อแดงเต็มทน ในเมื่อคนที่ไม่ใช่เสื้อแดงมากกว่า คนที่เป็นเสื้อควรที่จะหายไปจากประเทศไทย"
ทั้งนี้ นอกจากข้อความข้างต้นแล้ว ตั๊ก บงกช ยังได้แสดงความคิดเห็นทางการเมืองอีกหลายมุม เป็นเหตุทำให้มีผู้ใช้อินเตอร์เน็ตจำนวนมากต่างเข้าไปแสดงความคิดเห็นต่างๆ นานาในอินสตาแกรม ทั้งเห็นด้วยและไม่เห็นด้วย ร้อนระอุจนกลายเป็นประเด็นเด่นในโซเชียลเน็ตเวิร์กเพียงไม่กี่ชั่วโมง
อย่างไรก็ตาม ภายหลังจากโพสต์ข้อความแสดงความคิดเห็นทางการเมืองดังกล่าว ตั๊ก บงกช ยังได้โพสต์อีกหนึ่งข้อความในเวลาต่อมา ระบุว่า "ฉันรู้ว่าฉันคิดไม่เหมือนกับมึ- ฉันก็ดูผิด แต่ผิดในส่วนของมึ- แต่ของฉันถูก และเป็นธรรมที่สุด ฉันต้องการคนมีธรรม รักษาประเทศ ไม่ใช่คนมีหัวธุรกิจบริหารประเทศ ฉันเบื่อ ในฐานะคนไทย 1 คน แล้วทำไม"