รู้หรือไม่ว่า การทำนายดวงชะตาหรือทายนิสัยของบุคคลตามหลักโหราศาสตร์ นอกจากทำนายจากวัน เดือน ปีเกิดแล้ว สิ่งที่อยู่รอบตัวอย่างสีของเฟอร์นิเจอร์ ของใช้ภายในบ้าน หรือ สีที่เลือกใช้ในการตกแต่งบ้าน สามารถบ่งบอกนิสัยของคุณได้เช่นกัน อ๊ะๆ อยากรู้แล้วล่ะสิว่าสีที่คุณชอบ จะบอกนิสัยอะไรในตัวคุณบ้าง ไปดูกันเลยจ้าสีขาว คนที่ชอบสีขาว บ่งบอกว่าเป็นคนเรียบร้อย เรียบง่าย มีจิตใจอ่อนโยน เชื่อมั่นในความคิดของตนเอง ในเรื่องของความรัก คนที่ชอบสีขาวมีความเป็นแม่บ้านแม่เรือนชอบทำอาหาร และชอบที่จะดูแลเอาใจใส่คนอื่นๆ ยิ่งเป็นคนที่รักจะดูแลอย่างดีเป็นพิเศษ ใครที่อยู่ใกล้ชิดจะรู้สึกอบอุ่น
สีฟ้า คนที่ชอบสีฟ้า เป็นคนที่ชอบทำอารมณ์โรแมนติก รักเดียวใจเดียว และก็โกรธง่ายหายเร็ว เป็นคนรักความสงบ มองโลกในแง่ดี น่าเชื่อถือ ดูจากภายนอกจะเป็นคนสุขุม แต่ภายในแล้วกลับเป็นคนที่มีจิตใจหวั่นไหวง่าย อ่อนแอ มีเรื่องมากระทบจิตใจนิดหน่อยก็ทำให้รู้สึกเป็นทุกข์
สีแดง คนที่ชอบสีแดงมีความเชื่อมั่นในตัวเองสูง เป็นคนเปิดเผย มีความเป็นผู้นำ แต่ใจร้อน จนบางครั้งก็ดูก้าวร้าว ในเรื่องของความรักเป็นคนเปิดเผยและชัดเจน จริงใจกับความรัก มีข้อเสียคือเป็นคนที่ทำอะไรไม่ค่อยยั้งคิด แต่ถึงอย่างไรคนที่ชอบสีแดงก็เป็นคนที่รักความสนุกสนานเฮฮา ทำให้คนที่อยู่ใกล้รู้สึกผ่อนคลายมีชีวิตชีวาไปด้วย
สีเขียว สีเขียวเป็นสีที่บ่งบอกความสงบ เยือกเย็น คนที่ชอบสีนี้ เป็นคนใจกว้าง ใจเย็น รักความยุติธรรม ไม่ชอบมีปัญหาหรือทะเลาะวิวาทกับใคร เรื่องของความรักคนที่ชอบสีเขียว เป็นคนที่ไม่มีอารมณ์โรเมนติกเอาเสียเลย รักใครจะรักแบบซื่อๆ ไม่หวือหวา แต่รักใครรักจริง รักไม่ยอมเปลี่ยนแปลงเลยล่ะ
สีเหลืองคนที่ชอบสีเหลืองเป็นคนที่มีนิสัย ร่าเริง สดใส ชอบการเปลี่ยนแปลงชอบแสวงหาสิ่งใหม่ๆ ปรับตัวเข้ากับสภาพแวดล้อมและคนอื่นๆ ได้ง่าย ในเรื่องของความรักต้องเลือกจนกว่าจะแน่ใจจึงจะคบเป็นแฟน เป็นคนมองโลกในแง่ดี ชอบทำให้คนอื่นมีความสุข
สีชมพู คนที่ชอบสีชมพู เป็นคนอ่อนโยน อบอุ่น มีเสน่ห์ ฉลาด รอบรู้ ทันคน รักอิสระ ในเรื่องของความรักเป็นคนโนเมนติก กล้าเปิดเผยและจริงใจกับคนรักจะเอาใจใส่เทคแคร์คนรักเป็นอย่างดีที่สุด
สีม่วง เป็นสีที่บ่งบอกถึงคนที่มี 2 อารมณ์ ในเวลาเดียวกัน อาจเป็นคนหัวโบราณยึดมั่นในขนบธรรมเนียม แต่เป็นคนมีความคิดสร้างสรรค์ เป็นคนชอบสังเกต มีปัญญา เฉลียวฉลาด รวมถึงเรื่องของความรักด้วย
สีส้ม คนที่ชอบสีส้มเป็นคนรักเพื่อนพ้อง รักความเป็นธรรมชาติ มีความคิดสร้างสรรค์ แปลก แหวกแนว มุ่งมั่นและทะเยอทะยาน ความรักของคนที่ชอบสีนี้ จึงมักมีอะไรมาเซอร์ไพรส์ หวานใจบ่อยๆ และยังเป็นคนเปิดเผยจริงใจ
สีน้ำเงิน คนชอบสีนี้เป็นคนที่มีรสนิยมหรู หยิ่งในศักดิ์ศรี มีกาลเทศะ บางครั้งก็ยากที่จะเดาใจถูก เรื่องความรักจะชอบคนที่มีพร้อมในทุกอย่างเช่น ฐานะ หน้าตา ชื่อเสียง แต่เป็นคนที่รักเดียวใจเดียวนะขอบอก
สีน้ำตาล คนที่ชอบสีนี้เป็นคนเจ้าสำอาง ชอบแต่งตัวเพื่อให้ดูดีในสายตาคนอื่น เป็นคนที่มีความคิดรอบคอบ มีพลังในการต่อสู้ เรื่องของความรักหากได้รักใครแล้วจะพยายามทุกวิถีทางเพื่อให้เค้ารักตอบ ชอบความสวยงามและถือเรื่องครอบครัวเป็นเรื่องใหญ่
สีเทา คนที่ชอบสีนี้เป็นคนที่ใส่ใจความรู้สึกคนอื่นเสมอ ใจเย็นรอบคอบไตร่ตรองทุกสิ่งก่อนที่จะพูดออกมา จึงทำให้เป็นคนที่มีเสน่ห์ในการพูด มักได้รับความเชื่อถือจากคนรอบข้าง เวลามีความรักจะเอาใจใส่ คนรักเป็นอย่างดี แต่จะไม่ชอบตีกรอบคนรักให้เป็นไปตามที่ตัวเองต้องการ เพราะคนที่ชอบสีนี้ค่อนข้างรักสันโดษ
สีดำ สีแห่งความลึกลับ ปิดบัง ซ่อนเร้น คนที่ชอบสีนี้ยากที่จะเดาความรู้สึกได้ เป็นคนที่น่าค้นหา มีบุคลิกที่มาดมั่นและมั่นคง แต่บางเรื่องที่ต้องตัดสินใจคนเดียวกลับลังเล เรื่องความรักก็จะชอบคนที่มีฐานะดีกว่า ดูสูงศักดิ์กว่า ถ้าเป็นเรื่องเรียน เรื่องงานก็จะชอบคนที่เรียนเก่งกว่า ทำงานเก่งกว่า
นี่คือทั้งหมดกับสีบอกนิสัย คุณล่ะชอบสีอะไร อย่าลืมสำรวจตัวเองกันนะจ๊ะ
เฟอร์นิเจอร์ ของแต่งบ้าน หลากสไตล์ ที่ Dealfish เลือกเลย
ขอบคุณข้อมูลอ้างอิง : tsgclubขอบคุณภาพประกอบ : learners.in.th, sfgirlbybay.com, mydecorative.com, freshome.com, lampsplus.com, midtowngirl.com