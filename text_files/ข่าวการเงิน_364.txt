เปิดวิธีลงทะเบียนกู้เงินออมสินกับสินเชื่อสู้ภัย Covid-19 ผ่านแอปฯ MyMo หลัง ครม. เคาะยืดเวลาขอกู้เงินไปจนถึงวันที่ 30 ก.ย. 65 จากเดิมที่สิ้นสุดในวันที่ 31 ธ.ค. 64
หลังจากที่ประชุม ครม. มีมติเห็นชอบให้ขยายเวลามาตรการสินเชื่อสู้ภัย Covid-19 ของธนาคารออมสิน โดยเน้นกลุ่มผู้มีรายได้ประจำ ผู้ประกอบอาชีพอิสระ เกษตรกร จากเดิมกำหนดขยายเวลาขอสินเชื่อถึงวันที่ 31 ธ.ค. 64 โดยขยายออกไปถึงวันที่ 30 ก.ย. 65 โดยที่ผ่านมาธนาคารออมสินอนุมัติสินเชื่อไปแล้ว 820,380 ราย จำนวนเงิน 8,204 ล้านบาท ทำให้ยังมีวงเงินคงเหลือ 1,796 ล้านบาท วงเงินรวม 10,000 ล้านบาท

วิธีลงทะเบียนกู้เงินออมสิน 10,000 บาท "สินเชื่อสู้ภัยโควิด-19" บน MyMo ละเอียดยิบ!
ขั้นตอนสมัครจองสิทธิกู้เงินออมสิน "สินเชื่อสู้ภัยโควิด-19" ผ่าน MyMo คนละ 10,000 บาท

ดังนั้น ผู้ที่สนใจสินเชื่อสู้ภัยโควิด-19 จากธนาคารออมสิน ยังสามารถลงทะเบียนเพื่อขอสินเชื่อดังกล่าวได้จนถึงวันที่ 30 ก.ย. 65 หรือจนกว่าวงเงินจะหมด

คุณสมบัติกู้เงินออมสิน ผู้ขอสินเชื่อสู้ภัย Covid-19 ผ่านแอปพลิเคชั่น MyMo จากธนาคารออมสินมีคุณสมบัติยังไง ?


เป็นผู้มีรายได้ประจำ เช่น พนักงาน-ลูกจ้างหน่วยงานเอกชน ที่มีเงินเดือนประจำ และเมื่อรวมอายุกับผู้กู้กับระยะเวลาที่ชำระเงินกู้ต้องไม่เกิน 60 ปี
เป็นผู้ประกอบอาชีพอิสระ เช่น ผู้ประกอบการรายย่อย พ่อค้า แม่ค้า หาบเร่ แผงลอย เป็นต้น เมื่อรวมอายุผู้กู้กับระยะเวลาที่ชำระเงินกู้ ต้องอายุไม่เกิน 70 ปี
เป็นผู้มีสัญชาติไทย อายุครบ 20 ปีบริบูรณ์ขึ้นไป
เป็นผู้ที่ได้รับผลกระทบจาก Covid-19
ต้องไม่เป็นผู้มีรายได้จากภาครัฐ รัฐวิสาหกิจ เช่น ข้าราชการ พนักงานรัฐวิสาหกิจ พนักงานราชการ ลูกจ้างที่ได้รับเงินเดือนหรือรายได้จากภาครัฐ-รัฐวิสาหกิจ เป็นต้น

คุณสมบัติอื่นๆ สำหรับผู้ขอสินเชื่อออมสิน มีอะไรบ้าง?

เป็นผู้มีถิ่นที่อยู่แน่นอน สามารถติดต่อได้และมี e-Mail ที่สามารถติดต่อได้จริง เพื่อใช้ในการส่งสัญญาณหรือเอกสารต่างๆ ที่เกี่ยวข้อง
ไม่เป็นลูกจ้าง หรือพนักงานของธนาคารออมสิน
เป็นลูกค้าผู้ใช้บริการ MyMo ก่อนวันที่ 1 พ.ค. 64
ลูกค้าจะต้องลงทะเบียนจองสิทธิสมัครสินเชื่อสู้ภัย Covid-19 ผ่าน MyMo ก่อน
ลูกค้าจะต้องตรวจสอบผลการจองสิทธิที่ได้ทำการลงทะเบียนจองสิทธิไว้ จากนั้น จึงทำการ Login เข้า MyMo เพื่อสมัครสินเชื่อสู้ภัย Covid-19 ในวันและเวลาที่ได้รับแจ้ง


จำนวนเงินให้กู้สินเชื่อเท่าไหร่ ?

ให้กู้ตามความจำเป็นไม่เกินรายละ 10,000 บาท โดยไม่นับรวมกับวงเงินสินเชื่อรายย่อยประเภทอื่นๆ ของสายงานลูกค้ารายย่อยและองค์กรชุมชน

ระยะเวลาชำระคืนเงินกู้สินเชื่อออมสินเริ่มเมื่อไหร่ ?

สูงสุดไม่เกิน 2 ปี (24 งวด) โดยรวมกับระยะเวลาปลอดชำระหนี้ 6 งวดแรกแล้ว (เงินต้นและดอกเบี้ย) สามารถกำหนดระยะเวลาปลอดชำระเงินต้นและดอกเบี้ยเพิ่มเติมได้ตามความเหมาะสม แต่ทั้งนี้ เมื่อรวมระยะเวลาทั้งสิ้นต้องไม่เกิน 3 ปี

อัตราดอกเบี้ยเงินกู้สินเชื่อออมสิน


อัตราดอกเบี้ยคงที่ (Flat Rate) ร้อยละ 0.35 ต่อเดือน (Flat Rate)


อัตราดอกเบี้ยผิดนัดชำระหนี้ เท่ากับอัตราดอกเบี้ยสูงสุดตามสัญญาบวกร้อยละ 0.25 ต่อเดือน ของเงินต้นที่ถึงกำหนดชำระ (คิดแบบลดต้นลดดอก)



หลักประกันการกู้เงิน

ไม่มีหลักประกัน

ค่าธรรมเนียม

ยกเว้นค่าธรรมเนียมการให้บริการสินเชื่อ

เอกสารประกอบการกู้สินเชื่อออมสิน

บัตรประจำตัวประชาชน

วิธีสมัครขอสินเชื่อออมสิน สมัครอย่างไร ?

สมัครมาตรการสินเชื่อสู้ภัย Covid-19 ผ่าน MyMo ได้ด้วยตนเอง ผ่านเมนู "สมัครมาตรการสินเชื่อสู้ภัย Covid-19"

การตรวจสอบข้อมูลเครดิต


ลูกค้าสามารถให้ความยินยอมเปิดเผยข้อมูลโดยวิธีการผ่านระบบอินเทอร์เน็ต (e-Consent) บน MyMo ด้วยการยินยอมเสมือนการลงลายมือชื่อทางอิเล็กทรอนิกส์ โดยการระบุรหัส OTP


การตรวจสอบข้อมูลเครดิต ธนาคารจะต้องได้รับความยินยอมจากลูกค้าซึ่งเป็นเจ้าของข้อมูลผ่านระบบอิเล็กทรอนิกส์ก่อนทุกครั้ง โดยระบบจะทำการสืบค้นข้อมูลเครดิตไปยังอินเทอร์เน็ตของบริษัท ข้อมูลเครดิตแห่งชาติ จำกัด (NCB)


การทำสัญญาเงินกู้ในรูปแบบ e-Contract


ลูกค้ายืนยันการทำสัญญาเงินกู้ในรูปแบบ e-Contract ผ่าน MyMo ด้วยการยืนยันเสมือนการลงลายมือชื่อทางอิเล็กทรอนิกส์ โดยการระบุรหัส PIN Code และ OTP


ธนาคารจัดส่งสัญญาเงินกู้ในรูปแบบ e-Contract (ไฟล์.PDF) ไปยัง e-mail ของลูกค้าที่ยืนยันบน MyMo และจัดเก็บไว้ในระบบงานของธนาคาร



การแจ้งผลการพิจารณา

ธนาคารจะแจ้งผลการพิจารณา (ทั้งผ่านการพิจารณาและไม่ผ่านการพิจารณา) ภายใน 3 วัน ผ่าน 2 ช่องทาง ได้แก่ Notification บน MyMo และ SMS (ข้อความสั้น)
หากผ่านการพิจารณาสินเชื่อ จะต้องยืนยันการทำสัญญาเงินกู้ในรูปแบบ e-Contract
หลังจากธนาคารแจ้งผลการพิจารณาอนุมัติภายใน 7 วัน

การรับเงินสินเชื่อ

ลูกค้าจะได้รับเงินกู้ภายใน 3 วัน ผ่านบัญชีหลัก (Primary Account) ใน MyMo Application

ช่องทางการชำระสินเชื่อออมสิน

การชำระเงินงวดปกติ จะหักผ่านบัญชีเงินฝากอัตโนมัติเท่านั้น ยกเว้น การชำระล่วงหน้า 1 งวด สามารถชำระด้วยตนเองผ่าน MyMo หรือชำระผ่านสาขาของธนาคารออมสินได้ทั่วประเทศ

การเข้าเมนูขออนุมัติมาตรการสินเชื่อสู้ภัย Covid-19 ผ่าน MyMo ลูกค้าจะต้องลงทะเบียนจองสิทธิสมัครสินเชื่อสู้ภัย Covid-19 ผ่าน MyMo ก่อน จากนั้นจึงทำการ Login เข้า MyMo เพื่อสมัครสินเชื่อสู้ภัย Covid-19 ในวันและเวลาที่ได้รับแจ้งผู้ที่ได้รับสิทธิในช่วงวันเวลาดังกล่าวเท่านั้นจึงจะเห็นเมนูสมัครสินเชื่อ
เมนูจะแสดงในช่วงเวลาที่ได้คิวตามที่จองสิทธิ เข้าสู่เมนู "มาตรการสินเชื่อสู้ภัย covid-19" วิธีที่ 1

เข้าสู่ระบบ MyMo กด Banner "มาตรการสินเชื่อสู้ภัย Covid-19" อ่านรายละเอียดมาตรการจากนั้นกด "เข้าสู่เมนู"
เข้าสู่ระบบ MyMo เลือกเมนู "บัญชี" กดเมนู "ผลิตภัณฑ์และบริการ" เลือก "มาตรการสินเชื่อสู้ภัย Covid-19"


รายละเอียดหน้าจอการขออนุมัติมาตรการสินเชื่อสู้ภัย Covid-19 ผ่าน MyMo

อ่านรายละเอียดสินเชื่อจากนั้นกดปุ่ม "สมัคร"
กรอกเลขหลังบัตรประชาชน
กด "ถัดไป"
ตรวจสอบข้อมูลส่วนตัว จากนั้น กด "ยืนยัน"
กด "ยืนยันข้อมูลถูกต้อง"
อ่านรายละเอียดสินเชื่อที่คุณจะได้รับและกด "ถัดไป"



อ่านข้อกำหนดและเงื่อนไข กดเครื่องหมายถูก "ข้าพเจ้าอ่านและยอมรับเงื่อนไขของสัญญา" และกด "ยอมรับ"
เลื่อนหน้าจออ่านเงื่อนไขความยินยอมในการเปิดเผยข้อมูลกด "ยินยอม" หากยินดีตกลงให้ความยินยอมเปิดเผยข้อมูล
กด "ยอมรับ"
กด "ถัดไป" เพื่อขอรับรหัส OTP



ระบบกำลังส่งรหัส OTP ไปยังเบอร์โทรศัพท์ที่ได้ลงทะเบียนไว้ เมื่อรับรหัสยืนยันทาง SMS กรอกรหัสที่ได้รับภายใน 2 นาที จากนั้นกด "ถัดไป
กด "ยืนยัน" รายละเอียดการยินยอมในการเปิดเผยข้อมูล สามารถ Save เก็บไว้ในคลังภาพได้ โดยกดเครื่องหมาย
สถานะอยู่ระหว่างการพิจารณาสินเชื่อ


ขั้นตอนการทำสัญญาหลังจากได้รับการอนุมัติ การสมัครมาตรการสินเชื่อสู้ภัย Covid-19 ผ่าน MyMo

กด "ถัดไป" เพื่อดำเนินการทำสัญญา (จะต้องทำภายใน 7 วัน)
อ่านข้อกำหนดและเงื่อนไข กดเครื่องหมายถูก "ข้าพเจ้าอ่านและยอมรับเงื่อนไขของสัญญา" และกด "ยอมรับ"
กรอกรหัสผ่าน MyMo เพื่อยืนยันสัญญาเงินกู้
กด "ถัดไป" เพื่อรับรหัส OTP
กรอกรหัส OTP และกด "ถัดไป"
แสดงผลการสมัครสินเชื่อสำเร็จ กด "เสร็จสิ้น" โดยเงินกู้จะโอนเข้าบัญชีภายใน 3 วัน


สถานะการขออนุมัติสมัครมาตรการสินเชื่อสู้ภัย Covid-19 ผ่าน MyMo

อยู่ในระหว่างธนาคารพิจารณาสินเชื่อ ธนาคารจะแจ้งผลผ่าน MyMo และ SMS ภายใน 3 วัน กรุณากลับเข้ามาที่เมนูนี้เพื่อดำเนินการต่อ
ไม่ได้รับอนุมัติสินเชื่อเนื่องจากไม่ผ่านเกณฑ์ที่ธนาคารกำหนด หากมีข้อสงสัยให้ติดต่อ 1143
ได้รับการอนุมัติสินเชื่อ จากนั้นกด "ถัดไป" เพื่อดำเนินการทำสัญญา (จะต้องทำภายใน 7 วัน)


ยืนยันข้อมูลอีเมลก่อนสมัครสินเชื่อสู้ภัย Covid-19 ผ่าน MyMo

เข้าสู่เมนูสมัครสินเชื่อ กด "ไปยังข้อมูลส่วนตัว"
กด "เพิ่ม" เพื่อกรอกข้อมูลอีเมล
กดรูปโปรไฟล์ที่หน้าแรกเพื่อเข้าเมนู "ข้อมูลส่วนตัว"
กด "เพิ่ม" เพื่อกรอกข้อมูลอีเมล



กรอกอีเมลที่ต้องการยืนยันจากนั้นกด "ถัดไป"
กด "ถัดไป" เพื่อรับรหัสยืนยันอีเมล์ (OTP) โดยรหัสจะถูกส่งไปที่อีเมล์ที่ได้ระบุไว้
เช็คอีเมลที่ระบุไว้เพื่อรับรหัส OTP กรุณาตรวจสอบอีเมล์ขยะ หรือ Junk mail ในกรณีไม่ได้รับรหัส OTP ทางอีเมล
กรอกรหัส OTP ที่ได้รับจากอีเมลภายใน 2 นาทีจากนั้นกด "ถัดไป"
กด "เสร็จสิ้น" ทำการยืนยันอีเมล์สำเร็จ
อีเมล์ที่ยืนยันแล้วปรากฏในหน้า "ข้อมูลส่วนตัว"

