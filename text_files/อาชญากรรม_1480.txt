แท็กซี่มอมยาสาวจนหมดสติ ก่อนพาเข้าโรงแรมม่านรูดข่มขืน ตำรวจเร่งล่าตัว ล่าสุดพบทะเบียนรถแล้ว
(24 ส.ค.) สภ.ประตูน้ำ จุฬาลงกรณ์ รับแจ้งจากพลเมืองดีว่ามีสาวถูกแท็กซี่มอมยาพาเข้าโรงแรมแห่งหนึ่งย่านรังสิต จึงเดินทางไปยังโรงพยาบาลประชาธิปัตย์ เนื่องจากพลเมืองดีได้นำตัวหญิงสาวคนดังกล่าวไปรักษาตัว
ผู้เสียหายคือ น.ส.ติ๋ม  (นามสมมุติ) อายุ 35 ปี พนักงานบริษัทแห่งหนึ่งย่านสมุทรปราการ นอนรักษาตัวอยู่ในห้องผู้ป่วยฉุกเฉินด้วยอาการสะลึมสะลือ 
เจ้าหน้าที่ได้สอบปากคำ แม่บ้านทำความสะอาดโรงแรมม่านรูดที่เหตุเกิด ย่านถนนรังสิต-ปทุมธานี โดยแม่บ้านให้การว่า เวลาประมาณ 08.00 น. ตนเองได้มาทำงานตามปกติ และได้พบว่า น.ส.ติ๋ม เดินออกมาจากห้องพักเลขที่ 101 ของโรงแรม ด้วยอาการสะลืมสะลือ พูดจาไม่รู้เรื่อง ตนเองจึงได้สอบถามพร้อมกับจับใจความได้ว่า  สาวคนดังกล่าวได้ันั่งรถแท็กซี่ และคนขับรถท็กซี่ให้กินยา 1 เม็ด จากนั้นสาวผู้เสียหายก็หมดสติ จึงมั่นใจสาวคนนี้น่าจะถูกมอมยาจึงได้แจ้งเจ้าหน้าที่ตำรวจ
เบื้องต้น แพทย์ได้ทำการตรวจร่างกายพบร่องรอยการถูกข่มขืน
ต่อจากนั้นเจ้าหน้าที่ได้เข้าตรวจสอบกล้องวงจรปิด และพบว่ารถแท็กซี่คันก่อเหตุนั้นเป็นรถแท็กซี่สีเหลือง หมายเลขทะเบียน ทม 3418 กทม. เข้ามาในโรงแรมเมื่อเวลา 03.04 น. และออกไปเมื่อเวลา 05.47 นาที ซึ่งตอนนี้ชุดสืบสวนได้ออกติดตามแท็กซี่หื่นเพื่อดำเนินคดีตามกฏหมายแล้ว