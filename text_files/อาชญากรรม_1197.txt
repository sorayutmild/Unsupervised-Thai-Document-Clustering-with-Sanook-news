จากกรณี บิ๊กโจ๊ก-พล.ต.ท.สุรเชษฐ์ หักพาล ถูกสั่งย้ายฟ้าผ่าจากตำแหน่งผู้บัญชาการสำนักงานตรวจคนเข้าเมือง (ผบช.สตม.) เมื่อวันที่ 5 เม.ย. 62พร้อมกับการหายไปของบัญชีในโซเชียลมีเดียทั้งเฟซบุ๊กและอินสตาแกรม ทำให้เกิดข้อสงสัยในโลกออนไลน์ถึงสาเหตุการปลดอย่างกะทันหันครั้งนี้
>> คอนเฟิร์มชัด! เปิดคำสั่งเด้งฟ้าผ่า "บิ๊กโจ๊ก" เข้ากรุ หลังลือสะพัดข้ามคืน
>> บิ๊กโจ๊กคือใคร ไฉนจากนายตำรวจอนาคตไกล กลับเจอเด้งเข้ากรุแบบสายฟ้าแลบ

ซึ่งหนึ่งผู้ที่ถูกตั้งข้อสงสัยนั้นมี ดร.เซปิง ไชยศาส์น หรือ ดร.เซปิง เฟซออฟ อยู่ด้วย เนื่องจากพล.ต.ท.สุรเชษฐ์เพิ่งตั้งโต๊ะแถลงข่าวเรื่องคดีศัลยกรรมไปเมื่อวันที่ 3 เมษายน ที่ผ่านมา
นักข่าวจึงได้สอบถามไปยัง ดร.เซปิง ได้ให้สัมภาษณ์ว่า "ขนาดนั้นเลยหรือคะ ดร.ไม่เกี่ยวข้องกับเรื่องนี้ เนื่องจากเป็นเพียงผู้หญิงตัวเล็กๆ และทำอาชีพสุจริต วอนสังคมเข้าใจและเห็นใจ เนื่องจากช่วงนี้ข่าวที่ดร.โดนกล่าวหานั้นก็สร้างความโหดร้ายให้กับดร.มากพอแล้ว จึงไม่ขอตอบอะไรมากกว่านี้ ซึ่งวันนี้ก็มีคนสอบถามมาหลายคนค่ะ”
นอกจากนี้นักข่าวเลยถามความคืบหน้าเกี่ยวกับคดีที่ถูกกล่าวหา ดร.เซปิงได้ตอบว่า กำลังจะมีแถลงข่าวข้อเท็จจริงเร็วๆ นี้ ขอให้ติดตามกัน
>> บุกจับ ดร.เซปิง เฟซออฟ คาคฤหาสน์หรูย่านรัตนาธิเบศร์ ศัลยกรรมทำคนเสียโฉม
>> ดร.เซปิง เฟซออฟ ยอมขึ้นโรงพักตามหมายจับ ขอขับเบนซ์หรูมาเอง-ไม่นั่งรถตำรวจ
>> เปิดใจเหยื่อ ดร.เซปิง ศัลยกรรมเฟซออฟ ทุกวันนี้แทบไม่กล้าส่องกระจก