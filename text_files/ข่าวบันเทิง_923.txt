ไม่ว่าจะทำอะไรก็มักจะตกเป็นเป้าสายตาแทบจะทุกครั้ง สำหรับคู่รักสะเทือนวงการบันเทิงไทย "โมโน่" แตงโม ภัทรธิดา กับ โตโน่ ภาคิน ที่หลังจากโชว์หวาน เปิดนิยามความรักผ่านจอทีวีไปได้ไม่นาน ทั้งคู่ก็ดูจะรักสุกงอม พึ่งคำสอนศาสนานำทางรักกันตามปกติ แต่เพียงข้ามวันก็เกิดประเด็นขึ้นในโซเชียลเน็ตเวิร์ก เมื่อมีคนสังเกตเห็นว่า สาวแตงโม กดอันฟลอโล่ว IG คู่หมั้นหนุ่มออกไป และเปลี่ยนรูปโปรไฟล์ใหม่
ต่อมาไม่นานนัก ภาพและแฺฮชแท็กคำว่า #PRAY FOR NI_OMO ถูกโพสต์และเผยแพร่กันอย่างมาก ทั้งในทวิตเตอร์และอินสตาแกรม จนกลายเป็นกระแสความร้อนแรงในโซเชียลเน็ตเวิร์ก จนกระทั่งมีผู้หวังดีไปตั้งกระทู้ในเว็บบอร์ดชื่อดัง สรุปปมประเด็นดังกล่าว จนทราบมาว่า ต้นตอที่มาของแท็กคำฮิต #PRAY FOR NI_OMO มาจากกรณีที่มี IG ชื่อคล้ายสาวแตงโม ไปโพสต์ขอโทษและแนะนำ "ผู้ดูแลศิลปิน" ของค่ายดัง ซึ่งทำหน้าที่ดูแล หนุ่มโตโน่ และศิลปินคนอื่นๆ ที่งานแห่งหนึ่ง
ประโยคข้อความที่ถูกกล่าวขานในหมู่แฟนคลับ หนุ่มโตโน่ แม้กระทั่งดาราศิลปินบางรายต่างพากันโพสต์แท็ก #PRAY FOR NI_OMO รวมทั้งแสดงความคิดเห็นเกี่ยวกับประเด็นนี้ ถึงขนาดโพสต์ข้อความแสดงความคิดเห็นและอ้างอิงไปถึง สาวแตงโม เลยทีเดียว ส่วนชาวเน็ตก็ล้วนแต่วิพากษ์วิจารณ์ถึงวุฒิภาวะของดาราสาว ระบุว่า เรื่องในลักษณะนี้ควรจะแนะนำและบอกกล่าวกันเป็นการส่วนตัว การโพสต์เช่นนี้เท่ากับว่าเป็นการประจานผู้อื่นอย่างไร้มารยาท
ขณะที่ "ผู้ดูแลศิลปิน" คนดังกล่าว ผู้ที่กลายเป็นที่มาของแท็กคำฮิต #PRAY FOR NI_OMO ล่าสุดได้ปิดกั้นตัวเองออกจากโลกออนไลน์แล้ว หลังจากที่ตลอดทั้งวันมีกำลังใจท่วมท้นส่งไปถึงช่องทางต่างๆ ในโซเชียลเน็ตเวิร์ก
อย่างไรก็ตาม ทางด้านความเคลื่อนไหวของ สาวแตงโม กับ หนุ่มโตโน่ ยังไม่มีการแสดงคิดเห็นหรือชี้แจงเกี่ยวกับประเด็นนี้ มีเพียงโพสต์ข้อความให้แง่คิดและหลักคำสอนในพระคัมภีร์ไบเบิลลงในอินสตาแกรม แต่ก็มาสะดุดตากับภาพข้อความล่าสุดจาก สาวแตงโม ที่ระบุว่า "คำบางคำก็อาจที่จะสื่อสารด้วยคำพูดหนึ่ง แต่คำคำนึงเปลี่ยนแปลงอะไรๆ ได้ตั้งมากมาย ก็เพราะทุกสิ่งที่เอ่ยมา สะท้อนความจริงของใจ...." ซึ่งมีแฟนๆ ต่างเข้ามาแสดงความคิดเห็นอย่างเป็นกังวล นึกห่วงถึงความสัมพันธ์ระหว่างคู่รัก "โมโน่" ที่อาจจะสั่นคลอน