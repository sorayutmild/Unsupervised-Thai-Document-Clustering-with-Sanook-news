     เพราะโลกโซเชียลเน็ตเวิร์กแท้ๆ ทำให้คนธรรมดาดังได้ชั่วข้ามคืน ไม่ว่าจะเป็นจากเฟซบุ๊ก หรือคลิปวิดีโอในรูปแบบต่างๆ ที่มีทั้งด้านดี และไม่ดี แต่ ณ จุดนี้ เราขอเสนอคลิปน่ารักๆ จากเด็กไทยที่คลิปเด็ดๆ ของพวกเขา ส่งผลให้ตัวเองดังข้ามคืน

 "น้องเจน" นักศึกษาสาวสวย ที่พากย์เสียงเป๊ะเวอร์ จน สรยุทธ สุทัศนะจินดา พิธีกรชื่อดัง ยังต้องประกาศตามหาตัว

     จุดเริ่มต้นเกิดจากเฟซบุ๊กชื่อ Lamtong Siriyakorn ได้เผยแพร่คลิปนักศึกษาสาวชื่อน้องเจน ทำเสียงเลียนแบบการพากย์หนังได้อย่างน่าสนใจ
     โดยนักศึกษาสาวในคลิปได้ทำเสียงแบบในละครเกาหลีเพื่อแนะนำตัวเอง จากนั้น น้องเจน ก็โชว์พากย์เสียงแบบผู้ชายในหนังฝรั่ง รวมถึงตัวการ์ตูนดัง โดราเอม่อน ชิซูกะ โนบิตะ ฯ
     ซึ่งสร้างความตลกขบขันให้กับผู้ชมเป็นอย่างมาก ซึ่งผลจากความดังและหน้าตาน่ารักและความสามารถของเจ้าตัว ก็ทำให้มีผลงานโฆษณาเข้ามาไม่น้อยทีเดียว
คลิปสาวไทยน่ารักอะ พากย์ได้ทุกเสียง : http://video.sanook.com/player/544849/

 "น้องน้ำมนต์" สาวน้อยวัยมัธยม ที่เปี่ยมไปด้วยความสามารถในการร้องเพลง ซึ่งยอดวิวคลิปวิดีโอในยูทูป แสดงให้เห็นถึงความสามารถในการร้องเพลงของเธอ  

      ไม่รู้ว่าหลายคนยังจำสาวน้อยเสียงสวยคนนี้ได้ไหม? สำหรับ "น้องน้ำมนต์" นักร้องคัฟเวอร์คนดังแห่งโลกออนไลน์
     ซึ่งแต่ละเพลงที่ "น้องน้ำมนต์" ร้องและอัพโหลดลงในยูทูปโดยใช้ชื่อว่า NaMm0N ได้รับความนิยมอย่างมาก จนหล่อขี้นเทพอย่าง "โดม ปกรณ์ ลัม" ยังต้องเชิญไปร่วมร้องเพลงด้วย
     ปัจจุบันจากเด็กผู้หญิงผิวคล้ำ ผมสั้น "น้องน้ำมนต์" กลายเป็นสาวสวยไปซะแล้ว
 คลิปลูกอม cover by Nammon : https://www.youtube.com/watch?v=QhsDkIpkGyQ

"น้องก้อง" จากคลิปวิดีโอ "เสียจัย แต่มั่ยแคร์" ที่มีการลิปซิงค์เพลงเสียใจแต่ไม่แคร์ ของศิลปิน หวาย กามิกาเซ่

     คลิปวิดีโอของน้องก้อง คงจะไม่ดังขนาดนี้ถ้าระหว่างลิปซิงค์ เจ้าตัวจะไม่มีมีพฤติกรรมลับๆ ล่อๆ เหลียวหน้าเหลียวหลัง คล้ายแอบแม่มาถ่ายคลิป สร้างเสียงหัวเราะให้ผู้ที่ได้รับชมไม่น้อย
     หลังจากที่คลิปดังแล้วนั้น ก็มีการตามหาตัว"น้องก้อง" จนเจอ โดยเจ้าตัวได้เปิดเผยว่า เป็นคนถ่ายคลิปนี้ด้วยตัวเอง แต่ว่าคนที่โพสต์คือพี่สาวและตั้งใจจะส่งให้ญาติที่ต่างประเทศดู
     นอกจากนี้ เมื่อวันที่ 14 ธันวาคม 2555 ได้มีคนอัพโหลดคลิปวิดีโอ "เพลงหัวโปก" โดยระบุว่า เป็นเพลงแรกในชีวิตของน้องก้อง  ซึ่งจัดทำโดย สถาบันสอนการแสดง "คาแร็กเตอร์คลับ" 
     ซึ่งในคลิปน้องก้องยังร้องเพลงด้วยท่าทางน่ารักน่าหยิกเหมือนเดิม
คลิปเสียจัย แต่มั่ยแคร์ ฮาสุดๆๆๆๆ : https://www.youtube.com/watch?v=t5iHxQvS-Rs

 "น้องล่า" เด็กสตูล คลิปดัง "เหนียวไก่หาย" ด่าคนขโมยข้าวเหนียวไก่ คลิปวิดีโอสุดฮาตัวล่าสุดที่ชาวเน็ตแห่แชร์

     เป็นเรื่องเป็นราวกันทีเดียว หลังจากมีคลิปวิดีโอที่มีชื่อว่า "ฝากถึงคนลัก เหนี่ยวไกห่ เจ็บใจหนัด!" เมื่อเด็กหญิงวัยรุ่นอัดคลิประบายความในใจเป็นภาษาใต้
     เล่าถึงเหตุการณ์ที่เธอถูกขโมยข้าวเหนียวไก่ทอดที่ซื้อจากตลาด ราคา 30 บาท แล้ววางเอาไว้ตะกร้าหน้ารถ ก่อนจะเดินเข้าไปซื้อของในร้านเซเว่นฯ แต่เมื่อเดินกลับออกมาก็พบว่าข้าวเหนียวไก่ถูกโจรขโมยไปแล้ว 
     ล่าสุด นักข่าวได้มีการตามหาตัวสาวน้อยในคลิปดังกล่าวจนเจอ และทราบชื่อคือ น.ส.กนิษฐา จันทร์สว่าง อายุ 15 ปี ชื่อเล่น น้องไลล่า
     ซึ่งน้องบอกว่าตนไม่คิดว่าจะดัง คิดว่าไม่มีใครชอบคลิป เพราะตนพูดไม่สุภาพ และยังน้ำตาไหลเพราะน้อยใจ หลังจากมีคนโทรศัพท์เข้ามาต่อว่า ว่าอยากดัง
 คลิปเหนียวไก่หาย : https://www.youtube.com/watch?v=DMJyiMjykyg

     และทั้ง 4 คนนี้ คือตัวอย่างของคลิปวิดีโอสุดฮอตของเด็กไทย ที่ส่งผลให้คนธรรมดาๆ อย่างพวกเขา กลายเป็นคนดังชั่วข้ามคืน...