Dynasty Warriors 8
ยัง จำกันได้ไหม ข่าวก่อนหน้านี้ที่ทีมงานเราเคยนำเสนอไปว่า Tecmo KOEI  อาจมีความสนใจนำเกมของค่ายมาลง PC  ดูบ้างและผมเห็นหลายคนแอบแซวว่าไม่เอา Dynasty Warriors 8 มาลงด้วยเลยล่ะ  ซึ่งตอนนี้มันกำลังจะลง PC จริงๆแล้วล่ะ
จากการประกาศทาง Twitter ของ Tecmo KOEI ได้คอนเฟิร์มออกมาเลยว่า Dynasty Warriors 8 XL Complete Edition กำลังจะลงแพลตฟอร์ม PC ในเดือน พฤษภาคม 2014 นี้และวางจำหน่ายผ่านระบบ Steam แม้จะยังไม่มีข้อมูลโผล่ที่หน้าร้านค้าแต่ต้นสังกัดยืนยันมาซะขนาดนี้ยังไงก็ต้องมาแล้วล่ะนะ
Dynasty Warriors 8
Dynasty Warriors 8  เป็นเกมแอ็คชั่นยุทธวิธีที่อิงเรื่องราวประวัติศาสตร์ของจีนผ่านตัวละครดัง สามก๊กที่ศัตรูนั้นเรียงหน้ากันมาให้ฆ่าเหมือนมดปลวก  เกมนั้นจะมาพร้อมกับด่านหรือภารกิจให้เราเล่นมากกว่า 40 แบบ  ฉากใหม่ๆไม่ว่าจะเป็นทุ่งหญ้าเขียวขจี ,ดินแดนร้างว่างเปล่า ,หุบเหวลึก  และปราสาทขนาดยักษ์  ทั้งหมดนี้จะช่วยเพิ่มอรรถรสระหว่างการเล่นได้อย่างมากมาย  เอ้า  ขุนศึกทั้งหลายเตรียมตัวกันให้พร้อม!




