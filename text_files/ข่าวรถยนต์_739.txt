
Honda Civic Tourer รูปโฉมภายนอกมาในแบบสเตชั่นวากอน   ที่ได้รับการพัฒนาอยู่ในระดับของ Pre-production  หรือจะเรียกว่าใกล้เคียงความจริงในการผลิตเพื่อจำหน่าย
โดยโฉมภายนอกของ Honda Civic Tourer ได้รับการออกแบบคล้ายในรุ่นแฮทช์แบ็ก   แต่ได้เพิ่มความยาวตัวถังในแบบสเตชั่นวากอน   พร้อมความโฉบเฉี่ยวในแบบแฮทช์แบ็ก ด้านหน้าโดดเด่นด้วยไฟ LED เส้นสายกระจังหน้าออกแบบให้ลู่ลม   และเมื่อมองจากด้านข้าง  จะมีแนวเส้นลาดไปด้านหลังออกแบบคล้ายกับรถสไตล์คูเป้ด้านท้ายสะดุดตาทันสมัยกับไฟท้าย LED พร้อมสปอยเลอร์หลังกับไฟเบรก  อีกจุดหนึ่งที่ให้ความสปอร์ตดุดัน ก็คือท่อไอเสียคู่ที่ออกแบบได้อย่างลงตัว
 

 Honda Civic Tourer ขุมพลังยกชุดมาจากรุ่นแฮทช์แบ็ก คาดว่าฮอนด้าน่าจะมีด้วยกัน  4 รุ่น แยกเป็นเครื่องเบนซินและดีเซลอย่างละ 2 รุ่น รุ่นเครื่องยนต์เบนซินประกอบด้วยรุ่น เครื่องยนต์ 1.4 i-VTEC 4 สูบ ขนาด  1.4 ลิตร 100 แรงม้า (PS) แรงบิด 127 นิวตันเมตร (94 ปอนด์-ฟุต)  และรุ่นเครื่องยนต์ 1.8 i-VTEC 4 สูบ ขนาด 1.8 ลิตร 142 แรงม้า แรงบิด 174  นิวตันเมตร (128 ปอนด์-ฟุต)  ส่วนรุ่นเครื่องยนต์ดีเซลประกอบด้วยขุมพลังใหม่ 1.6 i-DTEC  4 สูบ ขนาด 1.6  ลิตร 118 แรงม้า แรงบิด 300 นิวตันเมตร (221 ปอนด์-ฟุต) และรุ่น 2.2  i-DTEC 4 สูบ  ขนาด 2.2 ลิตร 150 แรงม้า แรงบิด 350 นิวตันเมตร (258  ปอนด์-ฟุต)
 
 