ผู้สื่อข่าวรายงานว่า (3 มี.ค.) เมื่อเวลา 18.40 น. นางหนึ่ง (นามสมมุติ) อายุ 36 ปี พร้อมด้วย เด็กหญิงสอง (นามสมมุติ) อายุ 13 ปี ซึ่งกำลังตั้งท้องได้ประมาณ 2 เดือน และเด็กชายสาม (นามสมมุติ)  อายุ 11 ขวบ เดินทางมาที่ สภ.ธัญบุรี เพื่อแจ้งความ ให้ดำเนินคดีกับนายอลุณ อายุ 25 ปี สามีตนเอง และเป็นพ่อเลี้ยงของเด็กทั้งสอง หลังบังคับข่มขืนลูกสาวจนท้อง และบังคับให้ลูกชายร่วมเพศกับพี่สาวตัวเอง แถมยังขู่ฆ่าถ้าเอาเรื่องนี้ไปบอกใคร  
นางหนึ่ง มารดาเด็ก เปิดเผยว่า ตนเองมีอาชีพเก็บหอยภายในคลองขาย หลังจากเลิกกับสามีเก่ามีลูกติด 2 คน ได้มาอยู่กินกับนายอลุณ ฉันท์สามีภรรยาตั้งแต่นายอลุณ มีอายุเพียง 15 ปี  ลูกสาวมีอายุได้ 3 ขวบ และลูกชาย 1 ขวบ ปกตินายอลุณเป็นคนดีและเลี้ยงลูกทั้งสองมาตลอดช่วยกันทำมาหากิน โดยนายอลุณจะประกอบอาชีพเก็บของเก่า
จนกระทั่งก่อนหน้านี้ประมาณ 3 เดือน สามีมีพฤติกรรมเปลี่ยนไป ปกติจะร่วมหลับนอนกับตนทุกวัน แต่มาพักหลังได้ห่างเหินเรื่องบนเตียง กระทั่งระยะหลังตนเองผิดสังเกตลูกสาวไม่ได้ใช้ผ้าอนามัยมาประมาณ 2 เดือน เพราะปกติจะมีรอบเดือนตรงกัน จึงได้ทำการเค้นถามลูกสาวแต่ก็ไม่ยอมพูด ประกอบกับสามีที่เป็นพ่อเลี้ยงเด็กได้หลบหนีออกจากบ้านไปได้ประมาณ 2 วันแล้ว 
จนช่วงเย็นของวันนี้ลูกสาวจึงยอมบอกว่าถูกพ่อเลี้ยงข่มขืนครั้งแรก ตั้งแต่ต้นเดือนม.ค.2561 ที่ผ่านมาโดยไม่มีการป้องกันการคุมกำเนิด ตนจึงไปซื้อที่ตรวจการตั้งครรภ์มาตรวจ ก็พบว่าลูกสาวเกิดการตั้งครรภ์ จึงรีบเดินทางมาแจ้งเจ้าหน้าที่ตำรวจเพื่อให้ลากตัวสามีมาดำเนินคดี
ด้าน เด็กหญิงสอง(นามสมมุติ) อายุ 13 ปี เปิดเผยว่า เมื่อต้นเดือนม.ค.2561 ที่ผ่านมาตนเองป่วยจึงนอนอยู่บ้าน หลังจากที่พ่อเลี้ยงไปส่งแม่ที่ริมคลองเพื่อหาหอยในคลองขาย ได้กลับเข้าบ้านและนั่งเสพยาเสพติด ก่อนที่พ่อจะมีอารมณ์แล้วมาปลุกปล้ำบังคับขืนใจตนเอง 1 ครั้ง โดยไม่ได้ป้องกันและยังบังคับห้ามนำเรื่องไปบอกใครมิเช่นนั้นจะถูกทำร้าย
หลังจากนั้นมาวันที่แม่เผลอพ่อเลี้ยงก็จะปลุกปล้ำตนเอง และให้น้องชายช่วยออรัลเซ็กซ์ให้ รวมทั้งบังคับให้น้องชายพยายามมีเพศสัมพันธ์กับตนเอง ซึ่งที่ผ่านมาพ่อกระทำชำเราตนเองมาแล้ว 3-4 ครั้ง
ทั้งนี้ พ.ต.ท.มนัส กันเทียะ สารวัตรสอบสวนสภ.ธัญบุรี เปิดเผยว่า ในวันนี้ได้ทำการสอบปากคำผู้เสียหายซึ่งเป็นมารดาเด็กเบื้องต้น และในวันจันทร์จะได้ส่งตัวเด็กไปตรวจร่างกายที่รพ.ธัญบุรี พร้อมกับสอบปากคำเด็กร่วมกับทีมนักสหวิชาชีพต่อไป