The New iPhone (iPhone 5) สีขาวก็แหล่มดีนะiPhone 5 - ช่วงนี้มีเรื่องข่าวหลุด-ข่าวลือเกี่ยวกับภาพดีไซน์ ผลิตภัณฑ์รุ่นใหม่อย่าง The New iPhone (iPhone 5) ออกมาให้เสพกันเรื่อยๆ เรียกได้ว่าเกือบทุกเช้าก็ได้ และคาดว่ามันจะเป็นเช่นนี้ไปจนกว่าจะเข้าเดือน "กันยายน" ซึ่งถูกคาดหมายว่าทาง Apple จะใช้เดือนนี้เป็นการเปิดตัวไอโฟนรุ่นใหม่  The New iPhone (iPhone 5) อย่างเป็นทางการนั้นเอง

สำหรับวันนี้ทางทีมงาน Sanook! Hitech ขอนำเสนอภาพดีไซน์ The New iPhone (iPhone 5) ตัวเครื่องสีขาวกันบ้าง เนื่องจากอาทิตย์ก่อนได้นำเสนอ The New iPhone (iPhone 5) ตัวเครื่องสีดำไปแล้ว

Mockups iPhone นี้เป็นของนาย  Martin Hajek ลักษณะเหมือนกับตัวสีดำที่หลุดไปเมื่ออาทิตย์ก่อนคือมีฝาหลังเป็นอะลูมีเนียม, ขนาดหน้าจอที่ยาวขึ้นเป็น 4 นิ้ว, ลำโพงมีการขยายขนาดใหญ่ขึ้น ต่อมาคือตำแหน่งของช่องเสียบของ USB ที่มีขนาดเล็กลง (จากรูปเห็นได้ชัดเจน)

สำหรับ Mockups ที่ถูกจำลองออกมานี้ ทางนาย Martin Hajek ได้แรงบันดาลใจมาจากข่าวหลุดต่างๆ ที่ทยอยหลุดกันออกมาอย่างต่อเนื่อง พอนำมาประกอบกันก็ได้งานออกมาเป็นอย่างที่เราเห็น ขนาด Gizmodo ยังหลงเชื่อว่าเป็นของจริง เนียนจนาดนั้นเลย

ที่มา: 9to5mac.com