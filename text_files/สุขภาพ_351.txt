ผลไม้ไทย 1 ชนิด อาจจะมีชื่อเรียกแตกต่างกันไปตามแต่ละท้องที่ แต่สำหรับ “ลูกไหน” แล้ว นอกจากนะมีหลายชื่อ ทั้ง ลูกไหน ลูกพลัม หรือลูกพรุน (ที่เอาไว้เรียกตอนที่เป็นผลตากแห้ง) อาจทำให้ใครหลายคนสับสนได้ หรืออาจจะเข้าใจผิดไปว่าเป็นผลไม้คนละชนิดกัน
อย่างไรก็ตาม ไม่ว่าจะเรียกด้วยชื่ออะไรก็ตาม ลูกไหน ลูกพรุน หรือลูกพลัม ก็มีประโยชน์ต่อร่างกายมากก่าที่เราคิดเสียอีก 
10 ประโยชน์ดีๆ ของ “ลูกไหน-ลูกพรุน-ลูกพลัม”  

ลูกพรุนแห้ง หรือลูกพรุนอบแห้ง จัดว่าเป็นผลไม้ที่ช่วยชะลอวัย ชะลอความแก่ได้ดีกว่าผลไม้ชนิดอื่นๆ เช่น ลูกเกด ส้ม แอปเปิ้ล ลูกแพร์ เป็นต้น
ผลไม้ที่มีไขมันต่ำ และมีสารอาหารที่เป็นประโยชน์ต่อร่างกายมากมาย ไม่ว่าจะเป็นวิตามิน เกลือแร่ คาร์โบไฮเดรต และโพแทสเซียม เป็นต้น
มีสารต้านอนุมูลอิสระ ที่ช่วยบำรุงผิวพรรณให้เต่งตึง และต่อต้านมะเร็ง
บำรุงหัวใจ และลดความเสี่ยงในการเป็นโรคหัวใจได้
มีธาตุเหล็กที่ช่วยบำรุงเลือด ป้องกันโรคโลหิตจาง
มีวิตามินอีที่ช่วยเพิ่มการไหลเวียนของโลหิต และยืดอายุของเม็ดเลือดแดง
ลดคอเลสเตอรอลในเลือด และลดความดันโลหิต
มีน้ำตาลต่ำ จึงเหมาะกับผู้ที่ควบคุมอาหาร หรือผู้ป่วยโรคเบาหวาน
มีกากใยอาหารสูง มีฤทธิ์เป็นยาระบายอ่อนๆ จึงช่วยทำให้ระบบขับถ่ายทำงานได้ดีขึ้น
บำรุงสายตาในส่วนของจอรับภาพ และเส้นประสาทรอบดวงตา จึงช่วยในการมองเห็นที่ดีขึ้น

ข้อควรระวังในการทานลูกไหน ลูกพลัม ลูกพรุน

หากทานลูกไหนมากเกินไปในครั้งเดียว อาจทำให้เกิดอาการท้องเสียได้ เพราะลูกไหนมีฤทธิ์เป็นยาระบายอ่อนๆ
หญิงตั้งครรภ์ไม่ควรทานมากเกินไป เพราะหากทานลูกไหน หรือลูกพรุนอบแห้งเยอะจนขับถ่ายเยอะ อาจทำให้มดลูกบีบตัว และกระตุ้นให้คลอดลูกก่อนกำหนดได้
ไม่ควรให้เด็กดื่มน้ำลูกพรุนเข้มข้น เพราะอาจมีแร่ธาตุสูงเกินไป และอาจทำให้เด็กท้องเสียได้
ผ็ป่วยโรคไตไม่เหมาะกับการทานลูกไหน เพราะลูกไหนมีโพแทสเซียมมาก ทำให้ผู้ป่วยโรคไตไม่สามารถขับโพแทสเซียมออกจากร่างกายได้เท่าที่ควรจะเป็น
