โหน่ง ชะชะช่า เปิดใจแบบหมดเปลือก กรณีมีเด็กหนุ่มอ้างเป็นลูกแล้วถูกทอดทิ้ง
กลายเป็นประเด็นฮอตเมื่อในเว็บไซต์ชื่อดังได้มีเด็กหนุ่มเข้ามาตั้งกระทู้แชร์ประสบการณ์ชีวิตครอบครัวของตัวเอง พร้อมตั้งคำถามว่า คนแบบนี้ควรจะเรียกว่า "พ่อ" หรือเปล่า เนื่องจากเขาทำให้เกิดมาโดยไม่ได้ตั้งใจ และยังถูกปฏิเสธแสดงความรับผิดชอบเป็นพ่อมาตลอด
ทั้งนี้ ในกระทู้ดังกล่าวยังระบุว่า ชายคนดังกล่าวปัจจุบันเป็นดาราชื่อดัง แม้ว่าเขาจะไม่ยอมรับว่าเป็นลูก แต่ก็ยังคงติดคาค้างอยู่ในใจเขามาตลอดเวลา ก่อนจะปิดท้ายประโยคว่า "ดาราตลกเจ้าชู้ทุกคนเลยหรอ" หลังจากนั้นประเด็นดังกล่าวได้รับการสนใจเป็นอย่างมาก และตลกที่ถูกเพ่งเล็งไปมากที่สุดคือ โหน่ง ชะชะช่า 
ล่าสุด วันนี้ (23 ก.ค.) โหน่ง ชะชะช่า ได้ตั้งโต๊ะแถลงข่าวอย่างเป็นทางการต่อสื่อมวลชนเพื่อเป็นการเคลียร์ประเด็นให้เกิดความกระจ่าง ขณะนี้ ทีมข่าวบันเทิง Sanook! News ได้รายงานสดเข้ามาคำต่อคำ
"ประเด็นดังกล่าวมีคนติดต่อมาครับ แต่ผมนึกว่าเป็นเรื่องอำ มีคนอำแกล้งเยอะมาก ตกใจเหมือนกัน แต่พอข่าวเริ่มดังขึ้นเลยคิดว่าคงไม่น่าอำแล้ว"
"ผมอัดชิงร้อยชิงล้านอยู่ จะมีเวลาดูโทรศัพท์แป๊บเดียว ข้อความเขียนมาว่าจำ 20 ปีก่อนได้ไหม ที่พระประแดงกับผู้หญิงคนนี้ แม่ผมบอกว่าคุณโหน่งเป็นพ่อผม ผมตกใจเลยบล็อกเฟชน้องเขาไป เพราะก่อนหน้านี้มีคนอำผมเยอะมาก ผมออกมาไม่ได้ต้องการปฏิเสธผมนะ ผมดีใจด้วยซ้ำที่มีลูกเพิ่ม อยากให้น้องมาที่เวิร์คพอยท์เลย ไม่ต้องตรวจหรอกดีเอ็นเอ ดีใจที่มาช่วยกันทำงานด้วย"
"ยอมรับเลยไหม ใช่ผมยอมรับครับ เพราะสมัยวัยรุ่นมีเกเรบ้าง ผิดพลาดทำพลาดไปบ้างแต่วันนี้ได้กลับมาแก้ไขก็ดีใจครับ"
"ทางครอบครัวผมโอเคมาก เข้าใจ มันเป็นอดีตที่นานมาแล้วแก้ไขไม่ได้ ยังบอกให้ลูกมาเลย มาช่วยงานกัน เมียผมสุดยอดเลย ตอนแรกลูกคนสุดท้ายก็นึกว่าพ่อโดนอำ แต่เขาไม่ได้อะไรนะ มีน้องเพิ่ม"
"ยังไม่เคยเจอน้องเลย แต่ถ้าน้องมาหาผมยินดีเลยนะ แต่คิดว่าน้องคงไม่กล้า คงกลัวโดนปฏิเสธ แต่อยากบอกว่ามาหาพ่อเลยลูก มาเลยไม่ต้องตรวจดีเอ็นเอ มาเลยครับ 20ปีที่ผ่านมาผมต้องขอโทษที่ไม่ได้ดูแลเขาเลย"
"ถ้าเป็นผม ผมก็จะทำแบบเขา เพราะตอนแรกผมปฏิเสธนึกว่าอำ เขาไม่ได้หวังอะไรหรอก"
"ถ้าเกิดมีคนมาแอบอ้างอีก มาเลยครับ ยินดีครับ ยินดีที่จะมีลูกหลายคน มาช่วยกันทำงาน 20ปีที่ผ่านมาผมก็ณเดชน์ดีๆ นะ (หัวเราะ)"
"ผมให้พี่ๆ ทีมงานติดต่อ ตามหาน้องให้หน่อย"
"เรื่องมันผ่านมา 20 กว่าปีแล้ว เขาอาจจะมีครอบครัวใหม่ หรือไม่มีไม่รู้ ถ้าไม่มีผมขอโทษด้วย เรื่องจิตใจ ลูกยังไงก็คือลูกของเรา"
"อยากเห็นหน้า อยากได้คุยกับลูก มาเถอะ มาหาพ่อ ไม่ว่าอะไรเลย ถือว่าเป็นความผิดพลาดสมัยก่อนที่อย่าไปพูดถึงเลย พ่อยังไงก็คือพ่อ"
"ถูกมองว่าทิ้งลูกทิ้งเมีย ไม่ใช่คำนี้ครับ ชีวิตวัยรุ่นที่ผ่านมาผมยอมรับว่าทำผิด ผมไม่รู้เรื่องที่เกิดขึ้นเลย ไม่ได้มีการติดต่อกันหลังจากแยกย้าย"
"โกรธน้องไหมที่แฉ ไม่โกรธเลย ถ้าผมเป็นเขาผมก็จะทำแบบนี้ เขาโตแล้วเขาคิดได้ ทำแบบนี้แปลว่าเขามั่นใจ มาหาพ่อเลยนะ"
"ถ้าสร้างกระแสจะมาทำกับผมทำไม ทำเพื่ออะไร ไปทำกับพี่หม่ำไม่ดีกว่าเหรอ รวยกว่า"
"ถ้าให้ตรวจดีเอ็นเอในฐานะที่เป็นห่วง ไม่ต้องตรวจหรอก ถ้าคุณแม่เขายืนยันแบบนั้น ผมยินดีครับ"
"ที่ออกมาแถลงเพราะผมอยากออกมาพูดเอง แต่ต้องดูภรรยาผมก่อน แฟนผมโอเค ให้เขามาหาพ่อเลย"
"ถ้าลูกดูอยู่ พ่ออยากบอกว่าพ่อขอโทษที่ปฏิเสธพ่อนึกว่าเรื่องมันอำกัน ถ้าเป็นพ่อลูกกันจริงมาหาพ่อเลยนะ ที่ผ่านมามีอันต้องจบลงกับแม่เขา อยากให้เขาเข้าใจ"
"ค่าเลี้ยงดูหรือความรับผิดชอบอะไร อยากให้น้องเข้ามาคุยกับเขา อยากให้มาคุยครับ"
"คนมองว่าถ้าพ่อไม่ใช่โหน่ง ชะชะช่า จะไม่ตาม คงไม่มีใครกล้าทำหรอกครับ มันเรื่องใหญ่นะ น้องอยากตามหาพ่อ เป็นผมผมก็ตาม มีโอกาสได้เห็นรูปน้องในเฟชบ้าง หน้าคล้ายผมอยู่นะ พ่อหล่อ ลูกก็หล่อ ลูกไม่ได้ทิ้งเบอร์ติดต่อไว้ ผมเลยอยากตามหา"
"เรื่องนี้ไม่ได้กระทบเรื่องงานเลย ผมรับผิดชอบนะ ที่ผ่านมาผมไม่ทราบว่าเลิกไปตอนผู้หญิงท้อง ถ้าเจอลูกมีอัพรูปโชว์แน่นอน เรามั่นใจว่าน้องไม่หายหรอก เดี๋ยวน้องก็ติดต่อมา"
"ยืนยันว่าไม่ตรวจดีเอ็นเอครับ ผมยอมรับเลยว่าเขาเป็นลูก มาหาพ่อเถอะ มีของเตรียมรับขวัญเซอร์ไพรส์เยอะเลย"