ฆ่าเปลือยหมกศพ นางแบบ FHM 2008 ตายอืดมา 3 วัน ตำรวจ คาดจัดฉากให้เหมือนฆ่าตัวตาย แต่ขอตรวจสอบนิติวิทยาศาสตร์ และกล้องวงจรปิดคลี่คลายคดีต่อไป
พล.ต.ต.อำนวย นิ่มมะโน รองผู้บัญชาการตำรวจนครบาล พร้อมด้วย พล.ต.ต.วิชัย สังข์ประไพ ผู้บังคับการตำรวจนครบาล 1 เดินทางเข้าตรวจสอบเหตุผู้เสียชีวิต ภายในห้องพักเลขที่ 20/31 บ้านกลางกรุงรีสอร์ท ในซอยรัชดาภิเษก 7 แขวงและเขตดินแดง
โดยที่เกิดเหตุเป็นคอนโดมิเนียมพบผู้เสียชีวิตทราบชื่อคือ น.ส.ศศิธร อ่อนวิมล หรือ ปิ๊ก อายุ 28 ปี ซึ่งเป็น นางแบบ FHM ปี 2008 นอนเสียชีวิต อยู่บนที่นอน มีบาดแผลบริเวณขมับขวา และบริเวณใกล้กับมือขวา มีอาวุธปืนขนาด .38 ตกอยู่
จากการสอบสวน นางรัตนา แคว้นบ้านเจ้า ซึ่งเป็นแม่บ้านของบ้านกลางกรุงรีสอร์ทบอกว่า เมื่อช่วงเช้าผู้ที่อาศัยอยู่บริเวณห้องใกล้กับที่เกิดเหตุพบว่ามีกลิ่นออกมาจากห้อง แม่บ้านจึงประสานช่างทำกุญแจมาเปิดห้องก็พบว่าผู้ตายนอนเสียชีวิตอยู่บนเตียงนอน จึงได้แจ้งเจ้าหน้าที่เข้าตรวจสอบ
ขณะที่ พล.ต.ต.สุเมธ เรืองสวัสดิ์ รองผู้บัญชาการตำรวจนครบาล กล่าวว่า ดูจากสภาพศพ ลักษณะการเสียชีวิตไม่ปกติ น่าเชื่อว่าอาจถูกจัดฉากฆาตกรรม เนื่องจากบริเวณผ้าห่มที่คลุมศพมีร่องรอย คล้ายเขมาดินปืนเปลื้อนอยู่ แต่ทั้งนี้เจ้าหน้าที่ต้องตรวจสอบทางนิติวิทยาศาสตร์เป็นหลัก ซึ่งขณะนี้เจ้าหน้าที่อยู่ระหว่างตรวจสอบกล้องวงจรปิดของทางคอนโดมิเนียมด้วย
 
ขอบคุณภาพประกอบจาก สยามดารา 