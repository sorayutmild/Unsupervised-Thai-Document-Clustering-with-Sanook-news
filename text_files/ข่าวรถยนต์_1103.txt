     พาไปชม Honda CR-V 2017 ใหม่ พร้อมชุดแต่ง Modulo เคาะราคาจำหน่ายชุดแต่งรอบคันเริ่มต้น 23,500 บาท
     Honda เผยโฉม CR-V 2017 ที่มาพร้อมชุดแต่ง Modulo รอบคันในงานเปิดตัวซีอาร์-วีใหม่ เมื่อวันที่ 24 มีนาคมที่ผ่านมา โดยมีให้เลือกทั้งแบบแพ็คเกจรอบคัน รวมถึงสามารถเลือกซื้อแยกชิ้นได้ตามต้องการ

     เริ่มต้นด้วยชุด Extra-ordinary Package ที่ประกอบด้วยกระจังหน้าสปอร์ต, บันไดข้าง, ชุดแต่งฝาท้ายโครเมียม และชุดแต่งกระจกมองข้าง มีราคาจำหน่ายอยู่ที่ 23,500 บาท

     ขณะที่ชุด Smart Package จะประกอบด้วยชุดแต่ง 4 ชิ้น ได้แก่ กันชนหน้าแบบสปอร์ต, กันชนหลังแบบสปอร์ต, บันไดข้าง และชุดแต่งฝาท้ายคิ้วโครเมียม แต่หากขยับเป็นชุด Sport Package จะได้กระจังหน้าแบบสปอร์ตเพิ่มขึ้นมาอีก 1 ชิ้น รวมเป็นทั้งหมด 5 ชิ้น

     นอกจากนั้น ยังมีอุปกรณ์ตกแต่งจำหน่ายแยก เช่น ล้ออัลลอย Modulo ดีไซน์ 5 ก้านคู่ขนาด 18 นิ้ว ที่ออกแบบสำหรับ CR-V ใหม่โดยเฉพาะ รวมถึงอุปกรณ์ตกแต่งภายใน เช่น ไฟส่องสว่างที่เท้า, คิ้วบันไดพร้อมไฟ LED, ชุดพรมปูพื้น, กระจกมองหลังตัดแสงอัตโนมัติ, สัญญาณกะระยะด้านท้าย, เบาะนั่งสำหรับเด็ก เป็นต้นราคาจำหน่ายชุดแต่งรอบคัน Modulo มีดังนี้
- ชุด Extra-ordinary Package ราคา 23,500 บาท - ชุด Smart Package ราคา 45,000 บาท (ไม่รวมทำสี 40,526 บาท)- ชุด Sport Package ราคา 49,500 บาท (ไม่รวมทำสี 45,026 บาท)
 