Medal of Honor
การแข่งขันตลาดเกมส์ยิง FPS ถือเป็นตลาดใหญ่ประเภทหนึ่งของธุรกิจเกมส์เลยก็ว่าได้ เพราะเกมส์แนว FPS มีคนนิยมเล่นมากเป็นอันดับต้นๆ ในทุกๆปีจะมีเกมส์ FPS ใหม่ๆออกมาแข่งกันมากมาย ทั้งเกมส์ FPS ออนไลน์จากเกาหลี และเกมส์ FPS แบบคอนโซลและพีซี ซึ่งได้รับความนิยมมากในอเมริกาและยุโรป ซึ่งเจ้าใหญ่สุดที่แข่งกันก็หนีไม่พ้น Activision และ EA
 
โดยในแต่ละปีทั้งสองค่ายจะใช้ระบบสร้างเกมส์ยิง FPS แบบ Rotation (สร้างเกมส์สลับกันปีละเกมส์) ทาง Activision จะเข็นเอา Call of Duty แบบต่างๆออกมาขาย ปีหนึ่งจะเป็นของทีม Infinite Ward อีกปีจะเป็นของ Treyarch สลับกันไป ซึ่งผลงานของทั้งของทีมแม้จะไม่เหมือนกัน แต่ก็เป็นที่ชื่นชอบของนักเล่นเกมส์ยิงแต่ละกลุ่ม ส่วน EA นั้นจะเข็นเอา BattleField เกมส์ยิงเน้นความสมจริงด้วยฉากและยุทโธปกรณ์ใหญ่ๆ สลับกับ Medal of Honor ที่มีจุดเด่นตรงสร้างจากประสบการณ์ของทหารผ่านศึกจริงๆ ซึ่งผลงานล่าสุดของ Medal of Honor ก็คือภาค Medal of Honor Warfighter แต่ว่าเสียงตอบรับกลับไม่สู้ดีนัก คะแนนวิจารณ์จากหลายสื่อไม่ค่อยดีนัก และยอดขายก็น้อยด้วย เรียกว่าเทียบกับ Call of Duty Black Ops II ไม่ได้เลย
Medal of Honor
เมื่อเป็นดังนี้ ทาง EA จึงตัดสินใจยอมแพ้ ตัดซีรี่ยส์เกมส์ Medal of Honor ออกจากระบบ Rotation (ที่ปกติจะมี 1 ภาค ทุก 2 ปี) เปลี่ยนเป็นแบบ นานๆจะสร้างสักภาคหนึ่งแทน และมีความเป็นไปได้ว่า จะเข็นเอา BattleField ที่มียอดขายดีกว่า ทำออกมาขายแทน
 
ข้อมูลอ้างอิงจาก

http://www.polygon.com/2013/1/30/3934302/electronic-arts-taking-medal-of-honor-out-of-the-rotation
