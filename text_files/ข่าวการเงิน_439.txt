พล.อ.ฉัตรชัย สาริกัลยะ รัฐมนตรีว่าการกระทรวงพาณิชย์ เปิดเผย เมื่อวันที่ 26 พฤศจิกายนว่า ของขวัญปีใหม่ที่กระทรวงเตรียมไว้สำหรับประชาชนช่วงปลายปีนี้ ไม่ธรรมดา เป็นระดับประเทศ โดยการร่วมมือกับผู้ประกอบการรายใหญ่ระดับเจ้าสัว จากสถานประกอบการสำคัญ เซ็นทรัลฯ ซีพี สหพัฒน์ จัดลดราคาสินค้าอุปโภคบริโภคทุกประเภททั่วประเทศ
ตั้งแต่สินค้าในเทสโก้โลตัส เซเว่นฯ จนถึงห้างสรรพสินค้าใหญ่ เช่น เซ็นทรัล เดอะมอลล์ ทุกชั้นทุกแผนก ลดราคาตั้งแต่ 20-70% โดยเฉพาะอย่างยิ่งสินค้าจำเป็นอย่าง ข้าวถุง ไข่ไก่ น้ำมันพืช น้ำดื่ม จะลดราคาประมาณ 50% เพื่อให้ประชาชน ได้รับสินค้าราคาถูกอย่างทั่วถึง ทั้งนี้ จะเริ่มวันที่ 24-30 ธันวาคม เป็นเวลา 7 วัน 7 คืน รายละเอียดทั้งหมดจะมีการแถลงใหญ่อีกครั้งกลางเดือนธันวาคมนี้