Battlefield 4 สนามรบจำลองแบบสมจริงภาคล่าสุดที่ทาง DICE สร้างขึ้นจากเอนจิ้น Frostbite 3 ตัวล่าสุด ที่ทำให้ตัวเกมส์มีความสวยสมจริงมากยิ่งขึ้นกว่าภาคสาม แถมยังทำรองรับเครื่องยุคใหม่อย่าง PS4 และ XB One ด้วย แต่ว่าน่าเสียดายที่ตัวเกมส์จะทำออกมาแค่สำหรับของเครื่องยุคปัจจุบันอย่าง PS3, XB360 และ PC ก่อน ในวันที่ 29 ตุลาคม 2013 นี้ ส่วนของเครื่องยุคใหม่ยังไม่กำหนด

จุดเด่นของ Battlefield 4 ที่ทาง DICE นำเสนอในภาคนี้ก็คือการรบที่มีครบทุกรูปแบบ ไมว่าจะเป็นการรบบนบก ทางอากาศ และการรบทางน้ำ ในภาคนี้ได้มีการเพิ่มฉากสนามรบในน้ำมามากขึ้น เพื่อนำเสนอการรบในน้ำที่เป็นรูปแบบใหม่ มีพาหนะทางน้ำมาให้เลือกใช้มากมาย ทั้งเรือรบ เรือเล็กและอื่นๆ โดยคลิปตัวอย่าง Battlefield 4 ในงาน E3 2013 ที่ผ่านมานั้น ทาง DICE ได้นำเสนอคลิปตัวอย่างจากภารกิจฉาก Angry Sea ที่เป็นฉากการรบทางทะเลให้ชมกันว่า การรบทางน้ำของภาคนี้ได้พัฒนาขึ้นแค่ไหน

นอกจากตัวอย่างการเล่นในโหมดเล่นคนเดียวแล้ว ก็ยังมีตัวอย่างการเล่นในโหมด Multiplayer ให้ดูกันด้วย ภาคนี้ได้แบ่ง Faction ให้ผู้เล่นได้เลือกเล่นได้ทั้งหมด 3 ฝ่ายคือฝ่ายอเมริกา ฝ่ายจีน และฝ่ายรัสเซีย ซึ่งในคลิปตัวอย่างจะเป็นการรบกันระหว่างฝ่ายอเมริกากับฝ่ายจีน ในฉาก Siege of Shanghai ที่เป็นฉากในประเทศจีน ในคลิปมีการใช้โหมด Commander Mode ที่เป็นโหมดเก่านำมาใช้ใหม่จากภาค Battlefield 2142 ด้วย ส่วนมุมซ้ายล่างของจอก็มีฟีเจอร์มินิแมพ ที่ขยายดูเป็นแผนที่ใหญ่ได้ด้วย
เกมส์ Battlefield 4
เกมส์ Battlefield 4
เกมส์ Battlefield 4
เกมส์ Battlefield 4
เกมส์ Battlefield 4
เกมส์ Battlefield 4
เกมส์ Battlefield 4
เกมส์ Battlefield 4
เกมส์ Battlefield 4