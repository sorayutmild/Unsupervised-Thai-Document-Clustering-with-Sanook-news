iPhone 4s vs iphone 4 เปรียบเทียบข้อแตกต่าง iPhone 4s (ไอโฟน 4S) และ iPhone 4 (ไอโฟน4) พร้อมรายละเอียด คุณสมบัติใหม่ และ ข้อดี ข้อเสีย



เปิดตัวอย่างเป็นทางการเป็นที่เรียบร้อยแล้วนะครับเมื่อวานนี้ (4 ตุลาคม 2554) สำหรับ ไอโฟน รุ่นใหม่ แห่งปี 2011 อย่าง ไอโฟน 4S (iPhone 4S) ที่อาจจะสร้างความผิดหวังให้กับใครหลายๆ คน ที่รอคอยการมาของ ไอโฟน 5 (iPhone 5) กับรูปลักษณ์การออกแบบที่เปลี่ยนไป แต่ท้ายที่สุดแล้ว ไอโฟน 4S (iPhone 4S) ก็คือ ไอโฟน 4 (iPhone 4) รุ่นอัพเกรด ที่มีหน้าตาเหมือนเดิม แต่ได้มีการปรับเปลี่ยนเครื่องรวงภายใน ให้ดีขึ้นกว่าเดิมนั่นเองครับแต่ไอโฟน 4S (iPhone 4S) จะแตกต่างไปจาก ไอโฟน 4 (iPhone 4) มากน้อยขนาดไหน ไปดูตารางเปรียบเทียบกันก่อนดีกว่าครับ




หมายเหตุ : *    เครือข่าย CDMA เป็นเครือข่ายที่รองรับในบางประเทศเท่านั้น                   **  หน่วยความจำภายในของ iPhone 4 = 8GB เป็นรุ่นที่ขายอยู่บน Apple Store ในสหรัฐอเมริกา                   *** ราคาของทั้ง iPhone 4 และ iPhone 4S เป็นราคาในต่างประเทศ แบบติดสัญญา 2 ปีดีไซน์ และการออกแบบ


สำหรับรูปลักษณ์ของ ไอโฟน 4 (iPhone 4) และ ไอโฟน 4S (iPhone 4S) นั้น ต้องบอกเลยว่า ไม่แตกต่างกันครับ ไม่มีการโค้งเว้า หน้าจอใหญ่ขึ้น หรือตัวเครื่องบางลง ไอโฟน 4 (iPhone 4) เป็นอย่างไร ไอโฟน 4S (iPhone 4S) ก็เป็นเช่นนั้นครับ ขนาดเท่ากัน แต่ ไอโฟน 4S (iPhone 4S) จะหนักกว่าเล็กน้อย ประมาณ 3 กรัม (น้ำหนักรวม ไอโฟน 4S (iPhone 4S) 140 กรัม)ระบบประมวลผล


สำหรับระบบประมวลผล บน ไอโฟน 4S (iPhone 4S) นั้น ถูกสร้างออกมาให้แข่งขันกับ ตลาดสมาร์ทโฟน ในปัจจุบัน นั่นคือ เป็นระบบประมวลผลแบบ Dual-core Processor นั่นเอง ซึ่ง ในขณะนี้ สมาร์ทโฟน ที่ใช้ระบบประมวลผลแบบ Dual-core Processor มีเพียงไม่กี่รุ่นเท่านั้น ไม่ว่าจะเป็น Samsung Galaxy S II, Samsung Galaxy R, HTC Sensation, LG Optimus 2X รวมไปถึง สมาร์ทโฟน ที่รองรับการใช้งานแบบ 3 มิติ อีก 2 รุ่น นั่นคือ LG Optimus 3D และ HTC EVO 3D


ระบบประมวลผลแบบ Dual-core Processor บน ไอโฟน 4S (iPhone 4S) มาจากชิพเซ็ท Apple A5 ซึ่งเป็นชิพเซ็ทตัวเดียวกับที่ใช้บน iPad 2 โดยสามารถประมวลผลการทำงานได้เร็วกว่า ไอโฟน 4 (iPhone 4) ถึง 7 เท่าเลยทีเดียวครับ
ไอโฟน 4S (iPhone 4S) ประกอบด้วย เสาสัญญาณ 2 ตัว


ไอโฟน 4S (iPhone 4S) ได้ชื่อว่า เป็น World Phone เนื่องจาก เป็นสมาร์ทโฟนรุ่นแรก ที่สามารถรองรับเครือข่ายทั้ง GSM และ CDMA ได้ในเครื่องเดียว ไม่เหมือนกับ ไอโฟน 4 (iPhone 4) ที่ 1 รุ่น รองรับได้แค่ 1 เครือข่าย ซึ่งผู้ซื้อจะต้องซื้อให้ถูกรุ่น ตามเครือข่ายที่ต้องการจะใช้ครับนอกจากนี้ ไอโฟน 4S (iPhone 4S) ประกอบด้วย เสาสัญญาณทั้งหมด 2 ตัว เพื่อเพิ่มประสิทธิภาพในการใช้งานให้ดีขึ้น โดยจุดนี้ น่าจะเป็นการแก้ปัญหาที่เกิดขึ้นเกี่ยวกับเรื่องสัญญาณหาย ที่เกิดขึ้นกับ ไอโฟน 4 (iPhone 4) เมื่อครั้งอดีตครับกล้องด้านหลัง ละเอียดขึ้น


ไฮไลท์สำคัญ ของ ไอโฟน 4S (iPhone 4S) นั่นคือ กล้องดิจิตอลด้านหลังตัวเครื่อง ที่มีความละเอียดขึ้นถึง 8 ล้านพิกเซล ซึ่งไม่ใช่แค่ทำให้ถ่ายภาพได้ชัดขึ้นนะครับ แต่กล้องดิจิตอลบน ไอโฟน 4S (iPhone 4S) นั้น ยังมีความสามารถในด้านอื่นๆ รวมไปถึง ฟังก์ชั่นการใช้งานในหมวดอื่น บนกล้องถ่ายรูปด้วย ดังนี้ครับ
ไอโฟน 4S (iPhone 4S) ประกอบด้วย เลนส์ที่ซ้อนกันถึง 5 ชั้น ช่วยทำให้ภาพคมชัดขึ้น อีกทั้งยังมีค่ารูรับแสง (Aperture) กว้างสูงสุดที่ F2.4 ที่ช่วยให้ภาพสว่างมากขึ้น และ Hybrid IR Filter ฟิลเตอร์ที่ช่วยทำให้ภาพมีสีสันที่สมจริง รวมไปถึง ฟังก์ชั่น Face Detection เป็นการโฟกัสไปที่ใบหน้าของผู้ถูกถ่ายรูป ซึ่งโฟกัสได้สูงสุดทั้งหมด 10 หน้าด้วยกันครับ


ระบบ Face Detection


นอกจากนี้ บน ไอโฟน 4S (iPhone 4S) ยังมีโปรแกรมที่สามารถตกแต่งภาพได้ในตัว โดยที่ไม่ต้องดาวน์โหลดโปรแกรมอื่นๆ เพิ่มครับ
บันทึกภาพเคลื่อนไหวแบบ Full HD


ไอโฟน 4S (iPhone 4S) สามารถบันทึกวิดีโอได้ขนาดสูงสุดแบบ Full HD 1080p ซึ่งบน ไอโฟน 4 (iPhone 4) รองรับสูงสุดแค่ HD 720p ครับแนะนำ Siri ผู้ช่วยอัจฉริยะ แค่เอ่ยปากถาม




สำหรับโปรแกรม Siri นั้น เป็นโปรแกรม Voice command หรือการสั่งการด้วยเสียง ที่ผู้ใช้งาน สามารถตั้งค่าตารางงาน, เปลี่ยนแปลงตารางนัดหมาย และอื่นๆ อีกมากมาย เพียงแค่ใช้ "เสียง" ของเราเท่านั้นเอง แต่โปรแกรม Siri ในตอนนี้ ยังรองรับได้แค่ 3 ภาษาเท่านั้น คือ ภาษาอังกฤษ เยอรมัน และฝรั่งเศส คาดว่า ในอนาคตคงจะรองรับได้เพิ่มขึ้นมากกว่านี้อย่างไรก็ดี โปรแกรม Siri รองรับเฉพาะ ไอโฟน 4S (iPhone 4S) เท่านั้น ไอโฟน 4 (iPhone 4) ไม่รองรับครับ
สนับสนุนเนื้อหาโดย: techmoblog