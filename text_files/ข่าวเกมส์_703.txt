The Forest เกมเอาตัวรอดมาแรงใน Steam
The Forest
ช่วงนี้เกมส์แนวเอาชีวิตรอดกำลังมาแรง แต่ว่าส่วนมากก็เป็นเกมส์เอาตัวรอดจากซอมบี้บ้าง ผีบ้าง ปีศาจบ้าง มีแต่แนวเดิมๆน่าเบื่อ วันนี่้จึงมีเกมใหม่มาแนะนำกัน นั่นคือ The Forest เกมส์มาแรงใน Steam ที่มีคนเล่นเยอะมากตอนนี้ ผลงานจาก Endnight Games Limited ที่ออกมาขายใน Steam เมื่อวันที่ 22 พฤษภาคม 2014 ที่ผ่านมา ซึ่งดูเหมือนเป็นเกมส์ที่ไม่น่าสนใจอะไร แต่เมื่อลองเล่นดูแล้ว กลับเป็นเกมส์ที่ดีมีสาระและสนุก
เนื้อเรื่องของเกม The Forest ผู้เล่นจะรับบทเป็นคนที่กำลังเดินทางอยู่บนเครื่องบิน แล้วจู่ก็เกิดเครื่องบินตก ต้องลงจอดฉุกเฉิน ซึ่งเครื่องบินสามารถลงจอดได้ในสภาพพังยับ แต่ว่าเคราะห์ร้ายยังไม่หมดเท่านั้น เพราะดันตกลงมาในป่าลึกลับ ที่มีเผ่าพื้นเมืองสุดโหด ในขณะที่ผู้รอดชีวิตคนอื่นๆรวมถึงลูกของตัวเอก โดนเผ่ากินคนจับตัวไปหมด ก็เหลือเพียงตัวเอกเท่านั้นที่ได้สติเอาตัวรอดจาเหตุการณ์นี้ไปได้
The Forest
ตัวเอกที่รอดจากเหตุเครื่องบินตกและเผ่าพื้นเมืองมาได้
ระบบการเล่นของเกม The Forest เป็นแนว First Person Survival Adventure ที่ผู้เล่นจะต้องเอาชีวิตรอดในป่าดงดิบและการตามล่าของเผ่ากินคนสุดโหดให้ได้ รวมถึงจะต้องหาทางช่วยเหลือผู้รอดชีวิตคนอื่นๆ รวมถึงลูกของตัวเอกด้วย โดยเรื่อมเกมมาตัวเอกจะอยู่ในสภาพสาหัสจากเหตุเครื่องบินตก ตัวเอกจะมีค่าพลังชีวิต ค่าพลัง Stamina และ ค่าความหิว ซึ่งจะต้องหาของกินประทังชีวิตด้วย มิฉะนั้นค่าพลังชีวิต และพลังร่างกาย Stamina จะลดลง โชคดีที่ตัวเอกมีหนังสือคู่มือเอาตัวรอด ขวาน ยารักษาโลก และอาหารที่ยังเหลืออยู่ในเครื่องบินนิดหน่อย หลังจากนี้การผจญภัยเอาตัวรอดของจริงกำลังจะเริ่มขึ้น
The Forest
The Forest
อุปกรณ์ดำรงชีวิตหลักๆ ขวาน ยา ไฟแช็ค และคู่มือ
The Forest
The Forest
The Forest
ตัดไม้ เอามาก่อไฟและสร้างบ้าน
วิธีเล่นเกมนี้ก็ไม่ยากนัก หากทำตามหนังสือคู่มือเอาตัวรอดที่เกมส์ให้มา ซึ่งมันเป็นความรู้ที่มีประโยชน์มาก สามารถใช้ได้ทั้งในเกมส์และชีวิตจริงเลย โดยหนังสือจะสอนวิธีสร้างกระท่อม การก่อไฟ บอกพืชที่กินได้และมีพิษ รวมถึงวิธีสร้างกับดักเพื่อล่าสัตว์ แต่ว่าไม่มีสอนวิธีการต่อสู้ให้ ผู้เล่นจะต้องเอาตัวรอดจากการโจมตีของเผ่าพื้นเมือง ที่จ้องจะฆ่าคุณให้ได้
ถ้าชอบความท้าทาย ต้องลอง The Forest เกมเอาตัวรอดในป่าสุดโหด จะว่าไปแนวเกมมันก็คล้ายๆ Minecraft อยู่นะ แต่ภาพสวยน่าเล่นกว่า
The Forest
ระวังเผ่าพื้นเมืองที่บุกมาฆ่าคุณด้วย





ปิดท้ายด้วยคลิปสอนการเล่นเบื้องต้น