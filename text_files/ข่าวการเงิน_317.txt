คุณเชื่อหรือไม่ ว่าวันเกิดจะส่งผลต่อการประกอบอาชีพ แต่มันก็ไม่เสมอไปนะ บางครั้งมันก็ขึ้นอยู่กับความถนัดของแต่ละคนด้วยเหมือนกัน

คนเกิดวันอาทิตย์ ธาตุไฟ ไม่เหมาะอย่างยิ่งที่จะประกอบอาชีพเกี่ยวกับน้ำ แต่ถ้าเป็นน้ำมัน แอลกอฮอล์ก็ทำได้ ส่วนอาชีพที่เหมาะคือ นักธุรกิจ ข้าราชการ ร้านเบเกอรี่ ร้านขายอุปกรณ์ทำเบเกอรี่ ร้านอาหาร งานศิลปะ ร้านถ่ายรูป ทัวร์ และไกด์
คนเกิดวันจันทร์ ธาตุดิน อาชีพที่เหมาะจะทำแล้วรวย ต้องเกี่ยวข้องกับน้ำ หรือสถานที่ใกล้น้ำ จะรุ่งเรืองมาก เช่น ร้านกาแฟ ร้านอาหาร ธุรกิจเสริมสวย สปา นักแสดง นักออกแบบ ศิลปิน งานที่เกี่ยวกับศิลปะ ร้านขายเสื้อผ้าแฟชั่น ร้านขายอัญมณี
คนเกิดวันอังคาร ธาตุลม อาชีพที่ทำแล้วรวย คือ ทหาร ตำรวจ ผู้รับเหมาก่อสร้าง ร้านขายอุปกรณ์ก่อสร้าง โรงงานทำเหล็ก โรงน้ำแข็ง ร้านเฟอร์นิเจอร์ ร้านอลูมิเนียม ร้านจำหน่ายรูปปั้น โรงงานหล่อรูปปั้น ร้านขายอาหารสัตว์
คนเกิดวันพุธ ธาตุน้ำ อาชีพที่สร้างฐานะและความร่ำรวย เหมาะค้าขายทุกชนิด เช่น ร้านขายข้าวสาร น้ำ ร้านอาหาร ร้านขายของชำ ขายเสื้อผ้าแฟชั่น รองเท้า กระเป๋า เครื่องประดับ ร้านเพชร ร้านทอง ร้านขายผลไม้และดอกไม้ และร้านจำหน่ายองค์เทพ
คนเกิดวันพุธกลางคืน ธาตุลม ตั้งแต่เวลา 18.00-06.00 น. นับว่าเกิดในวันราหู มีบุคลิกลักษณะเป็นคนคิดบวก ชอบความสนุกสนาน มนุษยสัมพันธ์ดี เหมาะกับการเปิดผับ เปิดบาร์ ขายล็อตเตอรี่ ร้านอาหาร จำหน่ายพันธุ์สัตว์ เปิดอู่ซ่อมรถยนต์ ปั๊มน้ำมัน ปั๊มแก๊ส ร้านขายแก๊ส
คนเกิดวันพฤหัสบดี ธาตุดิน ทำแล้วรุ่งเรือง ร่ำรวย เหมาะที่จะเป็นครู อาจารย์ เปิดร้านขายอุปกรณ์การศึกษา ร้านขายเสื้อผ้าเด็ก ร้านกาแฟ ร้านขนม ร้านอาหารเพื่่อสุขภาพ ร้านขายนมเด็ก โรงเรียนสอนดนตรี ร้านขายอุปกรณ์กีฬา ร้านขายสังฆทานและพระพุทธรูป รวมไปถึงร้านขายดอกไม้
คนเกิดวันศุกร์ ธาตุน้ำ เป็นคนรักสวยรักงาม เหมาะมากกับธุรกิจความสวยความงาม ขายเครื่องสำอาง ร้านขายอุปกรณ์เสริมสวย ร้านสปา ร้านกิฟต์ช็อป ร้านอัญมณี ร้านขายดอกไม้สดและแห้ง ร้านขายเครื่องแก้ว
คนเกิดวันเสาร์ ธาตุไฟ อาชีพที่เหมาะ ทำแล้วรวย คือ เปิดร้านขายวัสดุก่อสร้าง รับเหมาก่อสร้าง ขายอุปกรณ์การเกษตร ร้านขายผลไม้ ขายข้าวสาร ร้านอาหาร ร้านขายเครื่องใช้ไฟฟ้า ช่างไฟฟ้า ร้านอลูมิเนียม ร้านถ่ายรูป เปิดอู่ซ่อมรถยนต์ เตนท์รถมือสอง และร้านขายโทรศัพท์