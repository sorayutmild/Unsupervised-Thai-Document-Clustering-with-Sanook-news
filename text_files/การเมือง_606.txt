จากกรณีกลุ่มคนเสื้อแดง เดินทางไปประท้วง “ชัย ราชวัตร” นักเขียนการ์ตูนการเมืองอาวุโส ที่หน้าสำนักพิมพ์หนังสือพิมพ์ไทยรัฐ ถ.วิภาวดีฯ เมื่อวันที่ 2 เมษายน  เนื่องจากไม่พอใจที่ “ชัย ราชวัตร” โพสต์ข้อความ “โปรดเข้าใจ กระ_รี่ไม่ใช่หญิงคนชั่ว กระ_รี่แค่เร่ขายตัว แต่หญิงคนชั่วเที่ยวเร่ขายชาติ” ลงเฟซบุ๊คส่วนตัวพร้อมโพสต์ภาพ น.ส.ยิ่งลักษณ์ ชินวัตร เมื่อวันที่ 30 เมษายน 2556
ล่าสุด ในช่วงเช้ามืด ของวันที่ 3 พฤษภาคม 2556 “ชัย ราชวัตร” โพสต์ข้อความทางเฟซบุ๊คส่วนตัว ขอบคุณทุกกำลังใจ ทั้งจากโทรศัพท์และข้อความทางเฟซบุ๊ค พร้อมยืนยันจะไม่ทำให้ผิดหวังในจุดยืน นอกจากนั้นได้โพสต์ยืนยันอีกสเตตัสหนึ่งว่า หากวันไหนตนทรยศทุกน้ำใจที่มอบให้วันนี้ ก็ไม่ต้องเรียก “ชัย ราชวัตร” อีก แต่ให้เรียกว่า  "ไอ้ชัย สันดานธาริต" 
“วันนี้อยู่ในสนามกอล์ฟทั้งวัน โทรศัพท์จากเพื่อนพ้องน้องพี่โทรเข้ามาหาตั้งแต่หลุมแรกยันหลุม 18 บ้างให้กำลังใจ บ้างเสนอสถานที่พักพิง ทั้งคอนโด โรงแรม รีสอร์ทต่างจังหวัด เพื่อหลบภัยพาล บ้างเสนอรถส่วนตัวให้ใช้อำพรางการเดินทางยามนี้ กลับเข้าไทยรัฐตอนหัวค่ำ มีผู้มาฝากพระเครื่องไว้ให้คุ้มครองโดยแค่รู้จักผ่านเฟซบุ๊ก กลับจากทานมื้อเย็นกับพรรคพวกใกล้ชิด เข้าเคหะสถานจวนเที่ยงคืน เปิดเฟซบุ๊ก ทั้งดอกไม้และกำลังใจหลั่งไหลจากมวลมิตรทะลักล้นจากจอคอมพ์ ใช้เวลาร่วม 3 ชั่วโมงกว่าจะรับรู้ได้หมด แต่จนปัญญาจะกล่าวขอบคุณเป็นรายบุคคล อยากจะบอกว่า ทุก ๆ ชื่อทุก ๆ น้ำใจจะจารึกอยู่ในทรงจำตลอดไป A friend in need is a friend indeed ขอขอบพระคุณอย่างยิ่งครับ
ขอยืนยันไว้ ณ ตรงนี้ ผมจะไม่มีวันทำให้ท่านผิดหวังในจุดยืนครับ”
“วันไหนผมทรยศต่อทุก ๆ น้ำใจที่มอบให้ในวันนี้ เจอหน้ากันที่ไหนไม่ต้องเรียก"ชัย ราชวัตร"อีก ชี้หน้าเรียก "ไอ้ชัย สันดานธาริต" ได้เลย”
 