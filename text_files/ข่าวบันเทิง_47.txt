ถูกกระแสเม้าท์จับผิดเข้าเสียแล้ว สำหรับนางเอกสาว "ใหม่ ดาวิกา" เพราะหลังจากที่เธอได้ไปออกรายการ รายการหนึ่ง ที่ต้องใช้ภาษาอังกฤษพูด-คุยเป็นหลัก แต่เธอกลับพูดออกมาโดยสำเนียงที่แทบไม่เชื่อเธอเป็นลูกครึ่ง นอกจากนี้ยังขอตอบโดยการใช้ภาษาไทยเข้ามาเป็นตัวช่วย
งานนี้พอมีโอกาสได้เจอ ใหม่ ดาวิกา จึงได้สอบถามถึงประเด็นที่เกิดขึ้น ซึ่งเจ้าตัวก็ได้เผยให้ฟังว่า เพราะอยู่ประเทศไทยตลอดเลยทำให้ไม่มีโอกาสได้พูดภาษาอังกฤษ แต่ถ้าให้พูดก็พาตัวเองไปรอดเหมือนกัน พร้อมเคลียร์ประเด็นที่ผู้ใหญ่เตรียมดันเธอขึ้นแทน "แพนเค้ก เขมนิจ" นั้นไม่น่าจะจริง เพราะไม่มีใครแทนที่ใครได้อยู่แล้ว
ละครออนวันแรกแล้ว?"นางชฎาไม่คาดหวังอะไรเลยค่ะ ปล่อยให้คนดูมีความสุข ฟิตแบคค่อนข้างดีใหม่ก็เข้าไปอ่านในพันทิพบ้าง ทวิตเตอร์บ้างแต่ละคนพูดจาน่ารัก มันหายเหนื่อยเลย"
กระแสวิจารณ์ข่าวลือผู้ใหญ่ดันเราแทนแพนเค้ก?"ได้เห็นข่าวแล้วเมื่อเช้า ไม่มีอะไรจริงๆ พี่แพนน่ารักมาก และเหมือนอย่างที่พี่เขาบอก ต่างคนต่างทำงาน ทุกคนมีความเป็นตัวของตัวเองไม่มีใครแทนใครได้ มันอยู่ในช่วงของชีวิตและโอกาสของแต่ละคนนะคะ"
มีข่าวดันแทนคนนั้นคนนี้ แฟนคลับของอีกฝ่ายต้านเรา?"ดันน้องใหม่แทนน้องใหม่ก็ได้นะ (หัวเราะ) ดันใหม่ปกติก็ได้ไม่ต้องแทนใคร แต่ก็ต้องขอบคุณผู้ใหญ่ที่เมตตาให้งาน"
งงไหม กับกระแสแฟนคลับต้านเรา?"ไม่ค่ะ มันไม่ใช่ความจริง และไม่มีอะไร โดยส่วนตัวแฟนคลับน่ารักหมดเลย"
กลัวแฟนคลับตีกันหรือเปล่า?"ไม่นะคะ แฟนคลับน่าจะเข้าใจ"
หลังจากเราไปออกรายการหนึ่ง มีคนวิจารณ์เป็นลูกครึ่งสำเนียงไม่เป๊ะ?"อยู่ในไทยค่ะ ไม่ได้ใช้ภาษาอังกฤษทุกวัน กับพ่อไม่ได้เจอกันทุกวันเวลาคุยก็คุยอังกฤษปนไทย ไม่ค่อยได้ใช้งานบ่อย"
ซีเรียสหรือเปล่า?"ไม่ซีเรียสนะคะ ถึงจะไม่เป๊ะแต่ก็ไปรอดค่ะ ไม่นอยด์ค่ะโอเคอยู่"