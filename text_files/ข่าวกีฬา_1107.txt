''อุ้ม'' กัญญาภัคร ศิริพรรค นักเพาะกายหญิงทีมชาติไทย สร้างชื่อเสียงให้กับประเทศอีกครั้ง หลังสามารถคว้าเหรียญทอง ในการแข่งขันเพาะกายและฟิตเนสชิงแชมป์โลกครั้งที่ 10 ที่ห้องล้านตอง โรงแรมโลตัสปางสวนแก้ว จังหวัดเชียงใหม่ เมื่อวันเสาร์ที่ 15 ธันวาคม ที่ผ่านมาโดยเธอฟิตหุ่นจนชนะใจกรรมการ คว้าแชมป์ในรุ่นโมเดลฟิสิกซ์ ความสูงไม่เกิน 160 เซนติเมตร มาครองได้สำเร็จ ซึ่งถือเป็นรางวัลยิ่งใหญ่ที่สุดในชีวิตของเธอ ด้วยการคว้าเหรียญทองแชมป์โลกมาครองก่อนหน้านี้เคยสร้างชื่อให้กับประเทศไทยมากมาย ไล่ตั้งแต่ แชมป์เพาะกาย เอเชีย แชมป์เปี้ยนชิพ 2016 ที่ประเทศภูฏาน และการคว้าอันดับที่ 2 ในการแข่งขัน เพาะกายโลก WBPF world championship 2017 ที่ประเทศมองโกเลีย หลังการแข่งขันเธอเปิดใจว่า "สำหรับการแข่งขันครั้งนี้ เตรียมตัวมาเป็นปี หลังจบการแข่งขันชิงแชมป์โลก ที่มองโกเลีย ครั้งนี้เป็นเหรียญทองชิงแชมป์โลกเหรียญแรกดีใจมากๆ ต้องขอบคุณแฟนกีฬาชาวไทย รวมทั้งสมาคมกีฬาเพาะกายฯ ที่ให้อุ้มได้มาแข่งขันรายการนี้ จนประสบความสำเร็จแบบนี้"ซึ่งเห็นแบบนี้แต่ก่อนเธอตัวเล็กมาก แต่พอได้เข้ายิมและเรียนรู้ที่จะออกกำลังกายอย่างถูกวิธีก็เริ่มที่จะมีมัดกล้ามอย่างที่เราๆ ได้เห็นกัน ซึ่งปัจจุบันเธอหันมาเอาดีทางเป็นเทรนเนอร์ฟิตเนส โดยมีดาราดังมากหน้าหลายตาเป็นลูกศิษย์เพียบ
