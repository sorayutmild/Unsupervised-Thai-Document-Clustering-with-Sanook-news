(18 ก.พ.63) จากกรณีชายใช้อาวุธปืนยิงบริเวณคลินิก ชั้น 4 ห้างดังย่าน ถนนพญาไท แขวงพญาไท เขตราชเทวี เบื้องต้นมีผู้เสียชีวิตเป็นหญิง 1 ราย และยังมีผู้ได้รับบาดเจ็บเป็นหญิงอีก 1 ราย นำส่ง รพ.พญาไท ส่วนคนร้ายหลังก่อเหตุได้หลบหนีไป ขณะนี้เจ้าหน้าที่ตำรวจอยู่ระหว่างเข้าตรวจสอบที่เกิดเหตุ 
จากการตรวจสอบเฟซบุ๊กของผู้เสียชีวิตเมื่อวันวาเลนไทน์ที่ผ่านมา พบว่าผู้เสียชีวิตยังโพสต์ภาพคู่กับดอกกุหลาบ พร้อมแคปชั่นสั้นๆ ว่า "ขอบคุณนะคะ" อีกทั้งเจ้าตัวยังได้โพสต์ใบหย่าลงในโซเชียล ไม่นานก่อนจะถูกยิงเสียชีวิต  "คืนอิสระไห้กันแล้วต่อไปนี้ทำหน้าที่ของตัวเองไห้ดีนะ ขอบคุณ 10 ที่ผ่านมา #แฟนเก่า"
ล่าสุดจากการตรวจสอบมือปืน ทราบชื่อ นายดนุสรณ์ เพิ่งจะโพสต์ ข้อความถึงผู้เสียชีวิตเพียง 2 ชั่วโมง ก่อนบุกเข้าไปก่อเหตุ อีกทั้งยังโพสต์ข้อความอีกด้วยว่า "คิวต่อไปชู้"
 

ต่อมาในโลกออนไลน์ได้มีการเผยแพร่ภาพจากกล้องวงจรปิดภายในคลินิก พบว่า ผู้ก่อเหตุได้บุกเข้ามาโดยไม่พูดอะไร ก่อนจะชักปืนยิงผู้ตายเสียงดังสนั่น ท่ามกลางเสียงกรีดร้องของผู้ที่อยู่ในเหตุการณ์ แม้ผู้ตายจะล้มลงไปแล้วก็ยังเดินเข้าไปจ่อยิงซ้ำอย่างไม่ปรานี 
 
