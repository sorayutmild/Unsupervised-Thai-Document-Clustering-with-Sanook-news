เกมส์
สวัสดีครับเพื่อนๆ ทุกคน วันนี้ผมก็กลับมาพูดคุยกับเพื่อนๆ  กันอีกครั้งโดยที่เรื่องราวในวันนี้  จะเป็นเรื่องของสิ่งที่เรามักจะทำเวลาเล่นเกมต่างๆ ครับ  แต่ก็ไม่ใช่สิ่งเลวร้ายอะไีรที่ติดตัวมาทำในชีวิตจริงนะครับ  มาดูกันดีกว่าครับว่ามีอะไรกันบ้าง
เก็บทุกสิ่งที่เก็บได้ ในเกมหลายๆ เกมโดยเฉพาะเกม RPG ผู้เล่นสามารถเก็บไอเทมต่างๆ ได้อย่างมากมาย  มีทั้งไอเทมทั่วไป ไอเทมขยะ ไปจนถึงแรร์  บางชิ้นก็ใช้ประโยชน์ได้บ้างไม่ได้บ้าง  หรือบางชิ้นคิดว่ามันอาจจะมีประโยชน์ในอนาคตก็เก็บไว้  บางคนก็เก็บไอเทมไปหลายๆ  แบบเพื่อสะสมไอเทมให้่ครบทุกชนิดก็มีตามแต่สไตล์การเก็บไอเทมของแต่ละคน  โดยเฉพาะเกม RPG ตะวันตกเราแทบจะเก็บได้ทุกอย่างตั้งแต่ก้อนหิน,  แผ่นกระดาษ, จาน, เชิงเทียน ฯลฯ ที่ทำให้เราต้องเก็บไอเทมติดตัวไว้มากมาย
เกมส์
ตรวจสอบกำแพง, หน้าผา, ทุกซอกหลืบของถ้ำ ต่อเนื่องมาจากข้อแรกครับ สำหรับนักสะสมและนักสำรวจตัวจริง  เวลาพวกเขาวิ่งไปเจอทางแยก เขาจะพยายามเดินไปให้ทั่วทั้ง หมดทุกแยกที่มี  รวมไปถึงทุกซอกหลืบของกำแพง และประตูหน้าต่างทั้งหมดที่เข้าได้  เพื่อสำรวจหาไอเทม หรือทางพิเศษเพื่อปลดล็อคเนื้อเรื่องลับเป็นต้น  บางคนซีเรียสถึงกับว่าหากเดินไปทิศทางนึงแล้วกลับมาไม่ได้อีก  จะรีเซตเกมเล่นใหม่้เลยทีเดียว
เกมส์
จัดหนักเลเวลเต็ม / ไอเทมสุดยอด ก่อนซัดกัีบบอสสุดท้าย บางคนยอมเสียเวลาเป็นวันๆ เพื่อเก็บเลเวลให้เต็ม  และตามหาไอเทมสุดยอดทั่วทุกแขนง จนแน่ใจว่าได้ไอเทมสุดยอดแล้วจริงๆ  ก่อนจะซัดกับบอสสุดท้าย แต่เชื่อเถอะครับว่า จัดเต็มสุดๆ  ไปแต่สุดท้ายแล้วจะหมดสนุกทุกครั้งไป เพราะบอสสุดท้ายมันจะตายไวมาก  จนโพชั่นที่พกมา 999 ขวด หรือ Pheonix Down ที่พกมา 999  อันไม่ได้ใช้เลยด้วยซ้ำครับ
เกมส์
เปิดเว็บหาทางออกเวลาตันอยู่ในเกม อันนี้จะเป็นในส่วนของคนเล่นเกม Puzzle ครับ เคยเป็นกันหรือเปล่า  กับการที่เราหลงติดอยู่ในปริศนาหนึ่งที่แก้เท่าไรก็แก้ไม่้ออกสักที  สุดท้ายก็ต้องเปิดเว็บไซด์เพื่อหาวิธีผ่าน แล้วทุกครั้งเพื่อนๆ จะต้องร้อง  "อ๋อ... มันง่ายแค่นี้เองเหรอวะ !!!"
เกมส์
พยายามใช้คอมโบโปรดในเกมไฟต์ติ้ง ทางด้านเกมไฟต์ติ้ง เพื่อนๆ นักสู้ทุกคนย่อมมีคอมโบโปรดเป็นของตัวเอง  บางคอมโบโดนเข้าไปชุดเดียวจอดเลยก็มี  แต่ผู้เล่นหลายคนถึงจะคอมโบได้เจ๋งจริงๆ  แต่มักจะใช้อยู่คอมโบโปรดสุดคอมโบเดียว  ทั้งที่แต่ละตัวละครนั้นสามารถคอมโบได้เป็นสิบรูปแบบ จึงโดนแก้ทางง่ายมากๆ  ครับ
เกมส์
เซฟสม่ำเสมอ ผมเองก็เป็นอยู่บ่อยๆ ครับ เวลาเล่นเกมผ่านจุดๆ  นึงแล้วจะต้องเซฟเกมไว้เสมอ หลายๆ คนอาจจะมีเหตุผลแตกต่างกันไป  เช่นเพื่อป้องกันเวลาตายในฉากถัดไปแล้วจะได้ไม่ต้องย้อนยาวๆ  หรือบางคนเซฟไว้เพราะสามารถทำสถิติได้ดีที่สุด แต่สำหรับผมนั้น ผมเซฟบ่อยๆ  เพราะผมเคยเล่น Resident Evil 4 มาราธอนไม่เซฟเลยแล้วไฟดับ  ซึ่งนับเป็นอะไรที่เฟลสุดๆ จนทำให้ผมติดนิสัยเซฟเกมบ่อยๆ  ตั้งแต่เวลานั้นเป็นต้นมาเลยครับ TTwTT
เกมส์
ทำลายทุกสิ่งที่ขวางหน้า ด้วยระบบของเกมแอคชั่นหลายๆ  เกมที่สามารถโจมตีใส่สิ่งแวดล้อมที่อยู่รอบข้างให้พังเพื่อได้รับเงินหรือ ไม่ก็ค่าประสบการณ์ หรืออาจจะเป็นไอเทมแปลกๆ  ทำให้พวกเราไล่ตีหรือทำลายทุกสิ่งในเกมจนฉากสะอาดหมดจด อย่างเช่นเกม Zelda  ในรูปตัวอย่าง ผมสงสารช่างปั้นหม้อจริงๆ ครับ..
เกมส์
แล้วเพื่อนๆ ล่ะครับ มีอะไรที่ทำบ่อยๆ ในเกมจนติดเป็นนิสัยไปซะทุกเกมบ้าง หากใครมีไอเดียอะไรแปลกๆ ก็ลองนำมาแชร์กันดูได้นะครับ ^^ 
 