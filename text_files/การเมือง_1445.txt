นายบวร  ยสินธร  ประธานเครือข่ายราษฎรอาสาป้องกันสถาบัน ในสังคม ออนไลน์เฟสบุ๊ค ยื่นหนังสือแถลงการณ์ของเครือข่ายฯ และหลักฐานคลิปวิดีโอ การปราศรัยของนายทอม ดันดี นักร้องนักแสดง ที่เข้าข่ายหมิ่นพระบรมเดชานุภาพ ต่อนายธาริต เพ็งดิษฐ์ อธิบดีกรมสอบสวนคดีพิเศษ(ดีเอสไอ) ที่กรมสอบสวนคดีพิเศษ ให้ดำเนินคดีกรณีขึ้นเวทีปราศรัย โดยมีข้อความที่มีลักษณะหมิ่นประมาท ดูหมิ่น หรือแสดงอาการอาฆาตมาดร้าย พระมหากษัตริย์หลายครั้ง เป็นความผิดตามประมวลกฎหมายอาญามาตรา 112  นอกจากนี้ เนื้อหาการปราศรัย ยังแสดงถึงเจตนารมณ์ในการล้มล้างระบอบรัฐธรรมนูญ เป็นความผิดตามมาตรา 116 อีกด้วย
"ที่ผ่านมาพบว่ามีการกระทำเผยแพร่ ภาพและเสียงการกระทำผิดของนายทอม ลงเว็บไชต์ยูทูบ เพื่อเผยแพร่ต่อประชาชน จึงเห็นว่าผู้ที่เผยแพร่คลิปวิดีโอดังกล่าวมีความผิดตามกฎหมายมาตรา 112 เช่นกัน ดังนั้นเครือข่ายราษฎรอาสาปกป้องสถาบัน ในสังคมออนไลน์เฟสบุ๊ค จึงได้แจ้งการกระทำผิดและกล่าวโทษนายทอม ดันดี และผู้เผยแพร่ข้อความในเว็บไชต์ยูทูบด้วย" ด้านนายธาริต กล่าวว่า ดีเอสไอจะเรื่องดังกล่าวไว้ตรวจสอบว่าลักษณะเป็นเครือข่ายขวนการหรือไม่ ทั้งนี้จะนำข้อมูลไปรวมกับข้อมูลของพนักงานสอบสวน ที่กำลังทำสอบสวนคดีล้มเจ้า ซึ่งก่อนหน้านี้ดีเอสไอรับเป็นคดีความผิด มุ่งอาฆาตมาดหมายร้ายสถาบัน เป็นคดีพิเศษ
 