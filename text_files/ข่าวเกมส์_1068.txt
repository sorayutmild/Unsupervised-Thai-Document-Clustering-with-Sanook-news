Sword Art Online: Hollow Fragment
ภาพยนตร์การ์ตูนอนิเมชั่น Sword Art Online ก็ฉายกันจบไปนานนับปีแล้ว แต่ก็ยังคงได้รับความนิยมอยู่ และมีเกมส์ทำออกมาอีกครั้ง แม้ว่าปีนี้เปลี่ยนมาฮิตผ่าพิภพไททันกันแทน แต่ถ้าเปรียบเทียบกันเรื่องเกมส์แล้ว นับว่า Sword Art Online เหมาะที่จะนำมาทำเป็นเกมส์กว่ากันเยอะ เพราะพื้นฐานเนื้อเรื่องมันมาจากเกมส์ออนไลน์เสมือนจริงนั่นเอง หลังจากปีที่แล้วทำภาคเนื้อเรื่องหลักจากอนิเมะลงเครื่อง PSP ไปแล้ว ปีนี้ Sword Art Online ก็จะมีภาคใหม่มาให้เล่นด้วย แต่ว่าลงเครื่อง PS VITA แทนแล้ว ในชื่อภาคว่า Sword Art Online: Hollow Fragment เพิ่งประกาศไปในงาน Dengeki Bunko Fall Festival เมื่อวันอาทิตย์ที่ 6 ตุลาคมที่ผ่านมา
Sword Art Online: Hollow Fragment เป็นภาคพิเศษ ที่กล่าวถึงดินแดน Hollow Area อันเป็นดินแดนลี้ลับในภาคเนื้อเรื่องของ Aincrad ซึ่งตัวละครก็จะเป็นตัวเดิมๆในภาคของ Aincrad ด้วย อย่าง คิริโตะ อะสึนะ ลิสเบ็ท และอื่นๆ นอกจากนี้ก็จะมีตัวละครหน้าใหม่เพิ่มมาด้วยอย่างนักดาบสาวปริศนาที่สวมผ้าคลุม มาพร้อมดาบประหลาด ที่เป็นตัวละครหลักของภาคนี้ด้วยอีกคนหนึ่ง โดยดูได้จากคลิป Trailer ตัวอย่างด้านล่าง





Sword Art Online: Hollow Fragment กำหนดออกในปี 2014 เฉพาะ PS VITA เท่านั้น
นอกจากจะทำเป็นเกมส์แล้ว Sword Art Online ก็จะมีอนิเมะตอนพิเศษ Extra Edition ฉายให้ดูกันในวันสิ้นปี 31 ธันวาคม 2013 นี้ด้วย เป็นตอนเสริมที่เพิ่มเติมจากเวอร์ชั่นปกติ
Update 
เพิ่มภาพ Artwork และ Screenshot ฉาก Sea of Trees / Temple ซึ่งเป็นส่วนหนึ่งของโซนต้องห้ามดินแดน Hollow Area ภายในโลกออนไลน์ Aincrad และบอสแมงมุมยักษ์ Hollow Reaper
ระบบการต่อสู้ของ Sword Art Online: Hollow Fragment มีการปรับปรุงให้ต่อสู้ได้รวดเร็วขึ้นกว่าภาคก่อนด้วย
 