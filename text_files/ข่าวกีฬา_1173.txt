จบลงไปเรียบร้อย สำหรับนัดที่สองของกลุ่มบี ในศึกฟุตบอลชิงแชมป์เอเชีย รุ่นอายุไม่เกิน 23 ปี หรือ กาตาร์ 2016 เพื่อหา 3 ทีมไปเล่นในโอลิมปิก รอบสุดท้าย ที่บราซิลต่อไปอย่างที่ทราบกันว่า เมื่อวานนี้ "ทีมชาติไทย" พ่ายให้กับ "ญี่ปุ่น" 0-4 และอีกคู่ "ซาอุดิอาระเบีย" เสมอกับ "เกาหลีเหนือ" ไป 3-3สรุปสถานการณ์ในกลุ่ม ทุกทีมแข่งไปแล้ว 2 นัด เป็น ญี่ปุ่น ที่มี 6 คะแนน การันตีตำแหน่งแชมป์กลุ่มเรียบร้อย, อันดับ 2 เป็น ซาอุดิอาระเบีย มี 2 คะแนน, อันดับ 3 เกาหลีเหนือ มี 1 คะแนน เท่ากับทีมชาติไทย แต่ประตูได้เสีย "โสมแดง" เหนือกว่า

ด้วยรูปการณ์เช่นนี้ ทั้งสามทีมยังมีลุ้นเข้ารอบด้วยตำแหน่งรองแชมป์กลุ่มในนัดสุดท้าย ที่ ไทย จะพบ เกาหลีเหนือ และ ญี่ปุ่น พบ ซาอุฯ ด้วยเงื่อนไข ดังต่อไปนี้- ทีมชาติไทยจะเข้ารอบก็ต่อเมื่อ : "ชนะเกาหลีเหนือเท่านั้น แล้วลุ้นให้ญี่ปุ่นไม่แพ้ซาอุฯ"- ซาอุฯจะเข้ารอบก็ต่อเมื่อ : "ชนะญี่ปุ่นได้ ก็ไม่ต้องสนใจผลอีกคู่" หรือ "เสมอญี่ปุ่น แล้วอีกคู่จบลงด้วยผลเสมอเหมือนกัน"- เกาหลีเหนือจะเข้ารอบก็ต่อเมื่อ : "ชนะไทย แล้วญี่ปุ่นไม่แพ้ซาอุฯ" หรือ "เสมอไทย แล้วญี่ปุ่นต้องชนะซาอุฯอย่างน้อย 2 ประตู"สงครามยังไม่จบ อย่าเพิ่งนับศพทหาร! วันอังคารที่ 19 ม.ค. เวลา 20.30 น. เปิดช่อง 7 สี ช่วยกันเชียร์ทีมชาติไทยกันครับ
