     อัปเดตราคา iPhone 7 และ iPhone 7 Plus เครื่องหิ้ว (เครื่องนอก) ล่าสุดในไทย ทุกสี ทุกความจุ ประจำวันที่ 19 กันยายน 2559 พบสีดำ Jet Black ราคาเริ่มต้นเฉียด 50,000 บาท!
     เป็นไปตามคาด หลังจาก iPhone 7 และ iPhone 7 Plus ได้เริ่มวางจำหน่ายทั่วโลกอย่างเป็นทางการเป็นวันแรก เมื่อวันศุกร์ที่ 16 กันยายน 2559 ที่ผ่านมา ในประเทศกลุ่มแรกจำนวน 28 ประเทศ ซึ่งแน่นอนว่าประเทศไทยของเราก็ไม่ได้อยู่ในรายชื่อประเทศกลุ่มแรกเช่นเคย ดังนั้นบรรดาร้านมือถือรายใหญ่ในบ้านเราหลายๆ เจ้า โดยเฉพาะในห้างดังอย่างมาบุญครอง (MBK) จึงไม่รอช้า รีบบินตรงไปหิ้ว iPhone 7 และ iPhone 7 Plus มาจำหน่ายให้แก่ลูกค้าร้านของตนเอง ไม่ให้น้อยหน้าประเทศอื่นๆ ด้วยเช่นกัน
     แต่ก็เช่นเคย คือหากใครต้องการจับจองเป็นเจ้าของ iPhone 7 กับ iPhone 7 Plus ก่อนเพื่อนด้วยการซื้อเครื่องหิ้ว (เครื่องนอก) ก็ต้องยอมจ่ายในราคาที่สูงกว่าปกติเป็นอย่างมาก โดยจากการสำรวจล่าสุดพบว่า iPhone 7 รุ่นความจุ 32GB สีธรรมดา (Silver, Gold และ Rose Gold) นั้นมีราคาเริ่มต้นถึงราว 37,500 บาท ซึ่งจะเห็นว่าสีทองกุหลาบ (Rose Gold) ที่เดิมทีนั้นเป็นสีที่มีราคาแพงที่สุด แต่ ณ ชั่วโมงนี้ดูเหมือนจะกลายเป็นสีธรรมดาไปเสียแล้ว ส่วนสีดำด้าน (Black) ราคาจะกระโดดไปที่ราว 42,500 บาท และหากใครที่ต้องการสีใหม่ล่าสุดอย่างสีดำมัน (Jet Black) ก็ต้องไปเริ่มต้นกันที่ความจุ 128GB ซึ่งมีราคาสูงถึง 49,500 บาท เลยทีเดียว โดยราคา iPhone 7 และ iPhone 7 Plus เครื่องหิ้ว (เครื่องนอก) ณ ห้างมาบุญครอง (MBK) ล่าสุด แยกตามรุ่นความจุ และสีต่างๆ จะเป็นดังต่อไปนี้
ราคา iPhone 7 เครื่องหิ้ว (เครื่องนอก) ประจำวันที่ 19 กันยายน 2559 (ราคาประมาณ)

 ราคา iPhone 7 Plus เครื่องหิ้ว (เครื่องนอก) ประจำวันที่ 19 กันยายน 2559 (ราคาประมาณ)

     อย่างไรก็ดี iPhone 7 และ iPhone 7 Plus บางสี บางรุ่น อาจต้องสั่งจองล่วงหน้ากับทางร้านค้า พร้อมอาจต้องวางเงินมัดจำไว้จำนวนหนึ่ง โดยเฉพาะสีดำ Jet Black นั้นเรียกได้ว่าเป็นสีที่มีความต้องการสูงสุดทั่วโลก
     จึงไม่แปลกที่แทบทุกร้านมักไม่มีของอยู่ในสต๊อก ส่วนราคา iPhone 7 และ iPhone 7 Plus เครื่องหิ้ว (เครื่องนอก) ข้างต้น เป็นเพียงราคาโดยประมาณเท่านั้น เนื่องจากราคาจำหน่าย ณ ขณะนี้มีการเปลี่ยนแปลงแบบนาทีต่อนาที
     ดังนั้นนั้นหากท่านใดสนใจ ก็คงต้องติดต่อสอบถามราคากับทางร้านค้าให้แน่นอนอีกครั้งหนึ่ง แต่ก็คาดว่าเมื่อผ่านไปสักระยะหนึ่ง ราคาของ iPhone 7 และ iPhone 7 Plus เครื่องหิ้ว (เครื่องนอก) ก็จะมีการปรับลดลงมาเรื่อยๆ ตามลำดับ จนเป็นราคาที่สามารถจับต้องได้ง่ายขึ้น ส่วนท่านใดที่รอ iPhone 7 เครื่องศูนย์ในประเทศไทย คาดว่าไม่เกินเดือนตุลาคมนี้ก็น่าจะเริ่มทำการสั่งซื้อ หรือทำการสั่งจองกันได้แล้ว
- สรุปคุณสมบัติโดยละเอียดของ iPhone 7 - สรุปคุณสมบัติโดยละเอียดของ iPhone 7 Plus

นำเสนอข่าวโดย : thaimobilecenter.com