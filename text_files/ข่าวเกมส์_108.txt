โอริกามิ หรือศิลปะการพับกระดาษ นับเป็นงานศิลปะอย่างหนึ่งของชาวญี่ปุ่น ที่ทำขึ้นเพื่อฝึกฝนสมาธิ โดยมีการวิจัยแล้วว่าคนที่พับกระดาษเป็นงานอดิเรกนั้น มีสมาธิ มีความจำที่ดีกว่า และการพับกระดาษยังช่วยรักษาอาการสมาธิสั้น ที่คนส่วนใหญ่ในโลกยุคนี้มักเป็นกันด้วย รวมไปถึงยังช่วยสร้างสรรค์จินตการ ความคิดและพัฒนาการทางสมองได้ด้วย จึงไม่แปลกที่คนญี่ปุ่นมีความคิดสร้างสรรค์ มีความสามารถมากกว่าชาติอื่นๆในเอเชีย
แต่ว่าพับกระดาษกันมานมนานก็เลยมีการเบื่อกันบ้าง ช่วงนี้ทางคนญี่ปุ่นเขาก็เลยมีความคิดใหม่ ด้วยการนำเอาผ้าขนหนู หรือบางคนอาจจะเรียกผ้าเช็ดตัว มาใช้พับเป็นรูปต่างๆแทนกระดาษ ซึ่งนอกจากจะได้อารมณ์การพับแบบใหม่ๆแล้ว ยังทำให้ไม่เปลืองทรัพยากรของโลกด้วย เพราะผ้าขนหนูสามารถคลี่ออกและพับใหม่ได้เรื่อยๆ ไม่เหมือนกระดาษที่พับได้ครั้งเดียวก็ยับต้องทิ้งไป ซึ่งการพับผ้าขนหนูนี้ มีชื่อเรียกว่า โอชิโบริ (แปลว่าผ้าขนหนูขนาดเล็ก พอๆกับผ้าเช็ดมือ) คิดค้นขึ้นโดยคุณ Isamu Sasagawa ผู้เชี่ยวชาญการพับผ้าขนหนูของญี่ปุ่น ผู้ได้ฉายาว่าเจ้าชายผ้าขนหนู มีการทำเป็น App สอนการพับผ้าขนหนูใน iOS ด้วยนะ สามารถเข้าไปโหลดมาลองดูได้ที่
พับผ้าขนหนู
https://itunes.apple.com/jp/app/id409096478?mt=8
ผลงานพับผ้าขนหนูที่คุณ Isamu Sasagawa ทำไว้ก็มีทั้งรูปสัตว์ รูปของใช้ต่างๆ รวมไปถึงรูปตัวการ์ตูนและเกมส์ด้วย อย่างเช่น ปิกาจู เจ้าหนูสายฟ้าอันโด่งดังจากโปเกมอน ซึ่งทุกๆๆตัวมีสอนวิธีการพับใน App ด้านบน ส่วนจะหน้าตาเป็นอย่างไรนั้น เราลองชมกันได้จากภาพแกลเลอรี่ด้านล่างเลย ว่าแต่ดูออกกันหรือไม่ว่าเป็นภาพอะไรบ้าง
พับผ้าขนหนู
รูปกระต่าย ที่เป็นตัวพื้นฐานพับได้ไม่ยาก
พับผ้าขนหนู
โดราเอม่อนนนนน!! แต่ไม่เห็นมีหนวดเลย
พับผ้าขนหนู
ไปเลยปิกะจู ชั้นเลือกนาย!





คลิปนี้สอนพับเป็น นางเอกจากการ์ตูน Galaxy Express 999
 