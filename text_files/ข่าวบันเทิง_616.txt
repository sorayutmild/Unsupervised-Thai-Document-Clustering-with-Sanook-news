มีภาพหลุดออกมาเป็นระยะๆ สำหรับรูปภาพหญิงสาวหน้าคล้ายนางเอกสาวชื่อดัง "เจนี่" ซึ่งถูกโยงไปถึงกรณีความสัมพันธ์คลุมเครือกับสามี และก่อนหน้านี้ก็มีภาพหลุดสู่โลกโซเชียลเน็ตเวิร์กให้ได้วิพากษ์วิจารณ์กันให้แซ่ด!
คราวนี้ยังคงมีภาพหลุดสาวหน้าคล้ายนางเอกสาว "เจนี่" ออกมาเป็นระยะ ภาพล่าสุดเป็นภาพหญิงสาวถ่ายภาพโชว์เรือนร่าง พร้อมกับเผยให้เห็นรอยฟกช้ำตามร่างกายหลายแห่ง ส่วนอีกภาพโชว์ให้เห็นภาพดวงตาสีแดงก่ำและบวมช้ำ คล้ายเพิ่งถูกทำร้ายร่างกายมา
อย่างไรก็ตาม ภาพหลุดล่าสุดในโลกออนไลน์ยังคงวิเคราะห์วิจารณ์อย่างดุเดือด ภาพดังกล่าวมีความละหม้ายคล้ายกับนางเอกสาว "เจนี่" โดยเฉพาะมีข้อสังเกตจากโทรศัพท์มือถือที่ใช้ถ่ายภาพ เป็นเคสโทรศัพท์ที่สั่งทำเป็นพิเศษ มีตัวอักษรภาษาอังกฤษ 3 ตัว ซึ่งคล้ายกับเคสโทรศัพท์ของนางเอกสาวชื่อดังที่เคยโพสต์ภาพหวานชื่นก่อนหน้านี้
นอกจากนี้ยังกระแสข่าวระบุว่า ภาพหลุดคล้ายนางเอกชื่อดังที่หลุดเผยแพร่ในโลกออนไลน์จนกลายเป็นประเด็นข่าวอยู่ในขณะนี้ จะถูกโยงไปถึงการตั้งโต๊ะแถลงข่าวสำคัญของนางเอก "เจนี่" ในช่วงปลายเดือนกรกฎาคมที่จะถึงนี้ด้วย