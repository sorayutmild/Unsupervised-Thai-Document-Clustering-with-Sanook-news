
     ฮอตจริงๆ หนุ่มหล่อ ขวัญใจสาๆ กาโม่ อาชาวิน อยู่บำรุง ซึ่งแม้จะยังอยู่ในช่วงวัยรุ่น แต่รสนิยมในการเลือกใช้รถไม่ธรรมดาเลยทีเดียว
     เพราะรถคู่ใจที่ กาโม่ ใช้อยู่เป็นซุปเปอร์คาร์หรูของอังกฤษ ในตะกูล Aston Martin Vanquish Carbon Edition ซึ่งนับเป็นรถรุ่นล่าสุดในตระกูล Vanquish MY2015 
     สำหรับ Vanquish Carbon Edition  โดดเด่นด้วยการสรรค์สร้างจากคาร์บอนไฟเบอร์  ที่มีน้ำหนักเบาที่สอดประสานกับความแข็งแกร่งและความสามารถในการขึ้นรูปทรง ทำให้เป็นวัสดุที่เหมาะกับรูปทรงโค้งเพรียว รวมถึงสปลิตเตอร์หน้า ช่องรับลมด้านข้าง ครอบกระจกมองข้าง และหลังคา ก็ผลิตจากวัสดุคาร์บอนไฟเบอร์เช่นกัน
     นอกจากนี้ยังเพิ่มความสปอร์ตด้วยส่วนประกอบสีดำ ไม่ว่าจะเป็นกระจังหน้า ฝากระโปรงหน้า ตะแกรงรับลมด้านข้าง ขอบหน้าต่าง ปลายท่อไอเสีย Zircotec และล้ออัลลอยขึ้นรูปเงาดำ 10 ก้าน ขนาด 20 นิ้ว ด้วยภาพลักษณ์อันดุดันและสัมผัสอันโดดเด่น
     ด้านพละกำลังมาจากเครื่องยนต์ V12 ความจุ 6.0 ลิตร 568 แรงม้า แรงบิด 630 นิวตันเมตร ขับเคลื่อนล้อหลัง ส่งกำลังด้วยระบบเกียร์อัตโนมัติ Touchtronic III อัตราเร่ง 0-100 กม./ชม. ภายใน 3.8 วินาที ท็อปสปีด 324 กม./ชม.
     สนนราคา ASTON  MARTIN Vanquish เริ่มต้นที่ 25.9 ล้านบาท
 
