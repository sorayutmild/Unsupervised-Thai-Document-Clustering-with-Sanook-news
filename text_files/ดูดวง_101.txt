ถ้าจะพูดถึง “ไฝ” บางคนเชื่อว่าเป็นสิ่งไม่ดีเป็นตำหนิบนร่างกายไปหาวิธีเอาออกกำจัดไปให้พ้นเพราะเชื่อว่าจะนำสิ่งไม่ดีมาสู่ตัวเองได้ แต่สำหรับบางคนแล้ว “ไฝ’ ก็นำโชคมาให้อย่างไม่รู้ตัว แม้ว่าไฝนั้นจะมาบดบัง หรือทำให้ขาดความมั่นใจลงไปบ้าง แต่ถ้าต้องแลกกับความรวย ความเฮง หรือชีวิตที่ดี ก็คงต้องยอมให้ตัวเองมีไฝอยู่บนร่างกายต่อไป
รู้ไหมเอ่ยว่า ไฝตำแหน่งไหนกันที่เค้าเรียกว่า “ไฝนำโชค”
1. ดั้งจมูก
หากใครมีไฝอยู่ที่บริเวณดั้งจมูก ทำนายว่าจะ เป็นคนโชคดี วาสนาชะตาสูง สติปัญญาดีเอาตัวรอดได้ ทำธุรกิจรุ่งเรืองก้าวหน้า มีคุณธรรม
2. ปลายจมูก
หากใครที่มีไฝอยู่บริเวณปลายจมูก ทำนายว่า เป็นคนที่มีความสมบูรณ์ในเรื่องความรัก จะมีคู่หลายคน ลักษณะเป็นคนร่าเริงสดใสถือว่าเป็นเสน่ห์แก่ผู้พบเห็น เป็นนักรักตัวยงเลยทีเดียว
3. ข้างจมูกขวา
หากใครมีไฝที่บริเวณจมูกขวา ทำนายว่า จะเป็นคนที่มีวาสนาดี มีความเพียรพยายามในทุกๆเรื่อง มีสติปัญญาหลักแหลม ชีวิตราบรื่นมีความสุขดี
4. ข้างจมูกซ้าย
หากใครที่มีไฝบริเวณข้างจมูกซ้าย ทำนายว่าจะเป็นคนที่ มีโภคทรัพย์ ได้รับมรดก รักความสงบ มีศีลธรรมประจำใจ มีโชคลาภเข้ามาเสมอๆ
5. ริมฝีปาก
หากใครที่มีไฝบริเวณริมฝีปาก ทำนายว่า เป็นคนที่ช่างเจรจาพาที เป็นที่ถูกใจของคนที่พบเห็น ทำราชการก้าวหน้า ทำการค้าดีมาก หรือเป็นนักการเมืองก็ดี มีอำนาจวาสนา
6. ริมฝีปากบนซ้ายและขวา
หากใครมีไฝบริเวณริมฝีปากบนซ้ายและขวา ทำนายว่า เป็นผู้มีวาสนา ชะตาสูงมาก จะพบคู่ครองที่พึ่งอาศัยได้ดี ตัวเองเป็นคนช่างพูด ดึงดูดเพศตรงข้าม ใครเห็นใครรัก มีเงินทองใช้ฟุ่มเฟือย
7. ริมฝีปากล่างซ้ายและขวา
หากใครมีไฝบริเวณ ริมฝีปากล่างซ้ายและขวา ทำนายว่าจะเป็นคนที่ หุนหัน โมโหร้าย ไม่มีเหตุผลโบราณท่านให้เอาออกเสีย จุดและไฝ ริมฝีปากบนซ้ายและขวาชาย มักเจ้าชู้ แต่งตัวน่าเชื่อถือ เป็นนักประชาสัมพันธ์ดีมาก
8. หน้าผาก
หากใครที่มีไฝบริเวณหน้าผากทำนายว่า เป็นคนที่จิต ใจเป็นกุศล มีศีลธรรมดี ชอบสะสมของ และมีญาณหยั่งรู้