หลังจากวานนี้(21 พ.ย.) โอ๊ค พานทองแท้ โพสในเฟซบุ๊กส่วนตัว ระบุว่า ขอเชิญคนไทยทุกคน ร่วมกันทวงคืน "ธงชาติไทย" จากม็อบประชาธิปัตย์ครับ..!! ในข้อความยังระบุอีกว่า โอ๊ค เอม อุ๊งอิ๊ง ได้พร้อมใจกันโพสรูปธงชาติและข้อความที่เหมือนกันลงอินสตาแกรมอีกดัวยดังนี้
วันนี้ผมและน้องๆ ได้โพสต์อินสตาแกรม รูปธงชาติและข้อความเหมือนๆกันว่า"ธงชาติและเพลงชาติไทย เป็นสัญลักษณ์ของความเป็นไทย ไม่ใช่ของ ใครกลุ่มใดกลุ่มหนึ่ง คนไทยทุกคนจงร่วมทวงคืนธงชาติไทย ไม่ให้ถูกนำไปใช้ในการแบ่งแยกคนไทยกันเอง"
ล่าสุดวันนี้(22 พ.ย.) ตั๊น จิตภัสร์ ภิรมย์ภักดี รองโฆษกพรรคประชาธิปัตย์  ได้โพสต์ข้อความลงเฟซบุ๊กเสมือนเป็นการตอบโต้บรรดาลูกๆ อดีต นายกฯ ทักษิณ ชินวัตร ใจความว่า
มีข่าวว่ามีคนอยากจะทวงคืนธงชาติไทยจากประชาธิปัตย์.. อยากจะเรียนกลับไปว่าคุณมีสิทธิอะไรมาทวงคืนธงชาติไทย ธงชาติไทยเป็นของคนไทยทุกคนที่รักชาติ สำหรับคนที่ไม่รักชาติหรือทำร้ายประเทศชาติบ้านเกิดตนเองนั้นแนะนำให้ไปยืมธงชาติประเทศอื่นถือแทนแล้วกันนะคะ...