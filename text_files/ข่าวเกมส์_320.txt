เกมส์เก่า
      ย้อน กลับไปเมื่อสมัยวัยเด็กที่ยังไม่มีเกมออนไลน์ให้เล่นกันเหมือนทุกวันนี้  ถ้าพูดถึงการเล่นเกมก็มักจะเป็นเกมคอนโซลเสียส่วนใหญ่ ซึ่งก็เล่นได้ประมาณ  1-2 คนเท่านั้น มีเกมไหนไฮโซหน่อยก็สามารถต่อ Multitab เล่นได้พร้อมกัน 3-8  คน ซึ่งแน่นอนว่าถ้ามีเด็กๆ  เล่นเกมด้วยกันมันก็ต้องมีทะเลาะกันบ้างซึ่งก็เป็นเรื่องไร้สาระเสียส่วน ใหญ่ (แต่สมัยเด็ก จะคิดว่ามันเป็นเรื่องระดับชาติมาก)  เรามาดูกันว่าประเด็นที่ทำให้ทะเลาะเวลาเล่นเกมด้วยกันมันมีอะไรบ้าง  
อย่ายุ่ง ฉันจะเล่นเกมนี้เว้ย
เกมส์เก่า
การ ที่มีเกมให้เล่นเยอะก็เป็นสิ่งที่ดี  แต่ปัญหามันก็จะตามมาทันทีเพราะว่าแต่ละคนนั้นก็ทะลึ่งอยากที่จะเล่นเกมที่ ตัวเองอยากเล่น แน่นอนว่าเด็กๆ  ต่างคนก็ต่างไม่ยอมใครกันอยู่แล้วถึงแม้ว่าจะเป่ายิ้งฉุบแพ้ก็ตาม  สุดท้ายผู้แพ้ก็ต้องยอมจำนนเล่นไปแบบน่าเศร้า   
แย่งจอย 1
เกมส์เก่า
ถ้าเป็นเกมนี้ จอย 1 เล่นได้ก่อนนะ 
อัน นี้ก็ไม่รู้ว่ามันจะแย่งกันไปทำไมกัน ไอ้เจ้า Controller 1  หรือเรียกกันบ้านๆ ว่าจอย 1  คือถ้าเป็นเกมไฟท์ติ้งที่ต้องควงปุ่มทิศทางเพื่อกดท่ายากๆ  หรือว่าบางเกมถ้าเล่นจอย 1 แล้วจะได้เล่นก่อนก็ว่าไปอย่าง  แต่นี่ไม่ว่าเกมอะไรก็จะเอาจอย 1 ตลอด  ไม่รู้ว่ามันทำให้อิ่มเอิบภาคภูมิใจในฐานะเล่นจอย 1 รึเปล่าก็ไม่รู้    
แย่งเลือกตัวละคร
เกมส์เก่า
      สำหรับเกมไฟท์ติ้งหรือเกมแอคชั่นบางเกม  ก็จะมีตัวละครให้เล่นกันอย่างมากมาย  แต่ก็ดันทะลึ่งอยากจะเล่นตัวเดียวกันอีก  ซึ่งบางเกมมันไม่สามารถเลือกซํ้าได้  ดังนั้นปัญหาจะเกิดขึ้นทันทีกับศึกตบตีแย่งชิงตัวละครที่ชอบ โถ่ๆๆ   
สีมันเพี้ยน จะเอาตัวจริง
เกมส์เก่า
      สืบเนื่องจากข้อที่แล้ว  แน่นอนว่านี่ก็เป็นปัญหาที่ผู้พัฒนาก็เล็งเห็นและปรับปรุงเกมให้มันสามารถ เลือกตัวละครซํ้าได้เพื่อจะได้ไม่ต้องมีปัญหากันอีก แต่ปัญหามันก็ยังไม่จบ  ไม่รู้ว่าโรคจิตกันหรืออย่างไรที่ต้องมาแย่งเลือกให้เร็วกันอีก  นั่นก็เป็นเพราะว่าผู้พัฒนาเขาทำพวกสีชุดตัวละครของตัวละครตัวเดียวกันให้ มันแตกต่างกันเพื่อไม่ให้สับสนระหว่างการเล่น  ดังนั้นการที่แย่งกันเลือกก็เป็นเพราะว่าต้องการใช้ตัวละครที่มีสีชุด  Original นั่นเอง บ้างก็ว่ามันอัดแรงกว่า ..... โถเอ้ย   
เล่นกากโดนด่า
เกมส์เก่า
      ความสามัคคีคือพลังสำคัญที่จะทำให้ผู้เล่นสามารถเล่นเกมที่เป็น Co-op  ผ่านฉลุยได้ ซึ่งถ้าเล่นเก่งกันทั้งคู่ก็จะสามารถจบเกมได้สบายๆ  แต่มันก็ต้องมีหลายบ้านแหละที่ฝีมือเก่งคนนึง กากคนนึง ถ้าเกิดว่า Game  over ขึ้นมาไอ้คนที่เล่นเก่งก็จะด่าคนที่เล่นกากทันที  ซึ่งก็เป็นประเด็นทะเลาะกันไปฟ้องพ่อฟ้องแม่กันอย่างง่ายดาย  
โดนรุมกลั่นแกล้ง
เกมส์เก่า
Dokapon ถึงจะโตแล้วก็ทะเลาะกันได้
      สำหรับพวกเกมที่มันเล่นได้มากกว่า 2  คนขึ้นไปและเป็นเกมที่ต้องสู้กันเองระหว่างผู้เล่น  ไม่รู้ทำไมเหมือนกันที่ต้องมีเหยื่อดวงซวยอยู่คนนึงที่ตกเป็นเป้าโดนรุมอยู่ คนเดียว ซึ่งแน่นอนว่าถ้าโดนรุมมันก็เป็นเรื่องยากที่จะสู้ได้  เริ่มเกมมาแป๊ปเดียวก็ต้องโดนรุมทึ้งจนแพ้  และก็ต้องนั่งรอคนอื่นสู้กันจนจบเกม  ซึ่งแน่นอนว่ามันต้องมีอาการน้อยใจและทะเลาะกันในที่สุด  
เล่นเกมที่เล่นได้คนเดียว
เกมส์เก่า
      แน่นอนว่าพวกเกมประเภท RPG นั้น มันเป็นแนวเกมที่ส่วนใหญ่จะเล่นได้คนเดียว  ฉะนั้นอีกคนก็ไม่สามารถจะมาเล่นด้วยกันได้ ก็ได้แต่นั่งมองดูตาละห้อยกันไป  ซึ่งคนเล่นมันก็เพลินเสียเหลือเกิน ไม่ยอมจะแบ่งให้อีกคนเขาได้เล่นด้วย  บางคนก็ชอบดูอีกคนหนึ่งเล่นอันนี้ก็ไม่มีปัญหาอะไร  แต่ถ้าเกิดอีกคนโวยวายจะเล่นด้วยแล้วล่ะก็.... แหม่ ก็ต้องทะเลาะกันอีกแล้ว  ซึ่งก็ต้องปวดหัวคุณพ่อคุณแม่มานั่งแบ่งเวลาในการเล่นเกมอีก T T 
ลบเซฟ & เซฟทับ
เกมส์เก่า
15 บล็อคแม่งไม่เคยพอ
      สิ่งที่จะอำนวยความสะดวกให้แก่ผู้เล่นเกมที่ใช้เวลาเล่นนาน ก็คือระบบเซฟ  ไม่ว่าจะเป็นเซฟลงตลับหรือเมมโมรี่การ์ด  เนื่องจากบางที่เมมไม่พอหรือว่าเกิดจากความมึนของผู้เล่นอีกคน  จึงทำให้เกิดการเซฟทับหรือลบเซฟกันเกิดขึ้น  ซึ่งไอ้คนที่เป็นเจ้าของเซฟก็เซ็งสิครับ มีเม้งแตก งอนกันจริงๆ จังๆ  แน่นอน   
ทำตลับหาย
เกมส์เก่า
เฉ่งมาเลยเดี๋ยวนี้
สำหรับ ใครที่เสี้ยนมานาน  แบบว่าไม่ได้เล่นเกมเลยเพราะพ่อแม่บอกว่าปิดเทอมก่อนถึงจะให้เล่นได้  หรือหม้อแปลงพังพึ่งซื้อมาเปลี่ยนใหม่ พอจะได้เล่นแล้วก็เนื้อตัวสั่น  แต่ก็ต้องมาหน้าสั่นเพราะว่าเกมมันหายไปไหนไม่รู้ ใครมันทำหายไปฟะ  ก็มีงอแงโทษกันไปโทษกันมา ปวดร้าวกันอีกเช่นเคย  
สู้ไม่ได้แล้วพาล
เกมส์เก่า
      พวกเกมที่ผู้เล่นจะต้องหํ้าหั่นกันเอง  แน่นอนว่าก็ต้องมีผู้ที่ชนะและผู้แพ้ ถ้าฝีมือพอๆ กันมันก็สนุกดี  แต่ถ้าเกิดอีกคนดันเก่งกว่ามากชนิดที่ว่าอีกฝ่ายสู้ไม่ได้เลยก็มีปัญหาได้  เพราะคนที่ถูกกระทำมันจะเซ็งมากเพราะยังไม่ได้ทันทำอะไรก็แพ้  และก็ต้องมีการพาลนอกจอกันในที่สุด  
แพ้แล้วไม่ยอมออก 
เกมส์เก่า
      สืบเนื่องจากข้อที่แล้วที่โดนรุมยำอย่างอร่อยเหาะ  ถ้าเกิดมีผู้เล่นคนอื่นต่อคิวรอเล่นอยู่ก็อาจจะมีปัญหาแพ้แล้วไม่ยอมออก  เพราะรู้สึกเซ็งสุดๆ ที่ยังไม่ได้เล่นเลยซักแอะ  หลังจากทะเลาะกับคนที่ยำแล้ว ก็ไปทะเลาะกับคนต่อคิวอีก แหม่ โชคดีนะจ๊ะ  
ยืมตัว
เกมส์เก่า
ความจริงไม่น่าเรียกว่ายืมตัวนะ ไอ้คนตายมันก็ตายตลอด ไม่มีปัญญาใช้คืนหรอก 555
สำหรับ ข้อสุดท้ายนั้นขอเจาะจงเฉพาะเกมเสียหน่อย นั่นก็คือเจ้าเกม Contra  ที่นอกจากครองใจนักเล่นเกมรุ่นเก่าอย่างมากมายแล้ว  ก็ยังเป็นเกมที่ชวนให้ทะเลาะกันอีกด้วย  ก็ไอ้เจ้าฟีเจอร์ยืมตัวเพื่อนที่ผู้พัฒนาตั้งทำมาเพื่อให้เล่นเกมได้ง่าย ขึ้น และให้โอกาสเพื่อนร่วมทีมนี่แหละ  เพราะมันทำให้ผู้เล่นบางคนเล่นชิวจนเกินไป เพราะว่าถ้าตายก็ยืมตัวเพื่อนได้  บางทีก็ขอเอาดื้อๆ ไม่ถงไม่ถามซักคำ  ไอ้คนเล่นเก่งบางทีก็ไม่อยากจะให้ยืมเพราะว่าเอาไปก็เปล่าประโยชน์  มันก็เลยโวยวายกันล่ะครับ  อีกอย่างหนึ่งก็คือการแกล้งดึงฉากให้ผู้เล่นคนอื่นตายเอาดื้อๆ  อย่างสนุกสนานโดยไม่ถามไอ้คนโดนซักคำ ยิ่งฉาก 3 นะยิ่งสนุกเลย 





ขนาดแก๊งไฟว์ถึงถิ่นยังยกระดับศิลปะการดึงฉากในเกม Contra ไปแข่งเป็น e-sports เลย
       ก็เรียกว่าเป็นปลายปัจจัยกันเลยทีเดียวที่ทำให้ผู้เล่นเกมสมัยก่อนทะเลาะกัน ซะง่ายๆ บางอย่างก็พอมีเหตุผล บางอย่างก็โคตรไร้สาระ ใครเคยมีประเด็นอื่นๆ  ก็เสนอเข้ามาได้จ้า