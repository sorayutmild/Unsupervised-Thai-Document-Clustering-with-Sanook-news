วัน อยู่บำรุง เปิดตัว นานา ณาลดา หวานใจสาวสวยกลางงานฉลอง ส.ส.ป้ายแดง ที่บ้านริมคลองของครอบครัวอยู่บำรุง
เมื่อวานนี้ (8 มิ.ย.) ที่บ้านริมคลองของครอบครัวอยู่บำรุง ย่านบางบอน กรุงเทพฯ ได้มีการเปิดบ้านจัดงานเพื่อให้ประชาชนทั่วไป รวมทั้งทีมงานได้ร่วมแสดงความยินดีกับ นายวัน อยู่บำรุง บุตรชายของนายเฉลิม อยู่บำรุง อดีตนักการเมืองชื่อดัง เนื่องในโอกาสที่นายวันได้เป็น ส.ส. กทม. เขตบางบอน หนองแขม พรรคเพื่อไทย โดยมีนักการเมือง คนดังในแวดวงต่างๆ รวมถึงประชาชน มาร่วมแสดงความยินดีอย่างคับคั่ง

แต่ที่เป็นที่ฮือฮาที่สุดนั่นคือ ภายในงาน นายวัน อยู่บำรุง ได้เปิดตัวหวานใจสาวสวย ทราบชื่อคือ นานา ณาลดา ซึ่งมีรายงานว่าทั้งคู่คบหาดูใจกันมานาน 
ก่อนหน้านี้ วัน อยู่บำรุง ได้โพสต์ภาพคู่กับแฟนสาว ซึ่งก็มีคนเข้ามาเตือนว่าเป็น ส.ส.แล้วให้ระวังเรื่องการโพสต์ ซึ่งเจ้าตัวก็เข้ามาตอบคอมเมนต์ดังกล่าวว่า "ผมสะดวกแบบนี้และเป็นอย่างนี้มาตลอดส.ส.ก็คือมนุษย์คนหนึ่ง"

ทั้งนี้ นายวัน อยู่บำรุง มีบุตรชายคนโตชื่อ กาโม่ อาชวิน อยู่บำรุง ซึ่งเกิดกับนางณัฐธิดา ภักรนิกร อดีตภรรยา และยังมีลูกชายซึ่งเป็นลูกคนกลาง นโม อยู่บำรุง และลูกสาวคนสุดท้องชื่อ ลดา อยู่บำรุง ซึ่งเกิดกับอดีตภรรยา แนน สวีดา อึงศรีสวัสดิ์