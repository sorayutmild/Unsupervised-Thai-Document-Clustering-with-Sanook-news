กลายเป็นเรื่องราวที่ทำเอาคู่บ่าวสาวต้องจดจำไปตลอดเลยก็ว่าได้ สำหรับพิธีมงคลสมรสของนักร้องลูกทุ่งสาว เปาวลี พรพิมล กับแฟนหนุ่ม เอิร์ธ-กานต์ กิจเจริญ ลูกชายหัวแก้วหัวแหวนของ ซูโม่กิ๊ก-เกียรติ กิจเจริญ ที่เพิ่งจะควงแขนกันเข้าสู่ประตูวิวาห์ไปเมื่อช่วงเช้าของวันนี้ (2 พ.ย.)
>>ชื่นมื่น "เปาวลี" ควง "เอิร์ธ" เข้าพิธีแต่งงาน เรียบง่ายแต่อบอุ่น ให้ท้องนาเป็นพยานรัก
แต่ก็เกิดเรื่องไม่คาดฝันขึ้น เพราะก่อนพิธีเพียงแค่คืนเดียว เอิร์ธ กานต์ ได้โพสต์ข้อความเดือดผ่านทางเฟสบุ๊กส่วนตัว ฉะห้องเสื้อที่ไปเช่าชุดไว้
FB: Karn Kitcharoenเอิร์ธ เจ้าบ่าวของ เปาวลี โพสต์เดือดก่อนวันงาน
จนกระทั่งพิธีล่วงเลยไปก็ยังไม่เห็นแม้แต่เงาของชุดแต่งงานที่ทั้งสองตั้งใจไปลอง แต่กระนั้นเมื่อทุกอย่างเสร็จสิ้น หนุ่มเอิร์ธ ก็ได้โพสต์ข้อความเพื่ออัปเดตเรื่องราวทั้งหมดที่เกิดขึ้นอีกครั้ง โดยได้เผยไว้ว่า
"อัปเดตครับ... สรุปคือวันนี้สูทเจ้าบ่าวที่ผมสั่งตัดไปก็ยังไม่โผล่มาให้เห็น... งานแต่งงานในวันนี้ผ่านไปได้ด้วยดี เรื่องเสื้อผ้าผมและเปาตกลงไปเช่าห้องเสื้อของ Milan Bridal Couture & Wedding Studio ชุดแต่งงาน ชุดไทย ชุดดีสวยงามออกมาสง่ามากครับ ต้องขอขอบคุณห้องเสื้อมิลานที่มีความเป็นมืออาชีพและสามารถแก้ปัญหาไม่มีชุดด้วยเวลาอันน้อยนิด"
"ขอขอบคุณเป็นพิเศษ พี่ๆ ทีมรันคิวและ MC พี่โบว์ พี่ก้อย และทีมงานที่มาช่วยให้งานราบรื่นมากครับ ถ้าไม่ได้พี่ๆ คงจะติดขัดไปซะทุกสิ่ง ไม่ใช่หน้าที่ของพี่แต่พี่ก็เมตตาเข้ามาช่วยเหลือ ขอบคุณครับ"
"ส่วนชุดเจ้าสาวในงานโบสถ์ที่จะถึงนี้ คอยติดตามกันต่อไปว่าเราจะใช้ห้องเสื้อของใคร เพราะจนถึงปัจจุบันที่สั่งตัดไปก็ยังไม่เห็น******แต่ทุกอย่างมีทางออก"
