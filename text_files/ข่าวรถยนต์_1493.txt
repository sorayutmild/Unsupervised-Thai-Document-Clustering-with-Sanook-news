                ทุกวันนี้การจราจรที่วุ่นวายบนถนนทำให้หลายคนอาจจะมองว่าการขับรถ เป็นเรื่องที่เสี่ยง ซึ่งเราก็ไม่สามารถปฏิเสธได้ว่าเกิดจากหลายปัจจัย และใครจะคาดคิดว่าหนึ่งในปัจจุบันที่เราพรรณาถึง ธรรมชาติยังมีความทรงพลังในตัวมันเอง
                เรื่องราวสุดเหลือเชื่อที่ว่านี้เป็นเรื่องราวที่เกิดขึ้นเมื่อช่วงไม่กี่วันที่ผ่านมา ในขณะที่ภาพสายฟ้าฟาดจะทำให้หลายคนทึ่ง แต่ในโลกยานยนต์ นี่คือภาพที่แสดงถึงคำว่ารถยนต์มีคุณภาพอาจจะช่วยท่านรอดชีวิตได้

                ภาพที่ว่านี้ ถูกระบุที่มาจากเมืองบูซาน ประเทศเกาหลีใต้  โดยถูกแชร์บนเว็บไซต์ facebook ในหน้าแฟนเพจของกลุ่ม Chosun  โดยมันมาพร้อมถ้อยคำว่า รถที่ชนะยานยนต์ยอดเยี่ยมทั่วโลกมีประโยชน์มากกว่าที่คุณคิด เพราะมันสามารถป้องกันตู้คอนเทนเนอร์ได้ และ มันก็ดูเหมือนจะเป็นเช่นนั้นจริงๆ
                จากภาพที่มีทั้งหมด 4 ภาพ ถูกระบุว่าเหตุการณ์นี้เกิดขึ้น เมื่อรถคอนเทนเนอร์เกิดประสบภาวะลมแรง ทำให้พ่วงท้ายของรถเกิดการพลิกคว่ำ แต่ทีเด็ดมันไม่ได้อยู่แค่นั้น เพราะมันดันล้มทับ  Hyundai Elantra  4ประตูที่ขับในเลนข้างๆ กัน จนมีสภาพที่เห็น แต่ก็ไม่มีรายงานว่ามีผู้ใดได้รับบาดเจ็บจากเหตุการณ์
                จะว่าไปมันก็มีเรื่องแปลกที่ชวนฮาจากอุบัติเหตุครั้งนี้ เพราะรถหัวลากคอนเทนต์เนอร์เป็นรถยี่ห้อ แดวู และมันเป็นคู่แข่งสำคัญจากค่ายเกาหลีของรถยนต์  Hyundai
 