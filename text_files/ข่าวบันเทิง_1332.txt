หนูแหม่ม-บ๊อบบี้ สุดแฮปปี้เปิดตัว น้องแอลลี่ ลูกสาววัย 3 เดือน เผยรับเป็นบุตรบุญธรรมเรียบร้อยแล้ว หลายร่วมแสดงความยินดี
ต้องบอกว่าเป็นภาพที่น่ารักมากๆ ของครอบครัวพิธีกรสาวคนเก่งอารมณ์ดี หนูแหม่ม สุริวิภา พร้อมกับสามีสุดน่ารัก บ๊อบบี้-โรเบิร์ต พูนพิพัฒน์ ที่วันนี้มีสมาชิกตัวน้อยๆ มาสร้างสีสันในบ้านให้ความครื้นเครงเกิดขึ้นในทุกๆ วัน โดยสมาชิกใหม่คือ น้องแอลลี่ สาวน้อยวัย 3 เดือนกำลังน่ารักน่าเอ็นดูสุดๆ 
ทั้งนี้ หนูแหม่ม และ บ๊อบบี้ ได้เปิดเผยหลังมีคนถามเข้ามาเยอะว่า เบบี๋แอลลี่ คือใครเป็นหลานหรือเปล่า ซึ่ง พี่หนูแหม่ม ได้บอกว่า น้องแอลลี่ เป็นลูกของลูกน้องของตนเองที่ทำงานร่วมกันมานานมากๆ จึงได้ขอรับมาเลี้ยงเป็นบุตรบุญธรรม พร้อมกับบอกว่าตอนนี้กำลังวางแผนเรื่องการเลี้ยงดูและเตรียมข้าวของสำหรับเด็กอ่อนเพิ่มเติมมาเรือยๆ  
ก็ต้องบอกว่าจากภาพที่ พี่หนูแหม่ม ได้อุ้ม น้องแอลลี่ มาเดินเล่นออกำลังกาย โดยมี ป๋าบ๊อบบี้ เคียงข้างนั้นเป็นภาพที่น่ารักที่สุดเติมเต็มครอบครัวให้มีความสีสันมากขึ้น และ พี่หนูแหม่ม ได้บอกว่าพร้อมเป็นแม่ลูกอ่อนแล้วอย่างเต็มรูปแบบแล้ว

 
จากภาพน่ารักๆ ของมามี้หนูแหม่มและป๋าบ๊อบบี้กับ น้องแอลลี่ สามคนพ่อแม่ลูก ทำให้แฟนคลับอยากเห็นทุกๆ อิริยาบถของ น้องแอลลี่ ในทุกๆ วันแล้ว เรียกว่ากำลังจะเป็นซุปตาร์ตัวน้อยน้องเริ่มมีแฟนคลับแล้วจ้ามามี้หนูแหม่ม