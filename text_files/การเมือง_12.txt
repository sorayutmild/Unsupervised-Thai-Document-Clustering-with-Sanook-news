คลิปชายและหญิงคู่หนึ่งมีความสัมพันธ์ลึกซึ้งในโรงแรมม่านรูดเผยแพร่ไปทั่วโลกออนไลน์ ได้กลายเป็นเรื่องฮือฮาในวันนี้ (21 ธ.ค.) และผู้คนก็จับตาไปที่นางสาวณัฏฐา มหัทธนา หรือโบว์ แกนนำกลุ่มคนอยากเลือกตั้ง และนายวัฒนา เมืองสุข นักการเมืองชื่อดัง เนื่องจากชาวโซเชียลมองว่าทั้งคู่มีลักษณะที่คล้ายกับคนในคลิป แต่เมื่อช่วงค่ำที่ผ่านมา โบว์ แกนนำกลุ่มคนอยากเลือกตั้ง ได้ออกมาพูดถึงคลิปดังกล่าวแล้ว ว่าคลิปนี้มีภาพคนสองคนกำลังมีสัมพันธ์ลึกซึ้งกัน แต่การกระทำเช่นนี้ไม่น่าจะเป็นเรื่องผิด และไม่มีใครทำอะไรผิดด้วย 
"ไม่มีใครทำอะไรผิดนะคะ"  โบว์ โพสต์

>> แชร์ไฟแลบ! คลิปหลุดลีลาเร่าร้อน "นักการเมืองดัง" จ้ำจี้ "นักเคลื่อนไหวสาวผมบ๊อบ" ในโรงแรม
แม้โบว์ คนอยากเลือกตั้ง ไม่ได้โพสต์ยอมรับหรือปฏิเสธ ว่าคนในคลิปเป็นตนหรือไม่ ถึงอย่างนั้น เธอต้องการให้ชาวโซเชียลมองถึงเป็นเด็นที่สำคัญกว่า คือ การนำคลิปมาใส่ร้ายกันเช่นนี้เป็นสิ่งที่ยอมรับไม่ได้ และวิธีการนี้เป็นเกมการเมืองที่ฝ่ายทหารเป็นผู้เริ่ม เพื่อเบี่ยงเบนความสนใจของประชาชนให้มาสนใจเรื่องส่วนตัวของตน แทนประเด็นอื่นๆ ที่ประชาชนกำลังสงสัย อย่างเช่น ความเป็นไปได้ในการโกงเลือกตั้ง

อย่างไรก็ตาม นักเคลื่อนไหวที่อยู่ในแวดวงเดียวกับ โบว์ คนอยากเลือกตั้ง ออกมาปฏิเสธว่าคลิปที่กำลังเผยแพร่ในโลกออนไลน์ขณะนี้เป็นคลิปปลอม
>> "กลุ่มอยากเลือกตั้ง" บอกดูก็รู้...คลิปฉาวนักการเมืองเป็นของปลอม
ขณะเดียวกัน พล.อ.อภิรัชต์ คงสมพงษ์ ผู้บัญชาการทหารบก ก็ออกมาปฏิเสธว่า ทหารและคณะรักษาความสงบแห่งชาติ (คสช.) ไม่ได้อยู่เบื้องหลังการปล่อยคลิปครั้งนี้
>> ผบ.ทบ.ปัด คสช.อยู่เบื้องหลัง คลิปหลุดฉาวนักการเมืองกับสาวผมบ๊อบ

