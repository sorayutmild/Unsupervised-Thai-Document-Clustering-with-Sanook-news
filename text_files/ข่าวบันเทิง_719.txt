เจนี่ กับรหัสลับความรักที่เขาและเธอรู้กันแค่สองเรา จับตาใช่ กึ้ง เฉลิมชัย  หรือเปล่า
เรื่องราวความรักของ เจนี่ เทียนโพธิ์สุวรรณ นางเอกสาวผู้มีความโรแมนติกอยู่เต็มเปี่ยม ไม่ว่า "เจนี่" จะมีความรักครั้งใดเรามักจะเห็นปริศนาจาก "เจนี่" ออกมาตลอดเวลา ไม่ว่าจะเป็นตัวอักษรย่อ หรือภาพที่หลายคนมองอาจต้องใช้แว่นขยายส่องเพื่อดูว่าคือใบหน้าของใคร มำให้ต่างคาดเดากันไปต่างๆ นานา เรียกว่า "เจนี่" โพสต์อะไรออกมาต้องเรียกเสียงฮือเป็นกระแสได้ตลอด
จนถึงเวลาหากความรักล้นใจ เจนี่ ไม่อยากจะปิดบังซ่อนเร้นอีกต่อไป หรือได้เวลาที่เหมาะ เธอจะออกมาเปิดเผยแบบที่ไม่ต้องตามเสาะตามเดากันให้เหนื่อย 
ล่าสุด เหมือนข่าวลือเรื่องความรักของ เจนี่ จะกลับมาสดใสโรแมนติกอีกครั้ง ซึ่งหนุ่มคนที่ถูกจับตามองมากที่สุดคือ กึ้ง เฉลิมชัย เนื่องจากมีกระแสออกมาว่าทั้งคู่เหมือนจะค่อยๆ เริ่มศึกษากันและกันอยู่แบบเงียบๆ โดยฝ่ายชายเพิ่งจะกลับมาเป็นโสดอีกครั้งหลังห่างกันกับ วีเจจ๋า 
ระยะหลังๆ ทั้ง กึ้ง และ เจนี่ ในอินสตาแกรมมักมีการโพสต์ภาพลักษณะคล้ายๆ กันอยู่หลายภาพ นอกจากนี้ยังมีการเขียนข้อความส่งถึงใครบางคนที่อาจจะมากกว่าแฟนคลับที่คอยติดตามอยู่
ล่าสุด เขียนสัญลักษณ์ตัวอักษรปริศนาอีกครั้งว่า bae จนหลายคนเข้ามาตีความหมายกัน อาทิ be nice everyone lol, before anyone else ฯลฯ 
งานนี้ไม่รู้ว่าจะมีคู่รัก คู่หวาน คู่ใหม่หรือเปล่า ปริศนาความรักของ เจนี่ เธอจะเปิดเผยไหม เอาใจช่วยนะจ๊ะ ถ้ามันเกิดขึ้นจริงๆ  