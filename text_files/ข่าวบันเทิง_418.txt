อัพเดทอาการป่วยพระเอก ปอ ทฤษฎี หลังเข้าพักรักษาอาการป่วยจากโรงพยาบาลรามาธิบดี วันที่ 18 มกราคม 2559
10.45 น. บรรยากาศโดยรวมบริเวณชั้น 9 หน้าห้อง CCU โรงพยาบาลรามาธิบดี ที่ซึ่งพระเอกหนุ่ม "ปอ ทฤษฎี สหวงษ์" เข้ารับการรักษาตัว ตลอดช่วงเช้าวันนี้ทางคณะแพทย์ได้นำแผ่นพลาสติกมาปิดกั้นบริเวณทางเดินเพื่อทำการเคลื่อนย้ายผู้ป่วยใหม่เข้ามายังห้องปลอดเชื้อ
ขณะเดียวกันแฟนคลับและประชาชนที่ติดตามข่าวอาการป่วยของพระเอกหนุ่มก็ยังคงเดินทางมาลงชื่อเยี่ยมไข้และขึ้นมาให้กำลังใจครอบครัวสหวงษ์กันอย่างต่อเนื่อง
12.42 น. อาน้ำอ้อย ออกมาพูดคุยกับผู้สื่อข่าวเพียงสั้นๆ ว่า สำหรับการกั้นแผ่นพลาสติกบริเวณหน้าห้อง CCU เช้านี้ เกี่ยวข้องกับเคสของ "ปอ ทฤษฎี" ซึ่งรายละเอียดอื่นๆ เจ้าตัวยังไม่ทราบข้อมูลที่แน่ชัด
13.15 น. ขณะบริเวณชั้น 9 โรงพยาบาลรามาธิบดีค่อนข้างมีความวุ่นวาย ซึ่งคาดอาจจะเป็นเพราะมีข่าวลือในโลกโซเชียลมีข่าวลือแพร่สะพัดว่าพระเอกหนุ่ม "ปอ ทฤษฎี" เสียชีวิต ซึ่งขณะนี้ยังไม่มีความคืบหน้าใดๆ จากทีมแพทย์
13.20 น. น้องมะลิ ออกมาทักทายพี่ๆ สื่อมวลชนด้วยสีหน้าสดใสเหมือนเช่นทุกวัน
14.00 น. ประกาศจากโรงพยาบาลรามาธิบดี ปอ ทฤษฎี เสียชีวิตแล้วอย่างสงบ เมื่อเวลา 11.50 น.