ในที่สุดนางเอก (เพิ่งจะโสด) อย่าง "มิน พีชญา วัฒนามนตรี" สืบทราบจนรู้ที่มาของกุหลาบแดงช่อโตต้อนรับวันวาเลนไทน์ ที่ถูกนำมาวางไว้ถึงหน้าประตูบ้านแบบไม่ระบุตัวผู้ส่งจนเป็นเหตุให้เจ้าตัวต้องประกาศผ่านอินสตาแกรมเรียบร้อยแล้ว!! แถมงานนี้สาวมินยังออกมาเปิดเผยให้เราฟังว่าหนุ่มปริศนาคนดังกล่าวนั้นจริง ๆ แล้วก็ไม่ใช่ใครที่ไหน แต่เป็นคนใกล้ตัวอย่างเพื่อนของเพื่อนสนิทนั่นเอง ส่วนโอกาสพัฒนาความสัมพันธ์จะมีหรือไม่นั้นเจ้าตัวบอกเพียงแค่ว่าขอให้มันเป็นเรื่องของอนาคต...
ตอนนี้รู้แล้วหรือยังว่าช่อกุหลาบที่ได้ในวันวาเลนไทน์ใครเป็นคนส่งให้ ?"ขอไม่บอกชื่อละกันนะคะเพราะไม่อยากให้เขาตกใจ แต่เอาเป็นว่าเขาคือเพื่อนของเพื่อนอีกทีหนึ่ง ซึ่งตัวมินกับเขายังไม่เคยมีโอกาสได้เจอหน้ากันเลย"
ตกใจไหมตอนที่เห็นดอกไม้ครั้งแรก ?"ตกใจค่ะ (ยิ้ม)"
แสดงว่าตอนนี้เขาเปิดตัวจีบเราเรียบร้อยแล้ว ?"ใช่ค่ะ วันวาเลนไทน์เหมือนทุกคนได้เปิดตัวได้แสดงความในใจออกมาเนอะ"
พอรู้ตัวว่าเป็นใครแล้วเราได้มีโอกาสขอบคุณเขาไหม ?"ขอบคุณค่ะ สำหรับความรู้สึกดี ๆ ที่ส่งมาให้ ยังไงมินถือว่าสิ่งนี้เป็นการเริ่มต้นที่ดีค่ะ"
คิดว่ากับคนนี้จะมีโอกาสหรือเปล่า ?"ยังบอกไม่ได้ค่ะ เพราะว่าเราเพิ่งรู้จักกันจริง ๆ"
แบบนี้ก่อนที่เขาจะมาจีบแสดงว่าเพื่อนเราเองก็ช่วยสแกนให้บ้างแล้ว ?"เพื่อนแซวค่ะ แต่เขาอยากให้เราคุยกันมาก เขาขอทำหน้าที่เป็นแค่สะพานเฉย ๆ"
เรียกว่าตอนนี้โสดแล้วสเสน่ห์แรง ?"อันนี้มินตอบเองไม่ได้ค่ะ ต้องให้คนอื่นเป็นคนพูด"
ไฮโซกัญจน์เขาว่ายังไงบ้างเรื่องดอกไม้ ?"รายนั้นเขาอยู่ต่างประเทศค่ะ แต่เราได้คุยกันปกติตามประสาพี่น้อง"
อย่างวันวาเลนไทน์เขาได้ส่งอะไรให้เราบ้างไหม ?"ส่งมาแต่รูปดอกไม้ค่ะ เพราะเราคุยกันชัดเจนเรื่องสถานะแล้วว่าอยากให้มันเป็นยังไง ดังนั้นไม่ได้มีอะไรพิเศษ"