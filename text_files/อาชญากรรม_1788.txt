(18 เม.ย. 62) หนุ่มผู้ใช้เฟซบุ๊กชื่อ บัญชา แอร์ ได้โพสต์ภาพหญิงสาวสภาพใบหน้าบอบช้ำ บริเวณขมับแตกเป็นแผลลึก มีเลือดเปื้อนใบหน้าไหลลงคอจนอาบเสื้อ และยังมีรอยเลือดเปื้อนเต็มพื้นห้อง 
โดยผู้โพสต์ซึ่งเป็นพี่ชายได้ระบุว่า "ใครรู้จักคนชื่อน้อยบ้านนาเลาบ้าง มึงมันหน้าตัวเมียมากนะไอ้คนชั่ว ตอนกูอยู่บ้านมึงทำไมไม่ทำ กูจะตามล่าตัวมึงให้ได้ไม่ว่าจะอยู่ที่ไหน น้องกูก็ไม่ใช่คนดีหรอก แต่มึงมันไม่ใช่คนแล้ว ใครมีเฟซบุ๊กมันบ้าง"อย่างไรก็ตาม ภาพที่น่าสลดใจยิ่งกว่าคือ หญิงสาวคนดังกล่าวยังคงนั่งป้อนนมลูกน้อยที่นอนอยู่ในห้อง ในสภาพที่ตัวเองบาดเจ็บไปทั้งตัว ภาพดังกล่าว ทำให้ชาวโซเชียลต่างเข้ามาประณามพฤติกรรมของผัวโหดอย่างถล่มทลาย 
"แม่ผมบอกผมว่าวันเกิดเหตุ ไอ้ผัวอัปรีย์ได้กินเหล้าเมามาแล้วหาเรื่องทำร้ายน้องผม แม่อยู่ในเหตุการณ์เข้าไปช่วยโดยการใช้ไม้กวาดตีไอ้เหี้_นี้ แต่มันก็ไม่สนใจกระทืบน้องผมต่อหน้าต่อตาแม่ น้องผมคลอดก่อนสงกรานต์ไม่กี่วันเอง มันเอาหัวน้องฟาดกับพื้น กระทืบตามร่างกาย ผมแค้นมากเมื่อได้เห็นรูปครอบครัวผมในสภาพนี้ รายละเอียดผมต้องโทรคุยกับแม่อีกก่อนเนื่องจากวันนี้ผมทำงาน เลยตอบแชทไม่ได้ครบ ขอบคุณทุกคนที่ช่วยกันแชร์ อย่าปล่อยให้คนแบบนี้มันมีที่อยู่ในสังคม"