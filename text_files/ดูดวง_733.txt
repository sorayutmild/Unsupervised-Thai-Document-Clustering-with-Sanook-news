จากรายการโหนกระแส ที่ออกอากาศไปเมื่อ 2 ม.ค. 61 โดย “หนุ่ม กรรชัย กำเนิดพลอย” ผู้ดำเนินรายการ โหนกระแส ทางช่อง 28 ได้เปิดใจสัมภาษณ์ หมอช้าง ทศพร ศรีตุลา เจาะลึกราศีดวงดีสุดๆ พร้อมคำแนะนำสำหรับทุกราศี ดังนี้
 
ราศีแรกที่ดวงดี?
“ราศีตุลย์ สิ่งดีๆ เข้ามา เริ่มต้นชีวิตตั้งแต่ปลายปี 60 ดีขึ้นเรื่อยๆ โดยเฉพาะเรื่องการเงิน ใครวางแผนมัวแต่คิดไม่ทำซะที ปี 61 ได้เริ่มแน่นอน ใครอยากเปิดร้าน ทำธุรกิจเป็นของตัวเอง หรือในเรื่องที่เกี่ยวข้องกับเงินๆ ทองๆ จะมีเรื่องรายได้เข้ามากขึ้น”
 
ในการดูดวงลัคนาเกี่ยวด้วยไหม?
“ลัคนาเกี่ยวกับความรู้สึก สิ่งที่อยู่ข้างใน แต่ราศีที่เราพูด ดูจากวันที่เกิด อันนั้นเป็นสิ่งที่เรามองเห็น หรือว่าสภาพแวดล้อม สังคม ง่ายๆ คือลัคนาเป็นตัวเรา เวลาใครไปผูกดวง รู้เวลาตกฟาก ลัคนา อันนั้นจะมีความรู้สึก ความเป็นตัวเรา แต่ราศีที่เกี่ยวกับสภาพแวดล้อม คืองาน คือสิ่งที่เราต้องเผชิญ สภาพแวดล้อม ครอบครัว ซึ่งสภาพแวดล้อมมีความเป็นดวงมากกว่าเพราะเราไปกำหนดเขาไม่ได้ กำหนดเพื่อนร่วมงานไม่ได้ กำหนดญาติพี่น้องไม่ได้ กำหนดลูกค้าไม่ได้ พวกนี้เป็นดวง ตัวเราบางครั้งควบคุมมันได้ บางคนลัคนาไม่ดี แต่ว่ายังมีกำลังใจ ดูแลตัวเองได้ แต่ดีที่สุดก็คือดูสองอย่างควบคู่กันไป”
 
ตุลย์งานดี เงินดีแน่นอน?
“เพราะเป็นราศีเปลี่ยนงานเลย ที่บอกว่ายังไงก็ได้เริ่ม เพราะดวงเรื่องเปลี่ยนงานมันแรงมากปีนี้ คนที่อยากเปลี่ยนจะได้เปลี่ยน คนไม่อยากเปลี่ยนก็ได้เปลี่ยน มันเหมือนเลือกอะไรไม่ค่อยได้แล้ว แต่โชคยังดีที่ผู้หลักผู้ใหญ่ช่วยเหลือ ความเมตตาจากคนรอบตัวจะอยู่ในเกณฑ์ที่ดี ทำให้เราก้าวไปสู่ความมั่นคงและชีวิตที่ดียิ่งขึ้น แต่ฝากนิดนึงว่าราศีตุลย์เพื่อนไม่ค่อยดีเท่าไหร่  บางคนหน้าเป็นมิตรแต่ใจเป็นศัตรู ต้องระวังนะ บางทีดูข้างนอกยิ้มแย้มแจ่มใส เรื่องความสัมพันธ์กับคนรอบตัว ดีลเพื่อน ดีลลูกค้า ดีลธุรกิจ จะมีปัญหาในเรื่องการเจรจาติดต่อได้ง่าย แต่ในเชิงส่วนตัวเรา การทำงาน ฝีมือ ผลงานความก้าวหน้าดี แต่พอออกไปติดต่อกับรอบๆ ตัวไม่ค่อยดี มีปัญหาเยอะ ราศีตุลย์ต้องระวังตรงนี้ไว้ การเงิน น่าจะหาเงินได้มากขึ้นเรื่อยๆ ด้วย สุขภาพก็ไม่ได้มีอะไร ถึงอยู่ใน 5 ราศีที่ดวงรุ่งในปีใหม่นี้แน่นอน”
 
ต่อจากตุลย์ คือ ราศีพฤษภ ?
“ราศีพฤษภ ถือว่าเป็นราศีจัดหนักในปีที่ผ่านมา พระเสาร์เข้าวุ่นวายไปหมด แต่ว่าตอนนี้ดาวร้ายๆ ย้ายออกไปหมดเลย แถมมีตัวการที่ดีเข้ามาเป็นโชคสองชั้น แต่พฤษภจะดีมากในช่วงครึ่งปีหลัง จะเป็นช่วงแรงฉุดไม่อยู่ เรื่องแรกของพฤษภคือ เรื่องความรัก เป็นราศีสละโสดปีใหม่นี้เลย ใครที่คบกันอยู่ เตรียมตัวให้พร้อม บางคนแฟนบวชเรียบร้อยอยากจะแต่ง ปีใหม่นี้ เตรียมดูฤกษ์ได้เลย แต่ต้องเป็นครึ่งปีหลัง คนไม่มีแฟนก็จะได้คู่ พฤษภเวลามีคู่ โลโก้เป็นดอกบัว ดูบึกบึน คู่ต้องแนวนักกีฬาสปอร์ต
แนวกลมๆ ด้วยกันทั้งคู่ไม่ได้ ต้องได้คู่นักกีฬา คนรูปร่างดี หุ่นดี ชอบออกกำลัง ดูแลตัวเอง หรือว่าเป็นคนในเครื่องแบบ ใครราศีนี้ไม่ค่อยห่วง ราศีนี้เขาเป็นราศีแห่งความสวยงามอยู่แล้ว ดาวประจำราศีเขาคือวีนัส ดาวศุกร์ เทพแห่งความสวยงาม ราศีนี้ดูแลตัวเองได้ เสน่ห์เรื่องความรักมีเข้ามาเต็มที่แน่นอน สุขภาพระวังนิดหนึ่ง เรื่องความรักดีก็จริง แต่สุขภาพอยู่ในตำแหน่งที่ไม่ค่อยนิ่งสักเท่าไหร่ เหมือนโรคประจำตัว สิ่งที่เคยเป็นมาแล้วในอดีตอาจกลับมาใหม่ ใครเกิดราศีพฤษภต้องหมั่นดูแลตัวเอง แต่ไม่ได้เป็นอะไรมาก”
 
การงาน?
“งานจะหมายถึงการร่วมหุ้นลงทุน เช่น อาจมีเพื่อนมาชวนทำธุรกิจ ก็ได้ทำ ไม่ได้ทะเลาะกัน ได้เซ็นสัญญา ได้ทำอะไรใหม่ๆ มากขึ้น แต่ข้อควรระวังคือ กว่าที่จะลงตัว ไม่ได้จับมือปุ๊บแล้วลุยทีเดียวได้ กว่าจะลงตัวได้ก็ต้องใช้เวลาพอสมควร พฤษภก็ถือว่าเป็นหนึ่งในราศีที่เหมาะจะทำอะไรใหม่ๆ ทำธุรกิจใหม่ในปีใหม่”
 
อีกราศี คือ ราศีกันย์?
“ราศีกันย์จะเด่นในเรื่องของโชคมากที่สุด คำว่าโชคก็ไม่ได้เกี่ยวกับเรื่องหวยอย่างเดียว ต้องย้ำว่าราศีกันย์ คำว่าโชคคือคุณจะได้ในสิ่งที่ไม่คาดฝัน หรือโอกาสใหม่ๆ ในชีวิต เช่น ของเดิมตื่นเช้าทำงานเย็นกลับบ้าน แต่พอปี 61 คุณจะไม่เป็นอย่างนั้นแล้ว คุณจะมีเส้นทางใหม่ๆ มีคนมาเสนองานใหม่ หรือบางอย่างจะได้เกินคาด เช่น เราเคยขายของได้ร้อยชิ้น ปีใหม่อาจกลายเป็นสองร้อยสามร้อยชิ้น
ซึ่งเกินกว่าที่เราตั้งเป้าเอาไว้ บางทีก็ดี บางทีก็ไม่ดีนะ เช่น ไปรับปากเขาแล้วแต่ทำไม่ได้ ก็กลายเป็นเสียค่าปรับตรงนั้นไป เรื่องสุขภาพ ประเด็นไม่ได้น่ากลัวมาก ไปลงกับคนใกล้ชิดมากกว่า ดวงดาวแรงๆ ไปลงกับคนใกล้ชิด ครอบครัว ญาติพี่น้องมากกว่า ตัวราศีกันต์เอง ค่อนข้างจะโอเค ในปีใหม่นี้ ความรักมีเซอร์ไพรส์เหมือนกัน เช่น คนนี้เราไม่คิดจะชอบเขา แต่อยู่ดีๆ กลายเป็นแฟนกัน คนที่ตามจีบตามตื๊อเขาไม่สนใจเรา ก็เป็นความรักแบบบางคนเขาก็เรียกว่า บุพเพสันนิวาส หรือบางคนปุ๊บปั๊บแต่งงานเลย เซอร์ไพรส์โผล่ขึ้นมาแต่งงานเลยก็มี”
 
ราศีรองดี?
“ผู้ที่เกิดในราศีกุมภ์ ถือว่าเป็นราศีดาวรุ่งในปีนี้ คือต่างจาก 3 ราศีที่เราพูดมาว่าดวงดี คือราศีกุมภ์ เป็นราศีที่เจอพระราหูในปีที่ผ่านมา พวกราศีที่เราพูดกัน ราศีกันต์ ราศีตุลย์ เขาไม่ได้เจอเรื่องราวร้ายๆ เขาดีมาแบบเซมๆ ไม่ได้ต่างกัน แต่กุมภ์เจอราหูเล็งในปีที่ผ่านมา ราหูออกไปแล้ว แถมดาวที่เข้ามาทำให้เกิดความก้าวหน้า ราศีกุมภ์เน้นมากสำหรับคนทำงานมียศ มีตำแหน่ง เช่น ทำราชการ ทำงานออฟฟิศบริษัท เพราะดาวเรื่องความก้าวหน้าและชื่อเสียงจะดี ก้าวหน้าแบบก้าวกระโดด ไม่ได้ก้าวคนละก้าวนะ ก้าวทีหลายก้าวเลย แต่ปัญหาเกิดขึ้น สังคมนี้ ใครได้ดีมากจะโดนนินทา ถูกอิจฉาใส่ร้าย สกัดดาวรุ่ง ข้อหาหมั่นไส้
ราศีกุมภ์ต้องระวังหน่อย ต้องเลือกฟังนะ ไปฟังหมดบางเรื่องก็เก็บมาเครียดเปล่าๆ ใครเกิดราศีนี้ก็ต้องบอกว่าเป็นราศีที่เกิดการเปลี่ยนแปลงของชีวิตดีขึ้น มีการเริ่มต้นใหม่ เช่น บางคนอยากมีครอบครัว ก็เหมือนได้แบ็กอัพครอบครัวใหม่ แต่งงาน หรือใครแต่งมาแล้วมีลูกยาก อยากมีลูกมีบุตรก็เป็นจังหวะที่ดี ซึ่งพอดวงดีแบบนี้ อะไรที่เคยผิดศีลธรรมก็จะหายไป อะไรไม่ถูกต้องตามทำนองคลองธรรมก็จะทำไม่ได้ เป็นราศีที่เรื่องความรัก เรื่องส่วนตัว มีความก้าวหน้าเป็นอย่างมาก  หรือใครที่ตั้งใจเรื่องการศึกษา ดวงดาวที่เข้ามาส่งผลให้เรามีโชคด้านการศึกษาต่อด้วย หรือบางคนอยู่ในวัยเรียนพอดี หรือบางคนไม่ได้อยู่ในวัยเรียน แต่สมัยนี้มีหลักสูตรสั้นๆ ใครเกิดราศีกุมภ์ ต้องเอาตัวเองไปหาความรู้เข้าไว้ เพราะเส้นทางชีวิตเราในปีใหม่เป็นเส้นทางที่ทำให้เราได้เจอกับสิ่งใหม่ๆ เข้ามา ต้องอาศัยความรู้ที่เพิ่มมากยิ่งขึ้นด้วย”
 
สุขภาพ?
“ไม่ได้เป็นประเด็นอะไรมาก เพราะโดยรวมดี แต่เงินเด่นมาก กุมภ์ต่างจากกันย์ เพราะกันย์เขามีโชคแบบฟลุคๆ ดวงดี แต่กุมภ์เป็นราศีที่อาจจะด้วยน้ำพักน้ำแรงของตน ชีวิตจึงมีความมั่นคง สวัสดิการดีขึ้น ทำงานกับเจ้านาย นายก็รัก อยากขายอะไรขายคล่อง เป็นราศีที่มีความสบายใจ มีอิสระด้านการเงินมากขึ้น”
 
ราศีสุดท้าย ราศีที่ดีที่สุดในปี 61?
“ราศีพิจิก ชีวิตถือว่าเปลี่ยนเลย พลิกเลย ตั้งแต่วันที่ 17 พ.ย.-15 ธ.ค. เป็นราศีที่ชีวิตเปลี่ยนเลย  ราศีพิจิกที่ให้คะแนนเยอะขนาดนี้เพราะเป็นราศีที่เจอดาวเสาร์มา 2 ปีกว่า จัดเต็มเลย แล้วนี่ไม่ใช่แค่ดาวเสาร์ออกอย่างเดียว มีดาวพฤหัสย้ายเข้ามาด้วย โห ชีวิตกราฟเปลี่ยนจากแย่กระโดดมาดีมากเลย มันทำให้ราศีพิจิกได้มาเป็นอันดับหนึ่งในปีนี้ เป็นราศีที่เห็นการเปลี่ยนแปลงของชีวิตอย่างชัดเจน ใหม่หมดทุกอย่าง บ้านใหม่ รถใหม่ งานใหม่ คนยังไม่มีจะได้แฟน คนที่มีอยู่แล้ว แล้วไม่ดี ก็จะเป็นดวงดาวแห่งแสงสว่าง เราก็จะพ้นเคราะห์ตรงนั้นไปแล้ว แต่ก็ต้องย้ำว่าใครที่เกิดราศีพิจิกจะไปรอดวงอย่างเดียวไม่ได้ ตัวเราเองต้องไปหาโอกาสตรงนั้นด้วย เพราะชีวิตมีโอกาสใหญ่ตรงนั้นเข้ามา และเป็นวงรอบ คือหลายเด้งมาก ดีจนไม่รู้จะดียังไง”
“มีคนสงสัยนิดหนึ่งว่าเกิดปีมะโรง แต่ราศีพิจิก มะโรงชง แต่พิจิกดี อันนั้นจะกลายเป็นชงที่ดี ในทางกลับกัน ถ้าเกิดปีมะโรง แต่เกิดราศีเมถุน ดาวเสาร์เข้า อันนั้นคือฟูลออปชั่น ชงด้วย ดาวเสาร์เข้าด้วย ต้องดูสองอย่าง คุณผู้ชมที่ชมตั้งแต่เมื่อวาน ที่บอกว่าราศีนี้ไม่ดี อย่าไปดูแต่ราศีอย่างเดียว ไปดูปีนักษัตรด้วย แต่ถ้าปีนักษัตรดี อย่างเช่น พวกที่เกิดในปีมะเมีย กับขาล ส่วนปีที่ดี ที่ดีที่สุดในปีนักษัตรคือ ปีเถาะหรือปีกระต่าย พอมีข้อมูลครบแบบนี้มาไล่ดู บางคนปีนักษัตรก็ดี ราศีก็ดี โห ไปไกลเลย แต่ถ้าอันหนึ่งดีอันหนึ่งไม่ดีก็พอช่วยรั้งกันเอาไว้ แต่ถ้าราศีก็ไม่ดี ปีก็ไม่ดี ก็ต้องฟังต่อ”
 
ราศีที่ไม่ค่อยดี จะต้องแก้ยังไง?
“ต้องบอกก่อนว่าความไม่ดีของแต่ละคนแรงไม่เท่ากัน คนที่ไม่ดีแล้วแรงมากๆ คือคนที่ไม่เตรียมตัว ไม่รู้ดวง หรือฟังแล้วมัวแต่เครียดแล้วไม่ทำอะไร สิ่งที่เราพูดคือพยากรณ์อากาศ ถ้าผมบอกว่ามีฝนตก 80 เปอร์เซ็นต์ของพื้นที่ ก็จะมีอีก 20 เปอร์เซ็นต์ที่ไม่โดน แต่ถ้ารู้ว่าโดนก็เตรียมร่มไว้สิ มันจะได้ไม่เปียก ดังนั้นการเตรียมตัวสำคัญครับ ก่อนหน้านี้เราพูดเรื่องดวง เรื่องฮวงจุ้ยก็จะเป็นปัจจัยที่ช่วยปรับและเปลี่ยนสภาพแวดล้อมและดวงชะตาของเราได้ บางคนดวงไม่ดีแต่อยู่ในที่ฮวงจุ้ยดีก็ช่วยได้ ที่สำคัญคือในปีใหม่นี้ ทิศมงคล ทิศที่ดีที่สุดในฮวงจุ้ยคือ ทิศตะวันออกเฉียงใต้ ใช้เข็มทิศ หมุนๆ ไปภาษาอังกฤษคือเซาท์อีส พอมันขึ้น S E เมื่อไหร่ให้พุ่งไปตรงนั้นเลย ทำมุมนั้นให้ดีเป็นฮวงจุ้ยก่อน
สิ่งแรกฮวงจุ้ยคือ ลมและน้ำ มุมนั้นเราก็ต้องให้มีลม คือการถ่ายเทของอากาศที่ดี น้ำก็เอาน้ำเคลื่อนไหวมาตั้งไว้ ไม่ว่าจะเป็นน้ำพุ น้ำตก น้ำอะไรก็ได้ ขอให้มีการเคลื่อนไหว อย่างที่สอง คือสิ่งศักดิ์สิทธิ์ที่เป็นเรื่องโชคลาภเงินทองในแบบจีน จะมีเทพเจ้าองค์หนึ่งคือ ไฉ่ซิงเอี๊ย เป็นเทพเจ้าแห่งโชคลาภ เป็นเทพแห่งความมั่งคั่ง ถ้าที่บ้านคุณมีอยู่ก็เอามาตั้งไว้ในทิศตะวันออกเฉียงใต้ ถ้าไม่มีก็ไปหามาตั้งเพื่อให้เกิดพลังโชคลาภที่ดีในปีใหม่นี้ ถ้าไม่มีไฉ่ซิงเอี๊ย จีนก็จะมีที่เป็นสัญลักษณ์พวกก้อนทอง เป็นตำลึง ไม่ว่าคุณจะเกิดราศีไหน พวกเสียทรัพย์ทำฮวงจุ้ยตรงนี้ให้ดี ทำให้ดีเสร็จปุ๊บต้องไปใช้งานด้วยนะ คุณต้องเคลียร์ของให้เป็นระเบียบเรียบร้อยก่อน เอาฤกษ์ปีใหม่จัดเลย อันที่ 2 เรื่องความรัก ใครจะเสริมโชคเรื่องความรัก ปีใหม่นี้เราเน้นทิศใต้ เป็นทิศที่ดี ทิศใต้ให้ประดับตกแต่งด้วยดอกไม้สดที่มีสีสัน ควรเป็นดอกไม้จริง อย่าใช้ดอกไม้พลาสติก”
 
ตั้งเสร็จต้องบอกอะไรไหม?
“ไม่ต้องอธิษฐานเลย เพราะนี่เป็นพลังจากธรรมชาติ ไม่ใช่การขอเทพ นี่คือการจัดคลื่นแม่เหล็กให้ตรงกัน ไม่ว่าคุณจะศาสนาอะไรก็ใช้ได้หมดนะ แจกันดอกไม้ก็เอาไปตั้งไว้ที่ทิศใต้ ถ้ามันเหี่ยวก็เปลี่ยน อยากให้ใช้ดอกไม้จริง ถ้าใช้ดอกไม้ปลอมบางทีจะได้ผู้ชายปลอม ก็ฝากแล้วกันครับ อีกอันหนึ่งคือการไหว้พระ บางคนถามว่า ต้องไปไหว้พระ 9 วัดหรือเปล่า บางทีสิ่งสำคัญที่สุดเราเดินทางไปไหว้พระซะทั่วเลย แต่พระที่บ้านไม่เคยไหว้ ปีใหม่ให้คุณจัดหิ้งพระ ห้องพระก่อน”
 
จำเป็นต้องหันไปทางไหนไหม?
“เอาที่เดิมที่เรามีอยู่เลย อะไรที่มันร้าว มันแตก เชิงเทียนอะไรแบบนี้ ทำความสะอาดหิ้งพระ แล้วขอพรพระที่บ้านอีกคนคือ บุพการี ขอพรจากคุณพ่อคุณแม่ เป็นพรอันประเสริฐทำให้เรามีพลัง ใครที่คุณพ่อคุณแม่ไม่อยู่แล้วเนี่ย เราแสดงออกด้วยการทำบุญอุทิศให้ท่าน ความกตัญญูจะเป็นความดีที่คุ้มครองดวงทั้ง 12 ราศี ได้อย่างแน่นอน”