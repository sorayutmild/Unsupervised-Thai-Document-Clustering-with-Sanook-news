ผู้ใช้อินเทอร์เน็ตจำนวนไม่น้อยลงชื่อร่วมถอดถอนนางสาวปารีณา ไกรคุปต์ สมาชิกสภาผู้แทนราษฎร (ส.ส.) จ.ราชบุรี พรรคพลังประชารัฐ ให้พ้นสถานะ ส.ส. ผ่านเว็บไซต์ Change.org
ผู้เริ่มการล่าชื่อครั้งนี้ให้เหตุผลว่า เป็นเพราะนางสาวปารีณา ประพฤติตัวผิดจากมาตรฐานจริยธรรมของนักการเมือง ที่กำหนดไว้ในรัฐธรรมนูญมาตรา 270 หลายประการ ตั้งแต่การถ่ายทอดสดผ่านเฟซบุ๊กและมีการด่าทอผู้อื่น เคยถูกกล่าวหาว่าพัวพันกับการค้าอาวุธสงคราม ไปจนถึงการไม่เป็นตัวอย่างที่ดีให้กับประชาชน และทำงานไม่คุ้มค่ากับภาษีประชาชน
หลังจากตั้งแคมเปญนี้ไม่กี่ชั่วโมง มีผู้ลงชื่อสนับสนุนถอดถอนนางสาวปารีณาแล้วกว่า 15,000 คน และคาดว่าจะเพิ่มขึ้นเรื่อยๆ อย่างรวดเร็วหลังจากนี้

ทั้งนี้ นางสาวปารีณา เป็นตัวแทนของประชาชน อ.จอมบึง และ อ.โพธาราม (ยกเว้นตำบลบ้านฆ้อง ตำบลบ้านสิงห์ และตำบลดอนทราย) ใน จ.ราชบุรี ซึ่งชนะมาด้วยคะแนน 46,409 คะแนน ก่อนหน้านั้นเธอมีกลยุทธ์ในการขอเสียงประชาชนที่หลากหลาย หนึ่งในนั้นคือการขี่จักรยานยนต์บุกไปตามบ้านชาวบ้าน
>> เลือกตั้ง 2562: ผู้สมัครสาว ส.ส.เขต 3 ราชบุรี งัดลูกอ้อน "แว้น จยย." ขอคะแนนเสียงชาวบ้าน