ไม่แปลกใจว่าทำไม "เจ" ชนาธิป สรงกระสินธ์ ดาวเตะทีมชาติไทย ที่เดินทางไปค้าแข้งกับ ฮอกไกโด คอนซาโดเล่ ซัปโปโร่ สโมสรในศึกเจลีก ญี่ปุ่น ถึงได้เป็นที่รักของเพื่อนๆในทีม รวมถึงแฟนๆชาวญี่ปุ่นเป็นอย่างมากจริงอยู่ด้วยฟอร์มการเล่นที่โดดเด่น และผลงานในสนามของเจ้าตัวกับต้นสังกัด ก็ถือว่ามีส่วนที่ทำให้แฟนๆในเมืองต่างชื่นชอบในตัวของมิดฟิลด์ร่างเล็กรายนี้ แต่อีกสิ่งหนึ่งที่ถือเป็นเรื่องสำคัญก็คือมารยาทที่ติดตัวของชาวไทย ก็คือไม่ว่าเจ้าตัวจะเจอแฟนบอลหรือใครๆ ก็จะยกมือไหว้ก่อนเสมอ จริงอยู่แม้พวกเขาจะไม่ใช่ชาวไทย แต่การไหว้ ถือเป็นมารยาทไทยที่เป็นสืบทอดกันมาช้านาน เป็นการแสดงถึงความมีสัมมาคารวะ และเป็นการให้เกียรติซึ่งกันและกัน อย่างล่าสุด ต้นสังกัดของเจ้าตัวได้เดินทางไปเข้าแคมป์เก็บตัวที่ โอกินาว่า เกาะทางใต้สุดของญี่ปุ่น ในขณะที่ ชนาธิป จะเดินขึ้นเครื่องก็ได้เจอกับเจ้าหน้าที่ทีมที่นำของว่างมาให้ ซึ่งแน่นอนเจ้าตัวยกมือไหว้ก่อนเหมือนเช่นเคย พร้อมทั้งเดินไปรับของ ก่อนที่จะกล่าวทักทายกันเล็กน้อย คลิ๊กดูคลิป

 