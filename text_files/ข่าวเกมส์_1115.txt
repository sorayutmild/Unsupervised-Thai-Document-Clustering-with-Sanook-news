Sony Interactive Entertainment หรือ SIE เปิดตัวเครื่องเกมรุ่นใหม่ PlayStation 5 (PS5)ให้เห็นหน้าค่าตากันจนได้ ในงาน The Future of Gaming Show พร้อมกับคลิปวิดีโอฟุตเทจของเกมใหม่ของเครื่องเป็นจำนวนมาก ซึ่งทาง Sanook Game ของเราได้ทยอยลงให้ชมกันแล้ว 

ตัวเครื่อง PlayStation 5 หรือ PS5 นั้นจะมีทำออกมาขายให้เลือกกัน 2 แบบ คือแบบ Standard และ Digital Edition ซึ่งแบบ Standard ก็คือรุ่นที่ยังติดตั้งไดร์ฟ Ultra HD Blu-ray disc สำหรับอ่านแผ่นเกมได้อยู่ ส่วนเครื่องรุ่น Digital Edition จะใช้สำหรับเล่นเกมแบบ Digital Download เท่านั้น ไม่สามารถเล่นแผ่นได้นั่นเอง คาดว่ารุ่นดิจิตอลน่าจะมีราคาที่ถูกกว่า
เครื่องทั้งสองรุ่นมาพร้อมอุปกรณ์เพิ่มเติมแบบเดียวกัน คือ คอนโทรลเลอร์ DualSense, รีโมต, headset, และ กล้อง ที่ใช้เพื่อทำงานกับระบบ Aesthetic ของเครื่อง

ดีไซน์ตัวเครื่อง PS5 เมื่อมองจากแนวตั้งด้านหน้า เราจะเห็นว่าหน้าตัวเครื่องเป็นสีดำตัดกับสีขาว ทำเป็นรูปตัว V ซึ่งเป็นเลขโรมันหมายถึง 5 นั่นเอง แต่น่าเสียดายที่ยังไม่มีข้อมูลอะไรเพิ่มเติมนอกจากหน้าตาเครื่องและอุปกรณ์ โดยเฉพาะราคาที่เกมเมอร์อยากรู้กันมากที่สุด ส่วนกำหนดวางจำหน่ายก็ยังไม่เจาะจงวันที่แน่นอน แต่ก็ยังเป็นช่วงปลายปี 2020 เช่นเคย

สำหรับเกมเมอร์ท่านใดไม่ชอบสีขาว เพราะกลัวเลอะ PS5 ก็มีรุ่นสี ดำ-น้ำเงิน และ ดำ-แดง รุ่นพิเศษของเกม Spider-Man ด้วยนะ

