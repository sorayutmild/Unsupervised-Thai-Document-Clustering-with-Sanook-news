     Mitsubishi Xpander 2018 ใหม่ ถูกเปิดตัวอย่างเป็นทางการแล้ว มีให้เลือก 2 รุ่นย่อย เคาะราคาจำหน่ายเริ่มต้น 7.79 แสนบาท

     Mitsubishi Xpander 2018 มีให้เลือกทั้งหมด 2 รุ่นย่อย ประกอบด้วย GLS-LTD และ GT ดีไซน์ภายนอกถูกออกแบบภายใต้คอนเซ็พท์ Advanced Dynamic Shield เอกลักษณ์ของมิตซูบิชิ >> รายละเอียดข้อแตกต่าง Mitsubishi Xpander 2018 ทั้ง 2 รุ่นย่อย
     ดีไซน์ภายนอกของรุ่น GT ถูกติดตั้งไฟหน้าแบบมัลติรีเฟล็กเตอร์ฮาโลเจน พร้อมไฟ LED Position Light, ไฟตัดหมอกหน้า, มือจับประตูและคิ้วขอบหน้าต่างโครเมียม, แผงกันกระแทกหน้า-หลัง เป็นต้น ชูจุดเด่นด้วยด้วยระยะห่างจากพื้นถนน 205 มิลลิเมตร

     ภายในห้องโดยสารจัดวางเบาะนั่งแบบ 3 แถว 7 ที่นั่ง ติดตั้งหน้าจอแสดงข้อมูลอเนกประสงค์แบบ 3 มิติ TFT ขนาด 4.2 นิ้ว, พวงมาลัยและหัวเกียร์หุ้มหนัง, ระบบ Cruise Control, จออินโฟเทนเม้นท์ระบบสัมผัสขนาด 6.2 นิ้ว และเบาะนั่งหุ้มวัสดุหนัง เป็นต้น

     ด้านขุมพลังทั้ง 2 รุ่น ติดตั้งเครื่องยนต์เบนซิน 4 สูบ ความจุ 1.5 ลิตร MIVEC ให้กำลังสูงสุด 105 แรงม้า ที่ 6,000 รอบต่อนาที แรงบิดสูงสุด 141 นิวตัน-เมตร ที่ 4,000 รอบต่อนาที ส่งกำลังด้วยเกียร์อัตโนมัติ 4 จังหวะ

     ตัวถังมีให้เลือกทั้งหมด 4 สี ได้แก่ สีดำ Jet Black Mica, สีเทา Titanium Gray, สีเงิน Sterling Silver และสีขาว Quartz White Pearl
 
ราคาจำหน่าย Mitsubishi Xpander 2018 มีดังนี้

Mitsubishi Xpander GLS-LTD ราคา 779,000 บาท
Mitsubishi Xpander GT ราคา 849,000 บาท

 