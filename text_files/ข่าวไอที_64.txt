อุทาหรณ์...สำหรับคนที่จะซื้อ iPhone มือ2 (เรื่องจริงจาก Pantip)
เป็นอีกหนึ่งอุทาหรณ์ สำหรับการซื้อขายสินค้าออนไลน์ แม้จะมีการออกมาเตือนเรื่องการหลอก ซื้อ-ขายผ่านออนไลน์.... และมีตัวอย่างมากมายเกี่ยวกับที่เกิดขึ้นจริงแต่เรื่องแบบนี้ก็มีมาให้เห็นเป็นระยะ วันนี้ทางทีมงาน Sanook! Hitech มีอีกหนึ่งกรณีมาฝากกัน!!

สืบเนื่องจากกระทู้นี้ครับ http://pantip.com/topic/31172394  ผมจะเล่ารายละเอียดให้ฟังนะครับ ผมกับแฟนอยู่ชลบุรี ต้องการจะซื้อโทรศัพท์เพื่อเป็นเครื่องสำรอง เนื่องจาก S3 มันมีอาการค้างบ่อย จึงหาดู iPhone 4 ในเน็ตก็มาเจอคนขายคนนี้โพสขายไอโฟน4 ซึ่งน่าจะขายมาหลายเครื่องและหลายเว็ป ดูน่าเชื่อถือ

 แฟนผมเลยโทรไปคุย ถามก็เหมือนไม่ค่อยอยากตอบ พูดแบบไม่เซอวิสลูกค้าเลย แต่ก็ไม่ได้สนใจอะไร (ทั้งๆที่โพสว่าถามได้ๆ) ก็ขอแค่ไม่โกง ไม่เชิดเงินหนี ก็รับได้ (แต่ที่มีจี๊ดคือแฟนผมถามว่าไม่โกงนะคะ ถ้าเป็นพ่อค้าคนอื่นคงจะรีบตอบว่าเช็คได้คร๊าบ ขายมานี่ๆๆๆนะครับพี่ อะไรก็ว่าไป เค้าตอบแฟนผมว่าไงรู้มั๊ยครับ
 "เบอร์ผมแพงกว่าเครื่องที่คุณจะซื้ออีก" อึ้งไปเลย - อ่ะอย่างน้อยก็ไม่โกง) เนื่องจากผมกับแฟนทำงานจึงไม่มีเวลาไปรับด้วยตัวเอง ผมจึงให้เค้าส่ง EMS มาให้ โดยเค้าขอค่าส่งเพิ่ม + ประกันอย่างดี ผมตกลง (ไม่ลดไม่ว่า พอจะอ้าปากต่อเป็นพิธี รัวกลับมาเป็นชุด ง้อคนขายสุดๆน้ำเสียงเหมือนหงุดหงิดแฟนผมตลอดเวลา)  จนผมได้เครื่อง ผมเช็คดูคร่าวๆ เพราะต้องรีบทำงานต่อ ก็ไม่มีอะไร "ได้ของและสภาพตามที่โพสไว้" ผมก็อุ่นใจมากครับไม่โดนโกงเปิดดูก็ยังมีรูป เจ้าของเครื่องเก่า เพลง เบอร์เก่า กับแอ๊ฟที่ไว้ดูหุ้นหรือไว้ดูข่าว (เดาว่าเจ้าของเก่าน่าจะเป็นชายมีอายุ เพราะมีรูปถ่ายกับหลาน)ส่วนแอ๊ฟอื่นๆที่ยอดนิยม ไม่ลงมาให้ผมเลย เช่น เฟสบุค ไลน์ เกมส์ ไม่มี ตอนซื้อบอกแต่ว่าอัพเป็น IOS7 ให้แล้วถึงตอนนี้ก็เริ่มรู้สึกว่าทำไมไม่ลบให้เรา แอ๊ฟก็ไม่ลงมาให้ ก็ยังปลอบใจตัวเองอยู่ว่าอย่างน้อยเค้าก็ไม่โกง  พอไม่กี่วันผมก็หาซิมใหม่มาใส่ ก็โอเคไม่มีปัญหา โทรเข้าโทรออกได้ ยังไม่ได้เติมเน็ตก็ใช้แค่นั้น พออีกสักพักผมก็เปลี่ยนเบอร์ ใส่ซิมใหม่ ก็ใช้ได้โทรเข้าออกได้ปกติ  จนมาเมื่อวานอยู่ดีๆหน้าจอผมก็โดนล๊อค

ผมเลยโทรกลับไป 081-999-9999 ตามที่มันขึ้นมา ไม่มีเบอร์ดังกล่าว  แฟนผมเลยส่งข้อความถามคนขายว่าไปว่า "โทษนะคะเครื่องมันขึ้นให้ใสพาสเวิสเดี๋ยวจะแนบรูปให้ดูนะคะ" พร้อมกับแนบรูปที่โพสข้างบนไปให้ เค้าโทรกลับมา พร้อมบอกว่า ไม่ทราบจริงๆเพราะเค้ารีสโตร์ให้หมดแล้ว (รีสโตร์อะไรยังมีของมูลของคนเก่าอยู่เลย) แฟนผมก็เลยบอกว่างั้นเดี๋ยวติดต่อกลับไปใหม่นะคะ ฟิวเดิม หงุดหงิดลากเสียงบอกไม่ต้องติดต่อกลับมาแล้ว เค้าไม่รู้ พร้อมกับโบ้ยว่าผมไปเล่นอะไรมั่วซํ่วเอง ก็วางไป (แฟนผมไม่เคยพูดไม่ดีกับเค้าเลยครับ ไม่เข้าใจว่าหงุดหงิดไรนักหนา ยังดีที่มีพูดครับต่อท้าย แต่ก็ไม่ได้ทำให้รู้สึกดี ถ้าเป็นคนที่จุดเดือดต่ำ ใจไม่เย็นคงอารมณ์ขึ้นด่ากันแน่ๆ)  ผมก็ใจเสีย เลยมาตั้งถามเพื่อนๆในพันทิปว่าจะมีวิธีแก้ไขมั๊ย จนได้ข้อสรุปตามกระทู้ที่ผมแปะไว้ข้างบนว่า เค้าไม่ได้รีสโตร์เครื่องให้ผม เพราะอย่างไรไม่ทราบ บ้างท่านบอกว่าเป็นเครื่องที่ขโมยมาไม่สามรถรีสโตร์ได้ จากรู้ งูๆปลาๆ เมื่อวานผมเลยนั่งอ่านข้อมูลต่างๆ พอจะสรุปได้ว่า  -ผมโดนล็อคเรื่องจากไอดี ไอคาวน์เจ้าของเครื่องเก่า -เครื่องผมมีสิทธ์ที่จะโดนขโมยมาขายต่อ -ต้องตามหาเจ้าของเก่าเพื่อขอแอ๊ปเปิ้ลไอดีเท่านั้น -ถ้าหาไม่ได้คงได้แค่เป็นซากเท่านั้น -เพราะ ios7 ไม่สามารถรีสโตร์แล้วลบไอดีเก่าได้  แฟนผมเลยส่งกับไปอีกประมาณว่าคุณไม่ได้รีสโตร์ ถ้ารีแล้วล๊อคเครื่องไม่ได้ คุณต้องรับผิดชอบ ให้รับผิดชอบ หาไอดีมา หรือไม่ก็เอาโทรศัพท์คืนไป เอาเงินคืนมา(เริ่มโมโห) เค้าส่งกลับมาว่า ผมตามให้ไม่ได้จริงครับเครื่องมันนานมากแล้วเป็นเดือน (ผมได้ของวันที่ 6 ตุลา 2013)  แล้วเค้าก็โทรกลับมา เค้าก็ยืนยันด้วยน้ำเสียงหงุดหงิด จนแฟนผมโมโห ตะโกนกลับบอกว่า ถ้ารีสโตร์มาจะติดล๊อคได้ไง เค้าก็ยืนยันว่ารีแล้ว พร้อมกับพูดว่าไม่ๆๆๆๆๆๆ แบบกวนๆเหวี่ยงๆแฟนผมบอกให้ไปหาพาสมา ไม่งั้นเอาเครื่องคืนไปเอาเงินคืนมา เค้าก็บอกว่าถ้าวันสองวันก็พอจะตามให้ได้แต่นี้ป้าดองจะมาเป็นเดือนแล้ว (แฟนผมพึงจะยี่สิบต้นๆเรียกป้าซะงั้น)จะไปตามจากไหน เค้าขายเป็นร้อยๆเครื่องไม่เคยมีปัญหาแฟนผมก็เถียงกลับไปว่า รีสโตร์จะมีรูปได้ไง ไหนจะเบอร์เก่า เพลง มันต้องหายหมดซิ่เค้าบอกว่ารูปลองเทสกล้อง (แต่มีรูปที่ไปเที่ยว รูปเด็ก รูปคุณปู่นอนโรงบาล ????)แฟนผมเลยบอกว่าแสดงความรับผิดชอบมา เค้าก็ตะโกนว่ารีแล้วๆไม่รับ จนแฟนผมถามจะเอายังไง เค้าบอกไม่รับผิดชอบอะไรซักอย่างเดียวเถียงกันไปกันมาแฟนผมเริ่มทนไม่ไหวเลยบอกว่า ได้ แล้วว่างหู  อารมณ์โมโหครับเถียงไม่ทัน หน้าชาหูชา  สรุปนะครับ จึงอยากจะเตือนเป็นอุทาหรณ์นะครับ ส่วนเรื่องแจ้งความผมคงไม่เอาแล้ว เพราะคงต้องเดินทางไปๆมาๆ มันลำบาก เค้าอยุ่กรุงเทพ ผมอยู่ชลบุรี แต่อยากให้ทุกท่านที่กำลังจะซื้อ ให้ทางร้านรีสโตร์ให้เลยนะครับ ต่อหน้าเลย จะได้ไม่เป็นเหมือนผม คนขายไม่ได้โกงผมนะครับ ทุกอย่างครบได้ของและสภาพตามที่เขียนไว้ แต่โกหกเรื่องรีสโตร์ครับ ทำให้ผมไม่สามรถใช้งานได้ แต่ถ้าจะซื้อของกับคนนี้ก็อยากจะให้ระวังเรื่อง เซอวิสที่ห่วยกับ ความรับผิดชอบหลังการขาย เรื่องทั้งหมดที่เกิดขึ้น มันผมเข้าใจนะครับมันยากที่จะรับผิดชอบ ได้เงินได้ของแล้ว เข้าใจครับ แต่คำขอโทษจากปากซักคำก็ไม่มี เครียดครับ เงินเจ็ดพันสามแลกกับซากเครื่อง กับความรู้สึกแย่ๆ  แต่ผมก็พยายามมองในแง่ดีครับ เจ็ดพันนั้นก็ถือซะว่าฟาดเคราะห์ไปรับเบณจเพสแล้วกัน เบอร์โทรเค้าผมไม่กล้าลงครับ กลัวเค้าโทรมาโว๊ยวายกับผม  ขอบอกแค่ชื่อแล้วกันนะครับยูสเซอร์เค้าโพสในโอเวอร์คล๊อค ก็ตามรูปที่ผมโพสไปข้างบน Inwakiko ชื่อที่ลงขายชื่อ โอ บางที่ก็ส้มโอ ผู้ชายนะครับ แต่เดาว่านะจะเป็นเกย์   ฝากไว้ให้เป็นอุทาหรณ์ครับ ขออณุญาติแท็คห้องสยาม กับ โต๊ะเครื่องแป้งนะครับ สาวๆจะได้รู้เท่าทัน ขอบคุณครับ 
บทความด้านบทเป็นเพียงกรณีศึกษาที่เกิดขึ้นจริง และทางทีมงานอยากนำมาเล่าสู้กันฟัง  เพื่อช่วยให้หลายๆ คนไม่ตกเป็นเหยื่อของมิจฉาชีพ ในการซื้อขายออนไลน์
ที่มา: Pantip, สมาชิกหมายเลข 859614