ขึ้นชื่อว่าเป็นรถยนต์ กล่าวได้ว่าเป็นทรัพย์สินที่สามารถเคลื่อนที่ได้ ทางด้านการประกันภัยของตัวรถยนต์ ทางบริษัทที่รับทำประกันภัย ก็จะมีเงื่อนไขต่าง ๆ ตลอดจนข้อระบุต่าง ๆ ที่เกี่ยวกับตัวรถยนต์มากมายที่เดียว แต่บทความที่จะทำการกล่าวถึงต่อไปนี้นั้น มิได้มีการเกี่ยวข้องกับการประกันภัยแต่อย่างใด แต่จะชี้แจงในเรื่องที่ท่านเจ้าของรถยนต์ไม่ควรประมาท ยิ่งสังคมสมัยนี้มีเรื่องราวแปลก ๆเกิดขึ้นมากมายในแต่ละวันไม่เว้นแม้กระทั่งรถยนต์อย่างบทความที่จะทำการกล่าวถึงในต่อไปนี้ครับ.
การทำความสะอาดรถยนต์ถือเป็นเรื่องที่ดี ไม่ว่าจะทำความสะอาดรถยนต์ด้วยตนเอง หรือสถานีบริการทำความสะอาดรถยนต์สำหรับในกรณีที่ นำรถไปทำความสะอาดจากสถานที่รับบริการทำความสะอาดรถยนต์ ขอให้ระมัดระวังพวกมิจฉาชีพ ที่รอจังหวะท่านเจ้าของรถเผลอ จะทำตัวเหมือนบุคคลทั่วไป หากสถานที่ที่ทำความสะอาดรถยนต์นั้น มิได้ออกเอกสารการรับบริการยิ่งน่ากลัวกันไปใหญ่  การที่มิได้ออกเอกสารก็อาจจะเป็นช่องโหว่ ที่พวกมิจฉาชีพเหล่านั้น คอยหาจังหวะอยู่ก็เป็นได้

มาทำความเข้าใจกันเลยว่า มีความเป็นไปได้มากน้อยแค่ไหน สมมุติว่านำรถเข้าไปล้างยังสถานีบริการแห่งหนึ่ง เจ้าหน้าที่ทำการรับรถเรียบร้อยแล้ว จากนั้นเจ้าของรถยนต์ก็ไปทำธุระหรือ ไปทำภารกิจอื่น ที่ไกลจากตัวรถมาก พร้อมกันนั้นสถานที่แห่งนั้นก็มิได้ออกใบรับรถให้ จากนั้นพวกพนักงานก็ต่างคนต่างทำงานของหน้าที่ตนเองไป(ตามประสา) คนล้างรถก็ล้าง คนเช็ดก็เช็ด คนเก็บเงินก็คอยเก็บเงินโดยไม่สนใจเลยว่าใครจะเป็นอย่างไร อะไรทำนองนี้ แล้วจู่ ๆ มีคน (มิจฉาชีพ) มาบอกว่า  "รถยนต์คันนี้เสร็จหรือยัง จะรีบไปทำธุระ " หรือ รถยนต์คันนั้น คันนี้ ลูกค้าคนนั้น คนนี้ ให้มารับรถแทน หรือ อื่น ๆ อีกมากมาย ที่พอจะทำให้ตายใจสนิทใจ พอจ่ายเงินค่าบริการเสร็จ ก็หายวับไปกับตา กว่าจะรู้ว่าถูกขโมย ต้องรอเจ้าของรถมารับรถถึงจะได้ทราบกัน เหตุการณ์ดังกล่าว ขอให้ระวังกันนะครับ ถึงแม้จะไม่มีข่าวเกิดขึ้นก็ตาม ทางด้านสถานประกอบการก็เช่น เดียวกัน หากได้เข้ามาอ่านแล้วก็ให้ระวังกันไว้บ้างนะครับ ต้องขอบอกเลยว่าคนที่ทำงาน (ส่วนใหญ่) ที่เป็นลูกจ้าง ไม่รู้ว่าใครเป็นเจ้าของรถกันแน่ ดังนั้น ขอให้ระวังเจ้า (พวกนั้น) ยังไงกันย่อมดีกว่าแก้ แน่ ๆ ครับ อีกกรณีหนึ่ง การที่ให้ยืมรถแก่กันและกัน ดังที่กล่าวมาตั้งแต่ต้นว่า "รถยนต์เป็นทรัพย์สิน ที่เคลื่อนที่ได้" ขอให้ไตร่ตรองกันให้มากครับ จริงอยู่ว่าเหตุการณ์ที่เกิดขึ้นไม่รู้ว่าเป็นอย่างไรต่อไปในเวลาข้างหน้า ควรพิจารณากันไว้ด้วยนะครับ บทความที่เกี่ยวกับมิจฉาชีพมีให้อ่านอยู่ในบทความของเราอีกครับ ทางผู้เขียนหวังเป็นอย่างยิ่งว่า จะได้รับประโยชน์จากบทความของเราในทุกเรื่องครับผม ท้ายนี้ขอให้ท่านผู้อ่านทุกท่าน มีความสุขร่ำรวยกันถ้วนหน้าครับ
ขอบคุณข้อมูลจาก แผนก เทคนิคและฝึกอบรม บริษัท พิธานพาณิชย์ จำกัด (กรุงเทพฯ)