ผู้สื่อข่าวรายงานว่า (9 พ.ย.) จากกรณี พล.อ.ไพบูลย์ คุ้มฉายา รัฐมนตรีว่าการกระทรวงยุติธรรม แถลงข่าวยืนยัน นายสุริยัน สุจริตพลวงศ์ หรือ หมอหยอง หมอดูชื่อดัง ผู้ต้องหาคดีหมิ่นเบื้องสูง ตามประมวลกฎหมายอาญา มาตรา 112 เสียชีวิต
ล่าสุด ในโลกออนไลน์ได้มีการเผยภาพใบมรณะบัตรของหมอหยอง ระบุว่า เสียชีวิตเมื่อเวลา 22.20 น. วันที่ 7 พ.ย.2558 ที่ รพ.กลางกรมราชทัณฑ์ ระบุสาเหตุการตายไว้ว่า สันนิษฐานว่าระบบหายใจไหลเวียนโลหิตล้มเหลวจากการติดเชื้อ โดยแจ้งการเสียชีวิตเมื่อวันที่ 9 พ.ย.2558 
ทั้งนี้ มีรายงานว่า ญาติของนายสุริยัน ได้ติดต่อขอรับศพไปบำเพ็ญกุศลแล้ว เพื่อไปประกอบพิธีฌาปนกิจที่วัดทองสุทธาราม เขตบางซื่อ กทม.
ขอขอบคุณภาพจากทวิตเตอร์ @thaipbsnews


ใบมรณบัตร"หมอหยอง"ระบุแจ้งตายวันที่ 9 พ.ย.และระบุว่าเผาที่วัดทองสุทธาราม ขณะที่รมว.ยุติธรรมระบุตาย 7พ.ย.#Thaipbsnews pic.twitter.com/k7IDntfw1k
— Thai PBS News (@thaipbsnews) November 9, 2015
