10 โปรแกรมฟรีที่แนะนำเครื่องโน้ตบุ๊กควรมีไว้
สำหรับท่านที่ซื้อโน้ตบุ๊กใหม่ในปี 2013 หรือมีอยู่แล้ว จะตั้งเป้าลดการใช้โปรแกรมที่ไม่ถูกต้องลิขสิทธิ์ หันมาใช้โปรแกรมที่ถูกต้องลิขสิทธิ์ก็จะเป็นการดีเพื่อให้เข้ากับอารยประเทศเขา แต่ก็มีปัจจัยใหญ่มาขัดขวางก็คือค่าใช้จ่ายที่จะตามมา วันนี้ผมจะมาแนะนำโปรแกรมแบบฟรีใช้ได้อย่างถูกต้องไม่ต้องกลัวว่าผิดกฎหมาย ซึ่งโปรแกรมแต่ละตัวนั้นมีคุณภาพที่ดีไม่แพ้ โปรแกรมเสียเงินทั้งหลายเรียกว่าสุดยอดของฟรีโปรแกรมเลยก็ว่าได้….

มาดูกัน ว่า 10 โปรแกรมฟรีที่แนะนำเครื่องโน้ตบุ๊กควรมีไว้เสมอมีอะไรบ้าง
Open Office 

 
Open Office โปรแกรมที่มีความสามารถเทียบได้กับโปรแกรม Microsoft Office ที่คุณๆ รู้จักดี และใช้กันมานาน Open Office พัฒนาเพื่อให้ใช้งานได้ฟรี โดยโปรแกรม Open Office จะประกอบไปด้วยโปรแกรมย่อยๆ ดังนี้

Writer – โปรแกรมที่ออกแบบมาใช้แทน Microsoft Word
Calc – โปรแกรมที่ออกแบบมาใช้แทน Microsoft Excel
Impress – โปรแกรมที่ออกแบบมาใช้แทน Microsoft PowerPoint
Base – โปรแกรมที่ออกแบบมาใช้แทน Microsoft Access
Draw – ใช้สำหรับการวาดภาพ 3 มิติ
Math – ใช้เขียนข้อความและตัวเลขในทางทางคณิตศาสตร์

ดาวน์โหลด : www.openoffice.org
GIMP 

 

GIMP โปรแกรมประมวลผลภาพกราฟิกส์และภาพถ่าย ตัวอย่างการใช้งานเช่น ออกแบบภาพกราฟิกส์ ตราสัญลักษณ์ ปรับขนาดภาพถ่าย ปรับสีของภาพ นำภาพมาซ้อนรวมกันโดยใช้เทคนิกเลเยอร์ (layer) ลบส่วนที่ไม่ต้องการทิ้ง เปลี่ยนฟอร์แมตของไฟล์ภาพ เป็นต้น GIMP ยังสามารถสร้างภาพเคลื่อนไหวแบบง่าย ๆ ได้ด้วย เรียกว่าเป็นโปรแกรมสำหรับการตกแต่งภาพที่มีคุณสมบัติ เช่นเดียวกับ Adobe Photoshop ที่เป็นที่รูจักกันทั่วแต่เป็นโปรแกรมที่ต้องเสียเงินซื้อ ส่วนเจ้า GIMP เป็นฟรีโปรแกรมที่คุณภาพคับแก้ว  ดาวน์โหลด : www.gimp.org
Winamp

 

เป็นโปรแกรมฟังเพลงที่ต้องมีติดเครื่องคอมกันไว้ทุกเครื่อง เนื่องจากโปรแกรมตัวนี้ที่สามารถเล่น Multimedia ครบทุกฟังชั่นที่คุณต้องการแล้ว ตัวโปรแกรมก็สามารถหาดาวน์โหลดสกินมาเปลี่ยน ให้เข้ากับสไตล์การใช้งานของเราได้อีกด้วย นอกจากนั้น ตัวโปรแกรมยังมีระบบค้นหาเนื้อเพลงออนไลน์ ในขณะเรากำลังเปิดเล่นเพลงนั้นอยู่ให้อย่างอัตโนมัติ สามารถเล่นไฟล์เพลงไม่ว่าจะเป็น MP3 AAC หรือ Repay Gain นอกจากนี้ Winamp ยังใช้เล่นไฟล์ได้อีกหลายรูปแบบ เช่น  MIDI, MOD, MPEG-1 audio layers 1 and 2, AAC, M4A, FLAC, WAV, OGG Vorbis, and Windows Media Audio เป็นต้น
ดาวน์โหลด :  www.winamp.com 
VLC

 

VLC Multi Player โปรแกรมเล่นไฟล์สื่อคุณภาพสูง รับชมภาพและเสียง บันทึกภาพและเสียง และการถ่ายทอดแบบสตรีม ซึ่งสนับสนุนไฟล์ในหลายๆประเภท ที่รู้จักกันดีเช่น วีซีดี ดีวีดี และการสตรีมโพรโทคอล และยังสามารถสตรีมระหว่างเน็ตเวิร์ก และยังสามารถแปลงไฟล์ได้อีกด้วย ทั้งยังรองรับการเปิดไฟล์บนโทรศัพท์มือถือสมาร์ทโฟนและยังมีเมนูเป็นภาษาไทย ให้เลือกใช้ด้วย
ดาวน์โหลด : www.videolan.org/vlc/
7-Zip

 

7-Zip เป็นโปรแกรมเอาไว้ใช้สำหรับจัดการ บีบอัดซิปไฟล์และแตกไฟล์ซิป ซึ่งเป็นโปรแกรมฟรีแบบโอเพ่นซอร์สซอร์ฟแวร์ ซึ่งใช้เทคโนโลยีการบีบอัดไฟล์แบบ LZMA ซึ่งมีความสามารถสูงในการบับอีดไฟล์ โดยโปรแกรม7-Zip นี้ สามารถบีบอัดและแตกไฟล์ที่มีรูปแบบหรือนามสกุลเป็น 7z, ZIP, GZIP, BZIP2 and TAR และสามารถแตกไฟล์ที่มีรูปแบบหรือนามสกุลเป็น ARJ, CAB, CHM, CPIO, DEB, DMG, HFS, ISO, LZH, LZMA, MSI, NSIS, RAR, RPM, UDF, WIM, XAR และ Z ซึ่งผู้ใช้งานสามารถตั้งค่าให้โปแกรม7-Zip รู้จักไฟล์ที่มีนามสกุลดังข้างต้นได้ อีกทั้งยังสามารถรองรับการใช้ Language Interface ของภาษาท้องถิ่นของแต่ละประเทศได้ถึง 74 ภาษาทีเดียว ซึ่งหนึ่งในนั้นก็มีภาษาไทยอยู่ด้วย
ดาวน์โหลด : www.7-zip.org
Recuva

 

Recuva เป็นโปรแกรมกู้ไฟล์ที่ถูกลบให้กลับคืนมาแม้จะถูกลบไปจากถังขยะ โปรแกรมมีความสามารถในการสแกนเครื่องของเราเพื่อค้นหาไฟล์ที่ถูกลบไปเพื่อ ให้เราสามารถเลือกได้ว่าจะกู้ไฟล์ใดกลับคืนมา นอกจากนั้นโปรแกรมยังรองรับการกู้ไฟล์จากเมมโมรี่การ์ดและเฟลชไดร์ฟชนิด ต่างๆ ทั้งยังกู้ไฟล์ที่ขนาดใหญ่กว่า 4GB ได้อย่างไม่มีปัญหา
ดาวน์โหลด : www.piriform.com/recuva 
CCleaner 

 

CCleaner โปรแกรมที่เป็นที่นิยมในสังคมคนใช้คอมพิวเตอร์ โปรแกรมมีประสิทธิภาพสูงทั้งในการทำงานและรูปลักษณ์หน้าตาในการใช้งานที่ เข้าใจง่าย และสวยงาม  CCleaner มากด้วยประสิทธิภาพในการค้นหาไฟล์ต่างๆบนพื้นที่ฮาร์ดดิสก์โดยการลบ Temp. files , Cookies, ไฟล์ใน Recycle bin, Windows hot-fix, History และ Cache files ในโปรแกรมเบาว์เซอร์ต่างๆ เช่น Internet Explorer, Firefox, Google Chrome, Opera, Safari และโปรแกรมอื่นอีกมากมาย  และคุณยังสามารถกำหนดค่าการตั้งค่าสำหรับ Cookie ที่คุณต้องการ
ดาวน์โหลด : www.piriform.com/ccleaner
Foxit-Reader

 

Foxit Reader เป็นฟรีโปรแกรมที่ใช้สำหรับวิวหรือแสดงไฟล์ .PDF เช่นเดียวกับ Adobe Reader แต่มีขนาดเล็กกว่ากันมากๆ แถมยังมีความสามารถหลายๆ อย่างที่ดีกว่า เช่น การเปิดไฟล์ .AI ที่สร้างจากโปรแกรม Adobe illustrator ซึ่งผู้ใช้งานในสำนักงานหลายๆ คนต้องการ ทั้งนี้ยังสามารถแปลงไฟล์ต้นฉบับเป็น Text File ได้อีกด้วย
ดาวน์โหลด : www.foxitsoftware.com/Secure_PDF_Reader/
PDF Creator

 

PDF Creator เป็นโปรแกรม สำหรับสร้างเอกสาร PDF โดยตรงจากโปรแกรมใดก็ได้บนวินโดวส์ เมื่อติดตั้งโปรแกรมเสร็จแล้ว การใช้งานก็เพียงสั่งพิมพ์จากโปรแกรมใดก็ได้ แล้วเลือก PDFCreator  จากรายการเครื่องพิมพ์ กด Save แล้วใส่ชื่อไฟล์ PDF ที่จะเป็น output เท่านี้ก็จะได้ไฟล์ PDF ที่ต้องการ  นอกจากไฟล์ PDF แล้ว PDFCreator ยังเซฟไฟล์ออกมาเป็น JPEG, PNG, BMP, PCX, TIFF, Postscript (PS) และ Encapsulated Postscript (EPS) อีกด้วย
ดาวน์โหลด : http://sourceforge.net/projects/pdfcreator/
Avast Free Antivirus

 

Avast Free Antivirus เป็นโปรแกรมสแกนไวรัสฟรี ที่มีความสามารถในการสแกนค้นหาไวรัสที่อยู่ในเครื่อง พร้อมทั้งกำจัดไวรัสที่ติดในเครื่องได้อย่างหมดจดและปลอดภัย สามารถป้องกันไวรัสแบบเรียลไทม์เพื่อป้องกันไม่ให้ไวรัสกลับมาอีกครั้ง สำหรับเวอร์ชันล่าสุดได้มีการปรับปรุงในส่วนต่างๆ เช่น ปรับปรุงการทำงานของระบบ Auto Sandbox, Remote Assistance, และ SafeZone, ปรับเปลี่ยนหน้าตาการทำงานของปลั๊กอินสำหรับ Outlook, เพิ่มการรองรับ Windows 8, เพิ่มระบบ Emergency Updater เพื่อใช้อัพเดทฐานข้อมูลไวรัสอย่างเร่งด่วน เป็นต้น
ดาวน์โหลด : www.avast.com
10 โปรแกรมฟรีที่กล่าวมาข้างต้น ทุกโปรแกรมผ่านการทดสอบการใช้งานมาจากผู้ใช้ทั่วโลก จึงเชื่อใจได้ว่า สามารถทำงานได้ดีจริงและที่สำคัญคือประหยัดเงินให้กับตัวคุณเองและไม่จำเป็น ต้องใช้โปรแกรมที่ไม่ถูกต้องลิขสิทธิ์อีกต่อไป
สนับสนุนเนื้อหาโดย: notebookspec