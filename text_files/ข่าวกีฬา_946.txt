ศึกล้างตาระหว่าง "ดำดอทคอม" บัวขาว บัญชาเมฆ กับ อี้หลง นักกังฟูเส้าหลินจากจีน เมื่อวันเสาร์ที่ 5 พฤศจิกายน ที่ผ่านมา ที่เมืองนานจิง ประเทศจีนยกแรก นักชกขวัญใจชาวไทย เปิดเกมบุกเข้าใส่ทันที เดินหน้าดักเตะและแทงเข่าได้สวยๆหลายครั้ง ขณะที่ อี้หลง เน้นออกหมัด แต่ก็ยังไม่เข้าเป้ายกสอง บัวขาว ยังเป็นฝ่ายเดินเข้าใส่เหมือนเดิม โดยมีลูกถีบ และเตะซ้ายเข้าที่ลำตัวหนักๆหลายครั้ง ปลายยก อี้หลง เดินรัวหมดใส่เป็นชุดแต่ก็ทำอะไร บัวขาว ไม่ได้มากยกสุดท้าย บัวขาว เน้นรัดกุมไม่ผลีผลาม รอจังหวะดักเตะซ้ายเข้าหน้า อี้หลง จังๆได้ถึงสองครั้ง ด้าน อี้หลง ยังคงออกอาวุธแบบสะเปะสะปะ ครบสามยก ผู้ตัดสินชูมือให้ อี้หลง เป็นฝ่ายชนะคะแนนแบบหน้าตาเฉย 