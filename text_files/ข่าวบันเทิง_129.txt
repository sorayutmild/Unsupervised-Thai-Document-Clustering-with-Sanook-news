อินสตาแกรม..เดือดผุดๆ เมื่อ "ซันนี่ ยูโฟร์" ออกอาการตัดพ้อ โพสต์ภาพคู่แฟนหนุ่ม "โอน พีรพัฒน์" พร้อมกับประกาศออกสื่อว่า "เลิกกันละโว้ย..!!" อีกทั้งยังขุดข้อความต่างๆ ออกมาแฉอย่างต่อเนื่อง ทั้งที่เมื่อไม่กี่วันก่อน คู่นี้เพิ่งจะฉลองความรักครบ 1 ปี 7 เดือนกันไปหมาดๆ
ประเด็นความรักของ ซันนี่ ยูโฟร์ ดูท่าทางจะจบลงไม่สวยซะแล้ว เมื่อเจ้าตัวโพสต์ภาพคู่กับคู่หมั้น "หนุ่มโอน" ที่ได้หมั้นหมายกันตั้งแต่ปลายปีก่อน โดยข้อความในอินสตาแกรมระบุว่า "รักล่ม ลวงหลอก ชั้นโสดละ ครั้งนี้เลิกจริง !! นี่คือรูปสุดท้ายที่เราจะถ่ายด้วยกัน ก่อนที่เราจะตัดสินใจเลิกคบกันซะ"
นอกจากนี้ยังมีอีกข้อความ ระบุว่า "เลิกกันละโว้ย !! พูดจนชั้นเสียหายขนาดนี้ สงสารใครดีล่ะ ต่อให้แลกด้วยชีวิต ชั้นจะตามทำลายคุณ จนกว่าจะขอโทษส่วนตัวต่อหน้าซันนี่ ไม่งั้นจะทำให้พังไปข้างเลย ไม่พูดเล่น เจ้านายของชั้นไม่พอใจสุดๆ ระวังชีวิตไว้ บล็อกชั้นก็เท่านั้น ตามถึงที่ได้ สายชั้นเยอะ 'อีกอย่าง กะเทยอย่างชั้นไม่กลัวติดคุก'"
อย่างไรก็ตาม ยังไม่ทราบว่าปมขัดแย้งของทั้งคู่เกิดขึ้นเพราะอะไร? เนื่องจากก่อนหน้านี้ทั้งคู่ยังดูอินเลิฟกันตามปกติ แม้จะมีข่าวระหองระแหงออกมาเป็นระยะ แต่ดูเหมือนว่าครั้งนี้ ความรักจะกลายเป็นความบาดหมางกันอย่างหนัก ขณะที่บรรดาแฟนๆ ที่ติดตามก็ให้กำลังมาเป็นจำนวนมาก รวมทั้งเพื่อนพ้องดาราก็มาให้กำลังใจเช่นเดียวกัน