10 อันดับ ความแตกต่างของ iPhone 5 และ Samsung Galaxy S III
ตอนนี้ iPhone5 กำลังมาแรงมีข่าวมาแทบทุกวัน ทางทีมงาน toptenthailand เลยนำข้อมูลมาเปรียบเทียบสเปค และ ฟีเจอร์ของมือถือตัวท็อปของค่ายคู่แข่งคนสำคัญเลยทีเดียวกันบ้าง นั่นก็คือ Samsung Galaxy S III นั่นเอง ซึ่งทำยอดขายที่เรียกได้ว่า ขายดีเป็นเทน้ำเทท่าเลยทีเดียว แถมยังมาพร้อมกับความสามารถที่โดดเด่นตามสไตล์ของ Android และยังมีฟีเจอร์ และลูกเล่นใหม่ๆ ให้เล่น แต่ทาง Apple iPhone 5 ก็มาพร้อมกับ iOS 6 ที่มีฟีเจอร์ใหม่ๆ ให้เล่นเช่นกัน รวมถึงรูปร่างดีไซน์ที่เปลี่ยนไปด้วย ดูแล้วช่างสูสียิ่งนัก ดังนั้นเราลองมาเปรียบเทียบฟีเจอร์ และสเปคเบื้องต้นของมือถือ 2 เครื่องนี้กันดูครับว่าจะเป็นอย่างไรกันบ้าง ไปติดตามกันเลยครับ
อันดับ 10 ความแตกต่างเรื่อง NFC (การเชื่อมต่อไร้สายระยะใกล้)
อันดับที่ 10 ของทีมงาน toptenthailand ได้แก่ ของการเชื่อมต่อไร้สายระยะใกล้ หรือที่เรียกว่า NFC นั่นเอง เราไปอ่านกันดีกว่าครับว่าเป็นอย่างไร

iPhone 5 ไม่มีฟีเจอร์การเชื่อมต่อไร้สายระยะใกล้ใส่เข้ามาในตัวเครื่อง ทั้งๆที่เป็นรุ่นใหม่ ทำให้กลายเป็นประเด็นให้ฝ่ายอื่นโจมตีพอสมควร
Samsung Galaxy S III มีการรองรับ NFC เป็นการแตะเครื่องสองเครื่องเพื่อแชร์ข้อมูลให้กันอย่างง่ายๆ ทำให้สะดวกต่อการส่งข้อมูลให้กันเป็นอย่างมาก สรุปสรุป
ความแตกต่าง : Samsung Galaxy S III ได้เปรียบในข้อนี้เพราะว่าจุดขายคือ S-Beam ที่แตะเครื่องสองเครื่องเพื่อแชร์ข้อมูลให้กันอย่างง่ายดาย ทาง iPhone 5 ก็คงจะสู้ตรงนี้ลำบากซักหน่อยเพราะไม่มีเหมือนกับ Samsung Galaxy S III
อันดับ 9 ความแตกต่างเรื่อง LTE และการเชื่อมต่อเครือข่าย
อันดับที่ 9 ของทีมงาน toptenthailand ได้แก่ เรื่องของ LTE และการเชื่อมต่อเครือข่ายนั่นเอง

iPhone 5 รองรับการเชื่อมต่อเครือข่ายความเร็วสูง 4G LTE อย่างที่ทางผู้ให้บริการเครือข่ายต่างเคยออกมาฟันธงไว้ว่าสมาร์ทโฟนรุ่นใหม่ของ Apple จะต้องมีฟังก์ชั่นนี้ ในขณะนี้ทาง Verizon, AT&T และ Sprint กำลังขยายเครือข่าย LTE ออกไป Apple iPhone 5 เป็นรุ่นแรกที่ทาง Apple ตัดสินใจใส่ LTE เข้าไป โดยดีไซน์แบบทูโทนถือเป็นผลจากการปรับปรุงประสิทธิภาพของเสารับสัญญาณและชิป LTE(ต้องรอการทดสอบการใช้งานจริง ว่า LTE ในสมาร์ทโฟนเครื่องไหนจะสามารถรับสัญญาณได้ดีที่สุดและไม่หลุดบ่อย)
Samsung Galaxy S III นั้น โทรศัพท์ของ Samsung มีฟีเจอร์นี้มาในมือถือหลายๆ รุ่นก่อนหน้านี้แล้ว
สรุปความแตกต่าง : สำหรับ "การเชื่อมต่อ" ที่แม้จะดูแตกต่างกันสำหรับคำว่า "LTE" แต่เอาเข้าจริง พอมาเมืองไทยก็ยังคงไม่มีอะไรแตกต่าง หากแต่ยังใช้ได้แค่ความเร็วระดับ 3G แบบปกติ ส่วน Wi-Fi ที่ iPhone 5 ประกาศการรองรับมาตรฐานทั้ง a/b/g และ n ด้วยความเร็วที่เพิ่มขึ้น ตรงนี้ Samsung เองก็เคยประกาศการใช้ Wi-Fi แบบ Dual Band มาก่อนหน้านี้ ทำให้ความได้เปรียบเสียเปรียบแทบจะไม่มีเลย
อันดับ 8 ความแตกต่างเรื่องราคา
อันดับที่ 8 ของทีมงาน toptenthailand ได้แก่ เรื่องของที่ทุกคนกำลังรอคอยราคาของ "ไทย" เรานั้นว่าจะอยู่ที่เท่าไร เพราะตอนนี้มีแต่ราคาของต่างประเทศออกมาแค่นั้นเอง

iPhone 5 เปิดราคา รุ่น 16GB มาเท่ากับราคาเดิมตอนเปิดตัวของ iPhone 4S คือประมาณ 2 หมื่นกว่าบาท (อ้างอิงจากราคาในประเทศสิงคโปร์ และฮ่องกง)
Samsung Galaxy S III รุ่น 16GB ราคาเริ่มต้นอยู่ที่ 21,900 บาท ซึ่งก็ถือว่าสูสีกันกับ iPhone 5
สรุปความแตกต่าง : "ราคา" ที่ได้เห็นกันตอนนี้คือ "ราคา" ในต่างประเทศ แต่ " ราคา " ของประเทศไทยเรายังคงเป็นปริศนากันต่อไป เพราะเชื่อเหลือเกินว่า "ประเทศไทย" จะถูกจัดให้ไปอยู่ในประเทศลำดับหลัง ที่อาจจะได้วางจำหน่ายกันจริงๆ ในเดือนธันวาคม 2555 นี้ แต่การคาดเดาที่พอจะเป็นไปได้คือ การสวมราคาเดิมของรุ่นก่อนหน้านี้ ซึ่งถ้าเป็นเช่นนั้นจริงๆ Samsung Galaxy S III ก็จะมีราคาที่ถูกกว่า 1,000 บาททันที
อันดับที่ 7 ความแตกต่างเรื่อง การถ่ายภาพ และบันทึกวีดีโอ
ของทีมงาน toptenthailand คือ เรื่องที่ทุกคนในโลกนี้ที่ชื่นชอบการถ่ายรูป ถ่ายวิดีโอ ต่างรอคอยกันมากที่สุดว่า สองเจ้านี้จะมีฝั่งใดดีกว่าหรือเหนือกว่า อยากรู้ลองไปติดตามกันเลยครับ

iPhone 5 นั้น ทางApple ได้เพิ่มความสามารถด้านการถ่ายภาพบน iPhone 5 แต่ก็ถือว่าไม่มากขึ้นจากเดิมเท่าไหร่นัก โดยมีโหมด dynamic low-light mode ที่สามารถถ่ายภาพในที่มืดได้ดีขึ้น มี 5-element lens และ f/2.4 aperture และเพิ่มโหมด Panorama หรือโหมดถ่ายภาพมุมกว้างเป็นครั้งแรกสำหรับมือถือ iPhone โดยสามารถถ่ายภาพได้ถึง 360 องศาด้วยความละเอียดภาพ 8 ล้านพิกเซล นอกจากนี้ CPU A6 ยังช่วยในการโฟกัสภาพ และจับภาพให้เร็วขึ้น รวมถึง smart filter ที่ช่วยให้สีสันของภาพสมจริง และลด noise ได้ดียิ่งขึ้น และยังมี Shared Photo Streams ที่ให้คุณแชร์ภาพที่คุณถ่ายให้เพื่อนได้ทันทีผ่านทาง iCloud กล้องหน้าความละเอียด 1.3 ล้านพิกเซล บันทึกภาพระดับ HD 720p
Samsung Galaxy S III มาพร้อมกับระบบกล้องถ่ายภาพความละเอียด 8 ล้านพิกเซลที่น่าประทับใจมาก ไม่ว่าจะเป็นเรื่องการเริ่มต้นถ่ายภาพด้วยความเร็ว 990ms และสามารถถ่ายได้ที่ความเร็ว 3.3 ภาพต่อวินาที ถ่ายต่อเนื่องได้สูงสุด 20 ภาพต่อครั้ง, Best Shot หรือโหมดเลือกภาพที่ดีที่สุด พร้อม Zero Shutter Lag หรือการถ่ายภาพแบบไร้ซึ่งการหน่วงเวลา, ระบบจดจำใบหน้าเพื่อนเวลาถ่ายภาพ ซึ่งสามารถแชร์ภาพให้เพื่อนได้ทันที, มีฟีเจอร์ HDR, Panorama, Smile Shot, Beauty Mode มาเต็มบนเครื่อง, กล้องหน้าความละเอียด 1.9 ล้านพิกเซล ด้านการบันทึกวีดีโอ สามารถบันทึกที่ระดับ Full HD 1080p พร้อมระบบกันสั่น กล้องหน้าบันทึกภาพระดับ HD 720p
สรุปความแตกต่าง : iPhone นั้นได้ยกระดับมาตรฐานกล้องบนโทรศัพท์ขึ้นมาและได้มีการปรับปรุงระบบถ่ายภาพ ใน iPhone 5 ที่สามารถถ่ายได้เร็วขึ้นกว่าเดิม พร้อมทั้งเพิ่มโหมดพาโนราม่าแบบใหม่ที่ช่วยให้ผู้ใช้ได้ภาพที่สมบูรณ์ที่สุด ส่วน Samsung Galaxy S3 นั้นก็ไม่น้อยหน้า มีเซ็นเซอร์ที่ความละเอียด 8 ล้านพิกเซล เช่นเดียวกับ iPhone 5 โดยชูจุดขายที่ลูกเล่น พาโนราม่า, ถ่ายภาพต่อเนื่อง และอื่นๆ อีกมากมาย แม้ว่าขณะนี้ยังไม่ได้จับกล้องใน iPhone 5 แต่ก็มีความเป็นไปได้สูงว่าจะทำได้ดีเช่นเดียวกับที่ Samsung Galaxy S3 เคยทำไว้ ซึ่งเรื่องนี้ยังต้องรอการพิสูจน์หลังจากที่ iPhone5 จำหน่ายออกมาแล้วความแตกต่างเรื่อง ซอฟต์แวร์ และแอพพลิเคชั่น
อันดับที่ 6 ความแตกต่างเรื่อง ซอฟต์แวร์ และแอพพลิเคชั่น
ของทีมงาน toptenthailand ได้แก่ เรื่องของซอฟต์แวร์ และแอพพลิเคชั่นต่างๆ จะเป็นอย่างไรบ้างลองไปอ่านกันครับ

iPhone 5 นั้นใช้แอพพลิเคชั่นของ iOS ใน App Store ซึ่งผู้ใช้นั้นรู้ๆ กันดีอยู่แล้วว่า มีแอพดีมากกว่าแอพไม่ดี เพราะว่า iOS มีใช้กับอุปกรณ์ของ Apple เท่านั้น ไม่เหมือนกับทาง Android ที่มีมือถือหลากหลายรุ่น ทำให้นักพัฒนาแอพพลิเคชั่นพัฒนาได้ลำบากกว่า ส่วนฟีเจอร์พิเศษของ iPhone 5 (iOS 6) นั้นมาพร้อมกับ Siri คือแอพเลขาสุดฉลาด (แต่เธอยังไม่เก่งภาษาไทย), ตัด Google Maps ออกไป และใช้แผนที่ของตัวเอง แต่ยังมีการจัดเรียงแอพแบบโบราณอยู่ คือ เรียงเป็นแถวๆ เหมือนเดิม ไม่สามารถจัดได้เองเหมือน Android
Samsung Galaxy S III ใช้ระบบปฏิบัติการ Android 4.0 Ice-Cream Sandwich แต่จะอัพเป็น Android 4.1 Jelly Bean ได้เดือนหน้า แต่อย่างไรก็ตาม แอพ Android นั้นดูเหมือนจะด้อยกว่า iOS อยู่พอสมควรตามเหตุผลที่ได้กล่าวไว้ก่อนหน้านี้ แต่ข้อดีของ Android OS ก็คือ คุณสามารถปรับแต่งหน้าจอ หรือตัวเครื่องได้อย่างที่ใจคุณต้องการ สามารถโหลด Widgets สวยๆ มาแต่งตัวเครื่องของคุณได้ นอกจากนี้ S III ยังมีฟีเจอร์พิเศษพกติดตัวมาด้วย นั่นก็คือ Pop-up Play, S Bean หรือการส่งข้อมูลขนาดใหญ่ได้ในเวลาอันสั้นผ่าน NFC ที่ iPhone 5 ไม่มี, Smart Stay ระบบตรวจจำดวงตาผู้ใช้ หน้าจอจะไม่ดับถ้าหากว่าเรามองหน้าจออยู่, และ S Voice ระบบตอบคำถาม และเลขาส่วนตัว เหมือนกับ Siri
สรุปความแตกต่าง : จะเห็นว่าในด้านซอฟเเวร์นั้น iPhone 5 ถือว่ายังทำได้ดีกับเเอพลิเคชันเเนว 3rd Party ที่หลากหลายเเละคุณภาพค่อนข้างดีกว่าของ Android ในขณะเดียวกันถ้าเเอพลิเคชันที่เราใช้หลักๆ ใน Android นั้นเราพอใจอยู่เเล้ว เเอพลิเคชันลูกเล่นต่างๆ ใน iOS อาจจะไม่จำเป็นสำหรับเราก็ได้ ในขณะเดียวกัน จุดเเข็งของ Galaxy S III นั้นจะเป็นเรื่องของตัวเลขมากกว่า คือ ราคา ขนาดหน้าจอ ความละเอียดหน้าจอ เเบตเตอรี่ความจุสูง เเละเพิ่ม microSD ได้ ซึ่งเเน่นอนทำให้ Galaxy S III นั้นดูคุ้มค่ากว่าในเกือบทุกกรณี เเต่ Galaxy S III เองก็มีข้อจำกัดในหลายด้าน อย่างเช่นอินเตอร์เฟซ หรือความรู้สึกดีเเละประณีตในงานประกอบเเละตัวซอฟเเวร์นั้นดูเเล้วยังคงเป็น รองของ iPhone 5 อยู่ดี รวมไปถึงถ้าเน้นเรื่องกล้องนั้น Galaxy S III ทำออกมาได้ไม่น่าประทับใจนักเมื่อเทียบกับ iPhone 5 ถึงเเม้สเปคกล้องจะสูสีกัน เเต่ที่ต่างกันคือตัว ISP ที่ใช้ทำการปรับเเต่งภาพที่ iPhone 5 ทำได้ดีกว่านั้นเอง



