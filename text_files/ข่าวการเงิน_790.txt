อย่าเพิ่งตกใจกันไปใหญ่ ว่าวันนี้ Sanook Money เอาเทคนิคอะไรมาฝาก เชื่อว่าหลายคนคงกำลังสงสัย ว่าจะรวยได้ยังไง ถ้าเราไม่ทำงานหาเงินเพิ่ม
สำหรับเทคนิคที่นำมาฝากกันนี้ เป็นวิธีการเปลี่ยนความคิด ที่จะทำให้เรารวยขึ้น มีความสุขได้ทั้งทางกาย และทางใจ ลองมาดูกันว่ามีอะไรบ้าง
1.รวยด้วยรายได้เท่าเดิม กำลังสงสัยล่ะสิ ว่าจะรวยได้อย่างไร ในเมื่อรายได้เท่าเดิม แล้วยิ่งยุคแบบนี้ ข้าวของก็แพงมากยิ่งขึ้น แต่ถ้าหากเราลองปรับเปลี่ยนตัวเอง อย่าฟุ่มเฟือย รู้จักแบ่งเงินเพื่อเก็บออม นอกเสียจากเงินจะเพิ่มมากขึ้นแล้ว ยังฝึกนิสัยให้เป็นคนประหยัดได้อีกด้วย
2.คิดว่าตอนนี้เราเป็นคนรวย ไม่ต้องมัวแต่คิดว่าอีก 10 ปี ฉันจะรวย เปลี่ยนความคิดเสียใหม่ ลองคิดว่าตอนนี้ "คุณรวยแล้ว" เป็นอีกแนวคิดที่จะทำให้คุณไม่รู้สึกด้อยไปกว่าคนอื่น แต่ที่สำคัญ ก็ต้องคอยเตือนตัวเองด้วยนะว่าเป็นคนรวย แต่ไม่จำเป็นต้องฟุ่มเฟือย อยู่แบบพอเพียงก็ได้
3.ย้ายไปอยู่ประเทศที่ค่าเงินต่ำกว่าเรา หรือย้ายไปอยู่ต่างจังหวัด ย้ายฐิ่นฐานไปอยู่ประเทศที่ค่าเงินกว่าเงินบาทไทย เช่น ลาว เขมร กัมพูชา รับรองว่าคุณกลายเป็นเศรษฐีแบบทางลัดแน่นอน หรือไม่ต้องไปไกล แค่ย้ายไปอยู่ต่างจังหวัด ข้าวหนึ่งจานในกรุงเทพฯ อาจจะเทียบได้กับ 2-3 จานที่ต่างจังหวัดเลยก็ได้
4.ลดรายจ่ายในการทำกิจกรรมต่างๆ วิธีคิดนี้ เป็นอีกทางที่ทดแทนกันได้ทางความสุข เช่น คุณอยากไปเที่ยวสวิตเซอร์แลนด์ ก็เปลี่ยนไปเที่ยวที่ปาย อยากไปมัลดีฟส์ ก็ไปเที่ยวที่เกาะสมุย กระบี่ ภูเก็ต นอกจากจะยังได้เที่ยวเหมือนเดิมแล้ว ยังประหยัดงบมากขึ้นอีกด้วย
5.เข้าวัดศึกษาธรรมะวิธีทางธรรม ที่จะทำให้คุณสุขกาย สบายใจ ลองกลับมาลองนึกดูว่า รวยหรือจน ก็ไม่ต่างกัน ถ้าชีวิตไม่มีความสุข หากจิตใจสงบ เงินตรา ก็ไม่ใช่เรื่องสำคัญ
6.ทำทาน ช่วยคนยากจนคนที่มีเงิน คนที่รวยจริง ต้องสามารถแบ่งปัน ช่วยเหลือคนอื่นได้ รวยน้อยก็แบ่งปันน้อย ถ้ามีมากก็แบ่งปันมาก การที่คุณได้ช่วยเหลือผู้อื่น ก็ถือว่าคุณเป็นคนรวยแล้ว
เทคนิคที่ Sanook Money นำมาฝากกันนี้ เป็นเทคนิคทางความคิด ที่คุณสามารถเลือกไปปรับเปลี่ยนความคิด แล้วลองเอามาใช้ในชีวิตประจำวัน รับรองว่าชีวิตของคุณ จะมีความสุขเพิ่มมากขึ้นแน่นอน
 



