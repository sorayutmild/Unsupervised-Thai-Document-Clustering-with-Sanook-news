เปิดแล้วคลีนิกแก้หนี้ เริ่ม 1 มิ.ย. 60 เปิดคุณสมบัติผู้เข้าร่วมโครงการ ต้องเป็นบุคคลธรรมดามีเงินเดือนประจำ อายุไม่เกิน 65 ปี มีเจ้าหนี้ 2 รายขึ้นไป และยอดหนี้รวมไม่เกิน 2 ล้านบาท
นายวิรไท สันติประภพ ผู้ว่าการธนาคารแห่งประเทศไทย เปิดเผยว่า ตามที่ปัญหาหนี้ในภาคครัวเรือนมีแนวโน้มเพิ่มสูงขึ้นจนอาจจะกระทบต่อการดำรงชีวิตของประชาชนและภาพรวมของเศรษฐกิจในระยะยาว ธนาคารแห่งประเทศไทย (ธปท.) สมาคมธนาคารไทย สมาคมธนาคารนานาชาติ และบริษัทบริหารสินทรัพย์สุขุมวิท จำกัด (SAM) เล็งเห็นถึงความสำคัญในการวางโครงสร้างพื้นฐานในการแก้ปัญหาหนี้อย่างเป็นระบบ โดยเฉพาะการปรับปรุงโครงสร้างหนี้สำหรับลูกหนี้ที่มีเจ้าหนี้หลายรายซึ่งอาจจะมีอุปสรรคในขั้นตอนการเจรจา ทำให้การแก้ปัญหาไม่เบ็ดเสร็จและขาดประสิทธิภาพ
ธนาคารพาณิชย์รวม 16 แห่ง และ SAM จึงได้ร่วมกันจัดตั้งโครงการแก้ไขปัญหาหนี้ส่วนบุคคลที่ไม่มีหลักประกัน หรือ คลินิกแก้หนี้ขึ้น เพื่อช่วยให้ลูกหนี้ที่สุจริตและมีความมุ่งมั่นที่จะแก้ปัญหาได้มีโอกาสแก้ปัญหาภาระหนี้สินที่มีกับเจ้าหนี้หลายรายอย่างครบวงจรและเป็นมาตรฐานเดียวกัน โดย SAMจะทำหน้าที่เป็นหน่วยงานกลางเพื่อทำหน้าที่แทนเจ้าหนี้ในการปรับปรุงโครงสร้างหนี้ให้อยู่ในระดับที่บริหารจัดการได้ตามศักยภาพจริง
สำหรับโครงการนำร่องที่จะเริ่มต้นในวันที่1 มิถุนายน 2560 นี้ครอบคลุมเฉพาะสินเชื่อส่วนบุคคล ที่ไม่มีหลักประกันของธนาคารไทยและสาขาของธนาคารพาณิชย์ต่างประเทศที่มีเจ้าหนี้หลายราย ซึ่งมีสถานะเป็นหนี้เสีย (ค้างชำระมากกว่า 90 วัน) ก่อนวันที่ 1 พฤษภาคม 2560 โดยลูกหนี้ที่เข้าร่วมโครงการจะต้องแสดงเจตนาที่ปรับเปลี่ยนพฤติกรรม สร้างวินัยในการใช้จ่าย ทั้งนี้ จะมีการติดตามประเมินผลโครงการนี้เป็นระยะเพื่อปรับปรุงและพัฒนาอย่างต่อเนื่องลูกหนี้ที่สนใจเข้าร่วมโครงการสามารถสอบถามรายละเอียดเพิ่มเติมได้ที่ บริษัทบริหารสินทรัพย์ สุขุมวิท จำกัด (SAM)
คุณสมบัติผู้เข้าร่วมโครงการ
1 บุคคลธรรมดามีเงินเดือนประจำ2 อายุไม่เกิน 65 ปี3 มีหนี้บัตรเครดิต บัตรกดเงินสด หรือสินเชื่อส่วนบุคคลที่ไม่มีหลักประกันค้างเกินกว่า 3 เดือน กับธนาคารตั้งแต่ 2 แห่งขึ้นไป ก่อนวันที่ 1 พ.ค. 25604 ไม่ถูกฟ้องดำเนิคดี5 ยอดหนี้เงินต้นค้างชำระไม่เกิน 2 ล้านบาท
เงื่อนไขการเข้าร่วมโครงการ
1 เต็มใจไม่ก่อหนี้เพิ่มในระยะเวลา 5 ปี 2 พร้อมเรียนรู้วินัยทางการเงินที่ดี
ประโยชน์ที่จะได้รับจากการแก้หนี้
1 ไม่ถูกทวงถามหนี้จากเจ้าหนี้หลายราย2 ลดภาระการผ่อนชำระต่อเดือน3 รวมหนี้และผ่อนชำระในที่เดียว4 รู้จักวางแผนการเงินที่ดี
 
