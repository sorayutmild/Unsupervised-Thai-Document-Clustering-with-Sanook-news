กลายเป็นคนดังในชั่วข้ามคืนสำหรับ "ละม่อม" สาวใช้เสียงเหน่อในเรื่องทองเนื้อเก้า กับคำฮิต "ไข่ตุ้ม" ล่าสุด รายการเรื่องเช่าเช้านี้ ทางช่อง 3 ไม่พลาดดึงมาร่วมสร้างสีสันในรายการเช้าวันนี้ (30 ต.ค.) โดย "ละม่อม" หรือชื่อจริงของเธอคือ รตวรรณ ออมไธสง ขอแก้ข่าวที่ว่อนไปทั่วโลกออนไลน์เกี่ยวกับประวัติของตัวเองว่า เธอเรียนจบปริญญาตรีจากคณะศิลปกรรมศาสตร์ มหาวิทยาลัยศรีนครินทรวิโรฒ จริงๆ แต่อยู่ระหว่างทำธีสิทปริญญาโทคณะอักษรศาสตร์ จุฬาลงกรณ์มหาวิทยาลัย
ส่วนรถมินิคูเปอร์นั้น เธอยืมเพื่อนมาถ่ายรูป พร้อมหยอดแบบขำๆ ว่าใครที่อยากให้เธอมีมินิคูเปอร์ขับจริงๆ ให้จ้างงานเข้ามา สำหรับ "ไข่ตุ้ม" คำฮิตชั่วข้ามคืน ของ "ละม่อม" ในละครทองเนื้อเก้านั้น "อ๊อฟ พงษ์พัฒน์" นักแสดงและผู้กำกับชื่อดัง เป็นคนคิดขึ้นมา โดยบอกว่าเชื่อเถอะดังแน่
งานนี้ดังสมใจผู้กำกับเรื่องทองเนื้อเก้าจริงๆ ขนาด "ละม่อม" ออกมาให้เห็นในจอแค่ 2 วัน แต่เชื่อว่าเธอเข้าไปอยู่ในใจใครหลายคนแล้ว จริงไหม?
ขอขอบคุณภาพและข้อมูลจาก รายการเรื่องเล่าเช้านี้