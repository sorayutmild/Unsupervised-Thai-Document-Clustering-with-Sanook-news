เว็บไซต์ฟุตบอลดังเอเชีย footballchannel.asia พิจารณาเลือก 5 แมตช์แห่งความทรงจำ ชาติเอเชียตะวันออกเฉียงใต้ปะทะยักษ์ใหญ่ของเอเชีย หลังขึ้นสหัสวรรษใหม่นับแต่ ค.ศ.2000 เป็นต้นมาซึ่งศึกนัดกระชับมิตร ที่ช้างศึกยกทีมไปถล่ม จีน ดับคาถิ่น 5-1 ในเดือนมิถุนายน ปี 2013 ถูกจัดให้เป็น 1 ใน 5 ด้วย โดย "ซิโก้-เกียรติศักดิ์ เสนาเมือง" ทำหน้าที่คุมทีมชาตินัดแรกในฐานะกุนซือขัดตาทัพ ใช้ผู้เล่นอายุไม่เกิน 23 ปี กับผู้เล่นอายุเกิน 23 ปี อีก 2 คนลงสนาม ชนะไปแบบพลิกความคาดหมาย และทำให้จีนปราชัยนัดที่สามติดต่อกันในรอบเดือนส่วนอีก 4 นัดแห่งความทรงจำของชาติเอเชียตะวันออกเฉียงใต้ปะทะยักษ์ใหญ่เอเชียประกอบด้วย ญี่ปุ่น เสมอ สิงคโปร์ 0-0 ฟุตบอลโลก 2018 รอบคัดเลือก, ฟิลิปปินส์ ชนะ บาห์เรน 2-1 ฟุตบอลโลก 2018 รอบคัดเลือก, เวียดนาม ชนะ สหรัฐอาหรับเอมิเรตส์ 2-0 ฟุตบอลเอเชี่ยน คัพ 2007 และ อินโดนีเซีย ชนะ กาตาร์ 2-1 ฟุตบอลเอเชี่ยน คัพ 2004

ขอบคุณคลิป Sak Jakchai