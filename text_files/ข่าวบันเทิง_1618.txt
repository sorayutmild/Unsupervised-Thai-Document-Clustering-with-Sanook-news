
เพราะเป็นวันหยุดพักผ่อนยาวในเทศกาลปีใหม่ จึงเป็นช่วงเวลาที่นักแสดงช่อง 3 หลายคนต่างได้มีเวลาว่างในการไปทำกิจกรรมต่างๆ ที่ตัวเองรัก หรือบางคนขอไปท่องเที่ยวในสถานที่ที่ตัวเองไม่เคย บางคนไปกับก๊วนเพื่อนๆ มีเห็นได้จากภาพที่แต่ละคนโพสต์เก็บไว้เป็นความทรงจำ อาทิ ก๊วนของ หมาก คิม และ มาร์กี้ ป๊อก จับมือกันไปดูแสงเหนือที่ไอซ์แลนด์ หรือจะเป็น ณเดชน์ หวานใจสุดหล่อขอไปแจมกับพระเอกรุ่นพี่ เคน ธีรเดช เล่นสกีหิมะที่ญี่ปุ่น 
ส่วนนางเอกสาวขอใช้เวลาในวันหยุดยาวอยู่กับครอบครัว ที่ปีนี้คุณพ่อกับพี่สาวเดินทางมาจากนอร์เวย์มาร่วมสังสรรค์ปาร์ตี้ครอบครัวปีใหม่ เพราะนานๆ จะอยู่พร้อมหน้าพร้อมตาแบบนี้ ญาญ่า จึงดูมีความสุขแบบสุดขีด ไม่ว่าจะทำอาหารกับพี่สาว ท่องกรุงในแหล่งสุดฮอต 
ที่สำคัญ ญาญ่า ได้กลับบ้านหลังงามหลังใหญ่ที่พัทยาที่เจ้าตัวอยู่มาตั้งแต่เด็กๆ เพราะปกติ ญาญ่า จะอยู่คอนโดในกรุงเทพฯ เป็นหลักเพราะสะดวกต่อการเดินทางไปทำงาน 
ได้กลับบ้านหลังใหญ่ที่อบอุ่นพร้อมหน้าพร้อมตาแบบนี้ ญาญ่า จึงเก็บภาพมาฝากแฟนคลับเป็นการแบ่งปันความสุขไปด้วยกัน 
แฮปปี้เนอะ หนูญาญ่า น่าเอ็นดูจริงๆ ได้ทำกิจกรรมพร้อมหน้าพ่อแม่พี่สาว