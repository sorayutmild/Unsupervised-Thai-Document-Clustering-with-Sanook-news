นักข่าวสาวร่ำไห้  พระเอกดังตะโกนลั่น "ถามเหี้X นะ"
วานนี้ (11 ก.พ.65 ) 2 ผู้สื่อข่าวสาว ไลฟ์สดผ่านแฟนเพจ "ทีวีพูล TVPool" เล่าเหตุการณ์หลังถูกพระเอกชื่อดังต่อว่ารุนแรง
เจ้าตัวเล่าว่าเหตุดังกล่าวเกิดขึ้นหลังสัมภาษณ์เรื่องความสัมพันธ์ของพระเอกหนุ่ม กรณีควงสาวนอกวงการ และมีภาพหลุด เนื่องจากเพิ่งมีข่าวเลิกรากับอดีตนางเองชื่อดัง และสังเกตว่าหลายคำถามฝ่ายพระเอกหนุ่มไม่สะดวกใจที่จะตอบ
ระหว่างนั้นยังพยายามสอบถามกับผู้จัดการดาราท่านนี้เกี่ยวกับอดีตแฟนสาวซึ่งเป็นนางเอกดังที่ติดโควิด-19 ว่ามีการติดต่อเพื่อพูดคุยแสดงความห่วงใยหรือไม่ แต่ฝ่ายผู้จัดการถามกลับว่า นั่นคือคำถามที่ควรถามหรือไม่ ทำให้ตนไม่กล้าสอบถามกับพระเอกคนดังโดยตรง

ภายหลังเสร็จงาน มีโอกาสได้พบกับพระเอกรายนี้ที่บริเวณลานจอดรถ จึงเข้าไปทักทายในฐานะแฟนคลับ ซึ่งชื่นชมพระเอกท่านนี้เป็นการส่วนตัว ประกอบกับเป็นคนภาคเดียวกัน
ผู้สื่อข่าวสาวระบุ ทันทีที่ทักทาย "สวัสดีคะพี่" ฝ่ายพระเอกหนุ่มตอบโต้กลับมาว่า "ถามเหี้X นะ" ผู้สื่อข่าวสาวเล่าทั้งน้ำตา และยืนยันว่าฝ่ายพระเอกพูดคำนี้จริงๆ พร้อมตั้งคำถามถึงความเหมาะสมว่า พระเอกท่านนี้ควรพูดเช่นนี้ต่อหน้านักข่าวหรือไม่ ฝ่ายนักข่าวสาวระบุ เหตุการณ์ในครั้งนี้ทำให้ตนเสียความรู้สึกมาก ขณะที่ชาวเน็ตต่างเข้าไปแสดงความคิดเห็นอย่างหลากหลาย บางส่วนยังคงเฝ้าติดตามคำชี้แจงข้อเท็จจริงจากพระเอกรายนี้อีกครั้งหนึ่ง

 