Review : Minecraft Trial เวอร์ชั่นเล่นฟรี มีอะไรที่แตกต่างจากเวอร์ชั่นเสียตังบ้าง
หลายๆคนน่าจะได้เห็นกันแล้วนะครับว่า Minecraft เป็นเกมที่ประสบความสำเร็จมากที่สุดเกมหนึ่งในช่วงหลายปีที่ผ่านมา จนสามารถต่อยอดและสร้างออกมาได้อีกในหลายๆเวอร์ชั่น ซึ่งรวมไปถึงเวอร์ชั่น Smartphone แต่ก็แยกออกมาอีกหลายๆเวอร์ชั่นให้ได้เล่นกัน ซึ่งวันนี้ผมจะพาไปดูเกมเวอร์ชั่นที่ผู้พัฒนาปล่อยให้เล่นฟรีกันครับว่าตัวเกมนั้นเป็นอย่างไรและเวอร์ชั่นนี้จะแตกต่างกับเวอร์ชั่นที่เสียเงินมากน้อยขนาดไหนกันบ้างครับ

Minecraft เป็นเกมแนว Action-Adventure สไตล์ Open-World ที่พัฒนาโดยทีมงาน Mojang (ปัจจุบันนี้เป็นส่วนหนึ่งของทีมงาน Microsoft Studios เรียบร้อยแล้ว) จุดเด่นของเกมนี้อยู่ที่การให้อิสระแก่ผู้เล่นว่าจะทำอะไรภายในเกมนี้ก็ได้ ซึ่งปกติตัวเกมจะมีอยู่ 2 โหมดได้แก่ Survival ที่ให้ผู้เล่นเอาตัวรอดเองโดยการหาทรัพยากรและโหมด Creative โดยโหมดนี้จะให้ผู้เล่นได้ใช้จินตนาการของตัวเองสร้างโลกเสมือนจริงด้วยทรัพยากรที่มีอยู่ภายในเกมนี้ นอกจากนั้นแล้วตัวเกมยังมีระบบจำลองการใช้ชีวิตไม่ว่าจะเป็นการล่าสัตว์หรือการต่อสู้กับมอนสเตอร์ต่างๆ ซึ่งจะโผล่มาตามเวลากลางวันและกลางคืน มีระบบ EXP ที่ให้ผู้เล่นได้สะสมค่าประสบการณ์เข้ามา ทำให้เกมนี้เป็นเสมือนจริงโลกอีกแห่งหนึ่งที่ผู้เล่นจะสามารถทำอะไรก็ได้ตามใจชอบ

นอกจากนั้นยังสามารถชวนเพื่อนๆเข้ามาเล่นร่วมกันได้ด้วยการสร้างห้องหรือเข้าร่วมห้องของผู้เล่นอื่นได้ ระบบการบังคับนั้นถอดแบบมาจากเกมเวอร์ชันทุกอย่างและนำมาปรับปรุงให้เหมาะสมกับการเล่นบน Smartphone โดยจะเหมือนกับเกม FPS ทั่วไป มี Icon สำหรับการบังคับให้ตัวละครเคลื่อนที่หรือทำตามคำสั่งที่ผู้เล่นต้องการได้ หากใครที่เล่นเกมแนว FPS มาก่อนแล้วมาเล่นเกมนี้ก็น่าจะเล่นได้ไม่ยากเย็นนักและจุดเด่นของเกมนี้อยู่ที่กราฟิกที่เป็นเอกลักษณ์ที่มาในรูปแบบ Dot Pixel ซึ่งได้ใจทั้งเกมเมอร์รุ่นเด็กและเกมเมอร์รุ่นเดอะที่หลงใหลในกราฟิกเฉกเช่นเกมในยุค 80 โดยเฉพาะ

ที่นี้เรามาดูกันว่าเวอร์ชั่นฟรีที่เล่นอยู่นี้ มีความแตกต่างจากตัวเกมเวอร์ชั่นเต็มที่ต้องเสียเงินซื้ออย่างไรกันบ้างนะครับ แล้วลองพิจารณากันเอาเองว่าต้องการเล่นแบบไหนมากที่สุด



ระบบออนไลน์ จะไม่สามารถสร้างห้องหรือเข้าร่วมห้องกับผู้เล่นอื่นได้
ไม่สามารถใช้งานระบบ Xbox Live ได้
ตัวละครเริ่มต้นจะไม่สามารถเลือกชุดแต่งกายอื่นๆได้ (ใช้ได้แค่ชุดแรกเริ่มเท่านั้น)
จำกัดเวลาในการทดลองเล่นเพียง 90 นาที (หมดเวลาแล้วให้ลบและติดตั้งเกมใหม่)
ไม่สามารถเก็บ Achievement ได้
ไม่สามารถใช้ Store เพื่อซื้อไอเทมต่างๆภายในเกมได้
ไม่สามารถเพิ่มเนื้อหาเสริมของตัวเกมได้


แต่ทุกอย่างนั้นสามารถแก้ปัญหาได้ด้วยการซื้อเกมเวอร์ชันเต็มในราคา 249 บาทเท่านั้น ตัวเกมจะทำการปลดล็อคทุกข้อมูลที่ผู้เล่นต้องการเข้าถึงได้อัตโนมัติ ถ้าใครที่อยากลองสัมผัสด้วยตัวเองก็สามารถเข้าไปโหลดเกมเวอร์ชันทดลองมาเล่นได้ตามลิ้งค์ทางด้านล่างนี้เลยครับ
 

ดาวน์โหลด Minecraft Trial
