ผ่านพ้นไปแล้วสองนัด กับศึกฟุตบอลโลกรอบคัดเลือก โซนเอเชีย รอบที่สอง  ซึ่งแฟนบอลชาวไทย ก็คงสมหวังกับผลการแข่งขันของทัพ "ช้างศึก" ที่สามารถเก็บชัยชนะ 2 นัด  นำเป็นจ่าฝูงของสายเอฟ  จากการเอาชนะไต้หวัน และเวียดนามอย่างไรก็ตาม นอกเหนือจากทีมชาติไทยแล้ว ยังมีทีมจากอาเซียน ที่ทำผลงานอย่างยอดเยี่ยม และอาจจะสามารถสอดแทรก เข้าไปเล่นในรอบ 12 ทีมสุดท้ายของเอเชียเช่นเดียวกัน 
โดยเฉพาะ สิงคโปร์ (2 นัด 4 แต้ม), ฟิลิปปินส์ (2 นัด 6 แต้ม)และ ทีมชาติไทยของเรา ที่รั้งจ่าฝูงตารางคะแนน และเก็บชัยชนะรวด เก็บ 6 แต้มเต็มเข้าประเป๋า ในขณะนี้แต่ที่ฮือฮาที่สุด คงหนีไม่พ้นทีมชาติสิงคโปร์ ทีมในโถที่ 4 ในสายอี ที่ต้องบุกไปเยือนทีมในโถที่ 1 อย่างญี่ปุ่น  ดูเหลี่ยมใหนก็คงไม่น่าจะมีแต้มกลับมา 
แต่ทัพ "เมอร์ไลอ้อน" กลับหักปากกาเซียน  บุกไปยันเสมอถึงสนามไซตามะสเตเดี้ยม 0-0 นำเป็นจ่าฝูงของกลุ่มอยู่ในขณะนี้
หรืออีกหนึ่งทีมอย่าง ฟิลิปปินส์ ที่ถูกจับฉลากไปอยู่ในกลุ่มเฮช  ที่ถือเป็น "กรุ๊ปออฟเดท" เพราะมีทีมอย่าง อุซเบกิสถาน, บาห์เรน, เกาหลีเหนือ และ เยเมน  
แต่ปรากฏว่า  "ดิ อัซคาลส์" สามารถเก็บชัยชนะได้สองเกมติดต่อกัน  รั้งรองจ่าฝูง โดยมีแต้มเท่ากับจ่าฝูงอย่างเกาหลีเหนือ ได้สำเร็จ    นอกจากทีมอย่าง ติมอร์ เลสเต หรือ เมียนมา ก็สามารถสู้กับทีมจากโถที่ 1 ได้อย่างสูสี  ไม่ว่าจะเป็น ติมอร์ เลสเต ที่เปิดบ้านแพ้ ยูเออี เพียง 0-1  หรือ เมียนมา ที่แพ้เกาหลีใต้แบบไมสกอร์ไม่ห่างมากนัก 1-3  
นั่นจึงทำให้ทีมในเอเชีย ต้องหันมามองทีมจากอาเซียนมากยิ่งขึ้น
ปัจจัยของผลงานที่ดีประการแรก คงจะต้องมองไปถึงระบบการแข่งขันที่จากเดิม ทีมจากอาเซียน จะต้องฝ่าฟันกับด่านในรอบแรก ซึ่งใช้ระบบน็อกเอาท์ และคัดเพียง 20 ทีม เข้าสู่รอบแบ่งกลุ่มครั้งแรก   ทำให้เมื่อผ่านเข้ามาได้ จะต้องพบกับทีมที่แข็งแกร่งทั้งสิ้น ขณะที่ระบบใหม่ คัดทีมเข้าสู่รอบแบ่งกลุ่ม 40 ทีม เป็นการเปิดโอกาสให้ทีมลำดับท้ายๆ ได้มีโอกาสลงเล่นในรอบแบ่งกลุ่ม ทำให้ผลงานของทีมจากอาเซียน ค่อยๆดีขึ้นเรื่อย และด้วยระบบการแข่งขันนี้ จึงเป็นผลของสาเหตุประการที่สอง นั่นก็คือ โปรแกรมการแข่งขันที่ค่อนข้างเอื้อต่อทีมในโถที่ 3 , 4 และ 5  ที่มีทีมจากอาเซียนอยู่พอสมควร   โดยโปรแกรมนั้น จัดให้ทีมในโถที่ 4(สิงคโปร์) จะออกไปเยือนทีมในโถที่ 5 ก่อนในนัดแรก  ก่อนที่จะพบกับทีมในโถที่ 1(กรณีของสิงคโปร์ คือ ขอสลับโปรแกรมไปเยือนญี่ปุ่นก่อน)
ขณะที่ทีมในโถที่ 3 (ฟิลิปปินส์, ไทย)  จะเปิดบ้านรับทีมจากโถ 2 ในนัดแรก  ก่อนบุกเยือนทีมโถ 5 ดังนั้น หากเก็บชัยชนะได้ในนัดแรก ขวัญและกำลังใจในเกมนัดที่สองก็จะมีเพิ่มมากขึ้นตามลำดับ  ประการต่อมา ตามธรรมชาติของฟุตบอล ทีมที่เป็นรองมักจะไม่เปิดเกมรุกสู้กับทีมที่แกร่งกว่า ดังนั้น จึงใช้ระบบรถบัสเข้าสู้ และหลายๆครั้ง ก็ใช้ได้ผล
โดยเฉพาะสิงคโปร์ที่เสมอ ญี่ปุ่น  หรือ ติมอร์ เลสเต ที่กว่ายูเออี จะยิงประตูได้ ก็เข้าสู่ช่วงท้ายเกมแล้ว  
และสุดท้าย ที่เป็นปัจจัยที่สำคัญที่สุด คือ  เทคนิคการเล่นของทีมจากอาเซียนมีการพัฒนาขึ้นจากเดิม ด้วยโค้ชที่มากประสบการณ์ รวมถึงนักเตะที่มีคุณภาพมากขึ้น   ทำให้หลังจากนี้ การที่คู่แข่งในย่านเอเชีย จะมาเอาชนะคู่แข่งจากย่านอาเซียน ดูจะไม่ใช่งานง่ายอีกต่อไปแล้ว 2 นัด คือ บททดสอบขั้นต้น แต่ 6 นัดจากนี้ไป คือบททดสอบที่แท้จริงว่า ทีมจากอาเซียน ได้พัฒนาฟุตบอลก้าวข้ามผ่านจุดเดิมเมื่อครั้งอดีต แล้วหรือยัง
<< ประมวลภาพ ทีมชาติไทย และแฟนบอลไทย ที่ไต้หวัน >>
ภาพจาก เฟซบุ๊คเพจ สปอร์ตฮีโร่ 
 