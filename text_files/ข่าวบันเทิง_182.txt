หลังจากประกาศข่าวดีไปเมื่อช่วงต้นเดือน เม.ย.ที่ผ่านมา "จีน่า จิดาภา ณ ลำเลียง" ว่ากำลังจะมีพิธีวิวาห์กับหนุ่มผู้โชคดี Mr.Matt พร้อมโชว์แหวนเพชรเม็ดงามด้วยนั้น
ล่าสุด วานนี้ (21 มิ.ย.) คุณแม่คนสวยของ "น้องเจด้า" ลูกสาวของนักร้องชื่อดัง เจ เจตริน ก็เข้าพิธีวิวาห์แบบเรียบง่าย ณ Bel-Air Bay Club- Upper Club ลอสแอนเจลิส รัฐแคลิฟอร์เนีย สหรัฐอเมริกา ท่ามกลางความยินดีของคนในครอบครัว และเพื่อนสนิท
โดยเฟซบุ๊กแฟนเพจ Jayda fanpage ได้รวบรวมภาพบรรยากาศมาให้แฟนๆ ได้ดู พร้อมเผยโฉมเจ้าบ่าวหนุ่มรูปหล่อ ขณะที่น้องเจด้า ก็มีท่าทียินดีกับพิธีวิวาห์ของคุณแม่เป็นอย่างยิ่ง
ทีมข่าวบันเทิง Sanook! News ขอแสดงความยินดีด้วยนะคะ
ขอขอบคุณภาพจาก joyvaraluk และ เฟซบุ๊กแฟนเพจ Jayda fanpage