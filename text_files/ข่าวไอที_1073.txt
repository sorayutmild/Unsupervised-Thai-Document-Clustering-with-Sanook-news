เค้ายืนยันว่า นี่แหละ! ภาพ iPhone 5 ตัวจริง 

ภาพหลุดล่าสุดของ iPhone 5 ที่หลายแห่งยืนยันว่ามันน่าจะเป็น iPhone 5 ตัวจริง  โดยภาพดังกล่าวถูกโพสในลักษณะแอบถ่ายจากสถานที่แห่งหนึ่งโดยอ้างว่าแอบถ่าย  ในบริษัทผู้ให้บริการโทรศัพท์เจ้าหนึ่งในฝรั่งเศส  โดยหุ่นตัวเครื่องจากภาพด้านข้างจะมีขนาดบางกว่า iPhone 4  อย่างค่อนข้างชัดเจน โดยตามข่าวที่หลุดมาก่อนหน้านี้ อ้างว่า iPhone 5  จะมีขนาดเครื่องบางเพียง 7 mm เท่านั้น แต่อย่างไรก็ตาม iPhone 5 ในเวอร์ชั่น Copy ของจีนตอนนี้ก็บางแบบที่ข่าวว่าด้วยเช่นกัน  โดยภาพที่ปรากฎในข่าวนี้ หากได้ลองเปรียบเทียบกับ iPhone 5 ของจีนจะพบว่า  มันมีความคล้ายคลึงกันแต่ก็ไม่เหมือนในหลายจุด  โดยเฉพาะดูความสวยงามและความปราณีตของตัวเครื่อง  จะค่อนข้างแตกต่างกันพอสมควร
และเมื่อช่วงอาทิตย์ที่ผ่านมานี้  DigiTimes รายงานข่าวว่า Pegatron หนึ่งในบริษัทผู้ผลิต iPhone  จะร่วมมือกับ Foxconn ในฐานะโรงงานผลิต iPhone ของ Apple  เพื่อจัดการกับออร์เดอร์การผลิต iPhone 5 จำนวน 10 ล้านเครื่อง  จะเริ่มส่งมอบ iPhone 5 ให้กับ Apple ในเดือนกันยายน ซึ่งหมายความว่า  โอกาสที่เครื่อง iPhone 5 จะออกขายในเดือน กันยายน อาจจะไม่ทัน  แต่น่าจะเลื่อนออกไปถึงช่วงตุลาคม ข้อมูลไม่เป็นทางการเกี่ยวกับ iPhone 5  ในตอนนี้ยังคงเหมือนๆเดิมในทุกๆแหล่งข่าว  โดยคุณสมบัติของเครื่องจะประกอบด้วย หน้าจอที่ใหญ่ขึ้น  ตัวเครื่องที่บางเบากว่าเดิม และมาพร้อมกับพลังประมวลผลที่สูงขึ้น   เชื่อว่าไม่น่าเกินเดือนตุลาคมนี้ออกแน่นอน! เพียงแต่มันจะเป็น iPhone 5 หรือ iPhone 4s เท่านั้นแหละครับ

ส่วนภาพเครื่องตัวจริงนั้น  คิดว่าไม่น่าจะแตกต่างจากภาพที่เห็นกันในวันนี้สักเท่าไร เพราะจริงๆแล้ว iPhone 5 เครื่องตัวจริงได้ถูกส่งไปยังผู้ให้บริการโทรศัพท์ในหลายๆประเทศเรียบร้อย แล้ว เพื่อทำการทดสอบเก็บข้อมูลการใช้งาน  ตอนนี้คงได้แต่หยอดกระปุกรออย่างเดียวสำหรับใครที่กำลังคิดจะซื้อ  ส่วนร้านค้า MBK ตอนนี้ก็ติดเครื่องสตาร์ทรอแล้ว มีเครื่องจริงออกเมื่อไร  รับรองว่าบรรดาขาหิ้วใน MBK  ฉกตัวมาขายในไทยได้เร็วพอๆกับที่เปิดขายในเมืองนอกแน่นอน