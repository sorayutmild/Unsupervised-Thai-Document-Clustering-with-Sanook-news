ตกเป็นประเด็นให้ตามแก้อีกแล้ว เมื่อมีข่าวเม้าท์มาว่า นางเอกสาว "คิมเบอร์ลี่ แอน เทียมศิริ" เกิดอาการหึงจัด เมื่อได้ควงหวานใจหนุ่ม "หมาก ปริญ" ไปทานข้าวด้วยกันสองต่อสอง แต่ดันไปเจออดีตคนเคยคุ้นของฝ่ายชาย อย่างสาว "มิ้นท์ ณัฐวรา" ในร้านเดียวกัน จึงทำให้สาวคิมไม่ค่อยพอใจเสียเท่าไหร่
ล่าสุดพอมีโอกาสได้เจอ หมาก ปริญ เลยได้สอบถามถึงเรื่องราวที่เกิดขึ้น ซึ่งเจ้าตัวรีบปฏิเสธทันทีว่าไม่จริง เชื่อคิมมีเหตุผลไม่นำเรื่องเล็กน้อยมาทะเลาะ อีกทั้งยังยืนยันว่ายังไม่เคยเจอมิ้นท์ในร้านอาหารเลยสักครั้ง
ในไอจีเห็นว่ามีต้นรัก?"มีแฟนคลับเอาเมล็ดพันธ์มาให้ครับ เลยตั้งใจปลูก ขอบคุณแฟนคลับครับ"
แฟนคลับหรือคิมที่ให้?"อ่อ ที่แท็กชื่อคิม คือตั้งใจจะปลูก พอปลูกเสร็จแล้วจะเอาไปให้เขาดูครับ (หัวเราะ) ไม่รู้จะขึ้นหรือเปล่า ไม่มีความหมายอะไรเป็นพิเศษ เป็นดอกที่มาจากละคร แฟนคลับเลยซื้อมาฝากครับ"
แบบนี้ต้องให้คิมหมั่นรดน้ำ พรวนดินไหม?"ช่วยๆ กันดูแลครับ ตั้งใจอยากจะให้มันโต เพราะเป็นคนชอบปลูกต้นไม้อยู่แล้วครับ อันนี้เป็นกระถางแรกที่ได้ปลูกด้วยกันครับ"
ช่วงนี้ได้ไปทานข้าว ดูหนังกับคิมบ้างไหม?"ปกติครับ ปกติแบบนี้มานานแล้ว"
ล่าสุดไปวันไหน?"โห จำไม่ได้เหมือนกัน ไปบ่อย"
มีไปทานข้าวแล้วเจอ มิ้นท์ ณัฐวรา บ้างไหม?"จำไม่ได้ครับ ไม่ได้เจอครับ"
ข่าวออกมาว่า เราไปทานข้าวกับคิม และเจอมิ้นท์ เลยทำให้คิมไม่พอใจ?"ไม่ขนาดนั้น"
เหมือนเขาหึงหวง?"ไม่ขนาดนั้นๆ ไม่ใช่ความจริงหรอกครับ ถ้าใช่ คงเป็นวันที่ผมไม่เห็นครับ"
เหมือนคิมได้เข้าไปทักทายด้วย?"เขาไม่เห็นเล่าอะไรให้ผมฟังเลย ข่าวออกมาไม่ซีเรียสครับ สมัยนี้ทุกคนเขารู้ว่าอะไรเป็นอะไรแล้ว"
ปกติคิมเป็นคนขี้หึงหรือเปล่า?"ไม่ได้ทำตัวให้มันหน้าหึง ก็ไม่ต้องหึงครับ เราไม่เคยทะเลาะกันเรื่องผู้หญิง เขาเป็นคนมีเหตุผลครับ"
มีข้อตกลงอะไรระหว่างกันไหม?"เราโตแล้ว เรื่องอะไรที่ไม่เป็นเรื่อง เราก็ไม่เอามาทะเลาะกัน"
ช่วงนี้ทะเลาะกันบ้างไหม?"ก็นิดหน่อยครับ ไม่ได้ทะเลาะอะไรกันมากมาย แค่งอนๆ เล็กๆ เราก็ง้อครับ ผู้ชายยังไงก็เป็นฝ่ายที่ต้องยอมครับ"