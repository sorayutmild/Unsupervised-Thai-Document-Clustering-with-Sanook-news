หลังจาก พล.ต.อ.เสรีพิศุทธ์ เตมียเวส ส.ส.บัญชีรายชื่อ หัวหน้าพรรคเสรีรวมไทย อภิปรายนโยบายของรัฐบาล จนทำให้ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ประกาศตัดพี่ตัดน้อง ไม่ขอนับเป็นรุ่นพี่อีกต่อไปกลางสภา จนกระทั่งเกิดการประท้วงวุ่นวายในสภา และ นายพรเพชร วิชิตชลชัย ประธานในที่ประชุมได้เชิญ พล.ต.อ.เสรีพิศุทธ์ ให้ออกจากห้องประชุม เพราะไม่ยอมถอนคำพูดว่า “โกงเลือกตั้ง หน้าด้าน”
>> คลิปสภาเดือดปรอทแตก! เสรีพิศุทธ์ อภิปรายทำ ประยุทธ์ น็อตหลุดประกาศตัดพี่น้องกลางสภา
>> ประยุทธ์ จันทร์โอชา สวมนาฬิการาคาเบาๆ เข้ารัฐสภาปะทะฝ่ายค้านครั้งแรก
หลังจากนั้น พล.ต.อ.เสรีพิศุทธ์ ออกมาให้สัมภาษณ์ถึงกรณีที่โดน พล.อ.ประยุทธ์ กล่าวตัดพี่ตัดน้องว่า "ผมก็เสียใจนะเสียน้องไปคนหนึ่ง ต้องกลับบ้านไปร้องไห้แล้ว เสียน้องชายไปคนหนึ่ง"
นอกจากนี้ พล.ต.อ.เสรีพิศุทธ์ ยังกล่าวชื่นชม พล.อ.ประวิตร วงษ์สุวรรณ รองนายกรัฐมนตรี ที่ไม่โกรธที่ตนเองถามเรื่องนาฬิกา เพราะตนหวังดีกลัวว่านักข่าวจะเห็นว่าใส่นาฬิการุ่น "ยืมเพื่อนมา" แต่ยังไม่คืนสักที จะเกิดปัญหา
เมื่อผู้สื่อข่าวถามว่าช่วงพักการประชุมมีการเคลียร์กับ พล.อ.ประยุทธ์ ระหว่างพักการประชุมหรือไม่ หัวหน้าพรรคเสรีรวมไทยบอกว่า "ไม่คุยหรอก ประยุทธ์เป็นคนคุยรู้เรื่องที่ไหน เคยตัวซะแล้ว เขาสั่งทหารได้ แล้วสั่งผมได้ยังไงเล่า ไม่เคลียร์หรอก"