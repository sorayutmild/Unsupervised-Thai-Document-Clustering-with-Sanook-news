สำหรับคดีสะเทือนขวัญ ฆ่าโหด นางสุนันท์ ศรีสุวรรณ และหั่นศพ น้องโช บุตรชาย ทิ้งไว้ย่านตลิ่งชันนั้น เหตุการณ์เกิดขึ้นเมื่อเดือนตุลาคม ปี 52 
วันนี้ศาลนัดฟังคำตัดสินเวลา 10 .00 น. ณ ห้องพิจารณาคดี 904 ศาลอาญานัดฟังคำพิพากษาในคดีที่พนักงานอัยการฝ่ายคดีอาญา 7 เป็นโจทก์ฟ้อง นายสิริพงศ์ กาญจนนิวิฐ อายุ 41 ปีอาชีพขับรถแท็กซี่ เป็นจำเลยในความผิดฐานฆ่าและพยายามฆ่าผู้อื่นโดยไตร่ตรองไว้ก่อนลักทรัพย์ในเวลากลางคืน กักขังหน่วงเหนี่ยว กระทำอนาจาร ซ่อนเร้นทำลายศพเพื่อปิดบังการตาย
จากกรณีเมื่อวันที่ 20 ตุลาคม 2552 ขณะที่ นายศิริพงษ์ ได้ขับรถเพื่อไปรับ นางสาวสุนันท์ ศรีสุวรรณ และ เด็กชาย โช มาคิโน ด.ญ.พิชญา จงงามวิไล บุตรชาย และบุตรสาว ที่สนามบินสุวรรณภูมิ หลังเดินทางกลับจากประเทศญี่ปุ่น แต่ทั้ง 2 ได้มีปากเสียงกัน เป็นเหตุให้นายศิริพงษ์ ใช้อาวุธปืนยิงใส่นางสุนันท์ จนเสียชีวิต ก่อนนำศพไปทิ้งในพื้นที่ลาดหลุมแก้ว และนำศพ ด.ช.โช ไปหั่นทำลายก่อนนำไปทิ้งย่านตลิ่งชัน และเข้ามอบตัวในเวลาต่อมา โดยวันนี้ศาลอาญาได้นัดฟังคำสั่งในเวลา 10.00 น.
ทั้งนี้ ด.ญ.พิทยา ได้เดินทางเข้ามาฟังคำพิพากษาในครั้งนี้ด้วย
 
ศาลตัดสินประหารชีวิต 
ศาลอาญามีคำพิพากษา ประหารชีวิต นายศิริพงษ์ กาญจนนิวิฐ ผู้ต้องหาฆ่าหั่นศพ น้องโช เด็กชายวัย 5 ขวบ และฆ่าแม่ ตระกูลมาคิโน เมื่อวันที่ 10 ตุลาคม 2552 โดยระบุว่า พฤติการณ์มีการวางแผนโหดร้ายกับเด็กและผู้หญิง โดยจำเลยสารภาพเป็นประโยชน์กับรูปคดี ข้อหาอื่นให้ลดโทษกึ่งหนึ่ง แต่คงโทษประหาร ขณะที่นายศิริพงษ์ ขณะฟังคำตัดสินมีสีหน้าเคร่งเครียดอย่างเห็นได้ชัด
ด้าน น้องมิ้น ผู้รอดตายจากเหตุสะเทือนขวัญ กล่าวว่า จะไม่อโหสิกรรม และไม่มีวันยกโทษให้ อยากให้กรรมลงโทษคนที่ทำผิด