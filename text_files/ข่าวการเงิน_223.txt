ธ.ก.ส. เริ่มโอนเงินเข้าบัญชีชาวนาที่เข้าร่วมโครงการประกันรายได้เกษตรกรผู้ปลูกข้าวแล้ววันนี้ โดยสามารถตรวจสอบเงินเกษตรกร ตรวจสอบเงินประกันรายได้ข้าวว่าเข้าบัญชีหรือยังได้ที่ช่องทางออนไลน์ แค่กรอกข้อมูลก็จะรู้ผลทันที
เริ่มขึ้นแล้วสำหรับการจ่ายเงินโครงการประกันราคาข้าวให้กับเกษตรกรผู้ปลูกข้าวปีการผลิต 2563/64 รอบที่ 1 ให้แก่เกษตรกรที่ขึ้นทะเบียนกับกรมส่งเสริมการเกษตร 8.39 แสนครัวเรือน วงเงินกว่า 9,400 ล้านบาท

เงินประกันรายข้าว ธ.ก.ส. จ่ายตรงเข้าบัญชีเกษตรกรผู้ปลูกข้าวเที่ยงคืนนี้

โดยเกษตรกรผู้ปลูกข้าว หรือชาวนา สามารถเข้าไปตรวจสอบเงินเกษตรกรว่า ธนาคารเพื่อการเกษตรและสหกรณ์การเกษตร (ธ.ก.ส.) โอนเงินเข้าบัญชีแล้วหรือยังได้ที่เว็บไซต์นี้ (คลิกที่นี่)
จากนั้นให้กรอกเลขบัตรประจำตัวประชาชน 13 หลัก หากเงินโอนเข้าระบบแล้วจะมีการแจ้งผลให้ดูอย่างชัดเจน

ถ้าเงินยังไม่เข้าให้รอก่อนซึ่งทาง ธ.ก.ส. จะโอนเงินให้แล้วเสร็จภายใน 3 วันทำการเนื่องจากต้องรอข้อมูลจากกระทรวงเกษตรและสหกรณ์ด้วย
นอกจากนี้ ยังสามารถสมัครเช็กเงินเข้า-ออก ผ่านไลน์แอดได้ที่ @baacfamily ฟรี หรือเช็กการโอนเงินผ่านทางช่องทางการปรับสมุดบัญชีเงินฝาก, ตู้ ATM และแอปพลิเคชั่นได้