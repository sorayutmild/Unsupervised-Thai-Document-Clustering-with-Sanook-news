ประเด็นร้อนๆแซ่บๆ ในโลกโซเชียลมีให้เห็นกันแทบทุกวัน ล่าสุดเป็นวิวาทะ ระหว่าง "หญิงหมัด ม.ร.ว.มาลินี จักรพันธุ์" ราชนิกุล กับ "เจ เจตริน วรรธณะสิน" นักแสดงนักร้องชื่อดัง
เรื่องเริ่มมาจาก "หนุ่ม ชลธิศ เข็มเพชร" กงสุลคนดังแห่งนิวยอร์ก พี่ชายของ พีเค ดีเจและพิธีกรชื่อดังโพสต์รูปคู่ "เจ เจตริน" ลงในเฟซบุ๊กส่วนตัว พร้อมแซวอยากให้หนุ่มเจลงเล่นการเมือง โดยมีเพื่อนๆ เข้ามาคอมเม้นท์พูดคุยกันหยอกล้อกันอย่างสนุกสนาน จนกระทั่ง ม.ร.ว.มาลินี เข้ามาคอมเม้นท์ว่า "แหวะ.. อยากอาเจียน"
ด้าน หนุ่ม ชลธิศ จึงตอบกลับว่า "พี่หญิงไม่ให้หนุ่มเป็นหัวคะแนน ให้เจหรอครับ" ทำให้ ม.ร.ว.มาลินี ตอบกลับมาว่า "เบ่งมากอีตาคนนี้... มาที่ทองหล่อถูกตำรวจ lock ล้อ... โวยวายไม่รับผิด... ถือว่าไปขึ้นเวทีไอ้พระดำหนีคดี... ไม่ต้องการจะเห็นรูปมันหน้าเหมือน (อีโมชั่นรูปเท้า) ก็หนุ่มชอบหนุ่มนี่คะ...ไม่เกี่ยวกับพี่..."
ต่อมาเมื่อ เจ เจตริน เห็นคอมเม้นท์ดังกล่าวจึงพิมพ์ตอบโต้กลับไปว่า "1.ผมไม่เคยโดนล็อคล้อนะป้า นี่คือ เจ แต่ที่โดนล็อคล้อ คือ โจ ป้ากลับบ้านไปทานยาก่อนดีมั้ย? 2.ผมไม่เคยเบ่งใหญ่โต ผมเคารพกฎหมาย จะเบ่งก็เบ่งขี้ครับ 3.ถ้าหน้าผมเหมือนตรีน หน้าป้าเหมือนอะไรครับ?"
จากนั้น เจ เจตริน ได้โพสต์ฝากให้ หนุ่ม ชลธิศ โพสต์ข้อความดังนี้ "ฝากหนุ่มโพสหน่อยครับว่า คนที่รู้จักหนุ่มคนนี้ชื่อเจ ไม่เคยโดนล็อคล้อ ไม่เคยเบ่งใส่ใคร เคารพกฎหมาย หน้ายาวเหมือน ณเดช ไม่เหมือนตรีนนะครับ ส่วนมนุษย์ป้าคนไหน หน้าเหมือนปลาตรีน และลืมทานยา ให้กลับไปหายาทานก่อนนะครับ"
อย่างไรก็ตาม หลังจากที่เจ โพสต์ข้อความตอบโต้ดังกล่าว ม.ร.ว.มาลินี ได้ลบข้อความของตนเองออกทันที แต่อดีตนักการเมืองชื่อดัง ทยา ทีปสุวรรณ ได้แคปเจอร์หน้าจอไว้ได้ทัน ก่อนที่จะโพสต์บทสนทนาระหว่าง ม.ร.ว.มาลิณี กับ เจ เจตรินลงเฟซบุ๊ก พร้อมโพสต์ข้อความถึง เจ เจตริน ว่า "ผู้ใหญ่บางคนก็ทำตัวให้ไหว้ไม่ลงจริงๆ (ปล. เจจัดน้อยไปนะ แต่ดีแล้ว ดูดีกว่าเยอะ Jetrin Wattanasin)"
ซึ่งต้นเหตุแห่งความบาดหมางครั้งนี้น่าจะเกิดจากที่ ม.ร.ว.มาลินี กับ เจ เจตริน มีความเห็นทางการเมืองต่างกัน และอยู่คนละฝ่ายนั่นเอง