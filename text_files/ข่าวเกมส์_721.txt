10 อันดับวีดิโอเกมตอนจบยอดแย่
10 อันดับฉากจบของเกมยอดแย่
เคยกันไหมที่เราอุตส่าห์ตั้งตานั่งเล่นเกมมาหลายชั่วโมงและหวังว่าจะได้ เห็นบทสรุปที่ตอบคำถามให้เราทุกอย่างที่เราตั้งขึ้นมาตั้งแต่ต้นจนจบ  แต่พอเล่นมาถึงตอนสุดท้ายกลับทิ้งคำถามให้เราเพิ่ม  ไม่งั้นก็ตัดจบไปดื้อๆเสียนี่ เชื่อกันว่าหล่ายคนคงต้องเคยเจอกันมาบ้างล่ะ  ในวันนี้ทาง Juropy ก็เลยนำรายชื่อเกมที่แย่ที่สุดจากเสียงโหวตในเว็บไซต์ Watchmojo มาบอกเล่ากัน มีเกมอะไรบ้างนั้น ไปดู
คำเตือน เนื้อหาบทความนี้มีการสปอยและพูดถึงฉากสำคัญภายในเกม
 
อันดับที่ 10 : Super Mario Sunshine
10 อันดับฉากจบของเกมยอดแย่
แม้ว่าซีรีย์ลุงหนวดซ่อมท่อประปาจะแทบไม่เคยตกต่ำกับเขาเลย แต่ว่า Super  Mario Sunshine นั้นกลับมีตอนจบที่แย่ที่สุดในซีรีย์  ภาคนี้เป็นตัวอย่างที่ดีครับว่าทำไมซีรีย์ Mario  ถึงไม่ควรจะใส่ความลุ่มลึกของตัวละครมากเกินไปในซีรีย์  อุตส่าห์นั่งเล่นมาตั้งนานแต่ต้องมาเจอกับฉากการ์ตูนคลาสสิคญี่ปุ่นอย่างยืน โรแมนติกดูดวงตะวันลับขอบฟ้าและต้องทนฟังเสียงพากย์อันปวดตับอาทิเสียงปืน ฉีดน้ำพูดกับมาริโอ้ก่อนตายกับตอนดอนบาวเซอร์สารภาพความจริง  มันเป็นอะไรที่รำคาญหูและไม่คุ้มค่ากับการนั่งเล่นสิ้นดีเลยให้ตายเถอะ





 
อันดับที่ 9 : Resistance 2
10 อันดับฉากจบของเกมยอดแย่
หลายคนอาจจะไม่เคยได้ยินแต่ถ้าใครที่เป็นสาวกคอนโซล PlayStation  น่าจะได้ยินกันบ้างกับซีรีย์ Resistance  นับว่าเป็นเกมยิงมุมมองบุคคลที่หนึ่งบน PS3  ที่สนุกที่สุดเกมหนึ่งเลยทีเดียว โดยในภาคสองนี้เราจะได้เล่นเป็น Nathan  Hale ต่อสู้กับกองทัพเอเลี่ยนภายนอกและเชื้อเอเลี่ยนที่อยู่ในตัวของเขา  ซึ่งเขาก็จะต้องหายามารักษาตามสูตร สิ่งที่ทำให้ตอนจบของเกมนี้แย่นั้นก็คือ  แม้ว่าตัวเอกของเราจะต่อสู้และหายารักษามาทั้งเกม  แต่สุดท้ายก็ถูกควบคุมโดยเอเลี่ยน  และพูดอะไรบางอย่างที่พิลึกพิลั่นจนโดนเป่าสมอง  ทีนี้ถ้ามีฉากอะไรเผยแง้มๆเกี่ยวกับภาคต่อออกมาหน่อยๆก็คงจะดีแต่นี่กลับใช้ วิธีคลาสสิคคือ ‘การตัดฉากด้วยจอดำ’  ทำให้ไมน่าแปลกใจเลยว่าทำไมถึงได้อันดับ 9ไปกิน





 
อันดับที่ 8 : Half-life 2 Episode 2
10 อันดับฉากจบของเกมยอดแย่
เป็นซีรีย์เกมยิงที่ดีที่สุดตลอดกาลก็ใช่ ว่าจะไม่มีส่วนแย่ แม้ว่า Half-Life 2 และ Episode 1 จะทำตอบจบแบบค้างคา  แต่ก็น่าติดตามว่าอะไรจะเกิดขึ้นต่อไป ต่างกับ Episode 2  ที่จบได้แบบหมดมุขมาก คิดไม่ออกก็จับพ่อออเล็กซ์มาเจาะกระโหลกซะ  จบแบบง่ายดายและไม่น่าติดตามเท่ากับสองภาคก่อน ทีนี้ถ้าเกิดว่ามี Episode 3  ตามมาตามที่เคยประกาศไว้ว่าจะมี 3 Episode และจบตำนาน Half-Life 2  ได้อย่างสมบูรณ์ก็คงจะไม่ติดอันดับนี้หรอกครับ  แต่นี่มันก็เจ็ดปีเข้าให้แล้วจะรอให้ผมมีหลานก่อนหรือไงเฮีย Gabe





 
อันดับที่ 7 : Borderlands
10 อันดับฉากจบของเกมยอดแย่
ในขณะที่เกมอื่นๆมีตอนจบที่น่าผิดหวังและค้างคา  ทิ้งคำถามให้กับเราเต็มไปหมด สุดยอดเกมยิงผสม RPG อย่าง Borderlands  กลับเลือกที่จะให้ตอนจบแบบช็อคปนหมดกำลังใจที่จะเล่นต่อแทน ใช่  การมีตอนจบแบบพลิกบทเป็นเรื่องที่ดีเสริมสร้างความแปลกใจปนกับความประทับใจ  แต่ถ้ามาแบบนี้ก็มีท้อเหมือนกัน  ตัวเราและเพื่อนๆอุตส่าห์ร่วมมือกันฝ่าฟันอุปสรรคบนดาว Pandora  ผ่านสภาพแวดล้อมต่างดาวสุดงามเป็นสิบๆชั่วโมง  ร่วมรบไปด้วยกันมาตั้งนานเพียงเพื่อค้นหาทรัพสมบัติในดาวแพนโดร่า  แต่แล้วสิ่งที่เราได้เจอนั้นกลับเป็นเอเลี่ยนขนาดยักษ์ ใช่แล้วครับ  มันไม่มีทรัพย์ล้ำค่าบ้าบออะไรนั่นหรอก  มีแต่เอเลี่ยนยักษ์ที่ถูกผนึกเอาไว้เท่านั้นเอง  ยัยปริศนาที่ใบ้เราตลอดทางมันก็รู้แต่กลับไม่บอกเราเล้ย  ใครมันเขียนตอนจบให้กับเกมนี้เนี่ย





 
อันดับที่ 6 : Bioshock
10 อันดับฉากจบของเกมยอดแย่
อีกหนึ่งเกมยิงที่ดีที่สุดที่มีตอนจบห่วยแตกที่สุด  ไม่ต้องสงสัยเลยว่าเกมอะไร Bioshock นั่นเอง แม้ว่า Bioshock  จะมีบทพลิกกลับตารปัตรได้ดีมากจนแทบจะพลิกตามไม่ทันประหนึ่งที่เจอใน System  Shock 2 แต่หลังจากที่เราหวดวงสวิงใส่ Andrew Ryan ไปแล้ว  ถ้าจบตั้งแต่ตอนนั้นก็คงจะไม่ติดอันดับนี้  และคงจะไปติดอันดับเกมที่มีจุดจบที่ดีที่สุดตลอดกาลแทน ไม่ครับไม่ Ken  Levine ไม่เอาด้วย  กลับเพิ่มฉากจบสุดท้ายขึ้นมาและเป็นฉากที่ไม่น่าประทับใจเอาเสียเลย  การต่อสู้กับบอสสุดท้ายแสนธรรมดาที่แค่ยิง ยิง ยิงก็ชนะได้  อาจจะต้องใช้การหลบหลีกนิดนึงแต่ถ้าเล่นเกม FPS บ่อยคงไม่ใช่ปัญหาอะไรเลย  นับว่าเป็นช่วงที่แย่ที่สุดของเกมเลยล่ะครับ  ตัดออกฉากนี้ได้นี่เราจะได้เกมยิงที่เพอร์เฟคทุกอย่างเลยล่ะ





 
อันดับที่ 5 : Ghostbuster (1984)
10 อันดับฉากจบของเกมยอดแย่
ความจริงแล้วมีเกมยุคเก่าดักแก่ผู้อ่านมากมายที่จุดจบแสนจะธรรมดามากมาย หลายเกม แต่ในที่สุดก็ได้ข้อตัดสินว่าเกมใดคู่ควรกับสิบอันดับนี้  ตอนจบยอดแย่ที่ว่านั้นตกเป็นของ Ghostbuster แม้ว่า Ghostbuster  นับว่าเป็นเกมที่ดีเกมหนึ่งในยุคนั้น แต่ว่าทีม Ghostbuster  ทำงานปราบผีไม่ใช่ไล่กระทืบอาชญากร  และตอนจบนั้นกลับบอกเราว่าเราเล่นเกมที่ดีที่สุดจบแล้ว  และพิสูจน์ให้เห็นถึงความยุติธรรมได้สำเร็จ ถามจริง? จับผีเนี่ยนะ?  แล้วมั่นใจขนาดนั้นเลยรึ? มีการบอกให้ไปพักด้วยนะ แหม่
 
อันดับที่ 4 : Halo 2
10 อันดับฉากจบของเกมยอดแย่
เข้าใจว่านี่เป็นส่วนกลางของ Halo Trilogy แต่ว่าถ้าคุณหาเวลาว่างๆ  นั่งสัมผัสการผจญภัยสุดยิ่งใหญ่ของ Master Chief  และคาดหวังบทสรุปสุดอลังแล้วล่ะก็  รีบเอาเกมนี้ไปวางเก็บไว้ที่หิ้งเหมือนเดิมเลยครับ  เพราะแทนที่เกมนี้จะเสนอตอนจบสุดอลังและเป็นตัวเชื่อมไปยังจุดเริ่มต้นของ เหตุการณ์ในภาคต่อๆไป ตัวเกมกลับใช้มุขคลาสสิค ‘จอดำ’ เช่นเดิม  แถมตอนท้ายก็ดูแปลกๆไปด้วย  ไม่รู้เหมือนกันนะว่างบหมดหรือนึกมุขอื่นไม่ออกตอนจบเลยเป็นแบบนั้น





 
อันดับที่ 3 : Star Wars: Knights of the Old Republic II – The Sith Lords
10 อันดับฉากจบของเกมยอดแย่
หนึ่งในเกม RPG ตระกูล Star War  ที่ดีที่สุดตลอดกาลก็จุดจบที่แย่กับเขาเหมือนกัน  แม้ว่าคุณจะใช้เวลาหมดไปกว่าห้าสิบชั่วโมงเล่นเป็นฝั่งใด  พัฒนาความสัมพันธ์หรือเลือกตัวเลือกอะไรก็ตามตอนที่กำลังเล่น  ยังไงตอนสุดท้ายเราก็ต้องเผอิญหน้ากับ Treya ดู Traya ตาย  และมีสองตัวเลือกคือไม่หนีก็เป็นราชา Sith ในดาวนั้น  ซึ่งผู้เล่นจะไม่มีวันได้รู้เลยว่า ทำไมเธอถึงกลายมาเป็นราชาแห่ง Sith  หรือทำไมเราถึงตัดสินใจระเบิดดาวทิ้ง ถามหน่อยเถอะ  มันเกิดอะไรขึ้นกันแน่เนี่ย





 
อันดับที่ 2 : Mass Effect 3
10 อันดับฉากจบของเกมยอดแย่
อีกหนึ่งซีรี่ย์ RPG ดีๆที่มาตายเพราะฉากจบอีกแล้วครับท่าน  เพราะไม่ว่าคุณจะนั่งเล่นมากี่ร้อยชั่วโมงผ่านสามภาคนี้  และนั่งเลือกตัวเลือกแต่ละครั้งอย่างระวัง  สุดท้ายทุกอย่างก็จะถูกสรุปในฉากจบ 2 นาทีผ่าน 3 ฉากจบที่มีในเกม  ถึงงั้นก็เถอะ หลากคำถามที่เรามีก็ยังคงไร้คำตอบต่อไป  เกิดอะไรขึ้นกับลูกเรือยานนอร์มังดี , ทำไม Mass Relay ถึงถูกทำลาย  แล้วตกลง Garrus รวบรวมสแตมป์ได้ครบหรือเปล่า เรามีสิทธิ์ที่จะรู้สิ  Bioware… เรามีสิทธิ์ที่จะรู้!





 
อันดับที่ 1 : Ghost And Goblin
10 อันดับฉากจบของเกมยอดแย่
ถ้าว่า Borderlands ว่าช็อคและชวนท้อแล้วต้องเจอกับเกมนี้ครับ  ดักแก่กันนิดหน่อย  หลังจากที่ผู้เล่นฝ่าฟันมาจนถึงด่านสุดท้ายได้แล้วและปราบบอสสุดท้ายได้ สำเร็จ ตัวเกมจะบอกว่าทั้งหมดที่เราเจอมาเป็นแค่ภาพลวงตา  และผู้เล่นจะต้องเล่นใหม่ทั้งเกมอีกรอบครับ!  สิ่งที่ทำให้รู้สึกทรมานเลยก็คือเกมเก่าๆมักไม่มีเซฟ  และเกมนี้ก็คือหนึ่งในนั้น เอาง่ายๆ  ใครก็ตามที่นั่งเล่นและได้เห็นตอนจบของเกมนี้  คุณคือเกมเมอร์รุ่นเก๋าของจริงครับ





 
แล้วคุณล่ะ เคยเจอเกมไหนที่ฉากจบห่วยแตกมากกว่านี้หรือเปล่า แชร์กันได้นะครับ
