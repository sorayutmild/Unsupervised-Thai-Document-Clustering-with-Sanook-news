ความคืบหน้าคดีคนร้ายชิงทอง ในห้างสรรสินค้าชื่อดัง จ.ลพบุรี เมื่อวันที่ 9 มกราคม 2563 เป็นเหตุให้มีผู้เสียชีวิต 3 ราย  ซึ่งล่าสุดเจ้าหน้าที่ตำรวจสามารถจับกุมตัวผู้ก่อเหตุได้แล้ว ทราบชื่อคือ นายประสิทธิชัย หรือ กอล์ฟ ตามที่มีการเสนอข่าวไปแล้วนั้น
อย่างไรก็ตาม จากการตรวจสอบประวัติของ นายประสิทธิชัย พบว่า พื้นเพเป็นคนลพบุรี เรียนจบปริญญาโท วิชาเอก กศ.ม.บริหารการศึกษา จากมหาวิทยาลัยชื่อดังแห่งหนึ่ง ปัจจุบันเป็นข้าราชการครู มาดำรงตำแหน่งผู้อำนวยการโรงเรียนใน จ.สิงห์บุรี เมื่อเดือนมีนาคม 2562

>> #ปล้นร้านทองลพบุรี คนใกล้ตัวแฉ แม้แต่เมียยังสงสัย "ผอ.กอล์ฟ" คุ้นรองเท้า-รถมอเตอร์ไซค์
จากการตรวจสอบยังเฟซบุ๊กส่วนตัวของ นายประสิทธิชัย ผู้ต้องหา และเฟซบุ๊กของภรรยา ที่เข้าพิธีแต่งงานไปเมื่อเดือนเมษายน 2560 และจดทะเบียนสมรสกันแล้ว โดยพบว่าทั้งคู่มีไลฟ์สไตล์การใช้ชีวิตที่ดูดี ขับรถยนต์ BMW ใส่นาฬิกา-รองเท้าราคาแพง มีการเดินทางไปท่องเที่ยวพักผ่อนตามต่างจังหวัดหลายแห่ง
หลังข่าวการจับกุมแพร่สะพัดออกไป ชาวเน็ตต่างก็เข้าไปดูภาพและโพสต์ในเฟซบุ๊กของทั้ง ผอ.กอล์ฟ และภรรยาเป็นจำนวนมาก มีการวิพากษ์วิจารณ์ถึงชีวิตส่วนตัว บางรายคอมเมนต์ถามถึงเหตุการณ์ที่เกิดขึ้น ซึ่งล่าสุด ภรรยาของ ผอ.กอล์ฟ ก็ได้ปิดเฟซบุ๊กไปเรียบร้อยแล้ว 
>> จับได้แล้ว! โจรปล้นทองลพบุรี 3 ศพ พบมีอาชีพเป็นข้าราชการครู ระดับ ผอ.โรงเรียน>> "ผอ.กอล์ฟ" ผู้ต้องสงสัยปล้นทองลพบุรี หลังก่อเหตุ 2 วัน โพสต์รูปพาเมียไปเที่ยววันเด็ก>> เพื่อนครูตกใจ "ผอ.กอล์ฟ" กลายเป็นคนร้ายปล้นทอง ปกตินิสัยดี ยังมาโรงเรียนทุกวัน>> สั่งปิดโรงเรียนของ "ผอ.ปล้นร้านทองลพบุรี" 1 วัน หวั่นกระทบจิตใจเด็ก-เพื่อนครู>> #ปล้นร้านทองลพบุรี ผบ.ตร. การันตีไม่จับแพะ คนร้ายรับสารภาพ บอกสำนึกผิดแล้ว

