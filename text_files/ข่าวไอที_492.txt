เตือนผู้ใช้ iPhone 4s อ่านสักนิดก่อนอัพ  iOS 8
เชื่อว่าวันนี้มีหลายๆ คนได้เริ่มทยอยอัพเดท iOS เวอร์ชั่นใหม่ล่าสุดอย่าง iOS 8 กันไปบ้างแล้ว ซึ่งรุ่นที่สามารถอัพเดท iOS 8 เวอร์ชั่นใหม่ได้นั้นประกอบไปด้วย 
- iPhone 4S - iPhone 5 - iPhone 5c - iPhone 5s - iPod touch (5th gen) - iPad 2 - iPad with Retina display (iPad 3/4) - iPad Air - iPad mini - iPad mini with Retina display (iPad mini 2)

หากใครที่ใช้ iPhone 4s อยู่กำลังมีความคิดที่จะอัพเดทแบบเพื่อนๆ บ้างทางทีมงาน Sanook! Hitech ขอแนะนำให้ช้านิดครับ ลองมาอ่านเหตุผลที่ทางทีมงานสรุปมาให้ก่อน แล้วถามตัวเองว่าจริงๆ แล้วคุณมีความเป็นที่จะต้องทำการอัพเดท iOS 8 เวอร์ชั่นใหม่จริงหรือไม่
แม้ว่าทาง Apple จะไม่ได้ทอดทิ้ง iPhone 4s เนื่องจากทางแอบเปิ้ลยังคงอนุญาตให้มีการอัพเดท iOS รุ่นใหม่ได้(รุ่นที่ถูกทอดทิ้งจริงๆ คือ iPhone 4) ก็ตามแต่อย่าลืมครับว่า iOS 8 นั้นถูกพัฒนามาเพื่อให้รองรับกับ iPhone 6 และ iPhone 6 Plus โดยเฉพาะซึ่งสมาร์ทโฟนรุ่นใหม่ทั้ง 2 นั้นมาพร้อมกับขนาดหน้าจอ 4.7" และ 5.5" แต่ไอโฟน 4s ของคุณมีหน้าจอกว้างแค่ 3.5 นิ้ว อะไรจะขึ้นขึ้น?

ตัวอย่างความเปลี่ยนแปลงในส่วนของการส่งอีเมล์
ประการต่อมาถึงแม้คุณจะอัพเดท iOS 8 ได้แล้วก็ตาม แต่อย่าลืมว่ายังมีหลายแอพพลิเคชั่นหลักๆ บางตัวที่ถูกพัฒนามาและไม่รองรับ iPhone 4s อย่างเช่นใน ไอโฟน 4s ไม่มี Touch ID ถึงแม้คุณสามารถอัพเดทได้ก็ไม่สามารถใช้งานได้ครับ แต่หากคุณไม่เน้นการใช้งานขั้นสูงอย่างเช่นด้านกราฟฟิก ก็สามารถอัพเดทได้เช่นกัน
สุดท้ายนั้นคืออย่าลืมว่าแม้ iPhone 4s จะได้ไปต่อแต่มันก็เป็นอุปกรณ์รุ่นสุดท้ายที่รองรับ iOS 8 หากอัพเดทในสภาพที่เครื่องไม่พร้อม ยังไงไอโฟนของคุณก็ไม่สามารถทำงานได้เต็มศักยภาพ และขอแถมให้ว่าคุณเจอปัญหาเครื่องช้าและทำงานหนักกว่าเดิมแน่นอน!! เพราะทุกคนคงรู้ว่า iPhone 4s ใช้ชิป A5 ไม่ใช่ A7 หรือ A8
ดังนั้นเราไม่จำเป็นที่จะต้องทำอะไรตาม Apple ทุกอย่างเสมอไปลองคิดดูอีกครั้ง คุณอัพเดทเวอร์ชั่นใหม่แล้วมันสามารถใช้งานฟังก์ชั่นใหม่ๆ ที่ถูกอัพเดทมาจริงๆ หรือไม่ และหากมองกลับกันสำหรับใครที่ใช้งาน iPhone 4s หากคุณไม่อัพเดทก็สามารถใช้งานต่อไปได้โดยไม่มีปัญหา ลองหันไปถามเพื่อนข้างๆ ที่ใช้ iPhone 4 แล้วฝืนอัพเวอร์ชั่น iOS เป็นตัวใหม่ล่าสุดสิ พวกเค้าเจออะไร? 
และหากคุณยังอยากที่จะอัพเดท iOS เวอร์ชั่นล่าสุดอยู่ทางทีมงานขอแนะนำให้รอเวอร์ชั่นต่อไป อย่าง iOS 8.0.1 หรือ iOS 8.1 เพื่อความชัวส์
