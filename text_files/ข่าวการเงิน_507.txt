สำนักข่าวต่างประเทศรายงานว่า ซู ฉี ดาราไต้หวันชื่อดัง เตรียมจะทุ่มเงินกว่า 10 ล้านหยวน หรือราว 48 ล้านบาท เพื่อกว้านซื้อลิขสิทธิ์ภาพยนตร์เรทอาร์ที่เธอเคยแสดง ก่อนจะแต่งงานกับแฟนหนุ่ม โดยเจ้าตัวหวังว่าจะสามารถล้างภาพลักษณ์อื้อฉาวในช่วงก่อนเข้าวงการแสดง ก่อนเข้าพิธีแต่งงานกับฝงเต๋อหลุน แฟนหนุ่มนักแสดงและผุู้กำกับ และเพื่อให้แน่ใจว่าจะไม่มีผลงานอื้อฉาวในอดีตของเธอปรากฎในท้องตลาดอีกต่อไป แม้ว่าความพยายามนี้จะเป็นเรื่องยากก็ตาม เพราะในปัจจุบัน ภาพและผลงานต่าง ๆ ของซูฉี ในอดีต จะได้แพร่กระจายไปทั่วโลกออนไลน์ จะยากที่จะกวาดล้างให้หมดไปก็ตาม ซูจี ได้เข้าวงการหนังฮ่องกงภายหลังเคยถ่ายภาพนู๊ดมาก่อน โดยภาพของเธอเตะตาผู้กำกับ"หว่อง จิง"และเธอได้เล่นหนังเรทอาร์ Sex & Zen II ก่อนที่เธอสามารถสลัดภาพในอดีตและมีผลงานในวงการหนังฮ่องกงมากมายหลายเรื่องในเวลาต่อมา โดยเธอยอมรับว่า ตัวเองเสียใจกับงานถ่ายภาพนู๊ดและเล่นเรทอาร์ในอดีต อย่างไรก็ตาม ล่าสุด เธอพร้อมที่จะใช้ชีวิตคู่อย่างเป็นทางการ โดยมีแผนจะแต่งงานกับแฟนหนุ่มในช่วงปลายปีนี้ หลังคบหากันมายาวนานกว่า 17 ปี โดยล่าสุด ฝงเต๋อหลุน กำลังตกแต่งเรือนหอของเขากับดาราสาวไต้หวันผู้นี้ และตอนนี้ได้เข้าไปอาศัยอยู่ในอพาร์ทเมนต์ของซูฉี ซึ่งเปรียบเสมือนการทดลองอยู่กินก่อนแต่งงานจริง