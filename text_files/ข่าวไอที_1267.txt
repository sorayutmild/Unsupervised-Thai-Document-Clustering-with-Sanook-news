10 อันดับFan Page facebook ในเมืองไทย

มาถึงเรื่องราวของ Fanpage Facebook กันอีกคราใน "10 อันดับ Fan Page facebook ในเมืองไทย"

10  O:IC
อันดับที่ 10 ได้แก่ O:IC มี Fan page กว่า 217,925 คน รายการทีวีที่มีชื่อว่า O:IC เป็นรายการโทรทัศน์ ของแกรมมี่

 9 สมาคมมุขเสี่ยวๆ
อันดับที่ 9 ได้แก่ สมาคมมุขเสี่ยวๆ มี Fan page กว่า 219,537 คน"สมาคม มุขเสี่ยวๆ" ถูกตั้งขึ้นโดยชายนิรนาม เขาไม่เคยเปิดเผยโฉมหน้าของตัวเอง เราจะเห็นเขาได้แต่ด้านหลัง เขายืนหันหลัง ทำท่าเหมือนอดอาลัยตายอยากอะไรซักอย่าง มือขวากำและชูขึ้นเหนือศีรษะเล็กน้อย ก้มหน้านิดหน่อยแสดงความน้อยเนื้อต่ำใจ เสื้อยืดสีดำของเขาเขียนคำว่า "ไอ้เรามันก็แค่คนไม่ดี ที่อยากจะดีพอ" (มีเสื้อของสมาคมด้วยอะ 555+)

8 Groove Riders
อันดับที่ 8 ได้แก่ Groove Riders มี Fan page กว่า 225,713 คน
กรู๊ฟไรเดอร์ส (อังกฤษ: Groove Riders) ศิลปินกลุ่มแนวดิสโก้ฟังก์ ที่เกิดจากการรวมตัวของสมาชิกชายสี่คน บุรินทร์ บุญวิสุทธิ์, ณฐพล ศรีจอมขวัญ (ก้อ), อดิศักดิ์ หัตถกุลโกวิท (กั้ง) และ มาตรชัย มะกรูดทอง (มาตร) โดยมีก้อเป็นแกนนำ มีเพลงดังอย่าง รักที่เพิ่งผ่านพ้นไป, เมาไม่ขับ, ฮอร์โมน, แค่เธอก็พอ และ หยุดก้อ - ณฐพล ศรีจอมขวัญ อดีตสมาชิกวง พีโอพี เคยโปรดิวซ์และอยู่เบื้องหลังความสำเร็จของศิลปินมาแล้วหลายคน เป็นผู้รวมตัวและก่อตั้งวง โดยได้ชักชวนเพื่อนสนิท มาตร - มาตรชัย มะกรูดทอง รับตำแหน่งกลอง, กั้ง - อดิศักดิ์ หัตถกุลโกวิท รับตำแหน่งกีต้าร์ และ บุรินทร์ บุญวิสุทธิ์ รับตำแหน่งร้องนำ ส่วนก้อเอง รับตำแหน่งเบส โดยที่พวกเขาได้ขึ้นคอนเสิร์ตเปิดตัวครั้งแรกในงาน แฟต เฟสติวัล ครั้งที่ 1 ที่โรงงานยาสูบกรู๊ฟไรเดอร์ส ออกอัลบั้มแรกกับสังกัด เบเกอรี่มิวสิค ในปี พ.ศ. 2543 ในชื่อ Discovery ที่มีเพลงที่เป็นที่รู้จักอย่าง "ฮอร์โมน" และ "อย่าให้ฉันรักคนเดียว" หลังจากที่อัลบั้มแรกวางแผง ได้รับผลตอบรับที่ดีจากแฟนเพลง พวกเขาจึงนำอัลบั้มDiscovery กลับมาออกใหม่อีกครั้งในชื่อ Discovery 2 โดยมีการเพิ่มเพลงใหม่เข้าไปจำนวน 4 เพลง ก่อนจะห่างหายไปนานถึง 6 ปีและกลับมาอีกครั้งกับสังกัดสไปรซ์ซี่ดิสก์ กับงานอัลบั้มชุดที่ 2 ที่มีชื่อว่า "The Lift"หลังจากอัลบั้ม "The Lift" วางแผงได้ไม่นาน พวกเขาก็จัดคอนเสิร์ตใหญ่อย่างเป็นทางการขึ้นในชื่อ "LAST CALL FOR GR007" โดยจัดขึ้นในวันที่ 30 - 31 สิงหาคม พ.ศ. 2551 ที่ห้องบางกอกคอนเวนชั่นเซ็นเตอร์ เซนทาราแกรนด์, เซ็นทรัลเวิร์ล และอีก 2 รอบที่จังหวัดเชียงใหม่และขอนแก่นในเดือนถัดมา พร้อมๆ กับประกาศพักวง ด้วยเหตุผลที่สมาชิกในวงแต่ละคนมีภารกิจส่วนตัวที่จะต้องทำกันต่อไปด้วยชื่อเสียงและความสามารถที่สั่งสม กอปรกับคุณูปการที่พวกเขามอบให้แก่ชาวดิสโก้ฟังก์ สำนักพิมพ์ mars publishing จึงจัดพิมพ์ "IN THE GROOVE" พ็อกเกตบุ๊กที่ว่าด้วยเรื่องราวของ 4 หนุ่มสมาชิกวง กรู๊ฟไรเดอร์ส อย่างละเอียด โดยจัดงานแถลงข่าวเปิดตัวอย่างเป็นทางการ ในงานมหกรรมหนังสือแห่งชาติ ครั้งที่ 13 พ.ศ. 2551 ณ ศูนย์การประชุมแห่งชาติสิริกิติ์จนกระทั่ง 21 กันยายน พ.ศ. 2553 กรู๊ฟไรเดอร์สได้ประกาศแยกวงอย่างเป็นทางการ ทำให้เหล่าแฟนๆต่างต้องช็อคกันไปถ้วนหน้าแต่ด้วยคอนเสิร์ตเดี่ยวครั้งแรกของ บุรินทร์ บุญวิสุทธิ์ ใน “บัลแลนไทน์ส อิมเพรสชั่น ทัวร์ แกรน ทัวริสโม บุรินทร์ บุญวิสุทธิ์” วันที่30 ต.ค. พ.ศ. 2553 กรู๊ฟไรเดอร์ส ก็ได้กลับมาเล่นดนตรีร่วมกันในระยะเวลาสั้นๆอีกครั้งหนึ่ง กับบทเพลงคุ้นหู อาทิเพลง ซุปเปอร์สตาร์ เธอทั้งนั้น ฯลฯ และจบท้ายด้วยเพลง หยุด ในเวอร์ชันอคูสติก

7 Boyd Kosiyabong
อันดับที่ 7 ได้แก่ Boyd Kosiyabong มี Fan page กว่า 229,772 คน
บอย โกสิยพงษ์ หรือชื่อจริงคือ ชีวิน โกสิยพงษ์ เกิดเมื่อวันที่ 5 กันยายน พ.ศ. 2510 เป็นลูกคนกลางในจำนวนพี่น้อง 3 คน ในวัยเด็กบอยมีความสนใจทั้งในด้านดนตรีและการ์ตูนมาก บอยได้เริ่มเรียนเปียโนตั้งแต่อายุ 4 ขวบ และเริ่มแต่งเพลงประกอบการ์ตูนที่เขียนขึ้นเองตั้งแต่อยู่ชั้นประถมปีที่ 6 บอยจบการศึกษาด้านการแต่งเพลง และธุรกิจเพลงจากมหาวิทยาลัย UCLA (University of California at Los Angeles) ประเทศสหรัฐอเมริกาเมื่อจบการศึกษา บอยได้เริ่มทำงานเป็นนักแต่งเพลงอิสระที่ทำงานให้ทั้งศิลปินเพลง และเพลงประกอบโฆษณา จนกระทั่งได้ร่วมงานกับ สุกี้ กมล สุโกศล แคลปป์ ที่ต่อมาเขาได้ร่วมก่อตั้งบริษัท เบเกอร์รี่ มิวสิค ขึ้นมาในปี พ.ศ. 2537 ร่วมกับ สุกี้ กมล สุโกศล แคลปป์ สมเกียรติ อริยชัยพาณิชย์ และ สาลินี ปันยารชุน โดย บอย มีหน้าที่หลักในด้านแต่งเพลงและทำดนตรีบริษัทเบเกอรี่มิวสิค เติบโตเรื่อยมาจนกระทั่งประสบปัญหาทางการเงินจนต้องเข้าร่วมกิจการกับบริษัท บีเอ็มจีมิวสิค(ประเทศไทย) และภายหลังในปี พ.ศ. 2547 บริษัทแม่ของบีเอ็มจีที่ต่างประเทศได้ควบรวมกิจการกับบริษัทโซนีมิวสิก ส่งผลให้บริษัทเบเกอร์รี่มิวสิคที่เข้าร่วมกิจการกับบริษัทบีเอ็มจี มิวสิค(ประเทศไทย) ต้องเข้าร่วมกับบริษัทโซนีมิวสิก(ประเทศ ไทย)ไปโดยปริยาย และเบเกอร์รี่มิวสิค ต้องกลายเป็นค่ายเพลงย่อยของโซนี่มิวสิค ผู้บริหารของเบเกอร์รี่มิวสิครวมถึงบอยเองจึงลาออกจากเบเกอร์รี่มิวสิค ต่อมาบอยและสุกี้ กมล สุโกศล แคลปป์ ได้ร่วมก่อตั้งค่ายเพลงใหม่ขึ้นมาภายใต้ชื่อ เลิฟอีส แต่ต่อมาค่ายเพลงเลิฟอีส ได้ปรับมาเป็นบริษัทโปรดักชั่นเฮ้าส์ในด้านชีวิตส่วนตัว บอย โกสิยพงษ์ ได้สมรสกับ วรกัญญา โกสิยพงษ์ และมีลูกสาวด้วยกันสองคน คือ ดีใจ โกสิยพงษ์ และ ใจดี โกสิยพงษ์ ในด้านการนับถือศาสนาบอยนับถือศาสนาคริสต์

6  ARAYA A. HARGATE 
อันดับที่ 6 ได้แก่ ARAYA A. HARGATE มี Fan page กว่า 252,601 คนอารยา เอ ฮาร์เก็ต ชื่อเล่น ชมพู่ (Chompoo) (อังกฤษ: Araya Alberta Hargate) ลูกครึ่งไทย-อังกฤษ เกิดเมื่อวันที่ 28 มิถุนายน ค.ศ.1981 (พ.ศ. 2524) เป็นนักแสดงชาวไทยสำเร็จการศึกษาระดับมัธยมศึกษาที่โรงเรียนบดินทรเดชา, ระดับอุดมศึกษาคณะศิลปศาสตร์ เอกวิชาภาษาอังกฤษ ที่มหาวิทยาลัยรังสิต "เธอได้รับเกียรตินิยม อันดับ 2", และศึกษาต่อระดับปริญญาโท เอกจิตวิทยาฯ จุฬาลงกรณ์มหาวิทยาลัยเข้าสู่วงการเมื่อปี ค.ศ.1998 (พ.ศ. 2541) ขณะอายุได้ 17 ปี จากการประกวดมิสมอเตอร์โชว์ ค.ศ. 1998 (พ.ศ. 2541) ต่อมาได้รับการติดต่อจาก รัมภา ภิรมย์ภักดี ผู้เขียนบทประจำบริษัทดาราวิดีโอให้มาทดสอบหน้ากล้อง และผ่านการทดสอบจึงได้เซ็นสัญญากับบริษัทดาราวิดีโอ ละครเรื่องแรกที่เล่นคือ เพลงพราย ทาง "ช่อง 7 สี" ประกบกับ บี๋-สวิช เพชรวิเศษศิริ จากนั้นก็มีผลงานมาโดยตลอดChompoo Araya เริ่มมาโด่งดังจากบท แอนนี่ ในละครเรื่องดัง หมอลำซัมเมอร์ โดยเธอได้ร้องเพลงประกอบด้วย และยังได้รับโอกาสให้มาร้องเพลงประกอบละครอีกหลายต่อหลายเรื่อง เธอยังได้เล่นละครเวทีเรื่อง ม่านประเพณี และพากย์ภาพยนตร์การ์ตูน Over the Hedge รวมถึงเป็นพิธีกรบนเวทีการประกวด และงานสำคัญต่างๆ ของ "ช่อง 7" จนได้มาเป็นพิธีกรรายการ เจาะโลกมายา และ จมูกมด รวมถึงได้ร่วมงานกับ กิ๊ก-เกียรติ กิจเจริญ และ เปิ้ล-หัทยา วงศ์กระจ่าง และเป็นพิธีกรรายการทอล์คโชว์วาไรตี้ 7 กะรัต คู่กับ นีโน่-เมทนี บูรณศิริ