
เป็นนักร้องเสียงดีที่ถูกจับตามองมากที่สุดในตอนนี้ สำหรับ ทอม อิศรา หรือ ทอม Room39 เนื่องจากตกเป็นผู้ต้องสงสัยหมายเลข 1 ว่าน่าจะเป็น "หน้ากากทุเรียน" แชมป์รายการ The Mask Singer จะใช่หรือไม่ต้องรอรู้พร้อมกันในวันที่ 30 มี.ค.นี้ 
แต่ในส่วนของชีวิตส่วนตัวหนุ่มทอม อิศรา ที่สาวๆ หลายคนแอบปลื้มอยู่ คงจะต้องอกหักกันเป็นแถว เพราะเจ้าตัวอยู่ในสถานะ "ไม่โสด" มีภรรยาแล้ว นั่นก็คือ ฟิล์ม วณิชยา สาวสวยนอกวงการที่เพิ่งเข้าพิธีวิวาห์อย่างเรียบง่ายไปเมื่อต้นปี 2559 เรียกว่าเป็นอีกคู่ที่น่ารักหวานกำลังดี คุณภรรยาชอบลงภาพน่ารักๆ ของสามีให้แฟนคลับกดไลค์อยู่เสมอ น่าอิจฉาไม่ใช่เล่นเชียวล่ะคู่นี้