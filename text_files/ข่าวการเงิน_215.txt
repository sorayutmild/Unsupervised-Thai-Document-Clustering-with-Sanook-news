เรียกว่าดราม่าไม่หยุดหย่อนเลยทีเดียว สำหรับ สรัย วัชรพล ลูกสาวคนโตของ นิด อรพรรณ เจ้าของค่ายโพลีพลัส ที่เจ้าตัวโพสต์รูปคล้ายกับสูบบุหรี่ในห้องพักผู้ป่วยของโรงพยาบาลแห่งหนึ่ง แม้เจ้าตัวจะแจงรายละเอียดแล้วว่าเป็นควันจากขนมไปแล้วก็ตาม
>> ชาวเน็ตสับเละ! "สรัย วัชรพล" สูบบุหรี่ในโรงพยาบาล เจ้าตัวแจงถือธัมบ์ไดรฟ์-ควันจากขนม
ก่อนหน้านี้ Sanook! Money ได้พาทุกคนมาทำความรู้จักกับ “สรัย วัชรพล” กันบ้างแล้ว คราวนี้เราจะพามาล้วงลึกถึงตัวตนของเธอกันบ้างว่าปัจจุบันเธอทำอะไร
>> “สรัย วัชรพล” ลูกสาว “นิด อรพรรณ” รวยจริงถึงขั้นทายาทพันล้านเลยนะ!
จากการตรวจสอบเบื้องต้น พบว่า สรัย วัชรพล เป็นสาวสายแฟชั่นตัวจี๊ด แถมยังเป็น YouTuber ตั้งแต่เมื่อกลางปี 2561
แต่รู้หรือไม่ว่า YouTuber ก็มีรายได้เหมือนกันนะ แต่รายได้จะมาจากช่องทางไหน อะไรอย่างไรบ้าง Sanook! Money ได้รวบรวมมาฝากกัน
ข้อมูลจากเว็บไซต์ influencermarketinghub ซึ่งเป็น Agency ที่มีความเชี่ยวชาญด้านการตลาดในวงการ Influencer บนโลกออนไลน์ ระบุว่า ผู้ใช้บริการ YouTube หรือ YouTuber จะไม่สามารถหารายได้จากการอัปโหลดคลิปวิดีโอในครั้งแรกได้เลย หาก YouTuber รายนั้นยังไม่โด่งดังมากพอ เพราะต้องอาศัยเวลาและประสบการณ์ที่จะสร้างการรับรู้ รวมถึงสร้างการจดจำให้กับผู้ชมได้ว่า Who I am? (ฉันเป็นใคร)
ตามทฤษฎีแล้ว หากต้องการเป็น YouTuber ก็แค่ลงทะเบียนเพื่อขอใช้งานและหารายได้ควบคู่กันไป แต่ในทางปฏิบัติกลับตรงกันข้ามโดยสิ้นเชิง เพราะการที่เราจะมีรายได้จากช่องทาง YouTube นั้น ต้องอาศัยปัจจัยเรื่องปริมาณการติดตามของผู้ชม รวมถึงยอดวิวที่แท้จริงโดยปราศจากการว่าจ้างด้วยกลวิธีอื่นๆ
นอกจากนี้ โฆษณา คือ หัวใจหลักที่สร้างรายได้ให้กับ YouTuber ซึ่งการโฆษณานั้นแบ่งออกเป็น 2 แบบคร่าวๆ ได้แก่

CPM (Cost per thousand views) หมายถึง ราคาต่อการดูพันครั้ง
CPC (Cost per click) หมายถึง ราคาต่อหนึ่งคลิก

ซึ่งการรับค่าโฆษณาแบบ CPC นั้น YouTuber แต่ละรายจะต้องมีผู้ชมเข้ามาคลิกโฆษณา แต่ในความเป็นจริงมีผู้ชมสัดส่วนน้อยมากที่เป็นเช่นนี้ ส่วน CPM มักจะมาในรูปแบบคลิปวิดีโอสั้นๆ อย่างน้อย 30 วินาที และเชื่อว่าผู้ชมหลายคนมักจะกด Skip หรือข้ามโฆษณาเหล่านั้นไป ซึ่งเป็นการตัดโอกาสที่จะชำระเงินให้กับ YouTuber รายนั้นๆ
ลองคิดดูว่า หากมีผู้ชมคลิก หรือชมโฆษณาที่ฝังอยู่ในชาแนลของ YouTuber รายนั้นได้นานพอ พวกเขาจะได้รับส่วนต่างจากค่าโฆษณาที่มากถึง 100 ดอลลาร์สหรัฐ คิดเป็นเงินไทย 3,255 บาท
การสร้างรายได้จากการโฆษณานั้น จำเป็นต้องมีการทำการตลาดรวมถึงหาพันธมิตร เพื่อที่จะเชื่อมโยงไปยังหน้าร้านของผลิตภัณฑ์นั้นๆ
อย่างไรก็ตาม เว็บไซต์ influencermarketinghub ได้มีการคำนวณเพื่อประมาณการรายได้ของ YouTuber ในแต่ละคนด้วย
โดย Sanook! Money ได้ทดลองนำ url ของสรัย วัชรพล YouTuber ชื่อดังของเมื่องไทย แถมเริ่มเป็น YouTuber ได้ไม่นาน จนล่าสุดมีผู้ติดตามราว 1 แสนคน โดยใช้ชื่อชาแนลนี้ว่า “sreivphol”

จากการตรวจสอบเบื้องต้นพบว่า ปัจจุบัน สรัย วัชรพล มีผู้ติดตามทั้งสิ้น 131,041 คน ยอดเข้าชมวิดีโอรวมทั้งสิ้น 3.83 ล้านวิว ส่วนรายได้รวมคาดการณ์อยู่ที่ 138,145 ดอลลาร์สหรัฐ และรายได้เฉลี่ยต่อคลิปวิดีโออยู่ที่ 6,279 ดอลลาร์สหรัฐ 
ดังนั้น หากคิดเป็นเงินไทยจึงสันนิษฐานได้ว่า สรัย วัชรพล มีรายได้รวมอยู่ที่ 4,496,619 บาท ส่วนรายได้เฉลี่ยต่อคลิปอยู่ที่ 204,381 บาท ซึ่งนี่ถือเป็นเพียงการคาดการณ์รายได้ของ สรัย วัชรพล เท่านั้นนะ 
>> ส่องภาพ 3 ทายาทโพลีพลัส ลูก นิด อรพรรณ หล่อสวยทุกคน
>> โพลีพลัสจัดให้! "นิด อรพรรณ" กับผลงานในฐานะผู้จัดละคร
