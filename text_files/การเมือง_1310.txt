จากกรณี มีเฟซบุ๊กอ้างเป็น ม.ล. ราชสกุลดัง ขับรถหรู ชวนสวมเสื้อขาว ต่อต้านการปิดกรุงเทพนั้น แท้จริงแล้วชายหนุ่มที่อยู่ในรูปภาพได้ออกมาชี้แจงว่าถูกนำรูปไปแอบอ้าง โดยระบุว่า ตนเป็นคนธรรมดา และได้เข้าแจ้งความแล้ว พร้อมวอนให้คนที่มีพฤติกรรมเช่นนี้หยุดการกระทำ
ซึ่งข้อความในเฟชบุ๊คของเจ้าของรูปได้โพสไว้ว่า
ตอนนี้ มีคนเอารูปผมไปแอบอ้าง ว่าคือ "มล ชินกรณ์ ราชสกุลน้อยผู้รักประชาธิปไตย"และปลอมแปลง facebook และแอบอ้าวว่าเป็นผู้ต่อต้าน กบฏ ตอนนี้มันบานปลายไปกันใหญ่แล้ว ตอนแรกว่าจะปล่อยไปเพราะไม่คิดว่าจะร้ายแรงขนาดนี้ ขอความกรุณาคนที่ทำพฤติกรรมเช่นนี้ "หยุดเถอะครับ!" ชื่อจริงผมคือ "อารัส วานิชอังกูร" เป็นสามัญชนธรรมดา ไม่ใช่ "หม่อมหลวง" อะไรนั่น ขอความกรุณาทุกคนที่พบเห็นเพจนี้ ช่วยreportหรือblock ด้วยครับ!ปล. ตอนนี้ผมได้ไปแจ้งความไว้แล้ว