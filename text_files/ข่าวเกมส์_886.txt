 
สวัสดีครับเพื่อนๆ วันนี้ขอเปลี่ยนจากเรื่องเกมออนไลน์ มาเป็นเรื่องของเกมคอนโซลบ้างนะครับ แต่จะเป็นเรื่องของเครื่องเท่านั้น แบบว่าเอามันตั้งแต่เครื่องแรกของโลก (ที่มีการขายจริง) มาจนถึงปัจจุบัน และเป็นเรื่องที่น่าดีใจที่ผู้เขียนเองก็เคยเล่นเกม Pac-Man บนเครื่อง Atari 2600 ด้วย ^ ^ แม้จะเพียงไม่กี่วันแต่ก็สนุกมาก เพราะเป็นครั้งแรกที่ได้เล่นเกมด้วย 555+  และก็อย่างที่บอกว่ายอดนิยมนะเอามาไม่หมดหลอก เพราะบางเครื่องขายได้น้อยชนิดที่ขาดทุนยับเลยทีเดียว เอาละเดี๋ยวเรามาดูกันดีกว่าว่าใครคือยักษ์ใหญ่ในวงการเครื่องเกมคอนโซล
คอนโซลเครื่องแรกของโลกคือเครื่องอะไร..?ตามข้อมูลเท่าที่หาได้คือเครื่องที่ชื่อ Magnavox Odyssey ซึ่งออกวางจำหน่ายในปี 1972 มีเกม Table Tennis ต่อมาก็เป็นเครื่อง Pong ของ Atari ซึ่งประสบความสำเร็จอย่างมาก จนกลายเป็นเครื่องเกมแรกของโลกที่ประสบความสำเร็จทางการเงิน สรุปได้ว่าเป็นเกมที่สร้างอุตสาหกรรมการผลิตเกมให้เกิดขึ้นได้เป็นครั้งแรก

Magnavox Odyssey เครื่องเกมคอนโซลเครื่องแรก

Pong แบบที่ใช้เล่นที่บ้าน ^ ^1. Atari 2600

น่าจะเป็นเครื่องเกมยุคแรกสุดที่ทำออกมาให้ชาวโลกได้รู้จักกันว่าวีดีโอเกมคืออะไร เปิดตัวครั้งแรกในปี 1977 ทวีปอเมริกาใต้ พัฒนาเป็นเวอร์ชั่นญี่ปุ่นปี 1983 นับจนถึงปี 2004 Atari ซีรีย์ทำยอดขายไปแล้วรวม 30 ล้านเครื่อง แต่ Atari ก็ไม่ยอมแพ้เพราะออกเวอร์ชั่น  Atari 5600,  Atari 7800 และไปจบที่ Atari Jaguar ที่มียอดขายเพียง 250,000 เครื่องเท่านั้นเกมขายดีอันดับ 1.  Pac-Man  (7 million)2. Intellivision

ถือเป็นเครื่องเกมที่มียอดขายสูงพอสมควรในยุคนั้น โดยเริ่มวางขายที่อเมริกาในปี 1979 กระจายสู่ตลาดยุโรปญี่ปุ่นปี 1982 มีเกมรวม  161 เกม เครื่องเกม Intellivision สามารถทำยอดขายได้รวมทั้งสิ้น 3 ล้านเครื่อง และต่อมามีการวางขายรุ่น Intellivision II เกมขายดีอันดับ 1. Las Vegas Poker & Blackjack (2 million)3. Nintendo Entertainment System

ผมว่าเครื่องนี้เพื่อนๆ คนไหนที่อายุเกิน 25 จะต้องเคยเล่นกันอย่างแน่นอน ถึงแม้รูปร่างหน้าตาที่ได้เล่นจะไม่เหมือนในภาพก็ตาม โดยเครื่องนี้เป็น คลาสิค 8 Bit คนไทยมักเรียกติดปากกันว่า “เครื่องแฟมิลี่” หรือ “เครื่องแฟมิคอม” วางจำหน่ายครั้งแรกในตลาด ญี่ปุ่นปี 1983 รวมแล้ว Nintendo Entertainment System ทำยอดขายไปได้รวมแล้วกว่า 60 ล้านเครื่องเกมขายดีอันดับ 1. Super Mario Bros. (40.23 million)4. Super Nintendo Entertainment System

Super Famicom” ก้าวกระโดดลำดับ + 8Bit ที่สำคัญของ Famicom ในยุค 90 ไม่มีใครที่เล่นเกมแล้วไม่รู้จักเจ้าเครื่อง ๆ นี้ เครื่องซูเปอร์แฟมิคอมสามารถทำยอดขายรวมทั่วโลกรวม 49.10 ล้านเครื่อง โดยในอเมริกาขายได้ 23.35 ล้านเครื่อง และในญี่ปุ่นขายได้ 17.17 ล้านเครื่อง แล้วในช่วงหลังๆ มีคนหัวหมอออกเครื่องโปรมาขายอีกต่างหากเกมขายดีอันดับ 1. Super Mario World (20 million)5. GameCube
 

เครื่องเล่นวิดีโอเกมเจเนอเรชั่นที่ 4 ของ Nintendo เปิดตัวครั้งแรกในญี่ปุ่นปี 2001 นับรวมถึงปี 2006 ทำยอดขายได้รวม 21 ล้านเครื่อง และด้วยยอดขายเพียงเท่านี้ไม่ทำให้ Nintendo พอใจอย่างแน่นอนเกมขายดีอันดับ 1. Super Smash Bros. Melee (7.09 million)6. Wii

ต่อจากเกม Cube ก็มาถึงยุคของ Wii เสน่ห์จอยบังคับคล้ายรีโมตโทรทัศน์ที่เรียกว่า “Wiimote” เป็นเครื่องเล่นเกมเครื่องแรกของ Nintendo ที่เริ่มต้นก็เปิดตลาดนอกญี่ปุ่น Wii วางขายครั้งแรกที่อเมริกาใต้ปี 2006 นับยอดขายรวมจนถึงปี 2009 ทำยอดขายได้แล้วรวม 70.93 ล้านเครื่องเกมขายดีอันดับ 1. Wii Sports (63.46 million)7. Nintendo 64

ครั้งแรกของเกมที่สร้างมาเพื่อเล่นเกมแบบ 3 มิติ การพัฒนาของตลับเกมที่จุได้ตั้งแต่ 4 เมกะไบร์ต จนถึง 64 เมกะไบร์ต เรียกได้ว่าความสวยงามของภาพต่างจากเครื่องซูปเปอร์แฟมิคอมราว “ฟ้ากับเหว” Nintendo 64 เปิดตัวครั้งแรกในปี 1996 ที่ญี่ปุ่น รวมยอดขายถึงปี 2005 ทำยอดขายไป 33 ล้านเครื่อง แม้ช่วงแรก ๆ ในตลาดอเมริกาเครื่องเกมชนิดนี้จะได้รับความนิยมจากแฟนเกมค่อนข้างสูง แต่ด้วยศักยภาพกราฟิคที่ตลับจุเนื้อที่ได้เพียง 64 เมกะไบร์ต ต่างกับ Play Staion 1 ที่จุลงแผ่น CD Rom ได้มากกว่า ซึ่งมีเนื้อที่สูงถึง 650 เมกะไบร์ต ทำให้ค่ายเกมใหญ่อย่าง Square, Capcom, Konami เลือกที่จะป้อนเกมซีรีย์ดัง ๆ Final Fantasy, Rockman, Castlevania ให้ระบบ Play Station ด้วยเหตุนี้เลยทำให้ Nintendo 64 สู้ PS1 ไม่ได้เลยเกมขายดีอันดับ 1. Super Mario 64 (11 million)8. Xbox

เริ่มเปิดตัวในอเมริกาเหนือครั้งแรกในปี 2001 และญี่ปุ่นในปีถัดมา 2002 การบุกเบิกตลาดวิดีโอเกมของ Microsoft เมื่อนับยอดขายรวมกันตั้งแต่ปี 2001 ถึง 2005 Microsoft ทำยอดขาย Xbox รวมแล้วกว่า 5 ล้านเครื่อง ถือเป็นก้าวแรกที่ประสบความสำเร็จเป็นอย่างสูงบนโลกคอนโซลเกม Microsoft ก่อนที่ Xbox 360 จะตามมาติด ๆ ในปี 2005เกมขายดีอันดับ 1. Halo 2 (8 million)
9. Xbox 360

ก้าวต่อมาของ Microsoft บนโลกเครื่องคอนโซลที่ประสบความสำเร็จกว่าเวอร์ชั่นแรก XBOX นับจนถึงวันที่ 23 เมษายน 2010 XBOX360 ทำยอดขายทั่วโลกไปได้แล้วรวม 40 ล้านเครื่อง โดยเฉพาะตลาดอเมริกา XBOX ทำยอดขายไปกว่า 18.6 ล้านเครื่อง เกมขายดีอันดับ 1. Halo 3 (8.1 million)10. Sega Mega Drive

เครื่องนี้ต้องบอกว่าผู้เขียนเคยเล่นที่ร้านเกม ถือเป็นเครื่องที่มีเกมภาพสายมากในยุคนั้นเลย โดย Mega Drive ออกวางจำหน่ายครั้งแรกที่ญี่ปุ่นปี 1988 ด้วยความเหนือชั้นระบบ 16 Bit นำหน้า Famicom ของ Nintendo ไปไกลชนิดไม่เห็นฝุ่น โดยมีเกม Sonic เปรียบดั่งลายเซ็นต์โลโก้ Sega เพื่อแข่งกับ Mario ที่เป็นดั่งโลโก้ Nintendo และ เมื่อนับรวมจนถึงปี 2006 เครื่อง Mega Drive สามารถทำยอดขายได้เพียง 6 ล้านเครื่อง ต่างกับ Famicom ที่ทำยอดขายถล่มทลายร่วม 60 ล้านเครื่อง 54 ล้านเครื่อง แสดงให้เห็นว่าประสิทธิภาพเครื่องสูงใช่ว่าจะขายได้ดีกว่าเสมอไปเกมขายดีอันดับ 1. Sonic the Hedgehog 2 (6 million)11. Sega Saturn

เครื่องอีกตัวที่ทำเอา Sega ร้องไห้เลยทีเดียว เพราะดันไปชนกับ Sony Play Station 1 ด้วยศักยภาพของเครื่องที่ทัดเทียมกับ Play Station ทำให้เกมดัง ๆ หลายเกมถูกพอร์ตลงทั้ง Play Station และ Sega Saturn อาทิ Street Fighter Zero Series, Castlevania - Symphony of the Night, Bio Hazard ฯลฯ Sega Saturn วางขายครั้งแรกในญี่ปุ่นปี 1994 เมื่อนับรวมจนถึงปี 2000 เครื่องนี้ทำยอดขายได้แค่ 9 ล้านเครื่องเท่านั้น เกมขายดีอันดับ 1. Virtua Fighter 2 (1.7 million)12. Dreamcast

Sega ยังไม่ยอมแพ้ ยังปล่อย Dreamcast ออกมาอีกเครื่อง และก็เป็นอวสานของ Sega Console ด้วย ซึ่งจุดเด่นของเครื่องนี้คือเป็นเครื่องเกมชนิดแรกของโลกที่สามารถเล่นแบบออนไลน์ได้ และหันมาใช้แผ่นดิสก์เฉพาะเครื่องที่เรียกกว่า GD Rom เครื่อง Dreamcast วางขายครั้งแรกที่ญี่ปุ่นปี 1998 ด้วยศักยภาพของภาพโดยรวมที่เหนือกว่า Play Station และ Nintendo 64 ทำให้แต่ละเกมบนเครื่องนี้สวยงามโดดเด่น แต่ก็มีชะตาเหมือนกับ Mega Drive แม้เทคโนโลยีจะเหนือกว่าก็ใช่ว่าจะการันตรียอดขายเสมอไป เมื่อนับรวมถึงปี 2001 Dreamcast ทำยอดขายได้เพียง 20 ล้านเครื่องเท่านั้น และในปีนี้เองที่ Sega ตัดสินใจเลิกพัฒนา Hardware Console ทุกชนิด เพื่อหันหน้าเข้าสู่การผลิตซอฟต์แวร์เกมแบบเต็มตัวแทนเกมขายดีอันดับ 1. Sonic Adventure (2.5 million)13. PlayStation

เป็นเครื่องคอนโซลเครื่องแรกที่ทำยอดขายถล่มทลายเกิน 100 ล้านเครื่อง ทำเอา Sony ติดใจวงการนี้เลยทีเดียว แน่นอนว่าเป็นเครื่องเกมที่ใช้แผ่น CD Rom เครื่องแรกที่ประสบความสำเร็จ ในประเทศไทยบ้านเรายุค 90 ไม่มีใครที่บ้าเกมแล้วไม่เคยสัมผัสความหัศจรรย์ของมัน มีเกมในตำนานมากมายที่เป็นต้นแบบเกมรุ่นหลัง ๆ อาทิ Final Fantasy VII, Bio Hazard, Tomb Raider, Winning Eleven และอื่นๆ อีกมากมาย เรียกได้ว่าตลาดคอนโซลยุคนั้น Sony คือเบอร์ 1 ไม่มีเบอร์ 2 ถ้าจะเล่นเกมคอนโซลต้อง PlayStation เท่านั้น - -. โหดมากเกมขายดีอันดับ 1. Gran Turismo (10.85 million)14. PlayStation 2

เครื่องเกมรุ่นที่ 2 เจริญรอยตาม Play Station กับยอดขายเกิน 100 ล้านเครื่อง เมื่อนับถึงปัจจุบันเครื่องเกมชนิดนี้ สามารถทำยอดขายไปได้แล้วรวม 112 ล้านเครื่อง แซง Play Station 1 ที่มียอดขาย 103 ล้านเครื่องเกมขายดีอันดับ 1. Grand Theft Auto: San Andreas (17.33 million)15. PlayStation 3

มาถึง PlayStation 3 ซึ่งเป็นรุ่นล่าสุดที่ออกมา ในยุคนี้มีคู่แข่งที่มียอดขายทัดเทียมกัน เลยทำให้มียอดขายของ PlayStation 3 น้อยกว่ารุ่นเก่ามาก เปิดตัวครั้งแรกที่ญี่ปุ่นปี 2006 ในรุ่น 20GB และได้มีการพัฒนาวางขายรุ่นใหม่มาเรื่อย ๆ 20GB, 60 GB, 80 GB จนมาถึงรุ่น 120 GB นับตั้งแต่ PlayStation 3 วางจำหน่ายครั้งแรก 11 พฤศจิกายน 2006 จนถึง 31 ธันวาคม 2009 สามารถทำยอดขายได้รวม 33.5 ล้านเครื่องเกมขายดีอันดับ 1. Call of Duty: Modern Warfare 2 (4.74 million )ผู้สนับสนุนเนื้อหา
