มีให้เห็นทุกวันสำหรับดราม่าซีเกมส์ 2017 หลังล่าสุดช่วงหัวค่ำวานนี้ ในการแข่งขันกรีฑาประเภทเดินทน 10,000 เมตรหญิง รอบชิงชนะเลิศซึ่งช่วงท้ายๆของการแข่งขัน เป็นนักกีฬาของเจ้าภาพมาเลเซีย เอเลน่า โกะ หลิง ยิน ที่เหมือนจะลงแข่งผิดประเภท เพราะท่าทางของเธอออกแนว "วิ่ง" ซะมากกว่า ก่อนสุดท้ายจะเอาชนะ ฟัน ธิ บิค ฮา ของเวียดนาม คว้าเหรียญทองไปได้ในที่สุดโดยสื่อเวียดนาม ngoisao.net ถึงกับโจมตีประเด็นนี้ว่า นักกีฬาเจ้าภาพโกงอย่างชัดเจน เนื่องจากตามกฎของกีฬาเดินทน "จะต้องมีเท้าใดเท้าหนึ่งของนักกีฬาอยู่กับพื้น" หากละเมิดกฎจะต้องได้รับใบเหลืองเตือนจากกรรมการสรุปผลการแข่งขัน เอเลน่า โกะ หลิง หยิน คว้าเหรียญทองด้วยเวลา 52 นาที 21.50 วินาที ขณะที่ ฟัน ธิ บิค ฮา ได้เหรียญเงินด้วยเวลา 52 นาที 27.78 วินาที ส่วนสาวไทย ธนภรณ์ อัศววงศ์เจริญ ได้เหรียญทองแดง
 