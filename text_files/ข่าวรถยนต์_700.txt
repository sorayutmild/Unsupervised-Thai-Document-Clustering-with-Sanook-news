                แม้จะน้ำมันแพงจนลิบลิ่ว แต่เมื่อพูดถึงรถยนต์แล้ว สำหรับชายชาตรีอย่างเราๆ ท่านๆ  ก็ถือเป็นเรื่องที่ให้ความระทึกในการขับขี่ และสิ่งที่ตอบโจทย์ได้ดีก็คือรถสปอร์ต ซึ่ง พวกมันมีมากมายหลายรุ่น จนคุณอาจจะคาดไม่ถึง และต่อไปนี้ คือ 10 ยอดรถสปอร์ตชั้นนำ ที่ครั้งหนึ่งในชีวิต ห้ามพลาดที่จะหามาควง หากคุณมีโอกาส 
อันดับ 10  MAZDA MX-5 
                ยังเก๋าอยู่และมันก็ได้รับการพัฒนาเรื่อยอย่างต่อเนื่อง ในสปอร์ตโรดสเตอร์รุ่นเล็ก ที่เน้นในการตอบสนองการขับขี่เร้าใจ แม้เครื่องยนต์อาจจะไม่ได้แรงมากแบบที่ใจคิด แต่มันก็พอพาคุณระทึกในการขับขี่เหมือนกัน แถมยังเท่ห์ด้วยในแบบรถโรดสเตอร์
อันดับที่ 9 Nissan 200SX 
                ยังไม่มีตัวตายตัวแทนทำให้ รถรุ่นนี้ในปัจจุบัน ยังมีราคาที่สูงอยู่พอสมควร ในตลาดมือสอง แถมยังเป็นที่ถูกใจหลายคน ขับก็ง่ายโมดิฟายก็ดีแต่งก็ขึ้น เรียกว่าดีพร้อมทุกอย่าง ยิ่งมันสามารถลงเครื่องยนต์  SR20  ที่พ่วงเทอร์โบมาให้ได้มันส์กัน เป็นระยะๆ
อันดับที่ 8 Subaru Impreza 
                หนึ่งในรถคอมแพ็คคาร์ตัวแรงชื่อดังที่ยังถ่ายทอดมาตั้งแต่อดีตสู่ปัจจุบัน แม้ในรุ่นใหม่จะมีเสน่ห์บางอย่างที่ขาดไปบ้างแต่นึ่คือรถที่ยังได้รับความนิยมต่อเนื่อง โดยเฉพาะในกลุ่มคนแข่งแรลลี่  ด้วยเครื่องสูบนอนที่มีเสน่ห์ทางด้านเสียง มาพร้อมความเร้าใจในเมนูเด็ดที่เสริฟร้อนๆพร้อมเทอร์โบและระบบขับเคลื่อน 4 ล้อ ทำไม มันจะไม่น่าสนใจ
อันดับที่ 7 Toyota GT-86 
                จากตำนานดริฟท์ส่งเต้าหู้ในการ์ตูนชื่อดังจนกลายเป็นที่นิยม และปลุกให้ค่าย 3 ห่วงมาเปิดความร้อนแรงและเร้าใจในการผลิตรถสปอร์ตรุ่นใหม่ ออกมาสู่ตลาดทั่วโลก Toyota GT-86 คือตัวแทนของ AE86 ดั้งเดิม และในเวอร์ชั่นใหม่มาพร้อมกับเครื่องยนต์จากพันธมิตร Subaru ที่ให้การตอบสนองดียิ่งขึ้น แต่ยังคงเสน่ห์ของการกระจายน้ำหนักที่ดีเยี่ยม
อันดับที่ 6 Nissan 370Z Fairlady 
                เป็นอีกหนึ่งรุ่นที่ถ่ายทอดตำนานจากรุ่นสู่รุ่น และแม้จะเปิดตัวมาสักระยะหนึ่ง แต่เรือนร่างสปอร์ตคูเป้ของมันก็ยังดูงามไม่สร่าง ด้วยการออกแบบที่คมเข้ม โฉบเฉี่ยว ปราดเปรียว และสมรรถนะที่วางใจได้จากเครื่องยนต์ทรงพลัง  V6 ซางเมื่อดูกับราคาที่สมน้ำสมเนื้อแล้วก็คงปฏิสธได้ว่ามันน่าขับมาก
อันดับที่ 5  Mitsubishi Evolution X 
                รุ่นพี่ของเจ้า  Lancer  EX  คือสปอร์ตคาร์ชั้นนำ และมันมาพรั่งพร้อมในสมรรถนะทั้งเรื่องเครื่องยนต์ที่ปั่นฝีเท้าได้จัดจ้าน และการขับขี่ที่เชื่องด้วยระบบขับเคลื่อน 4 ล้อ ซึ่งทั้ง 2 ผสานลงตัวในรถคันนี้ ทำมันเป็นที่หมายปองของใครหลายคน
อันดับที่ 4 MAZDA RX7 
                หลายคน คงสงสัยว่า ทำไมต้อง RX-7 ไม่ใช่ RX-8 ความจริง เรื่องเก่า-ใหม่ ไม่ใช่ประเด็น เพราะเรื่องสมรรถนะคือสิ่งที่ต้องการ และ RX-7 ดีกว่าตรงที่มันมีเทอร์โบชาร์จพ่วงมาให้กำลังแรงสูง เมื่อบวกกับความจัดจ้านของเครื่องยนต์ที่ไม่มีใครเหมือนในแบบโรตารี่ มันเร้าใจและก็กินจุด้วย ...  แถมเรือนร่างก็ยังดูเท่ห์ไม่ตกยุค แม้จะมีอายุไม่น้อยแล้วก็ตาม
อันดับที่ 3 Honda NSX 
                หนึ่งในยอดรถสปอร์ตวางกลางที่ไม่เหมือนใครจริงๆ จากค่ายรถยนต์  Honda ที่หายากยิ่งในประเทศไทย แต่ก็พอมีให้เราได้เชยชมกันบ้าง กับยอดรถพันธุ์แรงและได้ชื่อว่ามีความทนทานมากรุ่นหนึ่งในกลุ่มรถสปอร์ตด้วยกัน ตัวถังที่ทำจากอลูมิเนียมทั้งคัน ทำให้มันมีความเบา และทรงคุณภาพในเรื่องการขับขี่  เช่นเดียวกับเครื่องวางกลางทำให้การกระจายน้ำหนักดีเยี่ยม บ้างว่ารถคันนี้นำสูตรมาจากรถสูตร 1 ของ ฮอนด้า
อันดับที่ 2 Toyota Supra 
                ไม่ว่าใครก็คงต้องรู้จักเจ้าคันนี้ ในฐานะพี่เบิ้มแห่งรถสปอร์ตจากตลาดญี่ปุ่นในช่วง ยุค 90 ด้วยสมรรถนะในแบบ รถคูเป้ เครื่องวางหน้าแล้วขับเคลื่อนหลัง ที่ให้ความเร้าใจด้วยเครื่องยนต์ 6 สูบ แถวเรียง 3.0 ลิตร 280 แรงม้า และในยุโรป มันมีเวอร์ชั่น 320 แรงม้า ที่สร้างชื่อเสียงโดยเฉพาะในสนามแข่งทางเรียบ และคุณไม่ควรพลาดมันจริง  
อันดับที่ 1 Nissan GT-R                  ตัวแรงแห่งยุคต้องยกให้คันนี้กับว่าที่สปอร์ตรุ่นใหม่ ที่พกความเหนือชั้นมาในระดับเดียวกับ Supercar ด้วยเทคโนโลยีที่ผสานอย่างลงตัวกับความเร็วแรง และเป็นเลิศในสมรรถนะ จนยากที่ใครจะทัดเทียม และมันเป็นหนึ่งในรถที่ดีที่สุดในยุคนี้จากญี่ปุ่น หลายคนอาจจะบอกว่าทำไมไม่นึกถึง  Skyline  แต่จะคิดทำไม เมื่อทายาทรุ่นใหม่ ดีกว่าหลายขุม
 
                ทั้ง 10 คันที่เราพูดถึงนี้ความจริงไม่ได้เป็นการจัดอันดับ แต่นี่คือ 10 รถสปอร์ตจากค่ายรถญี่ปุ่นที่น่าขับ และหากวันหนึ่งข้างหน้าคุณมีโอกาส ก็อย่าไขว่คว้าหามาคู่บารมีสักคัน
 