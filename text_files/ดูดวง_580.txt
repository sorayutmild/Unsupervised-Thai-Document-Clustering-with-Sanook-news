อย่างที่เรารู้กันดีว่าความเชื่อของโบราณมีมากมายหลายแบบเป็นกุศโลบายที่ป้องกันสิ่งไม่ดีที่จะเกิดขึ้นกับเรา ดังนั้นหากเราะจะเชื่อและทำตามความเชื่อของโบราณเอาไว้บ้างก็คงจะดี
โดยเฉพาะคนที่กำลังตั้งท้อง มีหลายสิ่งที่คนโบราณมักจะเตือนหรือห้ามทำ เพราะเชื่อว่าจะเป็นผลกระทบที่ไม่ดีต่อคุณแม่และลูกในท้องได้….และนี่คือ 10 ความเชื่อของคนท้องตามความเชื่อของโบราณ
10 ข้อห้าม! ของคนท้องตามความเชื่อโบราณ
ขอบคุณภาพจาก https://pixabay.com/en/pregnant-pregnancy-mom-child-775036/
1. ห้ามไปงานศพ เพราะจะทำให้วิญญาณเร่ร่อนที่อยู่ในวัดตามกลับบ้านมาด้วย แต่น่าจะเป็นกุศโลบายที่ไม่ต้องการให้คนท้องไปงานที่มีบรรยากาศหดหู่ เศร้าหมอง
2. ควรกินข้าวกับปลาแห้ง เพราะหากว่าบำรุงดีเกินไปเด็ก เด็กจะตัวใหญ่และคลอดยาก ซึ่งคล้องจองกับเทคโนโลยีในอดีตที่ไม่ทันสมัยเหมือนในปัจจุบันนี้ และอีกนัยหนึ่งเมื่อตั้งครรภ์ คุณแม่จะต้องสูญเสียแคลเซียมเป็นจำนวนมาก จึงบังคับให้กินปลาแห้งจำนวนเยอะ
3. ห้ามกินหัวปลี เพราะยางจากหัวปลีจะทำให้คลอดลูกยาก
4. ห้ามแหงนหน้ามองพระจันทร์ เพราะจะทำให้ลูกตาเหล่ ความเชื่อโบราณ เรื่องนี้จริงๆแล้วเป็นกุศโลบายค่ะ เพราะหากแหงนหน้าแล้วจะทำให้หน้ามืด เป็นอันตรายได้ค่ะ
5. ห้ามอาบน้ำตอนดึก โบราณเชื่อว่าจะทำให้มีน้ำคล่ำเยอะ แต่น่าจะมาจากการกลัวเป็นอันตรายลื่นล้ม หรือจากสัตว์ร้ายที่มีพิษ เพราะในสมัยก่อนไม่มีไฟฟ้า
10 ข้อห้าม! ของคนท้องตามความเชื่อโบราณ
ขอบคุณภาพจาก https://www.pinterest.com/pin/138063544800969023/
6. ห้ามซื้อของใช้เด็กอ่อน มาตั้งไว้ที่บ้านก่อนที่เด็กจะคลอด โดยเชื่อว่าถ้าซื้อมาแล้ว เด็กอาจจะไม่ได้เกิด เพราะมีวิญญาณที่อิจฉา จะมาพรากเด็กไปไม่ให้เด็กเกิด แต่ถ้าตามหลักวิทยาศาสตร์แล้ว การซื้อของมาไว้นานเกิน ถ้าหากฝุ่นจับ หรือ เกิดเชื้อรา อาจจะมีผลต่อสุขภาพเด็กได้ค่ะ
7. ติดเข็มกลัดที่เสื้อเมื่อต้องออกจากบ้านตอนเย็น เพื่อป้องกันสิ่งชั่วร้ายที่จะเข้ามาทำร้าย ซึ่งในความเป็นจริงอาจต้องการให้เข็มกลัดสะท้อนตาผู้พบเห็นจะได้สังเกตได้ง่าย ไม่เดินชน
8. อย่าด่าหรือสาปแช่งคนอื่น เพราะจะทำให้ลูกตัวเองได้รับผลกรรมนั้นแทน ความเชื่อนี้คงอยากให้คุณแม่มีสุขภาพจิตที่ดี ไม่อาฆาตแค้นใครมากกว่านะคะ
9. ห้ามไม่ให้เจาะ ทุบ ขุด ตัด เฟอร์นิเจอร์ในบ้าน โดยเชื่อว่าวิญญาณหรือขวัญของเด็กที่มาเกิดอาจจะสถิตอยู่ในบ้าน
10. ห้ามกินกล้วย ห้ามกินทุเรียน เด็กจะตัวสกปรก มีแป้งเกาะเต็มตัวตอนคลอด