ครอบครัวสุดน่ารักของ แอน สิเรียม เจเนอเรชั่นเป๊ะ 3 สาว 3 วัย ลูกไม้หล่นใต้ต้น
เป็นคุณแม่ยังสาวสวยและเก่งอีกหนึ่งคนของวงการบันเทิง "แอน สิเรียม" ไม่เพียงแต่จะดูแลคุณแม่ของตัวเองและลูกสาวได้เป็นอย่างดีแล้ว เธอยังต้องแบ่งเวลามาดูแลธุรกิจความสวยความงามที่กำลังรุ่งเรืองอยู่ตอนนี้ รวมถึงแบ่งเวลาดูแลสามีนักธุรกิจชาวอังกฤษอีกด้วย เรียกว่าทำหน้าที่บทบาทของ "แม่บ้าน-คุณแม่-และเป็นลูกสาว" ได้ดีแบบไม่ขาดตกบกพร่องเลยทีเดียว 
วันนี้เนื่องในโอกาสวันแม่ สาวเก่งคนนี้ได้โพสต์ภาพครอบครัวของเธอเองอย่างพร้อมหน้าพร้อมตา โดยคุณแม่ซึ่งเป็นคุณยาย (ขอบอกว่ายังสาวสวยมากๆ) ของ "น้องนนนี่" ลูกสาวสุดที่รัก ต้องบอกว่าเป็นภาพที่ไม่ค่อยได้เห็นกันบ่อยนัก แฟนคลับของ แอน สิเรียม ต่างกดไลค์กันอย่างปลาบปลื้ม เพราะ 3 เจเนอร์เรชั่นนี้ขอบอกว่าสวยกันทั้งบ้านจริงๆ
หลายคนแอบอยากถามเคล็ดลับคุณยายว่าดูแลตัวเองอย่างไรถึงเป๊ะได้ขนาดนี้ค่ะ 
เป็นอีกหนึ่งครอบครัวที่อบอุ่นกันในแบบฉบับสังคมไทย  (ขอบคุณภาพจาก IG:annsirium)
 