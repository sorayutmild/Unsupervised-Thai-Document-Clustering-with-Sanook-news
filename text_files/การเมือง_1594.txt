"ทักษิณ"กล่าวหา รบ-ทหารฆ่าปชช."อภิสิทธิ์"โต้เหตุที่เกิดไม่มีผู้ตายและเป็นนายกฯมาเส้นทางเดียวกับ"แม้ว"
เมื่อเวลา 18.10 น. เมื่อวันที่ 13 เมษายน พ.ต.ท.ทักษิณ ชินวัตร ได้ให้สัมภาษณ์พิเศษกับสถานีโทรทัศน์ซีเอ็นเอ็นออกอากาศไปทั่วโลก โดยเป็นการให้สัมภาษณ์จากสถานที่ไม่เปิดเผยว่า ระบุว่าคนไทยที่ออกมาประท้วงครั้งนี้ เพราะต้องการเห็นประชาธิปไตยแท้จริงเกิดขึ้นในประเทศ ที่ผ่านมา ประชาธิปไตยเป็นของคนกลุ่มน้อยจำนวนหนึ่ง ผู้ชุมนุมมามือเปล่า เพื่อต้องการเรียกร้องประชาธิปไตยโดยสันติ แต่ตนก็ไม่เข้าใจทำไมถึงเกิดเหตุการณ์เช่นนี้ ใช้วิธีการปราบปราบที่รุนแรง โหดเหี้ยม
ผู้สื่อข่าวถามซีเอ็นเอ็นถามว่า มันยากจะเข้าใจว่า ประชาธิปไตยสำหรับประเทศไทย ในความหมายของคุณคืออะไร เมื่อรัฐบาลก่อนๆ เคยถูกศาลตัดสินว่ามีความผิด กรณีซื้อเสียง จะมีประชาธิปไตยจากเรื่องนี้ได้อย่างไร ขณะนี้ยังคงมีความสับสนว่าคนไทยต้องการอะไรกันแน่ พ.ต.ท.ทักษิณ ตอบว่า ในไทย องค์กรอิสระหลายแห่งถูกแทรกแซงด้วยคนบางกลุ่ม สถาบันเหล่านั้นไม่ได้มีความรับผิดชอบโดยตรงต่อประชาชน พวกเขาสามารถปลดนักการเมือง ซึ่งมาจากการเลือกตั้งจากประชาชน มีการเลือกปฏิบัติสองมาตรฐานเกิดขึ้น คนไทยเห็นการปฏิบัติสองมาตรฐานเช่นนี้มาไม่น้อยกว่า 3 ปี การปราบปรามประชาชนอย่างรุนแรงครั้งนี้ เป็นตัวอย่างชัดเจนยิ่ง ในเรื่องสองมาตรฐาน นั่นคือเหตุผลทำไมประชาชนถึงพยายามจะออกมา
เมื่อถามว่า จะกลับประเทศไทยเมื่อไร พร้อมจะมาเผชิญกับการถูกจำคุกหรือไม่ อดีตนายกรัฐมนตรี กล่าวว่า "ผมพร้อมจะไปเมื่อถึงเวลาที่เหมาะสม แต่ขณะนี้ต้องการเห็นการประท้วงเรียกร้องประชาธิปไตยด้วยสันติ อันที่จริง ผู้ชุมนุมมามือเปล่าอย่างสันติ เพื่อเรียกร้องประชาธิปไตยและความยุติธรรมที่แท้จริง แต่พวกเขากลับถูกตอบโต้ด้วยวิธีไม่เป็นประชาธิปไตย รวมถึงใช้การปราบปรามที่รุนแรง หากพวกคุณดูสิ่งทีเกิดขึ้นที่พัทยา สิ่งที่เกิดขึ้นหน้ากระทรวงมหาดไทยเมื่อวันที่ 12 เมษายน และเหตุเกิดในเช้าวันนี้ สื่อมวลชนก็ถูกแทรกแซงโดยสมบูรณ์ พวกเขาไม่สามารถพูดเรื่องจริงได้ แม้แต่โฆษกของกองทัพ (พ.อ.สรรเสริญ แก้วกำเนิด) ก็โกหกประชาชน ที่บอกว่าไม่ได้ใช้กระสุนจริงและยิงปืนขึ้นฟ้า ทั้งที่ความจริงแล้ว พวกเขายิงปืนในแนวราบ ทั้งที่จริงแล้วยิงใส่กลุ่มผู้ชุมนุม จนมีผู้เสียชีวิตและผู้ได้รับบาดเจ็บที่เข้ารับการรักษาตัวตามโรงพยาบาลจำนวนมาก เท่าที่ทราบอย่างน้อย 60 คน"
ผู้สื่อข่าวถามด้วยว่า ประชาธิปไตยที่คุณว่า ยังหมายถึงการบังคับใช้กฎหมาย ซึ่งคุณถูกกล่าหาเรื่องคอรัปชั่น คนไทยจะไว้ใจคุณได้อย่างไร พ.ต.ท.ทักษิณ ตอบทันทีว่า ไม่ ตนถูกโค่นล้มด้วยการปฏิวัติ รัฐประหาร พวกเขาตั้งคณะกรรมการ ซึ่งเป็นฝ่ายตรงข้ามกับตนในทางการเมือง และกระบวนการที่เขาดำเนินการไม่เป็นไปตามรัฐธรรมนูญ ตนคิดว่า ระบบทั้งหมดไม่เป็นไปตามประชาธิปไตย นั่นเป็นเหตุผลที่ทำไม ประชาชนจึงออกมาเรียกร้องประชาธิปไตยที่แท้จริง ไม่ใช่แค่ประชาธิปไตยอยู่ภายใต้การควบคุมของคนบางกลุ่ม กองทัพ หรือประธานองคมนตรีที่เข้ามาแทรกแซงทุกอย่าง แม้แต่ในยุคที่ตนเป็นนายกรัฐมนตรีก็ตาม เขามาแทรกแซงการแต่งตั้งโยกย้ายนายทหาร หรือแม้แต่ในศาลรัฐธรรมนูญ ก็เป็นการแทรกแซงที่เกิดขึ้นจริง
เมื่อถามว่า วางแผนจะดำเนินการอย่างไรต่อไป อดีตนายกรัฐมนตรี กล่าวว่า ตนต้องการขอร้องให้ทุกฝ่ายให้หันหน้าเข้าหากันโดยสันติวิธี ไม่ใช่ใช้กำลังทหาร เพราะสงครามไม่สามารถยุติได้ด้วยสงคราม เช่นเดียวกับความรุนแรงก็ไม่อาจยุติได้ด้วยความรุนแรง นั่นคือหนทางที่เกิดขึ้น พวกเขาพยายามจะโกหกคนทั้งโลก และโกหกคนไทย แต่ในประเทศไทยมีคำกล่าวที่ว่า ช้างตายทั้งตัวเอาใบบัวปิดไม่มิด พวกเขาพยายามปกปิดทุกอย่าง ทั้งที่กองทัพยิงใส่ประชาชน ยิงทะลุหัวใจของคน และศพถูกนำขึ้นรถทหารหลบออกไป พวกเขาพยายามปกปิดทุกอย่าง ตนต้องการให้ทุกคนหันกลับมาร่วมมือกันและใช้สันติวิธี
ด้านนายอภิสิทธิ์ เวชชาชีวะ นายกรัฐมนตรี ให้สัมภาษณ์โผ่านซีเอ็นเอ็น ในช่วงเวลา 19.00 น.วันเดียวกันตอบโต้ พ.ต.ท.ทักษิณที่กล่าวหาว่า เป็นรัฐบาลไม่ได้มาจากระบอบประชาธิปไตย ไม่ถูกต้องตามกฎหมายและรัฐธรรมนูญ ว่า มันไม่ใช่เรื่องจริง เพราะรัฐธรรมนูญฉบับเดียวกันนี้ กระบวนการในการเลือกนายกรัฐมนตรีในรัฐสภาก็เป็นหนทางเดียวกับที่รัฐบาลที่แล้วทั้ง 2 รัฐบาลซึ่งเป็นฝ่ายสนับสนุนพ.ต.ท.ทักษิณก้าวขึ้นมาบริหารประเทศ และเขาก็ไม่เคยกล่าวหาว่ากระบวนการเหล่านั้นไม่เป็นไปตามประชาธิปไตยเลย ทุกอย่างเป็นไปตามรัฐธรรมนูญ ตามหลักกฎหมาย และตามกระบวนการรัฐสภาในระบอบประชาธิปไตย ผมขอย้ำว่าไม่มีใครปฏิเสธถึงความจำเป็นที่จะต้องมีการปฏิรูปทางการเมือง แต่เราไม่สามารถดำเนินการให้ลุล่วงได้ด้วยการใช้ความรุนแรงหรือการจลาจล หรือการไม่เคารพต่อหลักกฎหมาย และแน่นอนว่า เขาไม่ได้กล่าวหากระบวนการเหล่านั้นไม่เป็นประชาธิปไตย ทุกอย่างเป็นไปตามรัฐธรรมนูญ ตามหลักกฎหมาย และตามกระบวนการรัฐสภาในระบอบประชาธิปไตย ตนขอย้ำว่า ไม่มีใครปฏิเสธถึงความจำเป็นที่ต้องปฏิรูปทางการเมือง แต่เราไม่สามารถดำเนินการให้ลุล่วงไปได้โดยการใช้ความรุนแรง  หรือการไม่เคาพรกฎหมาย แน่นอนว่าคุณไม่สามารถทำได้ด้วยการข่มขู่ฝ่ายตรงกันข้าม
 
ผู้สื่อข่าวถามว่า แน่ใจว่าจะสามารถทำให้คนไทยหันมาเป็นหนึ่งเดียวกันได้ เนื่องจาก พ.ต.ท.ทักษิณ ได้รับการสนับสนุนอย่างมากในไทย โดยเฉพาะกลุ่มคนในต่างจังหวัด  แน่ใจหรือไม่ว่ามีความสามารถจะดำเนินการนั้นได้ การเลือกตั้งครั้งล่าสุดที่เกิดขึ้นในไทยเมื่อเดือนมกราคม 2552 ที่ผ่านมา เพียงไม่กี่สัปดาห์หลังจากตนเข้ารับตำแหน่ง และได้รับคะแนนเสียงเลือกตั้งซ่อม โดยได้รับเลือกเข้ามา 21 ที่นั่งจาก 27 ที่นั่ง ทั้งหมดเป็นชัยชนะที่ประชาธิปัตย์ไม่เคยชนะ
 
เมื่อถามว่า นั่นเป็นเพราะเหตุผล ผลการเลือกตั้งสูสี จึงต้องพรรคร่วมรัฐบาลที่หันมาจับมือกับประชาธิปัตย์ จากที่เคยร่วมกับพรรคพลังประชาชน  ในส่วนของคุณมีอิทธิพลเพียงพอ จะจูงใจคนในรัฐบาลอย่างไร  นายอภิสิทธิ์ ตอบว่า ในการเลือกตั้งก่อนหน้านั้น การนับคะแนนนิยมในการเลือกพรรคการเมือง  พรรคประชาธิปัตย์พ่ายแพ้ไเพียงแค่แสนกว่าคะแนน และเรามาไกลที่จะยืนยันได้ว่า เราเป็นรัฐบาลที่มาจากประชาธิปไตย เป็นรัฐบาลที่เคารพสิทธิมนุษยชน ไม่มีการแทรกแซงกระบวนการยุติธรรม  มีความรับผิดชอบไม่แทรกแซงสื่อมวลชน