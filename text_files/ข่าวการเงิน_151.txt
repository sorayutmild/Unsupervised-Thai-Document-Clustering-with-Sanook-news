ยศทหารนาวาตรีของ "สมรักษ์ คำสิงห์" หากเทียบอัตราเงินเดือนทหารจะได้รับเงินเดือนสูงสุดไม่เกิน 40,000 บาท
เจ้าของวลีเด็ด "ไม่ได้โม้" ของนายสมรักษ์ คำสิงห์ อดีตนักชกเหรียญทองโอลิมปิกเมื่อปี 1996 ได้เข้าร้องเรียนขอความเป็นธรรม จากนายรณณรงค์ แก้วเพ็ชร์ ประธานเครือข่ายรณรงค์ทวงคืนความยุติธรรมในสังคม หลังถูกคนรู้จักชักชวนให้ลงทุนซื้อลอตเตอรี่จากยี่ปั๊วที่แอบอ้างว่ามีโควตา โดยก่อนหน้านี้ได้โอนเงินไปแล้ว 30 ล้านบาท แต่ไม่ได้ลอตเตอรี่ตามจำนวนที่โอน ยังคงเหลือยอดเงินส่วนที่ขาดอีก 11,750,000 บาท จึงได้มาร้องเรียนขอให้ทนายรณณรงค์ ช่วยเหลือดังกล่าว

หวยผมอยู่ไหน?! "สมรักษ์" ร้อง "ทนายรณรงค์" หลังถูกโกงลอตเตอรี่ 11.75 ล้านบาท
รายได้ ยศเรือเอก "สมรักษ์ คำสิงห์" จะช่วยล้างหนี้ได้ปีละเท่าไหร่?

ก่อนหน้านี้ ถ้าใครได้ติดตามข่าวของนายสมรักษ์ คำสิงห์ จะทราบว่าเมื่อปี 2561 เขาถูกศาลล้มละลายกลางมีคำสั่งให้พิทักษ์ทรัพย์ และภรรยา ซึ่งในครั้งนั้นทำให้เราได้รู้ว่านายสมรักษ์ คำสิงห์ เองก็รับราชการโดยมียศเรือเอก แต่อยากรู้มั้ยว่าล่าสุดเขามียศอะไร และได้รับเงินเดือนเท่าไหร่ Sanook Money ได้ตรวจสอบข้อมูลรวมถึงจากสำนักข่าวหลายๆ แห่งจนพบว่าเจ้าตัวมียศเป็น "นาวาตรี"
ซึ่งตามพระราชบัญญัติระเบียนข้าราชการทหาร (ฉบับที่ 10) พ.ศ. 2558 ระบุถึง นายทหารสัญญาบัตรยศพันตรี นาวาตรี นาวาอากาศตรี ให้ได้รับเงินเดือนระดับ น.2
โดยอัตราบัญชีเงินเดือนข้าราชการทหาร ทหารกองประจำการ และนักเรียนในสังกัดกระทรวงกลาโหม ระบุว่า นายทหารสัญญาบัตรยศดังกล่าวจะได้รับเงินเดือนระดับ น.2 ซึ่งมีอัตราเงินเดือนที่แบ่งตามขั้นตั้งแต่ 13,160-38,750 บาท
ดังนั้น จึงสันนิษฐานได้ว่าอัตราเงินเดือนในตำแหน่ง "นาวาตรี" สมรักษ์ คำสิงห์ จะอยู่ตั้งแต่ 13,160-38,750 บาท