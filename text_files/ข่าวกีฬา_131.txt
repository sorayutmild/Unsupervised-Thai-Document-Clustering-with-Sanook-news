แน่นอนครับ “ข่าวฮอต” กระฉ่อนชั่วโมงนี้ต้องเป็นประเด็นคลิปฉาวนักเตะ “จิ้งจอกสยาม” เลสเตอร์ ซิตี้ 3 คน ปรากฏภาพบนเตียงพร้อมเสียงเย้ยหยันสนุกสนาน ดูถูกหญิงไทย อย่างคึกคะนองผมใช้คำว่า “คึกคะนอง” เพราะดาวเตะเลสเตอร์ ทั้ง 3 คน กำลังอยู่ช่วงวัย 20 ต้นๆ ไล่จาก เจมส์ เพียร์สัน (21 ปี) กองหลังลูกชาย ไนเจล เพียร์สัน ผู้จัดการทีมทอม ฮ็อปเปอร์ กองหน้า (21) และ อดัม สมิธ ผู้รักษาประตู (22) ที่ได้กลายเป็น “พระเอก” ในโลกโซเชียล มีเดีย ซึ่งมีการแชร์คลิปกันกระจายไปเรียบร้อยแล้วครับ ผมคงไม่ลงรายละเอียดในคลิปมาก เพราะเชื่อว่าชาวโลกส่วนใหญ่จะได้ชมกันแล้ว ส่วนคำพูดที่ว่ากันว่า “เหยียดเชื้อชาติ” หรือดูถูกเพศแม่แรงๆ น่าจะเป็น 2 ท่อนนี้ :F***king minging…an absolute one out of 10  ซึ่งแปลได้ประมาณ “อีห่วย”.. "มรึงก็แค่นี้เอาคะแนนไป 1 เต็ม 10"และ Come on…you slit-eye ที่น่าจะสื่อถึง “มานี่ๆ อีนางกรีดตา” เพราะสาวเอเชียชอบทำตา 2 ชั้น แต่หากมาพูดในบริบทนี้ย่อมออกแนวดูถูกเชื้อชาติได้

เพราะจะว่าไปแล้ว ภาษาอังกฤษ การนำไปใช้ และสื่อสาร ไม่เหมือนกับภาษาไทยของเรา ฉะนั้น “น้ำหนัก” ในการตีความจึงไม่เท่ากันเช่น บ้านเราอาจพูดคำว่า “พี่ดำ” ถึงคนผิวสีได้ดูน่ารัก แต่ภาษาอังกฤษ จะอะไร black black หรือดำ ดำ เกี่ยวกับคนก็ “อันตราย” สุ่มเสี่ยงเหยียดผิวทั้งนั้นอย่างไรก็ดี เมื่อมารวมในคลิปทั้งภาพและน้ำเสียง ประกอบกับ “สื่ออังกฤษ” อย่าง ซันเดย์ มิร์เรอร์ ที่เปิดเผยในเรื่องนี้วันอาทิตย์ที่ 31 พ.ค. ที่ผ่านมาประเด็นนี้จึงกลายเป็น “เรื่องใหญ่” ในสังคมฟุตบอล, อังกฤษ และของ “โลกใบนี้” ทันที!ยังคิดสงสัย หรือเชื่อยังครับใน “ประสิทธิภาพ” ของโซเชียล มีเดีย ที่ทำให้พวกเราล้วนได้ “คลิปนี้” 3 ชุดรวดเร็วกันถ้วนหน้า
...ผมเองก่อนจะมาปั่นงานชิ้นนี้ ยังอดสงสัยในหลายคำถามจนต้องใช้เวลาประมาณ 30 นาที รีเสิร์ชออนไลน์ตรวจสอบว่า :

เหตุการณ์นี้เกิดเมื่อไหร่กันแน่? ทั้งนี้เท่าที่เรดาร์ข่าวตัวเองจับทิศ และสมองกลส่วนตัวจำความได้ เลสเตอร์ มาเมืองไทยในช่วงปรีซีซั่นที่แล้ว หรือปลายเดือน ก.ค. 2014คลิปบ้านี่จะใช้เวลา 1 ซีซั่นเลยหรือ!? ในการเดินทางโลกยุคดิจิตอลก่อนจะถึงมือสื่อ!?แต่หลังถึงมือสื่อ “ค่ายมิร์เรอร์” ทำไมใช้เวลาแค่ 24 ชั่วโมง จึงถูกส่งเข้าสมาร์ทโฟนของผม และพวกเราชาวโลกได้?สุดท้ายต้องเข้าไปใน www.lcfc.com หรือเว็บไซต์อย่างเป็นทางการสโมสรครับจึงทราบว่า ไนเจล เพียร์สัน ทีมงาน และนักเตะชุดใหญ่ได้เดินทางมาถึงประเทศไทยตั้งแต่ 30 พ.ค. แล้วเรียกได้ว่า มาเวลาใกล้กับ เชลซี ที่เตะกับออลสตาร์ ไทยแลนด์ วันที่ 30 พ.ค. เหมือนกันเป๊ะ

แต่ที่ต่างกัน คือ “ข่าวเงียบ” มากครับ จนผมสารภาพเลยว่า “ไม่ทราบ” ซึ่งนั่นอาจเป็นเพราะทางผู้บริหาร และเจ้าของสโมสร กลุ่มคิงเพาเวอร์ ต้องการให้นักเตะได้พักผ่อน หลังประสบความสำเร็จหนีตายด้วยการจบอันดับ 14 คะแนนดีกว่าทีมตกชั้นถึง 6 แต้มแต่หลังจากการส่ง/แชร์ให้เพื่อนๆ โดย 3 นักเตะในข่าว คลิปนี้ก็ถึงมือ “ซันเดย์ มิร์เรอร์” จนคนทราบกันทั้งโลกล่าสุด www.lcfc.com ได้แถลงการณ์ว่าทั้ง ฮ็อปเปอร์, เจมส์ เพียร์สัน และสมิธ ได้ถูกส่งตัวกลับอังกฤษก่อนคนอื่นเรียบร้อยแล้วสโมสรยังแจ้งว่า จะ “สอบสวน” เรื่องนี้อย่างจริงจัง โดยในส่วน “ขอโทษ” ก็แจ้งว่า นักเตะทั้ง 3 คน อยากจะแสดงความขอโทษถึงพฤติกรรมดังกล่าวต่อสตรีไทย, สโมสร, เจ้าของทีม, แฟนบอล และครอบครัวของพวกเค้าเรื่องนี้ซึ่ง “ตลกร้าย” อย่างน้อย 2 มุม คือ 1.คนไทยเป็นเจ้าของทีม แต่เรื่องเกิดกับหญิงไทย และประเทศไทย และ 2.นักเตะ 1 ใน 3 ดันเป็นลูกชายผู้จัดการทีม ไนเจล เพียร์สัน ซึ่งยังเป็นกระบอกเสียงสำคัญของแคมเปญเหยียดผิวสำหรับผมเอง “มุมมอง” ส่วนตัวไล่เรียงไว้แล้วตามข้างต้น แต่ที่อยากให้เป็นบทสรุปสุดท้าย คืออยากให้ตระหนักถึงภาระหน้าที่นอกเหนือเกมฟุตบอลที่นักเตะที่ดีต้องเป็น “แบบอย่าง” สังคม โดยเฉพาะดาวรุ่งคึกคะนองควรดูเหตุการณ์นี้เป็น “บทเรียน” สอนใจเช่นกันกับอานุภาพโซเชียล มีเดีย ที่ยิ่งคุณเป็นคนของสังคมที่โด่งดัง ชีวิตคุณสามารถพังได้ในพริบตาครับ