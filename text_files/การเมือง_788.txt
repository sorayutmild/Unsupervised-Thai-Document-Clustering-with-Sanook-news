วันนี้ (18 ต.ค.) แนวร่วมธรรมศาสตร์และการชุมนุม ประกาศนัดหมายชุมนุม 18 ต.ค. เวลา 15.00 น. ทุกสถานีรถไฟฟ้าใกล้บ้าน
21.00 น. รัฐบาลได้มีคำสั่งตาม พ.ร.ก.ฉุกเฉิน ให้รถไฟฟ้าบีทีเอส เปิดให้บริการทั้ง 15 สถานี ตามปกติ ขณะที่รถไฟฟ้า MRT สายสีน้ำเงินจะกลับมาเปิดให้บริการตามปกติทุกสถานี ตั้งแต่เวลา 21.00 น.เป็นต้นไป
20.20 น. ประกาศ "ยุติการชุมนุม" บริเวณพื้นที่อนุสาวรีย์ชัยสมรภูมิแล้ว 
20.15 น. แม้การชุมนุมแยกอโศกจะยุติแล้ว กลุ่มผู้ชุมนุมสลายตัวไปอย่างรวดเร็ว แต่ BTS สถานีอโศกยังไม่เปิด รวมถึง MRT สถานีสุขุมวิทด้วย

19.45 น. ชายที่อ้างว่าเป็นตำรวจขึ้นปราศรัยที่อนุสาวรีย์ชัยสมรภูมิ เรียกร้องให้ตำรวจอยู่ข้างประชาชน พร้อมนำผู้ชุมนุมพูดว่า “เราฝึกกายฝึกใจไว้ เพื่อพิทักษ์รับใช้ประชาชน”
19.40 น. อโศกยุติการชุมนุมแล้ว ผู้ชุมนุมยืนขึ้นเปิดแฟลช ร่วมร้องเพลงเพื่อมวลชน หลังจากนั้นผู้ชุมนุมก็ประกาศยุติการชุมนุม เจ้าหน้าที่ตำรวจจราจรกลับมาเปิดให้รถวิ่งแยกอโศกตามปกติแล้ว

19.30 น. มวลชนซึ่งรวมตัวกันที่รังสิต จ.ปทุมธานี ประกาศยุติการชุมนุม ทยอยเดินทางกลับบ้านแล้ว ขณะนี้เปิดเส้นทางการจราจรเป็นปกติแล้ว
19.22 น. อนุสาวรีย์ชัยสมรภูมิ การจราจร ถ.พระรามหก และ ถ.ศรีอยุธยา วิ่งได้ตามปกติส่วนถ.พหลโยธินให้ทางลัดซอยราชครูหรืออารีย์สัมพันธ์หรือใช้ซอยลัดพหลโยธินซอย 2 เพื่อทะลุออกวิภาวดี   ส่วนรถที่มาจากดินแดง จะวิ่งได้ถึงใต้ด่วนดินแดง จากนั้นต้องวนออกวิภาวดี หรือใช้ใต้ด่วนซอยหมอเหล็ง

19.10 น. Thai PBS รายงานว่า มีกลุ่มเจ้าหน้าที่จากตำรวจภูธรภาค 5 จำนวนกว่า 10 นาย ทยอยมาบริเวณแผงกั้นหน้า รพ.พระมงกุฎเกล้า โดยตำรวจยืนยันจะไม่มีการสลายชุมนุม
19.08 น. บริเวณหน้าห้างสรรพสินค้าเวสเกต ย่านบางใหญ่ มวลชนปักหลักร่วมกิจกรรมแฟลตม็อบ โดยมีรถขยายเสียงให้ประชาชนขึ้นปราศรัยอย่างต่อเนื่อง ขณะที่มาตราการรักษาความปลอดภัยมีตำรวจจราจรคอยอำนวยความสะดวก ไม่มีการปิดถนน 

 
18.50 น. ทวิตเตอร์ คุณ @Nalinee_OPLE รายงานว่า ขณะนี้ กลุ่มผู้ชุมนุมได้มีการรวมตัวกันบริเวณหน้าห้างสรรพสินค้าอิมพีเรียลเวิลด์ สำโรง ขสมก.จึงมีความจำเป็นต้องหยุดการเดินรถโดยสาร สาย 2, ปอ.2, 23, ปอ.23, 25, 45, 102, 142, 508 และ 536 เป็นการชั่วคราว จนกว่าสถานการณ์จะกลับสู่ภาวะปกติ
18.25 น. กลุ่มผู้ชุมนุมที่อนุสาวรีย์ชัยสมรภูมิ เปิดแฟลชมือถือพร้อมกัน พร้อมตะโกนเรียกร้องให้นายกรัฐมนตรีลาออก
18.00 น. ผู้ชุมนุมชู 3 นิ้วร้องเพลงชาติพร้อมกัน จากนั้นได้ตะโกน ประยุทธ์ออกไป ตามด้วย i here too ขณะที่ห้างสรรพสินค้าเทอร์มินัล 21 ยังเปิดให้บริการตามปกติ
Mladen ANTONOV / AFPแยกอโศกมนตรี
17.17 น. นาทีประทับใจ มวลชนหลีกทางให้รถพยาบาล บริเวณพื้นที่ชุมนุมอนุสาวรีย์ชัยฯ


เผยภาพม็อบเปิดทางให้รถพยาบาลผ่าน แม้มวลชนจะเต็มพื้นที่อนุสาวรีย์ชัยฯ

17.19 น. กลุ่มผู้ชุมนุมปิด ถ.อโศกมนตรี มุ่งหน้าแยกอโศก-เพชรบุรี ทุกช่องจราจร แนะประชาชนใช้เส้นทางเข้าซอยสุขุมวิท 23 และสุขุมวิท 39 แทน

16.38 น. ทวิตเตอร์ @tanawatofficial ของบอล ธนวัฒน์ วงค์ไชย โพสต์ภาพพร้อมข้อความว่า "ประชาชนทยอยสมทบจนเต็มครึ่งรอบของอนุสาวรีย์ชัยสมรภูมิแล้วครับ"

 16.30 น. บรรยากาศการชุมนุมที่บริเวณแยกอโศกมนตรี เวลา 16.30 น. แกนนำได้มีการประกาศผ่านไมโครโฟนให้กลุ่มผู้ชุมนุมที่เดินทางมาถึง เคลื่อนตัวลงปิดถนนบริเวณแยกอโศกมนตรี พร้อมกับประกาศแสดงจุดยืน 3 ข้อ ในการเรียกร้อง โดยจะรวมตัวแสดงจุดยืน จนถึงเวลา 20.00 น. แล้วจะมีการยุติการชุมนุม

ม็อบปิดแยกอโศกย้ำจุดยืน 3 ข้อ เรียกร้องนายกฯ ลาออก ยันยุติการชุมนุม 2 ทุ่ม

INNแยกอโศกมนตรี
14.11 น. ทวิตเตอร์ @BTS_SkyTrain ระบุ รัฐบาลได้ประกาศคำสั่ง ตาม พ.ร.ก. ฉุกเฉิน ให้รถไฟฟ้าบีทีเอส ปิดบริการชั่วคราวเพิ่มอีก 5 สถานี รวมเป็น 15 สถานี ในวันที่ 18 ตุลาคม  2563 ตั้งแต่เวลา 16.00 น. เป็นต้นไปจนกว่าจะมีประกาศเปลี่ยนแปลง 

16.10 น. กลุ่มผู้ชุมนุมทยอยเดินทางเข้าพื้นที่อนุสาวรีย์ชัยสมรภูมิ ขณะที่ สถานี BTS อนุสาวรีย์ฯ ปิดให้บริการแล้ว ให้คนออกได้อย่างเดียว

15.44 น. ขสมก. แจ้งเดินรถปกติ แต่ไม่จอดรับ-ส่ง ป้ายโดยสาร BTS 10 สถานี ได้แก่ สถานีหมอชิต สถานีห้าแยกลาดพร้าว  สถานีพหลโยธิน 24 สถานีอโศก สถานีอุดมสุข สถานีบางนา สถานีช่องนนทรี สถานีสุรศักดิ์ สถานีกรุงธนบุรี และสถานีวงเวียนใหญ่
15.10 น. เราคือราษฎร ประกาศจุดหลักในการชุมนุมวันนี้ที่อนุสาวรีย์ชัยสมรภูมิตั้งแต่ตอนนี้ และจุดย่อยอโศก เวลา 16.00 น. รวมทั้งยังมีจุดอื่นๆ อีกทั่วประเทศ
• ภาคกลางปทุมธานี ท่ารถตู้ ตจว. ตรงข้ามฟิวเจอร์พาร์ครังสิต 16.00 น.สมุทรสาคร แยกพุทธมณฑลสาย 4 17.00 น.สมุทรปราการ หน้าอิมพีเรียลสำโรง 16.00 น.นนทบุรี รถไฟฟ้าสามแยกบางใหญ่ 15.00 น.สระบุรี สวนสาธารณะ จุดพักรถบายพาส 15.00-18.00 น.สิงห์บุรี ศาลหลักเมือง 18.00 น.สุพรรณบุรี กำแพงเมืองสุพรรณ 14.00น.ปราจีนบุรี ศาลากลางหลังเก่า หรือหน้า ร.5
• อีสานขอนแก่น บึงสีฐาน 15.00 น.นครราชสีมา เทคโนโคราช คุรุสัมมนาคาร 16.00 น.ยโสธร หน้าศาลากลาง 17.00 น.อุดรธานี ลานศิษย์เก่า มรภ.อุดรธานี 17.00 น.ศรีสะเกษ ศาลหลักเมือง 17.00 น.กาฬสินธุ์ ศาลากลางหลังเก่า 17.00 น.
• ตะวันออกฉะเชิงเทรา ศาลากลาง จันทบุรี ลานจันทน์ชลบุรี สี่แยกปากร่วม บ่อวิน 17.00-20.00 น.ระยอง สวนสุขภาพบ้านฉาง 17.00 น.
• ใต้ภูเก็ต ลานมังกร 17.00-19.00 น.

14.30 น. พล.ต.อ.สุวัฒน์ แจ้งยอดสุข ผบ.ตร. ในฐานะหัวหน้าผู้รับผิดชอบในการแก้ไขสถานการณ์ฉุกเฉินที่มีความร้ายแรง มีคำสั่งให้ปิด BTS 10 สถานี และ MRT 5 สถานีแล้ว ตั้งแต่เวลา 14.30 น. เป็นต้นไป
ในคำสั่งระบุว่า สั่งปิดรถไฟฟ้า BTS ได้แก่ สถานีพหลโยธิน 24, ห้าแยกลาดพร้าว, หมอชิต, อุดมสุข, อโศก, บางนา, ช่องนนทรี, สุรศักดิ์, วงเวียนใหญ่ และกรุงธนบุรี พร้อมสั่งปิด MRT ได้แก่ สถานีหัวลำโพง, ลุมพินี, สุขุมวิท, พหลโยธิน และจตุจักร

11.00 น. ทวิตเตอร์ @ThammasatUFTD ของ แนวร่วมธรรมศาสตร์และการชุมนุม ประกาศนัดหมายชุมนุมวันนี้ เวลา 15.00 น. โดยระบุว่า "วันนี้ยังจะมีคนปิดสถานีรถไฟฟ้าอยู่อีกมั้ยน้า" พร้อมทวีตรูปภาพที่มีข้อความว่า 15.00 น. "โปรดเตรียมตัวให้พร้อมที่สถานีรถไฟฟ้าทุกสถานีใกล้คุณ วันนี้ไปไหนดีน้า" 
