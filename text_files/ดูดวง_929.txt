วันนี้เรามี คำทำนาย สำหรับคนวัยทำงานมาฝาก มาดูกันว่า ธุรกิจเสริมดวงของ 12 ราศี คือ ธุรกิจการทำงานแบบไหนกัน
 

 
ราศีมังกร ท่านที่เกิดระหว่างวันที่ 15 ม.ค.-13 ก.พ.
ราศีมังกร ธาตุดิน ปีนี้ดวงชะตาของชาวมังกรถือว่าอยู่ในเกณฑ์ดีค่ะ เกณฑ์การลงทุนดี ชาวมังกรมีนิสัยที่ละเอียด เคร่งครัด มีระเบียบวินัยในการทำงานมาก จนบางครั้งนำมาใช้ที่บ้านด้วย ซึ่งบางทีอาจจะดูว่ามากจนเกินไป ชาวมังกรควรดูแลตัวเองให้ดี ๆ ระวังจะเป็นโรคเครียด
อาชีพที่เหมาะสม คือ ข้าราชการ ทหาร ตำรวจ ครูอาจารย์ ค้าวัสดุก่อสร้าง ร้านถ่ายรูป ร้านอาหาร ต้นไม้ การเกษตร ทำแล้วได้ดีทุกอย่าง
ข้อควรระวัง ความเครียด ความจริงจังกับชีวิต อาจบั่นนทอนความสุขในชีวิตของคุณและคนรอบข้างจนเกินไป อย่าทำให้เรื่องเล็กกลายเป็นเรื่องใหญ่ไปกว่านี้ ลองหาเวลาผ่อนคลายตัวเอง แล้วจะรู้ว่าไม่ว่าทำอะไร ทุกอย่างก็มีปัญหาไปหมด แต่ทุกปัญหานั้นมีทางแก้ อย่ามัวแต่จมอยู่กับมันนาน ลองทำดูแล้วคุณจะรู้สึกดีเมื่อสลัดความเครียดออกไปได้
ราศีกุมภ์ ท่านที่เกิดระหว่างวันที่ 14 ก.พ.-15 มี.ค.
ราศีกุมภ์ ธาตุลม สัญลักษณ์ คือ รูปคนถือคนโทเทน้ำ ชาวกุมภ์เป็นคนที่มีความมั่นใจในตัวเองสูง ไม่ค่อยรับฟังความคิดเห็นของคนอื่นง่าย ๆ ไม่ชอบอยู่กับกฎระเบียบ คุยเก่ง โกรธง่าย หายเร็ว ไม่ชอบอยู่กับความวุ่นวาย แต่ชอบศึกษาหาความรู้ รักอิสระ ไม่ชอบอยู่กับที่
อาชีพที่เหมาะสม คือ นักเขียน นักออกแบบ วิศวกร ช่างไฟฟ้า โหราศาสตร์ ร้านอาหาร ธุรกิจที่เกี่ยวกับการท่องเที่ยว
ข้อควรระวัง กำไรจากการขายอาหารจะยั่งยืน หากคุณให้ความสำคัญกับ "คุณภาพ" มากกว่า "ปริมาณ" ไม่ว่าจะเป็นเมนูอาหาร ต้องมั่นใจว่ารสชาติที่ปรับปรุงหรือเพิ่มเติมอร่อยแล้ว ที่สำคัญ คือ ปรุงง่าย สามารถควบคุมคุณภาพได้ จึงปล่อยออกสู่ตลาด ตลอดจนการเปิดร้าน หรือขยายสาขา ต้องมองตั้งแต่เรื่องพื้น ๆ ให้ลึก อย่างการหาทำเล หากทำเลไม่เหมาะสม ไม่ได้อยู่ในย่านชุมชน สถานศึกษา หรือห้างโมเดิร์นเทรดที่พลุกพล่านก็ควรชะลอการลงทุน ไม่ควรเสี่ยงลงทุนโดยปราศจากความมั่นใจ
ราศีมีน ท่านที่เกิดระหว่างวันที่ 16 มี.ค.-14 เม.ย.
ราศีมีน ธาตุน้ำ สัญลักษณ์คือรูปปลาสองตัวกำลังแหวกว่ายอยู่ ชาวราศีมีนมักจะไม่ชอบอยู่คนเดียว แต่ด้วยอุปนิสัยร่าเริง จึงมีเพื่อนฝูงมากมาย ไม่กล้าตัดสินใจ ไม่ชอบการเป็นผู้นำ ใจอ่อน ขี้สงสาร ติดเพื่อนมาก
อาชีพที่เหมาะสม คือ ธุรกิจเกี่ยวกับการแสดง แดนเซอร์ แพทย์ พยายาบาล ร้านขายหนังสือ ร้านนวด สปา ร้านเสริมสวย ดีไซเนอร์
ข้อควรระวัง ปัจจุบันผู้บริโภคใฝ่รู้ใฝ่ศึกษาเพิ่มมากขึ้น ดังนั้นตัวผู้ประกอบการเองก็ต้องมีข้อมูลที่ถูกต้องชัดเจน น่าเชื่อถือแก่ผู้บริโภค ต้องรู้จักผลิตภัณฑ์มากขึ้น และฝึกการให้ข้อมูลเกี่ยวกับผลิตภัณฑ์อย่างถูกต้อง ต้องรู้จักการใช้สื่อต่าง ๆ ให้เกิดประโยชน์ ที่สำคัญต้องผ่านการใช้ผลิตภัณฑ์จริงมาก่อน จึงจะสามารถบอกต่อคุณสมบัติที่ดีของผลิตภัณฑ์ด้วยความจริงใจ ซึ่งเป็นกฎของการใจแลกใจ ซึ่งชาวราศีมีนถนัดอยู่แล้ว
ราศีเมษ ท่านที่เกิดระหว่าง 15 เม.ย.-14 พ.ค.
ราศีเมษ ธาตุไฟ สัญลักษณ์ประจำตัวของชาวเมษ คือ รูปแกะตัวผู้ หมายถึงชาวราศีเมษเป็นคนที่มีความอดทนสูง เก็บอารมณ์เก่ง มีความคิดสร้างสรรค์ตลอดเวลา มั่นใจในตัวเองสูง ไม่เชื่อใจใครง่าย ๆ ขยันทำงานเก่ง ชอบให้คนเอาใจ ขณะเดียวกันชาวราศีเมษก็ดูแลและเอาใจเก่ง เช่นกัน
อาชีพที่เหมาะสม คือ ซูเปอร์มาเก็ต ร้านกาแฟ ร้านอาหาร ร้านเบเกอรี่ เสื้อผ้ามือสอง ขายอุปกรณ์ก่อสร้าง ขายรถยนต์
ข้อควรระวัง คือ ถึงแม้ชาวราศีเมษ จะขยันพัฒนาฝีมือการทำอาหารมากน้อยเพียงใดเอาใจลูกค้าขาประจำเก่งแค่ไหน แต่ทุกวันนี้ปัจจัยดังกล่าวอาจยังไม่เพียงพอที่จะก้าวมายืนอยู่แถวหน้าในแวดวงอาหาร โดยเฉพาะหากคุณคิดจะขยายธุรกิจในรูปของแฟรนไซส์อาหาร เพราะ "คุณภาพ" ของแฟรนไชส์ วัดกันที่ความเป็น "ระบบ" ที่ไม่ว่าใครทำก็ต้องอร่อยเหมือนกันไม่เพียงเท่านั้นยังช่วยคุณทุ่นแรง ไม่จำเป็นเหนื่อยหนักก็รับทรัพย์เหมือนกัน เผลอ ๆ อาจจะมากกว่าด้วยซ้ำ
ราศีพฤษภ ท่านที่เกิดระหว่างวันที่ 15 พ.ค.-14 มิ.ย.
ราศีพฤษภ ธาตุดิน สัญลักษณ์รูปวัวเพศผู้ หมายถึงพละกำลัง ความแข็งแกร่ง ความหนักแน่น ทรหด อดทน ชาวราศีพฤษภจะเป็นคนที่มีรักที่โรแมนติกมาก ๆ ชอบความอ่อนหวาน นุ่มนวล ละเมียดละไม และจะมีความสุอยู่กับอาชีพที่รัก
อาชีพที่เหมาะสม คือ การเกษตร ขายอุปกรณ์การเกษตร ขายต้นไม้ แพทย์ พยาบาล ธนาคาร ฟาร์ม ไนต์คลับ ดีไซเนอร์ งานบันเทิง ช่างทำผม-แต่งหน้า (Make-up-Artist)
ข้อควรระวัง การทำธุรกิจไม่ว่าจะเป็นธุรกิจใดก็ตาม สิ่งสำคัญคือคุณต้องศรัทธาและเชื่อมั่นในสินค้าและบริการนั้นก่อน อย่างเทอร์ปิโน่ พลัส เป็นสารสกัดสมุนไพรสูตรเข้มข้นที่มีสูตรการใช้อย่างชัดเจน ช่วยให้พืชผลดกเจริญเติบโตดี แต่หากใช้ในอัตราส่วนที่ผิด ผลผลิตก็ย่อมไม่งอกงามดั่งที่คิด ดังนั้นลงทุนกับธุรกิจประเภทนี้ช่วยให้คุณขายได้ขายดีทวีผลกำไรแบบคุ้มสุดคุ้ม
ราศีเมถุน ท่านที่เกิดระหว่างวันที่ 15 มิ.ย.-14 ก.ค.
ราศีเมถุน ธาตุลม สัญลักษณ์เป็นรูปคนคู่หรือฝาแฝด หมายถึงการเป็นคนสองบุคลิก คิดเร็ว ทำเร็ว มีความคล่องแคล่ว กระฉับกระเฉง ว่องไว มีเสน่ห์ในตัวเองเหลือล้น ไม่ชอบการอยู่คนเดียว รักง่ายหน่ายเร็ว มีรักให้กับหลายคน (พร้อมๆ กัน)
อาชีพที่เหมาะสม คือ งานเกี่ยวกับหนังสือ เปิดโรงเรียนสอนภาษาจะดีมาก ไกด์นำเที่ยว ทนาย คนเขียนบทกำกับการแสดง ครู
ข้อควรระวัง เมื่อลูกค้าเปิดใจรับซื้อกรมธรรม์ให้คุณดูแลความเสี่ยงของชีวิตในหลาย ๆ ด้านแล้ว สิ่งสำคัญที่ต้องไม่ลืมคือ Service Mind ที่ต้องทำต่อไปไม่มีสิ้นสุด หลังปิดการขายเสร็จสิ้น โดยต้องมีความรับผิดชอบ ไม่ทอดทิ้งลูกค้า คอยดูแลให้คำปรึกษาแนะนำแก้ไขปัญหาให้กับลูกค้าเพื่อให้เกิดความอุ่นใจ และเมื่อคุณมีสินค้าและบริการใดดี ๆ ใหม่ ๆ มานำเสนอ ลูกค้าก็ยากที่จะปฏิเสธ Service Mind ที่คุณมีให้เขาอย่างต่อเนื่อง
ราศีกรกฎ ท่านที่เกิดระหว่างวันที่ 15 ก.ค.-14 ส.ค.
ราศีกรกฎ ธาตุน้ำ ชาวกรกฎเป็นบุคคลที่มีจิตใจดี อบอุ่น อ่อนหวาน แต่ข้อเสียคือ อ่อนไหวง่าย ชอบของโบราณ มีจิตสัมผัสกับสิ่งลึกลับได้ รักใครรักจริง แต่อย่าทำให้ชาวกรกฎโกรธ ขอบอกว่าหายยากมาก มีพรสวรรค์ด้านศิลปะ และชาวกรกฎยังมากไปด้วยบุญเก่า จึงทำให้ชีวิตตกต่ำได้ไม่นาน ก็จะมีคนช่วยเหลือ
อาชีพที่เหมาะสม คือ สปา ผลิตเครื่องสำอางขาย ขายต้นไม้ ร้านอาหาร โรงแรม ทำธุรกิจเกี่ยวกับน้ำจะดีมาก
ข้อควรระวัง นอกเหนือจากต้องมีใจรักในงานบริการแล้ว การควบคุม "ภาวะอารมณ์" ในทุกสถานการณ์ และสามารถจะ "จัดการอารมณ์" ให้อยู่หมัดก็เป็นสิ่งสำคัญเช่นกัน เนื่องจากลูกค้าที่เข้ามาใช้บริการค่อนข้างมาก อีกทั้งเรื่องของมาตรฐานความสวยงามของลูกค้าแต่ละคนก็มีไม่เท่ากัน ลองนึกภาพตามว่าหากคุณต้องเจอกับคำถามเดิม ๆ จากผู้ถามไม่ซ้ำหน้า คุณจะมีความอดทนพอที่จะตอบคำถามเดิม ๆ ซ้ำ ๆ กันได้หรือไม่ ถ้าคิดว่าจัดการได้ ก็ลุยเลย
คำแนะนำพิเศษ หากทำเลที่ตั้งบริษัทอยู่ใกล้กับน้ำจะดีมาก ๆ หรือไม่ก็ต้องหาน้ำพุมาตั้งไว้ที่หน้าบ้าน
ราศีสิงห์ ท่านที่เกิดระหว่างวันที่ 15 ส.ค.-14 ก.ย.
ราศีสิงห์ ธาตุไฟ ชาวราศีสิงห์มีสัญลักษณ์ประจำคือสิงห์ รูปสิงโตหรือราชสีห์ หมายถึงการเป็นผู้มีอำนาจวาสนา เป็นคนมีระเบียบวินัยมาก ทิฐิสูง ทระนงดุดัน มีพลังจิตที่มั่นคง อารมณ์ร้อน รักใครรักจริง ไม่ชอบให้ใครมาจู้จี้ แต่ตัวเองจะจู้จี้เขาแทน เป็นคนดื้อรั้น หยิ่งอวดดี มีความเป็นผู้นำสูง
อาชีพที่เหมาะสม คือ งานระดับผู้นำ ข้าราชการชั้นสูง นักบริหาร นักการทูต นักการเมือง ร้านทองอัญมณี สินค้าแฟชั่น
ข้อควรระวัง ทุกการลงทุนมีความเสี่ยง แม้แต่ในธุรกิจที่ดูเหมือนไม่น่าจะมีอะไร แต่ในเรื่องของเครื่องจักรทำเงินถึงอย่างไรก็ประมาทไม่ได้ หากเกิดปัญหากับคน ยังเปลี่ยนพนักงานใหม่ได้ แต่กับเจ้าตู้หยอดเหรียญนี้ลงทุนแล้ว เราต้องอยู่กับมันไปอีกนาน
ดังนั้น บริการหลังการขายเป็นสิ่งที่จะเป็นหัวใจชี้วัดความสำเร็จ ภายนอกตัวตู้ก็ยังคงต้องดูแลให้สวยสะดุดตาไม่ว่าผ่านไปนานเพียงใด ภายในก็จำเป็นต้องได้รับการซ่อมบำรุงดูแลตามอายุขัย ฉะนั้นการเลือกลงทุนกับผลิตภัณฑ์หยอดเหรียญจึงไม่ควรพิจารณาแต่ปัจจัยเรื่องราที่ถูกกว่าอย่างเดียวเท่านั้น
ราศีกันย์ ท่านที่เกิดระหว่างวันที่ 15 ก.ย.-14 ต.ค.
ราศีกันย์ ธาตุดิน สัญลักษณ์เป็นรูปผู้หญิง นางงาม สาวน้อย สาวพรหมจรรย์ ความหวังดี ความบริสุทธิ์ ความอุดมสมบูรณ์ หมายถึงความหนักแน่น อดทน มีระเบียบวินัยดี สะอาด รักนวลสงวนตัวดี แต่ชอบเที่ยวออกเดินทาง ไม่ชอบอยู่นิ่งกับที่
อาชีพที่เหมาะสม คือ ครู ผู้นำศาสนา นักบรรยาย พิธีกร เลขานุการ นางแบบ แฟชั่น ร้านเสริมสวย สปา
ข้อควรระวัง ของดียากจะหลีกเลี่ยงการปลอมแปลง ดังนั้น ผู้ประกอบการต้องมีสติในการคัดเลือกผลิตภัณฑ์มาทำตลาดภายในร้านของตนเอง หรือไม่ฉวยโอกาส ทำของปลอมขึ้นมาขาย เพราะไม่มีอะไรจะดีไปกว่าการดำเนินธุรกิจหรือประกอบอาชีพด้วยความสุข ความถูกต้อง เนื่องจากทำแล้วสบายใจกว่า และกินยาวได้นานกว่า ผู้บริโภคที่เป็นลูกค้าก็อุ่นใจที่ได้ใช้ผลิตภัณฑ์ดี ๆ มีคุณภาพกับผิวหน้าของตนเอง
ราศีตุลย์ ท่านที่เกิดระหว่างวันที่ 15 ต.ค.-14 พ.ย.
ราศีตุลย์ ธาตุดิน สัญลักษณ์คือ ตราชู ตราชั่ง บ่งบอกถึงความยุติธรรม เป็นคนที่มีเสน่ห์ในตัวเอง เป็นคนเจ้าชู้ ไม่ชอบอยู่กับที่ เก็บอารมณ์เก่ง อ่อนโยน พูดเพราะ เรียบร้อย ร่าเริง ชอบเข้าสังคม จริงใจ ไม่ชอบเอาเปรียบใคร
อาชีพที่เหมาะสม คือ นักการทูต ร้านขายน้ำหอม เครื่องสำอาง เภสัชกรร้านขายยา ร้านเสริมสวย สปา ร้านขายผลไม้ ร้านดอกไม้ เสื้อผ้า ร้านกาแฟ
ข้อควรระวัง ความดีงามบางครั้งก็เป็นเสมือนดาบสองคม ที่ทำให้คนอื่นคิดเอาเปรียบชาวราศีตุลย์ ด้วยเห็นว่าเป็นคนที่มองโลกในแง่ดีเสมอ ดังนั้น ขอให้เติมเขี้ยวเล็บบางประการที่จะคอยปกปักษ์พิทักษ์ตัวคุณเองจากผู้ประสงค์ร้าย เพราะมีอะไรจะการันตีว่าคุณจะเจอแต่คนดี ๆ ในสังคม
ราศีพิจิก ท่านที่เกิดระหว่าง วันที่ 15 พ.ย.-15 ธ.ค.
ราศีพิจิก ธาตุน้ำ สัญลักษณ์ คือ แมงป่อง หมายถึงความหยิ่งทระนง ความมีอำนาจลึกลับ มีเสน่ห์ต่อเพศตรงข้าม มีพลังอำนาจในตัวเอง ยากที่คนอื่นจะเอาชนะได้ แก้ปัญหาได้เก่ง ชอบของเก่าโบราณ มองดูเป็นคนเข้มแข้. แต่ที่จริงในใจอ่อนไหวง่าย เก็บอารมณ์เก่ง
อาชีพที่เหมาะสม คือ ร้านกาแฟ สปา ร้านอาหาร ร้านขายเครื่องสำอาง ตำรวจ ทหาร นับสืบ ผู้พิพากษา โหราศาสตร์ นักประพันธ์ นักเขียน
ข้อควรระวัง ถ้าคิดว่าตัวคุณเองดูแลร้านกาแฟคนเดียวไม่ไหวแน่นอน ก็จำเป็นต้องมีพนักงานเพื่อความคล่องตัวของธุรกิจ อย่างไรก็ดี จำเป็นอย่างยิ่งที่จะถ่ายทอดความรู้ต่าง ๆ ให้กับพนักงาน เช่น วิธีการชงกาแฟให้ได้รสชาติที่ดี โดยไม่หวงวิชา หรือกลัวที่จะเผยเคล็ดลับความสำเร็จ หากคุณดูแลไว้ใจเขาเสมือนคนในครอบครัวเดียวกัน พวกเขาเหล่านี้คงไม่ไปไหน และจะอยู่ทำงานแทนที่คุณด้วยความซื่อสัตย์
หรือช่วยบรรเทาภาระหน้าร้านให้คุณได้มีเวลาไปสร้างสรรค์อะไรอย่างอื่น อีกเรื่องที่สำคัญไม่แพ้กัน คือ การหมั่นดูแลปรับเครื่องชงกาแฟให้อยู่ในสภาพที่สามารถชงกาแฟรสชาติดีในระดับมาตรฐาน เพราะกาแฟชนิดเดียวกัน ชงวิธีเดียวกัน แต่หากความชื้นเปลี่ยนแปลง ทำให้ความเร็วในการไหลของน้ำกาแฟเปลี่ยนไป รสชาติกาแฟก็ย่อมแตกต่าง นี่เป็นเรื่องละเอียดอ่อนเล็ก ๆ น้อย ๆ ที่คนทำธุรกิจร้านกาแฟไม่ควรมองข้าม
คำแนะนำพิเศษ สถานที่ตั้งของธุรกิจมีทำเลใกล้น้ำจะดี หรือไม่ก็ต้องหาน้ำพุมาไว้หน้าบ้าน จะช่วยเสริมธุรกิจได้ดี เสริมพลังอำนาจให้ดีขึ้น
ราศีธนู ท่านที่เกิดระหว่างวันที่ 16 ต.ค.-14 ม.ค.
ราศีธนู ธาตุไฟ มีสัญลักษณ์ คือ คนถือธนู หมายถึงการมีความคิดล้ำหน้า กว้างไกล มีความกระตือรือร้น ชอบการผจญภัย ชอบกีฬาที่เสี่ยงอันตราย ชาวธนูมักจะเป็นคนที่ร้อนรุ่มหงุดหงิดง่าย มีความจำที่แม่นยำมาก มีจิตสัมผัสพิเศษ ฝันเป็นจริง เป็นคนร่าเริง หัวเราะเสียงดังมีเสน่ห์
อาชีพที่เหมาะสม คือ นักพูด ครู ปศุสัตว์ ธุรกิจที่เกี่ยวกับต่างประเทศ ร้านกาแฟ ร้านอาหาร ร้านเบเกอรี ร้านขายข้าวสาร ขนมหวาน
ข้อควรระวัง ความเป็นคนใจร้อน ขี้หงุดหงิด ความมีอีโก้สูง อาจย้อนกลับมาทำร้ายคุณได้ ถูกล่ะที่คุณนั้นช่างเหมือนศิลปินผลิตผลงานศิลปะที่มีรสนิยมออกมา แต่คุณก็ต้องยอมรับกลไกของตลาดด้วยว่า ตลาดชื่นชอบสิ่งใด นิยมแบบไหน หากคุณคิดจะสร้างสรรค์สิ่งใหม่ ๆ ก็ต้องไม่มองข้ามที่จะอ้างอิงข้อมูลจากกลุ่มผู้บริโภคที่เป็นกลุ่มเป้าหมายของคุณด้วย
ทุกคนก็ทราบหมดแล้วว่าอาชีพอะไรที่จะเหมาะสมกับตัวของท่าน หวังว่าข้อมูลเหล่านี้จะเป็นประโยชน์ในการพิจารณาเลือกลงทุนประกอบธุรกิจ แต่ไม่ว่าคุณจะราศีใด ตัดสินใจทำธุรกิจไหน สุดท้ายแล้วความล้มเหลวก็ไม่สามารถเอาชนะความตั้งใจจริงของคุณได้ เพราะความสำเร็จที่ยิ่งใหญ่และยั่งยืนที่สุดอยู่ที่ตัวของคุณเอง
 
ขอบคุณข้อมูลจาก FW Mailขอบคุณภาพประกอบจาก Photos.com