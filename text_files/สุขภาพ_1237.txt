มาแล้วๆ เทศกาลแห่งความอร่อยเริ่มต้นขึ้นแล้ว         "กีวี" ผลไม้ที่อันแน่นด้วยคุณประโยชน์ จัดอยู่ในกลุ่มของ ซูเปอร์ฟรุ๊ตมีทั้งวิตามินซี อี ไฟเบอร์ โฟเลท โพแตสเซียม แอนตี้ออกซิแดนท์ และยังมีค่าดัชนีไกลซีมิกต่ำ (ร่างกายจะค่อยๆ ดูดซึมอย่างช้าๆ) เฉพาะวิตามินซีมีมากกว่าส้มถึง 3 เท่า โดยกีวีสีทอง 1 ผล ให้วิตามินซีมากถึง 161.3 มิลลิกรัม มากกว่าที่ร่างกายต้องการต่อวันถึงเกือบ 2 เท่า           นอกจากจะช่วยในการสร้างเสริมภูมิคุ้มกัน ช่วยให้กระบวนการสร้างคอลลาเจนทำงานได้อย่างดีขึ้น ร่างกายดูดซึมธาตุเหล็กได้ดี ยังเป็นแหล่งของวิตามินอี ป้องกันเส้นเลือดอุดตัน ทั้งยังมีสารต้านอนุมูลอิสระ มีโพแตสเซียมถึง 315 มิลลิกรัม เทียบเท่ากับกล้วย 1 ผลแต่ให้แคลอรี่ต่ำกว่า ที่สำคัญคือ ด้วยมีไฟเบอร์สูงจึงดีต่อระบบขับถ่าย สำหรับผู้ที่มีปัญหา แนะนำให้รับประทานทุกวันๆ ละ 2 ผล เพียง 1 สัปดาห์ระบบย่อยอาหารจะดีขึ้น


