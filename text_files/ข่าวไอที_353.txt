หลังจากเปิดวางจำหน่ายในกลุ่มประเทศแรกได้สักระยะแล้วสำหรับ iPhone 7 และ iPhone 7 Plus เรือธงรุ่นล่าสุดจากค่าย Apple ที่มาพร้อมกับการพัฒนาด้านฮาร์ดแวร์ และฟีเจอร์เด็ดมากมาย ซึ่ง iPhone 7 และ iPhone 7 Plus ยังคงเป็นสมาร์ทโฟนที่มีผู้ใช้ในประเทศไทยเฝ้ารอว่า Apple จะประกาศวางจำหน่ายอย่างเป็นทางในไทยเมื่อใด และล่าสุด Apple ก็ได้เปิดเผยข้อมูลกลุ่มประเทศชุดใหม่ที่จะได้จำหน่ายไอโฟนทั้งสองรุ่นแล้ว ซึ่งหนึ่งในนั้นมีประเทศไทยร่วมด้วย
  
รายชื่อกลุ่มประเทศใหม่ที่จะได้จำหน่าย iPhone 7 และ iPhone 7 Plus ในเดือนตุลาคม 2559 มีดังนี้  7 ตุลาคม - อินเดีย และยูเครน 14 ตุลาคม - มาเก๊า, มาซิโดเนีย, มาเลเซีย, มอนเตเนโกร, แอฟริกาใต้ และตุรกี 21 ตุลาคม - เกาหลีใต้ และประเทศไทย  สำหรับราคาเปิดตัวของ iPhone 7 และ iPhone 7 Plus ที่แม้ว่าจะยังไม่มีประกาศอย่างเป็นทางการจาก Apple ใน Apple Online Store แต่ Apple ได้เปิดตัว iPhone 7 ที่สหรัฐอเมริกาในราคาเท่ากับตอนเปิดตัว iPhone 6s แต่ได้หน่วยความจำขั้นต่ำที่มากกว่า คือ 32GB จากเดิมเริ่มต้นที่ 16GB ส่วน iPhone 7 Plus มีราคาเปิดตัวสูงกว่า iPhone 6s Plus อยู่ประมาณ 20 ดอลลาร์สหรัฐ ดังนั้น iPhone 7 และ iPhone 7 Plus จึงอาจมีราคาเปิดตัวในไทยสูงกว่ารุ่นก่อนหน้าอยู่ประมาณหนึ่ง และราคาวางจำหน่ายในไทยมักมีราคาสูงกว่าราคาเปิดตัวในสหรัฐอเมริกาประมาณ 4,500 บาท ซึ่งทางทีมงาน Thaimobilecenter ได้คาดการณ์ และสรุปราคาเปิดตัวเบื้องต้นไว้เป็นแนวทาง ดังนี้  - iPhone 7 ขนาด 32 GB ราคาประมาณ 27,000 บาท - iPhone 7 ขนาด 128 GB ราคาประมาณ 30,500 บาท - iPhone 7 ขนาด 256 GB ราคาประมาณ 33,900 บาท - iPhone 7 Plus ขนาด 32 GB ราคาประมาณ 31,900 บาท - iPhone 7 Plus ขนาด 128 GB ราคาประมาณ 35,300 บาท - iPhone 7 Plus ขนาด 256 GB ราคาประมาณ 39,000 บาท  ล่าสุดนี้ ได้มีการประกาศยืนยันอย่างเป็นทางการแล้วว่า iPhone 7 และ iPhone 7 Plus จะวางจำหน่ายในประเทศไทยอย่างเป็นทางการวันที่ 21 ตุลาคมนี้อย่างแน่นอน แต่ยังไม่มีการประกาศราคาวางจำหน่ายอย่างเป็นทางการออกมาให้ได้ทราบกัน และการสรุปราคาข้างต้นเป็นเพียงการคาดการณ์จากทางทีมงานเท่านั้น ซึ่งคาดว่าในเร็วๆ นี้ ทาง Apple จะประกาศราคาวางจำหน่าย iPhone 7 และ iPhone 7 Plus ในประเทศไทยอย่างเป็นทางการแน่นอน 
หากมีรายละเอียดใดเพิ่มเติมทางทีมงานจะรีบนำมาแจ้งให้ทุกท่านทราบในทันที



ขอบคุณข้อมูลจาก : www.thaimobilecenter.com, MacRumors
ขอบคุณภาพประกอบจาก : gettyimages.com


 