นักแสดงจากละครเรื่อง จ้าวพายุ ค่ายเอ็กแซ็ก พรีม กัญณภัทร ถูกโจรบุกบ้าน หวังจะข่มขืน สุดท้ายรอดมาได้แต่ถูกทำร้ายเย็บคิ้ว 40 เข็ม
ผู้สื่อข่าวรายงานว่า คืนวันที่ 23 กุมภาพันธ์ที่ผ่านมา มีคนร้ายบุกขึ้นบ้าน นักแสดงจากละครเรื่อง จ้าวพายุ ค่ายเอ็กแซ็ก พรีม กัญณภัทร วรบวรภัทร์ แต่ดาราสาวรู้ตัวจึงขัดขืน และตะโกนให้บ้านข้างๆช่วย คนร้ายจึงรีบหนีออกไป แต่ได้ทำร้ายนักแสดงสาวจนคิ้วแตกเย็บไป 40 เข็ม ขณะนี้กำลังรักษาตัวที่โรงพยาบาลนนทเวช
ทั้งนี้ เมื่อวันที่ 24 กุมภาพันธ์ 2557 มีผู้โพสภาพ พรีม กัญณภัทร ในสภาพบอบช้ำอย่างมาก บนเตียงของโรงพยาบาล โดยบอกว่า "พรีมโดนขโมยขึ้นบ้าน ทำร้ายร่างกาย โจรพยายามจะรังแกน้องแต่น้องสู้กลับ ร้องให้คนช่วย โชคดีที่ข้างบ้านได้ยินมาช่วยทัน ตอนนี้จับโจรใจสัตว์ได้แล้ว น้องคิ้วแตกเย็บ40เข็ม สภาพจิตใจ ขวัญเสียมาก ต้องการกำลังใจจากเพื่อนๆพี่ๆน้องๆทุกคน ตอนนี้พรีมพักที่ รพ นนทเวช"   
พรีม กัญณภัทร ชื่อเดิมคือ พลอย อารดา ไกรพีรพรรณ อายุ 26 เคยผ่านการประกวดเคพีเอ็น อวอร์ด เมื่อปี 2011 หลังจากนั้นมาเซ็นสัญญากับเอ็กแซ็กท์ มีละครอย่าง จ้าวพายุ นัดกับนัด และ เฮงเฮงเฮง
ขอบคุณภาพจาก aaanuttapong
 