                ผ่านมานานมากสำหรับการมาของรถยนต์ซิตี้คาร์ของค่ายรถยนต์  Honda  ที่ครองใจคนไทย และหลังจากที่เราได้ยินมานาในเวอร์ชั่น  CNG  หรือพลังงาน ในที่สุดมันก็พร้อมโชว์ตัวออกมาอย่างเป็นทางการ  ในราคาเริ่มต้นเพียง  659,000 บาท 
                การมาของ  Honda City CNG  ใหม่ นี้เป็นการกลับมาอีกครั้งของรถยนต์ซิตี้คาร์ที่ได้รับความนิยม โดยครั้งนี้เป็นการเน้นความประหยัดมากยิ่งขึ้น ด้วยพลังงานทางเลือก 2  ระบบ ด้วยการติดตั้ง ก๊าซ  CNG  มาให้จากโรงงาน เสร็จสรรพเจาะกลุ่มคอคนรักประหยัด ที่ต้องการจ่ายให้น้อยลง
 
                ฮอนด้า ซิตี้ ซีเอ็นจี มาพร้อขุมพลังที่ให้ทั้งสมรรถนะและตอบสนองในความประหยัด ด้วยการแนะนำขุมพลังเครื่องยนต์ i-VTEC 1.5 ลิตร ให้กำลังสูงสุด 102แรงม้า ที่ 6,600 รอบต่อนาที แรงบิดสูงสุด 12.9 กก.ม.ที่ 4,800 รอบต่อนาที มาพร้อมกับเกียร์อัตโนมัติ 5 จังหวะควบคุมด้วยระบบอิเล็กทรอนิกส์ Grade Logic Control ให้การตอบสนองฉับไวพร้อมระบบพวงมาลัยแบบแร็คแอนด์พีเนียนพร้อมเพาเวอร์ผ่อนแรงแบบไฟฟ้า(EPS) สามารถรองรับพลังงาน 2 ระบบ ทั้งน้ำมันและก๊าซ CNG และได้มาตรฐานมลพิษระดับ Euro 4 ช่วยลดการปล่อยก๊าซคาร์บอนไดออกไซด์
                ด้านการเลือกใช้พลังงานสะดวกและง่ายดายเพียงปรับเปลี่ยนสวิตช์เลือกใช้ชนิดเชื้อเพลิงจะมีไฟแสดงสถานะการใช้เชื้อเพลิงและ ไฟแสดงปริมาณก๊าซ  ควบคุมการทำงานด้วยกล่องควบคุมอิเล็กทรอนิกส์(ECU)ประมวลผลอย่างแม่นยำในการจ่ายก๊าซอย่างเหมาะสมและตัดการจ่ายก๊าซในกรณีฉุกเฉิน ระบบจ่ายเชื้อเพลิงแบบหัวฉีดอิเล็กทรอนิกส์คุณภาพสูงและท่อนำก๊าซแรงดันสูงผลิตจากสแตนเลสที่มีความทนทานและอุปกรณ์ลดแรงดันก๊าซทำหน้าที่ปรับลดแรงดันก๊าซให้เหมาะสมกับการใช้งานมากที่สุด
 
                ในส่วน การติดตั้งหัวรับเชื้อเพลิง CNG ใกล้จุดเติมน้ำมันพร้อมลิ้นป้องกันการไหลย้อนกลับของก๊าซ ถังก๊าซความจุ 65ลิตรพร้อมแผงกั้นแบ่งพื้นที่ติดตั้งถังก๊าซและห้องสัมภาระด้านท้ายเพื่อความสวยงามและป้องกันการกระแทกบริเวณห้องสัมภาระด้านท้าย
                ทั้ง เพิ่มความมั่นใจในการยึดเกาะถนนด้วยการติดตั้งระบบกันสะเทือนหน้า-หลังที่ได้รับการออกแบบเฉพาะสำหรับระบบ CNG เพื่อการทรงตัว และให้ความนุ่มนวลในการขับขี่ภายในโครงสร้างรถด้านหลังออกแบบเพิ่มคานเสริมความแข็งแกร่ง (CrossBar)เพิ่มเสถียรภาพในการขับขี่ตลอดการเดินทางพร้อมเหล็กกันโคลงซึ่งให้ความนุ่มนวลมั่นคงในทุกสภาพถนนมาตรฐานความปลอดภัยในระดับสากล ด้วยโครงสร้างตัวถังนิรภัย G-CONที่ผ่านการทดสอบการชนตามมาตรฐานฮอนด้าถุงลมคู่หน้า Dual SRS และระบบป้องกันล้อล็อก ABS พร้อมระบบกระจายแรงเบรก EBD ให้ความมั่นใจในทุกการขับขี่
 
                เรื่องความงาม Honda City  CNG ยังคงความโดดเด่น สวยงามด้วยรูปลักษณ์โฉบเฉี่ยวแบบสปอร์ต ภายในห้องโดยสารกว้างขวาง สะดวกสบายพร้อมด้วยอุปกรณ์อำนวยความสะดวกต่างๆ ครบครัน ที่มีดีไซน์ล้ำสมัยแผงคอนโซลหน้าตกแต่งโครเมียม มาตรวัดเรืองแสง Blue Light ระบบเครื่องเสียงโมดูลแบบAdvanced Audio ให้ความเพลิดเพลินตลอดการเดินทาง (อุปกรณ์แตกต่างเฉพาะรุ่น)
                สำหรับ ฮอนด้า ซิตี้ ซีเอ็นจี มีให้เลือก 2 รุ่น คือ รุ่น S CNG ราคา 659,000 บาท และรุ่น V CNG ราคา 706,000 บาท มีให้เลือก 6 สี แดงคาร์เนเลียน (มุก)น้ำตาลสปาร์คลิ่ง (เมทัลลิก) เงินอลาบาสเตอร์ (เมทัลลิก) เทาโพลิชเมทัล (เมทัลลิก) ขาวทาฟเฟต้า และสีดำคริสตัล (มุก)
 