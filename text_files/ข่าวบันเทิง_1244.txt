เป็นหนึ่งในตำนานเพลงเพื่อชีวิตของเมืองไทย สำหรับ "ปู พงษ์สิทธิ์ คำภีร์" ในขณะที่เพลงหลายเพลงเป็นที่รู้จักและคนร้องกันติดปาก แต่เรื่องส่วนตัวกับไม่ค่อยได้เห็นมากนัก กับภรรยา "อุ๊ คำภีร์" และลูกสาวคนสวยทั้ง 3 คน
ล่าสุด (18 พ.ย.) เฟซบุ๊กแฟนเพจ We are สินเจริญ' brother ของ 3 พี่น้องแห่งสินเจริญบราเธอร์ส ได้บุกไปเยี่ยมบ้านคำภีร์ พร้อมเผยภาพ คุณอุ๊ ภรรยาคู่ชีวิตของปู พงษ์สิทธิ์ ให้ได้เห็นกันชัดๆ  
โดย บอม สินเจริญ ได้โพสต์ถึงพี่ที่เคารพทั้งสองคน ลงเฟซบุ๊ก Suthisak Bom Sincharoen พร้อมข้อความว่า 
ข้าวหนึ่งจานไข่ต้มหนึ่งฟองแบ่งกันคนละครึ่ง
เรื่องราวความหลังของคู่รักพี่ปูกับพี่อุ๊.................
คนต่อสู้...รักกัน...และลำบากมาด้วยกัน
12 ปีเต็ม...ที่ผมรักและผูกพันกับพี่ทั้งสอง
สม่ำเสมอ ในการปฏิบัติตัวต่อกันมาโดยตลอด
......
คนสนิทกันมากมักคุยกัน^*^เรื่องลึกๆ^*^
อันนี้ถือเป็นจุดหนึ่งที่วัดได้
ถ้าเรารู้สึกว่าเราสนิทกับใครและใครสนิทกับเรา?
......
พี่อุ๊ถือเป็นนักบริหารการจัดการที่ดี
อดออมดูแลลูกทั้งสาม จนประสบความสำเร็จ
คนโตจบประสานมิตร
ฝาแฝดทั้งสองเรียน
ธรรมศาสตร์คนหนึ่ง
จุฬาคนหนึ่ง
ก็เป็นความภูมิใจของคนเป็นพ่อและแม่และกับผมด้วย
จากบ้านคำภีร์ที่หลังเล็ก
ก็เป็นบ้านคัมภีร์หลังใหญ่
ด้วยน้ำพักน้ำแรง และการบริหารจัดการที่ดี
นั่นหมายถึงว่า หามาได้ก็แบ่งใช้จ่ายและเก็บออม
อย่างลงตัว
ถือเป็นแบบอย่างการดำเนินชีวิตที่ดี......
พี่ปูมักให้ความช่วยเหลือเกื้อกูลกับผมมาอย่างสม่ำเสมอ
ไม่ว่าจะเป็นเรื่องอะไรทั้งสิ้น?
เอ่ยปาก"คำน้อยเดียว" 
...มิเคยมีบิดเบือน
พี่อุ๊ ก็ปฏิบัติตนเป็น เสมือนคนหนึ่งในครอบครัวผม
เวลามาก็ไม่ต้องต้อนรับใดๆมาก
พี่ทั้งสองก็จะมีจุดหมายแรกคือเข้าไปสวัสดีพ่อกับแม่ผม จากนั้นก็เป็นเรื่องของพวกเรา
จะกินจะดื่มจะคุย...ก็ลุยกันไป!!!!!!!!!
วันนี้พี่หว่อง คาราวาน มา พี่หว่องก็เป็นอีกหนึ่งคนที่แนะนำให้เราได้รู้จักกับพี่ หงา
จนเมื่อแรกเริ่ม เราสามคนพี่น้องจึงได้เล่นดนตรีร่วมกับวงคาราวานหลายครั้งหลายครา!!!!
วงคาราวานถือเป็นครูของ"พี่ปู"
ความสำคัญและความสัมพันธ์ของพวกเขา
เหนียวแน่นและเสมอต้นเสมอปลาย
เพียงแค่พี่อุ๊รู้ว่าพี่หว่องจะมา..ก็โทรบอกพี่ปู
พี่ปูก้อตามในทันใด
พี่ปูมาถึงจะให้แกทำอะไรแกก็ทำหมด
ดีดกีตาร์ร้องเพลง
พูดคุยเรื่องราวความหลังครั้งเก่า
เรื่องราวของคนสู้ชีวิต ยิ่งมีข้อข้องเกี่ยวกับสังคมการเมืองและบุคคลสำคัญต่างๆ
เราได้อยู่ในวงสนทนาด้วยก็ถือว่าเป็น
"เวลาที่มีคุณค่า"
....
เงินและชื่อเสียงไม่ได้เปลี่ยนแปลงจุดยืน
และชีวิตประจำวันของใครไปได้!!!!!!!!!!
..........เพียงแค่พวกเขา ไม่เป็นตัวปลอมแค่นั้นเอง!!!