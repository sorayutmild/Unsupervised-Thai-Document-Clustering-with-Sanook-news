เด็ก 14 ถูกตา และน้องชายตา 2 คน รวมถึงพ่อแท้ๆ เวียนกันข่มขืน นานกว่า 5 ปี สุดอนาถ! พ่อและตาใช้มีดไล่ฟันกันแย่งตัว
เมื่อเวลา 03.00 น. (20 ก.ค.) สภ.สัตหีบ เข้าช่วยเหลือเด็กหญิงดาว (นามสมมุติ) อายุ 14 ปี  ภายในบ้านพักหลังแม่เข้าแจ้งความกับนายอำเภอว่า ลูกสาวถูกสามีซึ่งเป็นพ่อแท้ๆ ตาและน้องชายตาอีก 2 คน เวียนข่มขืนกระทำชำเรานานกว่า 5 ปี 
จากการสอบถามเด็กหญิงดาว เล่าว่า เมื่อตอนอายุ 9 ขวบ ถูกผู้เป็นตา วัย 52 ปี ลวนลามข่มขืน และข่มขู่ไม่ให้บอกใคร จากนั้นน้องชายของตาซึ่งล่วงรู้ความลับก็เข้ามาข่มขืนซ้ำ โดยทั้ง 3 เวียนกันข่มขืนตนเป็นเวลากว่า 1 ปี ต่อมาเมื่ออายุได้ 10 ปี ก็ถูกผู้เป็นพ่อแท้ๆ วัย 38 ปี ลากตัวจากห้องน้ำไปข่มขืนที่เตียงนอน จากนั้นก็ถูกทั้งหมดข่มขืนนับครั้งไม่ถ้วน โดยลงมือก่อเหตุช่วงที่แม่ของเด็กหญิงดาวออกไปทำงานเลี้ยงลูก 5 คน ให้เด็กหญิงดาวเลี้ยงน้องๆ อยู่กับบ้าน แต่ก็เกิดความหึงหวงและเกิดศึกชิงนางในครอบครัวหลายครั้ง ล่าสุด พ่อกับตาถึงกับเอามีดไล่ฟันกันเพื่อชิงตัวเด็กหญิงดาว ด้วยความกลัวเด็กหญิงดาวจึงไปบอกให้แม่รับรู้ความจริง
เบื้องต้น เจ้าหน้าที่คุมตัวชายทั้ง 4 คน ได้แล้วทั้งหมดให้การปฎิเสธ ซึ่งเจ้าหน้าที่ได้ส่งตัวเด็กหญิงดาวไปตรวจร่างกายเพื่อหาหลักฐานเอาผิด ก่อนประสานงานให้พัฒนาสังคมและความมั่นคงของมนุษย์มารับตัวเด็กหญิงดาว เข้าฟื้นฟูสภาพจิตใจต่อไป