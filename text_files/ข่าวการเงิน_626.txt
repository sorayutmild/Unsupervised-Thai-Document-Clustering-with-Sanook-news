ช่วงนี้ต้องบอกว่า คุณนายนุ่น วรนุช  ภิรมย์ภักดี  สะใภ้เบียร์สิงห์ ใช่ว่าจะนั่งกินนอนกินตามประสาคนมีอันจะกิน ว่างจากงานละครเมื่อไร คุณนายนุ่นเองก็ยังมีกิจการของตัวเองที่ต้องดูแลถึง 5 แห่งด้วยกันไล่ตั้งแต่ 

1.โรงเรียนนาฏศิลป์ชื่อ โรงเรียนนาฏก ที่รับเปิดสอน รำไทย, บัลเลห์, โมเดิร์นแดนส์, แจ๊ส, แดนส์เซอร์ สำหรับเด็ก นักศึกษา และบุคคลทั่วไป  ซึ่งดำเนินการสอนโดย อาจารย์ผู้เชี่ยวชาญด้านการแสดงโดยเฉพาะ และวิทยากรพิเศษ นุ่น วรนุช วงศ์สวรรค์และทีมงาน  

2.ร้านส้มตำแสนแซ่บ เป็นร้านอาหารอีสานสไตล์โมเดิร์น เอาใจคนรักอาหารรสจัดจ้านรสชาติถูกปากคนไทยมากมายหลายเมนู แต่ไม่ใช่ว่า ''แสนแซ่บ'' จะมีแต่เพียงอาหารอีสานเท่านั้น อาหารไทยอื่นๆ และอาหารตามสั่งก็มีมากมายด้วยเช่นกัน  ซึ่งในไม่ช้าอาจขยายสาขาเพิ่ม 

3.ธุรกิจคอนโดมิเนียม The Peace condominium เดอะ พีซ คอนโดมิเนียม ตั้งอยู่ที่ถนนลาดพร้าว ซอย 15  จากการซื้อที่ดินจำนวน 182 ตารางวา ในซอยลาดพร้าว 15 จากเจ้าของเดิมที่ดำเนินธุรกิจเกี่ยวกับอัลลอยด์ ด้วยมูลค่า 12 ล้านบาท

4.รถสุขาเคลื่อนที่ ธุรกิจให้เช่าห้องน้ำเคลื่อนที่ ที่ร่วมหุ้นลงขันกันกับสามีและเพื่อนๆ ราคาเริ่มต้นที่ 12,000 บาทต่อ 8 ชั่วโมง มีสิ่งอำนวยความสะดวกครบครัน พร้อมพนักงานทำความสะอาดดูแลตลอดเวลา ส่วนเงินลงทุนก็ราว 7 ล้านบาท กลุ่มเป้าหมายหลักๆ ก็เป็นงานอีเวนต์ ถ่ายโฆษณา หรือถ่ายละครตามสถานที่ห่างไกล

5.ธุรกิจขายหมวกนำเข้าจากต่างประเทศ ที่เจ้าตัวเริ่มต้นด้วยความที่ชื่นชอบแฟชั่น และการแต่งตัวจึงทำให้เธอ เริ่มทำและสนใจลงทุนนำเข้ามาจากประเทศปานามาขายในชื่อแบรนด์ "worra" ซึ่งจะเปิดขายทางโซเชียลเน็ตเวิร์ก
 
 
 