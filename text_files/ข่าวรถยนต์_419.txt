บริษัท ตรีเพชรอีซูซุเซลส์ จำกัด  เปิดตัวรถยนต์กระบะรุ่นใหม่สู่ตลาดในเมืองไทย มั่นใจกระแสตอบรับดี เปรยเคาะราคาจำหน่ายที่ 465,00 บาท สูงสุด 994,000 บาท แย้มอเนกประสงค์รอยาว 2 ปี 
นาย ฮิโรชิ นาคางาวะ  กรรมการผู้จัดการ  บริษัท ตรีเพชรอีซูซุเซลส์ จำกัด เปิดเผยว่า"อีซูซุดีแมคซ์ รุ่นใหม่หมด!" จะเปลี่ยนแปลงโฉมหน้าของวงการรถยนต์ครั้งยิ่งใหญ่ รถปิกอัพสำหรับคนทั้งโลกที่รวมนวัตกรรมที่ทันสมัย ล้ำหน้า ได้รับการออกแบบใหม่หมด ทั้งขนาด รูปลักษณ์ภายนอกและภายใน ผสานกับ "อีซูซุ ดีดีไอ ซูเปอร์คอมมอนเรล" เทคโนโลยีเครื่องยนต์คอมมอนเรลแห่งอนาคตIsuzu Dmax 2012
เรามีความตั้งใจที่จะสร้างสรรค์สิ่งใหม่ๆ ที่ไม่เคยทำมาก่อนในวงการปิกอัพ เริ่มจากรูปลักษณ์ภายนอกสวยงามล้ำสมัย ใหญ่ทุกมิติ  ที่มาพร้อมความลู่ลมที่สุดและเงียบที่สุดด้วยเทคโนโลยีอากาศพลศาสตร์ดุจรถไฟหัวกระสุน โดยเฉพาะการทดสอบที่อุโมงค์ลม "JAPAN RAILWAY TECHNICAL RESEARCH INSTITUTE" หรือ JR ประเทศญี่ปุ่น ซึ่งเป็นอุโมงค์ลมที่ใช้ทดสอบรถไฟหัวกระสุน หรือ "ชินคันเซ็น" (Shinkansen) อันโด่งดังIsuzu Dmax 2012
 นาย ฮิโรชิ กล่าวต่อไปว่า อีซูซุมุ่งมั่นสร้างสรรค์ยานยนต์ที่ไม่เพียงสามารถตอบสนองความต้องการของผู้ใช้รถชาวไทยซึ่งได้ชื่อว่ามีการใช้รถปิกอัพหลากหลายรูปแบบมากที่สุดในโลก แต่ยังสร้างสรรค์รถปิกอัพที่มีความเหนือชั้นในทุกด้าน เพื่อให้รถปิกอัพ "อีซูซุดีแมคซ์ รุ่นใหม่หมด!" นี้สานต่อความสำเร็จของอีซูซุในระดับโลก และเป็นรถปิกอัพสำหรับคนทั้งโลกอย่างแท้จริง
 ด้าน คุณปนัดดา เจณณวาสิน  รองกรรมการผู้จัดการ  บริษัท ตรีเพชรอีซูซุเซลส์ จำกัด กล่าวว่า อีซูซุดีแม็กใหม่นี้ จะมีราคาจำหน่ายเริ่มต้นที่ 465,000 บาท และสูงสุดที่ 994,000 บาทโดยจะวางจำหน่ายในวันที่ 14 ตุลาคม 2554 ในขณะที่แผนงานในเรื่องรถอเนกประสงค์หรือ Isuzu Mu-7 นั้น จะยังไม่เปิดตัวรุ่นใหม่ในอีก 2 ปีอย่างแน่นอน
 
คลิ๊กที่นี่ เพื่อดูรายละเอียดใหม่  All New! Isuzu Dmax 2012 