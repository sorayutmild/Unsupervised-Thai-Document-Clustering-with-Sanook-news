เดฟ เลดั๊ค นักมวยชาวแคนาดา ดีกรีแชมป์เลธเหว่ย (มวยพม่าคาดเชือก) ยังคงออกมาท้าทาย "ดำดอทคอม" บัวขาว บัญชาเมฆ ยอดนักชกขวัญใจชาวไทยวัย 39 ปี ให้มาเจอกันบนสังเวียนอย่างต่อเนื่องโดยที่ผ่านมา นักชกแคนาดาวัย 29 ปี อยากที่จะวัดฝีมือกับ บัวขาว เป็นอย่างมากโดยพยายามท้าทายมาตั้งแต่เมื่อกลางปี 2563 แต่สุดท้ายไฟต์ดังกล่าวที่เจ้าตัวหวังว่าจะสร้างชื่อเสียงให้กับเจ้าตัวก็ไม่เคยเกิดขึ้นถึงขั้นที่เมื่อสัปดาห์ที่ผ่านมาออกมายั่วยุด้วยการนำปัญหาภายในครอบครัวของ บัวขาว บัญชาเมฆ ที่กำลังเป็นคดีฟ้องร้องกับภรรยาเกี่ยบกับเรื่องค่าอุปการะเลี้ยงดูเป็นเงิน 25 ล้านบาท มาเป็นชนวนในการท้าทายอย่างไรก็ตาม ล่าสุด เดฟ เลดั๊ค นักชกขวัญใจของชาวพม่า ยังไม่ล้มเลิกความตั้งใจที่อยากจะวัดฝีมือกับ "ดำดอทคอม" โดยได้แชร์กติกาบนสังเวียนหากได้เจอกับ ยอดนักชกขวัญใจชาวไทย บนสังเวียนเอาไว้แบบนี้การต่อสู้ที่ยิ่งใหญ่ที่สุดในประวัติศาสตร์มวย• ยกเดียว 9 นาที • ต้องชนะน็อกเท่านั้น / ไม่มีการให้คะแนน ยืนครบยก 9 นาทีคือเสมอกัน• หมัด, เท้า, เข่า และ ศอก ใช้ได้หมด• ไม่มีการใช้หัวโขกสำหรับ เดฟ เลดั๊ค นักชกเจ้าของส่วนสูง 188 เซนติเมตร ประวัติการชกถือว่าไม่ธรรมดาด้วยสถิติ ชนะ 6 เสมอ 6 ครั้ง (ครบ 5 ยก ไม่มีฝ่ายใดน็อก ถือว่าเสมอกัน) นั้นถือเป็นขวัญใจของชาวพม่า เนื่องจากโพสต์ยกย่องศิลปะการต่อสู้เลธเหว่ย (มวยพม่าคาดเชือก) ว่าเป็นที่หนึ่งของโลก แม้ที่ผ่านมาเจ้าตัวจะเคยร่ำเรียนมวยไทย และใช้หากินอยู่ที่จังหวัดภูเก็ตมาก่อนก็ตาม ซึ่งปัจจุบันเจ้าตัวย้ายไปใช้ชีวิตที่พม่า และพยายามสร้างกระแสให้เกิดการประลองฝีมือระหว่าง ศิลปะการต่อสู้มวยพม่า (หมัด, เท้า, เข่า, ศอก และหัว)  กับ ศิลปะการต่อมวยไทย (หมัด, เท้า, เข่า, ศอก)  
