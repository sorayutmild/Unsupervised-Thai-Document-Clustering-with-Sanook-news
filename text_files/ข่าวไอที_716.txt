iPhone 5 กาปฏิทินรอ Apple เปิดตัวทางการวันที่ 9 ตุลาคม 2554 นี้?หนึ่งในเรื่องที่สาวก Apple ทั่วโลกอยากจะรู้มากถึงมากที่สุดเกี่ยวกับสมาร์ตโฟนรุ่นต่อไปของค่ายอย่าง iPhone 5 ก็คือวันเปิดตัว iPhone 5 อย่างเป็นทางการซึ่งยังคงเป็นปริศนาดำมืดในวงการไอทีต่อไป ทว่าล่าสุด TechXcite เรามีความเคลื่อนไหวเกี่ยวกับกำหนดการเปิดตัว iPhone 5 มาฝากทุกๆท่านกันอีกแล้วครับเมื่อเว็บไซต์ TechDay.co.nz รายงานข่าวว่า Apple จะเปิดตัว iPhone 5 กันในวันที่ 9 ตุลาคม 2554 นี้เสียเลย

 iPhone 5
โดย TechDay อ้างว่าพวกเขาได้รับแหล่งข่าวที่เชื่อถือได้ภายในบริษัท Apple ซึ่งระบุมาว่ายักษ์ใหญ่จาก Cupertino ในยุค Tim Cook เป็นหัวเรือใหญ่พร้อมที่จะจัดพิธีเปิดตัว iPhone 5 อย่างเป็นทางการขึ้นในประเทศนิวซีแลนด์แดนกีวี่กันในวันที่ 9 ตุลาคม 2554 นี้ ซึ่งหากเป็นไปตามเนื้อข่าวดังกล่าวจริงนั่นก็หมายความว่า Apple ใหญ่ในอเมริกาเองก็น่าจะเปิดตัว iPhone 5 ในช่วงก่อนหน้านั้น (คาดว่าจะเป็นปลายเดือนกันยายนอย่างที่เป็นข่าวกันบ่อยๆ) หรืออย่างน้อยที่สุดก็คือเปิดตัวพร้อมกันทั่วโลกไปเลย 9 ตุลาคม 2554 นี้นั่นเองอย่างไรก็ตามความเป็นไปได้เกี่ยวกับวันเปิดตัว iPhone 5 นั้นยังค่อนข้างกระจัดกระจายไปในหลายกระแสเหมือนอย่างที่ TechXcite ได้เคยนำเสนอไปก่อนหน้านี้ไม่ว่าจะเป็นวันที่ 5 กันยายน, 7 กันยายน, 5 ตุลาคม, 7 ตุลาคม จนมาถึงวันที่ 9 ตุลาคมในข่าวอัพเดทล่าสุดนี่แหละครับ อันนี้ก็แล้วแต่ศรัทธาและวิจารณญาณก็แล้วกันครับว่าคุณจะปักใจเชื่อข่าว iPhone 5 อันไหนดี
บทความโดย: ekk TechXciteที่มา: macrumors
งานแถลงข่าวเปิดตัว iPhone 4s อย่างเป็นทางการ คลิก