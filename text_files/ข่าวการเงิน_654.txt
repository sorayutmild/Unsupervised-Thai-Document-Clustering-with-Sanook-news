เปิดวิธีลงทะเบียนกู้เงินออมสิน สูงสุด 300,000 ในโครงการสร้างงานสร้างอาชีพ พร้อมเช็กคุณสมบัติผู้มีสิทธิกู้ได้ที่นี่
ธนาคารออมสิน ออก สินเชื่อสร้างงานสร้างอาชีพ โดยเปิดให้ผู้ที่มีอาชีพอิสระทั้งผู้ประกอบการรายย่อย ร้านค้าปลีก ผู้ขับขี่รถสาธารณะ ผู้ประกอบวิชาชีพช่าง ได้เข้าถึงแหล่งเงินทุนเพื่อเป็นทุนเริ่มต้นในการประกอบอาชีพ และเสริมสภาพคล่องให้การทำงานและธุรกิจเพื่อลดผลกระทบจากการแพร่ระบาดของไวรัสโควิด-19 โดยให้วงเงินกู้ตั้งแต่ 50,000-300,000 บาท 
สำหรับรายละเอียดโครงการสินเชื่อสร้างงานสร้างอาชีพ ธนาคารออมสิน มีดังนี้
คุณสมบัติผู้ขอสินเชื่อกู้เงินออมสิน 

มีสัญชาติไทย อายุไม่ต่ำกว่า 20 ปีบริบูรณ์
มีถิ่นที่อยู่อาศัย และ สถานประกอบการแน่นอน
ไม่เป็นลูกจ้าง พนักงาน ผู้บริหาร หรือกรรมการของธนาคารออมสิน
เป็นผู้เริ่มประกอบอาชีพ, ผู้ประกอบการรายย่อย, ผู้ประกอบการขนาดเล็ก, ผู้ขับขี่รถสาธารณะ ที่ผ่านการฝึกอบรมจากหน่วยงานภาครัฐ-เอกชน ที่มีความน่าเชื่อถือ หรือ มีประสบการณ์ในการประกอบอาชีพดังกล่าวมาแล้ว แบ่งเป็น 3 กลุ่ม ดังนี้

ผู้เริ่มประกอบอาชีพ, ผู้ประกอบการรายย่อย ประกอบด้วย ผู้ที่ผ่านการอบรมอาชีพ "ช่าง" ทุกประเภท เช่น ช่างปูน ช่างแอร์ ช่างไฟฟ้า ช่างเชื่อม ช่างซ่อมอุปกรณ์ต่าง ๆ ผู้ประกอบอาชีพเสริมสวย, ตัดผม เป็นต้น และผู้ที่ไม่ใช่ช่าง เช่น จำหน่ายสินค้า online การดูแลผู้สูงอายุ, ผู้ป่วยติดเตียง การจัดดอกไม้ เป็นต้น โดยมีใบประกาศนียบัตร หรือวุฒิบัตร ที่ผ่านการอบรมจากหน่วยงานรัฐ, เอกชน หรือเอกสารอื่น ๆ ตามประเภทของอาชีพ
ผู้ขับขี่รถสาธารณะ ประกอบด้วย ผู้ขับขี่รถแท็กซี่, รถตู้สาธารณะ, รถรับจ้างขนส่งสินค้า โดยมีใบอนุญาตขับขี่รถสาธารณะ หรือเอกสารอื่นๆ ตามประเภทของอาชีพ
ผู้ประกอบการขนาดเล็ก ประกอบด้วย ผู้ประกอบการที่มีสถานที่จำหน่าย หรือสถานที่ให้บริการ ที่แน่นอน เช่น ร้านค้าปลีก ร้านค้าส่ง โชห่วย แฟรนไชส์ ร้านนวดแผนไทย ร้านสปา อู่ซ่อมรถ เป็นต้น โดยมีทะเบียนพาณิชย์ ทะเบียนการค้า สัญญาแฟรนไชส์ หรือเอกสารแสดงความเป็นเจ้าของอื่นๆ



วัตถุประสงค์การกู้เงินออมสิน โครงการสร้างงานสร้างอาชีพ 

เพื่อเป็นเงินทุนเริ่มต้นในการประกอบอาชีพ หรือเสริมสภาพคล่องในการประกอบอาชีพ ซึ่งต้องไม่เป็นการนำไป Refinance สินเชื่อเช่าซื้อ และบรรเทาความเดือดร้อนในการประกอบอาชีพจากการได้รับผลกระทบการแพร่ระบาดของไวรัสโควิด-19

ประเภทสินเชื่อ กู้เงินออมสิน โครงการสร้างงานสร้างอาชีพ 

เงินกู้ระยะยาว (L/T)




ประเภทกิจการ
จำนวนเงินให้กู้


1. ผู้ประกอบวิชาชีพช่าง เช่น ช่างปูน ช่างแอร์ ช่างไฟฟ้า ช่างเชื่อม ช่างซ่อมอุปกรณ์ต่างๆ ผู้ประกอบอาชีพเสริมสวย-ตัดผม เป็นต้น
วงเงินกู้ไม่เกิน 50,000 บาท


2. ผู้ประกอบการรายย่อยที่ไม่ใช่ช่าง เช่น จำหน่ายสินค้า online การดูแลผู้สูงอายุ/ผู้ป่วยติดเตียง การจัดดอกไม้ เป็นต้น
วงเงินกู้ไม่เกิน 50,000 บาท


3. ผู้ขับขี่รถสาธารณะ ประกอบด้วย ผู้ขับขี่รถแท็กซี่/รถตู้สาธารณะ/รถรับจ้างขนส่งสินค้า
วงเงินกู้ไม่เกิน 100,000 บาท


4. ผู้ประกอบการร้านค้าแฟรนไชส์
วงเงินกู้ไม่เกิน 100,000 บาท


5. ผู้ประกอบการขนาดเล็กที่มีสถานที่จำหน่ายที่แน่นอน เช่น ร้านค้าปลีก ร้านค้าส่ง โชห่วย ร้านนวดแผนไทย ร้านสปา อู่ซ่อมรถ เป็นต้น
วงเงินกู้ไม่เกิน 300,000 บาท



อัตราดอกเบี้ย กู้เงินออมสิน โครงการสร้างงานสร้างอาชีพ 

อัตราดอกเบี้ยร้อยละ 3.99 ต่อปี (Effective Rate) ตลอดอายุสัญญากู้เงิน

ระยะเวลาการชำระคืนเงินกู้

สูงสุดไม่เกิน 5 ปี (60 งวด) รวมกับระยะเวลาปลอดชำระเงินงวด (เงินต้นและดอกเบี้ย) 6 งวดแรก โดยเริ่มชำระตั้งแต่งวดที่ 7 เป็นต้นไป จนกว่าจะปิดบัญชีหรือครบสัญญา

หลักประกันการกู้เงิน โครงการสร้างงานสร้างอาชีพ 

กรณีวงเงินกู้ไม่เกิน 100,000 บาท ไม่มีหลักประกัน (Clean Loan)
กรณีวงเงินกู้เกิน 100,000-300,000 บาท ใช้บุคคลค้ำประกัน โดยบุคคลค้ำประกันจะต้องมีรายได้ไม่น้อยกว่าร้อยละ 10 ของวงเงินกู้

เอกสารประกอบการขอกู้เงินออมสิน โครงการสร้างงานสร้างอาชีพ 

เอกสารที่ผู้ขอกู้จะต้องเตรียม เพื่อใช้ยื่นขอสินเชื่อผ่านธนาคารออมสินสาขา แยกตามกลุ่มอาชีพ ดังนี้




ประเภทกิจการ
เอกสารประกอบการขอกู้


1. ผู้ประกอบวิชาชีพช่าง เช่น ช่างปูน ช่างแอร์ ช่างไฟฟ้า ช่างเชื่อม ช่างซ่อมอุปกรณ์ต่าง ๆ ผู้ประกอบอาชีพเสริมสวย/ตัดผม เป็นต้น
1. บัตรประชาชนผู้ขอกู้2. ทะเบียนบ้านผู้ขอกู้3. ใบประกาศนียบัตร หรือวุฒิบัตร ที่ผ่านการอบรมจากหน่วยงานรัฐ/เอกชน หรือเอกสารอื่น ๆ ตามประเภทของอาชีพ (ฉบับจริง)4. รูปถ่ายสถานประกอบการ (ถ้ามี)


2. ผู้ประกอบการรายย่อยที่ไม่ใช่ช่าง เช่น จำหน่ายสินค้า online การดูแลผู้สูงอายุ/ผู้ป่วยติดเตียง การจัดดอกไม้ เป็นต้น
1. บัตรประชาชนผู้ขอกู้2. ทะเบียนบ้านผู้ขอกู้3. ใบประกาศนียบัตร หรือวุฒิบัตร ที่ผ่านการอบรมจากหน่วยงานรัฐ/เอกชน หรือเอกสารอื่น ๆ ตามประเภทของอาชีพ (ฉบับจริง)4. รูปถ่ายสถานประกอบการ (ถ้ามี)


3. ผู้ขับขี่รถสาธารณะ ประกอบด้วย ผู้ขับขี่รถแท็กซี่/รถตู้สาธารณะ/รถรับจ้างขนส่งสินค้า
1. บัตรประชาชนผู้ขอกู้2. ทะเบียนบ้านผู้ขอกู้3. ใบอนุญาตขับขี่รถสาธารณะ (ฉบับจริง)4. รูปถ่ายสถานประกอบการ (ถ้ามี)


4. ผู้ประกอบการร้านค้าแฟรนไชส์
1. บัตรประชาชนผู้ขอกู้2. ทะเบียนบ้านผู้ขอกู้3. สัญญาธุรกิจแฟรนไชส์ (ฉบับจริง)4. เอกสารประมาณการ รายรับ-รายจ่าย ของธุรกิจแฟรนไชส์5. รูปถ่ายสถานประกอบการ (ถ้ามี)


5. ผู้ประกอบการขนาดเล็กที่มีสถานที่จำหน่ายที่แน่นอน เช่น ร้านค้าปลีก ร้านค้าส่ง โชห่วย ร้านนวดแผนไทย ร้านสปา อู่ซ่อมรถ เป็นต้น
1. บัตรประชาชนผู้ขอกู้2. ทะเบียนบ้านผู้ขอกู้3. บัญชีรับจ่าย / Statement รายได้จากสถานประกอบการ ย้อนหลัง 6 เดือน4. ทะเบียนการค้า / ทะเบียนพาณิชย์ ของสถานประกอบการ5. รูปถ่ายสถานประกอบการ (ถ้ามี)



 
วงเงินโครงการสร้างงานสร้างอาชีพ 

5,000 ล้านบาท

ระยะเวลาโครงการสร้างงานสร้างอาชีพ 

ผู้ประกอบการที่สนใจสามารถยื่นขอสินเชื่อผ่านธนาคารออมสิน โดยจะต้องอนุมัติและจัดทำนิติกรรมสัญญาให้แล้วเสร็จภายในวันที่ 30 กันยายน 2565 หรือจนกว่าวงเงินโครงการจะหมด (First Come First Serve)

วิธีลงทะเบียนขอสินเชื่อสร้างงานสร้างอาชีพ มีดังนี้

1. เข้าเว็บไซต์ https://www.gsb.or.th/ เลือกสินเชื่อสร้างงานสร้างอาชีพ

2. อ่านรายละเอียดคุณสมบัติให้ครบถ้วน ก่อนทำเครื่องหมายถูกที่ช่อง "ข้าพเจ้าตกลงยินยอมให้ธนาคารฯ ซึ่งเป็นผู้ให้บริการสินเชื่อจัดเก็บและประมวลผลข้อมูลส่วนบุคคลที่ข้าพเจ้าได้ให้ไว้กับธนาคารฯ เพื่อใช้ในการลงทะเบียนขออนุมัติวงเงินสินเชื่อ" และกดปุ่มลงทะเบียน

3. กรอกข้อมูลส่วนตัวให้ครบถ้วน

เลขที่บัตรประชาชน
คำนำหน้า
ชื่อ-นามสกุล
วันเดือนปีเกิด
เบอร์โทรศัพท์มือถือ
ที่อยู่ปัจจุบัน
ที่อยู่ข้อมูลกิจการ
ที่ตั้งสถานประกอบการ/สถานที่ทำงาน
ประเภทการดำเนินกิจการ
ระยะเวลาดำเนินกิจการ
จำนวนเงินที่ต้องการกู้


แนบไฟล์เอกสารหลักฐานประกอบอาชีพ

*เอกสารทะเบียนการค้า/ทะเบียนพาณิชย์/สัญญาแฟรนไชส์/เอกสารแสดงความเป็นเจ้าของอื่นๆ/ใบอนุญาตขับขี่รถสาธารณะ/ใบประกาศนียบัตร หรือวุฒิบัตร/เอกสารอื่นๆ ตามประเภทของอาชีพ

เลือกสาขาที่ใกล้เคียงสถานประกอบการ หรือใกล้เคียงที่อยู่ปัจจุบัน

ยืนยันตัวตน
เมื่อกรอกข้อมูลครบถ้วนแล้ว ให้ทำเครื่องหมายถูกที่ช่อง ข้าพเจ้าขอยอมรับว่า ข้อมูลข้างต้นเป็นข้อมูลที่ถูกต้องและเป็นความจริงทุกประการ และข้าพเจ้าตกลงยินยอมปฏิบัติตามหลักเกณฑ์และเงื่อนไขของโครงการฯโดยไม่เลิกจ้างแรงงานหรือพนักงานหากข้าพเจ้าไม่ปฏิบัติตามหลักเกณฑ์เงื่อนไขของโครงการฯ ข้าพเจ้ายินยอมให้ธนาคารระงับการจ่ายเงินกู้ และกดลงทะเบียน
อ่านข่าวสินเชื่อออมสิน เพิ่มเติม


เช็กเงื่อนไขกู้เงินออมสิน "สินเชื่อชีวิตสุขสันต์" ใช้แต่งงาน ท่องเที่ยว มีให้กู้ระยะยาว-กู้เบิกเกินบัญชี


ยืมเงินด่วน 30,000 บาท ไม่ต้องค้ำประกัน แค่สมัครบัตรกดเงินสด PEOPLE CARD ออมสิน

