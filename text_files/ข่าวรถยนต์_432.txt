     เว็บไซต์ Avtofokus เผยภาพร่าง 2017 Suzuki Swift โมเดลเชนจ์ใหม่ล่าสุด คราวนี้มีให้เห็นทั้งด้านหน้าและด้านท้าย เตรียมเปิดตัวอย่างเป็นทางการปลายปีนี้
     ซูซูกิ สวิฟท์ โฉมใหม่ ยังคงไว้ซึ่งดีไซน์อันเป็นลักษณ์ของสวิฟท์รุ่นปัจจุบัน ด้วยตัวถังขนาดเล็กกะทัดรัด เสาเอด้านหน้าตกแต่งด้วยสีดำ ขณะที่ภาพร่างที่ปรากฏนี้ เผยให้เห็นเสาซีที่ตกแต่งด้วยสีดำดูต่อเนื่องจากประตูคู่หลังไปยังประตูท้ายอีกด้วย
     Swift โมเดลเชนจ์ใหม่ จะใช้แพล็ตฟอร์มเดียวกับรุ่นใหญ่กว่าอย่าง Baleno ที่วางจำหน่ายในยุโรป เน้นพัฒนาเพื่อให้มีความแข็งแรงมากขึ้นแต่น้ำหนักเบาลง
 

2017 Suzuki Swift / avto-fokus.si
 
     สำหรับตลาดยุโรปคาดว่าจะถูกติดตั้งเครื่องยนต์เบนซิน 1.2 ลิตร Dualjet และเครื่องยนต์เบนซินเทอร์โบ 1.0 ลิตร DITC แบบ 3 สูบ ให้เลือก ขณะที่รุ่น Swift Sport จะมาพร้อมเครื่องยนต์เทอร์โบ 1.4 ลิตร Boosterjet บล็อกเดียวกับ Vitara
     ส่วนบ้านเราคาดว่าจะยังคงใช้เครื่องยนต์เบนซิน 1.2 ลิตรไม่มีเทอร์โบเช่นเดิม

 
     ที่มาภาพ avto-fokus.si
 
 