     แม้ว่าในปีนี้จะยังไม่มีข้อมูลยืนยันว่า iPhone ที่จะเปิดตัวช่วงปลายปีนี้ จะใช้ชื่อ iPhone 6S (ไอโฟน 6S) หรือ iPhone 7 กันแน่ แต่ล่าสุด Yasser Farahi นักออกแบบชาวเนเธอร์แลนด์ ได้เผยโฉม ภาพคอนเซปท์ iPhone 7 ออกมาให้ชมกัน เรียกได้ว่า สวยและบางเฉียบกว่าเดิม

     โดยภาพคอนเซปท์ iPhone 7 ชุดนี้ ดีไซน์โดยรวมยังคงคล้าย iPhone 6 แต่ดูบางเฉียบกว่า ซึ่งบางเพียง 6.1 มิลลิเมตร (iPhone 6 บาง 6.9 มิลลิเมตร) และมีให้เลือกถึง 5 สีด้วยกัน ในขณะที่ด้านหลังตัวเครื่อง ตัดแถบขาวๆ ออกไปทั้งด้านบนและด้านล่าง กลายเป็นฝาหลังแบบอะลูมิเนียม ที่มีสีเดียวกันทั้งหมด
     กล้องด้านหน้า ความละเอียด 5 ล้านพิกเซล ส่วนกล้องด้านหลัง ความละเอียด 12 ล้านพิกเซล นอกจากนี้ ยังได้เพิ่มลำโพงไว้ที่ด้านบนของตัวเครื่อง ทำให้ คอนเซปท์ iPhone 7 รุ่นนี้ มีลำโพงทั้งด้านบนและด้านล่าง ซึ่ง Yasser Farahi เผยว่า คอนเซปท์ iPhone 7 เกิดมาจากความต้องการส่วนตัวล้วนๆ โดยเฉพาะในเรื่องของลำโพง
     แน่นอนว่า คอนเซปท์ iPhone 7 ด้านบนนี้ แม้จะยังไม่ใช่ตัวเครื่องจริงๆ แต่เชื่อได้เลยว่า คงจะเป็นคอนเซปท์ ที่ผู้ใช้ iPhone ส่วนใหญ่ต้องการเลยก็ว่าได้ครับ - cultofmac.com
สนับสนุนเนื้อหา: www.techmoblog.com
