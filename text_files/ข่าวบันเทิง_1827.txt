ดูเหมือนดราม่ารสแซ่บรับต้นปีระหว่าง "นิกกี้ ณัฐณิชา สกุลจารุพงศ์" เจ้าของฉายา "พริตตี้เงินล้าน" และ "บูบู้" แฟนหนุ่มตลกสาวชื่อดัง "ตุ๊กกี้ ชิงร้อย" ที่เกิดจากการโพสต์เฟซบุ๊คเชิงเหน็บแนมคลิปวีดีโอของฝ่ายหญิงขณะช่วยเหลือคุณลุงข้างถนนจะยังไม่จบลงง่าย ๆ เพราะล่าสุดในอินสตาแกรมของหนุ่มบูบู้ได้มีการให้ข้อมูลว่า เฟซบุ๊คส่วนตัวของตนนั้นได้ถูกบุคคลปริศนาทำการแฮคเมื่อหลายวันก่อน ซึ่งเป็นช่วงเดียวกับที่มีการโพสต์ข้อความวิจารณ์คลิปวีดีโอของพริตตี้สาวพอดิบพอดี!!
ซึ่งล่าสุดในงานแถลงข่าวเปิดตัวหนังสือ "ปฏิการพลิกเลขลบให้เป็นบวก" ทางด้านของ "นิกกี้ ณัฐณิชา" ก็ได้ออกมาให้สัมภาษณ์แบบเปิดใจอีกครั้งหลังทราบฟีดแบคดังกล่าวจากคู่กรณีให้เราฟังว่า...
ล่าสุดเห็นว่าทางฝั่งของ บูบู้ เขาออกมาให้ข้อมูลว่าเฟซบุ๊คเขาถูกแฮก ?"เอ่อ...สำหรับเรื่องตรงนี้กี้ไม่ขอติดใจอะไรแล้วนะคะ เพราะเจตนาตั้งแต่แรกของกี้เลยก็คือกี้ไม่ได้อยากได้คำตอบว่าพี่เขาโดนแฮกหรืออะไร กี้แค่อยากให้เรื่องนี้เป็นกรณีศึกษาของคนทุกคนที่เล่นคอมพิวเตอร์มากกว่าค่ะ"
ส่วนตัวเราเชื่อไหมว่าพี่เขาถูกแฮกเฟซบุ๊คจริง ๆ ?"ก็อย่างที่กี้แถลงข่าวไปค่ะว่ากี้ไม่ได้อยากได้ทำตอบแล้วว่าพี่เขาทำเพื่ออะไรหรือไม่ได้ทำ แต่กี้แค่อยากบอกให้รู้ว่าไม่ว่าใครก็แล้วแต่ที่เป็นคนพิมพ์ข้อความดังกล่าว วันนี้สังคมได้ตัดสินแล้วค่ะว่ามันดีหรือไม่ดี"
ณ ตอนนี้เรายังต้องการคำขอโทษจากฝั่งพี่เขาอยู่ไหม ?"ไม่ต้องการเลยค่ะ เพราะพี่เขาไม่ได้ผิด ตรงนั้นคือพื้นที่ส่วนตัวของพี่เขาที่จะสามารถโพสต์อะไรก็ได้ แต่เผอิญว่าคลิปที่เขาเขียนถึงคือคลิปของกี้ซึ่งตัวกี้เองก็มีเจตนาดีที่ทำออกมา เพราะกี้อยากให้เด็ก ๆ ได้เห็นว่า การที่เรามอบอะไรให้กับใครสักคนมันมีค่ามากกว่าการที่เราได้อะไรจากคนอื่นเสียอีก กี้อยากให้นึกเสมอว่าคนด้อยโอกาสบนโลกนี้มีเยอะมากที่เขาต้องการความช่วยเหลือ ถึงแม้ว่าการให้ของเราจะเป็นอะไรที่เล็ก ๆ น้อย ๆ ก็ตาม"
แต่เหมือนล่าสุดคนก็เริ่มโยงไปแล้วว่าตัวเราเองจะมีปัญหากับ พี่ตุ๊กกี้ ด้วยหรือเปล่า เพราะข้อความที่พี่เขาโพสต์ในอินสตาแกรมล่าสุด ?"กี้พูดได้เลยค่ะว่ากี้ไม่ได้มีปัญหาอะไรกับพี่ตุ๊กกี้แน่นอน ส่วนข้อความที่พี่เขาโพสต์กี้คิดว่าพี่เขาหมายถึงกี้หรือเปล่านั้น อันนี้กี้มองว่าอาจจะไม่ได้หมายถึงเราตรง ๆ แต่ก็แค่รู้สึกว่าพี่เขาอาจจะโกรธเราหรือเปล่าเท่านั้นเองค่ะ"
เหมือนเรื่องมันเริ่มโยงไปหลายฝ่ายแบบนี้เรารู้สึกอยากคุยกับพี่เขาเป็นการส่วนตัวเลยไหม ?"เอ่อ...อย่างที่หนูบอกไปตั้งแต่ตอนแถลงข่าวครั้งแรกแล้วค่ะว่าหนูกับพี่ตุ๊กกี้เราไม่ได้มีปัญหาอะไรกันจริง ๆ แต่ถ้าเรื่องนี้จะทำให้พี่เขาไม่ชอบหนูก็ไม่เป็นไร แต่สำหรับตัวหนูหนูก็จะยังชอบพี่อยู่ เพราะสาเหตุที่หนูตั้งใจทำบุญทุกวันนี้ก็เพราะหนูเห็นพี่เขาเป็นไอดอล หนูเคยเห็นพี่เขาถ่ายรูปช่วยคน เข้าวัดทำบุญ ช่วยสนับสนุนมูลนิธิต่าง ๆ ถ้าคนที่ติดตามอินสตาแกรมพี่ตุ๊กกี้จะเห็นเลยว่าพี่เขาลงรูปลักษณะนี้บ่อยมาก มันก็เลยยิ่งทำให้หนูรู้สึกอยากทำตาม แต่พอหนูทำตามปุ๊ป หนูถ่ายรูปลงเหมือนพี่เขา แล้วทำไมถึงต้องโดนว่าด้วย"
สำหรับเราอยากโทรหาพี่เขาเพื่อขอเคลียร์ให้จบเลยไหม ?"ไม่กล้าโทรไปเคลียร์หรอกค่ะ เพราะว่าหนูไม่มีเบอร์และก็ไม่ได้มีอะไรของพี่เขา แต่หนูขออย่างเดียวแค่พี่อย่าโกรธหนูเลยนะคะ อย่ามาสู้กันด้วยคำพูดหรืออะไรก็ตามเลย เพราะเราก็เป็นคนทำบุญเหมือนกัน ดังนั้นเราควรมาจับมือกันและทำดีต่อไปดีกว่าค่ะ"
ถ้าหากไม่ต้องการคำขอโทษจากฝั่งนู้นเราอยากให้เรื่องนี้จบลงยังไง ?"อยากให้ต่างคนต่างอยู่ค่ะ อย่าเหน็บแนมกัน อย่าแขวะกันเลยค่ะ เพราะว่ายิ่งทำแบบนี้มันก็ยิ่งมีแต่เสีย ทะเลาะกันมันเหนื่อยมากนะคะ อีกอย่างหนึ่งที่ทำให้กี้เสียใจอยู่ลึก ๆ ก็คือเราไม่น่าต้องมาทะเลาะกันเรื่องนี้เลยจริง ๆ"
สุดท้ายเรามีอะไรอยากจะฝากบอกกับฝั่งนู้นบ้าง ?"ก็คือหนูเป็นคนไม่ชอบอะไรคาใจนะคะ หนูอยากได้แค่อยากให้พี่ช่วยให้คำตอบหนูหน่อยว่าหนูผิดตรงไหนคะ ถ้าพี่ตอบได้นะ"