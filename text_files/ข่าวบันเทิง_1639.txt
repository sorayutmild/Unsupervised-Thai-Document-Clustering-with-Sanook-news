แม้นางเอกสาว แพทริเซีย กู๊ด จะออกมาเคลียร์ปมรักร้าวระหว่างตนกับอดีตหวานใจ พีช-พชร จิราธิวัฒน์ ว่าเป็นเพราะปัญหาของคนสองคน ไม่เกี่ยวกับเรื่องมือที่สาม ที่คนมองว่าเป็นไฮโซหนุ่มโน้ต-วิเศษ รังษีสิงห์พิพัฒน์  ที่เจ้าตัวชี้แจงว่าเป็นเพียงคนรู้จักกัน หรือ หนุ่มรุ่นน้อง เติร์ด-ลภัส งามเชวง หรือ เติร์ด 9by9 ที่ก่อนหน้านี้สาวแพทริเซียได้โพสต์รูปของเติร์ดลงในอินสตาแกรมที่ใช้โพสต์รูปจากกล้องฟิล์ม และลบออกในภายหลัง
โดยสาว แพทริเซีย เผยว่า หนุ่มเป็นเพียงรุ่นน้องที่คณะ มีการโพสต์รูปจากกล้องฟิล์มจริงเพราะช่วงที่คบกับพีชก็เล่นกล้องฟิล์มอยู่แล้ว เจ้าตัวยังย้ำว่า "ไม่ได้สนิทกัน และไม่อยากเอาชื่อเข้ามาเกี่ยวข้อง"  
 

ภาพเติร์ด จากไอจีภาพฟิล์มของแพทริเซีย
 
แต่เหมือนเรื่องจะไม่จบลงง่ายๆ เพราะหลังจาก แพทริเซีย ให้สัมภาษณ์ไป ทำให้เกิดการขุดภาพออกมาปล่อยเรื่อยๆ หนึ่งในนั้นคือ ภาพที่แพทริเซียถ่ายคู่กับหนุ่มเติร์ด ที่ใครเห็นก็ออกมาแสดงความคิดเห็นว่าจะรู้จักและสนิทสนมกัน
 ภาพคู่ แพทริเซีย-เติร์ด 
แต่ถึงยังไงเรื่องนี้ก็คงต้องรอดูไปเรื่อยๆ และคงต้องรอฟังจากปากฝ่ายชายบ้างว่าจะว่ายังไง