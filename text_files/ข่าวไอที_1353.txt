แน่นอนว่าแม้ iPhone SE 2 ไอโฟนรุ่นประหยัดจะได้รับความสนใจไม่น้อย และคาดว่าจะสร้างยอดขายที่น่าพอใจได้แม้ในสถานการณ์โควิด แต่ข่าวความเคลื่อนไหวของ iPhone รุ่นเรือธงช่วงปลายปีนี้นั้นก็ถือว่าถูกจับตามองมากเช่นกัน
ทั้งนี้ ทางช่อง Concept Creator ที่มักปล่อยคลิปเรนเดอร์ตัวเครื่อง iPhone ก่อนเปิดตัวนั้นก็ได้ปล่อยคลิปที่เผยให้เห็นคอนเซปต์ iPhone 12 ที่คาดว่าจะมีการเปลี่ยนดีไซน์ไปจากเดิม โดยเฉพาะการหันกลับมาใช้ดีไซน์เครื่องทรงเหลี่ยมเหมือนใน iPhone 4 แต่จะมีความบางและเบามากกว่าตัวเครื่องในยุคโน้น

สำหรับดีไซน์ของ iPhone 12 นั้น คาดว่า Apple จะทำออกมาในรุ่นขนาดจอ 5.4 นิ้ว และมาพร้อมกล้องหลัง 2 ตัว รวมทั้งยังมีติ่งหน้าจอเหมือนใน iPhone 11 แต่ขอบเครื่องอาจจะหนากว่า และคาดว่าจะรองรับการเชื่อมต่อ 5G แล้ว โดยทิปสเตอร์หลายรายต่างมองว่านี่จะเป็น iPhone รุ่นจอ OLED รุ่นแรกที่วางจำหน่ายในราคาต่ำกว่า 999 ดอลลาร์ (Jon Prosser ทิปสเตอร์ดังเปิดเผยว่า iPhone 12 จะวางจำหน่ายราคาเริ่มต้นเพียง 649 ดอลลาร์ หรือประมาณ 2 หมื่นบาทเท่านั้น) 
 
 
