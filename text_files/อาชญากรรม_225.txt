จากกรณีเด็กหญิงอิน (นามสมมุติ) อายุ 9 ขวบ ถูกคนร้ายฆ่าข่มขืน ก่อนจะนำศพไปทิ้งไว้ที่หนองน้ำใกล้หอปู่ตาในหมู่บ้านเพื่ออำพรางคดี
จากการชันสูตรพบสาเหตุการเสียชีวิตก่อนจมน้ำ และมีร่องรอยการถูกทำร้ายตามตัวหลายจุด รวมถึงอวัยวะเพศฉีกขาด เหตุเกิดเมื่อคืนวันที่ 3 ม.ค. และพบศพเมื่อช่วงเช้าวันที่ 4 ม.ค.ที่ผ่านมา ในบ่อน้ำลึกประมาณ 1 เมตร โดย
เหตุการณ์ดังกล่าวสร้างความเศร้าสลดให้กับครอบครัว และสร้างงความหวาดผวาให้กับชาวบ้านในหมู่บ้าน และพื้นที่ใกล้เคียง เนื่องจากเชื่อกันว่าน่าจะเป็นฆาตกรโรคจิต ที่มีความโหดเหี้ยมฆ่าข่มขืนได้แม้กระทั่งเด็กหญิงวัย 9 ขวบ โดยครอบครัวเก็บศพเด็กหญิงไว้ เผยว่าจะฌาปนกิจก็ต่อเมื่อจับกุมคนร้ายได้
ล่าสุด (10 ม.ค.) ตำรวจนครพนมสามารถจับกุม นายรัตพล พรหมวิชัย หรือ ดำ วัย 19 ปี ผู้ก่อเหตุฆ่าข่มขืน ด.ญ. 9 ขวบ รายนี้ได้แล้ว เบื้องต้นให้การรับสารภาพว่าเกิดอารมณ์ทางเพศจากการดื่มสุราและดูหนังอนาจารจึงลงมือก่อเหตุ พอเห็นเด็กขี่จักรยานผ่านมาจึงลวงว่าจะพาไปใส่เบ็ดปลาที่ลำห้วย ก่อนจะใช้แขนรัดคอเด็กหญิงและทำร้ายจนสลบ ก่อนลงมือข่มขืน จากนั้นเห็นเด็กหญิงไม่หายใจก็กลัวความผิด จึงโยนร่างเด็กหญิงลงลำห้วย ขณะเดียวกันตำรวจวางกำลังคุมเข้มหวั่นประชาชนลุกฮือประชาทัณฑ์
ขอบคุณภาพประกอบจาก รายการเรื่องเล่าเสาร์-อาทิตย์