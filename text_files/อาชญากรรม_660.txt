อดีตสามีสาวร้องกองปราบหายตัวไร้ร่องรอย พบกลายเป็นศพอยู่โรงพยาบาล หลังวูบเสียชีวิตเป็นปริศนา
น.ส.ปวริศา อายุ 34 ปี เปิดเผยกับสำนักข่าว ไอ.เอ็น.เอ็น. ถึงความคืบหน้ากรณีเมื่อวันที่ 20 พฤษภาคมที่ผ่านมา ได้เดินทางเข้าพบตำรวจกองปราบปราม ให้ช่วยติดตามตัว นายวันชาติ อายุ 44 ปี อดีตสามี ซึ่งหายตัวไปเมื่อช่วงเดือนเมษายน โดยครอบครัวสันนิษฐานว่าอาจมีสาเหตุจากการเล่นพนัน
โดย น.ศ.ปวริศา เปิดเผยว่า เมื่อเวลาประมาณ 14.00 น. ได้รับแจ้งจากชุดสืบสวน กองบังคับการตำรวจนครบาล 8 ว่าพบศพนายวันชาติแล้ว ขณะนี้ศพอยู่ที่โรงพยาบาลศิริราชฯ จึงเร่งเดินทางมา โดยทราบว่าเมื่อวันที่ 18 เม.ย. 2562 พนักงานร้านสะดวกซื้อแห่งหนึ่ง บริเวณ ซ.ท่าดินแดง 5 พบนายวันชาติ หมดสติอยู่ด้านหน้าร้านสะดวกซื้อดังกล่าว จึงรีบแจ้งเจ้าหน้าที่นำส่งโรงพยาบาลตากสิน แต่ไม่สามารถช่วยชีวิตไว้ได้ทัน ก่อนนำศพส่งต่อมายังโรงพยาบาลศิริราช
ทั้งนี้ น.ศ.ปวริศา ได้ตั้งข้อสังเกตว่าที่พักขออดีตสามีอยู่ที่ ซ.ท่าดินแดง 1 เหตุใดจึงออกมาอยู่ที่ ซ.ท่าดินแดง 5 เบื้องต้นจะเดินทางไปยัง สน.บุปผาราม ที่แจ้งความไว้ก่อนหน้านี้ และจะเดินทางมาพบพนักงานสอบสวน สน.สมเด็จเจ้าพระยา เจ้าของพื้นที่ ส่วนศพของนายวันชาติ จะให้ญาติเป็นผู้ดำเนินการนำไปประกอบพิธีทางศาสนาต่อไป
>> สาวร้องกองปราบ "อดีตสามี" หายตัวไปร่วมเดือน คาดถูกอุ้มทวงหนี้พนันบอล