 เป็นครอบครัวลูกดกที่น่ารักอบอุ่นมาก สำหรับคู่เพื่อนที่กลายมาเป็นคู่ชีวิต คุณแม่อารมณ์ดี ฮารุ สุขประกอบ กับสามีหนุ่ม กาย รัชชานนท์ ที่แต่งงานกันไป ก็มีทายาททันที และล่าสุดกับลูกคนที่สามที่กำลังจะลืมตาดูโลกในอีกหนึ่งเดือนข้างหน้านี้แล้ว
ซึ่งล่าสุดฮารุ ได้อุ้มท้องโต 8 เดือน ไปเที่ยวพักผ่อนที่ทะเลพัทยา ภาพครอบครัว พ่อแม่กระเตงลูกๆ ไปเที่ยว ทั้งน้องคีริน พี่ชายคนโต ที่ตอนนี้อายุได้สองขวบกว่าแล้ว ส่วนน้องไนร่า ลูกสาวคนที่สองก็กำลังจะครบหนึ่งขวบ และคนเล็กที่อยู่ในท้อง ที่วัยใกล้เคียงกันมาก เป็นอีกหนึ่งครอบครัวที่ดูอบอุ่นมากๆ ค่ะ 