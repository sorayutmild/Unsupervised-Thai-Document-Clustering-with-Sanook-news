เกิดเหตุการณ์ที่หาดูได้ยาก ในการแข่งขันระดับนานาชาติ เมื่อ "จอห์น เอลเมอร์สัน ฟาบริก้า" และ "จอห์น เดวิด พาโฮโย่" 2 นักกระโดดน้ำทีมชาติฟิลิปปินส์ กระโดดพลาดลงน้ำด้วยท่าสุดประหลาด จนได้ 0 คะแนนทั้งคู่การแข่งขันกระโดดน้ำ ประเภทซิงโครไนซ์สปริงบอร์ด 3 เมตรชาย ในกีฬาซีเกมส์ ครั้งที่ 28 ที่สิงคโปร์ เมื่อวันที่ 9 มิถุนายน ที่ศูนย์กีฬาทางน้ำโอซีบีซี ที่ผ่านมา ฟาบริก้า วัย 21 ปี กระโดดลงน้ำด้วยแผ่นหลังเต็มๆ หลังจัดระเบียบร่างกายไม่ทันส่วน พาโฮโย่ วัยเพียง 17 ปี อาจจะเพราะประสบการณ์ยังน้อย หรือตื่นเต้นก็ไม่ทราบ สัมผัสผิวน้ำแบบไม่แตกต่างกันนัก เมื่อตีลังกาลงสระโดยใช้ขาลงก่อน ส่งผลให้ได้ 0 คะแนนทั้งคู่จากการกระโดดครั้งนี้
สำหรับผลการแข่งขันประเภทนี้ เหรียญทองตกเป็นของมาเลเซีย เหรียญเงินเป็นสิงคโปร์ และเหรียญทองแดงเป็นของอินโดนีเซีย
อนึ่ง การแข่งขันกระโดดน้ำในซีเกมส์ครั้งนี้ มีชิงชัยทั้งสิ้น 8 เหรียญทอง และเป็นมาเลเซียที่กวาดเหรียญทองไปทั้งหมด
