เมื่อไม่กี่วันก่อนทาง Sanook Game ได้นำเสนอข่าวเกี่ยวกับการ์ตูนชื่อดังแห่งปี 2019 ที่ผ่านมาถ้าพูดชื่อแฟนๆ การ์ตูนจะต้องรู้จักแน่นอน Kimetsu no Yaiba หรือชื่อภาษาไทยว่า ดาบพิฆาตอสูร เป็นการ์ตูนที่สร้างเสียงฮือฮาไปทั่วโลกหลังจากที่ทาง Ufotable ได้รับหน้าที่เป็นสตูดิโอในการผลิต Anime ขึ้นมาซึ่งถ้าคนที่เป็นแฟนการ์ตูนญี่ปุ่นอยู่แล้วทราบดีว่า Ufotable เป็นสตูดิโอฝีมือขั้นเทพ ได้รับรางวัลมาแล้วมากมาย และผลงานดีเด่นก็คือจากการ์ตูนอนิเมะของซีรีส์ Fate ที่พี่แกทำออกมาได้อลังการสุดๆ แล้วในเรื่อง Kimetsu no Yaiba ดาบพิฆาตอสูรด้วยเช่นกัน ถึงขนาดอาจารย์ โคโยฮารุ โกโตเกะ ยังออกมาบอกเลยว่าที่การ์ตูนของแกดังขนาดนี้ก็ได้ทาง อนิเมะของ Ufotable ที่ผู้กำกับ ฮารุโอะ โซโตะซากิ เป็นคนดูแล

ดังนั้นเมื่อไม่กี่วันก่อนได้มีข่าวประกาศผ่านนิตยสารของญี่ปุ่นว่า Kimetsu no Yaiba กำลังจะมีการถูกทำเป็นเกมในแพลตฟอร์มต่างๆ ซึ่งภาพที่เห็นๆ กันจะเป็นภาพ Scan ที่รายละเอียดไม่ค่อยชัดเจนเท่าไหร่ แต่แล้ววันนี้ทุกอย่างก็กระจ่างใสทันทีเมื่อทาง Aniplex ได้มีการเปิดตัวเกมอย่างเป็นทางการแล้ววันนี้ พร้อมกับเปิดตัวเว็บไซต์สำหรับ Demon Slayer: Kimetsu no Yaiba – Keppuu Kengeki Royale ซึ่งเป็นเวอร์ชั่นมมือถือพร้อมกับเปิดเผยรายละเอียดเบื้องต้นของทั้งสองแพลตฟอร์มที่กำลังจะพัฒนาเป็นเกมในอนาคตจะมีข้อมูลอะไรน่าสนใจบ้างต้องไปดูกัน

โดยที่เกมมือถือ Kimetsu no Yaiba – Keppuu Kengeki Royale ข้อมูลที่ปล่อยออกมาก็คือตัวเกมจะเป็นเกมแนว Asymmetric battle survival action คือเกมจะแบ่งออกเป็น 2 ฝั่งจะเป็นฝ่าย Demons (อสูร) และ ฝ่าย Demon Slayer (นักล่าอสูร) และมาต่อสู้กันในรูปแบบ Survival บนแผนที่กำหนดไว้ รวมไปถึงทักษะและเทคนิคต่างๆ ก็นำมาจากเวอร์ชั่นมังงะต้นฉบับ เอาจริงๆ ตอนนี้ยังนึกภาพไม่ออกเลยว่าจะทำออกมาในรูปแบบไหน แต่ถ้าเป็น Survival จริงๆ ก็น่าสนใจไม่น้อยเห็นแบบนี้ก็ยิ่งน่าสนใจ ตัวเกมจะเปิดให้เล่นแบบ Free to Play ประเดิมที่แรกในญี่ปุ่นทั้งในระบบ Android และ iOS พัฒนาขึ้นโดย Quatro A ร่วมมือกับ Soleil และวางแผนจัดจำหน่ายโดย Aniplex ติดตามข่าวการเคลื่อนไหวเพิ่มเติมได้ที่ https://game.kimetsu.com/app/

ส่วนทาง Demon Slayer: Kimetsu no Yaiba – Hinokami Keppuutan รายละเอียดยังไม่เปิดเผยออกมาเพิ่มเติมเท่าไหร่ตอนนี้รู้เป็นเพียงว่าเป็นเกม Demon-slaying battle action ที่จะปล่อยลงแลพตฟอร์ม Playstation 4 ในปี 2021 ที่ญี่ปุ่นและดูแลการผลิตโดย Aniplex เท่านั้น https://game.kimetsu.com/