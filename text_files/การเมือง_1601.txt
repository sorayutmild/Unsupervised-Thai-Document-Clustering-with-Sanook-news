ที่รัฐสภา นายจตุพร พรหมพันธุ์ ส.ส.สัดส่วน พรรคเพื่อไทย ในฐานะ แกนนำคนเสื้อแดง ให้สัมภาษณ์ก่อนการประชุมสภาผู้แทนราษฎรในญัตติที่เจ้าหน้าที่ตำรวจทำ หนังสือขอตัวไปดำเนินคดี  เมื่อวันที่ 29 เม.ย. ว่า ทุกคนที่ถูกขอตัวไปดำเนินคดีอย่าง นายสมเกียรติ พงษไพบูลย์ ส.ส.สัดส่วน พรรคประชาธิปัตย์ในฐานะแกนนำกลุ่มพันธมิตรฯ รวมถึงกรณีที่ศาลอาญาได้ทำหนังสือขอตัว นายอภิสิทธิ์ เวชชาชีวะ นายกรัฐมนตรีและ นายสุเทพ เทือกสุบรรณ รวมถึงนายองอาจ คล้ามไพบูลย์ ส.ส.กทม.พรรคประชาธิปัตย์  ไปฟังคำพิพากษาที่ นพ.พรหมมินทร์ เลิศสุริย์เดช อดีตเลขาธิการนายกฯ ฟ้องหมิ่นประมาทในวันที่ 27 เมษายน แต่นายชัยไม่ยอมเอาคำร้องของศาลเข้าที่ประชุมสภาผู้แทนราษฎรและวิปรัฐบาลก็ไม่ยอมเข้าร่วมประชุมกำหนดวาระการประชุมกับประธานสภา ศาลจึงเลื่อนการตัดสินไปในวันที่ 11 มิถุนายน วันนี้ตนไม่ได้กลัวอะไรเพราะตำแหน่งส.ส.ใช้ประกันตัวได้อยู่แล้ว จึงจะขอให้พรรคประชาธิปัตย์ยกมือให้เอาตนไปดำเนินคดีเลย และพรรคฝ่ายค้านไม่ต้องช่วยตน เนื่องจากต้องการให้มีมาตรฐานว่า วันที่พรรคประชาธิปัตย์และพรรคร่วมเป็นเสียงข้างน้อย เมื่อมีกรณีอย่างเดียวกับตนสภาก็จะอนุมัติไปดำเนินคดี
"ผมต้องการพิสูจน์รัฐธรรมนูญ ทำไมนายอภิสิทธ์ใช้เอกสิทธิ์คุ้มครองตาม ม.131 ได้และทำไมผมใช้ไม่ได้ นายอภิสิทธิ์ไม่ได้ใช้ฐานะนายกรัฐมนตรี แต่ใช้ตำแหน่งสมาชิกสภาผู้แทนราษฎร รวมถึงนายสุเทพ แล้วมันมีอะไรดีกว่าผม เงินเดือนส.ส.ก็เท่ากัน และคนอย่างผมเหรอจะขอความกรุณาพรรคประชาธิปัตย์ ชาติหน้าเถอะ ส่วนกรณีนายสมเกียรติและพวกนั้น ข้อเท็จจริงคือคนเหล่านั้นรอจนกระทั่งยื่นอุทธรณ์เพิกถอนหมายจับในคดีบุกรุก ทำเนียบและการเป็นกบฏ เมื่อเอาคดีกบฏออกเหลือคดีบุกรุกทำเนียบ ส่วนคดีที่เหลือก็เหมือนกับที่พวกผมเจอ ปรากฎว่าตำรวจ สน.นางเลิ้งให้ประกันตัวโดยไม่มีเงื่อนไขอะไร เมื่อได้รับการประกันตัวก็ไปเคลื่อนไหวในสถานที่ตัวเองบุกยึด นี่เหรอกระบวนการยุติธรรม ผมบอกว่าตำรวจใข้มาตรฐานส้นตีนอะไร คิดว่าปิดปากด้วยหมายจับแล้วทุกคนจะหยุดหรือ" นายจตุพรกล่าว
 
 