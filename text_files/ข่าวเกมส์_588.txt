Gravity ประกาศเมื่อประมาณสองสัปดาห์ก่อน ว่าจะคืนชีพอดีตเกมออนไลน์สุดฮิตของชาว PC ก็คือ Ragnarok Online ฉบับคลาสสิคอีกครั้ง และในวันนี้ทาง Gravity ก็ได้จัดงานเปิดตัว Ragnarok Online ดังกล่าวอย่างเป็นทางการ โดยเป็นภาษาเกาหลีที่แปลหยาบๆได้ว่า Assault! Ragnarok ซึ่งถ้าเปิดให้บริการทั่วโลกน่าจะมีการตั้งชื่อภาษาอังกฤษอย่างเป็นทางการออกมาภายหลัง
Assault! Ragnarok ไม่ใช่เกม RO ภาคต่อหรือภาคใหม่ แต่เป็น RO ภาคคลาสสิคที่นำมาทำให้ดูดีขึ้น ให้เป็นกราฟิกแบบ 2.5D และมี Teaser ภาพตัวอย่างเกมให้ดูกันสั้นๆ และจะเปิดให้เล่นในเกาหลีใต้ก่อน

ส่วนรายละเอียดต่างๆของเกม Assault! Ragnarok มีดังนี้

ยังไม่มีโลโก้ของเกม Assault! Ragnarok แบบทางการ
Assault! Ragnarok เป็นเกม RO แบบคลาสสิค ที่คงระบบการเล่นเดิมด้วยกราฟิก 2.5D ที่สวยขึ้น
Assault! Ragnarok พัฒนาโดยทีม The Dream เป็นทีมพัฒนาเกมของจีน ทีมเดียวกับที่ทำเกม Ragnarok New Start (Ragnarok M: New Generation) ของสมาร์ตโฟน
Assault! Ragnarok มีการเปิดให้ลองเล่นในจีนและเกาหลีใต้ภายในเดือนนี้ และจะเปิดให้เล่นจริงในเกาหลีใต้ ช่วงเดือนกันยายน 2019 แต่อาจเลื่อนรอดูผลตอบรับ
จริงๆแล้ว Assault! Ragnarok เป็นเว็บเกมที่สร้างด้วย HTML5 จึงสามารถเล่นได้ทั้งในมือถือและพีซี โดยที่ไม่จำเป็นต้องมีการติดตั้งตัวเกมก่อน แต่ว่า Gravity ก็จะทำเป็น App ของมือถือด้วยเช่นกัน
Server ของเกม Assault! Ragnarok จะมีการแยกกันระหว่างของ PC และมือถือ แม้ว่าเกม HTML5 สามารถทำให้เล่นด้วยกันได้ก็ตาม ซึ่งผู้เล่นทั้งสองเวอร์ชั่นจะมาเจอกันเฉพาะใน PvP Wars เท่านั้น
จากภาพ GIF ตัวอย่าง จะเห็นว่าของมือถือมีการเล่นแบบแนวตั้ง แต่ว่าก็เปลี่ยนเล่นแนวนอนได้ตามต้องการเหมือนเล่นใน PC
แน่นอนว่ามีระบบ BOT ให้ใช้ ตามแบบเกมมือถือพิมพ์นิยม
มีอาชีพช่วงเริ่มต้นให้เล่น 5 คลาส อาจจะเป็น Swordman, Thief, Magician, Acolyte และ Archer (เหมือนตอน ROM ตอนแรก ที่พ่อค้ายังไม่มี)
Gravity บอกจะเน้นขายของแฟชั่นในเกม มีกว่า 100 ชนิด ทั้งชุด หมวก และสัตว์ขี่
คอนเท้นต์ล่าสุดของตัวเกมแรกจะตันที่ระบบ Guild vs Guild
แน่นอนว่า Assault! Ragnarok เป็นเกมแบบ Free to Play แต่เน้นขายแฟชั่นตามที่บอก
Gravity มีเตรียมแผนอัปเดตเกมไว้ล่วงหน้าหลังเปิดเกม ประมาณ 5 เดือน
ตอนนี้ยังไม่มีแผนจะเปิดให้บริการยังต่างประเทศ

