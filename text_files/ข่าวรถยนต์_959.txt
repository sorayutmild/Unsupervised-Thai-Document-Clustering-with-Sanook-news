     ขนส่งจังหวัดเชียงใหม่เปิดเผยว่า 'ตัวไขลาน' ติดรถยนต์ และ 'ไฟแต่ง LED' มีความผิดทางกฎหมาย มีโทษปรับสูงสุดไม่เกิน 1 พันบาท

     เรื่องดังกล่าวสืบเนื่องจากนายชาญชัย กีฬาแปง ขนส่งจังหวัดเชียงใหม่ออกมาระบุว่า อุปกรณ์แต่งรถลักษณะคล้ายตัวไขลานที่ทำมาจากวัสดุโฟม ซึ่งได้รับความนิยมอยู่ในปัจจุบันนั้น หากนำไปติดตั้งบนหลังคารถ หรือกระจกหลังรถ จะถือว่ามีความผิดตามตามพ.ร.บ.รถยนต์ ว่าด้วยการติดตั้งส่วนควบโดยไม่ได้รับอนุญาต ซึ่งอาจก่อให้เกิดอันตรายแก่ผู้ร่วมทางได้
     ซึ่งอุปกรณ์เหล่านี้ใช้ตกแต่งเพื่อความสวยงามเท่านั้น หากเกิดหลุดขณะขับขี่ด้วยความเร็ว อาจทำให้ผู้ที่ขับขี่ตามมาด้านหลังมีอาการตกใจ จนก่อให้เกิดอุบัติเหตุได้
     ทั้งนี้ ยังมีการระบุถึงไฟแต่งแบบ LED ที่มีสีผิดเพี้ยนไปจากที่ติดตั้งจากโรงงาน ตลอดจนป้ายกรอบทะเบียนลวดลายกราฟฟิกต่างๆ ก็มีความผิดเช่นกัน ตาม พ.ร.บ.ขนส่งทางบก ซึ่งมีโทษจับและปรับสูงสุดไม่เกิน 2,000 บาท
     ล่าสุด กรมการขนส่งทางบกอยู่ระหว่างการตรวจสอบข้อกฎหมายอีกครั้ง เนื่องจากมีความคาบเกี่ยวกันระหว่างพ.ร.บ.รถยนต์ และพ.ร.บ.จราจร 
 
     ขอบคุณภาพประกอบจาก Windupkey
 
 