เมื่อเทรนด์ดูแลสุขภาพกำลังมา ทั้งอาหารคลีน ทั้งการวิ่ง ทั้งเข้าฟิตเนสเสริมสร้างกล้ามเนื้อก็เริ่มเป็นที่นิยมชมชอบสำหรับวัยหนุ่มสาวมากขึ้น แต่เคยสงสัยไหมว่าออกกำลังกายช่วงไหนจะให้ผลดีที่สุด Sanook! Health มีคำตอบค่ะ
 
ออกกำลังกายตอนเช้า ดีอย่างไร?
1. สามารถทำบ่อยๆ ได้จนกลายเป็นกิจวัตร ติดเป็นนิสัยได้ง่าย ไม่ติดงานติดธุระเหมือนตอนเย็น
2. ช่วยให้ร่างกายสดชื่นแจ่มใส พร้อมรับวันใหม่ และไปทำงานด้วยสมองที่โปร่งโล่งสบายมากขึ้น
3. ช่วยเรื่องของการนอนหลับได้สนิทมากยิ่งขึ้น
4. ช่วยให้ร่างกายเผาผลาญอาหารได้ดีขึ้น เหมาะสำหรับผู้ที่ต้องการลดความอ้วน
 
ออกกำลังกายตอนเย็น ดีอย่างไร?
1. ช่วง 4-5 โมงเย็นจะเป็นช่วงที่ร่างกายเผาผลาญพลังงานได้ดี
2. กล้ามเนื้อแข็งแรง พร้อมทำกายบริหาร ออกท่าทางต่างๆ ได้เต็มที่มากกว่าตอนเช้า
3. อัตราการบาดเจ็บจากการออกกำลังกายจะน้อยกว่าตอนเช้า เพราะกล้ามเนื้อในร่างกายมีการขยับมาทั้งวันแล้ว
4. พลังงานในการออกกำลังกาย ความทน ความอึด มีมากกว่า เหมาะสำหรับผู้ที่ต้องการเพาะกล้าม
แต่ข้อควรระวังคือ ควรออกกำลังกายก่อนเข้านอน 4-6 ชั่วโมง
 
นอกจากนี้ ใน 1 อาทิตย์ควรออกกำลังกายอย่างน้อย 3-4 วัน วันละอย่างน้อย 30 นาที เพื่อให้ได้ผลตามที่ต้องการ