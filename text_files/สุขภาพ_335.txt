มีคนชอบพูดว่า ข้อดีของการเติบโตเป็นผู้ใหญ่อย่างหนึ่งก็คือ เรามีอิสระ โดยเฉพาะอย่างยิ่ง อิสระที่จะรับประทานอะไรก็ได้ที่เราอยากรับประทาน ทั้งข้าวมันไก่ ข้าวขาหมู พิซซ่า เฟรนช์ฟรายด์ ปลาดิบ ไก่ทอด บิงซู และอาหารที่น่าทานอีกมากมาย ก่อนถ่ายต้องถ่ายรูปอัพลง social media ด้วยนะ
ใครที่มีพฤติกรรมแบบนี้ คุณจะยังไม่รู้สึกอะไรมากหรอก ถ้าคุณอยู่ในช่วงวัยรุ่น ไปจนถึงวัย 20 กว่าๆ แต่ถ้าขึ้นเลข 3 เมื่อไหร่ คุณก็จะรู้ว่า ร่างกายมีความเปลี่ยนแปลงไป จากที่เคยลดน้ำหนักง่าย ๆ ก็ยากขึ้น จากที่กินอะไรก็ไม่มีปัญหา กลายมาเป็นอาหารบางอย่างส่งผลกระทบต่อสุขภาพที่ดีของคุณ
นักวิจัยได้ศึกษาเรื่องการบริโภคอาหาร ที่มีความเกี่ยวข้องกับวัย และพบว่า อาหาร 30 รายการต่อไปนี้ เป็นอาหารที่คุณไม่ควรรับประทาน หากอายุของคุณล่วงเลยเข้ามาถึงเลข 3 กันแล้ว
 

โยเกิร์ตที่มีรสชาติ โยเกิร์ต แม้จะเป็นอาหารสำหรับคนรักสุขภาพ แต่โยเกิร์ตที่มีรสชาติ เช่นรสสตอเบอร์รี่ บลูเบอร์รี่ เหล่านี้ มีส่วนผสมของน้ำตาลอยู่มาก เมื่ออายุมากขึ้น การลดปริมาณการบริโภคน้ำตาล เป็นเรื่องจำเป็น เพราะจริงๆ แล้ว ในอาหารที่เรารับประทานเข้าไปรายวัน ไม่ว่าจะเป็นขนมปัง ซอสมะเขือเทศ ก็มีน้ำตาลเป็นส่วนผสมอยู่ ซึ่งหากลดปริมาณการบริโภคน้ำตาลรายวันลงได้ ก็จะเป็นผลดี
อาหารกระป๋อง เป็นที่ทราบกันดีว่า อาหารกระป๋อง มีโซเดียมมาก และยังมีการศึกษาพบว่า โซเดียมมีความข้องกับภาวะความดันโลหิตสูง และทำให้ผิวหนังดูแก่กว่าวัย 
อาหารเช้าสำเร็จรูป รวมทั้งการรับประทานขนมปัง ไส้กรอก ขนมปังทาเนย ขนมปังไส้สังขยาเป็นอาหารเช้า แม้ว่ามันจะสะดวก และรวดเร็ว แต่การรับประทานอาหารหวานในตอนเช้านั้น ส่งผลต่อน้ำตาลในเลือด แม้ว่าเราจะเห็นเด็กๆ ที่รับประทานอาหารพวกนี้เป็นอาหารเช้า เติบโตเร็ว และไม่มีปัญหาสุขภาพใดๆ แต่เมื่อถึงวัยผู้ใหญ่ อาจจะเริ่มเห็นปัญหา เพราะมีการวิจัยพบว่า การรับประทานคาร์โบไฮเดรต ที่เพิ่มน้ำตาลเข้าไปนั้น เพิ่มความเสี่ยงต่อการโรคหัวใจ
โปรตีนแท่ง แม้ว่าจะเป็นอาหารที่ได้รับความนิยมจากกลุ่มผู้ที่ต้องการลดน้ำหนัก หรือบางคนก็รับประทานเป็นของว่าง แต่ทั้งนี้ ผู้เชี่ยวชาญบอกว่า อาหารประเภทนี้ มีโปรตีนอยู่ที่ 10 กรัมต่อแท่งเท่านั้น และที่เพิ่มเติมขึ้นมาคือน้ำตาล
น้ำอัดลม ผู้เชี่ยวชาญด้านอาหารของสหรัฐอเมริกาบอกว่า หากคุณกำลังอยู่ในวัยที่จะสร้างครอบครัว และต้องการมีลูก ให้คิดเสียว่าเครื่องดื่มจำพวกน้ำอัดลมเป็นศัตรูตัวสำคัญได้เลย ไม่เพียงมันจะอุดมไปด้วยน้ำตาล ซึ่งจะส่งกระทบต่อภาวะการเจริญพันธุ์ของคุณแล้ว มันยังมีส่วนเกี่ยวข้องกับโรคอีกหลายชนิด
คุกกี้ เป็นของว่างรสอร่อย ที่ผู้อยู่ในวัย 30 หลาย ๆ คนติดอกติดใจมาตั้งแต่ตอนเป็นเด็กแล้ว แต่ทั้งนี้ มันเป็นอาหารที่จะช่วยเพิ่มหน้าท้องให้กับคุณได้อย่างรวดเร็ว และยังถูกจัดอยู่ในกลุ่มอาหาร 40 อย่างบนโลกในนี้ ที่ไม่เป็นประโยชน์เลย
แอลกอฮอล์ ยิ่งเราอายุมากขึ้น ระบบการเผาผลาญอาหารของร่างกายก็ยิ่งทำงานแย่ลง โดยเฉพาะอย่างยิ่งการขจัดแอลกอฮอล์ ดังนั้น เครื่องดื่มเหล่านี้ จึงยิ่งทำให้ร่างกายของเราทำงานหนัก ดังนั้นผลของการดื่มหนัก ระหว่างคนอายุ 20 กับ 30 จึงต่างกันมาก ใครที่เคยผ่านช่วงเวลานี้มาแล้วคงรู้ดี โดยเฉพาะเมื่อคุณดื่มหนัก และต้องตื่นขึ้นมาเห็นสภาพหน้าของตนเองในตอนเช้า
ขนมปังขาว แน่นอนว่า ทางเลือกที่ดีกว่า คือพวกขนมปังโฮลวีท เนื่องจากขนมปังหรือคาร์โบไฮเดตรที่ผ่านกระบวนการแปรรูปและผสมน้ำตาลลงไปนั้น จะทำให้เรามีน้ำหนักเพิ่มขึ้น แถมยังทำลายคอลลาเจน ส่งผลให้เกิดริ้วรอยก่อนวัย
เบอร์เกอร์ผัก หลายๆ คนวิตกกังวลในเรื่องของการควบคุมไขมัน และแคลอรี่ เลยพยายามหลีกเลี่ยงการรับประทานโปรตีนและเนื้อสัตว์ แต่นั่น กลับทำให้คุณดูแก่ก่อนวัย เพราะร่างกายได้รับสารอาหารไม่เพียงพอ 
กาแฟเย็น การดื่มเครื่องดื่มคาเฟอีนนั้น ไม่ใช่เรื่องต้องห้าม แต่การดื่มเครื่องดื่มพวกนี้แบบใส่น้ำแข็งจะทำให้คุณแก่เร็ว ยิ่งหากดื่มในปริมาณมาก ก็จะมีผลต่อคุณภาพของการนอน และหากนอนไม่มีคุณภาพ หรือนอนไม่พอ ก็ทำให้แก่เร็ว
ของว่างพวกปราศจากน้ำตาล หรือ Sugar-Free เมื่ออายุเข้าเลข 3 การทำงานของตับจะไม่ดีเหมือนเดิม ดังนั้นเราควรหลีกเลี่ยงอาหารที่มีสารพิษเจือปน โดยเฉพาะพวกสารเพิ่มความหวาน ที่ใช้แทนน้ำตาล เพราะจะทำให้ร่างกายของเราทำงานหนักขึ้น
เครื่องเทศมากเกินไปก็ไม่ดี เพราะอาหารพวกนี้ มีผลต่อระบบการเผาผลาญอาหาร และระดับความสมดุลย์ของฮอร์โมน เคยมีการศึกษาพบว่าผู้ชายที่รับประทานเครื่องเทศมาก มีสเปิร์มที่มีประสิทธิภาพดีสู้คนที่รับประทานในปริมาณพอเหมาะไม่ได้
เนยเทียม หรือมาการีน แน่นอนว่า หากอยากจะรับประทาน เนยแท้ย่อมเป็นทางเลือกที่ดีกว่า เพราะเนยเทียม มีส่วนผสมของไขมันทรานส์ ซึ่งมีส่วนเกี่ยวข้องกับภาวะโรคหัวใจ อีกทั้งยังทำให้ผิวหนังดูแก่ก่อนวัยด้วยการทำลายอิลาสติน และคอลลาเจนอีกด้วย
กาแฟลดน้ำหนัก มีส่วนผสมของสารเพิ่มความหวาน หรือน้ำตาลเทียม สารพวกนี้ ทำให้ร่างกายของเราสับสน และไม่รู้ว่าเรารับประทานอะไรเข้าไป ผลก็คือ ระบบการเผาผลาญที่ไม่เป็นปกติ ระดับน้ำตาลในเลือดไม่ปกติ อาจจะนำไปสู่การเกิดโรคเบาหวานชนิดที่ 2 โรคเกี่ยวกับระบบการเผาผลาญ และหลอดเลือดหัวใจ
ป๊อบคอร์นสำเร็จรูป ที่มาในถุง เพียงใส่ไมโครเวฟ ป๊อบคอร์นก็จะพองฟู พร้อมรับประทาน อาหารพวกนี้ ไม่เพียงไม่เป็นผลดีต่อสุขภาพ แต่อาจะเป็นผลร้ายด้วยเพราะมันมีไขมันทรานส์ เพิ่มความเสี่ยงต่อโรคหัวใจ และทำให้ดูแก่เร็ว
พายสำเร็จรูป อย่างเช่น พายสำเร็จรูป ที่มาเป็นแพ็ค อาหารพวกนี้ มีไขมันทรานส์มากเช่นกัน ผู้ที่อยู่ในวันเจริญพันธุ์ และต้องการจะมีบุตร ควรเลี่ยงอาหารพวกนี้ เพราะมีผลต่อภาวะเจริญพันธุ์ และปริมาณอสุจิของเพศชาย
ซอสถั่วเหลือง มีปริมาณโซเดียมสูงมาก หากใครที่ชอบรับประทานซอสพวกนี้ ให้ลองสังเกตตนเองดูว่า หากวันไหนรับประทานมากเช้าวันต่อมา คุณอาจจะมีผิวพรรณแห้ง มีถุงใต้ตา นั่นเป็นเพราะการรับประทานซอสพวกนี้มากเกินไป
ไส้กรอก แฮม เบคอน มีการวิจัยพบว่า อาหารจำนวนเนื้อสัตว์แปรรูป พวกแฮม ไส้กรอก ทำให้ปริมาณ และคุณภาพของอสุจิลดลง นอกจากนี้เพราะมีไขมันสูง จึงทำให้ผิวของคุณหย่อนยาน ไม่กระชับ และทำให้เกิดความเสี่ยงต่อโรคหัวใจและเส้นเลือดอุดตัน
ขนมกรุบกรอบ ยิ่งอายุมากขึ้น ความสามารถในการเผาผลาญแคลอรี่ก็ยิ่งน้อยลง ขนมกรุบกรอบ เป็นของที่ควรหลีกเลี่ยงอีกอย่างหนึ่ง อาหารพวกนี้ มีปริมาณโซเดียมมาก แถมยังมีผงชูรส ที่ทำให้เราติดในใจรสชาติของมัน
เครื่องดื่มสำหรับนักกีฬา สำหรับนักกีฬา การได้รับแคลอรี่และน้ำตาลเพิ่มหลังการเล่นกีฬา ก็เป็นสิ่งที่สามารถทำได้ แต่สำหรับคนในวัยผู้ใหญ่ ร่ายกายจะเผาผลาญสิ่งเหล่านี้ได้ยากขึ้น ให้คำนึงว่า ยิ่งน้ำตาลน้อยเท่าไหร่ ก็ยิ่งเป็นผลดีต่อเรามากขึ้นเท่านั้น

 
ขอบคุณข้อมูลจาก eatthis.comภาพประกอบจาก istockphoto