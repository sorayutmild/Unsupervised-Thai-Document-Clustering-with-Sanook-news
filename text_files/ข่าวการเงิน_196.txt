หลายคนใฝ่ฝันที่อยากจะมีธุรกิจเป็นของตัวเอง แต่ไม่รู้ว่าจะต้องเริ่มจากตรงไหน หรือไม่อยากจะลงทุนมากในช่วงเศรษฐกิจแบบนี้
Sanook! Money รวบรวม 7 แฟรนส์ไชส์ร้านอาหารที่น่าสนใจ ใช้เงินลงทุนเพียงแค่หลักพันก็สามารถสร้างรายได้พร้อมกำไร แถมยังคืนทุนไว มาเป็นตัวเลือกในการเริ่มต้นลงทุนธุรกิจที่ไม่ต้องใช้เงินลงทุนสูง ความเสียงน้อย สินค้าขายง่าย
 
1. แฟรนไชส์ AROMDEE แจ่วฮ้อนขลุกขลิก เมนูยอดฮิตภาคอีสาน โดดเด่นที่น้ำจิ้มสูตรเฉพาะ ลงทุนเริ่มต้นเพียงแค่ 7,500 บาท
สิ่งที่จะได้รับ คือ

โต๊ะขนาด 1.2 เมตร พร้อมป้ายตกแต่งรอบด้าน
ป้ายเมนูแบบ roll-up และป้ายโฆษณาแบบ standy
น้ำจิ้มแจ่วฮ้อน AROMDEE จำนวน 24 ขวด (เสิร์ฟได้ประมาณ 24 หม้อ)
อุปกรณ์ที่จำเป็นทุกรายการ เช่น กะละมัง, ถาดรอง, หม้อต้ม, มีด-เขียง, ผ้ากันเปื้อน เป็นต้น

กำไรมากกว่า 50% คืนทุนไว นอกจากนี้ยังมีรูปแบบอื่นให้เลือกลงทุนอีกด้วย
 
 
2. แฟรนไชส์ สเต็กเด็กแนว ร้านสเต็กราคาถูก แต่วัตถุดิบคัดสรรมาเป็นอย่างดี ผสมผสานความเป็นไทยใส่ลงไปในเมนูสเต็ก เปิดโอกาสให้ผู้ที่สนใจอยากมีอาชีพ มีรายได้ หรือเป็นเมนูเสริมเพิ่มยอดขายได้ ลงทุนเริ่มต้นที่ 9,000 บาท
สิ่งที่จะได้รับ คือ สื่อการขาย อุปกรณ์ย่าง วัตถุดิบ มูลค่า 4,500 บาท กำไร 80% ทุกจาน คืนทุนไว นอกจากนี้ยังมีรูปแบบอื่นให้เลือกลงทุนอีกด้วย
 
 
3. แฟรนไชส์ ลูกชิ้นปลา เฮฮาเฮง ลูกชิ้นปลาสูตรเด็ดไม่มีคาว น้ำจิ้มเข้มข้น กำลังได้รับความนิยมอยู่ในเวลานี้ เปิดให้ผู้สนใจอยากมีธุรกิจเป็นของตัวเองด้วยงบลงทุนเริ่มต้นที่ 1,680 บาท
สิ่งที่จะได้รับ คือ

ลูกชิ้นรวม 8 กิโลกรัม น้ำจิ้มซีฟู้ด 2.5 กิโลกรัม
น้ำจิ้มหวาน 500 กรัม

ในชุดนี้สามารถขายได้กำไรอยู่ที่ 700 – 800 บาท ระยะเวลาคืนทุนขึ้นอยู่กับทำเล สามารถคืนทุนได้ภายใน 1 วัน นอกจากนี้ยังมีรูปแบบอื่นให้เลือกลงทุนอีกด้วย
 
 
4. แฟรนไชส์ ขนมครกแม่พลอย ขนมครกแป้งสดจากข้าวหอมมะลิสูตรโบราณที่พัฒนาจากร้านรถเข็นมาสู่ระบบแฟรนไชส์ที่มีกว่า 100 สาขาทั่วประเทศ ด้วยความโดดเด่นที่มีแป้งให้เลือกถึง 6 แบบ คือ แป้งชาไทย แป้งชาโคล แป้งไมโล แป้งข้าวไรซ์เบอรี่ แป้งข้าวหอมมะลิ และใบเตย เปิดให้ผู้สนใจลงทุนเริ่มต้น 3,900 บาท
สิ่งที่จะได้รับ คือ แป้งพร้อมจำหน่าย พร้อมเรียนรู้วิธีการทำและการขาย สามารถทำกำไรได้จากยอดขาย 40-50% นอกจากนี้ยังมีรูปแบบอื่นให้เลือกลงทุนอีกด้วย
 
 
5. แฟรนไชส์ นมเหนียวปังปิ้ง เมนูขนมหวานพร้อมเครื่องดื่มที่สร้างความโดดเด่นแตกต่างจากขนมปังปิ้งทั่วไป คือ นมเหนียว 5 รสชาติ ที่ราดลงไปบนขนมปังปิ้งเพิ่มรสชาติความอร่อย จำหน่ายในราคาชิ้นละ 25 – 35 บาท กำไร 100% เปิดให้ผู้สนใจลงทุนเริ่มต้น 6,990 บาท
สิ่งที่จะได้รับ คือ เรียนรู้สูตรการทำนมเหนียวสำหรับทำเครื่องดื่มและขนมปังปิ้ง พร้อมได้รับวัตถุดิบเพื่อนำไปจำหน่าย สามารถเปิดร้านได้ทันที นอกจากนี้ยังมีรูปแบบอื่นให้เลือกลงทุนอีกด้วย
 
 
6. แฟรนไชส์ หอมมนต์เบเกอรี่ เมนูขนมเค้กคุณภาพ จำหน่ายในราคาที่จับต้องได้ กำลังได้รับความนิยมอยู่ในขณะนี้ ปัจจุบันมีสาขาแล้วกว่า 1,000 สาขาทั่วประเทศ เปิดรูปแบบการลงทุนให้กับผู้ที่สนใจอยากจะมีอาชีพค้าขาย แบบไม่ต้องลงมือผลิตเองในราคาเริ่มต้น 2,590 บาท
สิ่งที่จะได้รับ คือ

ชุดเค้กและอุปกรณ์การขายครบชุด หอมมนต์เบเกอรี่ อาทิ เค้ก 10 วง (1 วงมี 10 ชิ้น)
ป้ายร้านหอมมนต์เบเกอรี่, กล่องโฟมเก็บความเย็นคุณภาพสูง (เก็บเค้กได้ 20 วง)
หญ้าเทียมปูโต๊ะ
ถุง 1 แพ็ค
ช้อน 1 แพ็ค
กล่องสามเหลี่ยมบรรจุเค้กพร้อมขาย และที่ตักเค้ก

นอกจากนี้ยังมีรูปแบบอื่นให้เลือกลงทุนอีกด้วย
 
 
7. แฟรนไชส์ ครัวบ้านนอก หมี่ยำโบราณ เมนูอาหารพื้นเมืองล้านนา ผสมผสานวัตถุดิบหลายอย่างคลุกเคล้ากับน้ำยำ เพิ่มความแปลกใหม่ด้วยการใส่อาหารทะเลอย่าง กุ้ง หอย ปู ปลา กุ้งแม่น้ำ จนเมนูหมี่ยำเป็นที่รู้จักอย่างแพร่หลายขยายไปกว่า 70 สาขาทั่วประเทศ เปิดให้ผู้สนใจลงทุนเริ่มต้น 9,500 บาท
สิ่งที่จะได้รับ อุปกรณ์พร้อมจำหน่าย รวมทั้งน้ำยำสูตรลับเฉพาะ และป้ายโฆษณา นอกจากนี้ยังมีรูปแบบอื่นให้เลือกลงทุนอีกด้วย