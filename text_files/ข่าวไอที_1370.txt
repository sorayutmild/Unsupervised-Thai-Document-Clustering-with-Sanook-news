สำหรับคนที่เคยเห็นมือถือโนเกีย 3310 ในงาน Thailand Mobile Expo 2017 ที่ผ่านมานั้น ก็คงได้สัมผัสและลองเล่นแต่ยังไม่มีโอกาสเป็นเจ้าของเนื่องจากเครื่องยังไม่มีการนำเข้ามา แต่เปิดจองภายในงาน ล่าสุดนี้มีการพบว่ามือถือรุ่นดังกล่าวได้เปิดขายแล้วในประเทศไทยอย่างเป็นทางการในวันที่ 13 ตุลาคมที่ผ่านมา
 
จุดเด่นของ Nokia 3310 3G คือยังคงเอกลักษณ์ปุ่มกด พร้อมกับฟีเจอร์ที่ใช้งานง่ายและใคร ๆ ก็ํใช้ได้ บวกกับรองรับเครือข่าย 3G ที่เป็นขั้นต่ำสุดของประเทศไทย ณ เวลานี้ และมีเกมงูน้อย Pre Load กับเครื่อง ส่วนตัวเครื่องมีทั้งหมด 4 สีด้วยกันคือ แดง, เหลือง, ฟ้า, เทา และ ดำ โดยช่วงแรกที่จำหน่ายจะมีแต่สีดำก่อน ส่วนสีอื่น ๆ จะทยอยเข้าในสัปดาห์หน้า ซึ่งเท่ากับช่วงกลางเดือนตุลาคม ตามที่กำหนดไว้ และรุ่นที่จำหน่ายในไทย แป้นปุ่มตัวเลข จะมีอักษรภาษาไทยให้ด้วยเช่นเคย
ส่วนราคานั้นอยู่ที่ 1,790 บาท จากที่ผู้เขียนได้ลองไปสอบถามที่ร้านขายมือถือในห้างดังก็พบว่า บางร้านเครื่องได้จำหน่ายหมดแล้ว เพราะมาจำนวนแรกค่อนข้างจำกัด แต่สัปดาห์หน้าจะมีสีอื่น ๆ เข้ามาอีก ใครที่อยากเป็นเจ้าของรอสักหน่อยนะครับ