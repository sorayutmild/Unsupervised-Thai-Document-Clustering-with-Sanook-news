มิสยูนิเวิร์สไทยแลนด์ 2014
ขอแสดงความยินดีกับ น้องฝ้าย เวฬุรีย์ ดิษยบุตร สาววัย 22 ปี หมายเลข 17 ที่คว้าตำแหน่งมิสยูนิเวิร์สไทยแลนด์ ประจำปี 2014 หลังจากที่ฝ่าด่านผู้เข้าประกวดสาวงามทั้ง 40 คน เข้าสู่รอบตัดสิน 3 คนสุดท้าย ก่อนจะได้รับตำแหน่งมิสยูนิเวิร์สไทยแลนด์ คนล่าสุดไปครอง พร้อมกับรับเงินรางวัล 1 ล้านบาท เครื่องประดับและมงกุฎเพชร จาก บิวตี้เจมส์ ถ้วยรางวัล และสายสะพายจากกองประกวดฯ รถยนต์โตโยต้าพรีอุส ทุนประกัน 5 ล้านบาท โดยเมืองไทยประกันชีวิต เป็นต้น พร้อมกับจะเป็นตัวแทนสาวไทยไปประกวดมิสยูนิเวิร์ส 2014 ในช่วงปลายปีนี้แต่ทันทีที่การประกาศผล มิสยูนิเวิร์สไทยแลนด์ ประจำปี 2014 สิ้นสุดลง นางงามในปีนี้คือ ฝ้าย เวฬุรีย์ ดิษยบุตร ก็เกิดกระแสวิพากษ์วิจารณ์ในโลกอินเตอร์เน็ตในทันที ทั้งในโลกโซเชียลเน็ตเวิร์ก รวมทั้งอินสตาแกรมของ สาวฝ้า เวฬุรีย์ ที่มีผู้เข้ามาแสดงความยินดีและแสดงความคิดอย่างดุเด็ดเผ็ดร้อน..!!ประเด็นหลักที่ถูกวิจารณ์เป็นอย่างมากคือ เรื่องสัดส่วนรูปร่างของ สาวฝ้าย เวฬุรีย์ ที่ส่วนสูง 170 เซนติเมตร น้ำหนัก 54.5 กิโลกรัม แต่เมื่อปรากฏอยู่ในจอโทรทัศน์กลับดูไม่สมส่วนเท่าใด รวมทั้งยังการขุดคุ้ยภาพเก่าของ สาวฝ้าย พร้อมกับถูกกล่าวโจมตี จนเกิดข้อครหาว่าทำศัลยกรรม ขณะที่ผู้ที่มีความคิดเห็นตรงกันข้าม ระบุว่า สาวฝ้าย คือตัวเต็งบนเวทีดังกล่าว และเป็นสาวงามที่สมบูรณ์แบบ-โดดเด่นในการประกวดของปีนี้นอกจากนี้ ยังมีประเด็นที่หยิบนำมาซุบซิบกันมากที่สุด กรณีที่ สาวฝ้าย เวฬุรีย์ เคยเป็นพิธีกรดาราในสังกัดช่อง 3 เป็นอดีตสมาชิกรุ่นที่ 5 ร่วมเป็นพิธีกรในรายการสตรอเบอรี่ชีสเค้ก ทางช่อง 3 อีกทั้งยังเป็นดารานักแสดงรุ่นใหม่ของทางช่อง กำลังมีผลงานละครเรื่องใหม่ "เรือนริษยา" ที่จะออกอากาศเร็วๆ นี้ จึงเกิดกรณีมีเม้าท์กันสนั่นว่า สาวฝ้าย ได้รับมงกุฎจากเวทีนี้เพราะอาศัยความเป็น "เด็กเส้น" ล้วนๆ หนำซ้ำเวทีมิสยูนิเวิร์สไทยแลนด์ปีนี้ ย้ายมาจัดการประกวดที่ช่อง 3 เป็นครั้งนี้ ผลการตัดสินที่ออกมา ทำให้ชาวเน็ตในโลกออนไลน์ตั้งข้อสังเกตเอาไว้เยอะทีเดียว...
ขอบคุณภาพจากอินสตาแกรม ฝ้าย เวฬุรีย์ และ t-pageant.com