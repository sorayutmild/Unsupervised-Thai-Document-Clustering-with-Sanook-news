"เดอะมอลล์" ประกาศพร้อมเข้าบริหารพื้นที่เชิงพาณิชย์สนามบิน "ดอนเมือง" เตรียมทุ่มงบฯ 100-200 ล้านบาท ปรับพื้นที่ 2,700 ตารางเมตร 
เผยตกแต่งด้วยคอนเซ็ปต์ "เดอะ วันเดอร์ ออฟ เอเชีย" ต่อยอดกลยุทธ์เติบโตนอกพื้นที่ห้าง
หลัง การประชุม บมจ.การท่าอากาศยานไทย หรือ ทอท. เมื่อวันที่ 10 กันยายนที่ผ่านมา มีมติอนุมัติให้บริษัท คิง เพาเวอร์ ดิวตี้ฟรี จำกัด เป็นผู้รับสัมปทานบริหารกิจการจำหน่ายสินค้าปลอดอากร (ดิวตี้ฟรี)
 
 
ที่สนามบินดอนเมือง พื้นที่ 1,100 ตร.ม. โดยคิง เพาเวอร์ฯ เสนอผลตอบแทนเดือนละ 63 ล้านบาท หรือปีละ 756 ล้านบาท และมีมติให้บริษัท เดอะมอลล์ กรุ๊ป จำกัด
เป็นผู้ประกอบการโครงการบริหารกิจกรรมเชิงพาณิชย์ประเภทสินค้าและบริการ และประเภทอาหารเครื่องดื่ม พื้นที่ 2,700 ตร.ม. โดยเดอะมอลล์ฯเสนอผลตอบแทนเดือนละ 16.7 ล้านบาท หรือปีละ 200 ล้านบาท
แหล่ง ข่าวกลุ่มเดอะมอลล์ กรุ๊ป เปิดเผย "ประชาชาติธุรกิจ" ว่า ขณะนี้บริษัทมีความพร้อมในการที่จะเข้าปรับพื้นที่ทันที เพื่อให้สามารถเปิดให้บริการได้ทันในวันที่ 1 ตุลาคม 2555 ตามกำหนดการ
ซึ่งเป็นวันที่สายการบินทั้งโลว์คอสต์และสายการบินแบบจุดต่อจุด (Point to Point) ด้วยคอนเซ็ปต์ "เดอะ วันเดอร์ ออฟ เอเชีย" (The Wonder of Asia) บนพื้นที่ 2,700 ตร.ม.
เพื่อสะท้อนให้เห็นถึงความมหัศจรรย์ของไทยที่ไม่แพ้ใครในเอเชีย และจะเป็นการเน้นผสมผสานความเป็นไทยและสากล
โดยได้เตรียมงบฯ 100-200 ล้านบาท การพัฒนาพื้นที่จะเข้าดำเนินการให้เร็วที่สุด เพื่อให้เสร็จทันเปิดบริการวันที่ 1 ตุลาคมนี้
 
นอกจากนี้ยัง กล่าวว่า เบื้องต้นมีแผนจะพัฒนาพื้นที่เป็นศูนย์อาหารขนาดใหญ่ในโมเดลธุรกิจเดียวกับ "ฟู้ดฮอลล์" ที่เปิดให้บริการภายในศูนย์การค้า สยามพารากอน ดิ เอ็มโพเรียม รวมทั้งเดอะมอลล์
ที่มีความโดดเด่นในแง่ของความหลากหลายของร้านอาหาร เครื่องดื่ม และบริการ ให้ลูกค้าเลือกใช้บริการด้วยตนเอง โดยจะมีทั้งอาหารไทยและอาหารนานาชาติ
นอกจากกลุ่มอาหารแล้วนั้น สิ่งที่จะเป็นแม่เหล็กสำคัญสำหรับการเติบโตเต็มพื้นที่ให้ครบ อาทิ กลุ่มสินค้าแฟชั่น, ไลฟ์สไตล์และร้านหนังสือ ที่จะนำเข้าไปให้บริการ
 
ผู้สื่อข่าวรายงานว่า โมเดลการขยายธุรกิจของกลุ่มเดอะมอลล์ด้วยกลยุทธ์เติบโตนอกพื้นที่ห้างนั้น เป็นสิ่งที่กลุ่มเดอะมอลล์ให้ความสำคัญและเน้นเชิงรุกตลอดในช่วง 1-2 ปีที่ผ่านมา นำร่องด้วยการนำแผนกสินค้าซูเปอร์มาร์เก็ต
"กูร์เมต์ มาร์เก็ต" เปิดร่วมกับคอมมิวนิตี้มอลล์ เค วิลเลจ และขยายเข้าศูนย์การค้า 21 เทอร์มินัล และเดอะ พรอเมนาด เป็นต้น
รวมถึงยังมีโมเดลเปิดพื้นที่ขายนอกห้างด้วยการขนร้านค้าในห้างออกไปขายใน เมืองทองธานีและไบเทค ซึ่งกลายเป็นกลยุทธ์หลักที่จัดต่อเนื่องปีละ 2 ครั้ง
และการได้เข้าไปพัฒนาพื้นที่เชิงพาณิชย์ในสนามบินดอนเมือง 2,700 ตร.ม.ครั้งนี้ กลายเป็นโมเดล
 
ล่าสุดที่เข้ามาเสริมกลยุทธ์การเติบ โตนอกพื้นที่ห้างของกลุ่มเดอะมอลล์ ทั้งนี้ สัญญากิจการบริหารร้านดิวตี้ฟรีและสัญญากิจกรรมเชิงพาณิชย์ มีอายุสัญญา 10 ปี ทอท.จะเก็บผลประโยชน์ตอบแทนรายเดือนขั้นต่ำ (Minimum Guarantee) ตามข้อเสนอของเอกชน หรือเก็บค่าผลประโยชน์ตอบแทนรายเดือนในอัตรา 15% ของยอดรายได้ก่อนหักค่าใช้จ่าย
แล้วแต่จำนวนใดจะสูงกว่ากัน โดยจะปรับเพิ่มผลประโยชน์ตอบแทนรายเดือนขั้นต่ำเพิ่มขึ้น 10% ทุกปีจากปีก่อนหน้า และที่ประชุมได้แต่งตั้ง นางจันทิมา สิริแสงทักษิณ กรรมการ ทอท. เป็นประธานคณะทำงานรับรู้รายได้และพิจารณารายละเอียดเงื่อนไขสัญญา เพื่อให้เกิดการลงนามสัญญาโดยเร็วที่สุด
 
ห้างเซ็นทรัล ก็ควักเงินก้อนโต ซื้อที่ดิน 600 ไร่
 