iPhone 5 ยังไม่มา แต่หน้าเว็บไซต์ทางการของ iPhone 5 เก๊มาแล้วจ้า!









ดูแต่ภาพหลุดและดีไซน์ร้อยแปดนั่นนี่โน่นของ iPhone 5 กันมาก็เยอะแล้ว นี่ยังไม่นับรวม iPhone 5 จีนแดงที่มีขายให้เกลื่อนตลาดเซิ่นเจิ้นอีก ทีมงาน TechXcite กลัวทุกท่านจะเบื่อก็เลยไปสรรหาข่าวอัพเดทใหม่ๆเกี่ยวกับ iPhone 5 มานำเสนอกัน ซึ่งคราวนี้ออกจะแปลกแหวกแนวอยู่ไม่น้อยทีเดียวเมื่อในเวลานี้มีผู้ใช้งานที่มีชื่อว่า iPhone5Website ได้นำคลิปวิดีโอที่ว่ากันว่าเป็นหน้าตาของเว็บไซต์ทางการของ iPhone 5 มาให้ชมกันบน YouTube เสียอย่างนั้น

ทั้งนี้ลิงค์เพื่อเข้าไปยังหน้าเว็บไซต์ทางการของ iPhone 5 จะถูกซ่อนเอาไว้ในหน้าเว็บไซต์ http://www.apple.com/chde/iphone/ (ซึ่งจะพาคุณไปยังหน้าเพจ iPhone ของ Apple Online Store ในประเทศสวิสเซอร์แลนด์) อย่างไรก็ตามแม้ว่าหน้าตาโดยรวมของเว็บไซต์ iPhone 5 จาก Apple ในคลิปดังกล่าวจะสวยงามซักแค่ไหน แต่สุดท้ายไม่ต้องบอกก็คงจะรู้นะครับว่ามันเป็นเว็บไซต์เก๊ที่ทำขึ้นมาอย่างแน่นอน เพราะมันไม่มีลิงค์อะไรซ่อนอยู่เหมือนกับในคลิปเลย ดังนั้นไม่ต้องเสียเวลาหาให้ยุ่งยากหรอกครับเอาเป็นว่าดูกันไปพอขำๆรอเวลาจนกว่า iPhone 5 จะเปิดตัวอย่างเป็นทางการนั่นแหละ หวังว่าคงจะไม่มีของปลอมออกมาหลอกกันกลางวันแสกๆแบบนี้อีกนะ!
บทความโดย: ekk TechXciteที่มา: youtube