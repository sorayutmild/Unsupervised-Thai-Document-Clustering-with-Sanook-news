One Piece Treasure Cruise มีเวอร์ชั่นอังกฤษออกมาให้เล่นกันแล้ว
One Piece Treasure Cruise
นานทีมีหน เพราะปกติแล้วเกมจากการ์ตูนญี่ปุ่น มักไม่ค่อยทำเวอร์ชั่นอังกฤษออกมาให้เล่นกันเท่าไรนัก แต่มาตรการใหม่ของ Baidai Namco Games นับเป็นโชคดีของเกมเมอร์ ที่ทำให้ได้มีโอกาสเล่นเกมจากการ์ตูนญี่ปุ่นแบบแปลภาษาอังกฤษมากขึ้น และตอนนี้ก็ขยายมาตรการนี้มายังเกมบนมือถือด้วย ด้วยการทำเกม One Piece Treasure Cruise ภาษาอังกฤษออกมาให้เล่นกัน จะได้รู้เนื้อเรื่องและระบบเกมมากขึ้น
One Piece Treasure Cruise
One Piece Treasure Cruise เป็นเกมแนว RPG บนมือถือ ที่อิงเนื้อเรื่องมาจากการ์ตูนวันพีช โดยระหว่างเล่นจะมีฉากแบบกรอบภาพการ์ตูนเล่าเรื่องราวตลอด ส่วนระบบการต่อสู้นั้นจะใช้การใส่คำสั่งโจมตีแบบเกม RPG แต่จะเน้นการโจมตีอย่างรวดเร็วและต่อเนื่องเป็นคอมโบ ด้วยการจิ้มหน้าจอ Tap เพื่อสั่งให้ตัวละครนั้นๆๆออกไปโจมตี ซึ่งหากกดโจมตีเป็นจังหวะอย่างต่อเนื่องได้ ก็จะทำให้สามารถโจมตีได้ต่อเนื่องมากขึ้น
One Piece Treasure Cruise
ระบบเด่นของ One Piece Treasure Cruise อย่างหนึ่งก็คือ แม้ว่าเนื้อเรื่องจะอิงกับการ์ตูน แต่ตัวละครในทีมเรานั้นจะไม่อิงกับเนื้อเรื่อง เพราะผู้เล่นสามารถจะชวนตัวละครต่างๆมาร่วมทีมได้อิสระ โดยสามารถหาได้จากป้ายประกาศจับในบาร์ หรือป้ายประกาศจับหลังต่อสู้ ซึ่งตัวละครที่เอามาช่วยสู้ในปาร์ตี้ได้ ก็มีทั้งตัวละครกากๆลิ่วล้อ ไปจนถึงตัวระดับบอสพวก 7 เทพโจรสลัดเลย
One Piece Treasure Cruise จะดำเนินเรื่องแบบทีละ Chapter ตามเนื้อเรื่อง ทว่าแต่ละ Chapter จะมีทั้งภารกิจหลักและภารกิจย่อย ซึ่งผู้เล่นสามารถทำภารกิจย่อยๆ เพื่อหาเงินและเลเวลก่อนเดินเนื้อเรื่องหลักต่อได้





One Piece Treasure Cruise
ดาวน์โหลดเกม One Piece Treasure Cruise ได้ที่
Android >> https://play.google.com/store/apps/details?id=com.namcobandaigames.spmoja010E
iOS >> https://itunes.apple.com/us/app/one-piece-treasure-cruise/id943690848?mt=8