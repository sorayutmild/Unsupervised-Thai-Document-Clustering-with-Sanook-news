Ming-Chi Kuo (เจ้าเดิม) นักวิเคราะห์ชื่อดัง ที่สามารถคาดการณ์เหตุการณ์ต่างๆ ของบริษัท Apple ได้ถูกต้องแม่นยำทั้งหมด ไม่ว่าจะเป็น iPhone 6s จะเปิดตัวด้วยขนาดที่หนาขึ้น พร้อมการผลิตจากวัสดุที่เป็นอะลูมิเนียมซีรีส์ 7000  การเพิ่มเทคโนโลยี Force Touch ในหน้าจอมือถือ iPhone 6s และ การเปิดตัว iPad Pro  iPad ขนาดใหญ่ ที่มาพร้อมปากกา Stylus 

ล่าสุดนี้ Ming-Chi Kuo ก็ได้ระบุเกี่ยวกับข้อมูลของ iPhone รุ่นใหม่อย่าง iPhone 7 โดยคาดว่าจะมีหน้าจอขนาด 4.7 นิ้ว และมีหน่วยความจำแรม (RAM) ขนาด 2 GB เท่ากับ iPhone 6s แต่สำหรับ iPhone 7 Plus นั้นจะมาพร้อมหน่วยความจำแรม (RAM) ขนาด 3 GB (มากกว่า iPhone 6s Plus) เพื่อประสิทธิภาพการทำงานที่ดีกว่า นอกจากนี้ยังมีการคาดการณ์ไว้ว่า iPhone รุ่นใหม่ทั้ง 2 รุ่นดังกล่าว จะใช้หน่วยประมวลผลชิปเซ็ตรุ่นใหม่ล่าสุดอย่าง Apple A10 

  
นอกจากนั้นก่อนหน้านี้ช่วงเดือนกันยายน  Ming-Chi Kuo ได้ออกมาเปิดเผยว่าเขามีแหล่งข่าวที่ให้ข้อมูลว่า Apple จะผลิต iPhone 7 ให้มีความบางเพียง 6 มิลลิเมตรเท่านั้น หากเป็นจริง iPhone รุ่นใหม่จะมีความบางน้อยกว่า iPod Touch และ iPad Air 2   สำหรับข้อมูลรูปร่างหน้าตาของ iPhone 7 ว่าจะมีการออกแบบที่ต่างไปจากเดิมอย่างไรนั้นณ.ปัจจุบันยังไม่มีข้อมูลเพิ่มเติมในส่วนนี้
ถ้าดูจากการคาดการณ์และแหล่งข่าวของ Ming-Chi Kuo ที่มักจะถูกต้องเสมอจากการเปิดตัวที่ผ่านมา ก็มีความเป็นไปได้ที่เหตุการณ์ดังกล่าวจะเป็นจริง แต่อย่างไรก็ตาม คงต้องอดใจรอช่วงเดือนกันยายน 2016 ซึ่ง เป็นระยะเวลาปกติที่ apple จะเปิดตัวสินค้าเรือธงที่คาดว่าน่าจะใช้ชื่อว่า iPhone 7 และคอยดูกันต่อไปว่า การคาดการณ์ในครั้งนี้จะกลายเป็นจริงมากน้อยเพียงใดครับ
ที่มา : AppleInsider 

 

 