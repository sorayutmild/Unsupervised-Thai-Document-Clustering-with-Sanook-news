ภายหลังจากที่กระทรวงสาธารณสุข และ กสทช. ได้มีความร่วมมืออำนวยความสะดวกในการทะเบียนจองคิวฉีดวัคซีนผ่านทางผู้ให้บริการ ทั้ง 3 ผู้ให้บริการในประเทศไทยก็ได้มีการเปิดช่องทางลงทะเบียนไว้โดยจะเริ่มวันที่ 27 พฤษภาคม นี้จะมีช่องทางไหนจากผู้ให้บริการ ทีม Sanook Hitech ได้สรุปออกมาดังต่อไปนี้
 
การจองคิวฉีดวัคซีน ผ่าน AIS
 
สำหรับ AIS สามารถลงทะเบียนผ่านทางเว็บไซต์ www.ais.th เงื่อนไขคือจะต้องเป็นผู้ใช้บริการของทาง AIS ในวันที่ 27 พฤษภาคม เวลา 9:00 น.
การจองคิวฉีดวัคซีน ผ่าน dtac
 
จะเปิดให้ลงทะเบียนผ่านทาง Application dtac, เว็บไซต์ www.dtac.co.th และ dtac Shop ทั่วประเทศ เงื่อนไขคือต้องใช้บริการของค่ายนี้
การจองคิวฉีดวัคซีน ผ่าน Truemove H
 
การจองคิวฉีดวัคซีน ผ่าน Truemove H จะแบ่งออกเป็น 3 วิธีได้แก่

ลงทะเบียนผ่าน USSD กด *707# โทรออก เฉพาะเลขหมายทรูมูฟเอชเท่านั้น
ช่องทางเว็บไซต์ vaccine.trueid.net
ช่องทาง QR Code โดยสามารถสแกนได้จากสื่อใน TrueVisions และสื่อประชาสัมพันธ์ในช่องทางต่างๆ ของทรู

ทั้งหมดนี้เมื่อลงทะเบียนตั้งแต่วันที่ 27 พฤษภาคม 2021 และสามาถเข้ารับการฉีดวัคซีนในวันที่ 7 มิถุนายน นี้ตั้งแต่เวลา 9:00 - 18:00 โดยจะมีการแจ้งเตือนล่วงหน้า
คำถาม-คำตอบ เกี่ยวกับการลงทะเบียนรับวัคซีนโควิด-19 ผ่านเครือข่าย 3 ค่าย AIS Dtac True
Q: การลงทะเบียนนี้ เพื่อรับวัคซีน ณ สถานที่ใดA: "ศูนย์ฉีดวัคซีนกลางบางซื่อ" สถานีกลางบางซื่อ ซอยกำแพงเพชร 2 เขตจตุจักร กรุงเทพฯ Google Map Location : https://qrgo.page.link/1d8Do
Q: ใครลงทะเบียนรับวัคซีนผ่านช่องทางนี้ได้บ้างA: ผู้ป่วยกลุ่มเสี่ยง 7 โรค ผู้สูงอายุ หรือประชาชนทั่วไป ที่ถือบัตรประชาชนไทย และมีอายุ 18 ปีขึ้นไป
Q: จะเริ่มให้บริการฉีดวัคซีนได้ตั้งแต่วันที่เท่าไหร่A: สามารถจองวันนี้ เพื่อเริ่มรับวัคซีนได้ตั้งแต่ วันจันทร์ที่ 7 มิถุนายน 2564 เป็นต้นไป