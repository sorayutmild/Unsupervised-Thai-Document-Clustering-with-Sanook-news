ปฏิเสธไม่ได้เลยว่า นางเอกสาวคนสวย "เจนี่ เทียนโพธิ์สุวรรณ" กลายเป็นสาวที่คว้าตำแหน่ง "ดารารักเด็ก" แห่งยุคนี้ไปครอง โดยเฉพาะเมื่อได้อยู่ใน "แก๊งนางฟ้า" ที่สมาชิกเพื่อนๆ แต่ละคน ต่างทยอยกันมีชีวิตครอบครัว ผลิตทายาทน่ารักๆ ออกมาให้เชยชม ก็จะมี "สาวเจนี่" คนนี้เนี่ยแหละ มักจะตามติดเด็กๆ เลี้ยงดูแลอย่างดี จนหลานพากันเรียกว่า "น้าเจี๊ยบ"
ถึงแม้ว่าหน้าจอโทรทัศน์ จะเป็นนางเอกเจ้าบทบาท แต่ชีวิตธรรมดาของ สาวเจนี่ รู้สึกแฮปปี้ที่ได้เล่นกับหลานๆ บรรดาลูกๆ ของเพื่อนในแก๊งเดียวกัน ไม่ว่าจะเป็น "บีนา" กับ "บรู๊คลิน" ลูกแฝดของ นานา ไรบีนา ที่ สาวเจนี่ รักและเอ็นดูเป็นพิเศษ กลายเป็นที่มาของชื่อ "น้าเจี๊ยบ"
และยังมี "ไลลา" กับ "ลูกา" ลูกของเพื่อนซี้ พอลล่า เทเลอร์ ที่ สาวเจนี่ ก็คอยทะนุถนอมและหยอกล้อเล่นกับเด็กๆ ทุกครั้งที่ได้มีโอกาสบินกลับมาพบเจอกัน กลายเป็นอีกโหมดหนึ่งที่แตกต่างออกไปของ สาวเจนี่ อีกทั้งยังกลายเป็น คุณน้าเจี๊ยบสุดที่รัก ของบรรดาหลานๆ ตัวน้อยอีกด้วย