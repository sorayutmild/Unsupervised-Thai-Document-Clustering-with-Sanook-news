     Mitsubishi Pajero Sport Elite Edition 2019 รุ่นพิเศษตกแต่งด้วยกระจังหน้าดำ-หลังคาดำ เคาะราคาเริ่มต้น 1,459,000 บาท

     Mitsubishi Pajero Sport รุ่น Elite Edition มาพร้อมชุดแต่งจากโรงงาน ประกอบด้วย กระจังหน้าสีดำ, ชุดแต่งใต้กันชนหน้า-หลังสีดำ, ราวหลังคาสีดำ, สปอยเลอร์หลัง, ปลายท่อไอเสียสเตนเลส, สัญลักษณ์ "PAJERO SPORT" สีดำบนฝากระโปรงหน้า และล้ออัลลอยสีดำขนาด 18 นิ้ว ขณะที่ตัวถังสีขาว White Pearl จะมาพร้อมหลังคาสีดำ Jet Black Mica ด้วย
     ภายในห้องโดยสารของรุ่น Elite Edition เน้นความหรูหรามากขึ้นด้วยเบาะนั่งหุ้มหนังสีน้ำตาลแบบ Horizontal Strip, แผงข้างประตูและกล่องคอนโซลกลางตกแต่งด้วยสีน้ำตาล, กันรอยขอบประตูสเตนเลสพร้อมไฟ LED และพรมรองพื้นสีน้ำตาล

     ด้านระบบความปลอดภัยถูกติดตั้งระบบเตือนการชนด้านหน้าตรง FCM, ระบบตัดกำลังเครื่องยนต์ชั่วคราวเมื่อเหยียบคันเร่งอย่างรุนแรง UMS, ระบบเตือนมุมอับสายตา BSW, กล้องมองภาพรอบคัน Multi Around Monitor, สัญญาณกะระยะ และถุงลมนิรภัย 7 ตำแหน่ง
     Mitsubishi Pajero Sport ติดตั้งเครื่องยนต์ดีเซลเทอร์โบ 2.4 ลิตร ให้กำลังสูงสุด 181 แรงม้า ที่ 3,500 รอบต่อนาที แรงบิดสูงสุด 430 นิวตัน-เมตร ที่ 2,500 รอบต่อนาที ส่งกำลังด้วยเกียร์อัตโนมัติ 8 สปีด พร้อมระบบขับเคลื่อนสี่ล้อ Super Select 4WD II ให้เลือก

     ราคาจำหน่าย Mitsubishi Pajero Sport Elite Edition 2019 ใหม่ ประกอบด้วย

รุ่น 2WD ราคา 1,459,000 บาท
รุ่น 4WD ราคา 1,574,000 บาท

     *ตัวถังสีขาว White Pearl/หลังคาดำ Jet Black Mica เพิ่มอีก 20,000 บาท*