ช็อคโลก!! บิล เกตส์ ถูกกดดันให้ออกจาก Microsoft
อย่างที่เรารู้ๆ กันว่า บิล เกตส์ คือมหาเศรษฐีผู้โด่งดังที่รวยเป็นอันดับ 2 ของโลก และยังเป็นประธานบริหารของบริษัทไมโครซอฟท์ที่ดำรงตำแหน่งมาเป็นเวลาหลายสิบปี ด้วยอำนาจและอิทธิพลต่อการบริหารงานของบริษัททำให้ 3 ผู้ถือหุ้นรายใหญ่มองว่า ถึงเวลาแล้วที่ บิล เกตส์ สมควรลงจากตำแหน่งเพื่อการดำเนินกิจการในยุทธศาสตร์ใหม่ๆ

สำนักข่าวในต่างประเทศรายงานว่าผู้ถือหุ้นใหญ่ 3 จาก 20 รายของไมโครซอฟท์แสดงความต้องการให้คณะกรรมการบริหารพิจารณาบิล เกตส์ ผู้เป็นประธานคณะกรรมการบริหารที่ดำรงตำแหน่งมาอย่างยาวนานหลายสิบปีให้ก้าวลงจากตำแหน่ง เนื่องจากเห็นว่าในอำนาจและอิทธิพลของบิล เกตส์ มีผลต่อการปรับปรุงโครงสร้างองค์กรจนไม่สามารถพัฒนาและเติบโตไปได้อย่างต่อเนื่อง รวมไปถึงมีผลต่อการสรรหาผู้ที่จะเข้าทำหน้าที่แทน สตีฟ บัลเมอร์ อดีตประธานฝ่ายบริหารที่จำเป็นต้องลาออกหลังโดนกดดันจากผู้ถือหุ้นที่ร่วมกันกดดันให้ลงจากตำแหน่ง
ปัจจุบัน บิล เกตส์ เป็นผู้ถือหุ้นใหญ่ที่มีมูลค่าสูงกว่า 270,000 ล้านดอลลาร์สหรัฐ ซึ่งความต้องการของผู้ถือหุ้นทั้ง 3 ที่ถือหุ้นรวมกันมากกว่าร้อยละ 5 ยังไม่มีความชัดเจนว่าจะได้รับการสนับสนุนจากผู้ถือหุ้นรายอื่นๆ และคณะกรรมการบริหารทั้งหมดหรือไม่
สนับสนุนเนื้อหา: Arip