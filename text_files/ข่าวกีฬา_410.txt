ถือเป็นข่าวช็อกเมื่อ "น้องเมย์" รัชนก อินทนนท์ นักแบดมินตันสาวทีมชาติไทย ได้เผยว่า คุณแม่คำผัน สุวรรณศาลา ได้เสียชีวิตลงแล้วหลังมีอาการหายใจไม่ออก เมื่อช่วงเช้าวันที่ 19 สิงหาคม 2564 โดย นักตบลูกขนไก่สาววัย 26 ปี ได้แจ้งข่าวผ่านเฟซบุ๊กของคุณแม่ว่า "สวัสดีค่ะ นี่เมย์เองนะคะ วันนี้เมื่อ 6 ปี ที่แล้ว แม่เข้มแข็งมาโดยตลอด แม่เป็นห่วงคนรอบข้างมาเสมอ เมย์ขอโทษที่ทำให้แม่เห็นเหรียญที่แม่ใฝ่ฝันยังไม่ได้" "เมย์ขอขอบคุณทุกคนนะคะที่เป็นกำลังใจมาให้พวกเรา โพสนี้จะเป็นโพสสุดท้ายของเฟสคุณแม่เมย์นะคะ ขอบคุณความหวังดีของญาติพี่น้องที่ทำให้แม่เมย์มีแต่รอยยิ้มและความสุขมาโดยเสมอค่ะ"
เบื้องต้นมีรายงานว่า เมื่อช่วงเช้าที่ผ่านมา คุณแม่คำผัน สุวรรณศาลา มีอาการหายใจไม่ออก ก่อนที่ทางบ้านจะรีบนำตัวส่งโรงพยาบาล แต่ก็สิ้นใจในระหว่างนำตัวส่งโรงพยาบาล ซึ่ง "น้องเมย์" ยังมีอาการช็อกกับเหตุการณ์ที่ต้องสูญเสียคุณแม่ และร้องไห้ตลอดเวลาสำหรับ รัชนก อินทนนท์ ถือเป็นนักแบดมินตันขวัญใจชาวไทย เคยก้าวถึงตำแหน่งนักแบดหญิงเดี่ยว มือ 1 ของโลก เมื่อปี 2559 กลายเป็นนักตบลูกขนไก่หญิงเดี่ยวคนแรกของประเทศไทยที่สามารถทำได้ ด้วยวัยเพียงแค่ 21 ปีเท่านั้น 
• บ้านทองหยอด แจงสาเหตุเสียชีวิต "คุณแม่คำผัน" เพื่อนในวงการให้กำลังใจ "น้องเมย์"
• “หายใจไม่ออก” เกิดขึ้นได้อย่างไร? หลีกเลี่ยงได้อย่างไร?
