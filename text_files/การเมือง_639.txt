พล.ต.อ.จักรทิพย์ ชัยจินดา ผู้บัญชาการตำรวจแห่งชาติ ยอมรับการเสนอให้มีการโยกย้าย พล.ต.อ.วิระชัย ทรงเมตตา รองผู้บัญชาการตำรวจแห่งชาติ ไปปฎิบัติราชการที่สำนักนายกรัฐมนตรี เนื่องจากประเด็นการปล่อยคลิปเสียงสนทนาระหว่างตนเอง กับ พล.ต.อ.วิระชัย ซึ่งเชื่อมโยงกับปมปัญหาการยิงรถ พล.ต.ท.สุรเชษฐ์ หักพาล ที่ปรึกษาพิเศษประจำสำนักนายกรัฐมนตรี เพราะเป็นปัญหาต่อเอกภาพขององค์กร โดยได้มีการตั้งคณะกรรมการตรวจสอบข้อเท็จจริง และมีมติเสนอโยกย้าย พล.ต.อ.วิระชัย ไปยังสำนักนายกรัฐมนตรี เนื่องจากเป็นนายตำรวจชั้นผู้ใหญ่ ถ้าอยู่เกรงว่าจะเป็นอุปสรรคและปัญหา
ส่วนกรณีการมีคำสั่งให้ พล.ต.อ.ชัยวัฒน์ เกตุวรชัย รองผู้บัญชาการตำรวจแห่งชาติ ไปปฏิบัติราชการที่ศูนย์ปฏิบัติการสำนักงานตำรวจแห่งชาติ ตั้งแต่วันที่ 23 มกราคม 2563 นั้น ผู้บัญชาการตำรวจแห่งชาติ กล่าวเพียงสั้นๆ ว่า เพื่อความเหมาะสมเท่านั้น

อ่านเพิ่มเติม

ด่วน! สั่งสอบ "วิระชัย" ทำราชการเสียหาย-เด้งเข้ากรุ สำนักนายกฯ
"บิ๊กช้าง" โดนด้วย เด้งฟ้าผ่าเข้ากรุ ศปก.ตร. ขาดจากตำแหน่งเดิม
