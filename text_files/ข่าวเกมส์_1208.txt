 






Kuratas [31-กรกฎาคม-2555]
ดูการ์ตูนหรือเกมส์ เกี่ยวกับหุ่นยนต์รบ อย่างเรื่อง Gundam และพวก Front Mission แล้วก็อาจจะคงมีบางคนที่คิดว่า น่าจะมีการสร้างพวกหุ่นยนต์รบแบบนั้นออกมาจริงๆบ้าง แบบที่บังคับได้จริงๆ เพราะที่ผ่านมา อย่างมากก็มีแต่โมเดลขนาดเท่าของจริงเท่านั้นเอง แต่แล้ววันนี้ก็ต้องทึ่ง เพราะทางบริษัท Suidobashi heavy industry ของญี่ปุ่น ได้สร้างหุ่นยนต์รบตัวต้นแบบขึ้นมาให้เราชมกัน โดยมีชื่อว่า Kuratas เป็นหุ่นยนต์รบที่หน้าตาเหมือนกับหุ่น Wanzer จากเกมส์ Front Mission ที่ให้คนขึ้นไปนั่งและขับได้จริงๆ หรือจะควบคุมผ่านเครื่องควบคุมระยะไกลก็ทำได้
 
สำหรับตอนนี้เจ้า Kuratas ยังติดตั้งอาวุธของเล่นอย่างเครื่องยิงจรวดขวดน้ำ และปืนกลแกตลิ่งยิงกระสุน BB Gun เท่านั้น แต่หากเอาขึ้นมาจริงๆ มันก็สามารถติดตั้งอาวุธสงครามสำหรับทำการรบได้จริงๆเช่นกัน ทว่าดูแล้วเปราะๆแบบนี้ จะไปสู้พวกรถถังได้เร้อ ทำมาเอาฮาซะมากกว่านะเนี่ย แต่พอดูค่าพัฒนาเจ้าหุ่นนี่ไปก็ฮาไม่ออกเหมือนกัน ใช้เงินลงทุนไปถึง 1,350,000 ดอลล่าห์สหรัฐ (ประมาณ 40 ล้านกว่าบาท)
 
ตอนนี้เจ้าหุ่น Kuratas ได้มีการจัดแสดงอยู่ที่ศูนย์การประชุมมากุฮาริ เมืองชิบะ กรุงโตเกียว ประเทศญี่ปุ่น
 

 
 
ข้อมูลอ้างอิงจาก

http://www.joystiq.com/2012/07/30/real-1-35-million-mech-makes-us-wonder-about-insurance/
