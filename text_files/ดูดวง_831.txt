หมอเค้ก Magic designs  หมอดูชื่อดังในโลกออนไลน์ ได้เผยถึงดวง 4 ราศีที่ชะตาจะเปลี่ยนอีกรอบ การเปลี่ยนแปลงที่ดีในรอบชะตาปลายปี พ.ศ.2560

เมื่อฝนซาฟ้าเปิดก็เหมือนชีวิตได้กำเนิดใหม่... การทำนายหมอได้ทำนายมาจากการใช้หลักสถิติไพ่พยากรณ์ ร่วมด้วยศาสตร์โคจรดวงดาว พร้อมกับสถิติพื้นดวง หลายๆคนจึง บอกว่าแม่นยำที่สุด ความแม่นยำอยู่ที่สถิติคนมีเป็นพันล้านสิ่งที่มันเกิดขึ้นเกี่ยวเนื่องมาจากพื้นดวงทั้งหมด แล้วส่งผลมายังเจ้าชะตาในปัจจุบัน 
มังกร : มีเกณฑ์ได้ทรัพย์สิน บ้านใหม่ รถใหม่ ย้ายที่อยู่ใหม่ 
ในช่วงต้นปีแรกชีวิตของชาวมังกร กระท่อนกระแท่นรู้สึกเหน็ดเหนื่อย จากภาระหน้าที่ หมุนเงินไม่ทันบ้าง เกิดการโดนหักหลังบ้าง แต่ไม่เป็นไร ฝนหยุดตกแล้วพายุที่เข้ามาเป็นเพียงบททดสอบ ว่าคุณจะรอดไหม ถ้าคุณรอดจากมรสุม จากนี้ไปชีวิต ทำอะไรก็ไหลลื่นสบาย พักผ่อนบ้างนะ ปล่อยวางบ้างนะ ดูแลสุขภาพด้วยดวงชะตามีคนอุปถัมภ์อยู่แล้วก็ขอให้ขอบคุณเค้า ในเรื่องหน้าที่การรับผิดชอบครอบครัวอย่าคิดว่าเป็นภาระ จงคิดว่า นี่แหละความสุขนี่แหละแรงผลักดันที่จะทำให้เราสำเร็จ จะซื้อบ้านซื้อรถ จะเป็นหนี้ก็หนี้ทรัพย์สิน สู้! เริ่มใหม่!
เมษ : มีเกณฑ์ได้รับหน้าที่ใหม่ หรือธุรกิจใหม่
เคว้งคว้างกลางทะเลมานาน ทั้งคลื่นลม พัดเซในข่วงต้นปียิ่งหนักไม่รู้จะไปทางไหนดี ใจเย็นๆฝนหยุดจะมีกัปตันขับเรือมาหาคุณเอง คุณจะเจอผู้ชี้ทาง เค้าไม่เพียงแต่จะโยนเข็มทิศให้ เขาจะโยนห่วงยางให้พร้อมกับพาคุณ ขึ้นฝั่งอย่างปลอดภัย ช่วงแรกมันอาจจะเหนื่อยหน่อยเพราะต้องฝ่าคลื่นแต่พอใกล้ถึงฝั่งก็แฮปปี้ สรุปจะมีคนเข้ามาช่วยในเรื่องงานและธุรกิจไม่ว่าฐานะไหนก็จะเป็นเรื่องราวดีๆ 
ตุลย์ : ชีวิตจะพลิกฟื้นเงินทองมา งานธุรกิจเด่นดัง
เป็นดวงที่ชีวิตมักมีเรื่องให้ตลกอยู่ตลอดเวลา เดี๋ยวจังหวะดีจังหวะร้าย เดี๋ยวเป็นเดี๋ยวตาย ร้องไห้จนทุกวันนี้... มีเรื่องแย่แค่ไหนน้ำตาจะไม่ไหลเลย ช่วงต้นปีหนักเหนื่อย พยายามพายเรือนะ แต่พอจะถึงฝั่งมองไป อ้าวฝนตกคลื่นซัดออกมาอีก เหนื่อยจนท้อ แต่โชคดีนะชาวตุลย์มีรักดีๆรอบกาย ท้อแค่ไหน เค้าก็รู้ว่าทำเพื่อใคร เกิดมาทำเพื่อคนอื่น ช่วงปลายปีดาวพฤหัสมาอยู่ในเรือนชะตาแล้ว จะดีมากขึ้นกว่าการมาประทับช่วงมกรา ดาวพฤหัสดียังไง ดีตรงที่ดาวนี่เปรียบเสมือน เครื่องยนต์ของเรือ เราไม่ต้องพายไง เครื่องฟิตสตาร์ทติดง่ายเข้าฝั่งแบบสวยๆ ดาวพฤหัสเป็นดาวแห่งความรู้ ความมั่นคง การมีสติ ถ้าเรามีสติสตางค์ก็จะมา...แนะนำเวลาจะขึ้นฝั่งให้ขึ้นกับคนที่เค้ารักเราคนที่รักเราจะนั่งนิ่งๆให้เราบังคับเรือคนที่ไม่รักเรา เขาจะไปบังคับเรือแทนเรา สรุป ห้ามร่วมหุ้น ห้ามทำธรกิจร่วมกับใคร ไม่งั้น เรือล่มแน่ 
ธนู : ความรักดีขึ้นมากเริ่มมีพลังใจ พลังกายสู่พลังรวย
ความรักพังช่วงต้นปีทำอะไรก็เหนื่อย คนรักแย่เอาแต่ใจ พยายามทำอะไร สำเร็จนะ แต่ขาดกำลังใจต้องมานั่งถามตัวเองฉันทำไปเพื่อใคร ชีวิตเหมือนเดินตากฝนตลอดปีตั้งแต่ปลายปี 59 เหนื่อย ...คนเดียวไหนกำลังใจ ไหนอ้อมกอด ไหนร่ม ฉันหนาว เอาล่ะจากนี้ ไม่หนาวแล้วนะ คนรักความรักดีขึ้นมาก จากหน้ามือเป็นหลังมือ คนมีคู่ ความรักที่ประคองกันมา มันจะถึงฝั่งแล้วพ้นสิงหานี้ไป แฮปปี้แลนด์ดินแดนความรัก ช่วงนี้กำลังเข้าที่เข้าทางเริ่มมีกำลังใจทำงานเพราะคนรักน่ารักดูแลเอาใจใส่ดีมากกว่า อีกไม่นานจะมากทวีคูณความสุขที่หายไปจะกลับมา คนโสดจะได้พบรัก กับคนที่มาในวันที่ชีวิตมืดหม่น ชีวิตมืดดับ เขาจะมาเป็นแสงสว่างให้กับคุณแน่นอน เร็วๆนี้ ขอให้โชคดี