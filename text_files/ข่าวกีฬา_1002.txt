สมาคมกีฬาวอลเลย์บอลแห่งประเทศไทย ประกาศรายชื่อนักกีฬา ที่จะเดินทางไปทำการแข่งขันกีฬาซีเกมส์ ครั้งที่ 29 ที่มาเลเซีย ออกมาเป็นที่เรียบร้อยโดยทางสมาคมฯ ยังคงยึดผู้เล่นตัวหลักทั้งหมดจาก การแข่งขันวอลเลย์บอล เวิลด์กรังด์ปรีซ์ 2017 ที่ผ่านมา ซึ่งจะยังไม่มีชื่อของ อรอุมา สิทธิรักษ์, ทัดดาว นึกแจ้ง และ มลิกา กันทอง สามผู้เล่นตัวหลักที่ยังมีปัญหาอาการบาดเจ็บนอกจากนี้ยังได้ตัดนักกีฬาออกอีก 2 คน เพื่อส่งรายชื่อให้กับทางฝ่ายจัดการแข่งขันทั้งหมด 12 คน โดยสองคนที่ถูกตัดชื่อออกคือ วิภาวี ศรีทอง และ สุพัตรา ไพโรจน์ สองนักตบที่มีชื่อมาตั้งแต่การแข่งขัน เวิลด์กรังด์ปรีซ์ 2017 นายสมพร ใช้บางยาง นายกสมาคมฯ ได้เปิดเผยว่า "ทีมวอลเลย์บอลหญิง ก็เก็บตัวมาอย่างต่อเนื่อง ตอนนี้ก็ตั้งเป้าสำหรับซีเกมส์ครั้งนี้ คือ การป้องกันแชมป์ให้ได้ โดยเราอยู่ในกลุ่มเอ ร่วมกับ อินโดนีเซีย และ เมียนมา ซึ่งทีมหญิง เราไม่กลัวใครแน่นอน" นายกสมาคมกีฬาวอลเลย์บอลฯ กล่าวทิ้งท้ายรายชื่อนักกีฬาวอลเลย์บอลหญิงทีมชาติไทย ที่จะเดินทางไปแข่งขันรายการ กีฬาซีเกมส์ ครั้งที่ 29 ที่มาเลเซีย จำนวน 12 คนประกอบด้วยประเภททีมหญิง1. ปลื้มจิตร์ ถินขาว2. หัตถยา บำรุงสุข3. จรัสพร บรรดาศักดิ์4. วิลาวัณย์ อภิญญาพงษ์5. อัจฉราพร คงยศ6. ชัชชุอร โมกศรี7. พิมพิชยา ก๊กรัมย์8. ฐาปไพพรรณ ไชยศรี9. พรพรรณ เกิดปราชญ์10. นุศรา ต้อมคำ11. ฑิชาญา บุญเลิศ12. ปิยะนุช แป้นน้อย