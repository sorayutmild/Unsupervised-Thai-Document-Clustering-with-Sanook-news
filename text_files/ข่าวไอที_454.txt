เปรียบเทียบโปรย้ายค่ายเบอร์เดิม AIS, TrueMove H และ dtac ค่ายใดคุ้มที่สุด? ให้เน็ตมากที่สุด, ให้ค่าโทรเยอะที่สุด และซื้อสมาร์ทโฟนรุ่นเด่นได้ถูกที่สุด เรามีคำตอบ!
เรียกได้ว่าในขณะนี้ผู้ให้บริการเครือข่ายโทรศัพท์มือถือรายใหญ่ในบ้านเราต่างก็แข่งขันกันออกโปรโมชั่นแพ็กเกจรายเดือนสำหรับใช้งานอินเทอร์เน็ต พร้อมโทรฟรี รวมถึงสิทธิพิเศษอื่นๆ เพื่อให้สามารถตอบโจทย์การใช้งานของผู้บริโภคได้มากที่สุด โดยเฉพาะโปรโมชั่นที่ดึงดูดลูกค้าใหม่อย่างโปรโมชั่นสำหรับลูกค้าที่ทำการย้ายเครือข่ายด้วยเบอร์เดิมที่มักจะมาพร้อมส่วนลดค่าบริการถึง 50% หรือการเพิ่มปริมาณอินเทอร์เน็ต และส่วนลดค่าเครื่องสมาร์ทโฟนรุ่นเด่นจากแบรนด์ชั้นนำต่างๆ 
วันนี้ทางทีมงาน Thaimobilecenter จึงได้รวบรวมข้อมูลโปรโมชั่นแพ็กเกจรายเดือนแบบย้ายค่ายที่น่าสนใจของทั้ง 3 ค่ายใหญ่ในบ้านเราอย่าง AIS, TrueMove H และ dtac มาทำการเปรียบเทียบให้ได้ชมกันแบบช็อตต่อช็อต โดยแต่ละค่ายจะมีจุดเด่นอย่างไร เชิญติดตามชมไปพร้อมกันได้เลยค่ะ
เปรียบเทียบโปรย้ายค่ายลดสูงสุด 50% ของ AIS, TrueMove H และ dtac
  
จากตารางเทียบโปรโมชั่นย้ายค่ายเบอร์เดิมกับส่วนลดสูงสุด 50% ของทั้ง 3 ค่ายข้างต้น จะเห็นได้ว่าทั้ง AIS, TrueMove H และ dtac ออกโปรโมชั่นลดราคาแพ็กเกจรายเดือนสำหรับลูกค้าย้ายค่ายเบอร์เดิมเริ่มที่ 200 กว่าบาท ไปจะถึง 1,000 กว่าบาท โดยทางค่าย AIS และ dtac ค่อนข้างสูสีกันในด้านปริมาณอินเทอร์เน็ตจากแต่ละแพ็กเกจ ส่วนทาง dtac ให้ค่าโทรทุกเครือข่ายมากกว่าเล็กน้อย
สำหรับ dtac ให้อินเทอร์เน็ต 4G/3G สูงที่สุด 80GB พร้อมค่าโทรทุกเครือข่าย 2,000 นาทีจากแพ็กเกจ 999 บาท รวมถึงรับคูปองส่วนลดจาก 11Street มูลค่า 500 บาท ส่วนทางค่าย AIS และ TrueMove H ให้เน็ตจากแพ็กเกจแพงสุดที่ 1,125 บาท แบบไม่อั้น และไม่ลดสปีด (ไม่ติด FUP) พร้อมค่าโทรอีก 1,200 นาที
 เปรียบเทียบแพ็กเกจรับสมาร์ทโฟนรุ่นเด่นแบบฟรีๆ ของ AIS, TrueMove H และ dtac

จากตารางเปรียบเทียบจะเห็นได้ว่า ทางค่าย dtac และ TrueMove H มีรุ่นสมาร์ทโฟนที่ร่วมโปรโมชั่นนี้มากกว่า AIS แต่ถ้าหากพิจารณาที่แพ็กเกจรายเดือนแล้ว ทาง dtac ค่อนข้างได้เปรียบด้วยปริมาณอินเทอร์เน็ต 4G/3G มากถึง 10GB พร้อมค่าโทร 200 นาที ในขณะที่ AIS และ TrueMove H ให้ปริมาณอินเทอร์เน็ตเพียง 3GB เท่านั้น แต่หากพิจารณากันที่ค่าบริการรายเดือน จะเห็นว่าทาง dtac นั้นมีค่าบริการสูงกว่าอีก 2 ค่าย

เปรียบเทียบโปรโมชั่นส่วนลดค่าเครื่องราคาพิเศษจาก AIS, TrueMove H และ dtac
  
จากตารางในข้างต้นจะเห็นได้ว่า ส่วนลดค่าเครื่องสำหรับ iPhone 8 รุ่น 64GB จากราคาแพ็กเกจเริ่มต้นที่ 1,099 บาท เท่ากันของทั้ง 3 ค่าย แต่สำหรับลูกค้าย้ายค่ายเบอร์เดิมกับทาง dtac จะได้รับส่วนลดทั้งหมด 6,500 บาท ที่มากกว่าทั้ง 2 ค่าย จึงสามารถสั่งซื้อได้ในราคาเพียง 22,500 บาทเท่านั้น พร้อมกับจ่ายค่าบริการล่วงหน้า 2,500 บาท 
และเมื่อพิจารณาปริมาณอินเทอร์เน็ตที่ได้รับจากแพ็กเกจตามเงื่อนไข ทาง AIS มีให้ 16GB ส่วนทาง TrueMove H ให้ที่ 20GB ส่วนทาง dtac ให้สูงสุดถึง 40GB 
นอกจากนี้ทั้ง 3 ค่ายจะให้ปริมาณอินเทอร์เน็ต 4G/3G และค่าโทรฟรีทุกเครือข่ายแล้ว ยังมาพร้อมสิทธิพิเศษที่รองรับการใช้งานในด้านอื่นๆ ด้วยเช่นกัน
เป็นอย่างไรกันบ้างคะ สำหรับโปรโมชั่นย้ายค่ายเบอร์เดิมจากทั้ง 3 ค่ายใหญ่ในบ้านเรา ไม่ว่าจะเป็น AIS, TrueMove H และ dtac ต่างก็ออกโปรโมชั่นที่น่าสนใจ และสามารถตอบโจทย์การใช้งานของผู้ใช้อย่างเราๆ ในยุคดิจิทัลได้เป็นอย่างดี ทั้งนี้จึงขึ้นอยู่กับตัวผู้ใช้เองค่ะ ว่ามีความต้องการใช้งานในด้านใด และแพ็กเกจใดจะเหมาะสมกับไลฟ์สไตล์มากที่สุด รวมไปถึงความเร็ว และความแรงของสัญญาณจากแต่ละค่ายที่อาจไม่เท่ากันตามแต่ละพื้นที่
ดังนั้นท่านอาจต้องทำการสอบถามทางค่ายผู้ให้บริการเครือข่ายก่อนตัดสินใจเลือกใช้แพ็กเกจใดแพ็กเกจหนึ่ง เพราะหากว่าทำการสมัครแพ็กเกจในพื้นที่ ที่มีสัญญาณอ่อน หรือมีความเร็วอินเทอร์เน็ตค่อนข้างช้า ก็อาจจะส่งผลต่อการใช้งาน และอาจไม่ได้รับความคุ้มค่าตามที่คาดหวังไว้ก็เป็นได้