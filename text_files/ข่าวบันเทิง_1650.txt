ขึ้นชื่อเรื่องความชอบแกล้งแฟนไม่แผ่วอีกคน สำหรับพระเอกหนุ่ม นิว-วงศกร ปรมัตถากร เพราะหากมีจังหวะหรือโอกาสทีไรก็มักจะชอบหามุมน่ารักๆ แบบเผลอ ของ นาว-ทิสานาฏ ศรศึก มาเสิร์ฟให้แฟนๆ ได้เห็นอยู่เสมอ
ล่าสุด นิว วงศกร ก็ทำเอา นาว ทิสานาฏ แอบเครียดอยู่ไม่น้อย เนื่องจากขณะที่ทั้งคู่กำลังเช็กรูปภาพจากกล้องอยู่นั้น ฝ่ายหญิงก็ถึงกับพูดขึ้นมาทันทีว่า ถ่ายใหม่ ซึ่งทำเอา หนุ่มนิว ถึงกับเขียนแคปชั่นไว้ด้วยความไม่เข้าใจเองเลยว่า "นั่งดูรูปกัน ลองเลื่อนดูนะ พี่ว่ารูปมันก็สวยดีแล้ว แต่เหม่งน้อยบอกว่ายังไม่ชอบ …พี่ไม่เข้าใจจริงๆ ว่าทำไม เลื่อนดูนะ มีคลิปด้วย"
งานนี้เรียกเอาคนที่ได้เห็นถึงกับขำไปกันใหญ่ เมื่อ นิว ได้เปรียบเทียบภาพระหว่างที่ตนถ่ายให้ นาว กับภาพที่ นาว ถ่ายให้ตน เห็นแล้วบอกได้คำเดียวเลยว่า เข้าใจหัวอกของ นาว ทิสานาฏ เลยจ้า
