เต้ย จรินทร์พร เผยภาพบ้านหลังใหญ่หลังใหม่สร้างเสร็จสมบูรณ์เตรียมพร้อมเข้าอยู่เร็วๆ นี้แล้ว สุดอลังการดอกไม้ในสวนที่ปลูกเองกับมือทุกต้นบานสะพรั่งต้อนรับเจ้าของ สวยงามร่มรื่นน่าอยู่มากๆ  
ต้องขอแสดงความยินดีกับนางเอกสาวร่างเล็ก เต้ย-จรินทร์พร จุนเกียรติ ที่ทำงานอย่างหนักสร้างบ้านหลังใหม่หลังใหญ่สุดอลังการให้กับครอบครัว วันนี้บ้านหลังงามเสร็จสมบูรณ์เป็นที่เรียบร้อยแล้ว เต้ย และครอบครัวเตรียมเก็บกระเป๋าย้ายเข้ามาอยู่อย่างเป็นทางการ
บ้านหลังนี้ของ เต้ย บอกเลยว่าบรรยากาศดีมากๆ เต็มไปด้วยต้นไม้ดอกไม้นานาพันธุ์ที่เธอเป็นคนลงมือจัดสรร ดูแลประคบประหงมเป็นอย่างดี จนทำให้ดอกไม้ ต้นไม้บานสะพรั่งงดงามมากๆ 
เพื่อนๆ และแฟนคลับหลายคนเห็นบ้านหลังงาม เห็นสวนสวยๆ ในบ้านของ เต้ย ต่างเข้ามาแสดงความยินดีกันยกใหญ่เลยทีเดียว  
ล่าสุด ภาพจากไอจีสตอรี่ของคุณแม่เต้ยและตัวเธอเองได้ลงภาพของงานตกแต่งน้ำตกในบ้าน ที่ถือฤกษ์ดีทำการเปิดใช้ได้อย่างราบรื่น ซึ่ง เต้ย ได้เขียนบอกไว้อย่างภาคภูมิใจว่า Finally เรียกว่าในที่สุดทุกสิ่งก็ผ่านพ้นไปได้ด้วยดี แสดงความยินดีกับบ้านหลังใหม่สวยงามด้วยนะจ๊ะ  
