     สื่อรถยนต์สัญชาติญี่ปุ่นเผยภาพ Honda Jazz โฉมใหม่ (หรือ Honda Fit ในตลาดญี่ปุ่น) พร้อมระบุเตรียมเปิดตัวเจเนอเรชั่นใหม่ล่าสุดครั้งแรกช่วงกลางปี 2019 มาพร้อมเครื่องยนต์เบนซิน 1.0 ลิตรเทอร์โบให้เลือกด้วย
     ภาพที่ปรากฏในนิตยสารญี่ปุ่นดังกล่าว เผยให้เห็นรูปตัดต่อของ Honda Jazz ที่ยังคงใช้ตัวถังโฉมปัจจุบัน แต่มาพร้อมรูปลักษณ์ด้านหน้าคล้ายกับ 'ซีวิค' โฉมใหม่ที่เปิดตัวไปก่อนหน้านี้ ติดตั้งไฟหน้าแบบ LED ที่ออกแบบให้ดูเฉียบคม ขณะที่ตัวถังคาดว่าจะถูกพัฒนาให้ลดน้ำหนักลงได้ราว 30 กิโลกรัมเป็นอย่างต่ำ
     จุดเด่นของ Jazz เจเนอเรชั่นใหม่ คือ ขุมพลังเบนซินเทอร์โบไดเร็คอินเจคชั่น 3 สูบ ความจุ 1.0 ลิตร ตอบสนองเทรนด์เครื่องยนต์ในปัจจุบันที่เน้นลดความจุกระบอกสูบลง แล้วพ่วงด้วยเทอร์โบเข้าไปแทน วางจำหน่ายควบคู่กับเครื่องยนต์ไฮบริด 1.5 ลิตร ในตลาดญี่ปุ่น
     Honda Jazz เจเนอเรชั่นใหม่มีแผนเปิดตัวในเดือนมิถุนายน 2019
 
     ที่มา QQ

 