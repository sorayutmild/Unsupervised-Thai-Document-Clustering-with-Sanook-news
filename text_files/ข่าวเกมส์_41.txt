หลังจากเสร็จสิ้นการฉายภาพยนตร์ที่ขึ้นแท่นอันดับหนึ่งมาแล้วในญี่ปุ่นและกวาดรายได้หลายสิบล้านมาแล้วในไทยอย่าง "ดาบพิฆาตอสูร เดอะมูฟวี่ : ศึกรถไฟสู่นิรันดร์" ในเวลานี้ ทาง Aniplex ได้ประกาศภาคต่อของซีรี่ส์ "ดาบพิฆาตอสูรซีซั่น 2" อออกมาแล้ว โดยในอนิเมะซีซั่นสองนี้จะมีเนื้อเรื่องต่อจากภาคมูฟวี่โดยตรง และมีกำหนดฉายในปีนี้

ทั้งนี้ทางสตูดิโอ Ufotable จะยังคงรับผิดชอบในการทำซีซั่นที่สอง และทีมงานทั้งหมดจากซีซั่นแรกกลับมาร่วมงานกันอีกครั้ง โดยในซีซั่นที่ 2 นี้จะเป็นเรื่องราวการผจญภัยกับเสาหลักเสียงอย่าง อุซุย เท็นเง็น กันบ้างมารอดูกันว่าความสนุกจะเป็นอย่างไร นอกจากนี้ประกาศอนิเมะซีซั่นที่ 2 นี้ยังมาพร้อมกับการเปิดเผยเกมเพลย์ใหม่ของ Kimetsu no Yaiba Hinokami Keppuutan หรือตัวดาบพิฆาตอสูรสำหรับเกม โดยจะมีการวางจำหน่ายในปีนี้เช่นเดียวกัน

ทีมงานหลักของดาบพิฆาตอสูร Season 2

จากผลงานของ : โคโยฮารุ โกโตเกะ
ผู้กำกับ : ฮารุโอะ โซโทซากิ
ผู้ออกแบบตัวละคร : อากิระ มัทซึชิมะ
ผู้ผลิต : Studio Ufotable


 ผู้ให้เสียงหลัก (ภาษาญี่ปุ่น)

คามาโดะ ทันจิโร : ฮานาเอะ นัทสึกิ
คามาโดะ เนสึโกะ : คิโต อะคาริ
อะกาสึมะ เซ็นอิทสึ : ชิโมโนะ ฮิโระ
ฮาชิบิระ อิโนะสึเกะ : มัทสึโอกะ โยชิสึกุ
อุซุย เท็นเง็น : โคนิชิ คัทสึยุกิ

นอกจากนี้ยังได้มีการประกาศเตรียมวางจำหน่ายดนตรีประกอบของอนิเมะซีซั่นแรกในวันที่ 26 มีนาคมนี้ในญี่ปุ่น ส่วนดนตรีออเคสตร้าที่มีการแสดงเมื่อเดือนพฤศจิกายนจะวางจำหน่ายในวันที่ 25 สิงหาคมปีนี้อีกด้วย

ดาบพิฆาตอสูร เป็นผลงานต้นฉบับของ โคโยฮารุ โกโตเกะ โดยเล่าเรื่องราวญี่ปุ่นในช่วงยุคสงครามของมนุษย์กับอสูร เหตุการณ์เริ่มจากเนสึโกะน้องสาวของทันจิโร่ที่ถูกอสูรทำร้ายจนทำให้เธอกลายเป็นอสูร ทันจิโรจึงได้เข้าร่วมในกองกำลังปราบอสูรเพื่อหาทางช่วยทำให้น้องสาวของเธอกลับมาเป็นมนุษย์ให้ได้ เป็นอนิเมะที่ออกมาเมื่อปี 2019 และได้รับความนิยมสูงมากทั้งในญี่ปุ่นและทั่วโลก รวมไปถึงประเทศไทย