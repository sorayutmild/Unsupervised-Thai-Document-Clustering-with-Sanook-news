จากกรณีเหตุทะเลาะวิวาท ภายในโรงเรียนมัธยมวัดสิงห์ เขตจอมทอง ถ.เอกชัย ซึ่งที่โรงเรียนจัดเป็นสนามสอบ GAT/PAT ขณะเดียวกันนอกรั้วที่อยู่ติดกันที่วัดสิงห์ มีจัดงานบวชและมีเสียงแห่นาคเสียงดัง ทางโรงเรียนจึงขอความร่วมมือให้ลดเสียงเนื่องจากมีนักเรียนกำลังสอบ
>> PAT5 ป่วน! แก๊งโหด "บุกกระทืบ-ลวนลาม" นักเรียนขณะสอบ ฉุนงานบวชโดนสั่งงดใช้เสียง
>> คลิปป่าเถื่อน! วัยรุ่น บุกทำร้ายครู ลวนลามนักเรียนมัธยมวัดสิงห์ แค้นถูกงดใช้เสียง "แห่นาค"
จากนั้นผ่านไปประมาณครึ่งชั่วโมง มีกลุ่มชายฉกรรจ์ประมาณ 30 คน บุกเข้าภายในโรงเรียน ทำร้ายร่างกายผู้อำนวยการโรงเรียน ครู นักเรียน และทำลายข้าวของพังเสียหาย ทั้งห้องพักครูและห้องเรียนที่เป็นสนามสอบ นอกจากนี้ เพื่อนของผู้โพสต์ยังโดนล่วงละเมิดทางเพศ ด้วยการลากไปหอมแก้ม ผู้ก่อเหตุกล่าวอีกว่า ให้จำชื่อเอาไว้ ขณะที่นักเรียนชายก็โดนกระทืบต่อหน้าต่อตาเพื่อนที่อยู่ในเหตุการณ์ด้วย คาดว่าผู้ก่อเหตุเป็นคนที่มาจากงานบวชเพราะไม่พอใจที่โดนสั่งให้งดใช้เสียง อ้างว่าหาคณะเครื่องเสียงมาเสียเงินถึง 20,000 บาท
>> เผยเจ้าอาวาส "วัดสิงห์" สั่งงดใช้เสียงแห่นาคแล้ว ญาติโยมไม่ฟัง-ยกพวกถล่มโรงเรียน
>> ฟังชัดๆ คลิปวัยรุ่นแค้นจัด ถูกห้ามเสียงดังแห่นาค ประกาศลั่นจ้างมา 20,000 บาท
อย่างไรก็ตาม ในโลกออนไลน์ได้มีการแชร์คลิปจากงานบวชภายในวัดสิงห์ก่อนเกิดเหตุ ที่นอกจากเสียงเครื่องไฟในการแห่นาครอบโบสถ์ที่ดังรบกวนสมาธินักเรียนในสนามสอบแล้ว ยังพบว่ามีการจัดเวทีคอนเสิร์ต จ้างนักร้องหญิงมาร้องเพลงลูกทุ่งหมอลำเสียงดังลั่นวัด มีกลุ่มชายวัยรุ่นใส่เสื้อแบบเดียวกัน ออกมายืนเต้นเด้งเป้าหน้าเวทีอย่างสนุกสนาน อีกทั้งนักร้องยังใส่กระโปรงสั้นกุดร้องเพลงในวัด ซึ่งชาวเน็ตต่างมองว่าไม่เหมาะสมเป็นอย่างมาก

 