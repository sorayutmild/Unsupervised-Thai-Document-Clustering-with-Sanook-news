กลับมาทวงบัลลังก์ตัวแม่ด้านความแซ่บแล้ว สำหรับศิลปินลูกทุ่งสาวเจ้าของฉายา สั้นเสมอหู อย่าง ใบเตย-สุธีวัน ทวีสิน หรือ ใบเตย อาร์สยาม ศรีภรรยาคนสวยของนักแสดงหนุ่มมาดเข้ม ดีเจแมน-พัฒนพล กุญชร ณ อยุธยา ที่เพิ่งจะลั่นระฆังวิวาห์ฉลองรักไปเมื่อเดือนตุลาคมที่ผ่านมา
โดยล่าสุดเจ้าตัวได้จัดหนักจัดเต็มแย่งซีนบนพรมแดง ในงาน CH8 Press Conference Connext ด้วยการคว้าชุดซีทรูสีขาวฟุ้ง มาร่วมอวดโฉมความปังให้บรรดาช่างภาพได้เก็บช็อตเด็ดกันแบบรัวๆ เพราะไม่เพียงแต่ชุดดังกล่าวจะเผยให้เห็นสรีระโค้งเว้าของเธอแบบทะลุทะลวงไปถึงข้างในเท่านั้น แต่ด้านบนของชุดก็ยังเป็นเกาะอกที่เผยให้เห็นเนินอกขาวเนียนแบบเต็มสองตาอีกด้วย
งานนี้ถือได้ว่าเป็นการคัมแบคเข้าโหมดเซ็กซี่ที่ท็อปฟอร์มจริงๆ สำหรับ ใบเตย อาร์สยาม เหมือนเป็นการคอนเฟิร์มด้วยตัวเองว่า ถึงแต่งงานแล้ว แต่ยังแซ่บได้อยู่
>> "ใบเตย อาร์สยาม" ถูกโฟกัสผิดจุด นุ่งชุดเสมอหูเล่นคอนเสิร์ต เคลียร์ชัดใช่ กกน. รึเปล่า?
> "ใบเตย อาร์สยาม" โชว์เสน่ห์มัดใจสามี กับบั้นท้ายงอนเด้งสุดเซ็กซี่
