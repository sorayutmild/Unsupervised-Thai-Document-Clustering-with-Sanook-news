โปรดเกล้าฯ ให้ "พล.ท.สรรเสริญ แก้วกำเนิด” พ้นจากข้าราชการทหาร พร้อมกับแต่งตั้งเป็น ข้าราชการพลเรือน นั่งอธิบดีกรมประชาสัมพันธ์
(7 เม.ย.) ราชกิจจานุเบกษา ได้เผยแพร่ประกาศสำนักนายกรัฐมนตรี เรื่องให้ข้าราชการทหารพ้นจากตำแหน่งและแต่งตั้งข้าราชการพลเรือนสามัญ
โดยระบุว่า มีพระราชโองการโปรดเกล้าโปรดกระหม่อมให้ พล.ท.สรรเสริญ แก้วกำเนิด ข้าราชการทหาร พ้นจากตำแหน่ง ผู้ทรงคุณวุฒิพิเศษกองทัพบก กระทรวงกลาโหม และแต่งตั้งให้เป็นข้าราชการพลเรือนสามัญ ตำแหน่งอธิบดีกรมประชาสัมพันธ์ (นักบริหารระดับสูง) สำนักนายกรัฐมนตรี ตั้งแต่วันที่ 6 เมษายน 2562
ประกาศ ณ วันที่ 7 เมษายน 2562 ผู้รับสนองพระราชโองการ พล.อ.ประยุทธ์ จันทร์โอชา นายกรัฐมนตรี

>> พล.ท.สรรเสริญ แก้วกำเนิด ถูกตั้งให้นั่งตำแหน่งใหม่ คุ้มค่าเหนื่อยมั้ย? เมื่อต้องดีลกับสื่อ  