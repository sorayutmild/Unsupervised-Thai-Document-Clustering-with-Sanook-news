ขึ้นชื่อว่าวงการมายา คลื่นลูกใหม่ซัดมา คลื่นลูกเก่าก็ค่อยๆ เลือนหายไป ไม่มีอะไรแน่นอนและยืนยาว เช่นเดียวกับนางเอกดังในอดีตหลายคนแต่งงานมีครอบครัวก็ลาวงการไปใช้ชีวิตแบบเงียบๆ เหลือเพียงฝีมือและผลงานการแสดงฝากเอาไว้เป็นตำนานให้คนจดจำ ถึงเส้นทางชีวิตใหม่ที่เลือกเดินอาจทำให้โอกาสที่เธอเหล่านี้จะหวนคืนจอนั้นแทบไม่มี แต่ไม่ว่าจะผ่านไปกี่ปีคนดูก็ยังคิดถึงอยู่เสมอ 
อุ้ม สิริยากร

หนึ่งในดาราเจ้าบทบาทของวงการ แต่ด้วยอารมณ์ศิลปินและความเป็นตัวเองสูง ทำให้ตัดสินใจทิ้งวงการมายา ไปจับงานด้านศิลปะแบบที่ตัวเองชอบ ก่อนเริ่มต้นชีวิตคู่กับสามีอยู่ที่ต่างประเทศ ปัจจุบันรับบทบาทคุณแม่ลูกสองของ น้องเมตตา และ น้องอนีคา 

น้ำฝน โกมลฐิติ
อดีตนางเอกที่โด่งดังจากละคร นายฮ้อยทมิฬ อำลาวงการบันเทิงไปมีครอบครัวที่อบอุ่นอยู่กับสามีและลูกชายสุดหล่อทั้ง 2 คนที่ต่างประเทศ โดยมีพี่สาว กวาง กมลชนก คอยอัพเดทภาพน้องสาวคนนี้พร้อมหลานๆ ให้ได้หายคิดถึงกัน 

นิ้ง กุลสตรี
นางเอกหน้าหวานที่โด่งดังสุดๆ ในยุด 90 ปัจจุบันเป็นแอร์โฮสเตสและแต่งงานมีครอบครัวกับสามีนักบิน พี่ใหญ่ นิตตินันท์ อินทรศักดิ์ มานานกว่า 10 ปีแล้ว เรียกว่าหันหลังให้กับวงการมายาอย่างถาวร แต่บอกเลยว่านางเอกคนนี้ยังสวยใสจนแทบไม่เชื่อเลยว่าอายุ 42 แล้ว

เมี่ยง อติมา 
อดีตนางเอก 7 สี ที่โด่งดังจากละคร ดาวพระศุกร์ อำลาวงการตั้งแต่อายุยังไม่สามสิบ ผันตัวไปเป็นแอร์โฮสเตส และแต่งงานกับหนุ่มนักบิน พ็อค อำมฤต  ปัจจุบันมีลูกสาวชื่อน้อง มิดา ใช้ชีวิตเงียบๆ เรียบง่ายอยู่กับครอบครัว นานๆทีเพื่อนรักอย่าง ยุ้ย จีรนันท์ จะโพสต์ภาพอัพเดทชีวิตให้ดูกันซักที

แองจี้ - ราโมน่า ซาโนราลี่
2 พี่น้องอดีตนางเอกลูกครึ่งแห่งยุค 90 ที่ลาวงการบันเทิงไปใช้ชีวิตและสร้างครอบครัวที่สหรัฐอเมริกานานนับ 10 ปี ซึ่งปัจจุบันทั้งคู่กลายเป็นคุณแม่ลูกสองไปแล้ว แม้ว่าโอกาสกลับมาแสดงละครอีกครั้งจะมีน้อยนิด แต่ก็มีผลงานเก่าๆ ของทั้งคู่ยังคงเป็นที่จดจำ

ส้มโอ เพ็ญพิสุทธิ์
อดีตนางเอกหน้าแบ๊วเสียงใสหนึ่งในตำนานของเมืองไทย ออกจากวงการบันเทิงไปนานเกือบ 20 ปี จนลูกสาว น้องสายลับ-น้องเสียงซอ โตเป็นสาวกันหมดแล้ว ปัจจุบันคุณแม่ส้มโอรับหน้าที่ดูแลลูกสาวซึ่งเป็นนักกีฬาขี่ม้าทีมชาติอนาคตไกลและฝึกซ้อมอยู่ที่ต่างประเทศ

ปรายฟ้า สิริวิชชา
โบว์ ปรายฟ้า สิริวิชชา อดีตนางเอก โด่งดังจากบท "แตงโม" ในละครเรื่อง "ลูกสาวกำนัน" ปี 2541 ตอนนี้เธอออกจากวงการไปเป็นแม่บ้านและทำธุรกิจส่วนตัวนานเป็นสิบปีแล้ว โดยไม่มีวี่แววจะกลับมามีงานในวงการบันเทิง แต่ถึงจะหายหน้าไปนานแต่ก็ยังคงสวยไม่สร่างเหมือนเดิม
 