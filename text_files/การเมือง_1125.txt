ก่อนเข้าประชุมคณะรัฐมนตรีของเช้าวันที่ 3 มี.ค. ที่ทำเนียบรัฐบาล พลเอกประยุทธ์ จันทร์โอชา นายกรัฐมนตรี ถือโอกาสเดินตรวจเยี่ยมชมบูธศูนย์ซ่อมสร้างเพื่อชุมชน สำนักงานคณะกรรมการอาชีวะศึกษา
ไม่รู้ว่านายกฯนึกอะไรขึ้นมา จึงได้ขึ้นคร่อมรถจักรยานยนต์ฮอนด้า ซีบีอาร์ 250 ซีซี ทะเบียน อทฉ. กรุงเทพมหานคร 725 สีดำ ซึ่งข้าราชการทำเนียบรัฐบาล ได้นำมาขอรับบริการและไม่คาดคิดว่านายกฯ ได้ทดลองขับรถจักรยานยนต์ ออกไปทันที โดยวนตั้งแต่บริเวณหน้าตึกบัญชาการ 1 ซึ่งเป็นสถานที่ประชุม อ้อมไปยังสนามหญ้าตึกไทยคู่ฟ้า และขึ้นไปบนทางลาด หน้าตึก และเลี้ยวกลับมาจอดที่บริเวณหน้าตึกบัญชาการ ด้วยสีหน้ายิ้มแย้มแจ่มใส โดยมีรปภ. ช่างภาพและสื่อมวชน ให้ความสนใจวิ่งตามอย่างอุตลุด
ทั้งนี้ นายกฯ กล่าวอย่างอารมณ์ดี พร้อมบีบแตรรถก่อนออกตัวว่า ถ้าใครไม่หลีก เดี๋ยวจะชนเลยนะ ก่อนที่จะพุ่งรถออกไป และเมื่อจอดรถ ได้กล่าวติดตลก พร้อมหัวเราะชอบใจว่า "รถแรงดี" เมื่อผู้สื่อกระเซ้าว่าต้องการคนซ้อนท้ายหรือไม่ นายกรัฐมนตรี กล่าวตอบว่า"ถ้าจะมีคนซ้อนท้าย ต้องอายุน้อยกว่านี้หน่อย พร้อมบอกว่า วันนี้ไม่ได้ใส่หมวกกันน็อคเพราะทดลองเฉยๆ ก็สนุกดี"ก่อนที่จะเดินขึ้นอาคารเพื่อเข้าประชุม
ถือเป็นภาพที่มีการแชร์กันมากในช่วงเช้าของวันนี้ เพราะเป็นภาพแปลกตาที่ผู้นำประเทศควบมอเตอร์ไซค์คันใหญ่ๆ ขับเล่นในทำเนียบ แถมหมวกกันน็อกก็ไม่ใส่
และเเน่นอนในโลกสมัยใหม่ไม่มีใครผ่านพ้นวิสัยของชาวโลกออนไลน์ไปได้ ทันทีที่ภาพนายกฯปรากฏผ่านสื่อก็มีมือดี เอาภาพนายกรัฐมนตรีไปตัดต่อ สร้างเสียงหัวเราะเเละเชร์กันในทวิตเตอร์รวมถึงเพจเฟสบุ๊กชื่อดัง
จึงขออนุญาตรวบรวมภาพการตัดต่ออย่างฮามาให้ชมกันขำๆ นะ...
ขอบคุณภาพบางส่วนจาก เพจโหดสัส V2