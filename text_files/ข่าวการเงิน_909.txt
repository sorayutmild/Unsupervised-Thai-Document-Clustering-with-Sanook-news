นายลวรณ แสงสนิท ผู้อำนวยการสำนักงานเศรษฐกิจการคลัง (สศค.) ในฐานะโฆษกกระทรวงการคลัง กล่าวถึงความคืบหน้าในโครงการชิมช้อปใช้ เฟส 2 ว่า โครงการดังกล่าวจะเสนอเข้าสู่ที่ประชุม ครม. เห็นชอบในวันที่ 22 ต.ค. และจะเริ่มลงทะเบียนในวันถัดไปคือวันที่ 23 ต.ค. ทันที เพราะโครงการได้กระแสตอบรับที่ดี
ส่วนการลงทะเบียนชิมช้อปใช้เฟส 2 จะปรับเวลาใหม่โดยแบ่งออกเป็นช่วงเวลา เริ่มตั้งแต่ 8.00 น. เป็นต้นไป
สำหรับรายละเอียดโครงการนั้น อยู่ระหว่างการสรุปรายละเอียดของโครงการร่วมกับนายอุตตม สาวนายน รัฐมนตรีว่าการกระทรวงการคลัง เพื่อสรุปจำนวนผู้ที่ลงทะเบียนเพิ่ม ซึ่งจะได้สิทธิ์ใช้เงิน (G-Wallet) กระเป๋า 2 แต่ให้สิทธิ์จูงใจเพิ่มเป็นขอเงินคืนได้สูงถึง 20% จากเดิมที่สามารถขอเงินคืนได้สูงถึง 15% ของการใช้จ่ายไม่เกิน 30,000 บาท หรือ 4,500 บาท ซึ่งถ้าฝ่ายนโยบายเห็นชอบจะให้สิทธิ์ดังกล่าวกับผู้ที่ได้สิทธิ์ในเฟสแรกด้วย
โฆษกกระทรวงการคลัง กล่าวว่า การใช้จ่ายผ่านกระเป๋า 2 ในโครงการชิมช้อปใช้สามารถทำได้ต่อเมื่อผู้มีสิทธิ์ใช้เงิน 1,000 บาทในกระเป่า 1 หมดแล้วเท่านั้น ซึ่งระยะเวลาการใช้กระเป๋า 1 ยังมีอยู่ ทำให้การเติมเงินกระเป๋า 2 ใช้ค่อนข้างยาก ซึ่งทาง สศค. ยังอยู่ระหว่างการพิจารณาขยายช่องทางการเติมเงินเพิ่มเติมผ่านเครื่อง ATM ด้วย

>> ชิมช้อปใช้ เช็กรายชื่อร้านค้าที่ร่วมโครงการฯ รู้พิกัดเที่ยวก่อนใช้สิทธิ 1,000 บาท
>> วิธีเช็กวันหมดอายุสิทธิ์ชิมช้อปใช้ หลังลงทะเบียนรับเงิน 1,000 บาท ทำได้ง่ายๆ
>> ชิมช้อปใช้ วิธีใช้สิทธิ 1,000 บาท ผ่านแอปพลิเคชั่น การันตีจ่ายไวแถมใช้ง่าย
>> ชิมช้อปใช้ เฟส 2 แย้มข่าวดี "ไม่ต้องอดนอน" หลังคลังเล็งเปิดให้ลงทะเบียน 3 ช่วงเวลา
>> ชิมช้อปใช้เฟส 2 เลิกแจกเงินฟรี 1,000 บาท เน้นขอเงินคืนหวังกระตุ้นการใช้จ่าย