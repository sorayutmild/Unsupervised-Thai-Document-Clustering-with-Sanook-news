 ค่ายรถยนต์มาสด้า เปิดตัวรถกระบะ Mazda BT-50 Pro อย่างเป็นทางการ มั่นใจปรับกระบะให้เหมือนเก๋งลบภาพรถนั่ง ตั้งราคาเริ่ม 589,000 บาท เชื่อยอดขายทะลุ 22,000 คัน 
นาย โชอิชิ ยูกิ กรรมการผู้จัดการ บริษัท มาสด้า เซลล์ (ประเทศไทย) จำกัด เปิดเผย ในการเปิดตัวรถกระบะ  Mazda BT-50 Pro ว่า รถกระบะ  Mazda BT-50  Pro   เป็นรถปิคอัพที่มีความสมบูรณ์แบบและลงตัวในยุคนี้ ด้วยรูปลักษณ์การออกแบบที่งามทั้งภายนอก-ภายใน  มีมิติขนาดใหญ่ที่สุดในตลาด  โดยยังมีให้ลูกค้าเลือกทั้งรุ่น ดับเบิ้ล และ ฟรี สไตล์ แค๊บ พร้อมเครื่องยนต์ ดีไอ ธันเดอร์ โปร  2.2 ลิตร ให้กำลัง 150 แรงม้า และ ดีไอ ธันเดอร์โปร 3.2 ลิตร ให้กำลังสูง สุด 200 แรงม้า  โดยในปีนี้ตั้งเป้าว่าจะมียอดขายเฉพาะรถกระบะมากถึง 22,000 คัน
Mazda BT-50 Pro
นายโชอิชิ กล่าวต่อไปว่า รถปิคอัพ  Mazda BT-50 Pro  ใหม่ออกแบบภายใต้แนวคิดความงดงามที่อยู่ในธรรมชาติ "นากาเร่" ที่ได้ประยุกต์เข้ากับเส้นสายใหม่ของบริษัท "โคโดะ" ด้วยแรงบันดาลใจจากราชสีห์ เจ้าป่าที่สง่างามและน่าเกรงขาม ด้วยแนวคิดรถปิคอัพสมบูรณ์แบบ ในสไตล์เก๋ง
ด้าน นางสาว สุรีย์ทิพย์ ละอองทอง โฉมทอง ดี ผู้อำนวยการฝ่ายการตลาด บริษัท มาสด้า เซลล์ (ประเทศไทย) จำกัด เปิดเผยว่า การแนะนำ Mazda BT-50 Pro  ในวันนี้ จะสร้างความต้องการใหม่ในตลาดรถยนต์กระบะ และจะทำให้พฤติกรรมเลือกซื้อกระบะแตกต่างไปจากเดิม  โดยกลยุทธทางด้านราคานั้น บริษัทตั้งราคาเริ่มต้นเพียง 5 แสนกลางๆ และรุ่นท๊อป ของ  Mazda BT-50 Pro  รุ่น ขับเคลื่อน 4 ล้อ 4 ประตู มาพร้อมเกียร์อัตโนมัติ 6 สปีด และเครื่อง 3.2 ลิตร นั้นราคายังไม่แตะ 1 ล้านบาท
Mazda BT-50 Pro
ผู้สื่อข่าวรายงานว่า  Mazda BT-50 Pro  ใหม่ มี  การพัฒนาในหลายจุดโดยเฉพาะมิติตัวถัง  และพร้อมกันนี้มาสด้า ยังแถมประกันภัยชั้น 1 ในรถ  Mazda BT-50 Pro ทุกรุ่น โดยมีราคาจำหน่ายเริ่มต้น 589,000 บาท และ สูงสุด อยู่ที่ 988,000 บาท และพร้อมกันนี้ยังดึงเอาผู้พันเบิร์ด หรือ พันโท วันชนะ สวัสดี นักแสดงจากเรื่อง "ตำนวนสมเด็จพระนเรศวรมหาราช" มาเป็นผู้ถ่ายทอดประสบการณ์ในรถ  Mazda Br-50 Pro  ด้วย
 
 Mazda BT-50 Pro ขับเคลื่อนทุกสิ่ง..ให้เป็นจริงได้