หากจะใช้คำว่า ศัลยกรรมเปลี่ยนชีวิต ก็ดูจะไม่เป็นเรื่องที่เกินความจริงเกินไป สำหรับการตัดสินใจผ่าตัดขากรรไกรของนักแสดงหนุ่ม เอ็ม-อรรถพล เทศทะวงศ์ หรือ หม่อมเอ็ม ทายาทอดีตศิลปินตลกชื่อดัง หม่อมเหยิน
เพราะตั้งแต่มีการรายงานข่าวออกไปว่า เจ้าตัวได้ตัดสินใจเปลี่ยนแปลงชีวิตของตัวเอง ด้วยการเข้ารับการผ่าตัดแก้ไขขากรรไกร เนื่องจากว่าไม่อยากที่จะต้องใช้ชีวิตลำบากในตอนแก่ ก็ทำให้แฟนๆ รวมถึงชาวเน็ตต่างพากันให้ความสนใจถึงผลลัพธ์ที่จะเกิดขึ้นเป็นอย่างมาก
กระทั่งล่าสุดในอินสตาแกรมของ หม่อมเอ็ม ก็ได้มีการโพสต์ภาพถ่ายอัปเดตที่เผยให้เห็นพัฒนาการความหล่อล่าสุด โดยเป็นการเปรียบเทียบความเปลี่ยนแปลงของคางจากในอดีตที่เคยยื่น ตอนนี้ได้กลับเข้ามาอยู่ในรูปทรงปกติ ชนิดที่ว่าเปลี่ยนไปแบบหน้ามือเป็นหลังมือกันเลยทีเดียว
พร้อมกันนั้น หม่อมเอ็ม ก็ยังได้ระบุความในใจของตนเองผ่านแคปชั่นใต้ภาพ ที่ถึงแม้จะเป็นเพียงข้อความสั้นๆ แต่ก็กินใจคนอ่านอยู่ไม่น้อย
"ยินดีที่ได้รู้จัก ขอบคุณสำหรับทุกอย่างที่ผ่านมา แต่วันนี้เราคงจะไม่ได้เจอกันอีกแล้ว...ตลอดไป"
 
>> จะหล่อแล้ว "หม่อมเอ็ม" ตลกรุ่นเล็ก ตัดสินใจผ่าตัดขากรรไกรแก้ไขฟันกรามล่างยื่น
>> "หม่อมเหยิน" อดีตตลกชื่อดัง ขอบวชตลอดชีวิต
>> "หม่อมเอ็ม" น้ำตาคลอ! เผยชีวิตไม่ได้สวยหรู..หลังถูกตราหน้าอกตัญญู