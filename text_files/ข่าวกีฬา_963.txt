การแข่งขัน มวยสากล ชิงแชมป์ ฟลายเวทองค์กรมวยโลก (WBO) ที่ โอเรียนทัล สปอร์ต เซนเตอร์ ในเซี่ยงไฮ้ สาธารณรัฐประชาชนจีน เมื่อวันเสาร์ที่ 29 กรกฎาคม ที่ผ่านมาซู ซิหมิง กำปั้นชาวจีนวัย 36 ปี เจ้าของแชมป์ ฟลายเวท องค์กรมวยโลก (WBO) ขึ้นสังเวียนป้องกันแชมป์กับ โช คิมูระ นักชกชาวญี่ปุ่นวัย 28 ปี ที่ผ่านสังเวียนการชกมาเพียง 17 ไฟต์ เกมการชกในช่วงต้นเป็นของ นักชกแดนมังกร แต่ยิ่งมากยกเข้า "แชมป์โลก" อ่อนล้าอย่างเห็นได้ชัด เกมการชกดำเนินมาถึงยกที่ 11 โช คิมูระ ผู้ท้าชิงระดมหมัดชุดใส่แบบไม่ยั้งเล่นเอา ซู ซิหมิง ถึงกับทรุดลงไปกองกับพื้น กรรมการนับถึง 5 ก่อนที่ ซู ซิหมิง จะลุกขึ้นมายืนได้แต่หมดสภาพที่จะชกต่อได้ ทำให้กรรมการตัดสินใจโบกมือยุติการชกไปในท้ายที่สุด ท่ามกลางความไม่พอใจของเหล่าพี่เลี้ยง และแฟนมวยเจ้าถิ่นการพ่ายแพ้ครั้งนี้ทำให้ ซูซิหมิง เสียตำแหน่งแชมป์โลกรุ่นฟลายเวท ขององค์กรมวยโลก (WBO) หลังชิงแชมป์ว่าง ด้วยการเป็นฝ่ายเอาชนะคะแนน ขวัญพิชิต 13 เหรียญเอ็กซ์เพรส นักชกชาวไทย เมื่อเดือนพฤศจิกายน ปีที่ผ่านมา
