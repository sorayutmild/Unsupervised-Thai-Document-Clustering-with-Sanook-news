แน่นอนว่าการออมเงินเป็นวิธีที่ดีในการสร้างฐานความมั่นคงให้กับตัวคุณ ถ้าคุณรู้วิธีที่ดีและเหมาะสมคุณอาจจะพบเงินที่เหลือจากการจับจ่ายใช้สอย
Sanook Money นำเคล็ดลับดีๆในการประหยัดเงิน ให้คุณมีเงินเหลือเก็บ ไม่มากก็น้อย
1.เช็คดอกเบี้ยธนาคาร
หมั่นตรวจสอบอัตราดอกเบี้ยที่แตกต่างกันของทุกธนาคาร และตรวจสอบให้แน่ใจว่าธนาคารไหนที่ได้รับอัตรดอกเบี้ยที่ดีที่สุด
 
2. ขายสิ่งที่ไม่จำเป็น
เราเชื่อว่าทุกคนมีของที่ดีๆแต่ไม่เคยใช้หรือไม่จำเป็น อยู่ที่บ้านอย่างแน่นอน ทางที่ดีควรที่จะกำจัดของพวกนั้นโดยการเอามาขายเพื่อเก็บเงินไว้ใช้สำหรับอนาคต
 
3. ทานข้าวที่บ้าน
หยุดการออกไปทานอาหารนอกบ้านได้จะเป็นอะไรที่ดีมาก คุณจะประหยัดได้ในหลายๆทาง ไม่ว่าจะเป็นค่าอาหารหรือค่าน้ำมัน วิธีที่ดีคือทำอาหารทานเองที่บ้านจะประหยัดที่สุด
 
4. ซ่อมแซมสิ่งของ
ถ้ามีของใช้ชำรุดภายในบ้าน ลองหัดซ่อมแซมสิ่งของให้กลับมาใช้ได้ดีเป็นปกติด้วยตัวคุณเอง ดีกว่าที่ต้องเสียเงินในการซื้อสิ่งของชิ้นใหม่มาแทนที่ ทั้งไม่เสียเวลาหาซื้อของชิ้นใหม่และไม่เสียเงินด้วย
 
5. ไม่พกเงินติดตัวเยอะ
อย่าเอาเงินติดตัวไปเยอะถ้าหากคุณไม่ได้มีจุดประสงค์จะซื้ออะไรอยู่แล้ว ให้พกไปเล็กน้อยกันเหนียว ว่าถ้าคุณต้องซื้ออะไรที่จำเป็น หรืออย่างแย่ที่สุดคือพกเงินติดตัวไป แต่ทิ้งบัตรเครดิตเอาไว้ที่บ้านซะ
6. พกอาหารกลางวันไปทานที่ออฟฟิศ
ลองคำนวนค่าอาหารกลางวันของแต่ละสัปดาห์ คุณอาจจะเสียเงินไปเยอะกับสิ่งนี้ แนะนำให้เตรียมอาหารมาเองจากบ้านเพื่อเป็นการประหยัดเงิน และยังได้ทานอาหารที่สะอาดจากฝีมือตัวเองอีกด้วย
 
7. ทำอาหารไว้เยอะๆแล้วแช่แข็งเอาไว้
การทำอาหารเอาไว้เป็นหม้อใหญ่ๆแล้วแช่แข็งไว้แบบนี้มีข้อดีคือคุณอยากจะทานเมื่อไหร่คุณก็แค่หยิบออกมาอุ่นแล้วทานได้เลยไม่จำเป็นต้องออกไม่ซื้อ หรือเตรียมอาหารทำใหม่ให้เสียเงิน
 
8. ชำระค่าบริการต่างๆออนไลน์
ทำไมคุณต้องเสียเงินค่าน้ำมันรถเพื่อขับไปจ่ายเงินด้วยหล่ะ? คุณสามารถจัดการสิ่งเหล่านี้ผ่านทางอินเตอร์เนตได้ ไม่ว่าจะเป็นค่าน้ำ ค่าไฟ ค่าโทรศัพท์ แต่คุณต้องดูแลรหัสผ่านบัญชีออนไลน์ของคุณ ให้ปลอดภัยด้วยนะ
 
9. หากิจกรรมที่ไม่จำเป็นต้องเสียเงินทำ
ถ้าสิ่งที่ทำให้คุณมีความสบายใจทำได้คือธรรมชาติ คุณน่าจะลองมาเดินเล่นสวนสาธารณะแถวๆบ้าน เพราะนอกจากจะทำให้คุณเพลิดเพลินไปกับธรรมชาติแล้วกิจกรรมกลางแจ้งจะทำให้สุขภาพทางร่างกายของคุณดีขึ้น
 
10. ล้างรถด้วยตัวเอง
เมื่อมีรถขับ คุณต้องเสียค่าน้ำมัน แล้วทำไมยังต้องไปเสียเงินค่าล้างรถด้วย มันเป็นค่าใช้จ่ายที่ไม่ได้คุ้มค่าเลยทั้งๆที่คุณก็สามารถล้างรถได้ด้วยตัวเอง ข้อดีของมันคือ คุณจะรู้ว่ารถคุณเป็นรอยตรงไหนบ้าง แถมยังได้ออกกำลังกายด้วยนะ
 
ลองทำตามกฎนี้สัก 2 ข้อดูสิ รับรองว่าคุณจะมีเงินเหลือเก็บเพิ่มมากขึ้นแน่ๆ