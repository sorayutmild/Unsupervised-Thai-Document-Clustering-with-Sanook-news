กลายเป็นข่าวดังเมื่อช่วงปลายปี 2017 ที่ผ่านมา เมื่อมีชายผู้หนึ่งที่ใช้ชื่อว่า Noah ซึ่งอ้างว่า มาจากอนาคตในปี 2030 พร้อมกับทำนายเหตุการณ์ในอนาคตที่จะเกิดขึ้นในอีกไม่กี่ปีข้างหน้านั้น ล่าสุด Noah ได้ถูกนำไปทดสอบว่าพูดโกหกหรือไม่ ผ่านเครื่องจับเท็จและผลการทดสอบก็คือ "ผ่าน"

โดย Noah ได้ถูกเชิญไปให้สัมภาษณ์กับสื่อ Apex TV พร้อมกับถูกทดสอบด้วยเครื่องจับเท็จว่า สิ่งที่เจ้าตัวได้พูดและทำนายมานั้นเป็นเรื่องจริงหรือโกหก โดยคำถามแรกที่ Noah ถูกถามก็คือ เป็นนักเดินทางข้ามเวลามาจากปี 2030 จริงหรือไม่ ซึ่ง Noah ได้ตอบว่า จริง ก่อนเครื่องจับเท็จจะปรากฏสัญญาณซึ่งหมายความว่า สิ่งที่เค้าพูดออกมานั้นเป็นความจริง
จากนั้น Noah ได้ถูกตั้งคำถามอีกมากมาย พร้อมกับให้เผยรายละเอียดของเหตุการณ์ที่จะขึ้นในอนาคต และเมื่อผ่านเครื่องจับเท็จ ก็ปรากฏว่า สิ่งที่เจ้าตัวพูดมานั้น ไม่ใช่เรื่องโกหก
โดยเรื่องราวของ Noah ได้รับการเปิดเผยครั้งแรกผ่านทางแชนแนลยูทูป Paranormal Elite กับชายที่อ้างว่าเดินทางมาจากโลกอนาคต พร้อมกับเปิดเผยเหตุการณ์ที่จะเกิดขึ้นในอนาคตมากมาย ไม่ว่าจะเป็น Donald Trump จะได้ดำรงตำแหน่งประธานาธิบดีอีกสมัยในปี 2020, Bitcoin จะถูกนำมาใช้งานมากขึ้น, ปัญญาประดิษฐ์ (Artificial Intelligence) จะมีศักยภาพสูงขึ้นในปี 2021, รถยนต์พลังไฟฟ้าจะวิ่งได้ไกลถึง 600 ไมล์ต่อชม. ต่อการชาร์จ 1 ครั้ง และมนุษย์สามารถเดินทางไปยังดาวอังคารได้ในปี 2028
Noah ได้เผยว่า ตนเองมีความเครียดและความกังวลอย่างมาก ซึ่งเป็นผลกระทบจากการเดินทางข้ามมิติเวลา พร้อมกับเผยอีกว่า จริง ๆ แล้วอายุ 50 ปี แต่เพราะได้รับประทานยาสูตรลับเฉพาะที่ทำให้เจ้าตัวกลายเป็นเด็กหนุ่มอีกครั้ง และอายุปัจจุบันอยู่ที่ 25 ปี
นอกจากนี้ เจ้าตัวไม่ได้มีเจตนาที่จะหลอกลวงใคร แต่อยากพิสูจน์ให้ทุกคนได้เห็นว่า การเดินทางในมิติเวลามีอยู่จริง และตัวเค้าก็เป็นนักเดินทางข้ามมิติเวลา พร้อมกับเผยว่า จริง ๆ แล้วการเดินทางข้ามมิติเวลามีมาตั้งแต่ปี 2003 แล้ว แต่จะยังไม่ถูกเปิดเผยจนกว่าจะถึงปี 2028
* การผ่านเครื่องจับเท็จไม่สามารถพิสูจน์ได้ว่าคนนั้นไม่ได้พูดโกหก เพราะปัจจุบันมีการพิสูจน์ได้ว่าคนที่ได้รับการฝึกฝนหรือมีความสามารถในการควบคุมภาวะอารมณ์ ก็สามารถผ่านการตรวจจับได้เช่นกันแม้จะไม่ได้พูดความจริง

 
 