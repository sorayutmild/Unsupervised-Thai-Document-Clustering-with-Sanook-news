ราคา iPhone 5S (ไอโฟน 5S) : อัพเดทราคา iphone 5s เครื่องหิ้วในไทย เริ่มที่ 27,500 บาท และ ราคาไอโฟน 5s เครื่องศูนย์ พร้อมวันจอง Pre order และวันวางขายในไทยล่าสุด
ในที่สุด iPhone 5S (ไอโฟน 5S) ก็เปิดตัวอย่างเป็นทางการ เมื่อวันที่ 10 กันยายน 2556 ที่ผ่านมา เวลา 10.00 น. ตามเวลาท้องถิ่น หรือตรงกับ เที่ยงคืน ตามเวลาในประเทศไทยครับ แน่นอนว่า ประเทศที่เปิดจำหน่าย iphone 5s (ไอโฟน5s) รอบแรก ยังไม่มีรายชื่อ ประเทศไทย อย่างที่คาดกันไว้ แต่ก็ถือว่า เป็นความโชคดีดังเช่นปีที่ผ่านๆ มา ที่มีประเทศใกล้ๆ บ้านเรา อย่างที่ สิงคโปร์ รวมไปถึง ประเทศจีน ติดโผประเทศจำหน่ายในรอบแรกด้วยเช่นกัน (ปีนี้ รอบแรกไม่มีฮ่องกงครับ)

ด้วยเหตุนี้ รับรองได้เลยว่า หลังจากวันที่ 20 กันยายนนี้ เป็นต้นไป iphone 5s (ไอโฟน 5S) เครื่องหิ้ว เกลื่อนมาบุญครองอย่างแน่นอนครับ นอกจากนี้ ยังเป็นสัญญาณที่ดีอีกด้วยว่า iPhone 5S (ไอโฟน 5S) น่าจะเข้าไทยเร็วขึ้นด้วย (แม้จะยังไม่มีข้อมูลว่า เป็นเดือนไหนก็ตาม)

ราคา iPhone 5s (ไอโฟน 5s) เครื่องหิ้วในไทยล่าสุด Pre order ในไทย
สำหรับ ราคา iphone 5S (ราคา ไอโฟน5s) ในไทย ตอนนี้ แม้จะยังไม่มีข้อมูลที่แน่นอนออกมาว่า ราคา iphone5s (ราคา ไอโฟน5s) ในไทย จะเริ่มต้นที่ประมาณเท่าใดสำหรับรุ่นความจุ 16GB แต่ก็เริ่มมีพ่อค้า แม่ค้า ประกาศ ราคา iphone 5s เครื่องหิ้ว (ไอโฟน 5s เครื่องหิ้ว) ในอินเทอร์เน็ตออกมาบ้างแล้ว ราคาเฉลี่ยโดยรวมแล้ว เป็นดังนี้ครับ

สำหรับการสำรวจ ราคา iPhone 5s เครื่องหิ้ว ในสัปดาห์นี้ ถือว่า ราคาลดลงจากการสำรวจในครั้งก่อนมากพอสมควร ประมาณ 5,000 - 10,000 บาทครับ แต่ iPhone 5S สีทอง ยังคงมีราคาที่แรงอยู่ เพราะจากราคาสำรวจเดิม เริ่มต้นที่ 50,000 บาท สำหรับความจุ 16GB เหลือ 41,500 บาทแล้ว แต่โดยรวมถือว่า iPhone 5S สีทอง ยังไม่เหมาะที่จะจับจองกันในเวลานี้ เว้นเสียแต่ว่า ต้องการใช้จริงๆ และมีกำลังทรัพย์มากพอ ก็สามารถหาซื้อมาใช้งานกันได้ครับ
โดยบางร้าน จะให้วางเงินมัดจำก่อน ประมาณ 2,000 - 10,000 บาท ในขณะที่บางร้าน จะให้จ่ายแบบเต็มจำนวนครับ ส่วนวันรับ iphone 5s เครื่องหิ้ว นั้น ก็คือ วันที่ 21 กันยายน 2556 หรือหลังจากที่ iphone 5s เปิดจำหน่ายรอบแรกนั่นเองครับ
อย่างไรก็ดี ขอฝากเตือนสำหรับท่านที่สนใจ iphone5s เครื่องหิ้ว (ไอโฟน 5s เครื่องหิ้ว) นะครับ ควรจะหาร้านที่ไว้ใจได้ หรือเคยซื้อมาก่อน ไม่ควรสั่งสินค้ากับบุคคลแปลกหน้า หรือไม่คุ้นเคย เพราะมีกรณีถูกหลอกให้โอนเงินเป็นจำนวนมากนะครับ เนื่องจากสินค้า iPhone 5S ช่วงแรกมีน้อยมากด้วยเป็นไปได้ที่พ่อค้าอาจจะไม่ได้ของ อาจจะเป็นโอกาสของมิจฉาชีพที่จะหลอกให้เราโอนเงิน ฉะนั้น ควรระวังในจุดนี้ด้วยครับ
*หมายเหตุ: เว็บไซต์ techmoblog ไม่รับสั่งซื้อและไม่มีความเกี่ยวข้องกับร้านค้าใดๆ หรือผู้ใดที่โพสต์ขายหรือรับ Pre order ในเว็บไซต์นี้หรือที่อื่นนะครับ
ราคา iPhone 5S ในต่างประเทศ (สิงคโปร์ และ สหรัฐฯ)

** หมายเหตุ :  - อัตราแลกเปลี่ยนดอลลาร์สหรัฐฯ 1 ดอลลาร์ = 31 บาท - อัตราแลกเปลี่ยนดอลลาร์สิงคโปร์ 1 ดอลลาร์ = 25 บาท - ราคาสามารถเปลี่ยนแปลงได้ ขึ้นอยู่กับอัตราแลกเปลี่ยนในช่วงเวลานั้นๆ 
จากประวัติ ราคา iphone ในปีที่ผ่านๆ มา ปกติแล้ว ราคา iphone ในไทย จะอ้างอิงจาก ราคาในประเทศใกล้เคียง อย่างเช่น สิงคโปร์ หรือ ฮ่องกง เป็นหลัก ซึ่งจากประสบการณ์ เปรียบเทียบราคา iphone 5 กับประเทศสิงคโปร์ ในปีที่ผ่านมา พบว่า ราคา iphone 5 เครื่องเปล่า ในไทย จะถูกกว่าที่สิงคโปร์ ประมาณ 2,000 - 2,500 บาท ส่วนราคาเครื่องเปล่า iphone ในสหรัฐฯ ถูกกว่าบ้านเราแน่นอน
ซึ่งถ้าหากเพื่อนๆ จำได้ ราคา iPhone 5S เครื่องเปล่า ในสหรัฐฯ เท่ากับ ราคา iPhone 5 เครื่องเปล่า เมื่อตอนเปิดตัวครับ ฉะนั้น ถ้าหากเราสมมติให้ ราคา iPhone 5S เครื่องเปล่า ในไทย = ราคา iPhone 5 ตอนเปิดตัว จะได้ ราคา iPhone 5s (ไอโฟน 5s) ในไทย แบบไม่เป็นทางการ ดังนี้
ราคา iPhone 5s (ไอโฟน 5s) ในไทย แบบไม่เป็นทางการ

* ราคา iPhone 5 ตอนเปิดตัว เป็นราคาบน Apple Store (ราคาเครื่องเปล่า) ** ราคา iPhone 5S (ราคา ไอโฟน 5s) ในไทย เป็นราคาประมาณการ ไม่ใช่ราคาขายจริง
iPhone 5s (ไอโฟน 5s) จะเปิดตัวเข้ามาขาย และเปิดให้จองในไทยเมื่อไหร่ ?
แม้ว่า การวางจำหน่าย iphone5s ในรอบแรก จะยังไม่มีรายชื่อของประเทศไทย ที่ใกล้บ้านเราหน่อย ก็จะเป็น สิงคโปร์ กับ จีน แต่ก็ถือว่า เป็นสัญญาณที่ดีเช่นกัน นอกจากนี้ ทาง Apple ได้ประกาศ จะวางขาย iPhone 5S ครบ 100 ประเทศในเดือนธันวาคมนี้ นั่นหมายความว่า ช้าที่สุด น่าจะมีจำหน่ายในไทย ไม่เกินเดือนธันวาคม อย่างแน่นอน
สำหรับท่านที่อยากได้ iPhone 5S มาใช้ก่อนใคร อาจจะต้องฝากเพื่อน หรือซื้อกับพ่อค้าที่นำ iphone 5s เครื่องหิ้วมาขาย และเชื่อว่า ต้นเดือนตุลาคมนี้ เราคงได้เห็นคนไทย ใช้ iPhone 5S เครื่องหิ้ว กันแล้วอย่างแน่นอน และในส่วนของ โอเปอร์เรเตอร์ในไทย ผมเชื่อว่า อีกไม่นานนี้ น่าจะมี ข่าวหลุด ให้ได้ทราบกันครับ
ถ้าหากอ้างอิงข้อมูล การวางจำหน่าย iPhone 5 เมื่อปีที่ผ่านมา ทางโอเปอร์เรเตอร์ เริ่มเปิดพรีออเดอร์ ประมาณปลายเดือนตุลาคม ก่อนจะวางจำหน่ายจริง ในเดือนพฤศจิกายน พร้อมกับ Apple Store ประเทศไทย ผมเชื่อครับว่า กำหนดการ วางจำหน่าย iPhone 5S (ไอโฟน 5s) ในไทย จะไม่ต่างจาก iPhone 5 อย่างแน่นอน ซึ่งถ้าหากดูจากข้อมูลในอดีต เราน่าจะได้เห็น iphone 5s ในไทย ไม่เกินปลายเดือนตุลาคมนี้ครับ
และสำหรับท่านที่อยากจะสั่งจอง iphone 5s (ไอโฟน5s) เครื่องหิ้ว จากพ่อค้าในเว็บไซต์ หรือตามร้านตู้ ฝากย้ำไว้ซักนิดครับว่า ให้หาร้านที่รู้จัก และไว้ใจได้ อย่าพยายามหลงเชื่อ ราคา iphone 5s เครื่องหิ้ว ที่ถูกมากกว่าความเป็นจริง เพราะอาจจะเป็นมิจฉาชีพ หลอกเงินเอาไปได้ง่ายๆ ยังไงก็ระมัดระวังกันด้วยนะครับ
สนับสนุนเนื้อหา: www.techmoblog.com  

