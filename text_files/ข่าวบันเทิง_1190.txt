
(13 ก.พ.) หลังจากรอคอยกันมานาน ในที่สุดดาราสาวสายฮา "แพท ณปภา" ก็ได้ฤกษ์ผ่าคลอดลูกชาย "น้องเรซซิ่ง" ที่โรงพยาบาลกรุงเทพคริสเตียน ตามฤกษ์ที่ได้ดูไว้คือเวลา เมื่อเวลา 11.01 น. น้ำหนัก 3,665 กรัม โดยมีคุณพ่อป้ายแดง "เบนซ์ อัครกิตติ์ วรโรจน์เจริญเดช" หรือ "เบนซ์ เรซซิ่ง" คอยดูแลสาวแพทอยู่ไม่ห่าง
โดยหนุ่มเบนซ์ ได้โพสต์ภาพลูกชายลงอินสตาแกรม @benzracing พร้อมข้อความว่า "สวัสดีค้าบ.. ผมเด็กชายเรซซิ่ง ค้าบผม เป็นลูกพ่อเบนซ์กับแม่แพทคับ เกิดวันจันทร์ที่ 13 กุมภาพันธ์ 2560 เวลา 11.01 น น้ำหนัก 3,665 กรัม ครับ !! ร้องดัง เสียงดี แข็งแรง 100%"
ทั้งนี้ ได้มีบรรดาแฟนคลับเข้าไปแสดงความยินดีด้วยมากมาย โดยสาวแพทเตรียมจะแถลงข่าวเผยโฉมน้องเรซซิ่ง ในวันพุธนี้ (15 ก.พ.) ซึ่งทีมข่าวบันเทิง Sanook! News จะตามไปเก็บภาพมาฝากต่อไป