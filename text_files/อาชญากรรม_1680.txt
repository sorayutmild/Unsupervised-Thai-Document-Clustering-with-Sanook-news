จุดจบรักต่างวัย หนุ่มใหญ่ยิงอดีตภรรยาดับคาโรงงาน ก่อนปลิดชีพตาม ระบายความในใจสุดแค้น ไอ้แก่คนนี้แหละที่ช่วยเหลือดูแลมันมาตลอด 2 ปี
(18 ส.ค.64) เมื่อเวลา 07.00 น. พันตำรวจโทสราวุธ มหาชัย พนักงานสอบสวน สภ.พัฒนานิคม จังหวัดลพบุรี ได้รับแจ้งมีเหตุยิงกันเสียชีวิต ที่ลานจอดรถจักยานยนต์ โรงที่4 บริษัทแห่งหนึ่ง หมู่ที่ 13 ตำบลช่องสาลิกา สภ.พัฒนานิคม จึงได้รายงานให้ผู้บังคับบัญชาทราบตามลำดับชั้น และลงพื้นที่ตรวจสอบที่เกิดเหตุ พบเป็นบริเวณลานจอดรถบริษัท ในจุดเกิดเหตุพบศพผู้เสียชีวิตเป็นหญิงนอนหงาย สวมเสื้อสีฟ้าแขนยาว สวมเสื้อกั๊กสีดำ กางเกงขายาว ซึ่งเป็น รปภ.ในโรงงานดังกล่าว ทราบชื่อผู้ตาย คือ นางสาวชลิตา อายุ 22 ปี บาดแผลถูกยิงด้วยอาวุธปืนขนาด .38 เข้าที่ลำตัวหลายนัดจากการสอบสวนทราบว่าผู้ก่อเหตุก็ทำงานเป็น รปภ.ในโรงงานด้วยกัน และเป็นอดีตสามีของผู้ตาย ทราบชื่อคือ นายอนุสรณ์ อายุ 50 ปี หลังก่อเหตุแล้วได้ใช้ รถ จยย. ฮอนด้า หลบหนี โดยสวมเสื้อแขนยาวสีดำ กางเกงขายาวสีดำ ซึ่งเจ้าหน้าที่ตำรวจอยู่ระหว่างกำลังเร่งติดตามตัวคนร้านที่ก่อเหตุเพื่อมาดำเนินคดี

แค้นสะสมถูกดุด่า รปภ.วัย 50 ยิงอดีตภรรยาวัย 22 ดับคาลานจอดรถโรงงาน

โดยผู้ก่อเหตุและผู้เสียชีวิตเคยเป็นสามีภรรยากันและอยู่กินกันมาหลายปี ก่อนที่ในช่วยหลังจะแยกกันอยู่จากอายุที่ต่างกันมาก และฝ่ายชายเริ่มไม่มีเงินให้ภรรยา จนมีปากเสียงกันและฝ่ายชายมักจะถูกฝ่ายหญิงด่าทอรุนแรง และมักชอบเรียกฝ่ายชายว่าไอ้แก่ จนทำให้เกิดเป็นความแค้นสะสม ก่อนที่จะมาก่อเหตุในครั้งนี้  ซึ่งหลังก่อเหตุได้ส่งข้อความไลน์ไปให้แม่ผู้ตาย ตามข้อความดังกล่าวนี้
 "ผมจัดการยิงแอมเรียบร้อยมาเอาศพที่โรง4 ด้วย สิ่งที่ผมทำมันอัดอั้นมานานแม่ไม่เคยคึดจะฟังผมเรยผมเข้าใจแม่ย่อมเข้าข้างลูกอยู่แล้วแต่ความจริงมีแค่ผมกับแอมที่รู้ ผมรู้มาตั้งแต่เดือนตุลาแล้วว่ามันคุยกับ ผู้ชายแต่มันไม่รับ.ด่าผมพูดกูมึงด่าพ่อผมด่าผมไอ้แก่..คับผมแก่มันรู้แต่แรกแล้วผมอายุเท่าไรแล้วมาอยู่คบกับผมทำไมตอนเจอแรกๆ ที่อยู่ก้อไม่มีเงินก้อไม่มีงานก้อตกไอ้แก่คนนี้แหละที่ช่วยเหลือดูแลมันมาตลอด 2 ปี ช่วยมันใช้หนี้ตั้งแต่อยู่กับผัวเก่าผมถามหน่อยมันจะมีสักกี่คนที่ผู้ชายอย่างผมจะยอมมาใช้หนี้ให้พอผมไปถามยาย เมื่อวันที่ 7 พ.ย.64 ยายเล่าความจริงมามันเลยรับไม่ได้ แม่ก็เช่นกัน ผมช่วยแม่ แม่จำได้ไหม ตั้งแต่ผมอยู่กับแอมป์ที่ลาซาลแม่โทรมาขอยืมเงินตลอดผมก็ให้สุดท้ายก็ 1 หมื่นบาท แม่ก็ไม่เคยคืนผมก็ไม่เคยคิดแต่เวลาผมลำบากล่าสุดผมโทรมาขอยืม 1,000 บาท คิดผมร้อยละยี่ผมถามหน่อยว่าจิตใจทำด้วยอะไรกัน รถมอเตอร์ไซค์คันนี้ก็ไม่ใช่ผมเหรอที่ช่วยมาตลอดตอนไปคบกับผมใหม่ๆ ก็ค้างค่างวดผมก็ต้องไปยืมเงินเขามาเพื่อใช้ให้นี่แหละคนที่แม่และแอมป์เรียกว่าไอ้แก่"ล่าสุดเมื่อเวลาประมาณ 10.30 น. ที่ผ่านมา มีรายงานว่า นายอนุสรณ์ ผู้ก่อเหตุได้หนีไปที่โรงแรมแห่งหนึ่ง ปรากฏว่าได้ยิงตัวเองเสียชีวิต คาดเพื่อหนีความผิด สภาพศพนอนหงายอยู่บนที่นอน สวมชุดเสื้อแจ็คเก็ตสีดำ สวมหมวก กางเกงขายาว ใส่รองเท้าผ้าใบ ตำรวจกองพิสูจน์หลักฐานพร้อมด้วยร้อยเวรพัฒนานิคม เก็บหลักฐานจุดเกิดเหตุพบปลอกกระสุน 1 ปลอก และอาวุธปืนไทยประดิษฐ์ขนาด.38 จำนวน 1 กระบอก ตกอยู่ภายในห้องที่เกิดเหตุ 