ความฝันใดต่อไปนี้คุณฝันถึงมากที่สุดลองมาเช็คกันดูนะคะ
 

 
1. ฝันเห็นงู 
- ฝันว่างูรัด หรือเลื้อยมาพันร่างกาย
ทำนายว่า : ถ้าเป็นคนโสดจะได้พบเนื้อคู่ในกะทันหัน ให้สังเกตความฝันว่า ถ้างูรัดส่วนสูงของร่างกาย เช่น รัดคอรัดบั้นเอวจะได้เนื้อคู่ฐานะดี หรือมีศักดิ์ ถ้ารัดต่ำลงมาถึงขา ทำนายว่า จะได้เนื้อคู่ต่ำศักดิ์กว่า ถ้าเป็นคนมีครอบครัวแล้ว ในฝันนั้นถ้าได้ใช้มือจับลำตัวงูแล้วจะได้ลาภเป็นบุตร หรือโชคลาภจร ลาภลอย จากการเสี่ยงโชคใหญ่
 
- ฝันว่างูกัด
ทำนายว่า : ศัตรูเพศตรงข้ามจะคิดร้าย หรือได้รับเคราะห์จากเพื่อนบ้าน ถ้างูกัดต่ำ ก็เป็นเคราะห์เล็กน้อย ถ้ากัดสูง จะได้รับเคราะห์หนัก หรือมิฉะนั้นจะป่วยเจ็บเพราะอุบัติเหตุในการเดินทาง
- ฝันว่าพยายามวิ่งหนีงู แต่ไม่พ้น งูตามมาจนได้
ทำนายว่า : คุณจะได้คบเป็นแฟนกับคนนี้แน่นอน
- ฝันว่าเจองู แล้วทำร้ายงู เช่น ฟันงูขาด กระทืบๆ งูจนตาย
ทำนายว่า : คุณจะเจอคนถูกใจใช่เลย แต่เขาจะเดินผ่านคุณไป
- ฝันว่าเจองูแล้ววิ่งหนีสุดชีวิต งูก็ไล่ไม่ลดละ จนสะดุ้งตื่น
ทำนายว่า : คุณเจอคนถูกใจ แต่คุณยังไม่พร้อม ส่วนเค้าคนนั้นก็ยังจะตามตื๊อคุณต่อไป
- ฝันว่างูค่อย ๆ รัดอย่างนิ่งสงบ
ทำนายว่า : คุณจะพบเนื้อคู่ที่คุณพร้อมจะสานสัมพันธ์กับเขาแน่แล้ว
 
2. ฝันเห็นจระเข้ หรือถูกจระเข้ทำร้าย
ทำนายว่า : จะได้รับเคราะห์จากศัตรูหรือมีผู้คิดร้าย คอยทำร้ายหรือลักทรัพย์สินของเรา
 
3. ฝันเห็นคนตาย
ทำนายว่า : จะได้ลาภจากเสี่ยงโชค หรือโชคลาภทางการค้าขาย และหน้าที่การงาน ถ้าฝันว่าคนตายนั้น มีน้ำเหลืองและหนอนไต่ยั้วเยี้ย ฝันนั้นจะทำให้โชคลาภสูงขึ้น
 
4. ฝันว่าท้อง
ทำนายว่า : ทายว่า ท่านอาจจะกำลังรอการตัดสินใจจากใครบางคนอยู่ และการตัดสินใจนั้นจะทำให้เกิดผลดีกับท่าน
 
5. ฝันเห็นเด็ก
ทำนายว่า : ฝันเห็นเด็กทารก ขาวอวบสมบูรณ์ ฝันนี้จะบอกเหตุให้รู้ว่า จะได้ลาภในการเงินหรือได้บุตรในเร็ววัน
 - ฝันว่าอุ้มเด็ก
ทำนายว่า : คนโสดจะได้คู่ คนมีคู่จะได้ลูก
 
6. ฝันเห็นพระ
- ฝันเห็นองค์พระ หรือพระพุทธรูป พระบูชาต่าง ๆ
ทำนายว่า : ความฝันนี้เป็นมงคลแต่ตัวเอง จะได้รับโชคติดตามมาภายหลัง
- ฝันเห็นพระพรหม
ทำนายว่า : ฝันเห็นรูปปั้นพระพรหม หรือได้กราบไหว้บูชา จะเป็นความฝันดี ผู้ฝันจะได้รับความสุขพร้อมด้วยลาภยศ  - ฝันเห็นพระพุทธบาท
ทำนายว่า : จะได้รับโชคลาภ และการงานในหน้าที่จะได้รับเลื่อน (นิมิตนี้ให้เดินทางไปทำการนมัสการพระพุทธบาทจะเป็นมงคลยิ่ง)
- ฝันเห็นองค์พระเจดีย์ หรือพระปรางค์ หรือสถูปยอดสูง ๆ
ทำนายว่า : จะเป็นมงคลแก่ตัวเอง ถ้าเป็นข้าราชการหรือคนทำงาน จะได้รับตำแหน่งหน้าที่สูงขึ้น ถ้าเป็นพ่อค้าจะได้รับชื่อเสียงไปในทางดี แต่ยังไม่มีโชคลาภทางการเงินทีเดียวนัก
 
7. ฝันเห็นอุจจาระ หรือได้จับอุจจาระ หรือตัวเองถ่ายอุจจาระ
ทำนายว่า : ผู้นั้นจะมีเคราะห์ จะมีเรื่องเสื่อมเสียในทางชื่อเสียง หรือถูกคนนินทากล่าวร้ายป้ายสี
 
8. ฝันเห็นช้าง
- ฝันเห็นโขลงช้าง
ทำนายว่า : จะได้รับการสนับสนุนช่วยเหลือจากผู้ใหญ่
- ฝันเห็นงาช้างคู่ หรือได้จับต้องงาช้าง
ทำนายว่า : จะได้โชคลาภอย่างใหญ่หลวง ถ้าค้าขายจะประสบความร่ำรวยเห็นผลเร็ว ถ้าทำงานหรือรับราชการ จะมีผู้ใหญ่นำโชคลาภมาให้ หรือได้โชคลาภทางการเสี่ยง
- ฝันเห็นช้างเหยาะย่าง
ทำนายว่า : จะได้รับโชคลาภจากผู้ใหญ่ ภายในเร็ววัน
- ฝันว่าขี่ช้าง หรือได้ลูบคลำตัวช้าง
ทำนายว่า : จะได้รับข่าวดีจากทางไกลหรือจากการเดินทาง
- ฝันว่าตกช้าง หรือขี่ช้างตกมันอาละวาด
ทำนายว่า : จะได้รับเคราะห์ หรือการปองร้ายจากศัตรูที่เหนือกว่า
 
9. ฝันเห็นเต่า หรือได้จับตัวเต่าหรือตะพาบน้ำ
ทำนายว่า : จะได้ลาภสัตว์ 4 เท้า 2 เท้า ในระยะเวลาอันใกล้
 
10. ฝันเห็นปลา ฝันว่าได้จับปลา เลี้ยงปลา เห็นปลาว่ายน้ำ
ทำนายว่า : จะได้ลาภหรือได้ข้าวของทั้งหน้าที่การงานจะดีขึ้น
 
11. ฝันเห็นตุ๊กแก
ทำนายว่า : จะได้รับข่าวดีจากการงาน หรือลาภทางการเสี่ยงโชคเล็กน้อย
 
12. ฝันเห็นเลือด
- ฝันว่าฆ่ากันจนนองเลือด หรือเลือดสัตว์ที่ถูกฆ่านองพื้นถนน  ทำนายว่า : จะได้ลาภลอย หรือมีโชคทางการเสี่ยง
- ฝันเห็นเลือดนอง หรือเลือดออกตามร่างกายตัวเอง
ทำนายว่า : จะหมดเคราะห์ และจะได้รับข่าวดีจากทางไกล
- ฝันว่าได้กินเลือดเนื้อสัตว์
ทำนายว่า : จะได้ลาภจากการเสี่ยงหรือการพนัน
 
13. ฝันเห็นหนอน หรือมีหนอนมีไต่ยั้วเยี้ยข้างกายเรา หรือฝันเห็นหนอนในศพเน่า
ทำนายว่า : จะได้ลาภทางการเสี่ยง หรือการค้าดีขึ้น
 
14. ฝันเห็นตะขาบ
ทำนายว่า : จะพบเพศตรงข้ามในทำนองชู้สาว
15. ฝันเห็นพญานาค
ทำนายว่า : ท่านว่าจะถูกตําหนิหรือถูกใช้งานหนัก และจะไม่ได้รับความเป็นธรรม
 

 
16. ฝันว่าฟันหลุด
- ฝันว่าฟันบนหลุด
ทำนายว่า : จะเสียญาติผู้ใหญ่ข้างฝ่ายบิดา
- ฝันว่าฟันล่างหลุด
ทำนายว่า : จะเสียญาติผู้ใหญ่ข้างมารดา
- ฝันว่ามีฟันงอกขึ้นใหม่
ทำนายว่า : จะมีคนมาขออาศัยในบ้าน ไม่ค่อยดีนัก
 
17. ฝันเห็นผี ฝันเห็นเปรต ต่าง ๆ มาหลอกหลอนในฝัน
ทำนายว่า : จะหมดเคราะห์ และจะมีโชคลาภทางการเสี่ยงโชคลาภลอย
 
18. ฝันเห็นแฟนเก่า
ทำนายว่า : ท่านว่าจะหมดเคราะห์ และจะได้ลาภลอยโดยที่ไม่ได้คิด หรือหวังมาก่อน
 
19. ฝันว่าคลอดลูก
ทำนายว่า : งานที่ท่านคิดไว้จะเป็นผลสำเร็จผ่านไปด้วยดี หรือการทำนาค้าขายจะดีขึ้น
 
20. ฝันเห็นโลงศพ แต่ไม่เห็นศพ ตั้งซ้อนกัน หรือมีคนหามโลงศพผ่านมา
ทำนายว่า : จะได้ข่าวดีหรือลาภทางไกล หรือเปลี่ยนแปลงหน้าที่การงานไปในทางที่ดีขึ้น
 
21. ฝันเห็นคนท้อง
ทำนายว่า : ให้ระวังจะถูกคนหักหลังการเข้าหุ้นร่วมทุนดําเดินกิจการ จะขาดทุนไม่ได้ผลคุ้มค่าจากที่ลงทุนไป
 
22. ฝันว่าอุ้มเด็ก
ทำนายว่า : ฝันว่าได้อุ้มเด็ก ทายว่า ท่านจะได้ลาภ หรืออาจจะได้บุตรในเร็ว ๆ นี้สำหรับท่านที่แต่งงานแล้ว
 
23. ฝันเห็นแมว
ทำนายว่า : จะมีลาภยศสรรเสริญจากผู้ใหญ่ หรือผู้บังคับบัญชา หรือเจ้านาย
 
24. เห็นพระ หรือพระพุทธรูป พระบูชาต่างๆ
ทำนายว่า : ความฝันนี้เป็นมงคลแก่ตัวเอง ทายว่าจะได้รับโชคติดตามมาภายหลัง
 
25. ฝันเห็นตัวเงินตัวทอง
ทำนายว่า : ทายว่าคนโสดจะมีคู่ คนที่มีคู่แล้วจะมีบุตร หรือ อาจได้ข้าวของเงินทอง หรือ ลาภลอยในทางเสี่ยงดวง
 
26. ฝันว่าตัดผม
ทำนายว่า : เคราะห์กำลังจะหมด จะชนะคดีความ อาการป่วยไข้จะทุเลาลง
 
27. ฝันเห็นนม
- ฝันเห็นเต้านมของหญิงสาว หรือได้จับต้องลูบคลำ
ทำนายว่า : ท่านจะมีโชคลาภ ได้รับเงินทองของถูกใจ
 - ฝันเห็นเด็กทารกกำลังดูดนม หรือ ฝันว่าเด็กอื่นมาดูดนมเรา
ทำนายว่า : จะได้ร้อนใจ มีการเจ็บไข้ได้ป่วยหรือเสียเงินทอง
 
28. ฝันเห็นปลิง หรือ ฝันว่าปลิงเกาะตามร่างกาย จนทำให้ตนตกใจร้องให้คนช่วยในฝัน
ทำนายว่า : ที่เป็นโสดจะได้พบเนื้อคู่ที่มีครอบครัวแล้ว จะได้รับโชคลาภจากเพื่อนต่างเพศ
 
29. ฝันว่าร้องไห้
ทำนายว่า : ของที่หายจะได้รับคืนมามาในเร็ววัน หรือมิฉะนั้นก็จะได้รับโชคลาภในงานอย่างไม่คาดฝัน อาจจะได้ลาภอย่างไม่คาดคิด
 
30. ฝันเห็นปืน หรือ ฝันว่ายิงปืน หรือได้ยินปืนเป็นที่หวาดเสียว
ทำนายว่า : หญิงจะได้พบเนื้อคู่ ชายจะได้วาสนาดีขึ้น
 
หลากหลายความฝันที่คุณอ่านมานี้ ใครฝันว่าอย่างไรกันบ้างคะ แต่ยังไงก็ตาม คำทำนายฝันนี้ก็เป็นเพียงแค่การพยากรณ์เท่านั้น เราควรใช้วิจารณญาณในการอ่านด้วยนะคะ เพราะบางทีคำทำนายฝันนั้นถ้ามันออกมาเลวร้าย แต่หากคุณทำสิ่งนั้นดีที่สุดแล้ว ผลลัพธ์มันย่อมออกมาดีตามการกระทำแน่นอนค่ะ 
 
ขอบคุณข้อมูลจาก FW Mailขอบคุณภาพประกอบจาก Photos.com