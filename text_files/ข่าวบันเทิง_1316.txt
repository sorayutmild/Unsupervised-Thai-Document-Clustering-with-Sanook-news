กลายเป็นประเด็นร้อนขึ้นมาทันที เมื่อ พลอย พลอยพรรณ ภรรยาคนสวยของพระเอกนักร้องปากกว้าง ปีเตอร์ คอร์ป ไดเรนดัล ได้เข้าไปคอมเม้นท์อินสตาแกรมของสาวบิ๊กไบค์นักแข่งรถ ที่ชื่อ แอนนี่ ว่า หมวกเท่มากค่ะ คุ้นๆ เหมือนของพี่เตอร์เลย จนกระทั่งสาวคนดังกล่าวออกมาโพสต์แก้ต่างว่า เป็นเพียงเพื่อนร่วมงานร่วมงานเท่านั้น ซึ่งก่อนหน้านี้พลอยก็โพสต์รูปตัวเองและลูก พร้อมกับแท็กข้อความถึงปีเตอร์เช่นกันว่า
"แอร๊ย...ยิ้มกันหมดเรยยย!!! เดือนนี่เพ่กบก็จะ 1ปี4เดือน นุ้งไก่จะ1เดือน17วัน ช่วงนี้ดั๊นเหนื่อยมว้าก แต่มีความสุขทุกครั้งที่ได้กอดเด็กๆ อยากให้ปะป๊ากล้บมากอดกันเหมือนเดิมจุงเบย #แพนเตอร์พูม่าคิดถึงปะป๊าม้ากมากคับ #ปะป๊าไม่คิดถึงพวกเราหรอคับ #ไม่มีใครรักปะป๊าเท่ากับพวกเราแน่นอนคับ#กลับมานะคับ #panthercorp #pumacorp"
ดูเหมือนเรื่องราวจะดีขึ้น เพราะฝ่ายเพื่อนๆ ก็ออกมายืนยันว่าทั้งคู่ยังไม่เลิก เพียงแต่ภรรยา อาจจะมีน้อยใจสามีบ้าง เพราะมีงานต่างจังหวัดเยอะ และไม่ค่อยได้กลับบ้าน มาดูแลครอบครัวเท่าไหร่ แต่ดูเหมือนโพสต์ล่าสุดที่เป็นภาษาอังกฤษของพลอยจะยังสวนทาง เพราะแปลออกมาได้ใจความประมาณว่า
ถ้าหากมีใครทำคุณเจ็บซ้ำแล้วซ้ำเล่า ก็แค่คิดว่าเขาเป็นกระดาษทราย เขาอาจทำให้คุณเจ็บแสบ แต่สุดท้ายแล้วคุณจะเปล่งประกายไฉไล และพวกเขาก็จะเป็นของที่ไร้ประโยชน์
เอาเป็นว่าขอให้เป็นแค่การโพสต์คำคมสอนใจทั่วไป ไม่ใช่อิงจากเรื่องจริงนะจ๊ะ และขอเป็นกำลังใจให้ครอบครัวนี้กลับมาแข็งแรงเหมือนเดิมเร็วๆ