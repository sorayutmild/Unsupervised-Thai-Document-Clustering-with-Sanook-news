สังคมผู้ดีแรง เว็บไซต์"ชวนนศ.มีเซ็กส์ไม่ผูกพัน"สุดฮอท" "อึ้ง นศ.หญิงอ๊อกฟอร์ดแห่เป็นสมาชิกมากสุด
สำนักข่าวต่างประเทศรายงานว่า เว็บไซต์"shagatuni.com"ซึ่งเป็นเว็บไซต์เปิดที่เป็นตัวกลางให้นักศึกษาเมืองผู้ดีได้เดทกับนักศึกษาเพศตรงข้าม กำลังเป็นที่นิยมอย่างมากสำหรับนักศึกษาหญิงมหาวิทยาลัยอ๊อกฟอร์ด หลังปรากฎว่า มีนักศึกษาจากสถาบันชื่อดังแห่งนี้กว่า 720 ราย เข้าเป็นสมาชิก และส่งรูปวาบหวิวและร้อนแรงของพวกเธอมาอวดเพศตรงข้าม

รายงานระบุว่า เว็บไซต์ดังกล่าวมีข้อความโฆษณาว่า เป็นพื้นที่สำหรับให้นักศึกษาได้ใช้วันหยุดเพื่อความบันเทิง และไม่ต้องยึดติดกับการออกเดทอย่างมีพันธะ และขณะนี้มีสมาชิกแล้ว 26,933 คน เป็นชาย 18,400 คน และหญิง 8,533 คน ทั้งที่เพิ่งเปิดเว็บไซต์ได้เพียง 2 เดือน โดยเว็บไซต์ระบุว่า เราเป็นตัวแทนของนักศึกษาทั่วอังกฤษที่ใหญ่ที่สุดที่สามารถพบปะกันได้ ขณะที่นายทอม เธอร์โลว์ ผู้ก่อตั้งเว็บไซต์บอกว่า ถึงขณะนี้พบว่า นักศึกษาหญิงอ๊อกฟอร์ดเป็นนักศึกษาที่"เร้าร้อนที่สุด"โดยพวกเธอจะเรียบร้อยในตอนกลางวัน แต่จะสุดเปรี้ยวซ่าในตอนกลางคืน และไม่ใช่เรื่องน่าประหลาดใจเลยที่จะเห็นพวกเธอต้องการแสวงหาประสบการณ์ทางเพศ
ด้านนักศึกษารายหนึ่งบอกว่า เธอคิดว่า ตอนนี้ นักศึกษาไม่ได้มหาวิทยาลัยไปเรียนรู้ แต่ไปเพื่อหาความบันเทิงและช่วงเวลาแห่งความสุข รวมทั้งการมีเซ็กส์กับเพศตรงข้าม และเธอคิดวา สาเหตุที่เว็บไซต์เป็นที่นิยมเพราะนักศึกษาไม่ต้องการมีเพศสัมพันธ์อย่างผูกมัด เพราะพวกเขาต้องการไลฟ์สไตล์แบบสบาย ๆ ไร้พันธะผูกพัน แต่ขณะเดียวกัน สมาชิกกลุ่มหนึ่งก็เป็นพวกมีความต้องการสูง และต้องการเพิ่มปริมาณทางเพศของพวกเขามากกว่าที่เป็นอยู่
ทั้งนี้ สำหรับอัตราค่าเป็นสมาชิกนั้น ผู้ชายจะเสียค่าสมาชิก 5 ปอนด์ ขณะที่ผู้หญิงไม่เสียค่าบริการ โดยจะเป็นตัวกลางให้นักศึกษาทั้งชายและหญิงได้แลกเปลี่ยนข้อความกัน และนัดเดทกัน