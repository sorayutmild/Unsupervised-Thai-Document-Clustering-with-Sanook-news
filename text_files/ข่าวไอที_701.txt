ช่วงแห่งความเศร้า ผมเลยใช้เวลามานั่งลบโปรแกรมบนโทรศัพท์มือถือมากมายที่ไม่ได้ใช้ คือหลายโปรแกรมนั้นดีงามแต่ชีวิตอาจไม่ได้ใกล้เคียงกับการใช้งานมันเท่าไหร่ หรือบางโปรแกรมเราแอบใช้แค่ปีละครั้ง ดังนั้นเพื่อให้มือถือเราไม่เกิดอาการอืดเมื่อใช้ไปนานๆ ก็ต้องหมั่นลบกันหน่อยนะครับ ว่าแต่แล้วเราควรจะมีโปรแกรมอะไรติดเครื่องไว้หละนอกจากโปรแกรมที่เราใช้ประจำอยู่แล้ว ผมขออนุญาตแนะนำกันไปเลยนะครับ
1. แอปพลิเคชั่นในหลวงและราชินี แม้เราจะโศกเศร้ากับการจากไปของในหลวงเรา แต่คำสอนและสิ่งที่เป็นที่ระลึกเราควรมีติดมือถือกันไว้บ้าง ดังนั้นโหลดกันเลยคือ แอพ “สุขพอที่พ่อสอน” นั่งดูรูปและอ่านคำสอนของในหลวงรัชกาลที่ 9 ก็ทำให้การดำเนินชีวิตเราถูกทิศถูกทาง และยังสามารถแชร์ไปยังสังคมออนไลน์ได้ด้วย ถ้าโหลดก่อนเดือนธันวาคมนี้จะยังเป็นเวอร์ชันแรก แต่ถ้าโหลดหลังธันวาเป็นต้นไปนี่จะมีเวอร์ชันใหม่ออกมา คนที่มีอยู่แล้วน่าจะอัพเดทกันอัตโนมัติ ส่วนแอพ “สุขแท้ที่แม่ให้” อันนี้ก็ของราชินี โหลดไปคู่กันห้ามพลาดนะจ๊ะ แถมให้อีกหน่อย แอพ OHMBooksShelf นี่ก็หนังสือที่เกี่ยวข้องนะจ๊ะ2. แอปพลิเคชั่นแจ้งเหตุด่วนเหตุร้าย 2 แอพตัวนี้ผมแนะนำว่าคนไทยทุกคนควรมีติดตัว นั่นคือ police I lert u และ claimdi ทั้งสองตัวนี่จากค่ายเดียวกัน ตัวแรกเอาแจ้งเหตุด่วนเหตุร้าย จากเดิมปกติจะโทร 191 ไม่ติด หรือติดแล้วจะแจ้งเหตุบางคนไม่คุ้นเคย ผมนี่โดนกับตัว เห็นมอเตอร์ไซค์คว่ำคนขับนอนพะงาบๆ ผมรีบโทร 191 เลย ตำรวจที่รับสายถามว่าเหตุเกิดตรงไหนผมอธิบายไม่ถูก เพราะเป็นจุดที่ผมไม่คุ้นเคย แต่ถ้าเป็นแอพ police I lert u มันจะระบุตำแหน่งของเราทันที ไม่ต้องกดโทรออกใดๆ เดี๋ยวตำรวจโทรหาเรา และมันจะแมทชิ่งกับสายตรวจว่าอยู่ตรงไหน ใครใกล้เราที่สุดให้อีกด้วย ติดตัวไว้ครับดีมาก อีกตัวคือ claimdi อันนี้สำหรับคนมีรถที่ทำประกันภัยเอาไว้ ชนกับใครก็ง่ายแล้วครับ เพราะแค่เชคแล้วแยกเรื่องก็จบ และยังมีฟังค์ชั่นไว้ให้ใช้งานอีกเยอะเลย3. แอปพลิเคชั่นที่เกี่ยวกับน้ำ บางครั้งน้ำท่วมน้ำแล้ง พวกคนกรุงอาจจะเห็นเป็นเรื่องไกลตัว แต่เดี๋ยวนี้มันกระทบชีวิตทุกอย่าง เอาเป็นว่าโหลดแอพฯ ไปสักสองตัวน่าจะทำให้อุ่นใจได้เยอะ ตัวแรกคือ TVIS ตัวนี้ผมเอาไว้ดูเรดาร์น้ำฝน ฝนจะตกหนัก ตกน้อย ช่วงหน้าฝนจึงเป็นช่วงที่ควรมีแอพนี้ติดตั้งเอาไว้จะได้รู้ อีกแอพนึงคือ Thai water แอพนี้จะบอกว่าปริมาณน้ำในคลอง ในแม่น้ำ ในเขื่อนต่างๆ ตอนนี้เป็นอย่างไร ใช้งานได้ทั้งหน้าร้อนและหน้าฝน เกษตรกรก็เอาไว้คาดการณ์การเพาะปลูก คนเมืองก็เอาไว้ดูว่าโอกาสน้ำจะท่วมในแต่ละพื้นที่เป็นอย่างไร4. แอปพลิเคชั่นที่เกี่ยวกับรถสาธารณะ ไม่ว่าจะเป็น Grab Taxi. Uber หรือจะเป็น All Thai Taxi ควรอย่างยิ่งที่จะต้องติดตัวเอาไว้ เพราะวันที่เราเรียกแท็กซี่ธรรมดาไม่ได้ พวกนี้ช่วยเราได้เยอะ ผมเองแม้จะมีโอกาสใช้น้อยเพราะขับรถด้วยตัวเองตลอด แต่ก็ต้องสำรองเอาไว้ใช้ในยามฉุกเฉินห้ามลบ และต้องมีเอาไว้ทุกแอพเพื่อความอุ่นใจ น้องจากนั้นแล้วแอพเกี่ยวกับมอเตอร์ไซค์รับจ้างก็ต้องติดเอาไว้ด้วยเหมือนกัน อย่าง skootar และอื่นๆ ก็จะทำให้ชีวิตการเดินทางของคุณง่ายขึ้น อ้ออย่าลืมแอพของขสมก.ล่าสุดนะครับ ปรับแล้วครับ เพราะเขาใส่ GPS ไว้ที่รถเมล์ทุกคัน ทำให้เราติดตามรถเมล์จากเครื่องเราได้เลย สนุกหละครับอย่างนี้5. แอปพลิเคชั่นสุดท้ายที่ต้องมี ระดับคนเมืองอย่างผม ทำงานหาเงินแล้วก็ต้องเที่ยวสิครับ แอพอย่าง Hopper ที่ทำให้เราหาเที่ยวบินที่เหมาะกับช่วงเวลาที่สุด หรือว่าจะเป็น penguint (ของจริงต้องมีตัว t ตอนท้ายนะครับ) ที่เป็นการค้นหาทริปในฝัน กับเที่ยวบินราคาถูกที่สุด คืองัดเอาโปรต่างๆ มาโชว์กันไปเลย นอกจากนั้นก็เป็นแอพตางๆ ที่เกี่ยวกับเมืองที่เราอยากไปหละครับ อยากไปญี่ปุ่นนี่แอพเพียบเลย อยากไปยุโรปก็ไม่ใช่ย่อย ความจริงยังมีแอพที่ควรติดเครื่องไว้อีกมากมาย เช่น Fixzy ที่เอาไว้เรียกช่างมาซ่อมแซมบ้าน ที่ตอนนี้ครบเครื่องซะเหลือเกิน, eatitgo ที่เอาไว้หาช่วงเวลาโปรโมชั่นของร้านอาหารในย่านต่างๆ พวกนี้ก็ไม่ควรจะพลาดต้องมีไว้ใช้งานแบบคาเครื่องเอาไว้เลย ห้ามลบอย่างเด็ดขาด