สวัสดีเพื่อน ๆ ชาว RoV ที่น่ารักทุกคนไม่นานนี้ทาง Garena RoV Thailand ได้เปิดเผยถึงกลุ่ม Hero ที่มีสถิติการชนะต่ำที่สุดเป็นประวัติการณ์ ซึ่งการประเมินนี้ผมต้องขอเรียนเพื่อน ๆ ก่อนว่า..อยู่ใน Mode Championship ที่เปิดมาได้สักระยะหนึ่งแล้ว โดยใน Mode Championship นี้กล่าวโดยย่อก็คือคล้าย ๆ กับ Tournament แบบย่อซึ่งเพื่อน ๆ สามารถท้าทายได้ในช่วงสุดสัปดาห์ ซึ่งของรางวัลตอบแทนก็จะมีเรื่องของสกินแล้ว ก็ตราเกียรติยศที่เพื่อน ๆ จะได้ไปประดับ ID

กลับมาเข้าเรื่องของ Hero ที่มีสถิติการชนะสูงที่สุด ก็คงต้องบอกว่า Hero ในเกม RoV นั้นมีความหลากหลาย และเก่งในรูปแบบของตนเอง แม้ว่าทาง RoV นั้นจะพยายามปรับสมดุลตลอดเวลา แต่ช่องว่างระหว่างความสามารถของ Hero และฝีมือของคนเล่นนั้น เป็นสิ่งสะท้อนที่ทำให้เกิดการจัด Win Rate ขึ้นมาโดยครั้งนี้ ผมจะมากล่าวถึงกลุ่ม Hero ที่มีอัตราชนะต่ำที่สุดก่อน อ้างอิงจากทางเพจ Garena RoV Thailand นะครับ

Rouie (41.95%)
เรามาดูกันเลยกับตัว Rouie สาวน้อยข้ามเวลาทะลุมิติ ที่สามารถ Support เพื่อน ๆ ในแบบที่ใคร..ก็ไม่อาจเลียนแบบได้ แต่จุดอ่อนของเธอนั้น อาจจะเป็นเรื่องของ CC ที่น้อย DMG ที่ต่ำรวมถึงกลยุทธ์ในการตั้งรับที่ค่อนข้างจะลำบาก ในกรณีที่ศัตรูล้อมบ้านและแตกถึง 3 ทาง แต่ข้อดีของเธอก็ยังมีมากมาย ซึ่งการใช้สกิลของ Rouie นั้นจำเป็นต้องฝึกฝนในเรื่องของจังหวะ เพราะไม่อย่างงั้นความสามารถของ Rouie จะทำให้เพื่อน ๆ นั้นเสียจังหวะในการเข้าโจมตีฝ่ายตรงข้าม ไปอย่างน่าเสียดาย เพราะอาจจะได้กลับบ้านมาโดยไม่เจตนา


Murad (43.36%)
ต่อมา Murad ก็เป็น Hero ที่ต้องอาศัยจังหวะอย่างสูง คนที่เล่น Murad ที่จะต้องเก่งและชำนาญนั้น จะเป็นคนที่แม่นระยะเวลาและคำนวณสกิลได้ในจังหวะที่เหมาะสม มือไวประสาทสัมผัสไว ซึ่งแน่นอนว่าเปอร์เซ็นต์การชนะของ Murad นั้นใน Mode  Tournament ออกมาเพียง 43.36% เท่านั้น แต่นั่นไม่ได้หมายถึง Hero ตัวนี้ไม่เก่ง แต่การจะเข้าถึงความสามารถของเขานั้น จำเป็นจะต้องฝึกฝนให้มากขึ้นมากกว่า Hero ตัวอื่น


Paine (43.61%)
Paine จอมเวทย์ยอดนักฆ่า ที่มีสกิลที่ค่อนข้างน่าเกรงขาม และคงไม่มีใครปฏิเสธได้ว่า ตัวของเขานั่นไร้ความสามารถ เพียงแต่ว่า Paine นั้นจะมีจุดอ่อนสำคัญ ในเรื่องของเมื่อเข้าสู่ช่วงท้ายเกม ที่ศัตรูเริ่มจะมีเกราะกันเวทกันแล้ว ทำให้รูปแบบการเล่นของ Paine นั้นจำเป็นต้องกดดันฝ่ายตรงข้ามอย่างหนัก ในช่วงต้นเกมและกลางเกม และต้องรีบปิดเกมให้ได้อย่างรวดเร็ว เพราะไม่งั้นการเล่นของ Paine จะยากขึ้นเรื่อย ๆ และนั่นอาจจะเป็นสิ่งที่สะท้อน ให้เห็นถึงโอกาสชนะของเขานั้นที่มีมีเพียง 43.61% เท่านั้นเอง


Zill (44.46%)
Zill สายลมจอมพิฆาต ยอดนักฆ่าผู้เป็นองครักษ์ของ Tel'Annas ไม่มีใครที่จะปฏิเสธได้ว่า..การฆ่าของ Zill นั้นทรงพลังแต่ Zill นั้นก็เป็น Hero ที่ค่อนข้างมีพลังที่ลดลงคล้าย ๆ กับ Paine ในช่วงท้ายเกม แม้ว่าการโจมตีของเขาจะน่าสะพรึงกลัวก็ตาม ในข้อเท็จจริง Zill นั้นพึ่งถูกจับปรับความสามารถมาได้ไม่นานนี้ ซึ่งอาจจะทำให้เปอร์เซ็นต์การชนะของเขา ดีขึ้นมากกว่าตอนนี้ที่มีเพียง 44.46% ไม่แน่ว่าการจัดอันดับในครั้งหน้า Zill อาจจะหลุดโผนี้ไปก็เป็นได้


Enzo  (45.03%)
Enzo เป็นหนึ่งใน Hero ที่เล่นยากเป็นอันดับต้น ๆ ของเกมนี้ เพราะอย่างที่ผมกล่าวไปในบทความ RoV รวม Hero สำหรับผู้มี "บารมี" เท่านั้นที่เล่นได้ !! แล้วซึ่งเพื่อน ๆ สามารถไปดูได้ โดยอัตราการชนะของเขาที่มี 45.03% นั้นมาจากเหตุที่ว่า Enzo เป็นตัวที่บางและแพ้ CC เป็นอย่างมาก อีกทั้งการโจมตีของเขาค่อนข้างอิงเงื่อนไข กับการใช้สกิลปาโซ่ อีกทั้งจำเป็นจะต้องหลบหลีกเก่ง และหารูปแบบมุมการเข้าทำจังหวะ ในการฆ่าให้แม่นยำเพราะไม่อย่างนั้น Enzo อาจจะเป็นศพซะเอง ซึ่งมันทำให้เขาติดอันดับ Hero ที่มีอัตราชนะต่ำในการจัดสถิติครั้งนี้

หากเพื่อน ๆ ชอบเอาเป็นว่าใน Season ต่อ ๆ ไปผมจะนำเสนอเกี่ยวกับ Hero ที่มีอัตราชนะมากที่สุดและต่ำที่สุด มาให้เพื่อน ๆ ในทุก Season หลังจากนี้แล้วเราค่อยพบกันนะครับกับ Sanook Game