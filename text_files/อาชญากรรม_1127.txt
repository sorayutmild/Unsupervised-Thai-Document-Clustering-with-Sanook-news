จับแล้วคนร้ายฆ่าสาววัย 27 ตายเปลือยคาคอนโด อ้างเป็นลูกค้ามาซื้อบริการฝ่ายหญิง แต่ถูกหยามความเป็นชาย ตำรวจยังไม่ปักใจเชื่อคำให้การ
จากกรณีที่หญิงสาวชาวหนองบัวลำภู วัย 27 ปี ถูกฆาตกรรมเสียชีวิตเปลือยกายอยู่ภายในห้องพักชั้น 2 คอนโดแห่งหนึ่งซึ่งตั้งอยู่ริมถนนศรีนครินทร์ ต.บางเมืองใหม่ อ.เมือง จ.สมุทรปราการ เมื่อช่วงเย็นของวันที่ 3 กันยายน ที่ผ่านมา และกล้องวงปิดของคอนโด ดังกล่าวจับภาพชายต้องสงสัย ที่เดินออกจากห้องของผู้ตายเอาไว้ได้ รวมทั้ง รปภ.ประจำคอนโดดังกล่าวจดจำใบหน้าชายต้องสงสัยได้
หลังเกิดเหตุเจ้าหน้าที่ชุดสืบสวนเร่งสืบหาเบาะแสตัวผู้ก่อเหตุ จนกระทั่งทราบว่าผู้ก่อเหตุผู้ก่อเหตุชื่อ นายเอกพจน์ อายุ 33 ปี ชาวจังหวัดขอนแก่น ซึ่งเคยติดคุกมา 5 ปี และเพิ่งพ้นโทษออกมาจากเรือนจำจังหวัดสมุทรสาคร ในข้อหาข่มขืน เมื่อเดือนเมษายน ที่ผ่านมาและไปก่อเหตุลักษณะเดียวกันในพื้นที่ สน.บางนา โดยการใช้บีบคอผู้เสียหายจนเกือบเสียชีวิต ก่อนลงมือชิงทรัพย์เป็นเงินและโทรศัพท์มือถือของผู้เสียหายไป และจากการสอบสวนพยานรอบข้างและเก็บหลักฐานต่าง ๆ ในห้องที่เกิดเหตุรวมทั้งผลการชันสูตร พบว่าหญิงคนดังกล่าวถูกฆาตกรรมเสียชีวิต โดยการบีบคอ พนักงานสอบสวนจึงเร่งรวบรวมหลักฐานเข้าขอหมายจับของศาลจังหวัดสมุทรปราการ ในข้อหาฆ่าผู้อื่นตายโดยเจตนา และลักทรัพย์ 

ความคืบหน้าในวันนี้ที่ 5 กันยายน 2564 พ.ต.อ.วิชิต  บุญชินวุฒิกุล รอง ผบก.ภ.จว.สมุทรปราการ พร้อมด้วย พ.ต.อ.ปิยวุฒิ แก้วมณี ผกก.สืบสวนตำรวจภูธรจังหวัดสมุทรปราการ และกำลังเจ้าหน้าที่ชุดสืบสวนได้ร่วมกันนำหมายจับของศาลจังหวัดสมุทรปราการ ที่ 429 / 2564 ออกสืบหาตัวคนร้าย จนกระทั่งทราบว่านายเอกพจน์  ผู้ก่อเหตุ ได้หลบหนีไปกบดานอยู่ที่ห้องเช่าแห่งหนึ่งในย่านคลองหลวง จังหวัดปทุมธานี จึงนำกำลังติดตามไปจับกุมตัวเอาไว้ได้เมื่อช่วงบ่ายของวันนี้พร้อมของกลางเสื้อผ้าที่สวมใส่ในวันที่ก่อเหตุและโทรศัพท์มือถือจำนวน 4 เครื่อง ก่อนคุมตัวกลับมาทำการสอบสวนที่ สภ.เมืองสมุทรปราการ พื้นที่เกิดเหตุ 
นายเอกพจน์ ได้ให้การรับสารภาพว่า ก่อนเกิดเหตุประมาณ 4-5 วัน ได้ติดต่อกับผู้ตายทางทวิตเตอร์และมีการขอซื้อบริการ ในราคา 1,300 บาท โดยในวันที่เกิดเหตุช่วงประมาณตี่ 1 ของวันที่ 1 กันยายน ตนเดินทางไปหาผู้ตายที่ห้อง ซึ่งตนได้เสพยาไอซ์มาก่อนหน้าที่จะมาหาผู้ตาย และจังหวะที่กำลังร่วมหลับนอนกับผู้ตาย ได้เกิดการทะเลาะกัน ผู้ตายมาต่อว่าตนหาว่าของตนเล็ก ทำอะไรก็ไม่เคยเสร็จ แถมสกปรก ด้วยความโมโหตนจึงใช้มือบีบคอผู้ตายจนแน่นิ่งไป คิดว่าแค่สลบและไม้รู้ว่าผู้ตายเสียชีวิต ก่อนที่จะหยิบเอามือถือผู้ตายและปลดสร้อยข้อมือของผู้ตายติดมือมาก่อนที่จะหลบหนี 
เบื้องต้น เจ้าหน้าที่ยังไม่ปักใจเชื่อในคำให้การ จึงได้แจ้งข้อกล่าวหาว่า ฆ่าผู้อื่นตายโดยเจตนา และลักทรัพย์ ก่อนควบคุมตัวส่งพนักงานสอบสวนเพื่อดำเนินคดีตามกฎหมายต่อไป 

สาววัย 27 นอนตายเปลือยในห้อง พบถุงยางใช้แล้วทิ้งเกลื่อน พบชายปริศนาออกจากห้อง
เร่งไขคดีสาววัย 27 ตายเปลือย ผลตรวจศพติดโควิด! ตำรวจเผยตัวละครมีหลายคน

 
 