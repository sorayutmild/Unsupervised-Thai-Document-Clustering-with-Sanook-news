ทำเอาตกอกตกใจไปตามๆ กัน หลังนักร้องสาว จ๊ะ อาร์สยาม ได้เผยภาพกองกระดาษทิชชู่เปื้อนเลือด หลังเลือดออกปากและจมูกแบบไหลไม่หยุด ติดต่อกันหลายวัน ล่าสุดได้ไปพบแพทย์เพื่อตรวจอาการแล้ว แต่ยังไม่ทราบผล
ซึ่งสาวจ๊ะ ได้โพสต์ข้อความในอินสตาแกรมว่า "เลือดไหลทั้งคืน ห่วงงานก็ห่วง ไปหาหมออีกรอบก่อนนะคะ เย็นนี้ต้องบินไปงานกาชาดหนองบัวลำภูอีก #เลือดออกปาก #ออกจมูก#หนูกลัว"
ทั้งนี้แฟนคลับต่างเข้าไปคอมเม้นต์ให้กำลังใจ จ๊ะ อาร์สยามกันล้นหลาม ซึ่งหลายคนคาดเดาว่าน่าจะเป็นผลมาจากที่เจ้าตัวโหมรับงานหนักเกินไปจนร่างกายรับไม่ไหว