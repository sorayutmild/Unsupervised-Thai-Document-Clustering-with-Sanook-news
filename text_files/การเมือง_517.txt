สื่อมวลชนจับกลุ่มวิจารณ์ ทำเนียบ ทาสี "องค์ท้าวมหาพรหม" ใหม่ เป็นสีแดง ช่างกรมศิลปากร เผยเป็นการบูรณะ
บรรยากาศภายในทำเนียบรัฐบาลขณะนี้ มีการพูดคุยกันในวงสนทนาของสื่อมวลชน ถึงกรณีการทาสีแดงบนองค์ท้าวมหาพรหม ประดิษฐานอยู่บนตึกไทยคู่ฟ้า โดยสีแดงที่ทาอยู่บนองค์ท้าวมหาพรหมขณะนี้ เป็นการทาสีในลักษณะแบบเต็มองค์ จึงทำให้ผู้สื่อข่าวบางคนตั้งข้อสังเกตว่าเป็นการถือเคล็ดหรือไม่
อย่างไรก็ตาม ล่าสุดจากการสอบถามเข้าไปทางเจ้าหน้าที่ช่างช่างสิบหมู่ของกรมศิลปากร กล่าวว่ากรณีดังกล่าวเป็นขั้นตอนของการบูรณะองค์ท้าวมหาพรหม ซึ่งก่อนหน้านี้ได้รับความเสียหายจากเหตุการณ์ชุมนุมทางการเมือง โดยก่อนหน้าที่ทีมช่างบูรณะจะเริ่มดำเนินการในวันจันทร์ที่ผ่านมา แต่ติดขัดในเรื่องการควบคุมดูแลจึงได้เริ่มดำเนินการในช่วงเย็น เมื่อวานนี้แทน
 