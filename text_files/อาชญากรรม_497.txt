ความคืบหน้าล่าสุด
ล่าสุด นายศักดิศรี เกตุดีแก้ว อายุ 56 ปี โชเฟอร์รถแท็กซี่ นำทองคำ มูลค่า 13 ล้านบาท มาคืนเจ้าของแล้ว ผ่านทาง สวพ.91 โดยกล่าวว่า ตนไม่รู้ว่าในกระเป๋าที่ผู้โดยสารลืมไว้เป็นทองคำมูลค่า 13 ล้านบาท แต่เมื่อรู้ว่าเป็นทองคำก็พยายามหาช่องทางคืน แต่ไม่มีหลักฐานจะติดต่อเจ้าของ ด้านเสี่ยเจ้าของทองมอบทอง 8 บาท และเงินสด 3 แสนบาทให้เป็นสินน้ำใจ โดยจะมอบเงินสดอีก 3 แสนบาทให้ในภายหลัง
ขอขอบคุณภาพจากเฟซบุ๊ค Namsifa Nam
 
หลังข่าวได้นำเสนอไป เสี่ยร้านทองจ.อุบล ได้ลืมกระเป๋าใส่ทองไว้บนรถแท็กซี่ ล่าสุดตำรวจกำลังเร่งหาภาพจากกล้องวงจรปิดตามเส้นทางที่รถแท็กซี่มาส่งผู้เสียหาย เพื่อตามหาคนขับมาสอบสวนหาทรัพย์สินที่ลืมไว้
ความคืบหน้า หลังจากเสี่ยเจ้าของร้านทอง นายเอกรัตน์ กนกวรรณากรณ์ ได้เข้าแจ้งความกับ สภ.คูคต ว่า ได้ลืมกระเป๋าใส่ทองคำรูปพรรณ น้ำหนักประมาณ 500 บาท มูลค่า 13 ล้านบาท ไว้บนรถแท็กซี่ สีชมพู โดยนั่งโดยสารมาจาก สี่แยกเอสเอบี มาลงที่ตลาดสี่มุมเมือง รังสิต โดยจำทะเบียนรถแท็กซี่ไม่ได้ ขณะนี้ไม่พบรถแท็กซี่คันดังกล่าว ผู้เสียหายจึงวอนให้แท็กซี่นำทองคำมาคืนด้วย พร้อมบอกว่าจะมอบเงินรางวัลให้ 5 แสนบาท 
ทั้งนี้ นายเอกรัตน์ เจ้าของร้านทองได้โชว์ภาพสเก็ตซ์ใบหน้าของคนขับรถแท็กซี่คนดังกล่าว เป็นชายมีลักษณะผิวคล้ำ หน้าผากเถิก รูปพรรณสันฐานน่าจะเป็นชาวจังหวัดอุบลราชธานี หรือจังหวัดขอนแก่น ทั้งนี้จึงฝากประชาสัมพันธ์ให้ช่วยติดตามคนขับแท็กซี่สีชมพู
 
 
 