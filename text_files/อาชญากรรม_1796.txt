จักรกฤษณ์ พณิชย์ผาติกรรม
รองผู้บัญชาการตำรวจนครบาล คดียิง "เอ็กซ์ จักรกฤษณ์" ตำรวจมุ่งหลายปมยังไม่ตัดทิ้ง พร้อมนัดประชุมทีมสืบสวนอีก 21 ต.ค. นี้ 14.00 น.
พล.ต.ต.ชยุต ธนทวีรัตน์ รองผู้บัญชาการตำรวจนครบาล กล่าวภายหลังเรียกประชุมชุดสืบสวน เพื่อติดตามคดีที่ นายจักรกฤษณ์ พณิชย์ผาติกรรม อดีตนักกีฬายิงปืนทีมชาติไทย ถูกยิงเสียชีวิต ที่ถนนรามคำแหง 166 ว่า วันนี้ได้ประชุมชุดสืบสวนเพื่อแจกจ่ายงานให้แต่ละฝ่ายที่รับผิดชอบลงพื้นที่เพื่อสืบสวนหาข่าว โดยเจ้าหน้าที่ยังไม่ตัดประเด็นใดทิ้ง ทั้งเรื่องความขัดแย้งส่วนตัว เรื่องการกีฬา หรือเรื่องธุรกิจพระเครื่อง
ทั้งนี้ พนักงานสอบสวน สน.มีนบุรี ได้เชิญพยานที่อยู่ในเหตุการณ์ คือ พญ.ณิธวดี ภู่เจริญยศ ภรรยาของ เอ็กซ์ จักรกฤษณ์ และ น.ส.เรเรวา สาวใช้ชาวพม่า ที่ถูกกระสุนปืนถากที่บริเวณขาด้านขวา มาสอบปากคำในฐานะพยาน
อย่างไรก็ตาม ได้มีการนัดหมายชุดสืบสวนประชุมเพื่อติดตามความคืบหน้าของคดีอีกครั้ง ในวันจันทร์ ที่ 21 ต.ค.นี้ เวลา 14.00 น. ที่กองบัญชาการตำรวจนครบาล
คลิกอ่าน >>> ประวัติ เอ็กซ์ จักรกฤษณ์ โลดโผน ยิ่งกว่านิยาย
           >>> "เอ็กซ์ จักรกฤษณ์" นักแม่นปืนทีมชาติ ถูกยิงเสียชีวิต