สำหรับผู้ที่มีงบประมาณจำกัด นอกเหนือจากการซื้อ ฟีเจอร์โฟน ในราคาหลักร้อยปลาย ๆ ถึงหลักพันต้น ๆ แล้ว ปัจจุบัน สมาร์ทโฟนราคาถูก ก็มีให้เลือกซื้อมากมายหลายรุ่นเช่นกัน
โดยในวันนี้ ทีมงาน techmoblog จะมาแนะนำ สมาร์ทโฟนในราคาไม่เกิน 3,000 บาท ซึ่งนอกจากจะเหมาะกับคนงบน้อยแล้ว ผู้ที่มองหา เครื่องสำรอง ที่นอกจากจะสามารถโทรออกรับสายได้แล้ว ยังใช้งาน Facebook กับ LINE ได้อีกด้วย มาดูกันดีกว่าว่า มีรุ่นใดให้เลือกกันบ้าง
Samsung Galaxy J1 Mini

สำหรับ Samsung Galaxy J1 Mini ถือว่า เป็นสมาร์ทโฟนในซีรี่ส์ Galaxy J ที่มีราคาถูกที่สุด ซึ่งมีราคาค่าตัวเพียง 2,290 บาทเท่านั้น โดยมาพร้อมกับ หน้าจอแสดงผลกว้าง 4.0 นิ้ว แบบ TFT (262K สี) ความละเอียด 800 x 480 พิกเซล, ชิปเซ็ต Spreadtrum SC9830 แบบ Quad-Core Processor ความเร็ว 1.2 GHz, หน่วยประมวลผลภาพกราฟิก Mali-400MP2 GPU, หน่วยความจำ RAM ขนาด 0.75 GB, หน่วยความจำภายในขนาด 8 GB, กล้องด้านหน้า ความละเอียดระดับ VGA, กล้องด้านหลัง ความละเอียด 5 ล้านพิกเซล, แบตเตอรี่ขนาด 1500 mAh, รองรับ 2 ซิมการ์ด และทำงานบนระบบปฏิบัติการ Android 5.1 (Lollipop)
Asus ZenFone Go (ZB452KG)

Asus ZenFone Go (ZB452KB) มือถือราคาประหยัดในตระกูล ZenFone มาพร้อมกับ หน้าจอแสดงผลกว้าง 4.5 นิ้ว แบบ IPS LCD Capacitive Touchscreen 16.7 ล้านสี ความละเอียด 480 x 854 พิกเซล, ชิปเซ็ต Qualcomm MSM8212 Snapdragon 200 แบบ Quad-Core Processor ความเร็ว 1.2 GHz, หน่วยประมวลผลภาพกราฟิกAdreno 302 GPU, หน่วยความจำ RAM ขนาด 1 GB, หน่วยความจำภายในขนาด 8 GB, กล้องด้านหน้า ความละเอียดระดับ VGA, กล้องด้านหลัง ความละเอียด 5 ล้านพิกเซล, แบตเตอรี่ขนาด 2070 mAh, รองรับ 2 ซิมการ์ด และทำงานบนระบบปฏิบัติการ Android 5.1 (Lollipop)
สำหรับราคาของ Asus ZenFone Go (ZB452KB) อยู่ที่ 2,990 บาท
Huawei Y3II

สำหรับ Huawei Y3II ถือเป็นอีกรุ่นที่มีราคาถูกไม่แพ้รุ่นอื่น ๆ โดยมาพร้อมกับ หน้าจอแสดงผลกว้าง 4.5 นิ้ว แบบ IPS LCD Capacitive Touchscreen 16.7 ล้านสี ความละเอียด 480 x 854 พิกเซล, ชิปเซ็ต Mediatek MT6735M แบบ Quad-Core Processor ความเร็ว 1 GHz, หน่วยประมวลผลภาพกราฟิกMali-T720MP2 GPU, หน่วยความจำ RAM ขนาด 1 GB, หน่วยความจำภายในขนาด 8 GB, กล้องด้านหน้า ความละเอียด 2 ล้านพิกเซล, กล้องด้านหลัง ความละเอียด 5 ล้านพิกเซล, แบตเตอรี่ขนาด 2100 mAh, รองรับ 2 ซิมการ์ด, รองรับเครือข่าย 4G LTE และทำงานบนระบบปฏิบัติการ Android 5.1 (Lollipop)
สำหรับราคาของ Huawei Y3II อยู่ที่ 2,990 บาท
Lenovo Vibe C

รุ่นสุดคุ้มราคาประหยัดกับ Lenovo Vibe C โดยรุ่นนี้ มาพร้อมกับ หน้าจอแสดงผลกว้าง 5.0 นิ้ว แบบ IPS Capacitive Touchscreen 16.7 ล้านสี ความละเอียด 854 x 480 พิกเซล, ชิปเซ็ต Qualcomm MSM8909 Snapdragon 210 แบบ Quad-Core Processor ความเร็ว 1.1 GHz, หน่วยประมวลผลภาพกราฟิกAdreno 304 GPU, หน่วยความจำ RAM ขนาด 1 GB, หน่วยความจำภายในขนาด 8 GB, กล้องด้านหน้า ความละเอียด 2 ล้านพิกเซล, กล้องด้านหลัง ความละเอียด 5 ล้านพิกเซล, แบตเตอรี่ขนาด 2300 mAh, รองรับ 2 ซิมการ์ด, รองรับเครือข่าย 4G LTE และทำงานบนระบบปฏิบัติการ Android 5.1.1 (Lollipop)
สำหรับราคาของ Lenovo Vibe C อยู่ที่ 2,990 บาท
ZTE Blade L5 Plus

ปิดท้ายกันที่มือถือจากแดนมังกรอีกเช่นกันกับ ZTE Blade L5 Plus โดยรุ่นนี้ มาพร้อมกับ หน้าจอแสดงผลกว้าง 5.0 นิ้ว แบบ IPS LCD Capacitive Touchscreen 16.7 ล้านสี ความละเอียด 1280 x 720 พิกเซล, ชิปเซ็ต MediaTek MT6580 แบบ Quad-Core Processor ความเร็ว 1.3 GHz, หน่วยประมวลผลภาพกราฟิกMali 400MP4 GPU, หน่วยความจำ RAM ขนาด 1 GB, หน่วยความจำภายในขนาด 8 GB, กล้องด้านหน้า ความละเอียด 2 ล้านพิกเซล, กล้องด้านหลัง ความละเอียด 8 ล้านพิกเซล, แบตเตอรี่ขนาด 2150 mAh, รองรับ 2 ซิมการ์ด และทำงานบนระบบปฏิบัติการ Android 5.1 (Lollipop)
ส่วนราคาของ ZTE Blade L5 Plus อยู่ที่ 2,990 บาท
 
 
 