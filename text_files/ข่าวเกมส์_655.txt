คงต้องบอกก่อนว่า เรื่องของสงครามไม่เคยให้ความสุขที่แท้จริง แม้ว่าความร้อนแรงของสมรภูมิ Russia vs Ukraine แนวรบจะเปิดกว้างไปในหลายพื้นที่ กลายเป็นสงครามเต็มรูปแบบแล้ว ณ ขณะนี้ทำให้ผู้ได้รับผลกระทบพุ่งสูงขึ้นอย่างน่าตกใจ แต่ข่าวนี้จะมาเล่าถึง Gamer ที่เป็น Pro Player ในเกม CS:GO ที่เป็น Game แนว Shooting สุดฮิตที่คนทั่วโลกรู้จักกันดี


โอเลกซานเดอร์ โกคานอฟสกี (ZeroGravity )
ซึ่งหากใครติดตามข่าวสงครามนี้ ก็พอจะทราบว่าวงการ Esports ได้ออกมาเรียกร้องให้ยุติความรุนแรงรวมถึงประกาศ Ban ทีมเกมที่มาจาก Russia ด้วย..โอเคคราวนี้ เราจะพูดถึง " โอเลกซานเดอร์ โกคานอฟสกี "  หรือที่แฟน ๆ Esports รู้จักกันในชื่อ ZeroGravity อดีต Pro Player เกม CS:GO และผู้ก่อตั้งทีม Natus Vincere ( Navi ) ซึ่งเป็นชาว Ukraine เขาได้โพสผ่านอินสตาแกรมส่วนตัว ว่าขณะนี้เขาและเพื่อน ได้เข้าร่วมกองทัพของประเทศ เพื่อต่อต้านการรุกรานของประเทศรัสเซีย

Natus Vincere ( Navi ) ชื่อชั้นระดับโลก
โดยทีม Natus Vincere หรือ Navi มีฐานที่ตั้งอยู่ที่ประเทศ Ukraine  ซึ่งพวกเขาถือเป็นทีม Esports ชื่อดังของประเทศ และล่าสุดทีม CS:GO ของพวกเขาก็เพิ่งคว้าแชมป์ BLAST Premier: World Final 2021 หรือจะเรียกได้ว่าเป็นแชมป์โลกของเกมนี้ก็ว่าได้ หากนับจากเมื่อช่วงเดือนธันวาคมที่ผ่านมา

ทักษะเล่นเกมระดับโลกไม่น่ากังขา แต่จะปรับใช้ในสงครามได้หรือไม่
แม้ว่าเกม CS:GO จะเป็นเกมแนว Shooting ที่ต้องอาศัยความแม่นยำ ไหวพริบและปฏิภาณต่าง ๆ ในการเอาตัวรอดและสังหารเป้าหมาย แต่มันก็ยังคงเป็นคนละเรื่องกับสงครามจริง ไม่มีการตายแล้วเกิดใหม่เหมือนในเกม ไม่มีการนับแต้มผู้ชนะ รวมถึงปัจจัยมากมายที่หาไม่ได้เลยในเกม แต่มันเป็นการต่อสู้จริง แถมดวงก็ยังเป็นสิ่งสำคัญ เรื่องเล่าในสนามรบมีมากมายแต่คนที่ได้กลับมาเล่ามีน้อยนิด หวังว่าทาง ZeroGravity และเพื่อนของเขา รวมถึงทุกคนในสงคราม จะปลอดภัย

โดยสงคราม Russia vs Ukraine ในปัจจุบันจะมีการใช้กำลังพล ที่เป็นทหารราบอยู่อย่างประปราย แต่โดยส่วนใหญ่แล้ว Russia มักจะใช้อาวุธหนักหลายชนิด ยิงกดดันถล่มไปตามพื้นที่ต่าง ๆ ทำลายเป็นวงกว้างและยังมีความอันตรายสูงเรียกได้ว่าทักษะเรื่องปืนนี้ ถือเป็นเรื่องสำคัญรองลงมา เพราะพูดง่าย Russia ตั้งใจจะหัก Ukraine ด้วยอาวุธยุทธภัณฑ์เป็นหลัก และใช้กำลังพลมหาศาลในปิดล้อมกระชับพื้นที่ ทำให้เรื่องทักษะการยิงจากในเกมของพวกเขา ที่จะระดับพระกาฬเพียงใด มันก็กลายเป็นอะไรที่ดูเล็กไปเลย เมื่อเทียบกับขีปนาวุธ



ภาพจริงสงครามสมรภูมิ Russia vs Ukraine
นับว่าทั้งน่าเห็นใจและน่าหดหู่ แม้ว่าหลายฝ่ายเห็นเป็นเรื่องไกลตัว แต่มันก็สะท้อนว่าแม้ว่าพวกเขาจะเป็น Gamer แต่พวกเขาก็อยากจะเป็นกำลังส่วนหนึ่งในการช่วยชาติ และพร้อมพลีชีพ แม้ว่ามันจะไม่มีอะไรการันตีเลยว่า พวกเขาจะรอดกลับมาเป็น Gamer ได้อีกก็ตาม