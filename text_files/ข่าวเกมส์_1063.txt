Pokémon Go ปลดแบนให้ผู้เล่น มีโอกาสแก้ตัวอีกครั้ง
Pokémon Go
image: https://www.youtube.com/watch?v=Xby3QlCtjQw
อาจจะเพราะมีผู้เล่นลดลงหรือไม่ก็ไม่ทราบได้ แต่ทาง Niantic ก็ตัดสินใจที่จะปลดแบนให้กับผู้เล่นบางส่วน ให้สามารถกลับมาเล่นได้อีกครั้ง โดยเดิมทีนั้นทาง Niantic ไม่ปราณีกับผู้เล่นที่ทำผิดกฎใช้ App ตัวช่วยจากบริษัท Third party ในการเล่นเกม Pokémon Go แต่วันนี้ทาง Niantic ประกาศปลดแบนให้ผู้เล่นบางคน โดยให้เหตุผลว่าผู้เล่นเหล่านี้ถูกแบน เพราะไม่ได้ตั้งใจหรือไม่ทราบว่าสิ่งที่พวกเขาทำนั้นสร้างความเสียหายให้กับตัวเกม ก็เลยจะให้โอกาสอีกครั้ง
สำหรับแอคเคาท์ที่จะได้รับการปลดแบนนั้น จะเป็นผู้เล่นที่ถูกแบนไปเนื่องจากใช้แอพฯช่วยเล่นประเภท add-on map apps ซึ่งเป็นแอพฯที่จะช่วยบอกตำแหน่งของโปเกม่อนต่างๆในแผนที่ที่อยู่รอบตัวผู้เล่น ว่ามีตัวอะไรอยู่ในขณะนั้นตรงไหนบ้าง ซึ่งทาง John Hanke CEO ของ Niantic กล่าวว่า
Pokémon Go
"ผู้เล่นเหล่านี้คงคิดว่าแอพฯพวกนี้ก็แค่ช่วยระบุตำแหน่งโปเกม่อนที่อยู่ใกล้ตัวเท่านั้น ไม่น่าจะผิดอะไร แต่แท้จริงแล้วแอพฯพวกนี้ส่งผลเสียต่อฐานข้อมูลของเกม รวมถึงผิดต่อเงื่อนไขการให้บริการของเกมด้วย ทาง Niantic จึงจำเป็นต้องสั่งปิดแอพฯพวกนี้อย่างเช่น PokéVision หรือที่คล้ายๆกัน แอพฯพวกนี้จะทำการรวบรวมข้อมูลต่างๆของผู้เล่นแล้วยิงเข้ามายังระบบ ไม่ต่างไปจากการทำ DDoS เราจึงต้องแบนผู้เล่นกลุ่มนี้"
การแบนข้อหานี้ทำให้มีผู้เล่นสับสนว่าทำไมพวกเขาจึงถูกแบน เพราะไม่ทราบว่าพวกเขาทำอะไรผิด ทาง Niantic ก็เลยตัดสินใจจะปลดแบนผู้เล่นทั้งหมดที่โดนแบนจากข้อหาดังกล่าวให้แก้ตัวกันอีกครั้ง แต่ว่าพวกผู้เล่นที่โดนแบนด้วยข้อหาอื่นๆ อย่างเช่นใช้แอพฯรีโมทตำแหน่งไปยังที่ต่างๆ เพื่อจับโปเกม่อน ยึดยิม หรือหาจุด PokeStop ยังสถานที่ไกลๆ หรือใช้บอทช่วยเล่น ข้อหาเหล่านี้จะโดนแบนถาวรอย่างไม่มีเงื่อนไข หากทาง Niantic จับได้
 
Source:

http://www.polygon.com/2016/8/29/12700756/pokemon-go-bans-reversed-niantic
