(18 ส.ค.) ภายหลังเกิดเหตุระเบิดที่บริเวณแยกราชประสงค์ เจ้าหน้าที่ตำรวจฝ่ายสืบสวน ได้ตรวจสอบภาพจากกล้องวงจรปิดในจุดดังกล่าวพบภาพชายต้องสงสัยลักษณะเป็นชาวต่างชาติ "แขกขาว" รูปร่างท้วม สวมแว่นตา สะพายเป้ขนาดใหญ่ นั่งรถสามล้อเครื่องมาจอดที่บริเวณด้านหน้าโรงแรม แกรนด์ ไฮแอท เอราวัณ ที่อยู่ใกล้เคียงศาลพระพรหม
จากนั้นชายคนดังกล่าวได้เดินตรงเข้ามานั่งที่เก้าอี้ด้านในฝั่งซ้าย ซึ่งตั้งอยู่ที่ติดรั้วด้านหน้าศาลพระพรหม พร้อมกับวางกระเป๋าเป้ไว้ที่ม้านั่งโดยที่ไม่มีใครสังเกตและไม่พบพิรุธ
เฟซบุ๊ก ตู้ปณ.ข่าว3 โพสต์คลิปภาพวงจรปิด ที่เผยให้เห็นว่าชายคนดังกล่าวนั่งอยู่ที่เก้าอี้สักครู่หนึ่ง ก่อนที่จะค่อยๆปลดเป้วางไว้แล้ว แล้วลุกขึ้นโดยไม่ได้หยิบกระเป๋าขึ้นมา ทำทีกดโทรศัพท์มือถือและรีบเดินออกจากจุดเกิดเหตุ
นอกจากนี้ เจ้าของเฟซบุ๊ก Kannatsapon Piboonthanakiat ได้โพสต์รูปไปยังแฟนเพจ Kanok Ratwongsakul ระบุว่าถ่ายภาพศาลพระพรหมจากบนสกายวอล์คไว้เมื่อเวลาประมาณ 18.52 น. ซึ่งเป็นเวลาก่อนเกิดเหตุระเบิดเพียง 3 นาที ซึ่งในภาพจะเห็นชายสวมเสื้อสีเหลือง สะพายเป้ ยืนอยู่บริเวณเก้าอี้ด้านในศาลพระพรหม 





เป้และบุคคลต้องสงสัย ใส่เสื้อเหลืองพร้อมเป้สีน้ำเงินเข้าไปจุดระเบิด แยกราชประสงค์ตรงศาลพระพรหม จากนั้นวางเป้ลงและทำเป็นเ...
Posted by ตู้ปณ. ข่าว3 on Tuesday, August 18, 2015

