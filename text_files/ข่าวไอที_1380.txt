ใจไม่ถึงอย่าดู! Drop Test iPhone 4S และ Samsung Galaxy S III เล่นจริง เจ็บจริง!ติดตามข่าว Samsung Galaxy S III ที่น่าสนใจกับ เฮียณัฐ TechXcite มาแล้วครับ คลิปวีดีโอสำหรับคนที่แอบซาดิสต์นิดๆ กับวีดีโอ Drop Test หรือทดสอบการตกกระแทกพื้น ด้วยความสูงระดับการใช้งานจริงๆ กับสมาร์ทโฟนตัวแรง คู่แข่งตลอดกาลอย่าง Samsung Galaxy S III และ iPhone 4S ซึ่งผลจะเป็นอย่างไรไปชมวีดีโอคลิปที่ว่านี้ทางด้านล่างเลยครับ ขอบอกเลยว่า ใจไม่ถึงอย่าดูครับ

จากที่ดูคลิปวีดีโอนี้ที่ถูกทำขึ้นโดย Android Authority พบว่า เฮียชอบสีหน้าของสาวในคลิปจริงๆ 555 หน้าตาได้อารมณ์มาก กลับมาที่เรื่องของการ Drop Test กันดีกว่าครับ จากคลิปวีดีโอพบว่า การทดสอบนั้น จะเป็นการปล่อยให้เครื่องหล่นลงพื้นจากความสูงประมาณ 150 - 160 ซม. โดยการปล่อยให้หล่นลงพื้น 3 แบบคือ เอาหลังลง, ด้านข้าง และ หน้าจอตรงๆ ตามลำดับ ซึ่งจะเห็นได้ว่าเมื่อผ่านการทดสอบทั้ง 3 แบบแล้ว ตัว iPhone 4S หน้าจอ และปุ่ม Home Screen จะคงยังใช้งานได้อยู่ ถึงแม้หน้าจอจะแตกกระจายก็ตาม แต่  Samsung Galaxy S III นั้นหน้าจอหายไปเลย ปุ่ม Home ก็กดไม่ติด

แต่อย่างไรก็ตาม ถ้าเป็นมือถือที่เราซื้อมาใช้เอง คุณคงไม่ปล่อยให้มือถือสุดรักของคุณหล่นพื้นแบบนี้แน่นอน จริงมั้ยครับ ยกเว้นแต่ถ้าคุณทะเลาะกับแฟน แล้วแฟนของคุณปาเครื่อง อันนี้ก็ตัวใครตัวมันนะครับ ^^source: androidauthority

ขอบคุณเนื้อหา และภาพประกอบบทความโดย: เฮียณัฐ TechXcite