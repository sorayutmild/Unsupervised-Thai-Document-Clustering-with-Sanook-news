     Mitsubishi Triton 2019 โฉมไมเนอร์เชนจ์ใหม่ อาจมีหน้าตาใกล้เคียงกับภาพตัดต่อที่เรานำมาฝากครั้งนี้

     เว็บไซต์ indianautosblog.com เผยภาพตัดต่อ Mitsubishi Triton 2019 เวอร์ชั่นไมเนอร์เชนจ์ใหม่ โดยนำเอาดีไซน์มาจากภาพทีเซอร์ที่ถูกปล่อยออกมาก่อนหน้านี้ ซึ่งมีดีไซน์ใกล้เคียงกับ Pajero Sport ผสมกับ Xpander ที่วางจำหน่ายอยู่ในบ้านเรา

     Mitsubishi Triton 2019 ไมเนอร์เชนจ์ใหม่ จะมาพร้อมดีไซน์สไตล์ Dynamic Shield ร่วมกับมิตซูบิชิอีกหลายรุ่น มาพร้อมไฟหน้าแบบ 2 ชั้น คล้ายกับ Xpander ที่นำเอาชุดไฟหลักไปไว้บริเวณกันชน ขณะที่ชุดไฟด้านบนถูกออกแบบให้ดูเรียวบางกว่าโฉมปัจจุบัน พร้อมกระจังหน้าและกันชนหน้าดีไซน์คล้ายกับ Pajero Sport ขณะที่ซุ้มล้อถูกเปลี่ยนไปเป็นชิ้นเดียวกับตัวถังแทน มาพร้อมล้ออัลอยดีไซน์ใหม่แบบ 6 ก้านคู่
     ขณะที่รายละเอียดอื่นๆ ของ Mitsubishi Triton 2019 ไมเนอร์เชนจ์ยังไม่มีการเผยข้อมูลใดๆ แต่จะถูกเปิดตัวในไทยเป็นแห่งแรกของโลกในเร็ววันนี้
 