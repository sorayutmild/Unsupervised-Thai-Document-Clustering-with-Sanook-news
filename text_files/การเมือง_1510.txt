(2 ก.พ.) เกาะติดสถานการณ์การเลือกตั้งทั่วไป 2 กุมภาพันธ์ ในพื้นที่กรุงเทพมหานครและต่างจังหวัด กลุ่มผู้ชุมนุม กปปส. บางส่วนยังคงปักหลักปิดล้อมสำนักงานเขตเลือกตั้ง ขณะนี้ สุเทพ เทือกสุบรรณ ประกาศไม่ขัดขวางการเลือกตั้งในวันนี้ ท่ามกลางสถานการณ์ที่เปราะบางในพื้นที่กรุงเทพฯ และปริมณฑล
15.00 น. หน่วยเลือกตั้งทั่วประเทศ ทำการปิดหีบเลือกตั้ง พร้อมดำเนินเริ่มนับผลคะแนน ณ หน่วยเลือกตั้ง แต่จะไม่มีการประกาศผลคะแนนเลือกตั้ง
14.46 น. บรรยากาศการเลือกตั้งที่ จ.พระนครศรีอยุธยา ไม่ค่อยคึกคัก พบประชาชนใช้สิทธิ์ไม่ถึงร้อยละ 50
14.34 น. หน่วยเลือกตั้งที่ 14 และ 15 เขตวัฒนา ยังคงเปิดรับลงคะแนนตามปกติ แม้ว่าจะมีผู้คัดค้านเลือกตั้งเป่านกหวีดอยู่หน้าหน่วย
(ภาพจากทวิตเตอร์ @KanjanatVoiceTV)
14.00 น. กรรมการหน่วยเลือกตั้งบางหน่วย เริ่มปรับพื้นที่รอนับคะแนนเลือกตั้ง หลังเหลือเวลาเพียง 1 ชั่วโมงก่อนปิดหีบ
13.42 น. กกต.สรุป กทม.ปิดหน่วยลงคะแนนแล้ว 488 หน่วย จากทั้งหมด 6,246 หน่วย รวม 13 เขต
13.38 น. กกต.เปิดเผย หน่วยเลือกตั้งในภาคเหนือและตะวันออกเฉียงเหนือ พบปัญหาเพียงเล็กน้อย การเลือกตั้งราบรื่น
13.30 น. ผู้ใช้สิทธิ์ยะลาลงคะแนนบางตา กกต.คาดใช้สิทธิ์ไม่ถึง 50% และขณะนี้ต้องยุติการลงคะแนนแล้ว 16 หน่วย (ศูนย์ข่าวภาคใต้ -สำนักข่าวไทย)
(ภาพจากทวิตเตอร์ @noon_thaipbs)
13.08 น. ปิดหน่วยเลือกตั้งที่ 17 สุเหร่าบ้านดอน ย่านทองหล่อ หลังถูกปาประทัดยักษ์และมีผู้ชุมนุมเป่านกหวีดให้ยุติการเลือกตั้ง
13.00 น. ผู้อำนวยการเขตดินแดงออกมาพบประชาชนที่ต้องการเลือกตั้ง ยืนยันจะให้ลงคะแนนในภายหลัง
12.44 น. ประชาชนที่ต้องการเลือกตั้ง จัดการเลือกตั้งกันเอง ประท้วงกลุ่ม กปปส. และ ผอ.เขตเลือกตั้ง
(ภาพจาก ThaiPBS)
12.30น. หน่วยที่ 7 แขวงสีลม เขตบางรัก แจ้งปิดหน่วยหน้าหน่วย 
11.35 น. พลเอกประยุทธ์ จันทร์โอชา ผบ.ทบ. เดินทางใช้สิทธิ์เลือกตั้งที่เขตเลือกตั้งที่ 12 เขตสามเสนใน
11.20 น. กกต.เขต 15 แจงปิด 38 หน่วย เขตบางกะปิ สถานที่เอกชนยกเลิก กรรมการหน่วนฯ ลาออกกะทันหัน ไม่มีอำนาจเปิดหีบ
(ภาพจากทวิตเตอร์ @Reporter_Js1)
11.16 น. ผู้ต้องการเลือกตั้ง ดันประตูสำนักงานเขตดินแดง เข้าไปภายใน เพื่อเรียกร้องสิทธิ์กับผู้อำนวยการฯ
11.00 น. กกต.เตรียมประชุมด่วน หารือวันเลือกตั้งใหม่ในเขตที่เลือกตั้งไม่ได้
10.50 น. พื้นที่ กทม. สรุปเขตที่มีปัญหาในการเลือกตั้ง ได้แก่ หลักสี่ ดินแดง ราชเทวี  ส่วน บางกะปิ กับ บึงกุ่ม มีปัญหาคณะกรรมการหน่วยเลือกตั้งไม่เพียงพอ ประกาศปิดรับการลงคะแนนในบางหน่วย
10.41 น. กลุ่ม กปปส. บริเวณสำนักงานเขตดินแดง ได้ทยอยเดินทางกลับเวทีอนุสาวรีย์ชัยฯ แล้ว
(ภาพจากทวิตเตอร์ @ittipat_Rw)
10.30 น. เกิดการเผชิญหน้าระหว่าง กปปส. กับผู้ต้องการใช้สิทธิ์ลือกตั้ง บริเวณสำนักงานเขตดินแดง
10.16 น. กกต.สรุปเปิดลงคะแนน 77 จังหวัด จำนวน 375 เขต เปิดเลือกตั้งได้ 333 เขต หรือคิดเป็น 88.80% ส่วนอีก 42 เขตมีปัญหา
10.11 น. กลุ่ม กปปส. ปิดล้อมสำนักงานเขตราชเทวี เตีรยมเคลื่อนขบวนกลับเวทีอนุสาวรีย์ชัยฯ หลังได้รับแจ้งว่ามีการยกเลิกการเลือกตั้งแล้ว
10.05 น. กลุ่ม กปปส. ปิดล้อมสำนักงานเขตดินแดง เตีรยมเคลื่อนขบวนกลับเวทีอนุสาวรีย์ชัยฯ หลังได้รับแจ้งว่ามีการยกเลิกการเลือกตั้งแล้ว
(ภาพจากทวิตเตอร์ @policespokesmen)
09.33 น. โอ๊ค พานทองแท้ ชินวัตร เข้าใช้สิทธิ์เลือกตั้ง หน่วยเลือกตั้งโรงเรียนพิมลวิทย์ เขตบางพลัด ตามหลังน้องสาว 2 คน ที่มาใช้สิทธิ์ก่อนหน้านี้
09.21 น. หน่วยเลือกตั้งที่ 4 และ 5 เขตวัฒนา ปิดรับลงคะแนน เนื่องจากไม่มีอาสารสมัครเป็นคณะกรรมการประจำหน่วย
09.15 น. ร.ต.อ.เฉลิม อยู่บำรุง เดินทางไปใช้สิทธิ์เลือกตั้ง ที่หน่วยเลือกตั้งเขตบางบอน
09.02 น. พินทองทาง และ แพทองธาร ชินวัตร เข้าใช้สิทธิ์เลือกตั้ง หน่วยเลือกตั้งโรงเรียนพิมลวิทย์ เขตบางพลัด
(ภาพจากทวิตเตอร์ @tonkumchoke)
08.55 น. ชูวิทย์ กมลวิศิษฏ์ หัวหน้าพรรครักประเทศไทย ไม่สามารถใช้สิทธิ์เลือกตั้งได้ เนื่องจาก กปปส. ปิดล้อมสำนักงานเขตเลือกตั้งดินแดง อีกทั้งยังถูกทำร้ายระหว่างออกจากบ้าน
08.40 น. คุณหญิงพจมาน ณ ป้อมเพชร เดินทางมาใช้สิทธิเลือกตั้งแล้ว ที่หน่วยเลือกตั้งโรงเรียนเศรษฐเสถียร
(ภาพจากสำนักข่าวไทย)
08.32 น. หลวงปู่พุทธอิสสระ นำกลุ่มผู้ชุมนุม กปปส. ออกจากสำนักงานเขตหลักสี่ เพื่อกลับไปปักหลักเวทีแจ้งวัฒนะแล้ว
08.27 น. พล.ต.อ.อดุลย์ แสงสิงแก้ว ผบ.ตร. มาใช้สิทธิ์เลือกตั้งที่หน่วยเลือกตั้งหมู่บ้านรัตนธานี อ.บางพลี จ.สมุทราปราการ
08.14 น. ชัชชาติ สิทธิพันธุ์ ปั่นจักรยานมาเลือกตั้งที่หน่วยเลือกตั้งที่ 27 โรงเรียนแจ่มจันทร์
(ภาพจากทวิตเตอร์ @Wiroon_PJ)
08.10 น. น.ส.ยิ่งลักษณ์ ชินวัตร เดินทางมาเลือกตั้งที่หน่วยเลือกตั้งโรงเรียนคลองลำเจียก
08.06 น. กปปส. เวทีปทุมวัน จัดทำหน่วยเลือกตั้ง คูหาลวกต้ม ให้คนทั่วไปเข้าไปเขียนความรู้สึกถึง นายกฯ และ ครม.
08.01 น. กกต. จังหวัดสงขลา ไม่สามารถจัดเลือกตั้งได้ ประกาศงดลงคะแนนทั้ง 8 เขต
07.55 น. พื้นที่กรุงเทพฯ ที่พบกลุ่มผู้ชุมนุม กปปส. ขัดขวางการเลือกตั้ง 3 เขต ได้แก่ ราชเทวี ดินแดง และหลักสี่ ส่วนอีก 47 เขต สามารถจัดการเลือกตั้งได้ตามปกติ 
(ภาพจากทวิตเตอร์ @lakkhana_m)
07.40 น. กลุ่มมวลชนกบฎรักชาติ จ.ภูเก็ต ยังคงปิดล้อม สภ.ถลาง เพื่อป้องกันการขนย้ายบัตรเลือกตั้งเขต 2 เขตเดียวของจังหวัดภูเก็ต
07.36 น. หลายหน่วยเลือกตั้งในพื้นที่ภาคใต้เป็นไปด้วยความเงียบเหงา คาดว่าหลังจากเปิดหีบเลือกตั้งแล้ว น่าจะมีผู้มาใช่สิทธิ์ไม่มากนัก
07.22 น. สำนักเขตเลือกตั้ง อ.บางสะพาน จ.ประจวบคีรีขันธ์ ยังคงมีกลุ่ม กปปส. ปิดล้อม คาดว่าน่าจะจัดการเลือกตั้งไม่ได้
07.14 น. หน่วยเลือกตั้งทุกหน่วยในพื้นที่ อ.บางพลี จ.สมุทรปราการ พร้อมเปิดหน่วยเลือกตั้งตามเวลา ไม่มีกลุ่มผู้ชุมนุมขัดขวาง
07.10 น. หลวงปู่พุทธอิสสระ เตรียมเคลื่อนขบวนม็อบกลับเวทีแจ้งวัฒนะ เพื่อประกาศชัยชนะ หลังพื้นที่เขตหลักสี่ไม่สามารถจัดการเลือกตั้งได้
(ภาพจากทวิตเตอร์ @news1005fm)
06.42 น. เจ้าหน้าที่ตำรวจชุดคุมฝูงชน เข้าประจำการที่หน่วยเลือกตั้งโรงเรียนคลองลำเจียก ซึ่งเป็นสถานที่เลือกตั้งของ น.ส.ยิ่งลักษณ์ ชินวัตร นายกรัฐมนตรี
06.31 น. กลุ่มผู้ชุมนุม กปปส. หาดใหญ่ ยังคงปิดล้อมศูนย์ไปรษณีย์หาดใหญ่อย่างต่อเนื่อง ทำให้ยังไม่สามารถแจกจ่ายบัตรเลือกตั้งไปยังจังหวัดต่างๆ ชายแดนภาคใต้ได้
06.24 น. สำนักงานเขตเลือกตั้งเทศบาลเมืองคอหงส์ จ.สงขลา ติดประกาศงดลงคะแนน 3 เขต
06.20 น. กกต.เขตหลักสี่ ประกาศลาออกทั้งคณะ เพื่อรับผิดชอบเหตุจัดการเลือกตั้งในพื้นที่ไม่ได้ เนื่องจากความรุนแรงทำให้ต้องปิด 158 หน่วย
06.13 น. สำนักเขตบางนา ดำเนินการส่งอุปกรณ์การเลือกตั้งไปประจำหน่วยเลือกตั้งเป็นไปด้วยความเรียบร้อย โดยมีกลุ่มคนหนุนการเลือกตั้งคอยสังเกตการณ์ให้
(ภาพจากทวิตเตอร์ @oatzai)
05.55 น. สำนักงานเขตบางบอนส่งอุปกรณ์การเลือกตั้งไปประจำหน่วยเลือกตั้งไปอย่างเรียบร้อย มีกลุ่มชาวบ้านขับรถจักรยานยนต์สังเกตการณ์ให้
05.46 น. สำนักงานเขตสายไหมได้ส่งอุปกรณ์การเลือกตั้งไปประจำ 213 หน่วยในพื้นที่ ดำเนินการไปได้ด้วยดี ไม่มีกลุ่มผู้ชุมนุมขัดขวางแต่อย่างใด โดยมีกลุ่มสายไหมรักประชาธิปไตยคอยสังเกตการณ์ให้
05.22 น. สำนักงานเขตดุสิต ดำเนินการส่งอุปกรณ์การเลือกตั้งไปประจำหน่วยเลือกตั้ง โดยมีเจ้าหน้าที่ตำรวจคุมเข้ม ไม่มีกลุ่มผู้ชุมนุมขัดขวาง
05.18 น. กลุ่มผู้ชุมนุม กปปส. ได้ปิดการจราจรถนนพญาไท หน้าสำนักงานเขตราชเทวี ตั้งแต่แยกพญาไทถึงอนุสาวรีย์ชัยฯ และซอยรางน้ำ เพื่อกดดันไม่ให้เจ้าหน้าที่นำหีบบัตรเลือกตัวออกจากพื้นที่
(ภาพจากทวิตเตอร์ @JaskyMCOT)