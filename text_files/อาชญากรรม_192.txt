ผู้สื่อข่าวรายงานว่า (3 ส.ค.) เมื่อเวลา 17.39 น. ทวิตเตอร์ของคุณชลณัฏฐ์ โกยกุล พิธีกรรายการประจําสถานีโทรทัศน์ไทยพีบีเอส รายงานผ่านทวิตเตอร์ @Chonlanat ว่าเกิดเหตุบันไดเลื่อนพังถล่มลงมา เหตุเกิดที่ห้างสรรพสินค้าชื่อดัง ย่านวงศ์สว่าง โชคดีที่ไม่มีผู้ได้รับบาดเจ็บจากเหตุดังกล่าว เนื่องจากวิ่งย้อนกลับบันไดขึ้นไปได้ทัน ขณะนี้อยู่ระหว่างรอเจ้าหน้าที่มาตรวจสอบ
โดยก่อนเกิดเหตุ คุณชลณัฏฐ์ ระบุว่า ตอนบันไดเลื่อนถล่มลงมาเสียงดังมาก คนวิ่งหนีกันจ้าละหวั่นเพราะคิดว่าเป็นเสียงระเบิด และเมื่อไปดูก็พบว่าบันไดเลื่อนขาลง ฝั่งที่ติดกับร้านไอศกรีมพังถล่มลงมา พร้อมเตือนหากใช้บันไดเลื่อนช่วงนี้ขอให้ใช้ความระมัดระวัง
ก่อนหน้านี้ ได้เกิดกรณีเหตุสลดเกี่ยวกับบันไดเลื่อนที่ประเทศจีนถึง 2 ครั้ง
ขอขอบคุณภาพจากทวิตเตอร์ @Chonlanat