เป็นอีกนักแสดงที่มากความสามารถเลยจริงๆ สำหรับ นางเอกสาว เบลล่า-ราณี แคมเปน เพราะไม่ว่าจะเป็นบทบาท หรือคาแรกเตอร์แบบไหน เธอก็ทุ่มเทสุดหัวใจ พร้อมตีบทแตกจนคนดูต้องขอปรบมือให้อย่างรัวๆ
ล่าสุด ก็ทำเอาคนดูต้อง ว้าว! อีกครั้ง เมื่อใน Tiktok @noom.bunmanee ได้เผยคลิปขณะที่ เบลล่า ราณี โชว์สเต็ปแดนซ์ขั้นเทพสุดมันส์ที่ไม่ได้มีให้เห็นบ่อยๆ โดยเป็นเพลง ห่อหมกฮวกไปฝากป้า ที่เจ้าตัวได้เต้นอย่างพลิ้วแบบไม่ห่วงภาพความสวยเลย
งานนี้แฟนๆ ต่างเข้ามากระหน่ำไลก์กันถล่มทลาย ซึ่งส่งผลให้คลิปดังกล่าวยอดคนดูพุ่งทะลุล้านแล้ว ทั้งสวย ทั้งเก่ง ทั้งน่ารักแบบไร้ที่ติขนาดนี้ ไม่แปลกใจเลยจริงๆ ว่าทำไมมีแต่คนรัก เบลล่า ราณี และยกให้เป็นอีกนางเอกสาวขวัญใจใครหลายคนเลยจ้า

 