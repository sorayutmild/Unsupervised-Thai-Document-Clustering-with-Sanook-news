5 สุดยอดสมาร์ทโฟนที่มาแรง และโดนใจผู้เข้าชมมากที่สุดประจำเดือนมีนาคม 2017 รุ่นไหนมีทีเด็ดอย่างไร เราสรุปมาให้ท่านแล้ว!
สวัสดีท่านผู้อ่านทุกท่านครับ กลับมาพบทีมงาน Thaimobilecenter กับนานาสาระน่ารู้ และข่าวสารในวงการสมาร์ทโฟนกันอีกครั้งนะครับ สำหรับเดือนเมษายนนี้ก็น่าจะเป็นเดือนที่ใครหลายๆ รอคอยกัน เพราะว่ามีเทศกาลสงกรานต์ให้ทุกท่านได้กลับบ้านไปคลายร้อนกันอย่างเต็มที่ด้วยวันหยุดยาวหลายวันติดกัน แต่ความร้อนแรงของวงการสมาร์ทโฟนนั้นแทบจะเรียกว่าไม่ได้หยุดกันจริงๆ เพราะช่วงปลายเดือนมีนาคมที่ผ่านมาก็มีงานเปิดตัวสมาร์ทโฟนเรืองสุดล้ำที่มีผู้เฝ้ารอมากที่สุดรุ่นหนึ่งอย่าง Samsung Galaxy S8 และ Galaxy S8+ สองเรือธงรุ่นใหม่ล่าสุดจากค่าย Samsung ที่สร้างความสนใจให้ผู้ใช้ทั่วโลกได้เป็นอย่างมากเลยทีเดียว  นอกจาก Samsung Galaxy S8 และ Galaxy S8+ แล้ว ในเดือนที่ผ่านมายังมีข่าวคราวของสมาร์ทโฟนที่น่าสนใจอีกหลายรุ่นด้วยเช่นกัน วันนี้ทีมงาน Thaimobilecenter จึงได้คัดเลือกสมาร์ทโฟนที่มาพร้อมความโดดเด่น และมีผู้ให้ความสนใจมากที่สุดประจำเดือนมีนาคม 2017 โดยคัดเลือกจากจำนวนการแชร์ลิงก์ และการกดถูกใจ (กด Like) จากเพจ Thaimobilecenter.com (ข้อมูลล่าสุด ณ วันที่ 4 เมษายน 2560) ซึ่งสมาร์ทโฟนรุ่นใดที่มาพร้อมกับคุณสมบัติตัวเครื่อง และฟีเจอร์การใช้งานที่โดดเด่นจนสามารถดึงดูดความสนใจจากผู้เข้าชมได้มากที่สุดบ้างนั้น ติดตามชมไปพร้อมกันได้เลยครับ
เปิดตัวแล้ว! Samsung Galaxy S8 และ Galaxy S8+ สองสมาร์ทโฟนเรือธงสุดล้ำแห่งปี จัดเต็มด้วยจอไร้ขอบ 2K QHD ดีไซน์ใหม่ 6.2 นิ้ว, ชิปเซ็ต Exynos 8895, กล้อง 12 ล้านพิกเซล และ Bixby AI พร้อมฟีเจอร์สุดเด็ด! (จำนวนการแชร์ 651 ครั้ง, จำนวนผู้ที่กดไลค์ 28,635 คน)

 
เปิดตัวอย่างเป็นทางการเป็นที่เรียบร้อยแล้วสำหรับ Samsung Galaxy S8 และ Galaxy S8+ สองสมาร์ทโฟนเรือธงรุ่นล่าสุดที่มาพร้อมหน้าจอไร้ขอบขนาดใหญ่ถึง 5.8 นิ้ว และ 6.2 นิ้ว กับความละเอียดระดับ 2K Quad HD และสัดส่วนหน้าจอที่กว้างถึง 18.5:9 นอกจากนี้ยังมีฟีเจอร์เด็ดอีกมาย ไม่ว่าจะเป็น กล้องถ่ายภาพความละเอียด 12 ล้านพิกเซล, ฟีเจอร์ป้องกันน้ำ-ป้องกันฝุ่น และผู้ช่วยอัจฉริยะชื่อว่า Bixby โดยสมาร์ทโฟนทั้งสองรุ่นมาพร้อมคุณสมบัติตัวเครื่องเบื้องต้น ดังนี้  คุณสมบัติตัวเครื่องเบื้องต้นของ Samsung Galaxy S8  - ตัวเครื่องมีขนาด 148.9x68.1x8.0 มิลลิเมตร น้ำหนัก 155 กรัม - หน้าจอแสดงผลขอบโค้งแบบไร้ขอบ Super AMOLED ขนาด 5.8 นิ้ว ความละเอียด 2960 x 1440 พิกเซล ความหนาแน่นของเม็ดพิกเซล 570 ppi และฟีเจอร์ Always-On Display - ชิปเซ็ตประมวลผล Qualcomm Snapdragon 835 หรือ Samsung Exynos 8895 - หน่วยความจำแรม (RAM) แบบ LPDDR4 ขนาด 4GB - หน่วยความจำภายในแบบ UFS 2.1 ขนาด 64GB - กล้องดิจิทัลด้านหน้าความละเอียด 8 ล้านพิกเซล ขนาดพิกเซล 1.22 ไมครอน, ขนาดเซ็นเซอร์ 1/3.6", ขนาดรูรับแสงกว้างสูงสุดที่ f/1.7 พร้อมระบบ Autofocus - กล้องดิจิทัลด้านหลังความละเอียด 12 ล้านพิกเซล, ขนาดพิกเซล 1.4 ไมครอน, ขนาดรูรับแสงกว้างสูงสุดที่ f/1.7, พร้อมเทคโนโลยี Dual Pixel และระบบป้องกันภาพสั่นไหวแบบ OIS - ฟีเจอร์ป้องกันน้ำ-ป้องกันฝุ่น ตามมาตรฐาน IP68 - Bixby AI Assistant ฟีเจอร์ผู้ช่วยอัจฉริยะ - เซ็นเซอร์สแกนลายนิ้วมือ (Fingerprint) - เซ็นเซอร์สแกนม่านตา (Iris Scanner) - ฟีเจอร์จดจำใบหน้าผู้ใช้งาน (Facial Recognition) - ชิปประมวลผลเสียง Richer UHQ Audio 32-bit - หูฟัง Hybrid PureSound AKG - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตความเร็วสูงบนเครือข่าย 4G LTE - รองรับการใช้งาน Samsung Pay - รองรับการเชื่อมต่อ Wi-Fi 802.11 a/b/g/n/ac, Bluetooth 5.0, NFC และ USB Type-C - แบตเตอรี่ความจุ 3000 mAh รองรับระบบ Fast Charge และการชาร์จแบบไร้สาย (Wireless Charging) - ทำงานอยู่บนระบบปฏิบัติการ Android 7.0 Nougat
 คุณสมบัติตัวเครื่องเบื้องต้นของ Samsung Galaxy S8+  - ตัวเครื่องมีขนาด 159.5x73.4x8.1 มิลลิเมตร น้ำหนัก 173 กรัม - หน้าจอแสดงผลขอบโค้งแบบไร้ขอบ Super AMOLED ขนาด 6.2 นิ้ว ความละเอียด 2960 x 1440 พิกเซล ความหนาแน่นของเม็ดพิกเซล 529 ppi และฟีเจอร์ Always-On Display - ชิปเซ็ตประมวลผล Qualcomm Snapdragon 835 หรือ Samsung Exynos 8895 - หน่วยความจำแรม (RAM) แบบ LPDDR4 ขนาด 4GB - หน่วยความจำภายในแบบ UFS 2.1 ขนาด 64GB - กล้องดิจิทัลด้านหน้าความละเอียด 8 ล้านพิกเซล ขนาดพิกเซล 1.22 ไมครอน, ขนาดเซ็นเซอร์ 1/3.6", ขนาดรูรับแสงกว้างสูงสุดที่ f/1.7 พร้อมระบบ Autofocus - กล้องดิจิทัลด้านหลังความละเอียด 12 ล้านพิกเซล, ขนาดพิกเซล 1.4 ไมครอน, ขนาดรูรับแสงกว้างสูงสุดที่ f/1.7, พร้อมเทคโนโลยี Dual Pixel และระบบป้องกันภาพสั่นไหวแบบ OIS - ฟีเจอร์ป้องกันน้ำ-ป้องกันฝุ่น ตามมาตรฐาน IP68 - Bixby AI Assistant ฟีเจอร์ผู้ช่วยอัจฉริยะ - เซ็นเซอร์สแกนลายนิ้วมือ (Fingerprint) - เซ็นเซอร์สแกนม่านตา (Iris Scanner) - ฟีเจอร์จดจำใบหน้าผู้ใช้งาน (Facial Recognition) - ชิปประมวลผลเสียง Richer UHQ Audio 32-bit - หูฟัง Hybrid PureSound AKG - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตความเร็วสูงบนเครือข่าย 4G LTE - รองรับการใช้งาน Samsung Pay - รองรับการเชื่อมต่อ Wi-Fi 802.11 a/b/g/n/ac, Bluetooth 5.0, NFC และ USB Type-C - แบตเตอรี่ความจุ 3500 mAh รองรับระบบ Fast Charge และการชาร์จแบบไร้สาย (Wireless Charging) - ทำงานอยู่บนระบบปฏิบัติการ Android 7.0 Nougat  สรุปข้อมูลข่าวสารเกี่ยวกับ Samsung Galaxy S8 พรีวิว (Preview) Samsung Galaxy S8 สรุปคุณสมบัติตัวเครื่องโดยละเอียดของ Samsung Galaxy S8 สรุปคุณสมบัติตัวเครื่องโดยละเอียดของ Samsung Galaxy S8+
 รีวิว (Review) OPPO R9s สมาร์ทโฟนเรือธงออปโป้ตัวท็อปใหม่ล่าสุด จัดเต็มเรื่องการถ่ายภาพด้วยกล้อง 16 ล้านพิกเซล ทั้งด้านหน้า-ด้านหลัง พร้อมฟีเจอร์ครบครัน บนบอดี้โลหะดีไซน์หรูที่บางเฉียบเพียง 6.58 มิลลิเมตร! (จำนวนการแชร์ 273 ครั้ง, จำนวนผู้ที่กดไลค์ 4,827 คน)
 
 เป็นสมาร์ทโฟนอีกหนึ่งรุ่นที่มีผู้ใช้ในประเทศไทยเฝ้ารอมากที่สุดเช่นเดียวกันสำหรับ OPPO R9s ที่มาพร้อมกล้องหน้า-หลัง ความละเอียด 16 ล้านพิกเซล สุดคมชัด และคุณสมบัติตัวเครื่องที่จัดเต็มมาให้อย่างครบครัน บนบอดี้โลหะบางเฉียบเรียบหรู โดย OPPO R9s เปิดวางจำหน่ายที่ประเทศไทยในราคา 14,990 บาท และมาพร้อมคุณสมบัติตัวเครื่องเบื้องต้น ดังนี้  - กล้องดิจิทัลด้านหลังความละเอียดระดับ 16 ล้านพิกเซล พร้อมเซ็นเซอร์รับภาพ Sony IMX398 ขนาด 1/2.8 นิ้ว, รูรับแสงขนาด f/1.7 และระบบโฟกัสภาพอัตโนมัติแบบ Dual PDAF - กล้องดิจิทัลด้านหน้าความละเอียดระดับ 16 ล้านพิกเซล พร้อมรูรับแสงขนาด f/2.0 และโหมด Beautify 4.0 - ถ่ายภาพวิดีโอได้ที่ความละเอียดสูงสุดระดับ 4K UHD - จอแสดงผลแบบ AMOLED ขนาด 5.5 นิ้ว ความละเอียดระดับ Full HD 1080p (1920x1080 พิกเซล) พร้อมกระจกหน้าจอขอบนูน 2.5D Corning Gorilla Glass 5 - ประมวลผลการทำงานด้วยชิปเซ็ต Octa-Core Qualcomm MSM8953 Snapdragon 625 ความเร็ว 2.0 GHz - หน่วยประมวลผลกราฟิก Adreno 506 - ระบบปฏิบัติการ ColorOS 3.0 (Android 6.0 Marshmallow) - หน่วยความจำภายใน (ROM) ขนาด 64GB - หน่วยความจำแรม (RAM) ขนาด 4GB - รองรับการ์ดหน่วยความจำเสริมแบบ microSD ได้สูงสุดขนาด 256GB - ตัวเครื่องผลิตจากโลหะทั้งหมด 98.9 เปอร์เซ็นต์ พร้อมความบางเฉียบเพียง 6.58 มิลลิเมตร - ปุ่มโฮมแบบสัมผัส (Solid-State) ที่ไม่มีการยุบตัว พร้อมการตอบสนองด้วยระบบสั่น - เสารับสัญญาณ 6 เส้น (Ultra-Fine Six-String) เพื่อประสิทธิภาพสูงสุดของการรับสัญญาณต่างๆ - เซ็นเซอร์สแกนลายนิ้วมือที่ปุ่มโฮม (อ่านลายนิ้วมือได้ภายในเวลา 0.2 วินาที) - แบตเตอรี่ Li-Ion Polymer ขนาด 3,010 mAh พร้อมเทคโนโลยี VOOC Flash Charge - รองรับการใช้งานสองซิมการ์ด (Dual nanoSIM) - ระบบเสียง Dirac - รองรับ USB OTG (USB On-the-Go) - รองรับเครือข่าย 4G LTE - รองรับเครือข่าย Wi-Fi 802.11 a/b/g/n/ac (Dual Band 2.4/5 GHz) - Bluetooth เวอร์ชัน 4.1  สรุปข้อมูลข่าวสารเกี่ยวกับ OPPO R9s รีวิว (Review) OPPO R9s
 Talkase T3 ฟีเจอร์โฟนขนาดเท่าบัตรเครดิต รองรับ 3G ปล่อย hotspot ได้ เก็บไว้ในกระเป๋าสตางค์ได้สบาย ในราคา 1,200 บาท! (จำนวนการแชร์ 267 ครั้ง, จำนวนผู้ที่กดไลค์ 2,217 คน)
 
 หลังจากที่กระแสฟีเจอร์โฟนกำลังมาแรงจากการเปิดตัว Nokia 3310 (2017) เมื่อช่วงปลายเดือนกุมภาพันธ์ที่่ผ่านมา ก็ทำให้ผู้ผลิตหลายๆ แบรนด์เริ่มเปิดตัวฟีเจอร์โฟนตามกระแสบ้างแล้วเช่นกัน แต่ฟีเจอร์โฟนรุ่นหนึ่งที่น่าสนใจก็คือ Talkase T3 ที่มีขนาดกะทัดรัดเท่ากับบัตรเครดิตเท่านั้น โดยมีราคาเพียงแค่ประมาณ 1,200 บาท และมาพร้อมกับคุณสมบัติตัวเครื่องเบื้องต้น ดังนี้  - หน้าจอแสดงผลแบบ OLED สีขาว-ดำ ขนาด 0.96 นิ้ว - ปุ่มสลับโหมดระหว่างเครื่องคิดเลข และโทรศัพท์มือถือ - ไมโครโฟนตัดเสียงรบกวน - ตัวเครื่องผลิตจากโลหะ - รองรับเครือข่าย 3G  รายละเอียดเพิ่มเติมเกี่ยวกับ Talkase T3
พาชมคอนเซ็ปต์ Nokia Edge ว่าที่เรือธงจอโค้ง บนดีไซน์ Metal-Glass สุดพรีเมียม คาดไฮเอนด์เต็มขั้นด้วยจอ 2K QHD 5.7 นิ้ว, ชิปเซ็ต  Snapdragon, RAM 6GB, กล้องกันสั่น 24 ล้านพิกเซล, ระบบสแกนม่านตา และ Android 7.0 Nougat! (จำนวนการแชร์ 97 ครั้ง, จำนวนผู้ที่กดไลค์ 2,067 คน)
 
 กลับมาอย่างเป็นทางการแล้วสำหรับ Nokia อดีตราชามือถือโลกที่หวนเข้าสู่วงการสมาร์ทโฟนอีกครั้ง หลังจากประสบปัญหาจนต้องห่างหายไปสักระยะหนึ่ง ซึ่งการกลับมาในครั้งนี้ Nokia ก็ได้เปิดตัวมือถือใหม่ถึง 3 รุ่นด้วย คือ Nokia 6, Nokia 5 และ Nokia 3 แต่ล่าสุดก็มีข่าวคราวของ Nokia Edge พร้อมภาพคอนเซ็ปต์เผยออกมาให้ชมกัน โดยสมาร์ทโฟนรุ่นดังกล่าวจะมีจุดเด่นด้วยจอขอบโค้งสองด้าน (Dual-Curved Edge), ตัวเครื่องโลหะ, เซ็นเซอร์สแกนม่านตา ฯลฯ ซึ่งคาดว่าคุณสมบัติตัวเครื่องเบื้องต้นของ Nokia Edge จะมีรายละเอียด ดังนี้  - หน้าจอแสดงผลแบบ AMOLED ขนาด 5.7 นิ้ว ความละเอียดระดับ 2K Quad HD (1440x2560 พิกเซล) - ชิปเซ็ตประมวลผล Quad-Core Processor จากค่าย Qualcomm  - หน่วยความจำแรม (RAM) ขนาด 6GB - หน่วยความจำภายใน (ROM) ขนาด 128GB - กล้องดิจิทัลด้านหลังความละเอียด 24 ล้านพิกเซล พร้อมไฟแฟลชแบบคู่ (Dual-Tone LED) และรองรับระบบป้องกันภาพสั่นไหวแบบ OIS  - กล้องดิจิทัลด้านหน้าความละเอียด 12 ล้านพิกเซล - ทำงานอยู่บนระบบปฏิบัติการ Android 7.0 Nougat - เซ็นเซอร์สแกนลายนิ้วมือ (Fingerprint Scanner) - ระบบสแกนม่านตา (Iris Scanner)  รายละเอียดเพิ่มเติมเกี่ยวกับ Nokia Edge
Samsung ยืนยันแล้ว! Samsung Galaxy Note7 เตรียมรีเทิร์นในรูปแบบเครื่อง Refurbished เร็วๆนี้ ! (จำนวนการแชร์ 72 ครั้ง, จำนวนผู้ที่กดไลค์ 1,918 คน)

 
ถือเป็นเรื่องราวที่สร้างความตกใจให้กับผู้ใช้ทั่วทั้งโลกสำหรับกรณี Samsung Galaxy Note7 ที่เกิดปัญหาจนต้องระงับการวางจำหน่ายไปในที่สุด ทำให้ผู้ใช้หลายๆ คนรู้สึกเสียดายในประสิทธิภาพ และฟีเจอร์ต่างๆ ของตัวเครื่องที่มีให้ใช้งาน จนถึงขั้นไม่ยอมคืนเครื่องบ้างก็มี ซึ่งล่าสุดทาง Samsung ก็ได้ออกมายืนยันแล้วว่า Samsung Galaxy Note7 จะกลับมาในรูปแบบของเครื่อง Refurbished จริง แต่กำลังอยู่ในช่วงพิจารณาตลาด และเจรจากับตัวแทนจำหน่ายอยู่ ส่วนประเทศไทยจะเป็นหนึ่งในประเทศที่ได้วางจำหน่ายหรือไม่ ก็ต้องติดตามกันต่อไป  รายละเอียดเพิ่มเติมเกี่ยวกับ Samsung Galaxy Note7 Refurbished
 เป็นอย่างไรกันบ้างครับกับ 5 สมาร์ทโฟนที่มาแรง และโดนใจผู้เข้าชมมากที่สุดประจำเดือนมีนาคม 2017 เรียกได้ว่า Samsung Galaxy S8 ครองตำแหน่งสมาร์ทโฟนยอดนิยมไปในทันทีหลังจากเปิดตัวอย่างเป็นทางการ ซึ่งในขณะนี้ Samsung (ประเทศไทย) ก็เปิดให้ลงทะเบียนรับข้อมูลข่าวสารแล้ว และจะเปิดให้สั่งจองตัวเครื่องล่วงหน้า (Pre-Order) ในวันที่ 17 เมษายน 2560 นี้ ส่วนราคาวางจำหน่ายอาจจะต้องรอลุ้นอีกครั้งหนึ่ง  ส่วน OPPO R9s ก็สามารถดึงความสนใจของกลุ่มผู้ใช้ที่ชื่นชอบสมาร์ทโฟนราคากำลังพอดี และได้คุณสมบัติตัวเครื่องที่ครบครัน โดยเฉพาะกล้องหน้า-หลังที่มีความละเอียด 16 ล้านพิกเซล เท่ากัน หรือสมาร์ทโฟนสุดล้ำอย่าง Samsung Galaxy Note7 ที่ดูมีความเป็นไปได้ว่าจะกลับมาวางจำหน่ายอีกครั้งในฐานะเครื่อง Refurbished ซึ่งถ้าหากเป็นความจริงเชื่อว่าผู้ใช้หลายๆ คนน่าจะไปจับจองเป็นเจ้าของกันอย่างแน่นขนัดทีเดียว และสำหรับวันนี้ทีมงาน Thaimobilecenter ต้องขอลาไปก่อน แล้วพบกันใหม่ในโอกาสหน้า สวัสดีครับ