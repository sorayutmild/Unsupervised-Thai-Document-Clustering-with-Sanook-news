ยังคงเป็นประเด็นร้อนข้ามคืน สำหรับเรื่องราวความรักของ คู่สามีภรรยา อดีตคาสโนว่า คาสโนวี่ ชาคริต แย้มนาม และภรรยาสาว วุ้นเส้น วิริฒิภา หลังจากถูกโยงว่าเป็นคู่สามีภรรยา ที่เข้าข่ายข่าวเม้าท์ว่าหย่าร้างกันแล้ว ซึ่งทางด้านเพื่อนสนิทของวุ้นเส้น ก็โพสต์รูปและข้อความถึงเธอ คล้ายกับว่าให้กำลังเพื่อนเรื่องความรัก
ส่วนทางด้านฝ่ายชาย ชาคริต ที่ยังไม่ออกมาเคลื่อนไหว ใดๆ มีเพียงชาวเน็ตที่เข้าไปถล่มฝากคำถามถึงชาคริต ว่าเป็นเรื่องจริงหรือไม่อย่างไร รวมถึงขอให้ทั้งคู่กลับมาดีกัน เพราะเป็นคู่ที่แฟนๆ ชื่นชอบ และเห็นว่าเคมีเข้ากันตั้งแต่แรก จนแต่งงานกันไปแล้วก็ยิ่งหวาน เมื่อช่วงเดือนสิงหาคมที่ผ่านมาก็เพิ่งบินไปกระชับรักกันที่ประเทศญี่ปุ่น ก่อนจะมีข่าวเม้าท์เตียงหักออกมาอีกระลอกในเวลานี้ 
เป็นกำลังใจให้ทั้งสอง เรื่องจริง ไม่จริงอย่างไร เชื่อว่าอีกไม่นานคู่นี้ต้องมีการแถลงข่าวเคลียร์ประเด็นนี้อย่างแน่นอน