ปีมะเมีย : ความมีมารยาทและปราดเปรื่องเป็นสิ่งที่มีอยู่อย่างเต็มเปี่ยมในชาวม้า ซึ่งสุนัขเหลืองผู้ควบคุมดวงชะตาปี 2018 ชื่นชอบคุณลักษณะนี้มากที่สุด เรียกได้ว่าชาวม้าเป็นผู้โชคดี เพราะเจ้าแม่สุนัขนั้นแสนเข้มงวด แต่ถ้าชอบใครแล้ว จะเปลี่ยนจากความเข้มงวดมาเป็นการประคบประหงมทุกฝีก้าว ชาวม้าจะได้รับการปกป้องตลอดทั้งปี สิบสองเดือนจะผ่านไปโดยที่คุณได้รับทุกสิ่งที่คนอื่นไขว่คว้ากันมาเป็นปีๆ แต่ถึงแม้จะมีเจ้าแม่ปกป้อง คุณก็ไม่ควรลืมว่าทุกสิ่งขึ้นอยู่กับตัวคุณเอง เช่นก่อนจะประสบความสำเร็จได้ก็ต้องทำงานหนักแบบมอบกายถวายชีวิตกันเสียก่อน
ชาวม้าไม่เคยกลัวการแลกหยาดเหงื่อและการลุยเดี่ยว แต่สิ่งหนึ่งที่วางใจได้ตลอดปีสุนัขก็คือ ไม่มีสิ่งใดหรือใครหน้าไหนจะขวางทางคุณได้ สุนัขจะช่วยกำจัดอุปสรรคเหล่านั้น ให้ชาวม้าบรรลุเป้าหมายไปทีละขั้นๆ อย่างราบรื่น แต่คุณจะต้องไตร่ตรองให้ถี่ถ้วนก่อนตัดสินใจเรื่องใดๆ สำหรับชาวม้า หน้าที่การงานที่ปังกับความเป็นอยู่หรูหราไม่สำคัญเท่าเรื่องคน นั่นหมายความว่า ถ้าคุณปฏิเสธที่จะแลกการใช้เวลากับครอบครัวกับความสำเร็จในหน้าที่การงาน ก็ไม่มีใครตำหนิคุณได้
ชาวม้าจะไม่พบเจอปัญหาทั้งเล็กและใหญ่ สุนัขจะช่วยปกป้องความสงบสุขของคุณจากการทะเลาะเบาะแว้งกับญาติห่างๆ จากการที่คุณได้รับมรดกอย่างไม่คาดฝัน ในท้ายที่สุด คุณก็จะสามารถคลี่คลายปัญหาไปในทางที่ตัวเองพอใจ มรดกก้อนนี้จะช่วยให้คุณลืมปัญหาเรื่องการเงินไปได้ แต่ความมานะอุตสาหะของคุณก็มีส่วนอย่างมาก ความปรารถนาในส่วนลึกของคุณอาจทำให้คุณอยากทิ้งบ้านช่องไปสักพักเพื่อการเดินทางทำธุรกิจระยะยาว แต่ทั้งนี้ควรตัดสินใจหลังจากที่ปรึกษากับครอบครัวแล้วเท่านั้น
คำตอบคือ จะออกเดินทางเพื่อเจรจาธุรกิจหรือไม่นั้นขึ้นอยู่กับคู่ครองของคุณ และคุณจะได้รับการสนับสนุนอย่างเต็มที่ในการตัดสินใจ อย่ากลัวการแยกจาก เพราะคุณกับคนที่คุณรักต่างเข้าใจกันดี แม้มันออกจะยากสำหรับคุณที่จะต้องใช้เวลายามเย็นอย่างเปล่าเปลี่ยวเดียวดาย นึกถึงว่าคนรักที่อยู่ไกลออกไปเป็นพันไมล์ก็กำลังคิดถึงและรอคอยคุณเหมือนกัน แต่อินเตอร์เน็ตจะเอาชนะระยะทางที่แสนห่างไกลได้ อีกทั้งการเดินทางของคุณก็ไม่ได้ยาวนานชั่วชีวิต เมื่อคุณกลับมาอยู่ในอ้อมกอดของคนที่คุณรักอีกครั้ง ความผูกพันของคุณทั้งคู่จะยิ่งแนบแน่นกว่าเดิม
ชาวม้าที่ยังโสดก็จะได้รับสิ่งดีๆ เช่นกัน ซึ่งต้องขอบคุณเจ้าแม่ ชาวม้าส่วนมากไม่เชื่อในปาฏิหาริย์ แต่สุนัขจะทำทุกสิ่งเพื่อให้คุณเชื่อ เมื่อคนที่เหมาะสมปรากฏตัวขึ้นในชีวิตของคุณด้วยวิธีที่คาดไม่ถึง ไม่ว่าคุณจะต้องการหรือไม่ก็ตาม คุณจะรู้สึกเหมือนตัวเองเป็นวีรบุรุษหรือเจ้าหญิงในเทพนิยาย ถ้าคุณต้องการ คุณจะได้รับสิ่งสวยงามนี้อย่างสมบูรณ์ เมื่อใดก็ตามที่คุณเลิกปิดตัวเอง บอกได้เลยว่าปลายปีมีสิทธิ์ได้ลั่นระฆังวิวาห์ พลิกหน้าใหม่ให้ชีวิตกันเลยทีเดียว
ปีนี้ หลายสิ่งขึ้นอยู่กับความปรารถนาของคุณ ทั้งเรื่องส่วนตัวและเรื่องงาน การยอมละทิ้งครอบครัวชั่วคราวจะทำให้คุณประสบความสำเร็จแบบก้าวกระโดด  ซึ่งใครจะอิจฉาก็ปล่อยให้เขาพูดไป แต่สำหรับชาวม้าที่ไม่พร้อมจะละทิ้งครอบครัว ก็ไม่ใช่เรื่องผิด ความก้าวหน้าของคุณอาจไม่หวือหวานัก แต่ก็จะผ่านปีนี้ไปได้ด้วยดี หากคุณเป็นลูกจ้าง ก็จะได้ตำแหน่งใหม่ มีหน้าที่ความรับผิดชอบมากขึ้น หากเป็นนายตัวเอง ก็จะได้ร่วมงานกับองค์กรใหญ่ ซึ่งจะเปิดช่องทางที่หลากหลายให้คุณ ชาวม้าจะคาดหวังความสำเร็จจากการร่วมงานนี้ได้ในปี 2019
 