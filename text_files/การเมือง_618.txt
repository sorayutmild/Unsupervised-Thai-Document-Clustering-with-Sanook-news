(14 ม.ค.) เฟซบุ๊ก Wassana Nanuam ของคุณวาสนา นาน่วม ผู้สื่อข่าวสายทหารชื่อดัง ได้โพสต์ภาพการปฏิบัติภารกิจของพลเอกเฉลิมชัย สิทธิสาท ผู้บัญชาการทหารบก ซึ่งลงพื้นที่ภาคใต้ โดนใช้สายการบินโลว์คอสต์ พร้อมค้างคืนกับทหารในพื้นที่ โดยระบุว่า
"ลุง" ผบ.ทบ.!! ใครจะไป คิดว่า "ลุง" ที่เดินถือกระเป๋าเอง เดินปะปนกับประชาชน ขึ้นเครื่องบิน Low cost ลงใต้ แถม ไม่เห็นมี ทหารเดินล้อมหน้า ล้อมหลัง คนนี้ จะเป็น "ผบ.ทบ." นายทหาร เบอร์1 ที่คุมกำลังทหาร กว่า2แสนคน พร้อมอาวุธยุทโธปกรณ์ ......เหล่าทัพที่ใหญ่ที่สุด มีเพาเวอร์มากสุด !!
นี่ล่ะ.. บิ๊กเจี๊ยบ พลเอกเฉลิมชัย สิทธิสาท ผบ.ทบ. รบพิเศษ ที่เรียบง่าย สบายๆ ..ใช้เวลา วันหยุด เดินทางลงใต้ เพื่อไปเยี่ยมลูกน้อง และประชุมหารือ ในการแก้ปัญหาชายแดนใต้ ค้างคืน และจับเข่าคุย กันแบบวงเล็กๆ ลับๆ ลึกๆ"
ทั้งนี้ ภาพดังกล่าวถูกแชร์ไปทั่วโลกออน์ไลน์ หลายคนแสดงความชื่นชมที่ผบ.ทบ.ทำตัวแบบคนธรรมดา ถือกระเป๋าเอง ขึ้นเครื่องบินสายการบินโลว์คอสต์ โดยไม่ใช้อภิสิทธิ์ใดๆ ของนายทหารระดับสูง