ใครๆ ก็รู้ !! ว่าอาการปวดท้องนั้นเมื่อเกิดขึ้นแล้วมักสร้างความลำบากให้กับร่างกายของเราเป็นอย่างมาก ไม่ว่าจะเป็นปวดท้องข้างซ้าย หรือปวดท้องข้างขวา หากอาการปวดในลักษณะดังกล่าวเกิดขึ้นกับเราอยู่บ่อยๆ นั่นอาจจะเป็นอีกหนึ่งสัญญาณเตือนถึงปัญหาสุขภาพที่กำลังจะมาถึง ขอให้นึกเอาไว้อยู่เสมอว่า ในทุกๆ อาการปวดท้องย่อมต้องมีต้นสายปลายเหตุทั้งสิ้น เมื่อตอนที่แล้ว เราได้เรียนรู้ถึงโรคร้ายที่อาจเกิดขึ้นเมื่อรู้สึกปวดท้องข้างซ้ายกันอย่างครบถ้วน ในตอนนี้เราจะมาทำความเข้าใจถึงสัญญาณร้ายที่เกิดขึ้นเมื่อปวดท้องข้างขวากันบ้าง หากเกิดอาการ "ปวดท้องข้างขวา" อยู่เนืองๆ ในลักษณะต่างๆ แปลว่าร่างกายกำลังส่งสัญญาณถึงโรคร้ายอะไรอยู่นะ
อาการปวดท้อง ไม่ว่าจะปวดท้องข้างซ้าย หรือปวดท้องข้างขวา ก็ถือว่าเป็นสิ่งที่ใครหลายๆ คนต่างเคยเผชิญกันมา ส่วนใหญ่อาการปวดนั้นมาจากสาเหตุที่มักไม่อันตราย แต่ก็มีอาการปวดในลักษณะที่แตกต่างออกไป จึงต้องสังเกตุให้ดีว่ามาจากข้างซ้าย หรือข้างขวากันแน่ โดยเฉพาะในผู้หญิงยิ่งต้องระวังเป็นพิเศษ แล้วอาการปวดท้องข้างขวาที่เป็นแบบจี๊ดๆ ปวดต่อเนื่องกันเป็นเวลานาน ปวดตุบๆ หรือปวดหน่วงๆ การคาดเดาโรคยังทำได้ยาก เนื่องจากที่บริเวณท้องด้านขวาจะมีอวัยวะที่ไม่เหมือนกับด้านซ้าย
ลองมาดูกันหน่อยซิว่า หากมีอาการ "ปวดท้องข้างขวา" เกิดขึ้นจากสาเหตุอะไรได้บ้าง แล้วมีอันตรายมากน้อยแค่ไหน
ปวดท้องข้างขวา เกิดขึ้นจากสาเหตุอะไร สื่อถึงโรคอะไรได้บ้าง


ปวดท้องข้างขวาบน (บริเวณชายโครงด้านขวา)
เมื่อคุณมีอาการปวดท้องข้างขวาบนเกิดขึ้น อีกทั้งยังมักจะเป็นอาการปวดที่เกิดหลังจากการรับประทานอาหารที่มีไขมันสูง นั่นอาจหมายความได้ว่า คุณกำลังมีความเสี่ยงที่จะเป็นโรคนิ่วในถุงน้ำดี รวมถึงโรคตับ จุดสังเกตที่สำคัญที่จะช่วยยืนยันได้ว่าอาจเป็นโรคดังกล่าว คือ เมื่อนำมือไปกดลงบริเวณที่มีอาการปวด อาจจะพบกับก้อนเนื้อแข็งๆ ส่วนอาการอื่นๆ ที่ตามมา คือ มีอาการตัวเหลือง ตาเหลือง ร่วมด้วยนอกจากนั้น ในบางรายที่มีอาการปวดท้องข้างขวาแล้วลามไปถึงแผ่นหลัง โดยในบางกรณีก็อาจมีอาการปวดท้องส่วนบน หรือส่วนกลาง นั่นหมายความว่า ร่างกายของคุณกำลังมีความผิดปกติที่เกิดขึ้นกับตับอ่อน ทำให้เสี่ยงต่อการเป็นโรคตับอ่อนอักเสบได้ ซึ่งเป็นผลมาจากการดื่มเครื่องดื่มที่มีแอลกอฮอล์มากจนเกินไป

ปวดท้องข้างขวาล่าง
เมื่อมีอาการปวดข้างขวาล่าง เริ่มตั้งแต่บริเวณรอบสะดือไปจนถึงบริเวณท้องน้อยด้านขวา  เมื่อนำมือไปคลำบริเวณที่มีอาการปวดแล้วเจอกับก้อนเนื้อ กดแล้วรู้สึกเจ็บ ประกอบกับมีอาการปวดเสียดอยู่ตลอดเวลา ให้สันนิษฐานไว้เบื้องต้นว่าเป็นไส้ติ่งอักเสบ แต่หากมีอาการปวด คล้ายกับมีลมอยู่ในท้อง มีอาการมวนๆ ท้องร่วมด้วย นั่นอาจเกิดจากการทำงานที่ผิดปกติของลำไส้

ปวดท้องข้างขวาใต้ซี่โครง
เมื่อมีอาการปวดท้องข้างขวาแบบปวดแสบใต้ซี่โครง ซึ่งในบางรายอาจมีอาการเสียดและจุกท้องร่วมด้วย นั่นหมายความว่าอาจเป็นการทำงานที่ผิดปกติของลำไส้เล็ก มีสาเหตุมาจากการแพ้โปรตีนกลูเตน ส่งผลกระทบให้ลำไส้ไม่สามารถดูซึมอาหารได้ดีเหมือนปกติ ทำให้เกิดอาการปวดท้อง หากปล่อยไว้ ไม่ทำการรักษาเป็นระยะเวลานาน อาการเหล่านี้ก็จะสะสมจนเกิดเป็นภาวะท้องเสียเรื้อรัง ท้องอืด อีกทั้งยังสามารถพัฒนาไปเป็นโรคลำไส้เล็กอักเสบได้อีกด้วย 

ปวดท้องน้อยข้างขวา
อาการปวดท้องน้อยข้างขวานี้จะมีอาการปวดเกร็งเกิดขึ้นอยู่เป็นระยะ มีอาการปวดท้องน้อยด้านขวาร้าวยาวจนมาถึงช่วงต้นขา ซึ่งแสดงให้เห็นว่าอาจมีปัญหาสุขภาพเกิดขึ้นที่บริเวณกรวยไต แต่หากมีอาการปวดท้องน้อยข้างขวาร่วมกับมีไข้สุง รู้สึกหนาวสั่น อีกทั้งยังตกขาว อาการในลักษณะเช่นนี้เป็นสัญญาณของปีกมดลูกอักเสบ โดยหากเราคลำตรงบริเวณที่ปวดก็จะพบก้อนเนื้อด้วย อันมีสาเหตุมาจากรังไข่ที่ผิดปกติ

ปวดท้องข้างขวาส่วนกลาง (บั้นเอวด้านขวา)
หากมีอาการปวดท้องข้างขวาส่วนกลาง ร่วมกับขับถ่ายเป็นเลือด หรือมีระบบขับถ่ายที่ผิดปกติ นั่นอาจเป็นสัญญาณเตือนว่าคุณกำลังจะเป็นโรคลำไส้ใหญ่อักเสบ ซึ่งหากตรวจพบก้อนเนื้อด้วย ก็อาจแสดงให้เห็นว่าคุณกำลังจะเป็นเนื้องอกในลำไส้ใหญ่ แต่หากมีอาการปวดท้องข้างขวา เริ่มตั้งแต่บั้นเดวร้ายไปจนถึงช่วงต้นขา ก็อาจมีความเสี่ยงที่จะเกิดนิ่วในไตได้ หรือหากมีอาการปวดเองขวา ประกอบกับมีไข้ หนาวสั่น รวมถึงมีปัสสาวะสีขุ่น ก็อาจเป็นสัญญาณบอกว่าคุณกำลังจะเป็นโรคกรวยไตอักเสบ

ปวดท้องข้างขวาตอนตั้งครรภ์
ต้องขอบอกคุณแม่ที่กำลังตั้งครรภ์อยู่ตอนนี้ว่า อาการปวดท้องข้างขวาที่เกิดขึ้นในขณะที่เรากำลังจะมีเจ้าตัวน้อยนั้นไม่ใช่เรื่องน่ากังวล เพราะหากมีอาการปวดท้องไม่ว่าจะเป็นด้านขวา หรือด้านซ้าย หากว่าการปวดนั้นเป็นการปวดแบบเบาๆ นั่นก็เป็นเพราะตัวอ่อนเริ่มที่จะฝังตัวเข้าไปในมดลูกแล้ว อีกทั้งอาการปวดเช่นนี้จะเกิดขึ้นในช่วงที่ตั้งครรภ์แรกๆ เท่านั้น โดยภายหลังที่ตัวอ่อนได้เข้าไปฝังตัวในมดลูก อาการต่อไปที่คุณแม่จะต้องเจอ คือ อาการปวดมดลูก เพราะมดลูกจะเริ่มขยายใหญ่ขึ้นเรื่อยๆ ซึ่งคุณแม่จะรู้สึกปวดในบริเวณท้องน้อยมากเป็นพิเศษ

นอกจากนั้นแล้ว หากคุณแม่ที่มีเพศสัมพันธ์บ่อย เดินเยอะ ขึ้น - ลงบันไดบ่อยๆ หรือออกกำลังกายอยู่เป็นประจำ ก็อาจทำให้เกิดอาการปวดที่บริเวณท้องน้อยจากการใช้กล้ามเนื้อในส่วนนั้นๆ ได้ หากว่ารู้สึกปวดท้องด้านขวามากๆ จะรู้สึกทนไม่ไหว แนะนำว่าให้รีบไปพบแพทย์เป็นการด่วน จะได้รีบตรวจวินัยอย่างละเอียด และเริ่มรักษากันไปตามอาการจนกว่าจะหาย น่าจะเป็นสิ่งต้องทำมากที่สุดistockphoto
5 อาการปวดท้องข้างขวา ที่เสี่ยงเป็น 'ไส้ติ่งอักเสบ'


ปวดท้องข้างขวาบริเวณรอบๆ สะดือ
อาการปวดในลักษณะนี้จะเริ่มปวดที่บริเวณสะดือ แล้วจะย้ายมาปวดท้องข้างขวาล่าง เหมือนเป็นสัญญาณเตือนเล็กๆ ว่า เรากำลังจะเป็นไส้ติ่งอักเสบ อย่ามัวแต่สงสัย ให้ไปพบแพทย์โดยเร่งด่วน

ปวดท้องข้างขวาคล้ายกับเป็น 'โรคกระเพาะ'
เมื่อมีอาการปวดท้องในลักษณะที่ท้องอืด ท้องเฟ้อ หรือแน่นท้องแล้วละก็ บางคนอาจจะเข้าใจว่านี่คงเป็นเพียงโรคกระเพาะธรรมดาเท่านั้น แต่หากอาการที่เกิดเริ่มเป็นติดต่อกันหลายวัน ประกอบกับอาการปวดท้องก็ปวดหนักขึ้นเรื่อยๆ ให้ลองใช้มือกดที่บริเวณท้องด้านขวาล่าง หากมีอาการเจ็บ หรือปวดมาก ก็แสดงว่าอาจจะเป็นไส้ติ่งอักเสบได้

ปวดท้องข้างขวาอย่างรุนแรง ปวดมาก หรือบางครั้ง อาการปวดก็ไม่ทราบตำแหน่งที่แน่นอน
หากมีอาการปวดท้องข้างขวาแบบรุนแรงและเฉียลพลัน แล้วอาการปวดท้องนั้นรุนแรงขึ้นจนแทบทนไม่ไหว ตัวงอ ลุกขึ้นยืนไม่ได้ ไม่มีทีท่าว่าอาการจะทุเลาลง ปวดได้ตลอดเวลา ก็ให้สงสัยได้เลยว่านั่นอาจเป็นสัญญาณบอกว่าเสี่ยงที่จะเป็นไส้ติ่งอักเสบแล้วล่ะ

ปวดท้องข้างขวาช่วงล่าง
หากรู้สึกปวดท้องในบริเวณนี้ แต่อาการปวดที่มียังไม่มาก ให้ลองใช้นิ้วกดดูจะรู้สึกเจ็บจี๊ดๆ ซ้ำยังมีไข้ รู้สึกเบื่ออาหาร ง่วงเหงาหาวนอน มีอาการคลื่นไส้จะอาเจียนร่วมด้วยอีก ขอให้รู้เอาไว้เลยว่าเริ่มที่จะเป็นไส้ติ่งอักเสบซะแล้ว เพียงยังแค่เริ่มต้น ไม่รุนแรง แต่ก็ควรที่จะเดินทางไปพบแพทย์ ไม่ควรละเลย

ปวดท้องข้างขวา ประกอบกับระบบขับถ่ายมีปัญหา
ถ้าหากว่ามีอาการท้อง หรือท้องเสียที่ให้ความรู้สึกว่าผิดปกติ ประกอบกับปวดท้องข้างขวาล่าง มีไข้ คลื่นไส้ จะอาเจียน ล้วนแล้วก็เป็นตัวส่งสัญญาว่ากำลังเป็นไส้ติ่งอักเสบอย่างแน่นอน

ถึงแม้ว่าอาการปวดท้องข้างขวาที่เกิดขึ้นนั้นจะเป็นอาการเพียงเล็กน้อย แต่ก็เป็นสิ่งที่เราไม่ควรมองข้ามเป็นอันขาด เพราะอาการปวดท้องเป็นสิ่งที่อาจขึ้นได้ตลอดเวลา มาจากหลายสาเหตุ ไม่ว่าจะเป็นการรับประทานอาหารผิดสำแดงจนทำให้ระบบการทำงานของลำไส้และระบบย่อยอาหารเกิดความผิดปกติ หรือพฤติกรรมการนอนหลังจากที่รับประทานอาหารเสร็จ ก็สามารถส่งผลให้มีอาการปวดท้องรูปแบบต่างๆ ได้ ที่สำคัญ หากมีอาการปวดท้องที่ทวีความรุนแรงขึ้น มีอาการปวดเฉพาะจุด ไม่ว่าจะเป็นปวดท้องข้างซ้าย หรือปวดท้องข้างขวา นั่นอาจเป็นสัญญาณเตือนของการเกิดโรคร้ายต่างๆ ฉะนั้น เราไม่ควรวางใจและรีบเดินทางไปพบแพทย์เพื่อตรวจวินัยอย่างละเอียดโดยทันที ก่อนที่อะไรๆ จะสายเกินการควบคุม

ปวดท้องข้างซ้าย เช็กอาการเบื้องต้น อาจจะบ่งบอกถึงปัญหาสุขภาพอะไรได้บ้าง 
ปวดท้องด้านขวาล่าง อาจเป็น “ไส้ติ่งอักเสบ”
