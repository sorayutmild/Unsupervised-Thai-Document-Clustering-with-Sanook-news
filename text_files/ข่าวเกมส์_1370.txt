บอกเลยว่าตอนนี้งงไปหมดแล้วเยอะเหลือเกินกับคำว่าเกม Ragnarok Mobile ซึ่งจะเห็นว่าตอนนี้มีการเปิดตัว Ragnarok ในเวอร์ชั่นมือถือมากขึ้นเรื่อยๆ แล้วประเด็นคือมีการเปลี่ยนชื่ออยู่เสมอก่อนหน้านี้ Ragnarok Origin จากค่าย Gravity สาขาเกาหลีใต้ก็พึ่งเปิดให้บริการไปพื้นฐานก็เอามาจาก Ragnarok Mobile: Love At First Sight ของทาง Tencent Games แต่ทีนี้ก็ได้มีแหล่งข่าวแจ้งมาว่าตัวเกมอีกหนึ่งเวอร์ชั่นที่มีชื่อว่า Ragnarok X: Next Generation ได้ประกาศตัวแทนเปิดให้บริการในโซน เอเชียตะวันออกเฉียงใต้ หรือโซน SEA ของเรานั่นเอง หลังจากที่มีการเปิดให้ทดสอบมาแล้วในประเทศจีนภายใต้บริษัท Tencent Games ในช่วงปีที่แล้ว มาถึงตรงนี้หลายๆ คนอาจจะงงว่าเอ๋?? มันมีอะไรกันบ้างไปหมดแล้ว เดียว Sanook Games จะสรุปให้อ่านอีกทีด้านล่างนะ

แต่ขอเข้าเรื่องสำคัญก่อนก็คือตัวเกม Ragnarok X: Next Generation กำลังมีแผนที่จะเปิดให้บริการในโซน SEA เอเชียตะวันออกเฉียงใต้ โดยบริษัท ByeDance ซึ่งเป็นบริษัทแม่ของแอพโซเชียล TikTok ที่โด่งดังมากในประเทศจีนซึ่งตัวบริษัทนี้เข้าสู่ตลาดเกมในประเทศจีนเมื่อไม่กี่เดือนที่ผ่านมาและนี่เป็นครั้งแรกที่จะทำหน้าที่เผยแพร่ในต่างประเทศ และพวกเขาได้กำหนดมาแล้วว่าในช่วงปลายปี 2020 จะเปิดให้บริการเกม Ragnarok X: Next Generation ในประเทศไต้หวันเป็นที่แรก ส่วน SEA ยังไม่มีกำหนดการเผยออกมา ส่วนมีความเป็นไปได้ว่าจะนำ Tiktok เป็นอีกหนึ่งฟังก์ชั่นภายในเกมหรือไม่ตอนนี้ยังไม่ชัดเจน แต่อย่างน้อยก็มีข่าวดีว่าเราจะมีเกม Ragnarok Mobile อีกหนึ่งเวอร์ชั่นมาเปิดในโซนบ้านเรา

ส่วนเกม Ragnarok Mobile ปัจจุบันมีทั้งหมดกี่เวอร์ชั่นนั้นทั้งหมด 2 ตัวเริ่มที่ตัวแรกน่าจะรู้จักกันดีอยู่แล้วก็คือ Ragnarok Origin เป็นเกมที่ Gravity เอาตัวเกมมาจาก Ragnarok M: Love at First Sight ของบริษัท Tencent ซึ่งนำมาเปิดให้บริการก่อนในประเทศเกาหลีใต้และกำลังไปประเทศญี่ปุ่นในเร็วๆ นี้ก็นับเป็น 1 เวอร์ชั่นที่ 2 ก็คือ Ragnarok M: New Start หรือตอนนี้น่าจะใช้ชื่อว่า Ragnarok X: Next Generation ที่ได้มีการประกาศตัวแทนให้บริการในโซน SEA ข่าวนี้นั่นเอง แต่เป็นเรื่องที่น่าสงสัยมากทำไมถึงชอบเปลี่ยนชื่อกันบ่อยๆ เกมเมอร์อย่างเราๆ ก็งงดิว่าสรุปเกมไหนกันแน่
Ragnarok Mobile กลายเป็นไอพีเกมที่ถูกจับมาทำเป็นเกมมือถือเป็นจำนวนมาก ในช่วงนี้ซึ่งจากหลายๆ บริษัทแต่ส่วนใหญ่จะได้สตูดิโอเดียวในการพัฒนาเกมอย่าง The Dream Network Technology ของทางเซี่ยงไฮ้เป็นคนดูแลในการพัฒนาส่วน Publisher จะเป็นใครก็แล้วแตกต่างกันไป