     Toyota C-HR Style Wb พร้อมชุดแต่งพิเศษเผยโฉมที่งานโตเกียวออโต้ซาลอน 2017 เน้นจับกลุ่มลูกค้าผู้หญิงโดยเฉพาะ
     เว็บไซต์ Car Watch ประเทศญี่ปุ่น เผยแพร่ภาพ Toyota C-HR Style Wb ใหม่ ที่เน้นออกแบบเอาใจไลฟ์สไตล์ของสาวๆโดยเฉพาะ ด้วยการตกแต่งกันชนหน้าให้มีแถบสีเงินยาวไปจนถึงไฟหน้า มาพร้อมตัวถังสีขาวตัดด้วยชุดแต่งสีดำเงา ซุ้มล้อสีดำเงาตกแต่งด้วยเส้นสายสีขาว ขณะที่ห้องโดยสารภายในตกแต่งด้วยลายไม้พร้อมประดับปุ่มแอร์สีทอง พร้อมห้องโดยสารตกแต่งด้วยสีขาวสลับดำ

     ด้านขุมพลังในเวอร์ชั่นญี่ปุ่นถูกติดตั้งเครื่องยนต์เบนซินเทอร์โบ รหัส 8NR-FTS ขนาด 1.2 ลิตร VVT-iW ให้กำลังสูงสุด 116 แรงม้า ที่ 5,200 รอบต่อนาที แรงบิดสูงสุด 185 นิวตัน-เมตร ที่ 1,500 - 4,000 รอบต่อนาที ส่งกำลังด้วยเกียร์อัตโนมัติ CVT

     ส่วนบ้านเราเริ่มมี Toyota C-HR ออกวิ่งทดสอบแล้ว ซึ่งคาดว่าจะพร้อมจำหน่ายจริงอย่างช้าไม่เกินปี 2018 นี้
 