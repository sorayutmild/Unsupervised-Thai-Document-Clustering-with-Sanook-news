"คริส เดอะสตาร์ 9" หรือ "คริสโตเฟอร์ เชฟ" หนุ่มลูกครึ่งได้โพสต์ข้อความผ่านเฟซบุ๊กส่วนตัว พูดถึงประเด็นร้อนแรงในสังคม เรื่องราวของอดีตคู่รัก "โตโน่ ภาคิน" กับ "แตงโม ภัทรธิดา" ซึ่งมีการกล่าวถึงในหลายๆ ประเด็น พร้อมกับยกตัวอย่างประสบการณ์ของตัวเอง และวิจารณ์อย่างตรงไปตรงมา จนมีการแชร์ส่งต่อเป็นวงกว้าง
หนุ่มคริส ได้โพสต์ถึง 3 ประเด็น ประเด็นแรกเกี่ยวกับการฆ่าตัวตาย เจ้าตัวบอกว่า คนที่จะทำเช่นนี้เกิดจากปัญหาที่จนปัญญา พร้อมกับเอ่ยถึงช่วงเวลาที่ตัวเองอยู่ในวงการบันเทิงช่วงเวลาสั้นๆ ที่ต้องผ่านจุดตกต่ำที่สุดของชีวิต จนตัวเองก็เป็นโรคซึมเศร้าเช่นกัน แต่ก็ไม่เคยจะทำร้ายตัวเองเช่นนั้น เพราะยังมีคนที่รักเราอยู่
ประเด็นถัดมาได้กล่าวถึง ผลกระทบต่อคนอื่น เพราะการกระทำเช่นนี้ ทำให้เกิดเป็นกระแสสังคม คนทั้ง 2 ฝ่ายถูกวิพากษ์วิจารณ์ต่างๆ นานา โดยที่ไม่มีใครบังคับให้ทำ และประเด็นสุดท้าย การป่าวประกาศลงโซเชียลฯ ที่มองว่าเป็นการประชดประชันแบบเด็กๆ
อย่างไรก็ตาม หนุ่มคริส ยังได้ให้กำลังใจและทิ้งท้ายไว้ว่า พระเจ้าให้โอกาสได้มีชีวิตอยู่ต่อไป จงใช้ชีวิตให้คุ้มค่า ไม่ว่าเช่นไร เรื่องเหล่านี้ก็จะผ่านพ้นไปเสมอ...
สำหรับ "คริส เดอะสตาร์ 9" เป็นอดีตผู้เข้าประกวดเวทีเดอะสตาร์ ก่อนหน้านี้เคยประเด็นเรื่องการออกมาแสดงความคิดเห็นถึงประเด็นต่างๆ อย่างตรงไปตรงมา รวมทั้งประเด็น "สาวแตงโม" ที่เคยออกมากล่าวถึงกรณีในอดีต จนกลายเป็นข่าวโด่งดังมาแล้ว





เรื่องแรกเลยนะ เรื่องฆ่าตัวตายคนส่วนมากเขาฆ่าตัวตาย เพราะเขามีหนี้สิน เพราะเขาไม่มีหนทาง เพราะเขาไม่มีอะไรในชีวิต แต่ค...
Posted by Chris Jonathan Roy Chaafe on Tuesday, July 7, 2015

