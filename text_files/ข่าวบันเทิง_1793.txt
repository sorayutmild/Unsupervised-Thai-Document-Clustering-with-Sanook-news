ยอมเอ่ยปากแล้ว สำหรับ "ปู แบล็คเฮด" หรือ "อานนท์ สายแสงจันทร์" หลังจากที่มีข่าวว่ากำลังแอบกุ๊กกิ๊กกับสาวตัวท็อปสุดเซ็กซี่อย่าง "น้องนุ๊กซี่" ล่าสุดเจอเจ้าตัวมาเป็นคอมเมนเตเตอร์ในรายการ "Dream Song ร้องสร้างฝัน" ทางช่อง 8 จึงรีบคว้าไมค์จ่อปากถามถึงประเด็ดดังกล่าว ซึ่งหนุ่มปูได้เผยว่า
"จริงๆเพิ่งเริ่มต้นคุยกันประมาณครึ่งปีเองครับ เลยยังไม่อยากออกมาให้ข่าวถึงความชัดเจนอะไรมากมาย แต่บังเอิญว่ามีข่าวออกมาแบบนี้แล้ว ผมก็ไม่ได้ปิดบัง ปกติคบกับใครก็ไม่เคยปิดบังอะไรอยู่แล้ว แต่ก็ไม่ถึงขนาดที่จะต้องแจ้งให้ใครรู้ เราก็คุยกันเองสองคนว่าประมาณนี้นะ และแฮปปี้กันอยู่แค่นี้ ก็ตามข่าวที่ออกมาครับ ตอนนี้คุยกับน้องเขาจริงๆ"
เรียกแฟนได้หรือเปล่า?"นั่นน่ะสิ ผมก็ยังไม่แน่ใจ (หัวเราะ) แต่จริงๆก็เรียกว่าแฟนได้แล้วมั้ง เพราะเราไปไหนมาไหนด้วยกัน เรียกได้ว่าในช่วงเวลานี้ ผมคุยกับน้องเขาคนเดียว แม้ตอนนี้คนจะรู้เรื่องผมกับน้องแล้ว แต่ไม่คิดจะเปิดตัว หรือคิดจะออกงานคู่กันนะ เพราะผมชอบใช้ชีวิตปกติ เช่นเดียวกันกับน้อง
เริ่มคุยได้อย่างไร?"เป็นความบังเอิญหลายอย่างมาก เคยเจอกันที่งานก็หลายครั้ง แต่ก็ไม่ได้คุยกันนะ เดินเฉียดไปเฉียดมา ต่างคนต่างทำงาน พอเจอหลายๆรอบถึงได้คุยกัน"
นุ๊กซี่เป็นสาวในสเปคเลยมั้ย?"ผมไม่มีสเปคเลย อยู่ที่ว่าช่วงนั้นเป็นช่วงไหน บังเอิญไม่มีใคร แล้วมาเจอคนนี้พอดี เลยคุยกันได้ ผู้หญิงหลายๆคนชอบขยาดผม เพราะมองว่าผมน่ากลัว เลยไม่ได้คุยกัน แต่จริงๆขอบอกเลยว่า ผมน่ากลัวกว่าที่คิดครับ (หัวเราะ)"