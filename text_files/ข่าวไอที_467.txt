iPhone 7 (ไอโฟน 7) อัปเดตข้อมูลล่าสุด : iPhone 7 และ iPhone 7 Plus สรุปข้อมูลสเปก และฟีเจอร์ทั้งหมดก่อนเปิดตัวคืนนี้ พร้อมราคา และวันวางจำหน่ายเบื้องต้น!
เหลือเวลาอีกประมาณ 14 ชั่วโมงเท่านั้นก็จะถึงงานเปิดตัว iPhone 7 และ iPhone 7 Plus ไอโฟนรุ่นใหม่ล่าสุดของ Apple ประจำปี 2016 นี้กันแล้ว ซึ่งข่าวลือเกี่ยวกับ iPhone 7 ในช่วงที่ผ่านมาก็เรียกได้ว่าน่าสนใจอยู่ไม่น้อย เพราะจากเดิมที่ Apple จะต้องเปลี่ยนดีไซน์ และพัฒนาแบบ Major change ตามธรรมเนียมทุกๆ 2 ปี ก็กลับกลายเป็นว่า iPhone 7 ปีนี้จะยังคงใช้ดีไซน์คล้ายคลึงกับ iPhone 6s เช่นเคย แต่การเปลี่ยนแปลงครั้งใหญ่จะเกิดขึ้นกับ iPhone 8 หรือไอโฟนที่จะเปิดตัวในปี 2017 ซึ่งเป็นวาระครบรอบ 10 ปี ของการผลิตไอโฟนด้วย  แม้ว่าการเปลี่ยนแปลงบางอย่างตามข่าวลือก่อนหน้านี้จะทำให้ผู้ใช้บางส่วนเห็นด้วย หรือไม่เห็นด้วยต่างๆ นานา แต่ก็ต้องยอมรับว่าไอโฟนเป็นหนึ่งในสมาร์ทโฟนที่มีผู้จับตามองมากที่สุดในโลกรุ่นหนึ่ง และเป็นผลิตภัณฑ์สำคัญของ Apple ดังนั้น การเปิดตัวมาพร้อมกับฟีเจอร์ที่ไม่ตรงใจผู้ใช้คงจะไม่ใช่เรื่องดีเป็นแน่ และในวันนี้ทีมงาน Thaimobilecenter ได้ทำการสรุปข้อมูลคุณสมบัติตัวเครื่อง และฟีเจอร์ทั้งหมดมาให้ทุกท่านได้รับชมกันก่อนจะถึงงานเปิดตัวคืนนี้ โดย iPhone 7 และ iPhone 7 Plus จะมีการเปลี่ยนแปลงอย่างไรบ้างนั้น ติดตามชมไปพร้อมกันเลยครับ
 คุณสมบัติตัวเครื่อง และฟีเจอร์ทั้งหมด  ชิปเซ็ตประมวลผล Apple A10 - แน่นอนว่าไอโฟนรุ่นใหม่ก็ต้องใช้ชิปเซ็ตประมวลผลเวอร์ชันใหม่ที่ดีกว่าเก่า ซึ่งในครั้งนี้ชิปเซ็ต Apple A10 ผลิตจากบริษัท TSMC เพียงผู้เดียว และสามารถประมวลผลด้วยความเร็วสูงสุดได้ที่ 2.4-2.5 GHz แต่ทาง Apple อาจปรับลดความเร็วลงเพื่อป้องกันความร้อน และการใช้พลังงานเกินจำเป็น  หน่วยความจำแรม (RAM) และหน่วยความจำภายใน (ROM) ที่เพิ่มมากขึ้น - iPhone 7 และ iPhone 7 Plus จะมาพร้อมกับหน่วยความจำภายในเริ่มต้นที่ 32GB, 128GB และ 256GB อีกทั้ง iPhone 7 Plus จะได้รับการพัฒนาหน่วยความจำแรม (RAM) เพิ่มขึ้นเป็นขนาด 3 GB ด้วย  กล้อง iSight แบบใหม่ทั้งสองรุ่น - สำหรับ iPhone 7 Plus จะใช้งานกล้องดิจิทัล iSight แบบคู่ (Dual-Camera) ความละเอียด 12 ล้านพิกเซล ขณะที่ iPhone 7 ยังคงใช้งานกล้องเดี่ยว แต่คาดว่าจะได้รับการพัฒนาเซ็นเซอร์รับภาพให้มีประสิทธิภาพที่ดีมากยิ่งขึ้น  ไฟแฟลช (LED Flash) - สำหรับแฟลชของกล้องด้านหลังจะเป็นแบบ LED และอาจมีถึง 4 ตัว (สีโทนเย็น 2 ตัว และสีโทนอุ่น 2 ตัว) พร้อมใช้งาน Ambient Light Sensor แบบใหม่ด้วย  ฟีเจอร์ป้องกันน้ำ-ป้องกันฝุ่น (Waterproof) - iPhone 7 อาจจะมาพร้อมกับตัวเครื่องป้องกันน้ำตามมาตรฐาน IPX7 ซึ่งสามารถป้องกันน้ำได้เต็มรูปแบบ และอาจอยู่ใต้น้ำได้ลึกถึง 1 เมตร  หูฟัง AirPods แบบไร้สาย - Apple อาจพัฒนาหูฟัง AirPods ให้ใช้งานแบบไร้สาย และอาจวางจำหน่ายอะแดปเตอร์แปลงจาก Lightning Port เป็น 3.5 มิลลิเมตร ก็เป็นได้  ลำโพงคู่ (Dual-Speaker) - Apple อาจพัฒนาช่องหูฟังสำหรับสนทนาด้านบนให้เป็นลำโพงหลักอีกตัว เพื่อแสดงผลเสียงแบบสเตอริโอ  ปุ่มโฮมแบบสัมผัส - ปุ่มโฮมรูปแบบใหม่ที่ถูกพัฒนาให้ใช้งานร่วมกับฟีเจอร์ 3D Touch โดยการฝังลงไปในหน้าจอ และสแกนลายนิ้วมือได้ทันที ซึ่งจะสอดคล้องกับฟีเจอร์ป้องกันน้ำ เพราะหากตัดปุ่มโฮมแบบ Hard-Key ออกไปได้ Apple ก็สามารถผลิตตัวเครื่องให้เป็นชิ้นเดียวกันได้ทั้งหมด และจะป้องกันของเหลวได้ดีกว่าเดิม  สีสันตัวเครื่องแบบใหม่ - iPhone 7 และ iPhone 7 Plus อาจมาพร้อมสีสันตัวเครื่องสีใหม่ที่มีชื่อว่า Dark Black และ Piano Black ก็เป็นได้ หลังจากมีผู้เผยภาพถาดใส่ซิมการ์ดของ iPhone 7 ที่มีสีแตกต่างกันถึง 5 สี และก่อนหน้านี้ก็มีข่าวหลุดอย่างต่อเนื่องว่า Apple จะเปิดตัวไอโฟนสีใหม่ที่คล้ายกับสีดำเช่นกัน  ฟีเจอร์ Wide Color - ฟีเจอร์ดังกล่าวปกติใช้งานอยู่บน iPad Pro แต่จะถูกพัฒนาให้ใช้งานร่วมกับ iPhone 7 และ iPhone 7 Plus ได้ด้วยเช่นเดียวกัน เพื่อการแสดงผลสีที่ถูกต้อง และชัดเจนที่สุด  Proximity Sensor - Apple อาจพัฒนา Proximity Sensor ให้ใช้งานด้วยแสง Laser เพื่อความรวดเร็ว และการตอบสนองที่ดีกว่า
 
ราคาเปิดตัวทุกรุ่น ทุกความจุ  สำหรับราคาเปิดตัวนั้นยังไม่มีการยืนยันอย่างเป็นทางการ แต่สำหรับข้อมูลล่าสุดที่ทีมงานเคยนำเสนอไปนั้นก็เรียกได้ว่าค่อนข้างใกล้เคียงกับราคาจริงมากทีเดียว โดยรายละเอียดราคาทั้งหมดมีดังนี้  

(*หมายเหตุ - ราคาข้างต้นถูกแปลงให้เป็นสกุลเงินบาท ซึ่งมาจากสกุลเงินเดิมคือ หยวน (จีน) และเป็นเพียงข่าวลือที่หลุดออกมาเท่านั้น ยังไม่ใช่ราคาอย่างเป็นทางการ)
 
วันวางจำหน่ายอย่างเป็นทางการ  สำหรับวันวางจำหน่าย iPhone 7 และ iPhone 7 Plus นั้นมีข้อมูลหลุดออกมาว่า Apple จะเริ่มเปิดการสั่งจองตัวเครื่องล่วงหน้า (Pre-Order) ในวันที่ 9 กันยายน หรือก็คือในวันศุกร์นี้ และจะเริ่มวางจำหน่ายจริงสำหรับกลุ่มประเทศแรกในวันที่ 23 กันยายน 2016 ซึ่งสอดคล้องกับการเปิดตัว และวางจำหน่าย iPhone 6 และ iPhone 6s ที่จะวางจำหน่ายหลังจากการเปิด Pre-Order ประมาณ 1-2 สัปดาห์ โดยข้อมูลดังกล่าวอ้างอิงจากตารางเวลาการทำงานของพนักงานเครือข่าย AT&T ในสหรัฐอเมริกา ที่ระบุการเปลี่ยนแปลงเวลางานเฉพาะ 2 วันนี้เท่านั้น แต่ก็อาจจะไม่ใช่วันวางจำหน่าย iPhone 7 ก็เป็นได้  
อย่างไรก็ตาม รายละเอียดข้างต้นทั้งหมดถือเป็นข้อมูลที่ยังไม่ได้รับการยืนยันอย่างเป็นทางการแต่อย่างใด เพราะ Apple มักจะเก็บรายละเอียดของผลิตภัณฑ์ไว้เป็นความลับที่สุดจนกว่าจะถึงวันเปิดตัวอยู่แล้ว ผู้ใช้อย่างเราๆ ก็คงต้องคอยติดตามกันในคืนนี้ เวลาประมาณ 00.00 น. (ตามเวลาในประเทศไทย) ว่า Apple จะเปิดตัว iPhone 7 และ iPhone 7 Plus พร้อมกับสิ่งที่น่าสนใจมากน้อยเพียงใด และหากมีรายละเอียดใดเพิ่มเติม ทางทีมงานจะรีบนำมาอัปเดตให้ทุกท่านทราบในทันทีครับ

iPhone 7 และ iPhone 7 Plus ว่าที่เรือธงใหม่ล่าสุด หลุดราคาเปิดตัวทุกรุ่น ทุกความจุ iPhone 7 เริ่มต้นที่ 27,400 บาท ส่วน iPhone 7 Plus เริ่มต้นที่ 31,500 บาท!
 
  
แม้ว่าอีกไม่กี่วันก็จะถึงงานเปิดตัว iPhone 7 และ iPhone 7 Plus จากค่าย Apple กันแล้ว แต่ล่าสุดก็มีข้อมูลราคาวางจำหน่ายจองไอโฟนทั้งสองรุ่น ทุกความจุหลุดออกมาให้ทราบด้วยเช่นกัน โดย iPhone 7 และ iPhone 7 Plus อาจแบ่งออกเป็น 3 รุ่นย่อยตามหน่วยความจำภายใน และอาจมีราคาเปิดตัวดังนี้
iPhone 7 32GB - 5288 หยวน (ประมาณ 790 ดอลลาร์ หรือ 27,400 บาท) 128GB - 6088 หยวน (ประมาณ 910 ดอลลาร์ หรือ 31,500 บาท) 256GB - 7088 หยวน (ประมาณ 1060 ดอลลาร์ หรือ 36,700 บาท)
 iPhone 7 Plus 32GB - 6088 หยวน (ประมาณ 910 ดอลลาร์ หรือ 31,500 บาท) 128GB - 6888 หยวน (ประมาณ 1030 ดอลลาร์ หรือ 35,700 บาท) 256GB - 7888 หยวน (ประมาณ 1180 ดอลลาร์ หรือ 40,900 บาท)
รายละเอียดเพิ่มเติม - iPhone 7 และ iPhone 7 Plus ว่าที่เรือธงใหม่ล่าสุด หลุดราคาเปิดตัวทุกรุ่น ทุกความจุ iPhone 7 เริ่มต้นที่ 27,400 บาท ส่วน iPhone 7 Plus เริ่มต้นที่ 31,500 บาท!
 
ยืนยัน iPhone 7 เปิดตัว 7 กันยายนนี้! คาดมาพร้อมชิปเซ็ต Apple A10, RAM 3GB และ ROM สูงสุด 256GB มีลุ้นเผยโฉมพร้อม MacBook Pro และ Apple Watch รุ่นใหม่!
 
  
ในที่สุดทาง Apple ก็ส่งหมายเชิญสื่อมวลชนเข้าร่วมงานเปิดตัวผลิตภัณฑ์ใหม่เป็นที่เรียบร้อยแล้ว โดยงานอีเวนท์นี้จะจัดขึ้นในวันที่ 7 กันยายน ที่ Bill Graham Civic Center ในเมือง San Francisco ประเทศสหรัฐอเมริกา ณ เวลา 10.00 น. (ตามเวลาท้องถิ่นประเทศสหรัฐฯ) ซึ่งเป็นที่แน่นอนว่าภายในงานจะมีการเปิดตัวไอโฟนรุ่นใหม่อย่าง iPhone 7 และ iPhone 7 Plus อีกทั้งยังคาดว่าอาจมีการเปิดตัวของ MacBook Pro และ Apple Watch รุ่นใหม่ รวมไปถึงการปล่อยให้ดาวน์โหลดระบบปฏิบัติการ iOS 10 เวอร์ชันใหม่ล่าสุดด้วยเช่นกัน สำหรับ iPad รุ่นใหม่คาดว่าจะเปิดตัวในช่วงเดือนตุลาคมนี้  
  
จากข่าวในครั้งก่อนๆ คาดว่า iPhone 7 และ iPhone 7 Plus จะยังคงมีรูปลักษณ์การดีไซน์ และมีขนาดที่ใกล้เคียงกันกับ iPhone 6s และ iPhone 6s Plus เรือธงรุ่นปัจจุบัน 
แต่อาจจะตัดช่องการเชื่อมต่อหูฟังขนาด 3.5 มิลลิเมตรออก เพื่อให้ตัวเครื่องมีความเพรียวบางมากยิ่งขึ้น และใช้งานปุ่มโฮมแบบ Force Touch ID, ใช้งานชิปเซ็ตประมวลผล Apple A10 พร้อมหน่วยความจำแรม (RAM) ขนาด 3GB, มีความจุเริ่มต้นที่ 32GB และมีรุ่นความจุสูงสุดที่ 256GB โดยทางด้านของ iPhone 7 Plus รุ่นท็อปก็อาจได้อัปเกรดไปใช้งานกล้องคู่ (Dual-Camera) ด้วยเช่นกัน  
  
อย่างไรก็ตาม ยังไม่มีการยืนยันว่ารายละเอียดทั้งหมดจะเป็นความจริง เนื่องจากทาง Apple มักเก็บข้อมูลเกี่ยวกับผลิตภัณฑ์ใหม่ไว้เป็นความลับจนถึงวันเปิดตัวอย่างเป็นทางการ ซึ่งคงต้องคอยติดตามกันต่อไป ว่า iPhone รุ่นใหม่นี้จะมีฟีเจอร์เด่นตามข่าวในครั้งก่อนๆ จริงหรือไม่ และหากมีข้อมูลใดเพิ่มเติม ทางทีมงานจะรีบมานำเสนอให้ได้ทราบกันในทันที 
 
ที่มา : Apple, 9to5mac, @JoannaStern
 
iPhone 7 Plus ว่าที่ไอโฟนรุ่นท็อปตัวจริง ยันไม่มีรุ่น Pro คาดมาพร้อมกล้อง Dual-Camera ระบบ Optical Zoom, ชิปเซ็ต Apple A10, RAM 3GB และ ROM 256GB!
 
  
จากการรายงานล่าสุดได้ระบุว่า ภายในงานเปิดตัวสำหรับ iPhone 7 และ iPhone 7 Plus จะไม่มีการเปิดตัว iPhone 7 Pro ออกมาด้วยอย่างแน่นอน
สืบเนื่องมาจากช่วงก่อนหน้านี้ได้มีข่าวปฏิเสธการผลิตกล้องคู่ (Dual-Camera) สำหรับ iPhone 7 Plus เนื่องจากทาง Apple ประสบกับปัญหาทางด้านเทคนิคบางประการ จึงคาดการณ์กันว่าทาง Apple จะผลิตกล้องคู่ให้กับ iPhone 7 Pro ในภายหลังแทน แต่ล่าสุดทางเว็บไซต์ Mac Otakara ของประเทศญี่ปุ่นได้รายงานว่า ทาง Apple สามารถแก้ปัญหาดังกล่าวได้เป็นที่เรียบร้อยแล้ว และ iPhone 7 Plus จะเป็นสมาร์ทโฟนที่ได้ใช้งานกล้องดิจิทัลแบบคู่ (Dual-Camera) ที่มาพร้อมระบบ Optical Zoom จึงไม่จำเป็นจะต้องมี iPhone 7 Pro อีกต่อไป
นอกจากนี้ยังคาดว่า iPhone 7 และ iPhone Plus จะมาพร้อมกับชิปเซ็ตประมวลผล Apple A10 รุ่นใหม่ล่าสุด พร้อมหน่วยความจำแรม (RAM) ขนาด 3GB และจะมีรุ่นความจุสูงสุดถึง 256GB ให้เลือก 
 
รายละเอียดเพิ่มเติม : iPhone 7 Plus ว่าที่ไอโฟนรุ่นท็อปตัวจริง ยืนยันไม่มีรุ่น Pro! คาดใช้กล้อง Dual-Camera ระบบ Optical Zoom พร้อมชิปเซ็ต Apple A10, ROM 256GB และ RAM 3GB จ่อเปิดตัว 7 กันยายนนี้!
 
iPhone 7 Plus ไอโฟนตัวท็อปรุ่นใหม่ ยืนยันมี ROM สูงสุด 256GB คาดมาพร้อม RAM 3GB, ชิปเซ็ต Apple A10 และกล้องคู่ Dual-Camera!
 
  
จากการรายงานล่าสุด ได้มีการยืนยันเป็นที่เรียบร้อยแล้วว่า iPhone 7 Series จะมีรุ่นความจุสูงสุดที่ขนาด 256GB อย่างแน่นอน เนื่องมาจากยอดการสั่งซื้อหน่วยความจำแบบ NAND (Flash Memory) ความจุ 256GB จากบริษัทผู้ผลิตรายใหญ่อย่าง Samsung และ SK Hynix มีเพิ่มสูงขึ้น เพื่อนำมาใช้ใน iPhone 7 Series ซึ่งคาดกันว่า iPhone 7 Plus จะมีรุ่นความจุ 256GB อย่างแน่นอน แต่ยังไม่มีการระบุว่า iPhone 7 จะมีรุ่นความจุ 256GB ด้วยหรือไม่ 
คาดว่า iPhone 7 และ iPhone 7 Plus จะมาพร้อมกับปุ่มโฮม Force Touch ID และตัดช่องหูฟังขนาด 3.5 มิลลิเมตรออกเพื่อให้ตัวเครื่องมีความบางลง รวมถึงใช้ชิปเซ็ตประมวลผล Apple A10 รุ่นใหม่ล่าสุด พร้อมหน่วยความจำแรม (RAM) ขนาด 3GB และฟีเจอร์ Smart Connector นอกจากนี้ iPhone 7 Plus ที่เป็นรุ่นท็อปอาจมาพร้อมกับกล้องดิจิทัล iSight แบบคู่ (Dual-Camera) เพื่อเพิ่มความโดดเด่นในด้านการถ่ายภาพด้วยเช่นกัน
 รายละเอียดเพิ่มเติม : iPhone 7 Plus ไอโฟนตัวท็อปรุ่นใหม่ ยืนยันมี ROM สูงสุด 256GB! คาดมาพร้อม RAM 3GB, ชิปเซ็ต Apple A10, ปุ่มโฮมแบบ Force Touch ID, กล้อง Dual-Camera และ Smart Connector จ่อเปิดตัว 7 กันยายนนี้!
 
หลุดข้อมูลจากวงใน iPhone 7 เปิดพรีออเดอร์ 9 กันยายน และเปิดจำหน่ายวันแรก 23 กันยายนนี้
 

เหลือเวลาอีกไม่กี่สัปดาห์แล้ว กับการเปิดตัว iPhone 7 ว่าที่ไอโฟนรุ่นใหม่ประจำปี 2016 ที่คาดว่า น่าจะเปิดตัวในช่วงเดือนกันยายนนี้ โดยก่อนหน้านั้น ทาง @evleaks แหล่งข้อมูลข่าวลือที่น่าเชื่อถือได้มากที่สุด ได้เผยว่า iPhone 7 จะเปิดพรีออเดอร์ในวันที่ 7 กันยายน 2016 และวางจำหน่ายวันแรกในวันที่ 16 กันยายน 2016 แต่ข่าวอัปเดตล่าสุด เผยว่า iPhone 7 และ iPhone 7 Plus จะเลื่อนวันวางจำหน่ายเป็นวันที่ 23 กันยายนแทน

สำหรับต้นตอข่าวลือดังกล่าว มาจากตารางการทำงานของพนักงานเครือข่าย AT&T ในสหรัฐฯ ซึ่งมีการระบุช่วงเวลา 2 วันที่น่าสนใจ นั่นก็คือ วันที่ 9 กันยายน กับวันที่ 23 กันยายน ทำให้คาดกันว่า iPhone 7 น่าจะเปิดพรีออเดอร์ในวันที่ 9 กันยายน และวางจำหน่ายครั้งแรก วันที่ 23 กันยายน ในกลุ่มประเทศแรก ซึ่งรวมถึงสหรัฐฯ ด้วยนั่นเอง
ถ้าหากมองย้อนกลับไปในเรื่องของวันเปิดพรีออเดอร์ กับวันวางจำหน่าย iPhone รุ่นที่ผ่านมา มีรายละเอียดดังนี้

iPhone 6 เปิดตัว 9 กันยายน 2014 พรีออเดอร์ 12 กันยายน 2014 และวางจำหน่าย 19 กันยายน 2014 (ในกลุ่มประเทศแรก) ซึ่งวางขายหลังจากเปิดจอง 7 วัน
iPhone 6S เปิดตัว 9 กันยายน 2015 พรีออเดอร์ 12 กันยายน 2015 และวางจำหน่าย 25 กันยายน 2015 (ในกลุ่มประเทศแรก) ซึ่งวางขายหลังจากเปิดจอง 13 วัน

โดยจากข้อมูลข้างต้น จึงมีความเป็นไปได้ที่ iPhone 7 จะวางจำหน่ายล็อตแรก ช่วงวันที่ 16-23 กันยายน เนื่องจาก Apple จะวางจำหน่าย iPhone หลังจากเปิดพรีออเดอร์ราวๆ 1-2 สัปดาห์นั่นเอง
อย่างไรก็ดี ข้อมูลตารางวันข้างต้น ไม่ได้ระบุว่า เป็นวันวางจำหน่าย iPhone 7 จึงมีความเป็นไปได้ที่จะเป็นวันวางจำหน่ายสมาร์ทโฟนรุ่นอื่น หรืออาจจะเป็นช่วงเวลาที่ผู้ให้บริการอย่าง AT&T ได้ตัวเครื่องมาก่อน และค่อยวันวางจำหน่ายในเวลาถัดไปก็เป็นได้
ที่มา : 9to5mac.com
 
สื่อนอกชื่อดังคาด iPhone 7 อาจเปิดตัว 7 กันยายนนี้ พร้อม iPhone 7 Plus รุ่นอัปเกรดกล้องแบบ Dual-Camera

ใกล้เข้ามาทุกทีแล้ว กับการเปิดตัว iPhone 7 ว่าที่สมาร์ทโฟนเรือธงรุ่นใหม่ล่าสุด ที่คาดกันว่า จะเปิดตัวในเดือนกันยายนนี้เหมือนทุกปี และล่าสุด สื่อต่างประเทศชื่อดังอย่าง Bloomberg ได้รายงานว่า iPhone 7 จะเปิดตัวในวันที่ 7 กันยายนนี้
ถ้าหากมองย้อนกลับไปยัง วันเปิดตัว iPhone 6S และ iPhone 6S Plus เมื่อปีที่ผ่านมา ซึ่งเกิดขึ้นในวันที่ 9 กันยายน 2015 ทำให้ข้อมูลของทาง Bloomberg มีความเป็นไปได้ค่อนข้างสูง ส่วนสเปกของ iPhone 7 นั้น แม้จะยังไม่มีข้อมูลยืนยันแน่ชัด แต่จากข่าวลือที่ผ่านมา คาดว่า จะยังคงมีดีไซน์เหมือนเดิม ปรับเปลี่ยนเส้นเสาสัญญาณด้านหลัง, ปุ่ม Home แบบ Force Touch, ตัดช่องหูฟังขนาด 3.5 มิลลิเมตรออกเพื่อให้ตัวเครื่องบางลง และเพิ่มคุณสมบัติด้านการกันน้ำเข้ามา ส่วนรุ่นหน้าจอใหญ่อย่าง iPhone 7 Plus จะมีคุณสมบัติด้านการถ่ายรูปที่ดีกว่า ซึ่งคาดว่า จะเป็นกล้องแบบ Dual-Camera อีกด้วย
อย่างไรก็ดี ข้อมูลข้างต้น ยังไม่ยืนยันว่าเป็นความจริงหรือไม่
ที่มา : engadget.com
 
iPhone 7 ว่าเรือธงรุ่นต่อไปอาจเปิดตัวมาพร้อมปุ่มโฮมแบบ Force Touch สุดล้ำ ไร้ปัญหาปุ่มพังอีกต่อไป พร้อมใช้งานกล้องคู่ Dual-Camera ที่คมชัดยิ่งกว่าเดิม!
  
เหลือเวลาอีกประมาณหนึ่งเดือนเท่านั้นก็จะเข้าสู่เดือนกันยายน ซึ่งเป็นเดือนที่จะมีการเปิดตัวสมาร์ทโฟนรุ่นใหม่ของ Apple ในทุกๆ ปี โดยในปีนี้ก็เป็นคิวของ iPhone 7 ที่มีข่าวหลุดข่าวลือออกมาอย่างยาวนานทั้งในเรื่องของการดีไซน์ตัวเครื่อง หรือฟีเจอร์ต่างๆ ล่าสุดก็มีข้อมูลใหม่ว่า iPhone 7 จะมาพร้อมปุ่มโฮม Force Touch แบบใหม่ที่ผนวกรวมเข้ากับหน้าจออีกด้วย  สำนักข่าว Bloomberg รายงานข้อมูลใหม่ว่า Apple อาจมีการพัฒนาปุ่มโฮมที่ใช้งานบน iPhone 7 ให้เป็นรูปแบบใหม่ โดยจะผนวกปุ่มรวมเข้ากับหน้าจอ และใช้ระบบ Force Touch คล้ายกับแป้น trackpad บนคอมพิวเตอร์ MacBook โดยสาเหตุของการพัฒนาในครั้งนี้ยังไม่ชัดเจนเท่าใดนัก แต่อาจเป็นเพราะ Apple ต้องการเพิ่มพื้นที่ด้านในตัวเครื่องเพื่อเตรียมพร้อมสำหรับการพัฒนาฟังก์ชันอื่นๆ อีกในอนาคตก็เป็นได้  สำหรับการเปลี่ยนแปลงด้านอื่นของ iPhone 7 เท่าที่มีข้อมูลในขณะนี้คาดว่าจะใช้งานกล้องดิจิทัล iSight แบบคู่ (Dual-Camera) และจะไม่มีช่องเชื่อมต่อหูฟังแบบ 3.5 มิลลิเมตร แต่จะหันไปใช้ช่องเชื่อมต่อแบบ Lightning Port ซึ่งก็ต้องติดตามกันต่อไปว่า iPhone 7 ที่จะเปิดตัวในเดือนกันยายนนี้จะมาพร้อมความเปลี่ยนแปลงอย่างไรบ้าง
 
ที่มา : BloomBerg
 
iPhone 7 ว่าที่เรือธงตัวท็อปรุ่นต่อไป อาจมาพร้อม RAM ใหญ่ขึ้นเป็น 3GB! คาดใช้งานลื่นไหลกว่าที่เคย พร้อมกล้องคู่ Dual-Camera เตรียมเปิดตัวต้นเดือนกันยายนนี้!
 
  
เหลือเวลาอีกไม่กี่สัปดาห์ก็จะเข้าสู่เดือนกันยายนซึ่งเป็นเดือนที่คาดว่าจะมีการเปิดตัวสมาร์ทโฟนเรือธงรุ่นยอดฮิตอีกหนึ่งรุ่น นั่นก็คือ iPhone 7 จากค่าย Apple โดยในช่วงที่ผ่านมาก็มีข้อมูลหลุดออกมาให้ได้ทราบมากมายทั้งในส่วนของคุณสมบัติตัวเครื่อง หรือฟีเจอร์ใหม่ที่อาจพัฒนามาให้ใช้งานกัน และล่าสุดก็มีข้อมูลว่า iPhone 7 รุ่นต่อไปอาจมีหน่วยความจำแรม (RAM) ขนาดใหญ่ขึ้นเป็น 3GB
เว็บไซต์ DigiTimes ได้ข้อมูลมาจากแหล่งข่าวรายหนึ่งในกลุ่มบริษัทผู้ผลิตหน่วยความจำแรม DRAM ว่า ราคาของหน่วยความจำ DRAM มีแนวโน้มจะเพิ่มขึ้นในช่วงครึ่งปีหลัง เพราะผู้ผลิตรายใหญ่ระดับโลก 3 บริษัท อย่าง Samsung Electronics, SK Hynix และ Micron Technology ต่างลดจำนวนโควตาการผลิตลงในช่วงครึ่งปีแรก ดังนั้น จำนวนสินค้าจึงน้อยลง แต่ความต้องการในตลาดเพิ่มสูงขึ้น ส่งผลให้ราคาหน่วยความจำ DRAM จะแพงขึ้นในช่วงครึ่งปีหลังนี้  นอกจากนี้ยังมีรายละเอียดระบุด้วยว่า iPhone 7 รุ่นต่อไปจากค่าย Apple จะมาพร้อมกับ RAM ขนาดใหญ่ขึ้นเป็น 3GB และสมาร์ทโฟนระบบปฏิบัติการ Android ในระดับไฮเอนด์จะเริ่มเปลี่ยนหน่วยความจำแรม (RAM) ขนาดมาตรฐานเป็น 6GB แทนที่ขนาด 4GB ที่เราได้เห็นกันในปี 2015 ที่ผ่านมา  สำหรับ iPhone 7 รุ่นต่อไป มีข้อมูลว่าจะเปิดตัวในช่วงต้นเดือนกันยายนนี้ และจะเปิดให้สั่งจองตัวเครื่องล่วงหน้าในวันที่ 9 กันยายน โดยการเปลี่ยนแปลงของ iPhone 7 ในปีนี้จะไม่หวือหวามากนัก เพราะยังคงใช้ดีไซน์เดิมตั้งแต่ iPhone 6 และ iPhone 6s แต่อาจจะมีการเปลี่ยนแปลงในด้านการอัปเกรดฮาร์ดแวร์เพียงเล็กน้อยเท่านั้น อีกทั้งยังมีผู้คาดการณ์ว่าไอโฟนที่จะเปิดตัวรุ่นต่อไปอาจไม่ใช้ชื่อ iPhone 7 แต่จะเปลี่ยนไปใช้ชื่อ iPhone 6SE เพื่อสื่อถึงความเชื่อมโยงกันมากกว่าก็เป็นได้ ซึ่งก็ต้องติดตามกันอบ่างใกล้ชิดต่อไปว่าไอโฟนรุ่นต่อไปจะมาพร้อมกับ RAM ขนาด 3GB จริงหรือไม่ และจะมีฟีเจอร์สุดล้ำแบบใดให้ใช้งานกันบ้าง
 
ที่มา : DigiTimes
 
iPhone 7 ว่าที่เรือธงรุ่นต่อไปอาจรวมปุ่มโฮมเข้ากับหน้าจอ และใช้งานแบบ Force Touch! คาดเปิดตัวสีใหม่ Space Black พร้อมบอดี้โลหะสุดแกร่ง เตรียมเปิดตัวกันยายนนี้
เรียกได้ว่ามีข้อมูลใหม่ๆ ทยอยหลุดออกมาให้อัปเดตกันได้ทุกวันสำหรับ iPhone 7 ว่าที่เรือธงรุ่นต่อไปจากค่าย Apple ที่ล่าสุดมีข้อมูลเพิ่มเติมว่า iPhone 7 อาจเปิดตัวมาพร้อมกับปุ่มโฮมที่ถูกผนวกรวมเข้ากับหน้าจอ และตัวเครื่องสีดำ Space Black  เว็บไซต์ MacOtakara ซึ่งเป็นสื่อในประเทศญี่ปุ่นได้เปิดเผยข้อมูลว่า iPhone 7 รุ่นต่อไปที่จะเปิดตัวในช่วงเดือนกันยายนนี้อาจมาพร้อมกับ ปุ่มโฮมที่รองรับการใช้งาน 3D Touch ซึ่งหมายความว่า iPhone 7 จะไม่มีปุ่มโฮมแบบ Hard Key อีกต่อไป แต่จะถูกผนวกรวมเข้ากับหน้าจอของตัวเครื่อง และใช้ Haptic Feedback เพื่อตอบสนองต่อการกดเช่นเดียวกับ TrackPad บน MacBook โดยถ้าหากว่าการเปลี่ยนแปลงครั้งนี้เป็นเรื่องจริงก็ถือเป็นผลดีกับทั้งสองฝ่าย คือ Apple และลูกค้า เพราะปุ่มโฮมของไอโฟนก็ถือเป็นฮาร์ดแวร์ชิ้นหนึ่งที่เสียหายค่อนข้างบ่อยจากการใช้งาน ทำให้ลูกค้าต้องส่งเข้าเครื่องศูนย์เพื่อซ่อมแซมปุ่มดังกล่าว ซึ่งในแต่ละปีก็มีจำนวนไม่น้อยด้วยเช่นกัน  นอกจากนี้ยังมีข้อมูลว่า iPhone 7 จะเปิดตัวพร้อมกับสีใหม่ในชื่อ สีดำ Space Black ซึ่งเป็นสีที่คล้ายกับ Mac Pro ปี 2013 และมีแนวโน้มว่า Apple จะเปิดตัว iPhone 7 พร้อมสีใหม่นี้จริง ซึ่งก่อนหน้านี้ก็เคยมีภาพเรนเดอร์ตัวเครื่องตามข้อมูลข้างต้นเผยแพร่ออกมาให้ชมกันแล้ว โดยเป็นฝีมือของ Martin Hajek ดีไซน์เนอร์ชื่อดังที่เคยออกแบบภาพเรนเดอร์ตัวเครื่องที่ใกล้เคียงกับของจริงไว้มากมาย และต้องติดตามกันต่อไปว่า iPhone 7 จะเปิดตัวมาพร้อมกับปุ่มโฮมแบบใหม่ และสีดำ Space Black จริงหรือไม่
 
ที่มา : 9to5mac
 
Blogger ชื่อดัง เผย iPhone รุ่นล่าสุด (2016) จะเปิดตัว 12 กันยายนนี้! และจะไม่ใช้ชื่อ iPhone 7 คาดเตรียมเปิดตัวพร้อมกันทีเดียว 2 รุ่น
 

เป็นสมาร์ทโฟนที่ถูกจับตามองมากที่สุดในช่วงนี้เลยก็ว่าได้ สำหรับ iPhone 7 (ไอโฟน 7) ว่าที่ไอโฟนรุ่นถัดไป ที่คาดว่า จะเปิดตัวในเดือนกันยายนที่จะถึงนี้ ซึ่งล่าสุด Evan Blass หรือที่หลายๆ ท่านรู้จักกันดีในชื่อของ @evleaks แหล่งข่าวลือ-ภาพหลุดที่เชื่อถือได้มากที่สุดนั่นเอง โดยทาง Evan Blass ได้ทวีตข้อความว่า iPhone 7 จะเปิดตัวในวันที่ 12 กันยายนนี้ ซึ่งถ้านับจากวันนี้ ก็เหลือเวลาอีกเพียงเดือนกว่าๆ เท่านั้น


โดยทาง Evan Blass ไม่ได้ระบุชื่อของ iPhone 7 แต่เรียกไอโฟนรุ่นที่จะเปิดตัวในเร็วๆ นี้ว่า iPhone 2016 ซึ่งจะมีให้เลือก 2 โมเดลด้วยกัน ภายใต้โค้ดเนมชื่อ Sonora และ Dos Palos อย่างไรก็ดี ข้อความทวีตจาก Evan Blass นั้น แม้จะยังไม่ได้รับการยืนยันว่าข้อมูลที่ถูกต้องหรือไม่ แต่ก็มีความเป็นไปได้ที่ในปีนี้ Apple อาจจะยกเลิกการใช้ตัวเลขต่อท้ายชื่อ iPhone อย่าง iPhone SE ที่เปิดตัวเมื่อเดือนมีนาคาที่ผ่านมาก็ไม่มีตัวเลขระบุเช่นกัน
ในเรื่องของกำหนดการเปิดตัว iPhone 7 นั้น ถ้าหากมองย้อนกลับไปยังการเปิดตัว iPhone ตั้งแต่ iPhone 5 เป็นต้นไป Apple เลือกที่จะเปิดตัวในเดือนกันยายน ยกเว้น iPhone SE เพียงรุ่นเดียวที่เปิดตัวในเดือนมีนาคม ฉะนั้น ข้อมูลจาก Evan Blass ก็มีความเป็นไปได้สูงเช่นกันที่ iPhone 7 จะเปิดตัวในวันที่ 12 กันยายน 2016 ซึ่งตรงกับวันจันทร์ และส่วนใหญ่ Apple เลือกที่จะจัดงานเปิดตัวผลิตภัณฑ์รุ่นใหม่ ไม่วันจันทร์ ก็เป็นวันอังคารแทน
ส่วนข้อมูลข้างต้น จะเป็นความจริงหรือไม่ ต้องติดตามกันต่อไป
ที่มา :  mashable.com
iPhone 7 อาจจะตัดรุ่นความจุ 16 GB ออก เปลี่ยนความจุเริ่มต้นเป็น 32 GB และมีรุ่นความจุสูงสุดที่ 256 GB

 WSJ (Wall Street Journal) สำนักข่าวต่างประเทศชื่อดัง ได้ออกมาเปิดเผยข้อมูลล่าสุดที่ย้ำข่าวลือว่า iPhone 7 จะไม่มีรุ่นความจุ 16GB อีกต่อไป ทำให้ความจุเริ่มต้นของ iPhone จะเริ่มต้นที่ 32GB 
 ก่อนหน้านี้ช่วงหนึ่งเคยมีข่าวออกมาว่า iphone 7 จะเริ่มต้นที่ความจุ 32 GB จากการคาดการณ์ของนักวิเคราะห์ท่านนึง ซึ่งในเวลาต่อมา Phil Schiller  หัวหน้าฝ่ายผลิตภัณฑ์ของ Apple ก็ได้ออกมาให้ความเห็นเกี่ยวกับ iphone รุ่น 16 GB ว่าเพียงพอต่อการใช้งานเพราะ apple ได้เตรียมพื้นที่เสมือนอย่างเช่น icloud ไว้ให้ผู้ใช้ใช้อยู่แล้ว ทำให้กระแสข่าวว่า apple จะเริ่มต้นความจุ iphone 7 ที่ 32 GB ซาลงไป    อย่างไรก็ดีสำหรับครั้งนี้ WSJ ได้ออกมายืนยันข่าวความจุเริ่มต้นของ iPhone 7 ที่ 32 GB อีกครั้ง ซึ่งทาง WSJ ระบุว่าเป็น"แหล่งข่าวที่น่าเชื่อถือคนนึง" ทำให้หลายฝ่ายเชื่อว่า iPhone 7 อาจจะมีความจุเริ่มต้นที่ 32 GB จริง โดยก่อนหน้านี้ไม่นาน WSJ ก็เคยออกมาระบุถึงดีไซน์ของ iPhone 7 ที่จะมีการตัดเส้นเสาอากาศคาดเดิมออกและจะไม่มีช่องเสียบหูฟังอีกต่อไปซึ่งหลังจากที่มีข่าวนี้หลุดออกมาก็พบข้อมูลยืนยันตรงกันจากหลายแหล่งข่าวในเวลาต่อมา 
สำหรับข้อมูลหลุดล่าสุดนอกจากนี้ของ iPhone 7   มีความเป็นไปได้สูงว่า iphone 7 รุ่นธรรมดาจะมาพร้อมกล้องหลังที่ดีขึ้นกว่ารุ่นก่อน ส่วนใน iPhone 7 Plus จะเป็นกล้องคู่ dual-camera มีการเปลี่ยนตำแหน่งเส้นเสาอากาศ และใช้พอร์ต Lightning เพียงพอร์ตเดียวและปุ่ม Home แบบใหม่จะเป็นระบบสัมผัสแบบ Force Touch ที่เรียบเนียนไปกับตัวเครื่อง และมีสีตัวเครื่องใหม่คือ สีดำ Space Black
iPhone 7 มีกำหนดการเปิดตัวในเดือนกันยายนนี้ โดยคาดว่าจะมีดีไซน์ที่ไม่ต่างจาก iPhone 6s มากนัก สำหรับการเปลี่ยนแปลงเทคโนโลยีและดีไซน์คาดว่าอาจจะเกิดมีขึ้นในปี 2017 ใน iPhone รุ่นต่อไป สำหรับข่าวลือของ iPhone ส่วนใหญ่มักจะออกมาใกล้เคียงกับข้อมูลของผลิตภัณฑ์จริงเสมอ อย่างไรก็ดี ก็ยังคงต้องรอดูกันต่อไปในช่วงเดือนกันยายนปีนี้ว่าสุดท้ายแล้วข้อมูลทั้งหมดที่ออกมานั้นจะตรงกับข้อมูลของผลิตภัณฑืที่จะออกมาจริงหรือไม่     ที่มา :  9to5mac  
iphone 7 เผยภาพเรนเดอร์สีดำ Space Black ล่าสุดที่สวยและตรงกับข่าวหลุดมากที่สุด
  
หลังจากที่มีข่าวว่า iPhone 7 รุ่นต่อไปอาจไม่ได้มาพร้อมกับสีน้ำเงิน Deep Blue แต่จะมาพร้อมกับสีดำ Space Black ล่าสุดดีไซน์เนอร์ชื่อดัง Martin Hajek ก็ได้จัดทำภาพเรนเดอร์ของ iPhone 7 บนตัวเครื่องสี Space Black ออกมาให้ชมกัน พร้อมทั้งใส่ฟีเจอร์เด่นอย่าง ปุ่มโฮม Force Touch ID, หน้าจอ UI ในรูปแบบ Dark Mode ที่เน้นสีดำเป็นหลัก และหูฟังแบบ Lightining Connector ซึ่งภาพเรนเดอร์ชุดนี้อาจะเรียกได้ว่าเป็นภาพตัวเครื่องที่เหมือนกับของจริงมากที่สุด ณ ชั่วโมงนี้เลยทีเดียว
รับชมรูปภาพเพิ่มเติม : ภาพเรนเดอร์ iPhone 7 สี Space Black ที่เหมือนตัวเครื่องจริงมากที่สุด ณ ชั่วโมงนี้!
iPhone 7 เผยภาพเรนเดอร์บนบอดี้ดีไซน์สวยพร้อมสีดำ Space Black คาดเปิดตัวเป็นสีใหม่สำหรับว่าที่ไอโฟนเรือธงรุ่นต่อไป!
 
  
ล่าสุดได้ก็มีการปล่อยภาพเรนเดอร์ตัวเครื่อง iPhone 7 ในเฉดสีใหม่อบ่างสีดำ (Black Space) ออกมาให้ได้ชมกันแล้ว ซึ่งภาพเซ็ตนี้เป็นผลงานของศิลปินท่านหนึ่งที่ได้ทำการดีไซน์ตัวเครื่อง iPhone 7 และ iPhone 8 บนตัวเครื่องสีดำ พร้อมทำการเผยแพร่ภาพดังกล่าวผ่านแอปพลิเคชันสำหรับแชร์รูปภาพ และคลิปวิดีโอแบบสั้นชื่อดังอย่าง Instagram ด้วยบัญชีรายชื่อ @appleidesigner ก่อนที่จะมีการคาดการณ์ว่าทาง Apple จะนำสีดำกลับมาใช้อีกครั้ง 
นอกจากนี้ยังมีความสอดคล้องกับภาพเรนเดอร์ที่ได้รับการเปิดเผยจากอีกหนึ่งแหล่งข่าวผ่านบัญชีรายชื่อ ‏@ShaiMizrachi บน Twitter ด้วยเช่นกัน จึงมีความเป็นไปได้ว่า iPhone 7 ที่ตัวเครื่องสีดำ (Space Black) อาจมีรูปลักษณ์ และการดีไซน์เหมือนกับภาพในเซ็ตนี้  
  
รายละเอียดเพิ่มเติม : iPhone 7 เผยภาพเรนเดอร์บนบอดี้สุดหรู ดีไซน์พรีเมียม พร้อมสีดำ Space Black! คาดเปิดตัวเป็นสีใหม่สำหรับว่าที่ไอโฟนเรือธงรุ่นต่อไป พร้อมฟีเจอร์สุดเด็ด จ่อเปิดตัวเดือนกันยายนนี้!
 
iPhone 7 รุ่นต่อไปอาจไร้เงาสีน้ำเงิน Deep Blue แต่จะมาพร้อมสีดำ Space Black บนตัวเครื่องโลหะสุดแกร่งดีไซน์พรีเมียม จ่อเปิดตัวกันยายนนี้!
 

เว็บไซต์ MacOtakara เปิดเผยข้อมูลใหม่ที่ได้จากแหล่งข่าวว่า iPhone 7 รุ่นต่อไปอาจไม่มีสีน้ำเงิน Deep Blue อย่างที่เป็นข่าวก่อนหน้า แต่จะมาพร้อมกับสีเทา Space Gray ในเฉดสีที่เข้มขึ้นจนใกล้เคียงกับสีดำในชื่อ Space Black โดยสี Space Black นี้จะไม่ใช่สีดำสนิททั้งหมด และข่าวลือก่อนหน้าที่อ้างว่า iPhone 7 จะมาพร้อมสีน้ำเงิน Deep Blue นั้น เกิดจากความเข้าใจผิดของแหล่งข่าวที่ได้พบเห็น iPhone 7 ในสีตัวเครื่องที่เข้มขึ้น แล้วเข้าใจไปว่าสีดังกล่าวคือสีน้ำเงิน ซึ่งจริงๆ แล้วเป็นสี Space Black
 
รายละเอียดเพิ่มเติม : iPhone 7 รุ่นต่อไปอาจไม่มีสีน้ำเงิน Deep Blue แต่เป็นสีดำ Space Black!
 
iPhone 7 ว่าที่เรือธงตัวท็อปรุ่นต่อไปหลุดราคาก่อนเปิดตัวจริง พร้อมการกลับมาของรุ่น 32GB! พร้อมเพิ่มความจุจัดเต็ม 256GB ในราคาเริ่มต้นที่ 2 หมื่นปลาย!
 
  
แหล่งข่าวแห่งหนึ่งในประเทศจีนได้เปิดเผยหนึ่งในรายละเอียดที่สำคัยเกี่ยวกับ iPhone 7 และ iPhone 7 Plus อย่างราคาวางจำหน่ายออกมาให้ได้ทราบกันผ่านเว็บโซเชียลมีเดียยอดนิยมอย่าง Weibo ซึ่งมีรายละเอียดดังต่อไปนี้  
 (คลิกเพื่อดูภาพขนาดใหญ่)
อย่างไรก็ดี ยังไม่มีการยืนยันว่ารายละเอียดในครั้งนี้จะเป็นความจริงหรือไม่ ซึ่งคงต้องคอยติดตามกันต่อไป คาดว่าจะมีการอัปเดตข้อมูลเพิ่มเติมอีกครั้งในเร็วๆ นี้  
รายละเอียดเพิ่มเติม : iPhone 7 ว่าที่เรือธงตัวท็อปรุ่นต่อไปหลุดราคาก่อนเปิดตัวจริง พร้อมการกลับมาของรุ่น 32GB! ไร้รุ่น 16GB อีกต่อไป และเพิ่มความจุจัดเต็ม 256GB ในราคาเริ่มต้นที่ 2 หมื่นปลาย!
 
เผยภาพคอนเซ็ปต์ iPhone 7 พร้อมสีน้ำเงิน Deep Blue คาดมาพร้อมกล้องแบบคู่ Dual-Camera, ฟีเจอร์ Smart Connector และถอดช่องหูฟัง 3.5 มิลลิเมตรออกจริง
 
  
หลังจากมีข่าวลือหลุดออกมาว่า Apple วางแผนเปิดตัว iPhone 7 และ iPhone 7 Plus ว่าที่ไอโฟนเรือธงรุ่นต่อไปที่อาจมาพร้อมกับสีสันตัวเครื่องแบบใหม่ในสีน้ำเงิน Depp Blue หรือ Dark Blue พร้อมทั้งอาจถอดตัวเครื่องสีเทา Space Gray ออกด้วย ล่าสุดดีไซน์เนอร์ชื่อดังอย่าง Martin Hajek ก็ได้จัดทำภาพเรนเดอร์ตัวเครื่อง iPhone 7 สีน้ำเงิน Dark Blue ออกมาให้ชมกันแล้ว ซึ่งยังคงคอนเซ็ปต์สวยหรูพรีเมียมตามแบบฉบับของ Apple เช่นเคย ซึ่งก็ต้องติดตามกันต่อไปว่า Apple จะเปิดตัว iPhone 7 และ iPhone 7 Plus พร้อมสีสันตัวเครื่องแบบใหม่นี้จริงหรือไม่
รายละเอียดเพิ่มเติม : iPhone 7 เผยภาพคอนเซ็ปต์ชุดใหม่ พร้อมสีน้ำเงิน Deep Blue บนดีไซน์ตัวเครื่องสุดพรีเมียม  
และหลังจากที่ทีมงาน Thaimobilecenter ได้เห็นภาพคอนเซ็ปต์ชุดนี้แล้วก็เกิดคำถามขึ้นว่า แล้วถ้าหากสมาร์ทโฟนรุ่นอื่น แบรนด์อื่น มีตัวเครื่องสีน้ำเงิน Deep Blue จะเป็นอย่างไร? ทีมงานจึงได้จัดทำภาพคอนเซ็ปต์ชุดหนึ่งขึ้นมา ซึ่งประกอบไปด้วยสมาร์ทโฟนหลายๆ รุ่นที่มาพร้อมตัวเครื่องสีน้ำเงิน Deep Blue และนำมาให้ทุกท่านได้รับชมกันตามลิงก์ด้านล่างนี้เลยครับ  
  
รายละเอียดเพิ่มเติม : จะเป็นอย่างไรถ้าหากมือถือรุ่นอื่นมีสีน้ำเงิน Deep Blue?
 
iPhone 7 Plus มีลุ้นถูกอัปเกรดด้วย ROM 256GB ที่ใหญ่ขึ้นเท่าตัว พร้อม RAM 3GB, USB Type-C และกล้อง Dual Camera พร้อมระบบ Optical Zoom เพื่อการถ่ายภาพขั้นโปร
 
  
แหล่งข่าวแห่งหนึ่งในประเทศจีนได้เปิดเผยเบาะแสใหม่เกี่ยวกับว่าที่ไอโฟตัวท็อปรุ่นต่อไปจากค่าย Apple อย่าง iPhone 7 และ iPhone 7 Plus ว่ามีแนวโน้มที่จะได้รับการอัปเกรดคุณสมบัติให้ดียิ่งขึ้นกว่าเดิมอีกครั้ง หลังจาก iPhone 6s ได้รับการเพิ่มหน่วยความจำแรม (RAM) ให้เป็นขนาด 2GB รวมถึงใช้งานกล้องดิจิทัลความละเอียด 12 ล้านพิกเซล ซึ่งอัปเกรดขึ้นมาจาก iPhone 6 อย่างเห็นได้ชัด โดยในเบื้องต้นคาดว่า iPhone 7 คาดว่าจะมีหน่วยความจำแรม (RAM) ขนาด 2GB และใช้งานกล้องดิจิทัลความละเอียดสูงถึง 21 ล้านพิกเซล ซึ่งจะมีรุ่นความจุ 16GB, 64GB และ 128GB 
ส่วน iPhone 7 Plus รุ่นใหญ่อาจมาพร้อมหน่วยความจำแรม (RAM) ขนาด 3GB และมีกล้องดิจิทัลแบบคู่ (Dual Camera) ความละเอียด 12 ล้านพิกเซล ซึ่งจะมีกล้องหนึ่งตัวที่รองรับระบบการซูมภาพด้วยเลนส์ (Optical Zoom) โดยมีรุ่นความจุ 32GB, 128GB และ 256GB นอกจากนี้ยังมีการคาดการณ์ว่า iPhone 7 และ 7 Plus อาจรองรับพอร์ตการเชื่อมต่อแบบ USB Type-C แทนที่พอร์ตการเชื่อมต่อแบบ Lightning ด้วยเช่นกัน
 
รายละเอียดเพิ่มเติม : iPhone 7 Plus ไอโฟนตัวท็อปรุ่นต่อไป มีลุ้นถูกอัปเกรดด้วย ROM 256GB ที่ใหญ่ขึ้นเท่าตัว, RAM 3GB, USB Type-C และกล้อง Dual Camera พร้อมระบบ Optical Zoom เพื่อการถ่ายภาพขั้นโปร จ่อเปิดตัวกันยายนนี้!
 
iPhone 7 เผยภาพดีไซน์ใหม่! พบกล้องดิจิทัล iSight เรียบสนิท และฟีเจอร์ Smart Connector แต่ไร้วี่แววช่องหูฟัง 3.5 มิลลิเมตร
 
  
เว็บไซต์ข่าวหนึ่งได้ทำการเผยแพร่ภาพตัวเครื่องต้นแบบของ iPhone 7 ชุดใหม่ออกมาให้ได้ชมกัน พร้อมระบุขนาดของตัวเครื่องไว้อย่างชัดเจน โดยจะเห็นได้ว่ามีขนาดอยู่ที่ 138.30x67.12 มิลลิเมตร ซึ่งมีขนาดเท่ากับ iPhone 6s ที่มีหน้าจอขนาด 4.7 นิ้วพอดี นอกจากนี้ยังเผยให้เห็นการดีไซน์แบบใหม่ที่ทำการย้ายเส้นเสาอากาศไปไว้ที่ขอบด้านบน และขอบด้านล่างของตัวเครื่องแทน พร้อมกล้องดิจิทัลตัวหลักที่ด้านหลังมีความเรียบแบนมากขึ้น และสัญลักษณ์ 3 จุดของ Smart Connector ที่ด้านล่างของตัวเครื่อง รวมถึงมีการตัดช่องสำหรับเชื่อมต่อหูฟังขนาด 3.5 มิลลิเมตรออกไป
 

  
รายละเอียดเพิ่มเติม - คลิก
 
iPhone 7 ว่าที่เรือธงรุ่นต่อไป คาดมีตัวเครื่องบางเฉียบที่สุดเพียง 6 มิลลิเมตร! พร้อมแบตเตอรี่ที่ใหญ่กว่าเดิม เตรียมเปิดตัวกันยายนนี้
 

นับเป็นอีกหนึ่งประเด็นที่สร้างความประหลาดใจให้กับผู้ใช้งานอยู่ไม่น้อย เมื่อก่อนหน้านี้พบว่า iPhone 6s และ iPhone 6s Plus สมาร์ทโฟนเรือธงรุ่นใหม่นั้นกลับมีความหนาเพิ่มขึ้นจาก iPhone 6 และ iPhone 6 Plus สมาร์ทโฟนเรือธงรุ่นเก่าอยู่ประมาณ 0.2 มิลลิเมตร ซึ่งสาเหตุสำคัญก็คงหนีไม่พ้นการใส่เซ็นเซอร์ 3D Touch เพิ่มเข้ามาใน iPhone 6s ด้วยนั่นเอง แต่ล่าสุดดูเหมือนทางแอปเปิ้ล (Apple) จะไม่ยอมให้เกิดเหตุการณ์ซ้ำรอย เพราะมีรายงานว่าสมาร์ทโฟนเรือธงรุ่นใหม่อย่าง iPhone 7 นั้นจะมาพร้อมกับตัวเครื่องที่บางเฉียบกว่าเดิม และบางเฉียบที่สุดในบรรดาไอโฟนทุกรุ่นที่ผ่านมา โดยจะมีความหนาของตัวเครื่องอยู่ที่ประมาณ 6.0-6.5 มิลลิเมตร เท่านั้น ซึ่งปัจจัยสำคัญที่ทำให้สามารถออกแบบตัวเครื่องได้บางเฉียบเช่นนี้ ก็น่าจะมาจากการที่แอปเปิ้ลอาจตัดสินใจตัดช่องเชื่อมต่อหูฟังขนาด 3.5 มิลลิเมตรออกไปนั่นเอง และยิ่งไปกว่านั้นคาดว่า iPhone 7 จะมาพร้อมกับแบตเตอรี่ที่ขนาดใหญ่ขึ้นกว่าเดิมอีกด้วย
 
ข้อมูลเพิ่มเติม : คลิกที่นี่
 
iPhone 7 หลุดภาพถ่ายตัวเป็นๆ จากโรงงาน Foxconn! เผยโฉมดีไซน์ใหม่เพิ่มความหรูหราของบอดี้โลหะให้ชัดเจนยิ่งขึ้น คาดเปิดตัวกันยายนนี้!

เมื่อไม่กี่วันก่อนได้มีการเผยแพร่ภาพเรนเดอร์แสดงการปรับเปลี่ยนดีไซน์ใน iPhone 7 ที่อาจจะมาพร้อมกับกล้องคู่ (Dual Camera) รวมถึงการตัดเส้นเสาอากาศที่บริเวณด้านหลังของตัวเครื่องออก ล่าสุดบัญชีรายหนึ่งจากเว็บโซเชียลมีเดียยอดนิยมของประเทศจีนอย่าง Weibo ได้ทำการเผยแพร่ภาพที่คาดว่าเป็นตัวเครื่องต้นแบบของ iPhone 7 ออกมาให้ได้ชมกัน พร้อมอ้างว่าเป็นภาพที่ถ่ายภายในโรงงาน Foxconn บริษัทผู้ผลิตส่วนประกอบรายใหญ่ให้กับทาง Apple ซึ่งจะเห็นว่ามีการปรับดีไซน์ด้วยการย้ายเส้นเสาอากาศไปไว้ที่บริเวณขอบด้านล่างของตัวเครื่อง
เรียกได้ว่ามีข้อมูลหลุดออกมาไม่ขาดสายสำหรับไอโฟนรุ่นใหม่อย่าง iPhone 7 หลังจากเมื่อวันก่อนได้มีการเผยแพร่ภาพเรนเดอร์แสดงการปรับเปลี่ยนดีไซน์ใน iPhone 7 ที่อาจจะมาพร้อมกับกล้องคู่ (Dual Camera) รวมถึงการตัดเส้นเสาอากาศที่บริเวณด้านหลังของตัวเครื่องออกล่าสุดก็ได้มีการเผยแพร่ภาพที่คาดว่าเป็นตัวเครื่องต้นแบบของ iPhone 7 ออกมาให้ได้ชมกันเพิ่มเติมแล้วดยมีความสอดคล้องกับข้อมูลที่หลุดออกมาในช่วงแรก รวมถึงภาพเรนเดอร์ที่หลุดออกมาก่อนหน้านี้ด้วยเช่นกัน  

  
ต้องคอยติดตามกันต่อไปว่า ภายในงานอีเวนท์สำหรับการเปิดตัวผลิตภัณฑ์ใหม่จากทาง Apple ที่จะมีขึ้นในวันที่ 21 มีนาคมนี้ จะมีเบาะแสเกี่ยวกับ iPhone 7 เพิ่มเติมหรือไม่ 
 
ที่มา : cnbeta, mobilissimo.ro
 
เผยภาพ iPhone 7 ตัวเป็นๆ! คาดมาพร้อมกล้อง iSight แบบคู่ Dual-Camera และฟีเจอร์ Smart Connector บนดีไซน์ตัวเครื่องใหม่
 
  
เรียกได้ว่ายิ่งใกล้การเปิดตัวสมาร์ทโฟนเรือของ Apple รุ่นต่อไปอย่าง iPhone 7 มากเท่าใด ก็ยิ่งมีการเปิดเผยรายละเอียดในด้านต่างๆ ออกมาให้ได้ทราบกันมากยิ่งขึ้นเท่านั้น ล่าสุดก็มีการเผยแพร่ภาพตัวเครื่องที่คาดว่าจะเป็น iPhone 7 หรือ iPhone 7 Plus ออกมาให้ชมกันแล้ว
เว็บไซต์ Bastile Post ซึ่งเป็นเว็บไซต์ในประเทศจีน ได้ทำการเผยแพร่ภาพ iPhone 7 ดังกล่าวออกมาให้ไดชมกัน ซึ่งจะเห็นได้ว่าสมาร์ทโฟนในภาพนั้นมาพร้อมกับกล้องคู่ Dual-Camera และมีความนูนออกมาจากตัวเครื่องเล็กน้อย รวมไปถึงบริเวณเส้นเสาอากาศของตัวเครื่องก็ถูกย้ายตำแหน่งไปไว้ยังขอบด้านบน และด้านล่างตามข่าวลือก่อนหน้านี้ ส่วนบริเวณด้านล่างของตัวเครื่องยังมีจุด 3 จุดซึ่งเป็นเครื่องหมายของ Smart Connector ที่สามารถโอนถ่ายข้อมูล หรือชาร์จพลังงานได้ด้วยการใช้งานร่วมกับอุปกรณ์เสริม ซึ่ง Smart Connector นี้ถูกใช้งานครั้งแรกบน iPad Pro และยังไม่เป็นที่แน่ชัดว่า Apple จะนำมาปรับใช้กับ iPhone 7 ด้วยจริงหรือไม่  

 
ที่มา : MacRumors
สนับสนุนเนื้อหา: www.thaimobilecenter.com