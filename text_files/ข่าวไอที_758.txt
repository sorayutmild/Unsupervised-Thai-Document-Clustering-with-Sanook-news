       สำหรับผู้ใช้ iPhone บางท่าน คงจะเกิดข้อสงสัยว่า เวลามีสายเรียกเข้า บางครั้งก็มีปุ่มให้กดตัดสาย แต่บางครั้ง มีแต่ปุ่ม Slide เพื่อให้กดรับสายเพียงอย่างเดียว ไม่มีปุ่มกดตัดสายทิ้ง ทำอย่างไรถึงจะปฏิเสธสายเรียกเข้าได้ วันนี้ ทีมงาน techmoblog มีคำตอบครับ

       ถ้าหากมีสายเรียกเข้า ไม่ว่าจะเป็น รายชื่อที่อยู่ใน Contacts หรือเบอร์แปลก ในขณะที่หน้าจอยังดับอยู่ หน้า จอจะแสดงแถบ Slide to answer เพื่อให้กดรับสายเพียงอย่างเดียว ไม่มีปุ่มกดตัดสายทิ้ง แต่เราสามารถปิดเสียงเรียกเข้าได้ ด้วยการกดปุ่ม Power 1 ครั้ง (สายยังไม่ถูกกดตัด) หรือถ้าต้องการตัดสายทิ้ง ให้กดปุ่ม Power 2 ครั้ง

       แต่ถ้าหากมีสายเรียกเข้าในขณะที่หน้าจอไม่ได้ถูกล็อก จะปรากฏปุ่มให้เลือกว่า ต้องการรับ หรือตัดสายทิ้ง ซึ่งจะแตกต่างจากตอนหน้าจอล็อกครับ
รายละเอียดเพิ่มเติม : businessinsider.com
สนับสนุนเนื้อหา:  www.techmoblog.com



