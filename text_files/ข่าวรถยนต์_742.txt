     Wuling Hongguang MINI EV 2022 ใหม่ รถยนต์ไฟฟ้าคันจิ๋วดีไซน์น่ารักโผล่วางจำหน่ายในประเทศไทยด้วยราคาเริ่มต้น 369,000 บาท ซึ่งหากรวมภาษีก็จะมีราคาเริ่มต้นอยู่ที่ 394,830 บาท แต่มีให้เลือกเฉพาะพวงมาลัยซ้ายเท่านั้น

     ÖKO Automobile ผู้นำเข้าอิสระรายหนึ่งในกรุงเทพมหานคร เผยราคาจำหน่าย “Wuling MINI EV” ในประเทศไทยเริ่มต้นที่ 394,830 บาท (รวมภาษีมูลค่าเพิ่ม) โดยเป็นรถที่ถูกนำเข้าจากประเทศจีน 100% ในรูปแบบพวงมาลัยซ้าย เนื่องจากปัจจุบันรถรุ่นนี้ทำตลาดอย่างเป็นทางการเฉพาะที่ประเทศจีนเท่านั้น
     Wuling MINI EV ขับเคลื่อนด้วยมอเตอร์ไฟฟ้าล้วน มีกำลังสูงสุดอยู่ที่ 27 แรงม้า (20 กิโลวัตต์) แรงบิดสูงสุด 85 นิวตัน-เมตร สามารถเร่งความเร็วจาก 0-50 กม./ชม. ได้ในเวลาเพียง 2.5 วินาที และทำความเร็วสูงสุดได้ 105 กม./ชม. พร้อมด้วยแบตเตอรี่ขนาด 13.9 กิโลวัตต์ชั่วโมง สามารถขับขี่ได้เป็นระยะทางราว 170 กิโลเมตรต่อการชาร์จแต่ละครั้ง

     สำหรับอุปกรณ์มาตรฐานของ Wuling MINI EV ประกอบด้วย มาตรวัดแบบดิจิทัล, เครื่องเสียงวิทยุ, ระบบปรับอากาศ, กระจกหน้าต่างไฟฟ้า, เบาะนั่งด้านหลังแบบปรับพับได้เพื่อเพิ่มพื้นที่เก็บสัมภาระขึ้นเป็น 741 ลิตร พร้อมจุดยึดเบาะนั่งเด็ก ISOFIX บริเวณเบาะนั่งตอนหลัง, ระบบเบรก ABS/EBD, ระบบเตือนแรงดันลมยาง และเซนเซอร์กะระยะท้าย เป็นต้น
     สนนราคาจำหน่ายในประเทศไทยเริ่มต้นที่ 394,830 บาท
 