
มีดราม่ามาให้เผือกยามดึกอีกครั้ง หลังจากเพจใต้เตียงดารามือไว แคปภาพจากอินสตาแกรมของดาราสาววัยรุ่น "ปันปัน สุทัตตา" ไว้ได้ โดยเป็นภาพซอกคอของหญิงสาวปริศนา พร้อมแคปชั่นว่า "อีกะ_ *เสียงสูง*" ก่อนที่ภาพดังกล่าวจะถูกลบไปด้วยความรวดเร็ว
งานนี้ ลูกเพจทำงานกันไวเวอร์ และพบว่าเป็นภาพดังกล่าวเป็นภาพที่สาว "น้ำชา ชีรณัฐ" ถ่ายคู่กับแฟนหนุ่มไฮโซ และโพสต์ไว้ในอินสตาแกรมของสาวน้ำชาเอง
หลายคนถึงกับงงว่าเอ๊ะๆ สองสาวมีประเด็นอะไรกัน เลยคาดเดาไปต่างๆ นานา บ้างก็ว่า อาจจะถูกแฮค หรือ อาจโปรโมตละคร ขณะที่อีกฝั่งก็ฟันธงว่า ปันปันอาจหึงสาวน้ำชากับอดีตแฟนหนุ่ม "มาร์ช จุฑาวุฒิ" ซึ่งหนุ่มมาร์ชและน้ำชามีผลงานเล่นซีรีส์ Lovey Dovey แผนร้ายนายเจ้าเล่ห์ ด้วยกัน แถมทั้งคู่ยังขยันโพสต์ภาพกันและกัน พร้อมแคปชั่นชวนจิ้น
ล่าสุด น้ำชา ได้โพสต์อินสตาแกรมเป็นภาพใบหน้าด้านข้างของตนเอง พร้อมข้อความว่า "วันนี้มีเรื่องตลกเกิดขึ้น จงยิ้มเข้าไว้ GOOD NIGHT ALL #งงแป๊ป #สติค่ะสติ"
เอาเป็นว่าจะเป็นด้วยสาเหตุอันใด หากมีความคืบหน้า ทีมข่าวบันเทิง Sanook! News จะรายงานให้ทราบต่อไป
ขอขอบคุณภาพจากอินสตาแกรม @punpun_sutatta และ @namcha_tea