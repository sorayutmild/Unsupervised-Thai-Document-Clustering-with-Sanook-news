ผลพิสูจน์เบื้องต้น แอร์ฯ สาวชาวจีน โดนไฟช็อต หลังชาร์จ iPhone 5 ที่แท้ใช้ที่ชาร์จแบตเตอรี่ปลอม
[18-กรกฏาคม-2556] กลายเป็นข่าวฮือฮาอย่างมากเมื่อหลายวันก่อน กับข่าว แอร์โฮสเตสสาว ของสายการบิน China Southern Airlines วัย 23 ปี ถูกไฟช็อตเสียชีวิต ขณะใช้ iPhone 5 คุยโทรศัพท์ พร้อมกับชาร์จแบตเตอรี่ไปด้วย ล่าสุด ได้มีผลการพิสูจน์เบื้องต้น ออกมาเป็นที่เรียบร้อยแล้วครับ

โดยสำนักข่าว CCTV ได้เผยว่า แท้จริงแล้ว ผู้เสียชีวิตคนดังกล่าว ใช้ iPhone 4 กับที่ชาร์จแบตเตอรี่ปลอม แน่นอนว่า ที่ชาร์จปลอมเหล่านี้ จะไม่คงทน เนื่องจากใช้วัสดุราคาถูก และไม่มีการตรวจสอบคุณภาพ ทำให้โอกาสที่กระแสไฟขนาด 220 โวลต์ จะเข้าสู่ร่างกายสูงขึ้น
นอกจากนี้ ยังได้สืบทราบมาว่า ที่ชาร์จแบตเตอรี่ปลอม ที่แอร์ฯ สาวคนดังกล่าวใช้นั้น อาจจะซื้อมาจากประเทศฮ่องกงครับ ซึ่งปกติแล้ว กระแสไฟในประเทศฮ่องกง จะอยู่ที่ 110 โวลต์ แต่ในประเทศจีน ใช้ไฟในระดับ 220 โวลต์ ทำให้โอกาสเกิดไฟฟ้าลัดวงจรมีสูงขึ้นมากไปอีก
ไม่เพียงเท่านั้น ผลการพิสูจน์ ยังเผยว่า ผู้เสียชีวิต ใช้ iPhone 4 แทนที่จะเป็น iPhone 5 ตามรายงานข่าวก่อนหน้า เนื่องจากในที่เกิดเหตุ พบซากมือถือ ที่ทำมาจาก สแตนเลส ซึ่งใช้บน iPhone 4 ส่วน iPhone 5 นั้น จะเป็นวัสดุประเภทอะลูมิเนียม
อย่างไรก็ดี ผลการพิสูจน์นี้ เป็นเพียงข้อสรุปเบื้องต้นเท่านั้นครับ จำเป็นต้องรอผลการตรวจสอบจากทั้งทางเจ้าหน้าที่ตำรวจ และ Apple อีกครั้ง ล่าสุดนั้นมีข่าวออกมาว่ามีหนุ่มชายจีนโดนแบบเดี่ยวกับ สาวอาการยังโคม่า อ่านต่อคลิกที่นี่
รายละเอียดเพิ่มเติม : scmp.com
สนับสนุนเนื้อหา : www.techmoblog.com
