เกมส์คอนโซล
ตอนนี้ต้องขอบอกว่าวงการเกมคอนโซลกำลังเข้าสู่ยุคที่ 8 อย่างเต็มตัวแล้ว หลังจากที่เครื่อง PlayStation 4 และ Xbox One ปล่อยออกมาสู่เกมเมอร์กันเกือบทั่วโลก หลายท่านอาจจะกำลังสงสัยว่า เอ๊ะนี่เป็นเครื่องรุ่นที่ 8 แล้วเหรอ ทำไมนับแล้วไม่เห็นตรง นั่นก็เพราะว่าบางคนอาจจะยังคงคิดว่าเครื่อง Famicom หรือ NES นั้นเป็นเครื่องยุคแรก แต่จริงๆแล้วไม่ใช่ครับ เพราะจริงๆแล้วเครื่อง Famicom เป็นเครื่องคอนโซลรุ่นที่ 3 นั่บตั้งแต่เครื่องเกมคอนโซลถือกำเนิดขึ้นมาบนโลก ในปี 1950 ซึ่งตอนนั้นยังไม่ได้ใช้ทีวีเล่น แต่เล่นกับจอมอนิเตอร์แบบเฉพาะ จึงยังไม่ได้รับความนิยม จนกระทั่งมาถึงในปี 1972 จึงกำเนิดเครื่องคอนโซลรุ่นแรกที่ใช้เล่นกับทีวีได้ ชื่อว่า Magnavox Odyssey ซึ่งถือว่าเป็นเครื่องวีดีโอเกมคอนโซลเครื่องแรกในประวัติศาสตร์ แต่กระนั้นมันก็ยังไม่ได้รับความนิยมอยู่ดี เพราะเกมน้อย ราคาสูง ทำให้น้อยคนที่จะได้เล่น
วงการเกมคอนโซลเริ่มมาได้รับความนิยมอย่างจริงจังในปี 1977 เมื่อทาง Atari ทำเครื่อง Atari 2600 ออกมาสู่ตลาด เป็นเครื่องรุ่นคอนโซลที่สองในประวัติศาสตร์ และเป็นเครื่องแรกที่มีการใช้ microprocessor ในการอ่านตลับเกม Rom แทนที่จะฝังเกมไว้ในเครื่องแบบรุ่นที่ผ่านมา จึงทำให้ Atari 2600 เริ่มกลายเป็นเครื่องคอนโซลที่รู้จักกันมากขึ้น แต่ก็ยังไม่ดังเท่า Famicom หรือ NES ของนินเทนโด ที่ทำออกมาเป็นรุ่นที่ 3 ในปี 1986 ที่ผลิตออกมามากกว่า มีเกมเยอะดังกว่าอย่างมาริโอ ราคาถูกกว่า ทำให้เกมเมอร์ส่วนมากเริ่มรู้จักวีดีโอเกมจาก Famicom ที่เป็นยุคที่ 3 นั่นเอง
แม้ว่าเครื่องเกมเก่าๆในวัยเด็กที่ผ่านมา มันค่อนข้างถูกเมื่อเทียบกับค่าเงินในสมัยนี้ แต่ถ้าเราลองวัดค่าเงินในสมัยก่อน กับค่าครองชีพ แล้วเทียบค่าเงินในสมัยนี้ ต้องขอบอกเลยครับว่าเครื่องเกมเก่าๆมันก็แพงไม่แพ้ในยุคนี้เลย บางเครื่องแพงกว่าด้วยซ้ำ แม้ว่าตัวเลขราคาดูน้อยกว่า แต่ถ้าเทียบค่าเงินค่าครองชีพในยุคนั้นแล้ว มันแพงกว่าที่เราคิด ซึ่งก็มีทางเกมเมอร์คนหนึ่งนามว่า  Auir2blaze จากเว็บ Reddit ได้ลองเปรียบเทียบราคาเครื่องเกมจากอดีตถึงปัจจุบัน ตั้งแต่ยุค Atari 2600 ในปี 1977 จนถึงเครื่อง PS4 และ XB1 ในปัจจุบันว่าเครื่องไหน มีมูลค่าเท่าไหร่ เมื่อเทียบกับค่าเงินในยุคนั้นๆกับปัจจุบันนี้ (เทียบค่าจากเงินดอลล่าห์สหรัฐฯ)
เกมส์คอนโซล
จะเห็นว่าเครื่องที่เราบ่นๆว่าแพง อย่าง PS3 และ PS4 ยังเทียบไม่ได้กับเครื่อง Neo Geo และ 3DO ทั้งราคาเริ่มแรก และราคามูลค่าเงินของยุคนี้ แถมตลับเกมยังแพงสุด ทำให้เครื่อง Neo Geo ของ SNK และ 3DO ของ Panasonic กลายเป็นเครื่องเกมที่แพงที่สุดไป ส่วนเครื่อง Famicom ตอนนั้นราคาขายกันแค่ $200 แต่ถ้าเทียบเป็นค่าเงินในสมัยนี้กับสมัยนั้น ทำให้ Famicom แพงกว่า PS4 ซะอีก
ต่างยุค ค่าเงินก็ต่างกันครับ ในอดีตเราอาจจะได้เงินค่าขนมไปโรงเรียนวันละ 20 บาท ซึ่งนั้นก็เพียงพอซื้ออาหาร น้ำ ขนม ได้เยอะแยะแล้ว แต่ยุคนี้ได้ไปโรงเรียนวันละ 100 บาท ยังไม่พอใช้เลยครับ ดังนั้นใครที่คิดว่าเครื่องเกมยุคนี้แพง ลองคิดใหม่ดูนะครับ