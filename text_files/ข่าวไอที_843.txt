กลับมาพบกับรีวิว Gadget และ Smart Phone จากทีม Sanook! Hitech กันอีกครั้ง สำหรับคราวนี้จะพาคุณมาออกกำลังกายกับ Gadget ที่มีการกล่าวถึงอย่าง Huawei Watch GT รุ่นใหม่ล่าสุด ที่เปิดตัวในงาน Thailand Mobile Expo 2019 ที่ผ่านมา กับจุดเด่นที่น่าสนใจหลายเรื่องจะมีอะไรบ้าง เรามาดูกันดีกว่า

อุปกรณ์ภายในกล่อง


ตัวเรือน Huawei Watch GT
แท่นชาร์จไฟ USB-C
สาย USB-C
คู่มือ, คู่มือด้านความปลอดภัย

คุณสมบัติเบื้องต้นของ Huawei Watch GT

โครงสร้างทำจากสเตนเลสสตีลและเซรามิก เคลือบผิวด้วยวัสดุ DLC diamond carbon เพื่อให้ทนทาน ใช้งานได้อย่างยาวนาน ตัวเรือนขนาด 10.6 มิลลิเมตร
ป้องกันน้ำในรูปแบบ 5ATM สามารถใส่ว่ายน้ำได้
รองรับการป้องกันฝุ่นและกันกระแทกระดับ MIL-810G
มีระบบจับ GPS 3 ดวงเพิ่มความแม่นยำ
HUAWEI TruSeen™ 3.0 เทคโนโลยีการตรวจสอบอัตราการเต้นหัวใจ
หน้าจอขนาดใหญ่คมชัดในรูปแบบ AMOLED

รูปลักษณ์และดีไซน์ของ Huawei Watch GT
เป็นนาฬิกาอีกรุ่นที่มีหน้าปัดใหญ่โตขนาด 1.39 นิ้ว แต่หน้าจอเป็นแบบ AMOLED ความละเอียด 454x454 พิกเซล รองรับการทัชสกรีน แทนการกด

ดังนั้นนาฬิการุ่นนี้จะมีปุ่มทั้งหมด 2 ปุ่มที่อยู่ทางขวามือ ได้แก่ ปุ่มบนสำหรับเข้าโปรแกรม และ Back กลับหน้า Home ส่วนปุ่มล่างจะเป็นการกด Enter เข้าไปเมนูต่างๆ 

ส่วนสาย เรซิน เป็นแบบยางนุ่มนวลเมื่อได้สัมผัส และแน่นหนึบเมื่อโดนเหงื่อ และดูแข็งแรงทนทานอย่างมาก สามารถถอดเปลี่ยนสายได้ โดยใช้สายนาฬิกาปกติที่มีขนาด 22 มิลลิเมตร


ข้างล่างจะเป็นเซนเซอร์วัดชีพ พร้อมกับขั้วชาร์จไฟ โดยแท่นชาร์จไฟจะเป็นแบบ USB-C 

ฟิลลิ่งที่ได้สัมผัส / น้ำหนัก / สีที่จำหน่ายในประเทศไทย

ด้วยน้ำหนักตัวที่ไม่ได้มากนัก Huawei Watch GT กับสายยางเรซิน จึงตอบโจทย์ในการออกกำลังกายและใส่ในชีวิตประจำวันและหน้าปัดขนาดใหญ่ทำให้คุณดูข้อมูลได้แม่นยำ และสีที่จำหน่ายมีเพียงสีขาวเท่านั้น
เปิดเครื่องลองฟีเจอร์ของ Huawei Watch GT

เมื่อเปิดเครื่องแล้ว Huawei Watch GT ได้ใช้ระบบปฏิบัติการเป็นของตัวเอง ทำให้ดูเหมือนจะเข้ากับจะไม่สามารถใช้กับมือถือยี่ห้ออื่นได้ แต่ความจริง สามารถใช้ได้ทั้ง Android และ iOS ผ่านโปรแกรม Huawei Health ที่ต้องโหลดเพิ่มนั่นเอง โดยหน้าปัดของนาฬิกาสามารถเปลี่ยนได้ตามความพอใจของคุณเลยก็ว่าได้ 

และยังมีเทคโนโลยีต่างๆ ไม่ว่าจะเป็น

HUAWEI TruSeen™ 3.0 เทคโนโลยีการตรวจสอบอัตราการเต้นหัวใจ สามารถตรวจจับการเต้นหัวใจของผู้ใช้งานได้ทั้งขณะเคลื่อนไหวหรือขณะนอนหลับได้ เทคโนโลยีนี้จะทำงานร่วมกับเซนเซอร์ตรวจวัดอัตราการไหลเวียนของโลหิตด้วยแสง (PPG optical)
TruSleep 2.0 สามารถบอกการนอน ว่าเป็นแบบ real time และบันทึกอัตราการเต้นของหัวใจขณะนอนหลับได้ด้วย ในโหมดการทำงานนี้ สมาร์ทวอทช์จะใช้แสงที่มองด้วยตาเปล่าไม่เห็นเพื่อตรวจจับอัตราการเต้นของหัวใจ 
ติดตั้งโปรแกรมออกกำลังกายมากมายทั้งในร่ม กลางแจ้ง รวมไปถึงการว่ายน้ำได้ 

มีการติดตั้ง Accelerometer sensor, Gyroscope sensor, Magnetometer sensor,Optical heart rate sensor, Ambient light sensor, Barometer sensor


มีระบบ GPS ที่มีความแม่นยำสูงทำให้ข้อมูลที่ออกมานั้น ถือว่าทำงานได้รวดเร็วและบันทึกข้อมูลแบบ Real Time โดยจับ GPS 3 กลุ่มได้แก่ GPS, GLONASS และ GALILEO


โครงสร้างทำจากสเตนเลสสตีลและเซรามิก เคลือบผิวด้วยวัสดุ DLC diamond carbon เพื่อให้ทนทาน ใช้งานได้อย่างยาวนาน ตัวเรือนขนาด 10.6 มิลลิเมตร


เมื่อได้ลองออกกำลังกายและใส่ในชีวิตประจำวันต้องยอมรับว่า Huawei Watch GT ใส่สบายและไม่มีปัญหากับการใช้งานในชีวิตประจำวัน ถ้าไม่นับเรื่องของ การแจ้งเตือนที่ยังไม่สามารถแสดงผลภาษาไทยได้ ซึ่งเป็นเรื่องที่เล็กน้อยสำหรับผู้ทดลอง

ส่วน Application เชื่อมต่ออย่าง Huawei Health ที่บอกข้อมูลได้แม่นยำแล้ว ยังสามารถบอกผลในการเดิน วัดชีพจรของหัวใจ โดย Huawei Watch GT จะส่งผลเข้าทันทีเรียกได้ว่าไม่พลาด แม้นาทีเดียว ส่วนเรื่องการหลับนอนก็จะมีบอกในนี้และคำนวณแบบเสร็จเรียบร้อยให้ดูเป็นรูปแบบของกราฟ และตัวเลข และมีคำแนะนำต่างๆ 
การใช้พลังงาน

สำหรับแบตเตอรี่ของ Huawei Watch GT มีขนาด 420 mAh โดยได้รับการเคลมว่า ใช้งานนานได้ 2 สัปดาห์ แบบปกติ, ใช้งานได้นาน 30 วัน เมื่อปิด gps และ ใช้งานต่อเนื่องด้วยการออกกำลังกาย 22 ชม. ใช้ Double Chip set สามารถเลือก ว่า กิจกรรมไหนเหมาะกับแบบไหน
เมื่อใช้งานจริงก็ถือว่าทำได้นาน เกือบ 2 สัปดาห์ และถ้ามีการใช้โปรแกรมออกกำลังกายก็จะลดลงบ้างเป็นเรื่องปกติ แต่ที่ชาร์จสามารถคืนพลังงานได้เร็วและรองรับแบบ USB-C
สรุปหลังจากทีม Sanook! Hitech ทดลองใช้ Huawei Watch GT ในระยะเวลาอันสั้น

หลังจากที่ได้ลองแล้ว ถือว่าเป็นนาฬิกาที่ครบเครื่องและมาพร้อมกับการออกแบบที่ดูดีขึ้นกว่ารุ่นก่อนชัดเจน การทำงานไม่หน่วง ยกเว้นระบบทัชสกรีนที่ตอนลองก็มีอาการหน่วงบ้าง และเมนูของเครื่องยังไม่มีภาษาไทย แต่คาดว่า Huawei คงจะพัฒนาลงไม่ช้า
มาถึงในเรื่องราคาของ Huawei Watch GT จะมีราคาอยู่ที่ 5,990 บาท โดยตอนนี้หาซื้อได้ทั้ง Online และร้านค้าทั่วไป แต่จะคุ้มสำหรับคุณหรือไม่ สามารถลองตัวจริงก่อนตัดสินใจ แต่สำหรับทีม Sanook! Hitech มองว่า นี่เป็นอีกทางเลือกสำหรับคนที่ต้องการนาฬิกาออกกำลังกายเรือนใหม่ ที่ครบเครื่อง ไม่สนใจว่าจะขาดอะไรไป แต่ราคานี้ผมถือว่า Huawei ให้สิ่งต่างๆ มาเยอะเหมือนกันนะ
ข้อดี

หน้าตาดูหล่อและใส่สบาย
หน้าจอใหญ่ทัชสกรีนง่าย มองสะดวก
เทคโนโลยีอัดแน่นในราคาไม่แพง
แบตฯอึดมาก
ให้เซนเซอร์ครบเครื่อง

ข้อสังเกต

ยังไม่มีเมนูภาษาไทย (แจ้งเตือนสำหรับเวอร์ชั่นไทย แสดงผลได้แล้ว)
หวังเรื่องการพัฒนาต่อของระบบปฏิบัติว่าจะไปต่อหรือไม่
หน้าจอทัชสกรีนแล้วยังมีหน่วงบ้าง
