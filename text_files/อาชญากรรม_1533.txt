ผู้สื่อข่าวรายงานว่า (1 ม.ค.) เมื่อเวลา 15.40 น. เกิดอุบัติเหตุบนสะพานข้ามแยกรามคำแหง ขาเข้า เหนือแยกโรงปูนเล็กน้อย เบื้องต้น ทราบว่า เป็นเหตุรถเก๋งจอดเสีย แล้วมีรถมาชนซ้ำ ทำให้เจ้าของรถเก๋งตกลงมาด้านล่าง อาการสาหัส ต่อมา มีรายงานว่าเสียชีวิตแล้ว ทราบชื่อ นายณัฐพงษ์ สำพะลี 20 ปี
ที่เกิดเหตุเป็นสะพานต่างระดับความสูงจากพื้น 10 เมตร โดยมีรถที่เกี่ยวข้องทั้งหมด 3 คน คันแรก รถตู้ เบนซ์ อย-9394 กทม. คันที่ 2 แท็กซี่ สีชมพู ทร-6014 กทม. คันที่ 3 โดยเป็นรถเก๋งที่จอดเสีย ยี่ห้อมิตซูบิชิ ทะเบียน 3ธ-2577 กทม.
ด้าน ร.ต.ท.ชัยวุฒิ วิทธิมรรคกุล พนักงานสอบสวน สน.มักกะสัน รายงานเพิ่มเติมว่า จากการสอบสวนคนขับรถตู้ที่ชน บอกว่ามองไม่เห็นว่าผู้เสียชีวิตยืนอยู่หน้ารถ เนื่องจาก ช่วงนั้นผู้เสียชีวิตยืนอยู่หน้ารถ กำลังตรวจสอบรถของตัวเองที่จอดเสียช่องทางที่ 1-2 และลงไปดูว่ารถเสียตรงไหน
ทั้งนี้ ยังมีผู้บาดเจ็บอีกคนเป็นหญิง มากับผู้เสียชีวิต อยู่ระหว่างติดต่อญาติ