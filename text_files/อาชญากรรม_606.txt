ตาแท้ๆ พาหลานสาววัย 10 ขวบ เข้าป่าข้างทางจะข่มขืน พลเมืองดีพบเห็นแจ้งตร. เด็กตะโกนลั่น อย่ามาแก้ตัว ทำมาแล้วหลายครั้ง
ผู้สื่อข่าวรายงานว่า (9 ส.ค.) ตำรวจ สภ.บ้านฉาง จ.ระยอง เข้าตรวจสอบบริเวณป่าข้างทาง ถนนสายหาดน้ำริน ตำบลและอำเภอบ้านฉาง หลังได้รับแจ้งจากพลเมืองดีว่าพบผู้เป็นตาแท้ ๆ อายุ 50 ปี พยายามทำอนาจารหลานตัวเอง ที่เป็นเด็กนักเรียนชั้นประถมปีที่ 4 อายุ 10 ปี ขณะขี่รถจยย.พาหลานเข้าไปในป่าข้างทาง ขณะไปรับหลานกลับจากโรงเรียน เพื่อไปส่งที่บ้าน
ระหว่างที่ตำรวจเข้าตรวจสอบ เด็กได้พูดขึ้นมาว่า "อย่ามั่ว จำได้ ตานั่นแหละ อย่ามาแก้ตัว" โดยระบุว่าเคยถูกตาข่มขืนที่บ้านมาแล้วหลายครั้ง ขณะที่ผู้เป็นตาอ้างว่าล้างก้นให้หลาน
ทั้งนี้ ตำรวจได้นำตัวผู้เป็นตาไปสอบสวนที่ สภ.บ้านฉาง แต่ยังให้การปฏิเสธ และส่งตัวเด็กหญิงไปตรวจร่างกายที่รพ. ขณะที่แม่เด็กได้เข้าแจ้งความให้ดำเนินคดีกับตาในข้อหาพรากผู้เยาว์แล้ว