หลังเข้ารับการรักษาอาการป่วยโรค ALS ในโรงพยาบาลมานานกว่า 2 ปี อาการของนักแสดงอาวุโส "แม่ทุม ปทุมวดี" ก็ยังมีแต่ทรงกับทรุด โดยคู่ชีวิตอย่าง "พ่อรอง เค้ามูลคดี" ออกมาเปิดเผยว่าแม่ทุมอาการหนักมาก อยู่ในระยะสุดท้าย โอกาสรอดมีเพียง 30 เปอร์เซนต์เท่านั้น แต่อย่างไรก็ตามครอบครัวก็ยังไม่ท้อ และมีความหวังว่าแม่ทุมจะดีขึ้น
ล่าสุด อินสตาแกรม "ยุ้ย ปัทมวรรณ" ลูกสาวของพ่อรอง-แม่ทุม ได้โพสต์ข้อความที่ทำให้หลายคนน้ำตาซึม โดยระบุว่าแม่ทุมมีอาการดีขึ้น จากที่ไม่พูด ไม่ตอบสนองมานานกว่า 6 เดือน
"ในที่สุด ปาฏิหาริย์เล็กๆก็เกิดขึ้นกับพวกเราอีกครั้ง หลังจากที่แม่ไม่พูดไม่ตอบสนองมาเป็นเวลาเกือบ 6 เดือน วันนี้แม่จำยุ้ยได้ แม่จำได้แม้กระทั่งชื่อจริง แม่เรียกยุ้ยว่า "ปัทมวรรณ" มันยิ่งกว่าดีใจ แม่ของหนูเก่งที่สุด แม่อดทนที่สุด ขอบคุณทุกกำลังใจที่มีให้กันมาตลอดนะคะ"
ทีมข่าวบันเทิง Sanook News! ขอเป็นกำลังใจให้กับครอบครัวเค้ามูลคดี ขอให้แม่ทุมแข็งแรงขึ้นในเร็ววันนะคะ