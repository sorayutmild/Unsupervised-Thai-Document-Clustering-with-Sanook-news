คลิปลุงใช้มีดกระหน่ำแทงหญิงสาวดับ ที่วงเวียน 22 ไม่สนแม้ยกมือไหว้ขอชีวิต ชาวบ้านสุดทนรุมตื้บ
ผู้สื่อข่าวรายงานว่า (19 ธ.ค.) ในเฟซบุ๊กเพจ YouLike (คลิปเด็ด) ได้มีการแชร์คลิปเหตุการ์ณ์ชายสูงวัย กระหน่ำแทงผู้หญิง บริเวณวงเวียน 22 เหตุเกิดเมื่อวันที่ 17 ธ.ค. ที่ผ่านมา โดยเป็นเหตุการณ์ทะเลาะวิวาทระหว่างชายคนหนึ่ง ซึ่งในคลิปจะได้ยินเสียงชาวบ้านที่อยู่ในเหตุการณ์เรียกว่าลุง ด่าทอหญิงสาวซึ่งนอนร้องไห้อยู่ที่พื้น ระหว่างที่คนรอบข้างห้ามปรามอยู่นั้น ชายคนดังกล่าวก็ใช้มีดกระหน่ำแทงหญิงสาวที่ยกมือขึ้นมาไหว้ขอชีวิต ก่อนที่พลเมืองดีที่อยู่ในเหตุการณ์จะกรูกันเข้าไปช่วยหญิงสาวคนดังกล่าว รวมถึงใช้เก้าอี้พลาสติกทุบตีชายสูงวัย
ทั้งนี้ หญิงสาวคนดังกล่าวเสียชีวิตระหว่างถูกนำตัวส่งโรงพยาบาล ขณะที่ชายสูงวัยผู้ก่อเหตุถูกรุมประชาทัณฑ์จนบาดเจ็บสาหัสถูกนำส่งโรงพยาบาลเช่นเดียวกัน
ขอขอบคุณข้อมูลจาก เพจ YouLike (คลิปเด็ด)




โพสต์ by YouLike (คลิปเด็ด).
