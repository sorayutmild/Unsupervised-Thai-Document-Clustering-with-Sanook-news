พัก เรื่องเกมไว้ซักนิด  มาดูเรื่องปากท้องอาหารการกินที่ถือว่าเป็นสิ่งจำเป็นสำหรับมนุษยชาติกัน บ้างดีกว่า วันนี้จะพามาดูอาหารสุดสยองที่อาจมีม่องถ้าเกิดว่ากินมันเข้าไป  นั่นก็คือพวกอาหารปลอมจากประเทศจีนนั่นเอง ที่เป็นข่าวฉาวอยู่เรื่อยมา แหม่  ขนาดของกินก็ยังอุตส่าห์ปลอมออกมากันได้ จะเทพกันไปไหน เอาล่ะ  เรามาดูกันว่าเจ้าอาหารปลอมสุดสยองเหล่านี้มันจะมีอะไรกันบ้าง  
ซาลาเปาปลอมจากลังกระดาษ 
อาหารปลอมจากจีน
      อาหารจีนเลื่องชื่อ ซาลาเปาใส้หมูสับร้อนๆ แค่คิดก็ชวนนํ้าลายสอ  แต่จะอ้วกแตกโดยทันทีถ้าเกิดว่ามันไม่ใช่หมู ใช่ครับ  ที่ประเทศจีนนั้นมีซาลาเปาปลอม  ซึ่งไอ้ใส้หมูสับนี่อยู่ข้างในนั้นเป็นการนำการดาษลังสีนํ้าตาลมาสับและผสม กับไขมันหมูเข้าไปหน่อย ใส่เศษผักนิดๆ และใส่กลิ่นเข้าไป  เท่านี้คุณก็จะได้ซาลาเปาปลอม 1 ea แล้ว แค่คิดก็อ้วกจะแตก  
นมเมลามีน
อาหารปลอมจากจีน
       ย้อนกลับไปเมื่อหลายปีก่อนเชื่อว่าหลายคนคงได้ยินข่าวนมปนเปื้อนสารเมลามีน ที่ทำเอาคนไม่กล้ากินนม  เนื่องจากกลัวว่าไอ้สารตัวนี้จะหลุดเข้ามาในนมที่วางจำหน่ายในไทยด้วย  ซึ่งงานนี้ต้องทำให้เด็กผู้ไร้เดียงสาต้องเสียชีวิตไปถึง 4 คน  และต้องเข้ารักษาในโรงพยาบาลนับหมื่นราย  
ไข่ปลอมจากแคลเซียมคาบอร์เนตและโซเดียมแอลจิเนต
อาหารปลอมจากจีน
      เคสนี้ถือว่าเป็นโคตรนวัตกรรมการปลอมแปลงอาหารระดับโลก  ใครจะไปคิดว่าขนาดไข่ไก่มันยังอุตส่าห์เอาไปทำเป็นของปลอมได้อีก  งานนี้มองเผินๆ เรียกว่าแทบจะแยกกันไม่ออก  โดยเปลือกของไข่นั้นทำมาจากแคลเซียมคาร์บอเนตที่ใช้ในอุตสาหกรรมกระดาษและ พลาสติก ส่วนไข่แดงและไข่ขาวนั้นทำจากโซเดียมแอลจิเนต, สารส้ม, เจลาติน,  แคลเซียมคลอไรต์และนํ้า แต่งสีซักนิดหน่อยเป็นอันเสร็จ  วิธีพิสูจน์ก็คือตีไข่แดงและไข่ขาวผสมกัน  มันจะรวมตัวกันได้เร็วมากและเป็นเนื้อเดียวกันสนิท  อันนี้กินไปก็มีม่องได้นะเออ  
บะหมี่แป้งข้าวเน่า
อาหารปลอมจากจีน
      แน่นอนว่าข้าวถ้าเกิดเก็บไว้นานเกินไปมันก็ต้องมีเน่าเสีย  ซึ่งก็ต้องทิ้งไปไม่สามารถนำมาแปรรูปเป็นอาหารได้  แต่มันก็ดันมีคนที่เห็นแก่ตัวฉวยโอกาสบนความเดือดร้อนคนอื่น เอาไอ้ของเน่าๆ  นี่แหละ มาแปรรูปเป็นบะหมี่หลอกขายผู้บริโภค  ซึ่งมันก็อุดมไปด้วยเชื้อราเน่าๆ กินปุ๊บติดคริเลย ไม่ใช่คริติคอลนะ คริ  (ขี้) แตกเลย  
มันฝรั่งผสมพลาสติกก็เป็นข้าวได้
อาหารปลอมจากจีน
      เป็นความดันทุรังอันสูงส่งต่อจากข้อที่แล้ว  ถ้าไม่นำไปแปรรูปมันก็ขายไม่ได้อยู่แล้ว สำหรับข้าวเน่า  ดังนั้นก็เลยทำมันขึ้นมาใหม่ซะเลยโดยการใช้มันฝรั่งผสมกับพลาสติกและทำออกมา เป็นรูปเม็ดข้าวสวยงาม ซึ่งงานนี้ถ้าไม่ตรวจสอบดีๆ  กว่าจะรู้ก็ตอนเอาไอ้ข้าวปลอมนี้ไปหุงเรียบร้อยแล้ว  
หมูสีฟ้า
อาหารปลอมจากจีน
      คุโรบูตะหรือหมูดำ  อาหารชั้นเลิศที่เป็นที่โปรดปรานคนรักหมูถึงกับต้องจ๋อยแด๊กไปเลยเมื่อเจอ หมูฟ้าจากพี่จีน แต่ไม่ใช่มาจากหมูสีฟ้านะ  แต่เป็นหมูที่ปนเปื้อนกับแบคทีเรียฟอสฟอเรสเซนต์ที่มีลักษณะเรืองแสง  ซึ่งเป็นแบคทีเรียที่นักจุลชีววิทยาเชื่อว่าเป็นสาเหตุของปรากฏการณ์บั้งไฟ พญานาค แหม่ งานนี้เรียกว่าเอาไปงานคอนเสิร์ตแทนแท่งไฟได้เลย ฮ่าๆ  
ไวน์ปลอม
อาหารปลอมจากจีน
     ไวน์ เครื่องดื่มบ่งบอกรสนิยมที่ถ้าเกิดมีขวดไหนราคาถูก  เหล่านักดื่มก็จะต้องไปลองดู เผื่อว่าจะได้เจอของถูกและดีมีชาติตระกูล  แต่ก็ต้องเซ็งจิตเมื่อไปเจอกับไวน์ปลอม ซึ่งเคยมีข่าวไปเมื่อปี 2012  ที่ผ่านมาที่ฮ่องกง มันทำมาจากอะไรอันนี้ก็ไม่สามารถทราบได้  แต่ว่ากินไปแล้วมันไม่ใช่ไวน์ 
เนื้อวัวสายพันธุ์ใหม่
อาหารปลอมจากจีน
       ว่ากันว่าเนื้อวัวนั้นถือว่าเป็นหนึ่งที่อยู่บนจุดสูงสุดของบรรดาเนื้อสัตว์ ทั้งปวง เนื้อวัวนั้นจึงถือว่าเป็นที่นิยมมากของเหล่าคนรักเนื้อ  ถ้าเป็นเนื้อเกรดดีๆ ก็จะมีราคาแพงหูฉี่เลยทีเดียว  พี่จีนก็เลยสรรหาเนื้อปลอมๆ มาหลอกลวงผู้บริโภคโดยการเอาเนื้อหนู, มิงค์  และจิ้งจอกมาผสมปรุงแต่งเป็นเนื้อวัวซะเลย โอวจ๊อด  
วอลนัทซีเม็นต์ เฟ็ดเฟ่สุดๆ
อาหารปลอมจากจีน
      วอลนัทถือว่าเป็นอาหารที่ราคาสูงขึ้นเรื่อยๆ ที่ประเทศจีน  อันนี้ก็ไม่รู้ว่าความต้องการมีเยอะหรืออย่างไร มันจึงเกิดวอลนัทปลอมขึ้น  คนที่ไปซื้อก็อาจจะคิดว่าเฮ้ย หนักดี ท่าทางเนื้อแน่น  แถมคนชั่งขายก็ขายได้ราคาเพราะว่ามันหนัก แต่เมื่อแกะมาก็ถึงกับผงะ  เพราะข้างในพี่แกยัดซีเม็นต์ทั้งดุ้น เผลอเคี้ยวเข้าไปทีมีฟันร่วงแน่นอน 
สาหร่ายถุงขยะ เหนียวหนึบนุ่มหนับ
อาหารปลอมจากจีน
      แกงจืดสาหร่ายใส่เต้าหู้ ซดกินกับข้าวร้อนๆ นี่มันช่างฟินยิ่งนัก  แต่ถ้าเกิดนํ้าแกงมีกลิ่นพลาสติก อันนี้งานเข้าละ  เพราะว่าพี่จีนแกก็ปลอมล่อไปยันสาหร่ายเลยทีเดียว  ซึ่งไอ้เจ้าสาหร่ายปลอมนี้มันก็คือถุงพลาสติกสีดำนี่แหละ   ที่พี่แกยัดปะปนมากับสาหร่ายจริง ใครที่เอาไปต้มโดยไม่ทันมอง  คุณก็จะได้นํ้าแกงพลาสติกหอมกรุ่นชวนอ้วกแตกหนักๆ  
ใครเคยเจอหรือเคยได้ยินอาหารปลอมแปลกๆ นอกจากนี้ก็มาแชร์กันได้นะจ๊ะ  
ข้อมูลและภาพจาก http://banoosh.com