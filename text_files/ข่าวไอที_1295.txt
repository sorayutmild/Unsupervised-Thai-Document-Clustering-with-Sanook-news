เปิดตัวอย่างเป็นทางการแล้วทั้ง iPhone 5S และ iPhone 5C สองสมาร์ทโฟนที่คนทั่วโลกรอคอย 
เมื่อคืนที่ผ่านมาแอปเปิลเปิดตัวสมาร์ทโฟนรุ่นใหม่ iPhone 5S และ iPhone 5C โดย iPhone 5S  มีขนาดจอ 4 นิ้วเช่นเดียวกับไอโฟน5 แบบเรตินาดิสเพลย์, จอแสดงผลแบบ IPS TFT (LED-Backlit) Retina Display Capacitive Touchscreen ความละเอียด 1136x640 Pixels (กว้าง 4.0 นิ้ว : 326 ppi) พร้อมหน่วยประมวลผลภาพกราฟฟิคโดยเฉพาะ (GPU : Graphics Processing Unit) ซึ่งมีความเร็วมากกว่า iPhone รุ่นแรก 53 เท่า

- การประมวลผล รทำงานด้วย Quad-Core Apple A7 Processor (เทคโนโลยีการประมวลผลแบบ 64-bit) พร้อมหน่วยประมวลผล M7 Motion Coprocessor สำหรับการใช้งานเกี่ยวกับสุขภาพ และการออกกำลังกาย เซ็นเซอร์วิเคราะห์ลายนิ้วมือ (Touch ID Sensor : Fingerprint Identity Sensor) บนปุ่ม Home รองรับการตรวจสอบสิทธิในการเข้าใช้งานเครื่องด้วยการสแกน และวิเคราะห์ลายนิ้วมือ เชื่อมต่ออินเทอร์เน็ตผ่านทางระบบ WiFi, LTE 4G, HSPA+, EDGE หรือ GPRS พร้อมการเชื่อมต่อข้อมูลแบบไร้สายผ่าน Bluetooth
- กล้องดิจิตอล ตัวหลักที่ด้านหลังของตัวเครื่อง ความละเอียดระดับ 8 ล้าน Pixels (BSI Sensor) พร้อมกระจกเลนส์ชั้นนอกแบบ Sapphire Crystal Lens Cover และไฟแฟลชแบบ True Tone Dual-LED ในตัว
นอกจากนี้ ยังเพิ่มเจอร์ต่างๆ เด็ดๆ ปุ่ม "Home" ที่ตอนนี้เปลี่ยนมาเป็น Touch ID ระบบสแกนลายนิ้วมือบน iPhone 5S ซึ่งเป็นระบบสแกนลายนิ้วมือ ความละเอียดสูง ที่อยู่ภายในปุ่มโฮม คุณสามารถปลดล็อคเครื่อง รวมถึง ยืนยันการซื้อแอพพลิเคชั่น ด้วยลายนิ้วมือของคุณเองเท่านั้น
- ราคา สำหรับราคาในประเทศไทยนั้นน่าจะอยู่ที่ประมาณ 22,900 บาท ยังไม่รวมภาษีและราคานี้คาดว่ามาแทน iPhone 5 ที่ตอนนี้โดนถอดออกจาก Apple Store อย่างเป็นทางการแล้ว แต่ในเว็บไซต์ Apple Store เพื่อนบ้างอย่าง Singapore ก็มีการตั้งราคาไว้เรียบร้อยแล้ว ซึ่งในสิงคโปร์นั้น iPhone 5S จะเริ่มต้นที่ 988SGD หรือประมาณ 24,500 บาท ซึ่งราคาในสิงคโปร์ นั้นจะแพงกว่าบ้านเราประมาณ 2,000 - 3,000 บาท จึงเป็นไปได้ว่า ราคาของ iPhone 5S น่าจะเริ่มต้นที่ประมาณ 21,900 - 22,900 บาท สำหรับรุ่น 16 GB นั่นเองครับ
ทางด้าน  iPhone 5C มีขนาดจอ 4 นิ้ว ตัวเครื่องใช้วัสดุโพลีคาร์บอเนตเคลือบหนาทั้งชิ้น ไร้รอยต่อ จุดเด่นที่ไม่เคยมีมาก่อนคือ มาพร้อม 5 สีสดใส ประกอบด้วย สีขาว สีเขียว สีฟ้า สีชมพู และสีเหลือง และยังให้เคสยางซิลิโคนหลากสีมาด้วย

ไอโฟน 5 ซี ใช้ชิพประมวลผล A6 พร้อมระบบปฏิบัติการ ios 7 แบตเตอร์รีใหญ่กว่าไอโฟน 5 ใช้งานได้นานขึ้น กล้องหลัง iSight ความละเอียด 8 เมกะพิกเซล พร้อมแฟลช LED, กล้องหน้า FaceTime HD รองรับ LTE, Wi-Fi Dual Band และ Bluetooth 4.0 LE และรองรับการเชื่อมต่อไวไฟ Dual Band และ Bluetooth 4.0 LE ขนาดตัวเครื่องหนา 8.97 มิลลิเมตร และน้ำหนัก 132 กรัม
ราคาไอโฟน 5 ซี 16GB อยู่ที่ 549 ดอลลาร์สหรัฐ (ประมาณ 17,600 บาท) 32GB อยู่ที่ 649 ดอลลาร์สหรัฐ (ประมาณ 20,800 บาท) เปิดจองวันที่ 13 ก.ย. ผ่านแอปเปิล สโตร์ ออนไลน์ และวางจำหน่ายวันที่ 20 กันยายน ใน 9 ประเทศได้แก่ สหรัฐอเมริกา, ออสเตรเลีย, แคนาดา, จีน, ฝรั่งเศส, เยอรมนี, ญี่ปุ่น, สิงคโปร์, และสหราชอาณาจักร และอีก 100 ประเทศในเดือนธันวาคมนี้