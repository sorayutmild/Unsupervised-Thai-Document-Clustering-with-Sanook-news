แยกข้างชัดเจน! "หมอเหรียญทอง" ประกาศชัด ไม่ร่วมสังฆกรรม งดรับสมัครงาน งดรับซื้อขายกับบริษัทที่มีพนักงานเป็น "คนรุ่นใหม่สามานย์"
ผูัสื่อข่าวรายงานว่า วันนี้ (14 ม.ค.62) พล.ต.นพ.เหรียญทอง แน่นหนา ผู้บริหาร รพ.มงกุฏวัฒนะ โพสต์ข้อความผ่านเฟซบุ๊กส่วนตัว "เหรียญทอง แน่นหนา" ว่า
“ตั้งแต่วันนี้เป็นต้นไป ผู้สมัครงาน รพ.มงกุฎวัฒนะ จะต้องแสดงข้อมูลส่วนตัว เช่น เฟซบุ๊ก-ทวิตเตอร์ และข้อมูลส่วนตัวที่ใช้ในสังคมออนไลน์ประกอบการสมัครงาน ผมจะไม่รับบุคลากรใหม่ที่มีอุดมการณ์เป็นปฎิปักษ์กับผม...ผมจะไม่ให้มีพวกกาฝากแอบเกาะ รพ.มงกุฎวัฒนะ กินบนเรือน ขี้บนหลังคาอีกต่อไป...รพ.มงกุฎวัฒนะขอส่งเสริมคนรุ่นใหม่ที่รู้ดีรู้ชั่ว...คนรุ่นใหม่สามานย์ไม่รับครับ
นอกจากนี้ พล.ต.นพ.เหรียญทอง ยังโพสต์เฟซบุ๊กอีกว่า "ประกาศพนักงานขายจากบริษัทคู่ค้าต่างๆ กับ รพ.มงกุฎวัฒนะ และ บริษัท วิไลศิริ จำกัด ขอให้ส่งข้อมูลส่วนตัวที่ใช้ในสังคมออนไลน์ เช่น เฟซบุ๊ก ทวิตเตอร์ อินสตาแกรม ที่หัวหน้าแผนกจัดซื้อด้วยครับ...ผมจะไม่สนับสนุนการซื้อสินค้า การว่าจ้าง ฯลฯ กับบริษัทคู่ค้าที่มีพนักงานขายหรือผู้แทนที่เป็นปฏิปักษ์กับผมตั้งแต่บัดนี้เป็นต้นไป"
และล่าสุดกับข้อความที่ว่า "ขอสนองคำท้าของส้มเน่าและควายแดงที่หลงตัวเองว่าเป็นกลุ่มคนสำคัญต่อ รพ.มงกุฎวัฒนะ ที่ท้าว่าจะต่อต้านไม่ใช้บริการ ไม่บริจาคเลือด ไม่ขายยา ไม่ขายสินค้า ไม่คบค้าด้วย...ผมขอพูดซ้ำอีกครั้งว่า รพ.มงกุฎวัฒนะ โดนต่อต้านอย่างนี้มาตั้งแต่ปี 56 แล้ว ผลปรากฎว่า รพ.มงกุฎวัฒนะ เตียงเต็มและต้องขยายกิจการจากปี 56 ที่มีอยู่แค่ 100 เตียง กลายเป็น 300 เตียงในชั่วระยะเวลาเพียงปีเดียว ทั้งยังต้องซื้อที่ดินขยายจากเดิม 4 ไร่เป็น 9 ไร่ในชั่วระยะเวลา 2 ปี และยังต้องสร้างตึกใหม่จากเดิม 24,000 ตารางเมตร เพิ่มเป็น 75,000 ตารางเมตร หลุดพ้นจากปัญหาหนี้สินที่มีกับธนาคารกรุงไทย มีผลประกอบการกำไรเพิ่มขึ้นจนสามารถล้างขาดทุนสะสมจากวิกฤตเศรษฐกิจปี 40 กลายเป็นกำไรสะสม โดยไม่ต้องลดทุนจดทะเบียนแม้แต่สตางค์แดงเดียวและไม่ถูกเทคโอเวอร์นะครับ
เมื่อสนองคำท้าของส้มเน่าและควายแดงแล้วก็ขอท้ากลับว่า
1] ส้มเน่าและควายแดงที่มีสิทธิบัตรทองหรือสิทธิประกันสังคมติดต่อสำนักงานหลักประกันสุขภาพแห่งชาติ และสำนักงานประกันสังคมเพื่อย้าย รพ.ได้เลยนะครับ...ผมท้ากลับครับ (รพ.มงกุฎวัฒนะจะได้มีที่ว่างให้คนดีๆมาขึ้นทะเบียนได้ครับ ทุกวันนี้ รพ.มงกุฎวัฒนะ แน่นล้นจนผมสร้างอาคารใหม่ไม่ทันอยู่แล้ว ไม่ง้อนะครับ ดีเสียด้วย สบายใจดี)2] ส้มเน่าและควายแดงที่ขายสินค้ารับจ้างกับ รพ.มงกุฎวัฒนะ และบริษัทในเครือ (วิไลศิริ)...อย่าค้าขายกับเรานะครับ เราไม่ซื้อครับ บริษัทไหนจะเอากับส้มเน่า ควายแดง ก็แสดงตนได้นะครับ ผมจะประกาศให้สาธารณะทราบด้วยเผื่อจะมีบริษัท ห้างร้าน พนักงานขายอื่นๆเอาตามส้มหวาน ควายแดงนะครับ3] ส้มเน่าและควายแดงที่บริจาคเลือดบอกสภากาชาดไทยไปเลยนะครับว่าไม่ต้องการบริจาคเลือดให้ รพ.มงกุฎวัฒนะ...รพ.มงกุฎวัฒนะ มีมวลมหาประชาชนที่พร้อมบริจาคเลือดผ่านสภากาชาดไทยครับ4] ส้มเน่าและควายแดงที่คุยโม้ว่าเป็นผู้ถือหุ้นใหญ่จะปลดผม...ผมได้ตรวจสอบแล้วผู้ถือหุ้นใหญ่ที่จะปลดผมได้ คือ พลตรี เหรียญทอง แน่นหนา...มีส้มหวานคนหนึ่งแจ้งว่าขอขายหุ้นคืน ผมยินดีรับซื้อคืนนะครับ รีบๆมาขายคืนโดยด่วน ...อย่าตอแหล อวดรวย ไม่เอานะครับ
คนรุ่นใหม่มี 2 ประเภท รุ่นใหม่รู้ดีรู้ชั่ว กับ รุ่นใหม่ชั่วช้าสามานย์โกหกดัดจริตตอแหล รพ.มงกุฎวัฒนะ เป็น รพ.เอกชนที่ไม่เลือกปฏิบัติ แต่ท้าให้ไอ้อีพวกส้มเน่าควายแดงจงหยิ่งผยองอย่าใช้บริการ อย่าขายสินค้า กับเราครับ ...จงใช้สิทธิผู้ป่วยไม่ขอรักษากับ รพ.มงกุฎวัฒนะ นะครับ อย่ามารักษาแล้วฟ้องร้อง รพ.มงกุฎวัฒนะเชียวนะครับ...ผมสู้ ดุ เอาเรื่องนะครับ
เอ้า! สนองคำท้าของส้มหวาน ควายแดงแล้วนะครับ...แชร์กันเยอะๆเลย...รับรองได้ว่ากิจการดี เซ็งลี้ ฮ่อ
พลตรี เหรียญทอง แน่นหนา14 ม.ค.63 เวลา 14.19 น."