ครม. อนุมัติ "โครงการคนละครึ่งเฟส 4" กรอบวงเงิน 34,800 ล้านบาท จ่ายหัวละ 1,200 บาท เริ่มใช้จ่ายได้ 1 ก.พ. - 30 เม.ย. 65 
มีรายงานว่า ที่ประชุม ครม. อนุมัติ "โครงการคนละครึ่งเฟส 4" ของสำนักงานเศรษฐกิจการคลัง กระทรวงการคลัง กรอบวงเงิน 34,800 ล้านบาท ให้ใช้จ่ายจากเงินกู้ภายใต้แผนงาน/โครงการกลุ่มที่ 3 ตามบัญชีท้ายพระราชกำหนดฯ เพิ่มเติม พ.ศ. 2564
โดยรัฐบาลจะสนับสนุนค่าอาหาร-เครื่องดื่ม สินค้าทั่วไป บริการนวดสปา ทำเล็บ ทำผม รวมถึงบริการขนส่งสาธารณะจากภาครัฐในอัตรา 50% แต่ไม่เกิน 150 บาทต่อคนต่อวัน หรือไม่เกิน 1,200 บาทต่อคน ตลอดระยะเวลาโครงการคนละครึ่งเฟส 4 เริ่มตั้งแต่วันที่ 1 ก.พ. - 30 เม.ย. 65
นายธนกร วังบุญคงชนะ โฆษกสำนักนายกรัฐมนตรี กล่าวเพิ่มเติมว่า การลงทะเบียนคนละครึ่งเฟส 4 สำหรับคนที่เคยได้สิทธิในเฟส 3 จำนวนราว 27 ล้านคนนั้น
คนเก่า ที่เคยใช้สิทธิคนละครึ่ง
สามารถกดยืนยันสิทธิผ่านแอปพลิเคชั่นเป๋าตังได้ตั้งแต่วันที่ 1 ก.พ. นี้ และสามารถเริ่มใช้จ่ายสิทธิได้เลย ตั้งแต่วันที่ 1 ก.พ. - 30 เม.ย. 65 โดยผู้ที่ยืนยันสิทธิจะต้องใช้สิทธิครั้งแรกก่อน วันที่ 28 ก.พ. 65 ไม่เกินเวลา 22.59 น. 
วิธียืนยันสิทธิคนละครึ่งเฟส 4 ผ่านแอปเป๋าตัง มีดังนี้

เข้าแอปพลิเคชั่นเป๋าตัง กด G-Wallet
กด Banner คนละครึ่ง
กดยอมรับเงื่อนไข-รับสิทธิ
แสดงผลการรับสิทธิสำเร็จ


สอนวิธียืนยันสิทธิคนละครึ่งเฟส 4 รับ 1,200 บาท ผ่านแอปฯ เป๋าตัง เฉพาะคนเก่า 27.98 ล้านคน

คนใหม่ ต้องลงทะเบียนสมัครคนละครึ่ง
ส่วนผู้ที่ไม่เคยเข้าร่วมโครงการคนละครึ่งเฟส 4 นั้น รัฐบาลได้กำหนดสิทธิไว้ให้ 1 ล้านสิทธิ โดยจะสามารถลงทะเบียนผ่านเว็บไซต์ www.คนละครึ่ง.com หรือ แอปเป๋าตัง ได้ในวันพรุ่งนี้ 10 ก.พ. ตั้งแต่เวลา 6.00 น. เป็นต้นไป และเริ่มใช้จ่ายสิทธิได้ในวันที่ 17 ก.พ. - 30 เม.ย. 65 นี้ โดยให้วงเงินคนละ 1,200 บาท
คุณสมบัติผู้สมัครคนละครึ่งเฟส 4 คนใหม่ มีอะไรบ้าง ?

สัญชาติไทย
อายุ 18 ปีบริบูรณ์ขึ้นไป
มีบัตรประจำตัวประชาชน
ไม่เป็นผู้มีบัตรสวัสดิการแห่งรัฐตามฐานข้อมูลกระทรวงการคลัง ณ วันที่ 25 ม.ค. 65
ไม่เป็นผู้ที่ได้รับสิทธิโครงการเพิ่มกำลังซื้อให้แก่ผู้ที่ต้องการความช่วยเหลือเป็นพิเศษ ระยะที่ 2

ช่องทางลงทะเบียนคนละครึ่งเฟส 4 คนใหม่ ทำได้ผ่าน 2 ช่องทางดังนี้ 


ลงทะเบียนผ่านเว็บไซต์ www.คนละครึ่ง.com

ลงทะเบียนคนละครึ่งเฟส 4 ผ่าน แอปฯ เป๋าตัง (คนที่เคยร่วมโครงการอื่นของรัฐ เช่น ยิ่งใช้ยิ่งได้, เราเที่ยวด้วยกัน หรือ ม33เรารักกัน เป็นต้น)


ขั้นตอนการลงทะเบียนคนละครึ่งเฟส 4 สำหรับคนใหม่

ขั้นตอนลงทะเบียนคนละครึ่งเฟส 4
ก่อนการใช้ สิทธิคนละครึ่งเฟส 4 ครั้งแรก ผู้ได้รับสิทธิตามโครงการ "คนละครึ่งเฟส 4" จะต้อง ยืนยันตัวตน ด้วยบัตรประจำตัวประชาชนที่สาขาหรือตู้เอทีเอ็มของธนาคารกรุงไทย ยกเว้นผู้ที่เคยยืนยันตัวตนด้วยบัตรประจำตัวประชาชนกับธนาคารกรุงไทยฯ หรือผู้ที่มีแอปพลิเคชัน “Krungthai NEXT” ซึ่งผ่านการยืนยันตัวตนกับธนาคารกรุงไทยฯ แล้ว
หมายเหตุ: ผู้เข้าร่วมโครงการคนละครึ่ง จะต้องไม่เป็นผู้ได้รับสิทธิโครงการบัตรสวัสดิการแห่งรัฐ ไม่เป็นผู้ได้รับสิทธิโครงการเพิ่มกำลังซื้อให้แก่ผู้ที่ต้องการความช่วยเหลือเป็นพิเศษ (ผ่านบัตรประชาชน) และ ไม่เป็นผู้ใช้สิทธิโครงการยิ่งใช้ยิ่งได้
ข้อมูลโครงการคนละครึ่ง เพิ่มเติม

คนละครึ่งเฟส 4 VS ช้อปดีมีคืน 2565 เหมาะกับใครบ้าง
คนละครึ่งเฟส 4 คลังตอบชัด คนเก่าต้องยืนยันตนในแอปฯ เป๋าตัง ก่อนวันไหนจะไม่ถูกตัดสิทธิ
เทคนิคใช้คนละครึ่งเฟส 4 สแกนจ่ายเงินบนแอปฯ เป๋าตัง แสนง่าย ที่ทุกคนต้องรู้!
