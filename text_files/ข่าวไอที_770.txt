      สำหรับปัจจัยในการเลือกซื้อ สมาร์ทโฟน นอกเหนือจากจะต้องดูที่่ สเปค เป็นหลักแล้ว กล้องถ่ายรูป ถือว่าเป็นอีกปัจจัยหนึ่งที่ผู้ใช้ใช้ตัดสินใจด้วยเช่นกัน 
       อีกทั้งในปัจจุบัน การถ่ายรูปเซลฟี่ หรือการถ่ายรูปด้วยกล้องด้านหน้า กำลังได้รับความนิยมอย่างมาก ทำให้ผู้ผลิตสมาร์ทโฟนหลายแบรนด์ ต่างพัฒนากล้องด้านหน้า ให้มีความละเอียดมากขึ้น พร้อมกับฟีเจอร์เด่นๆ มากมาย

       โดยสมาร์ทโฟนที่ทางทีมงาน techmoblog ได้หยิบยกมาเปรียบเทียบให้ชมกันในวันนี้ ก็คือ Samsung Galaxy J7 และ OPPO Mirror 5 ที่ทั้ง 2 รุ่นนี้ โดดเด่นด้วยกล้องด้านหน้า ความละเอียด 5 ล้านพิกเซลเหมือนกัน มาดูกันว่า นอกเหนือจากกล้องด้านหน้าแล้ว Samsung Galaxy J7 และ OPPO Mirror 5 จะแตกต่างกันตรงไหนอีกบ้าง
เปรียบเทียบ Samsung Galaxy J7 vs OPPO Mirror 5

ดีไซน์ และการออกแบบ
       ถ้าหากพูดถึงด้านดีไซน์ คงจะต้องยกให้ OPPO Mirror 5 โดดเด่นกว่าในจุดนี้ เนื่องจากรุ่นนี้ มีจุดขายอยู่ที่ ดีไซน์ นั่นเอง ด้วยพื้นผิวด้านหลังแบบกระจกคริสตัล พร้อมลวดลายแบบเพชร กรอบตัวเครื่องแบบโลหะ และเทคนิคการสะท้อนแสงอัลตราไวโอเล็ต ทำให้เกิดภาพนูนที่ทับซ้อนลวงตา ในขณะที่ Samsung Galaxy J7 เป็นตัวเครื่องพลาสติก เช่นเดียวกับ มือถือซัมซุง รุ่นอื่นๆ
       แต่ในเรื่องของการแสดงผลนั้น Samsung Galaxy J7 โดดเด่นกว่าด้วยหน้าจอขนาด 5.5 นิ้ว แบบ Super AMOLED ความละเอียด 1280 x 720 พิกเซล ในขณะที่ OPPO Mirror 5 มาพร้อมกับหน้าจอกว้าง 5 นิ้ว ความละเอียด 960 x 540 พิกเซลเท่านั้น แต่ก็ได้เปรียบตรงที่ พกพาได้คล่องตัวมากกว่า เนื่องจากหน้าจอมีขนาดเล็กกว่านั่นเอง
ระบบประมวลผล
       Samsung Galaxy J7 มาพร้อมกับหน่วยประมวลผลแบบ Octa-Core Processor ความเร็ว 1.5 GHz และหน่วยความจำ RAM ขนาด 1.5 GB ส่วน OPPO Mirror 5 มาพร้อมกับหน่วยประมวลผลแบบ Quad-Core Processor ความเร็ว 1.2 GHz และ RAM 2 GB ซึ่งถ้าเปรียบเทียบความเร็วและแรง Samsung Galaxy J7 แรงกว่าเห็นๆ แต่ถ้าหากใช้งานแบบทั่วๆ ไป จะถือว่า ไม่แตกต่างกันมากนัก
กล้องถ่ายรูป
       สำหรับกล้องถ่ายรูปนั้น ถือว่า เป็นจุดขายของทั้ง 2 รุ่นนี้เลยก็ว่าได้ โดยทั้ง Samsung Galaxy J7 และ OPPO Mirror 5 มาพร้อมกับกล้องด้านหน้า ความละเอียด 5 ล้านพิกเซล แต่ Samsung Galaxy J7 โดดเด่นกว่าด้วยไฟแฟลชแบบ LED ที่กล้องด้านหน้าด้วย และถือว่า เป็นมือถือซัมซุงรุ่นแรกที่มาพร้อมกับไฟแฟลชที่กล้องด้านหน้า 
       ในขณะที่กล้องด้านหลัง ก็ถือว่า Samsung Galaxy J7 ได้เปรียบกว่าเช่นกัน โดยมาพร้อมกับกล้องด้านหลัง ความละเอียด 13 ล้านพิกเซล ในขณะที่ OPPO Mirror 5 มาพร้อมกับกล้องด้านหลัง ความละเอียด 8 ล้านพิกเซลเท่านั้น
สรุปส่งท้าย
       สำหรับใครที่มองหา มือถือเซลฟี่ ที่ถ่ายรูปจากกล้องด้านหน้าได้คมชัด จะเห็นว่า ทั้ง 2 รุ่นนี้ มีคุณสมบัติที่ไม่แตกต่างกันมากนัก ด้วยกล้องด้านหน้า ความละเอียด 5 ล้านพิกเซลเหมือนกัน เพียงแต่ Samsung Galaxy J7 จะโดดเด่นกว่าตรงที่มีไฟแฟลชที่กล้องด้านหน้าด้วย 
       ซึ่งสะดวกต่อการใช้งานในที่แสงน้อยนั่นเอง ส่วนคุณสมบัติด้านอื่นๆ Samsung Galaxy J7 ก็ได้เปรียบกว่า ทั้งในเรื่องของ หน้าจอแสดงผลใหญ่กว่า, จอละเอียดกว่า, ซีพียูแรงกว่า, กล้องด้านหลังคมชัดกว่า รวมไปถึงแบตเตอรี่ที่อึดกว่าอีกด้วย แต่ทั้งหมดนี้ ก็ต้องแลกมาด้วย ราคา ที่แพงกว่าเช่นกัน 
       โดยราคาของ Samsung Galaxy J7 นั้น อยู่ที่ 8,900 บาท แพงกว่า OPPO Mirror 5 ซึ่งมีราคาอยู่ที่ 7,990 บาท อยู่ที่ราวๆ 1,000 บาท แต่ทั้งนี้ ก่อนที่จะตัดสินใจซื้อรุ่นใด ควรจะไปทดลองเล่นและใช้งานแบบคร่าวๆ ก่อน ที่ตัวแทนจำหน่ายใกล้บ้านครับ
อัปเดตราคา Samsung Galaxy J7 จากร้านค้าออนไลน์

กลับมาอัพเดทราคา Samsung Galaxy j7 อีกครั้งกับ techmoblog นะครับ สำหรับราคา Samsung j7 ในสัปดาห์นี้ ร้านค้าออนไลน์ส่วนใหญ่ยังคงคงราคาเดิม ที่ 8,900 บาท (เท่าราคาเครื่องศุนย์) มีเพียงราคาจาก Lazada กับ Cdiscount เท่านั้นที่ลดราคาลงมา 
สำหรับราคาต่ำสุดจะอยู่ที่ 8,000 บาทเท่านั้น อย่างไรก็ดีจากการเช็คข้อมูลล่าสุดพบว่า สินค้าหมดแล้ว ดังนั้น ณ. ปัจจุบันราคาที่ถูกสุดจะเป็นร้านค้าจาก Lazada ที่ราคา 8,490 บาท สำหรับ Samsung j7 นั้นถือว่าเป็นมือถือที่ได้รับความสนใจเป็นอย่างมากสำหรับมือถือระดับกลาง 
โดยคุณสมบัติเด่นจะเป็นเรื่องของกล้องหน้าความละเอียด 5 ล้าน พร้อมไฟแฟลซ LED และ Samsung galaxy J7 นี้ขึ้นอยู่ในอันดับมือถือยอดนิยมมาหลายสัปดาห์แล้วเช่นกันครับ สำหรับเสปคเพิ่มเติมสามารถดูได้ท้ายบทความนี้สำหรับท่านใดที่สนใจดูข้อมูลจากร้านค้าออนไลน์สามารถดูได้จาก link ด้านล่างนี้ครับ

Samsung Galxy J7 จาก Lazada 8,490 บาท
Samsung Galxy J7 จาก itruemart 8,900 บาท
Samsung Galxy J7 จาก shopat 7 8,900 บาท
Samsung Galxy J7 จาก Cdiscount 8,490 บาท (สินค้าหมด)

อัพเดทล่าสุด 13 /8/2558
สนับสนุนเนื้อหา: www.techmoblog.com  