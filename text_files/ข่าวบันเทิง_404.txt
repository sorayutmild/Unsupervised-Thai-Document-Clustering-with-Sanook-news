นางร้ายหน้าสวย "เนย โชติกา" ก็เลือกช่วงเวลาเทศกาลสงกรานต์ กลับภูมิลำเนาเหมือนคนไทยหลายๆ คน สาวเนย มุ่งหน้ากลับไปอยู่ในอ้อมกอดของคุณแม่ที่บ้านเกิด จ.พัทลุง เรียกได้ว่ากลับบ้านครั้งนี้ "หรอยมาก" ได้พบเจอครอบครัวและพ้องญาติครบ รวมทั้งแก๊งเพื่อนสมัยเรียนก็ยังแวะเวียนมาให้หายคิดถึง
ภาพประทับใจครั้งนี้คงหนีไม่พ้น การได้ใช้ชีวิตกับ "คุณแม่" ตลอดหนึ่งสัปดาห์เต็ม ได้ย้อนนึกถึงวิถีชีวิตเก่าๆ ครั้งที่ยังเป็น ด.ญ.โชติกา ยังไม่มีชื่อเสียงโด่งดังอะไร ได้รดน้ำขอพรจากผู้ใหญ่ ทำบุญระลึกถึงบรรพบุรุษ อีกทั้งยังได้ร่วมงานทอดผ้าป่าที่วัดศาลาไม้ไผ่ แหม...กลับบ้านครั้งนี้ อิ่มอก อิ่มใจ อิ่มบุญ ครบถ้วนเลย