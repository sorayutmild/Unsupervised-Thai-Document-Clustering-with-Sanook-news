ถือว่าเป็นคุณพ่อคุณแม่ตัวอย่างที่เปิดใจยอมรับในตัวลูกๆ อย่างเต็มที่ สำหรับคู่ของ "อ๊อฟ พงษ์พัฒน์" กับภรรยา "แดง ธัญญา" ที่ถึงแม้ "บี เอกนรี วชิรบรรจง" ลูกสาวสุดที่รักจะแสดงตัวเป็นสาวหล่อ ทั้งสองก็ไม่เคยที่จะต่อว่า พร้อมบอกว่าหากสิ่งไหนทำแล้วไม่ผิด หรือเดือดร้อนใคร ตนก็ไม่ห้าม
ถูกยกให้เป็นคู่รักตัวอย่างที่อยู่กันนาน?แดง : ไม่หรอก ทุกอย่างก็อยู่ด้วยความอดทน ทุกอย่างก็มีปัญหา มีอุปสรรค แต่ว่าถ้าเราอดทนอีกหนึ่งได้ไหม เดี๋ยวทุกอย่างก็ผ่านไป ลองใจเย็นๆ แล้วคุยกัน ถ้ามันมีพื้นฐานของความรัก ไปยังก็ไปได้
ลูกทั้งสองตอนนี้มีอะไรน่าเป็นห่วงหรือเปล่า?แดง : อยู่ต่างประเทศทั้งคู่ค่ะ เขาเริ่มโตเพราะเราประคองชีวิตเขามาเรื่อยๆ มีอะไรเขาพูดคุย ปรึกษาเรา เพราะฉะนั้นพอมีอะไร เขาจะโทรมาเลย ไม่ปิดบังกัน ตอนนี้คนโตจะเรียนจบปลายปีนี้ค่ะ และจะเรียนต่ออีกหน่อยในส่วนที่เราจะให้เขามารับช่วงต่อทางมีเดียนี้เอง เพราะเขาก็เก่งทางอาร์ต ไม่ได้เก่งทางคณิต ส่วนลูกคนเล็กเรียนฟิล์มอยู่ คือตรงเลยค่ะ เข้ามหาวิทยาลัย
ลูกทั้งสองพร้อมที่จะรับช่วงต่อแล้วใช่ไหม?แดง : เขาก็ทำค่ะ เพราะเขาเห็นว่าเหนื่อย เขาก็ดู และเราก็ดูเขาแล้วว่าเขามีแวว มีหนทางด้านนี้อยู่ ดูแล้วเขาก็รักงานนี้ด้วย เพราะถามบ่อยๆ
แสดงว่าเราเตรียมวางมือ?แดง : ค่ะ วันหนึ่งก็ต้องคอยนั่งเป็นที่ปรึกษา วันนี้ลูกสาวคนโตมุมมองดีกว่าพี่อ๊อฟอีกอ๊อฟ : ดีแล้วครับ เราอยากให้เขามีมุมมองที่แปลก บอกเสมอว่างานศิลปะไม่มีอะไรผิดหรือถูก มีแต่ชอบหรือไม่ชอบ
เขาบินกลับมาหาบ่อยไหม?อ๊อฟ : ไม่ค่อยมาหรอก มีแต่เราที่บินไป (หัวเราะ) เด็กส่วนมากจะชอบอยู่กับที่ ไม่ค่อยชอบเดินทาง
ลูกสาวก็มีสาวกรี๊ดเยอะเหมือนกัน เป็นห่วงบ้างไหม?แดง : อุ๊ย (หัวเราะ)อ๊อฟ : ไม่เป็นห่วงหรอกครับ ไม่ได้เป็นสิ่งที่ผิด หรือเขาไม่ได้ทำอะไรผิด และคนที่เข้ามาหาเขา เราก็ต้องสกรีนนิดนึงเนอะ แต่ ณ วันนี้ก็ไม่ได้มีอะไรที่ไม่โอเคนะ
เราเปิดใจรับกับสิ่งที่ลูกเป็นเต็มที่?แดง : ค่ะอ๊อฟ : คงไม่เป็นขนาดนั้นมั้ง เขาสูงเท่าพี่ เป็นผู้หญิงที่ห้าวหน่อยๆ และบ้าออกกำลังกาย มีความเป็นผู้ชายนิดๆ ก็แล้วแต่ ถึงเวลาตรงนั้นก็แล้วแต่เขาเลือก เป็นอะไรก็ได้
เขาเคยพาเพื่อนผู้หญิงมาแนะนำให้รู้จักบ้างไหม?อ๊อฟ : เพื่อนผู้หญิงเขาเยอะมากเลยครับ จีน เกาหลี ไต้หวัน บินมาทีเต็มไปหมด แต่จะมีพาแฟนมาไหม เราคงไม่ถึงไปก้าวก่ายตรงนั้น ก็แล้วแต่เขา มนุษย์ต้องเคารพซึ่งกันและกัน แต่สิ่งหนึ่งที่เราสอนเขาคืออย่าเป็นภาระกับสังคม อย่าเป็นปัญหากับประเทศชาติ อย่าเป็นปัญหากับโลกใบนี้ อย่าเป็นขยะ ส่วนวิธีการแล้วแต่เขา เราสอนได้แค่ตรงนี้ เพราะไม่ได้อยู่กับเขาตลอดเวลา สอนได้แค่อันไหนดีไม่ดี เขาสะกดเป็น
ขอบคุณภาพจากอินสตาแกรม bewachi