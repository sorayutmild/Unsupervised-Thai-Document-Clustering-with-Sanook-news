สาวขายบริการออกมายอมรับว่าใช้ ”โฮเทล ฟุตบอล” โรงแรมใกล้สนามโอลด์ แทร็ฟฟอร์ด ที่ ไรอัน กิ๊กส์ และ แกรี่ เนวิลล์ ร่วมกันลงทุน เอาไว้รับแขกบ่อยครั้งเมื่อวันจันทร์ที่ 6 มิถุนายนที่ผ่านมา สื่อประจำเกาะอังกฤษรายงานข่าว ไรอัน กิ๊กส์ และ แกรี่ เนวิลล์ สองตำนานแข้ง “ปีศาจแดง” แมนเชสเตอร์ ยูไนเต็ด ต้องออกอาการปวดหัวหลัง “โฮเทล ฟุตบอล” โรงแรมราคา 24 ล้านปอนด์ ใกล้สนามโอลด์ แทร็ฟฟอร์ด ที่ทั้งสองคนร่วมกันลงทุน มีสาวขายบริการออกมายอมรับว่าเธอใช้เป็นสมรภูมิสวาทรับแขกมาหลายครั้งแล้วรายงานระบุว่า เคท ลี สาวขายบริการรายหนึ่งเผยเธอใช้ “โฮเทล ฟุตบอล” รับลูกค้ามาแล้ว 8 รายนับแต่โรงแรมเปิดใช้บริการเมื่อปีที่แล้ว พร้อมอ้างรายล่าสุดเป็นหนึ่งในพนักงานของ “ปีศาจแดง” โดยจ่ายเงินค่าบริการให้เธอ 150 ปอนด์ (ราว 7,500 บาท) ต่อชั่วโมงเลยทีเดียว