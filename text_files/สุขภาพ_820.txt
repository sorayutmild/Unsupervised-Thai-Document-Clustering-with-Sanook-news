สถานเสาวภา สภากาชาดไทย ขอเชิญประชาชนที่มีอายุ 18 ปีขึ้นไปที่ยังไม่เคยได้รับวัคซีนโควิด-19 มาก่อน ลงทะเบียนฉีดวัคซีนทางเลือก “ซิโนฟาร์ม” โดยไม่เสียค่าใช้จ่าย (วัคซีนได้รับการสนับสนุนจากสภากาชาดจีน)
โดยระบบจะเปิดลงทะเบียนในวันที่ 13 กันยายน 2564 เวลา 09.00 น. เป็นต้นไป กำหนดฉีดวัคซีนในวันที่ 18, 20-25 กันยายน 2564
คำชี้แจง

สำหรับประชาชนอายุตั้งแต่ 18 ปีขึ้นไป
หญิงตั้งครรภ์ 12 สัปดาห์ขึ้นไป ขอให้นำเอกสารการฝากครรภ์มาในวันฉีดวัคซีน
บริการให้กับผู้ที่ไม่เคยรับวัคซีนโควิด-19 มาก่อนหากตรวจพบว่าท่านเคยได้รับวัคซีนแล้ว ขอสงวนสิทธิ์การรับบริการ
ก่อนกรอกแบบฟอร์มนี้กรุณาลงทะเบียนในระบบหมอพร้อม เพื่อรับวันนัด
เจ้าหน้าที่จะยืนยันวันนัดหมายผ่านระบบหมอพร้อม หรือ ข้อความ SMS
กรุณามาตามวัน เวลา ที่นัดหมาย เพื่อลดความแออัดในการรับบริการ
หากท่านไม่มาตามนัดที่ท่านเลือกในระบบ ถือว่าสละสิทธิ์
สถานที่ให้บริการฉีดวัคซีน “ซิโนฟาร์ม” ณ ตึกราชูทิศ สถานเสาวภา สภากาชาดไทย ถนนพระราม 4 ปทุมวัน กรุงเทพมหานคร
สอบถามข้อมูลเพิ่มเติม กรุณาติดต่อ 065-205-3686

ลงทะเบียนได้ในวันจันทร์ที่ 13 กันยายน 2564 เวลา 09.00 น. ลงทะเบียนผ่าน Link Google Docs คลิกที่นี่ หรือ Scan QR CODE
สถานที่ฉีดวัคซีน
สำหรับการเดินทางมารับบริการวัคซีนที่สถานเสาวภา สภากาชาดไทย แนะนำให้เดินทางมาด้วยรถสาธารณะ ได้แก่ รถไฟฟ้าใต้ดิน (MRT) สถานีสามย่าน ฝั่งจามจุรีสแควร์ เนื่องจากที่จอดรถมีจำกัด
