หากเอ่ยชื่อนักร้องสาวคนดังอย่าง ใบเตย-อาร์สยาม เชื่อว่าน้อยคนนักที่จะไม่รู้จักเธอคนนี้ ด้วยความสามารถโดดเด่นและข่าว(ค_าว)ที่มีมาพร้อมๆ กันนั้นเอง ใบเตย-อาร์สยาม เป็นอีกหนึ่งคนดังที่เรียกได้ว่ามีอิทธิพลบนโลก Social คนหนึ่งของเมืองไทย
เมื่อโลกยุคสมัยใหม่เปิดช่องทางการพูดคุยสนทนาทางเทคโนโลยีให้กว้างมากขึ้น ทำให้สังคมของคน Social กว้างและเข้าหากันได้ง่ายด้วยเช่นกัน เมื่อคนรู้จักกันเร็วขึ้น รวมตัวกันก็สามารถทำได้ไม่อยากอีกต่อไป ทำให้เพจต่างๆ เกิดขึ้นมามากมายเป็นดอกเห็ด

พูดมาขนาดนี้เชื่อว่าคงมีคำถามแล้วว่า เอ๊า...แล้วมันเกี่ยวกับ ใบเตย-อาร์สยาม ตรงไหน? ต้องเกี่ยวสิครับ เพราะเรื่องที่เรากำลังจะพูดถึงในวันนี้นั้นเกี่ยวกับสังคม Social และ ใบเตย-อาร์สยาม ตรงๆ
หากใครยังพอจำกันได้ก่อนหน้านี้คนดังหลายๆ คนพาเหรดกันโดนคนที่ไม่ชอบพากันตั้งเพจแอนตี้ กันถ้วนหน้าจนเป็นกระแสอยู่ช่วงหนึ่ง
แต่ตอนหลังบรรดา "เพจแอนตี้" เหล่านั้นก็พากันทยอยเงียบหายไปจากโลกโซเชียลไม่ว่าจะเป็น เพจแอนตี้ ใหม่ ดาวิกา,  เพจ Anti เจมส์ จิรายุ, เพจ มั่นใจคนไทยเกินล้านเกลียดเจนี่ เทียนโพธิ์สุวรรณ, เพจ แอนตี้ กระแต กระต่าย อาร์สยาม, เพจ แอนตี้ แบมบี้ เดอะสตาร์ 9, ไม่เว้นแม้กระทั้งพระเอกนิสัยดีอย่าง ณเดชน์ คูกิมิยะ  ที่ก็โดนกันเค้าด้วยเหมือนกัน

เหลือเพียงเพจเดียวเท่านั้นที่ยังเกาะกระแส มีตัวตนและบทบาทอยู่บนโลกออนไลน์ตลอดเวลาตั้งแต่เปิดมาจนถึงตอนนี้นั้นคือ เพจ ANTI-ใบเตยอาร์สยาม ที่ดังกระฉ่อนโลก Social เพราะการออกมาแฉข่าว"คาว"!! ใบเตย-อาร์สยาม ตลอดช่วงเวลา 2 ปีที่ผ่านมา
ปัจจุบัน เพจ ANTI-ใบเตยอาร์สยาม มีจำนวนคนตามไลค์สูงถึง 478,379 ไลน์เรียกว่ามาแรงไม่แพ้คนที่ถูกแอนตี้กันเลย  เพจ ANTI-ใบเตยอาร์สยาม ถูกยกให้เป็นเพจเบอร์หนึ่งของจำนวนเพจแอนตี้ดารา, นักร้อง, คนดังทั้งหมด
ล่าสุดเพจดังกล่าวกำลังดราม่าขึ้นเมื่อมีผู้เข้ามาแสดงความคิดเห็นเรื่องแอดมินของเพจ ว่าจริงๆ แล้วอาจเป็นคนกันเองก็ได้ พร้อมนำภาพของบุคคลที่ถูกอ้างถึงว่าเป็นแอดมินดูแลแฟนเพจออกมาให้ได้ดูถึงความสัมพันธ์กัน

ทำให้ตอนนี้นั้นเพจดังกล่าวกลับมาดังในโลกโซเชียลอีกครั้ง เพราะมีหลายคนเริ่มรู้สึก เอ๊ะขึ้นมาเหมือนกันกับประเด็นที่ทางเพจถูกจับผิด ว่าจริงๆ แล้วน้ันเพจดังกล่าวป็นเพียงเพจที่ใช้ในการสร้างภาพ และเป็นตัวผลักดันให้ "ใบเตย อาร์สยาม" อยู่ในกระแสตลอดเวลาเท่านั้นเอง

เรื่องนี้คงไม่มีใครออกมาให้คำตอบหรือรู้ดีเท่าใบเตยและคนดูแลเพจดังกล่าวแน่นอน!! งานนี้บอกได้คำเดียวว่าเกิดเป็น ใบเตย-อาร์สยาม ทำอะไรก็ผิด ส่วนทางผู้ดูแลเพจนั้นหากเรื่องนี้เป็นเพียงข่าวลือ และไม่มีส่วนได้เสียอะไรกับใบเตย เชื่อว่าเวลาจะเป็นเครื่องสูตรความจริงแน่นอนครับ ทางทีมงานเป็นกำลังใจให้
ขอบคุณที่มาของภาพประกอบ: www.facebook.com/Anti.Baitoye/timeline, www.matichon.co.th