ไก่ ภาษิต เฉลยอย่างเป็นทางการเหตุผลที่ไม่จัดรายการคู่ สรยุทธ ในเรื่องเล่าเสาร์อาทิตย์ 
หลังจากมีประเด็นร้อนแรงเมื่อผู้ประกาศข่าวสุดหล่อ ไก่ ภาษิต ได้ประกาศขอลาออกจากรายการเรื่องเล่าเสาร์อาทิตย์ ซึ่งหลายคนพุ่งเป้าไปที่ผู้ประกาศข่าวร่วมอย่าง สรยุทธ สุทัศนะจินดา ที่ในโลกออนไลน์มีการเขียนวิพากษ์วิจารณ์การทำงานร่วมกันของคนทั้งคู่ว่าการรับส่งข่าวไม่ต่อเนื่อง อีกฝ่ายมักจะพูดคนเดียวทั้งรายการหรือจะเป็นโยนคำถามกันกลางอากาศ
ซึ่งมีหลายคนที่เข้ามาให้กำลังใจ ไก่ ภาษิต เป็นจำนวนมาก รวมถึงเชื่อมั่นในการตัดสินใจของเขาว่าทำถูกต้องที่สุดแล้ว เพราะการลาออกจากเรื่องเล่าเสาร์อาทิตย์ไม่ได้มีปัญหาอย่างที่ทุกคนกำลังสงสัยเลยแม้แต่น้อย ทุกอย่างเกิดขึ้นมีการพูดคุยกันแล้ว ซึ่งผู้ประกาศข่าวรุ่นพี่ก็รับทราบและอวยพรให้การทำงานใหม่ราบรื่นอีกด้วย ทั้งหมด ไก่ ภาษิต ได้ออกมาเปิดเผยหลังจากเกิดเรื่องขึ้น 
ล่าสุด เจ้าตัวออกมาเปิดเผยอย่างเป็นทางการแล้วว่าเหตุผลทีไม่ได้ทำงานคู่ สรยุทธ เพราะ ไก่ ภาษิต จะไปคู่กับ หมวย อริสรา แทน ในรายการเป็นข่าวเช้านี้ ตั้งแต่ 06.00 - 08.00 น.  ทางช่อง SD 28 เรียกว่าเป็นงานใหม่ที่ท้าทายความสามารถของผู้ชายคนนี้ ตามสโลแกนที่เขาบอกว่าไม่ได้หายไปไหน ผมไก่ ภาษิต อยู่ที่นี่ช่อง 3 เหมือนเดิมแต่เป็นระบบ SD channel 28