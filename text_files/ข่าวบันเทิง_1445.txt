ได้ฤกษ์งามยามดีเข้าพิธีวิวาห์แล้ว สำหรับหนึ่งในสาวแก๊งนางฟ้า "เจนสุดา ปานโต" ที่ปลูกต้นรักกับเจ้าบ่าว "พอล สิริสันต์" มานานกว่า 3 ปี โดยพิธีช่วงเช้าจัดขึ้นที่บ้านปาร์คนายเลิศ สุขุมวิท
ซึ่งชุดแต่งงานชุดแรกของเจ้าสาว เจนสุดา เป็นชุดลูกไม้ยาวขาวบริสุทธิ์ เรียบแต่หรู ส่งให้เจ้าสาวดูสวยสง่า เคียงคู่กับเจ้าบ่าวที่อยู่ในสูทสีครีมทั้งชุด สวยหล่อสมกันมาก
และงานนี้เพื่อนๆ แก๊งนางฟ้า เจนี่ เทียนโพธิ์สุวรรณ, วุ้นเส้น วิริฒิพา, แอน อลิชา, คริส หอวัง, พอลล่า เทเล่อร์, และ นานา ไรบีนา ก็ไม่พลาดที่จะตื่นเช้าแท็คทีมมาร่วมงานกันอย่างพร้อมเพรียง ในชุดเพื่อนเจ้าสาวสีชมพูสวยหวาน
(ขอบคุณภาพจาก อินสตาแกรม aoh_trn ,paulataylorbuttery ,crishorwang ,janienineeleven ,7nangfah)