เดือนมีนาคมปีนี้ เกมใหม่ๆ ของทางฝั่ง PC และ Console ออกเยอะมาก เยอะกว่าหลายเดือนที่ผ่านมา ส่วนใหญ่มาคนละแนวไม่ค่อยชนกันด้วย  ขอแยกเกมที่มีเฉพาะใน Console ออกไปก่อนนะครับ  มาดูกันที่ลงเครื่อง PC  และที่ลงทั้ง PC กับ Console (Multi-platform) ก่อนครับว่าเดือนมีนาคมนี้  มีเกมอะไรเด็ดๆ บ้าง
เกมที่ลงเฉพาะ PC (บางเกม มีเครื่อง Mac)
 SimCity  วันวางจำหน่าย: 5 มีนาคม 2556 เครื่องเล่น: PC     กลับมาอีกครั้งกับเกมสร้างเมืองในฝันยอดฮิตที่รู้จักกันดี  หลังจากภาคแรกที่สร้างเมื่อปี 1989 จากนั้นบนเครื่อง PC ก็มีภาค SimCity  2000, SimCity 3000, SimCity 4, SimCity Societies  คราวนี้ก็กลับมาใช้ชื่อเดิม “SimCity” อีกครั้ง สำหรับคนชอบแนว Simulation  สร้างเมืองในฝัน ด้วยกราฟิกที่สวยงามล้ำยุคยิ่งขึ้น ไม่ควรจะพลาดกับเกมนี้  ภาคนี้ออก PC ก่อน ส่วนเครื่อง Mac จะตามมาทีหลังไม่น่าจะเกินกลางปีนี้
เกมส์PC
    ระลึกภาพความหลังกับ SimCity ปี 1989 อีกสักครั้ง.....
เกมส์PC
 
The Sims 3: University Life วันวางจำหน่าย: 5 มีนาคม 2556 เครื่องเล่น: PC     ถึง The Sims 3 จะออกมาตั้งแต่ปี 2009  แต่ก็ยังมีภาคใหม่ออกมาอย่างต่อเนื่อง ทั้งตัว Edition  และไอเทมเสริมต่างๆมากมาย สำหรับตัวเสริมลำดับที่ 9 นี้ ออกมาพร้อมกับ  SimCity (2013) เลย โดยจะมีหัวข้อต่างๆ เกี่ยวกับการเรียน  ศึกษาวิชาการต่างๆ เรียนจบหาอาชีพใหม่ เลื่อนขั้นได้เร็วกว่าเดิม  มีสกิลใหม่อย่างโยนโบว์ลิ่ง, Social Networking ความสามารถใหม่,  อาชีพใหม่อย่างนักพัฒนาเกม, นักวิจารณ์ศิลปะ กับกิจกรรมอีกมากมาย  ส่วนภาคเสริมลำดับต่อไปมีกำหนดช่วงกลางปีนี้
เกมส์PC
 
StarCraft II: Heart of the Swarm วันวางจำหน่าย: 12 มีนาคม 2556 เครื่องเล่น: PC     ภาคเสริมลำดับที่ 2 ของเกมดังระดับโลก StarCraft II: Wings of Liberty  หลังรอมาสองปีกว่าเกือบ 3 ปี ก็ได้ออกมาให้เล่นเสยที  โดยภาคนี้มีฉายเพิ่มขึ้นอีกประมาณ 20 Mission เนื้อหาต่อจากเหตุการณ์ในภาค  PC สองปี มีการปรับปรุงยูนิตเก่าแบบยกเครื่อง  พร้อมเพิ่มยูนิตใหม่ของแต่ละฝ่ายเข้ามา คอเกมแนว RTS ไม่พลาดกันอยู่แล้ว
เกมส์PC
 
Resident Evil 6 วันวางจำหน่าย: 22 มีนาคม 2556 เครื่องเล่น: PC (เป็น Multi แต่ PC เพิ่งวางจำหน่าย)     เกม Multiplatform ที่ลงเครื่อง Xbox360 กับ PS3 ไปแล้ว รอบนี้ถึงตา PC  บ้าง ซึ่งภาค 6  โหมดเนื้อเรื่องเล่นมีการเสริมเนื้อเรื่องให้เข้มข้นกว่าภาคก่อนๆ  และเล่นได้ 3 ตัวละครหลักที่มีเนื้อเรื่องหลักของตัวเอง คือ Leon S.  Kennedy, Chris Redfield และ Jake Muller ถ้าเคลียร์ครบยังมีเนื้อเรื่องของ  Ada Wong ต่อ ส่วนโหมด Multiplayer ใน PC มีแบบ DLC เสริม ทั้ง 4 โหมด  ได้แก่ Survivor, Predator, Onslaught และ Siege (ถ้ายอดจองใน Steam ถึง  คนที่ซื้อผ่าน Steam จะได้รับ DLC ฟรี)
เกมส์PC
 
Slender: The Arrival วันวางจำหน่าย: 26 มีนาคม 2556 เครื่องเล่น: PC     เกมที่พัฒนาจากเกม Slender: the Eight Page ที่ได้รับ ความนิยมในกลุ่มคนชอบเกมอินดี้แนวสยองขวัญเขย่าประสาท  เล่นเข้าใจง่ายและได้บรรยากาศหลอนๆ โดยใช้คาแร็คเตอร์ Slender Man  จนมีบริษัทนำไปพัฒนากลายมาเป็นภาค The Arrival  ที่เพิ่มระบบทั้งความสมจริงทั้งภาพ เสียงประกอบ  แล้วยังปรับรายละเอียดหลายอย่างให้น่าเล่นยิ่งขึ้น (Preview Slender: The Arrival Beta)
เกมส์PC
รวม Trailer เกม PC น่าสนใจเดือนมีนาคม 2556



           สำหรับเกมแนวอินดี้ ยังมีเกมกระแสดี แนวเอาตัวรอด Don't Starve อีกเกม ที่เคยมีคนเขียนแนะนำไปแล้ว (Review Don't Starve Beta) ตามกำหนดน่าจะออกปลายเดือนมีนาคมนี้ แต่ยังไม่ระบุวันที่แน่นอน
เกมส์PC
 Multi-platform Tomb Raider วันวางจำหน่าย: 5 มีนาคม 2556 เครื่องเล่น: PC, Xbox 360, PS3     ภาคที่เน้นการผจญภัยของ Lara Croft  กล่าวถึงจุดเริ่มต้นของเธอสมัยที่เพิ่งจบมหาวิทยาลัย  ออกผจญภัยเอาตัวรอดในเกาะร้าง ซึ่งภาคนี้มีการพัฒนาทั้งระบบการเล่นหลายๆ  อย่างให้ได้อารมณ์การผจญภัยมากยิ่งขึ้น มีระบบการอัพความสามารถ,  สร้างไอเทมและอุปกรณ์เสริม ได้บรรยากาศผจญภัยมากกว่าภาคก่อนๆ  ส่วนแผ่นในไทยวางจำหน่าย 12 มีนาคม
เกมส์PC
 
Sniper: Ghost Warrior 2 วันวางจำหน่าย: 12 มีนาคม 2556 เครื่องเล่น: Xbox 360, PC, PS3     ภาคต่อของเกมลอบสังหารสุดมันส์ ใช้ทักษะการซุ่มยิงด้วยปืนสไนเปอร์  และกลยุทธ์การลอบฆ่าด้วยวิธีต่างๆ อย่างเต็มที่ พร้อมระบบ Physic  การยิงที่สมจริงทั้งระยะและลม มีผลกระทบต่อการสังหารเป้าหมาย  คนชอบแนวนี้คงไม่พลาดกันแน่นอน
เกมส์PC
รวม Trailer เกม Multi-Platform น่าสนใจเดือนมีนาคม 2556




   BioShock Infinite วันวางจำหน่าย: 27 มีนาคม 2556 เครื่องเล่น: Xbox 360, PC, PS3     ภาคต่อลำดับที่ 3 ของซีรีส์ BioShock  ที่เลื่อนมาตั้งแต่กลางปีก่อนมาเป็นต้นปีนี้ โดยพัฒนาระบบต่างๆ  ให้สมกับการรอคอย ภาคนี้ผจญภัยกันบนเมืองลอยฟ้า Columbia กล่าวถึง Booker  DeWitt ที่ต้องมาตามหา Elizabeth ที่ถูกจับตัวมาเมื่อ 12 ปีก่อน  ส่วนระบบเด่นจากภาคก่อนๆ อย่างการใช้อาวุธผสมอุปกรณ์และพลัง Psychokinetic  ต่อสู้ร่วมกับ AI ของ Elizabeth
เกมส์PC




      สำหรับเกมที่น่าออกเดือนนี้แต่เลื่อนไปก็มี Metro: Last Light ที่เลื่อนไปออก 17 พฤษภาคม, GTA V ทีน่าออกช่วงนี้ก็ไปเดือนกันยายน (ประกาศเลื่อนนานแล้ว) ส่วน The Walking Dead: Survival Instinct ที่จะออกกลางเดือนนี้ ก็ประกาศไม่ลง PC ลงเพียงเครื่อง Wii U, PS3, Xbox 360 เท่านั้น
 
 
สนับสนุนเนื้อหา
โดย  AIR
