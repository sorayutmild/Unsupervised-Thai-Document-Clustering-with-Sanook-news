เคยเป็นไหม?? เสียทรัพย์ โดนโกงเงิน เก็บเงินไม่อยู่ เงินรั่วไหลออกมากมีเงินเข้ามาเก็บยังไงก็ไม่อยู่ ต้องมีเหตุให้จ่าย ต้องเสียไป มีคนยืมเงินแล้วไม่คืน โดนหลอกเอาเงินบ่อย หากินฝืดเคืองไม่คล่องตัว หาเงินด้วยความยากลำบากได้มาแล้วต้องเสียไปอย่างรวดเร็ว 
ทรัพย์สินที่มีอยู่วินาศฉิบหายไปโดยคาดไม่ถึง เช่น รถคว่ำ รถชน ต้องเสียเงินโดยไม่คิดว่าจะเสีย ได้เงินมามากแต่ก็เสียไปมาก ทำธุรกิจการค้าไม่เจริญรุ่งเรื่อง แท้จริงแล้วเหตุการณ์ทั้งหมดเหล่านี้อาจจะเกิดจากกรรม "การผิดศีลข้อ 2 อทินนาทานา เวรมณี งดเว้นจากการถือเอาของที่เจ้าของมิได้ให้" ก็เป็นได้ 
หรือหากคุณคิดว่าตัวเองประพฤติตัวดีไม่เคยผิดศีล ก็อาจจะต้องมาปรับในส่วนของ "ฮวงจุ้ยการจัดบ้านให้เก็บเงินเก็บทอง" ก็จะช่วยให้คุณสามารถเก็บกับเงินทองให้อยู่กับท่านไว้ให้ได้นานที่สุด เพื่อเป็นหลักประกันของชีวิตที่มีความสุข ของครอบครัวตลอดไปได้ โดยมีวิธีการดังต่อไปนี้
 แก้กรรมเสริมดวงช่วยทำให้รวย
การเก็บกักเงินทอง
1. ประการแรกที่สำคัญ คือ เลิกคิดที่จะเอาทรัพย์สินเงินทองของผู้อื่นมาเป็นของตนเอง โดยไม่ถูกต้องทุกกรณี เริ่มบริจาคทาน เช่น พิมพ์หนังสือธรรมะแจก ทำบุญตักบาตร ถวายสังฆทาน สร้างโบสถ์วิหาร บริจาคให้คนยากจนเวลาทำควรทำด้วยใจบริสุทธิ์อย่าไปหวังเอาผลกำไรความโลภ
2. ประการสองที่สำคัญ คือ สภาพแวดล้อมภายในบ้าน ต้องมีการปรับแต่งเฟอร์นิเจอร์ หรือจัดวางวัตถุสิ่งของ ให้สะอาดเพราะเทวดาชอบบ้านสะอาด กลางบ้านต้องโล่ง
3. ประการสามที่สำคัญ คือ บ้านที่ท่านอยู่ จะต้องมีประตูหลังบ้านที่เล็กกว่าประตูหน้าบ้าน เพราะทางฮวงจุ้ยถือว่า ประตูหน้าบ้านมักเป็นทางเข้าของโชคลาภ และประตูหลังบ้านจะเป็นทางออกของโชคลา
4. ประการสี่ที่สำคัญ คือต้องคำนึงถึงการจัดวางตำแหน่งของตู้เก็บเงิน หรือตู้เซฟ ภายในบ้านให้ได้ตำแหน่งที่ดี มีตำแหน่งดาวโชคลาภ(มุมร่ำรวย)ของยุคปัจจุบันแทน ก็จะทำให้ท่านแสวงหาเงินทองเข้าบ้านได้ยากเช่นกัน
5. ประการห้าที่สำคัญ คือ ปฏิบัติตามแนว ทาน ศีล ภาวนา ไหว้พระสวดมนต์ บูชาทุกวัน เพื่อให้สิ่งศักดิ์สิทธิ์คุ้มครองชีวิต หน้าที่การงานเจริญก้าวหน้า เงินทองไหลมาเทมา แคล้วคลาดอุปสรรคทั้งปวง แนะนำ พระคาถาพาหุงมหากา พระคาถาชินบัญชร พระคาถาพระกัณฑ์ไตรปิฎก เป็นต้น เมื่อสวดเสร็จต้องแผ่เมตตาทุกครั้ง
 แก้กรรมเสริมดวงช่วยทำให้รวย
...เชื่อหรือไม่ว่าอานิสงส์ของการให้เงินขอทาน ให้เงินคนที่เดือดร้อน ทำให้เกิดลาภไม่ขาดสายทั้งภพนี้และภพหน้า ไม่ตกทุกข์ได้ยากเกิดมาชาติหน้าจำร่ำรวยและไม่มีหนี้สิน ความยากจนในชาตินี้จะทุเลาลงจะได้เงินทองโชคลาภมาอย่างไม่คาดฝัน 
ส่วนฮวงจุ้ย คือ “น้ำ” “ลม” ของธาตุที่สัมพันธ์กับคุณได้ จะช่วยให้ท่านเกิดความสุข และช่วยเสริมบารมีของคุณในเรื่องต่างๆได้ เช่น ตำแหน่งหน้าที่การงาน เงินทอง โชคลาภ เป็นต้น
บทความโดย  อ. ตั้ม ศรีนเรศพยากรณ์
