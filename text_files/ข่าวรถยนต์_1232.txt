                เมื่อย้อนกลับไปช่วงปีพ.ศ. 25246 ภาพยนตร์ไทยเรื่อง "คืนบาป..พรหมพิราม" ถือว่าเป็นภาพยนตร์ที่ค่อนข้างประสบควมสำเร็จอย่างมากทั้งในแง่ของรายได้ และเช่นกันหนังเรื่องนี้ยังเป็นภาพยนตร์ที่แจ้งเกิด สาวเซ็กซี่ พิมพ์พรรณ ชลายนคุปต หรือ พิม ที่สามารถ นักแสดงนำหญิงยอดเยี่ยมไปครองได้ในปีนั้น 
                แม้จะฟังดูแล้วเนินนานไปสักนิด แต่ สาว คนนี้ก็มีผลงานต่างๆ อีกมากมาย และล่าสุด เธอก็กลับมาบนจอแก้ว ในละครเรื่อง "หยกเลือดมังกร" ในบทดวงแข ที่วันนี้ เราขอนอกจอกับเรื่องราวรถยนต์ของเธอคนนี้กันเสียหน่อย
                "ตอนนี้ พิม ใช้ Ford Escape อยู่ค่ะ" สาวพิมเริ่มเอ่ยหลังจากคำถามแรกของเราที่เธอให้เหตุผลว่าที่ใช้รถยนต์แบบนี้เพราะส่วนตัวแล้วเป็นคนที่ค่อนข้างเน้นลุย ส่วนหนึ่งเธอกระซิบว่าก็เพราะเป็นคนที่ก็ไม่ค่อยจะระวังด้วย ทำให้รถแบบนี้น่าจะเหมาะมากกว่า
 
                จริงๆ แล้ว รถอเนกประสงค์อาจจะไม่ค่อนเหมาะเท่าไรกับผู้หญิง สาวสวยกล่าวกับเรา แต่ในความคิดของเธอ สำหรับรถยนต์  Ford Escape  เธอบอกว่ามันเหมาะมาก ซึ่งคันนี้ก็อยู่มานานถึง 7 ปี แล้ว  "จะซื้อรถก็ดูที่รถมันทน  เพราะเป็นของที่เราไม่ได้ซื้อใช้แล้วไม่ค่อยได้เปลี่ยนบ่อย ซื้อแล้ว ใช้ยาว"
                "ตอนนี้ ก็มีโครงการจะเปลี่ยนรถนะ" เธอเผยถึงโครงการอนาคตอันใกล้ ... ใกล้จนขนาดที่เย็นหลังวันที่เราคุยกับเธอว่าจะไปเดินในงาน Motor Expo 2012 กันเลยทีเดียว ซึ่งสาวคนนี้บอกว่าอย่างจะไปหาดูรถเก๋งกับเขาบ้าง แต่คู่ใจคันนี้ก็คงไม่ขาย อาจจะเก็บเอาไว้ใช้เป็นรถสำรอง
 เปิดรถดารา 
                "ออฟโรดคันนี้ พิมไม่ได้กะจะขายนะ แต่ที่มองรถเก๋ง เนื่องจากการสลับ ใช้รถเก๋ง น่าจะให้ความประหยัดน้ำมันมากกว่า ซึ่งจริงๆ ก็มีที่สุดนะที่อยากได้เป็น Hummer  เพราะมันทั้งสวยทั้งใหญ่ ซึ่งก็ค่อนข้างลงตัว"
                แล้วการดูแลรักษารถ สาวคนนี้บอกว่า ที่ผ่านมา ก็ดูแลรถยนต์ตามปกติในระยะที่ ศูนย์บริการบอกมา ซึ่งพิมก็ยอมรับว่าเธอไม่ได้ต่างจากผู้หญิงทั่วไปคือไม่ค่อยมีความรู้เรื่องรถ  ดูแลเองก็ไม่ค่อยเป็นอะไรมากมายนัก เคยเจอแม้แต่ดับกลางทาง หรือบางทีน้ำกลั่นหมดก็โทรตามเพื่อนที่ปอเต็กตึ้ง ให้มาช่วยเหลือ  เพราะพิม ทำตรงนี้อยู่ก็จะประจำตรงศูนย์ ปตท.วันเว้นวัน ศุกร์ - อาทิตย์
 เปิดรถดารา 
                สุดท้ายนี้ สาวพิม ก็ฝากมาบอกเพื่อน ๆ  Sanook! Auto  ว่า อยากให้ใช้ความระมัดระวังในการขับขี่ มากขึ้น อุบัติเหตุมันเกิดขึ้นได้ตลอด ถึงแม้ว่าไม่ได้ดื่มสุรา อยู่ดีๆก็มาเกิดกับเราได้ ยิ่งถ้ามันมีความเสี่ยงขึ้นมา เช่นปีใหม่ เราต้องร้องรำทำเพลง ดื่มสุรากันก็อย่าขับ เพราะมันอาจจะไม่มีปีใหม่ครั้งต่อไป ก็อยากฝากให้ระวังกัน
                สำหรับเพื่อนๆ คนไหน ที่เป็นสาวกของเธอคนนี้ ตอนนี้ พิมก็ฝากบอกว่าให้ติดตามกับละครเรื่อง หยกเลือดมังกร ออกอากาศ ทางช่อง 7 และในปีหน้าเธอก็จะมีละครเรื่อง เวียงร้อยดาว ของพี่อ๊อฟ พงษ์พัฒน์ ช่อง 3 บวงสรวงไปแล้วแต่ยังไม่ได้เริ่มถ่าย และท้ายสุดจะมี ละครกึงหนังของท่านมุ้ย เรื่องพันธ์ท้ายนรสิงห์ ส่วนจะเมื่อไรติดตามได้ในเร็วๆนี้ 
 
 
 
 
 
 