ยังคงเป็นประเด็นให้ถกเถียงกันในสังคมออนไลน์ กรณีภาพหลุด-ข่าวฉาว ความสัมพันธ์ลึกลับระหว่างนางเอกสาว เจนี่ เทียนโพธิ์สุวรรณ กับไฮโซ เอ๋ ชนม์สวัสดิ์ อัศวเหม เพราะตั้งแต่เกิดกระแสข่าวออกมา ก็ยังไม่มีคำชี้แจงจากฝ่ายใดทิ้งสิ้น จะเปรียบเป็น "ไฟลามทุ่ง" ก็ไม่น่าแปลก เพราะเริ่มลุกลามบานปลาย จากการติดตามสืบเสาะหาข้อมูลจากบรรดาชาวเน็ตที่ยิ่งกว่านักสืบ!
เว็บไซต์พันทิป ห้องเฉลิมไทย มีการตั้งกระทู้รวบรวมเบาะแสเกี่ยวกับประเด็น เจนี่-เอ๋ ชนม์สวัสดิ์ ไว้อย่างน่าสนใจ ทั้งหลักฐานจากภาพถ่าย อ้างอิงถึงเวลาและสถานที่ที่ใกล้เคียงกันของทั้งสอง เมื่อเจาะลึกลงไปก็พบจุดน่าสงสัยในความสัมพันธ์ของทั้งสองเรื่อยๆ

เบาะแสหลักๆ ที่ชาวเน็ตเข้าถึงได้มากที่คือ ภาพถ่ายจากอินสตาแกรมของทั้งคู่ เริ่มต้นจากภาพเจ้าปัญหา เจนี่ ทำสัญลักษณ์ "ไอเลิฟยู" ในห้องพักหรูที่เชื่อว่าเป็นห้องของ เอ๋ ชนม์สวัสดิ์ แต่เมื่อนำมาพิจารณาดูแล้ว ก็มีส่วนเกี่ยวข้องกับ ภาพถ่ายครอบครัวที่มาเก๊า เอ๋ ชนม์สวัสดิ์ กับคุณพ่อ วัฒนา อัศวเหม โดยมี สาวเจนี่ ร่วมเฟรมด้วย กับเสื้อผ้าที่คล้ายกันทั้ง 2 ภาพ
ประเด็นถัดมาคือ สัญลักษณ์บอกเป็นนับ "J.A" ถ้าไม่มีประเด็นก็จะเป็นแค่ตัวหนังสือธรรมดา แต่เมื่อนำภาพทั้ง 2 มาเทียบ โดยเฉพาะภาพสวมหมวก "J.A" เหมือนกันทั้งคู่ ก็ยิ่งทำให้เกิดประเด็นสงสัยเรื่องความสัมพันธ์ ว่าที่แล้ว "J.A" ก็คือ เจนี่ & เอ๋ นั่นเอง แม้กระทั่งทั้งเลข "28" ก็ยังแอบมีนัยแฝงเช่นกัน...
ส่วน แท็คปริศนา? ที่ สาวเจนี่ มักจะโพสต์ภาพและใส่คำนี้อยู่บ่อยๆ #MBHJA ในอินสตาแกรม เมื่อเข้าไปตรวจสอบแท็คนี้ ส่วนใหญ่จะพบภาพ สาวเจนี่ นอนอยู่บนเตียงหรือหัวเราะร่าเริงอย่างมีความสุข จนกระทั่งชาวเน็ตไปสะดุดตาที่ภาพหนึ่ง ใส่แท็ต #MBHJA และปรากฏแขนข้างขวาของหนุ่มคนหนึ่ง เชื่อว่าเป็นผู้ชายเพราะมีขนที่แขนอย่างชัดเจน!

ต่อมา อินสตาแกรมลึกลับ! นามว่า JNY007 ที่สมัครเอาไว้ในอินสตาแกรม ชาวเน็ตตาดีสังเกตเห็นว่า แม่ JNY007 มีพฤติกรรมแปลกๆ สมัครไว้แต่ไม่มีความเคลื่อนใดๆ แถมยังบอกใบ้..แสดงความเป็นเจ้าของ เขียนเอาไว้ว่า A+'s และใช้ชื่อนี้ไปตามกดไลค์ภาพของ เอ๋ ชนม์สวัสดิ์ ในอินสตาแกรมอยู่บ่อยครั้ง
ขณะที่ฝ่าย ตู่ นันทิดา และลูกสาว เพลง ชนม์ทิดา อัศวเหม มีส่วนเกี่ยวข้องหรือเปล่า? ตามรายงานระบุว่า สาวเจนี่ เคยสนิทกับ น้องเพลง โดยเฉพาะตอนอยู่ที่อเมริกา อินสตาแกรมก็จะเห็นสาวเจนี่มาโพสต์บ่อยๆ แต่ในระยะหลัง น้องเพลง ได้ "เลิกติดตาม" (unfollow) สาวเจนี่ ไปเรียบร้อยแล้ว..อย่างมีเลศนัย?
ทางฟากเพื่อนพ้องใน "แก๊งนางฟ้า" ทั้ง วุ้นเส้น วิริฒิพา, เจนสุดา ปานโต หรือ พอลล่า เทเลอร์ ล้วนแล้วแต่ออกมาให้ข่าวทำนองเดียวกันว่า "ไม่รู้เรื่อง ไม่ได้เจอเจนี่นานแล้ว ไม่รู้จักฝ่ายชาย ไม่ยุ่งดีกว่า" -- อีกทั้งยังมี "ดาราสาวไฮโซ" คนหนึ่ง ได้โพสต์ภาพข้อความเชิงเสียดสี 'ผู้หญิงไม่ดี' เป็นภาษาอังกฤษ เนื้อหาค่อนข้างรุนแรง จนถูกเชื่อมโยงเข้ากับประเด็นนี้ มีเพื่อนดาราและไฮโซจำนวนหนึ่งเข้ามาถูกใจและปรบมือให้ ก่อนที่ ดาราสาวคนนี้ จะลบโพสต์นี้ออกไป
ปิดท้ายด้วยข้อความเด็ดๆ ที่ สาวเจนี่ เคยโพสต์แชร์เอาไว้แบบสไตล์ มุตตา เป็นคำสอนมาจาก หลวงปู่ผาง จิตฺตคุตฺโต ระบุไว้ว่า "ศีลมีมากมายหลายข้อ ไม่ต้องรักษาหมดทุกข้อหรอก รักษาแต่ใจตัวเองอย่างเดียวให้ดีเท่านั้น"
ขอขอบคุณเนื้อหาแซ่บๆ จากกระทู้เว็บไซต์พันทิป คุณโลมาเรืองแสง, น้ำตานางฟ้า, Lavista, Liv-grossotest และท่านอื่นๆ
เปิดประวัติผู้ชายหมื่นล้าน เอ๋ ชนม์สวัสดิ์ อัศวเหม
ธุรกิจหมื่นล้าน เอ๋ ชนม์สวัสดิ์ อัศวเหม ทำอะไร!!
เจนี่ กับพัฒนาการความงามที่เพิ่มขึ้น จนหนุ่มๆ หลงใหล!
เปิดเรื่องราวความรักหวานๆ ของเจนี่ กับ เอ๋ ชนม์สวัสดิ์