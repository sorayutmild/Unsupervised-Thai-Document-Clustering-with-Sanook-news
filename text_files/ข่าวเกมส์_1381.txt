เกมส์ Pizza delivery
      สำหรับเกมอินดี้ก็เรียกได้ว่ามีการพัฒนาออกมาให้เล่นกันเรื่อยๆ เลยล่ะ  โดยเฉพาะแนวสยองขวัญนั้นจะได้รับความนิยมเป็นพิเศษ  ซึ่งความหลอนนั้นก็เรียกได้ว่าน่ากลัวกว่าเกมสยองขวัญมีชื่อบางเกมอีก  วันนี้ผมก็มีเกมอินดี้สยองขวัญมาแนะนำกันอีกแล้ว นั่นก็คือ Pizza delivery นั่นเอง เอ๊ะ ไอ้บริการส่งพิซซ่ามันจะเอาอะไรไปน่ากลัวตรงไหน เอาล่ะ ไปดูกันเลย





เกมส์ Pizza delivery
เกมส์ Pizza delivery
เกมส์ Pizza delivery
     Pizza delivery เป็นเกม Action Horror ในมุมมองบุคคลที่ 1 ที่พัฒนาโดย Shahabaz Khan Productions ซึ่งตัวละครเอกนั้นจะเป็นเด็กส่งพิซซ่าที่ได้รับหน้าที่ให้ไปส่งพิซซ่าที่ บ้านหลังหนึ่ง (ขนาดแค่เอาพิซซ่าไปวางที่บ้านแล้วหยิบเงินกลับไป  มันยังเอาไปเป็นเกมสยองขวัญได้อีกวุ้ย เชื่อเขาเลย) หลังจากเขากดออดประตู  เจ้าของก็บอกว่ารอเดี๋ยวนะ จะไปหยิบเงินมาให้  แต่หลังจากนั้นก็เงียบหายไปเลย  ความสงสัยก็ทำให้พ่อหนุ่มพิซซ่าบอยคนนี้เปิดประตูบ้านเข้าไปและต้องเจอกับ เรื่องราวสุดหลอนภายในบ้าน ซึ่งเขาจะสามารถเอาชีวิตรอดออกมาได้หรือไม่ 
เกมส์ Pizza delivery
เกมส์ Pizza delivery
      กราฟิกภายในเกมนั้นก็เรียกว่าดูบ้านๆ เลยล่ะ โมเดลดูธรรมดามากๆ  ซึ่งก็เพิ่มในส่วนของแสงเงาให้ดูดีขึ้นมาหน่อย  ซึ่งเกมแนวนี้ก็ไม่ค่อยต้องเน้นเรื่องกราฟิกซักเท่าไหร่  ขายความหลอนเอาดีกว่า ซึ่งความหลอนของเกมนี้ก็คือเรื่องของความมืดครับ ถึงจะมีเทียนช่วยส่องสว่างแล้วก็ตาม  แต่ว่ามันก็ไม่ได้สว่างขึ้นมามากมายเลย อะไรจะโผล่ออกมาบ้างก็ไม่รู้  เดินไปไหนทีก็สยองกันที  ส่วนเสียงและ Effect ประกอบก็ถือว่าพอใช้ได้อยู่
เกมส์ Pizza delivery
เกมส์ Pizza delivery
      ถึงตัวเกมจะไม่ได้ยืดยาวอะไรมากมายตามสไตล์เกมอินดี้สยองขวัญ  แต่ก็เรียกว่าเป็นเกมที่สร้างความหลอนได้ดีเลยทีเดียว สำหรับเจ้า Pizza  delivery เพื่อนๆ คนไหนสนใจอยากลองโหลดไปเล่นดู  ก็สามารถเข้าไปโหลดกันได้ที่ http://sakproductions.blogspot.in/p/downloads.html ครับ โดยตัวเกมมีให้ดาวน์โหลดทั้ง 2 เวอร์ชั่น ได้แก่เวอร์ชั่น 0.1 และ  0.2 ซึ่งตัวเกมนั้นจะแตกต่างกันครับ ก็ลองโหลดไปเล่นกันได้ทั้ง 2  เวอร์ชั่นเลยจ้า
เกมส์ Pizza delivery
เกมส์ Pizza delivery
เกมส์ Pizza delivery
อั้ยย่ะ หลอนนนน
