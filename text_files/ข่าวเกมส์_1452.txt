[Review] Royal Quest  กำเนิดใหม่ระบบเกมแห่งตำนาน
Royal Quest
เกม Royal Quest เป็นเกมประเภท MMORPG แนวแฟนตาซีและที่สำคัญคือ " เล่นฟรี " บนระบบ Steam อีกด้วย ทันทีที่ได้สัมผัสเกมนี้คความรู้สึกแรกนั้นทำให้นึกถึงสุดยอดเกมระดับตำนานนั่นก็คือ Ragnarok Online เพราะรายละเอียด ฟีเจอร์ คอนเท้นต์เกมนั้นคล้ายกันอยู่มากโดยเฉพาะมอนสเตอร์ในเกมที่มีตัวที่คอยกินไอเทมขยะที่ดรอปตามพื้นดินอย่าง Poring ในเกม RO ก็ยังมีเหมือนกัน และระบบส่วนใหญ่ก็มีคล้ายๆกัน เช่น ระบบการ์ด ระบบตีบวก ดันเจี้ยน  สายอาชีพ นั้นคล้ายคลึงกันอย่างมากๆ ผมว่าเราไปดูคลิปเปิดเกมกันดีกว่าครับ
 





 
เนื้อเรื่องหลักของเกม Royal Quest นั้นกล่าวถึงอาณาจักรแห่งเวทมนตร์ เทคโนโลยีและการเล่นแร่แปรธาตุในโลกแฟนตาซีที่มีชื่อว่า " Aura " แต่ก็ต้องมีตัวร้ายที่คอยมารังควานนั่นก็คือพวก Dark Alchemists ทำให้อาณาจักรแห่งนี้หาเหล่าฮีโร่ผู้ที่จะสามารถต่อกรกับเหล่าวายร้ายและจัดการกับปีศาจพวกนี้ 
Royal Quest
มาเริ่มกันที่หน้าสร้างตัวละครกันก่อนเลยครับ ก็มีกลิ่นไอความเป็น MMORPG แบบดั้งเดิมลอยกันคละคลุ้งเลยทีเดียว โดยเราสามารถปรับเปลี่ยนหน้าตา สีผิว ทรงผม และเพศได้เท่านั้น ไม่สามารถปรับความละเอียดเชิงลึกได้ และอาชีพที่ให้มาล้วนเป็นพื้นฐานของเกมแนวเก็บเลเวลทั้งสิ้นคือ Warrior, Archer, Rogue และ Mage ครับ แต่ว่าอาชีพพื้นฐานเหล่านี้สามารถพัฒนาไปได้อีกขั้นด้วย
Royal Quest
สายอาชีพของเกมนี้สามารถอัพเกรดขึ้นไปอีก 2 คลาสซึ่งจะเปลี่ยนอาชีพได้เมื่อเลเวล 20 ครับส่วนความสามารถของแต่ละคลาสก็จะมีจุดเด่นที่ไม่เหมือนกัน โดยจะมี Talent หรือ Passive skill ที่แตกต่างกันซึ่งจะสามารถเพิ่มความสามารถของสกิลหลักของเราให้รุนแรงยิ่งขึ้นไปอีกและสกิลนั้นเราไม่จำเป็นต้องไปเสียเงินหรือไปเรียนรู้ เพียงแค่เลเวลถึงตามที่กำหนด ตัวละครจะเรียนรู้สกิลเองโดยอัตโนมัติแล้วโดดเข้ามาในช่องใส่สกิลในหน้าจอของเราเอง เกมนี้มีสายอาชีพที่ใช้อาวุธที่เป็นปืนคู่ด้วยนะเป็นอาชีพ Sniper คลาสสองของ Archer นั่นเอง
Royal Quest
สำหรับเกมนี้นั่นจะมีระบบการขี่สัตว์พ่วงเข้ามาด้วย ซึ่งสัตว์ที่ขี่ที่เห็นในรูปนั้นคุ้นหน้าคุ้นตากันเป็นอย่างดี ส่วนสัตว์ขี่ในเกม Royal Quest นั้นผมแอบไปดูใน Cash shop มาแล้วครับ มีให้เลือกมากมายหลายแบบเลยตั้งแต่แบบพื้นๆจนอลังการณ์งานสร้างมากๆเลย
Royal Quest
สำหรับตัวเกมนั้นยังมีแผนที่ย่อยๆอีกกว่า 100 แบบที่ให้ผู้เล่นสามารถเข้าไปผจญภัยและค้นหาเพื่อพิชิตมอนสเตอร์ชนิดต่างๆและสะสมอุปกรณ์ระดับหายากด้วย ส่วนระบบการเคลื่อนไหวของเกมนี้นั้นจะได้เม้าส์เป็นตัวควบคุมเกือบทั้งหมด แต่ยังคงมีการใช้คีย์บอร์ดสำหรับกดใช้สกิลหรือเปิดระบบต่างๆในเกม นอกจากนั้นตัวเกมยังมีระบบการ์ดที่ใช้ในการเพิ่มความสามารถของอุปกรณ์ต่างๆในเกม ทิ้งท้ายว่าไอเทมการ์ดนั้นยังมีการจัดเป็นแบบเซทที่มีโบนัสพิเศษเพิ่มความสามารถให้กับตัวละครเป็นอย่างมากอีกด้วยครับ
Royal Quest
และที่ขาดไม่ได้เลยคือสำหรับเกมแนว MMORPG นั้นก็คือระบบดันเจี้ยนครับ ส่วนสำคัญของเกมนี้จะเป็นระบบหาของในดันเจี้ยนครับ สามารถชวนเพื่อนๆในเกมเข้าสู่ปาร์ตี้และร่วมกันผจญภัยไปในโหมดนี้เพื่อเก็บเลเวลและหาอุปกรณ์หายากได้ครับ
Royal Quest
เกมนี้สามารถเล่นได้โดยง่ายครับ เพราะระบบพื้นฐานนั้นไม่ได้มีอะไรซับซ้อนเป็นพิเศษก็เหมือนเกมเก็บเลเวลคำเควสหาของทั่วๆไป เข้าใจได้ง่าย และที่สำคัญเกมนี้ยังดึงเอาระบบอัพสเตตัสตัวละครแบบใช้พ้อยเข้ามาเพื่อสร้างความหลากหลายในการเล่นอีกด้วย เพราะเวลาเลเวลอัพจะมีแต้มจำนวน 4 แต้มสำหรับอัพค่าสเตตัสของตัวละครซึ่งจะมีให้เลือกอยู่ 4 อย่างด้วยกันคือ
STR/INT *ค่าสเตตัสค่าแรกสุดชื่อจะเปลี่ยนไปตามสายอาชีพครับแต่จะเพิ่มความรุนแรงในการโจมตีเหมือนกันทุกอาชีพ
Dexterity เพิ่มค่าความเร็วในการร่ายสกิลกับความเร็วในการโจมตี
Stamina เพิ่มพลังชีวิตสูงสุด ค่า Energy และมานา
Luck เพิ่มอัตราการเกิด Critical ทางกายภาพและทางเวทมนตร์
ซึ่งแต่ละค่าถ้าหารด้วย 10 ลงตัวหรืออัพไป 10 แต้มจะมีโบนัสพิเศษเพิ่มเติมให้อีกด้วย
Royal Quest
 
ถ้ามองผ่านๆนี่หลายๆคนน่าจะนึกถึงสกิล Firewall ของ  mage ในเกม RO แน่นอนครับอันที่จริงผลของสกิลก็เหมือนกันเลยนะเพราะอาชีพในเกมนี้มันก็เป็น Mage เหมือนกันครับ และมีการใช้สกิลเกี่ยวกับไฟและน้ำแข็งได้เหมือนกันแทบจะทุกอย่างเลยก็ว่าได้ แต่ส่วนที่ทำให้เกมนี้นั้นไม่เหมือนกับเกม RO นั่นก็คือระบบกราฟฟิคในเกมครับ เพราะมีการพัฒนาให้สมจริง สวยงาม อลังการณ์มากขึ้น รวมทั้งเพลงประกอบในเกมนั้นก็ฟังซะจนเพลินมากเลยทีเดียว แต่สุดท้ายนี้ผมอยากจะบอกว่ามีระบบการเสกมอนสเตอร์เลเวลสูงเพื่อป่วนผู้เล่นกลางเมืองด้วยครับเหมือนวันเก่าๆที่เราเคยหักไม้ผีในเกม RO เลย
จุดเด่น
 
- ระบบเกมเข้าใจง่าย ไม่ซับซ้อน แค่เล่นแปปเดียวก็เข้าใจตัวเกมเกือบทั้งหมดแล้ว
 
- ใช้สเปคคอมที่ไม่สูงมาก
 
- ระบบสกิลหลากหลายอีกทั้งมีระบบการอัพสเตตัสทำให้การเล่นนั้นแหวกแนวได้ยิ่งขึ้น
จุดด้อย
 
- เควสมีจำนานมากเกินไป และหลายๆเควสจำเป็นต้องพึ่งพาปาร์ตี้เป็นหลักด้วย
 
- ระบบเกมเดิมๆ จำเจ ไม่มีอะไรแปลกแหวกแนวไปจากเกมประเภทเดียวกัน
 
- มีระบบ Premium Access ซึ่งผมมองว่ามันไม่ได้ต่างไปจากการซื้อไอดีแบบ VIP คนเติมจะได้สิทธิพิเศษมากกว่าคนไม่เติมอยู่เยอะมากๆ
คะแนน (7.5/10) (ข้อเสียหลักๆเลยก็คือมันเป็นเกมที่มีระบบเดิมๆก็เหมือนเอาเกมเก่ามาโมภาพใหม่ ไม่มีอะไรแปลกหรือแตกต่างไปเลย และระบบ Premium Access นั่นจะเป็นจุดที่ทำให้เสียสมดุลของเกมในแบบ MMORPG อย่างมากที่ทำให้ผู้เล่นใหม่สามารถเอาชนะผู้เล่นเก่าได้ )

 
Developed : Katauri Interactive
Official site : http://us.royalquest.com/
Steam : http://store.steampowered.com/app/295550/
 
 