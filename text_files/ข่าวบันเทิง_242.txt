หลังจากทำเอาแฟนๆ ใจหายใจคว่ำกันยกใหญ่ เมื่อนักแสดงสาว ไอซ์ -อธิชนัน ศรีเสวก ประสบอุบัติเหตุขณะที่ทีมงานกำลังแรปตัวเธอเพื่อเข้าฉากถ่ายทำเดอะซีรีส์ รัก ลวง หลอน ตอน ห้องเฮี้ยน ทางสถานีโทรทัศน์ช่อง 8 แต่เกิดเหตุไม่คาดฝันขึ้นเมื่อกระบอกแรปขนาดใหญ่ หล่นกระแทกใส่หน้าจนทำให้ตาปูด และรีบเข้ารับการรักษาตัวที่โรงพยาบาลทันทีเมื่อถ่ายจบ
ล่าสุด ไอซ์ อธิชนัน ได้อัปเดตอาการผ่านทางอินสตาแกรมส่วนตัวของเธอเอง โดยได้เผยให้เห็นถึงรอยช้ำที่มีวงกว้างและชัดเจนยิ่งขึ้น อีกทั้งในดวงตายังคงมีเลือดคั่งอยู่เยอะ แม้ความบวมจะลดลงกว่าวันแรก แต่อาการปวดยังไม่บรรเทาแม้แต่นิดเดียว
“อัปเดตอาการนะคะ วันที่ 5 แล้ว ยาวปายย ไม่รู้เมื่อไหร่จะหาย เลือดในตายังเพิ่มเรื่อยๆ จากวันแรก รอยช้ำมากขึ้น เพราะเลือดยังคั่งอยู่เยอะ ความบวมลดลงบ้างแล้วจากเป็นลูกมะนาว ตอนนี้กระจายเป็นวงกว้าง แต่ยังปวดอยู่”
“หลายคนยังถามอยู่ว่าเกิดอะไรขึ้น เกิดจากอะไร คือเกิดจากแรงกระแทกของที่แรปของเป็นม้วนขนาดใหญ่ ขอบของม้วนตกลงมากระแทกที่บริเวณใต้ตาเต็มๆ เลยเป็นอย่างที่เห็นเนี่ยแหละค่ะ”

IG: ice_athichananภาพวันแรกที่ ไอซ์ ถูกนำตัวส่งโรงพยาบาลหลังประสบอุบัติเหตุ
“ยังไงก็ต้องขอบคุณอีกครั้งสำหรับหลายๆ คนที่เป็นห่วงและส่งกำลังใจมาให้ทุกช่องทางนะคะ แล้วก็ต้องขอโทษอีกครั้งสำหรับงานต่างๆ ที่รับไว้ค่ะ คาดว่าน่าจะอีกระยะหนึ่งเลยกว่าหน้าจะกลับมาเป็นปกติ ใจยังสู้แต่หน้ามันไม่ไหวจริงๆ ค่ะ ตื่นมาเห็นหน้าตัวเองแบบนี้ทุกวันก็เครียด อยากหายไวๆ อยากกลับไปทำงานได้เหมือนเดิม”
งานนี้แฟนคลับเข้ามาให้กำลังใจสาวไอซ์กันอย่างยกใหญ่ ต่างบอกว่าอย่าไปเครียดอะไรมาก อยากให้ดูแลตัวเอง รักษาสุขภาพ และนอนพักผ่อนให้เต็มที่ เชื่อว่าอีกไม่นานเธอก็จะกลับมาสวยแบบเดิมแน่นอน
>>"ไอซ์ อธิชนัน" เกิดอุบัติเหตุกลางกองถ่าย กระบอกแรปขนาดใหญ่ตกใส่หน้าจนปูดบวม