มีคนจำนวนไม่น้อย ที่ตรวจพบว่าเป็นโรคกรวยไตอับเสบโดยไม่รู้ตัว เพราะสาเหตุของการติดเชื้อนั้นเกิดขึ้นได้หลายทาง เช่น การอักเสบต่อเนื่องมาจากกระเพาะปัสสาวะ หรือมีอาการติดเชื้อจากกระดูก ผิวหนัง จนเชื้อโรคแพร่กระจายทางกระแสโลหิต และสิ้นสุดที่กรวยไต ตรวจจนการติดเชื้อจากการมีเพศสัมพันธ์กับผู้ป่วยโรคนี้อยู่แล้วก็ได้
แต่หากเราทราบสัญญาณเตือนภัย หรืออาการเริ่มต้นของโรคนี้ได้อย่างรวดเร็ว เราก็มีโอกาสรักษาให้หายได้ง่ายมากขึ้นด้วย
 
สัญญาณเตือนภัย กรวยไตอักเสบ

มีไข้สูง อาจรู้สึกหนาวสั่นเมื่อมีอาการอับเสบเฉียบพลัน แต่หากเป็นอาการอับเสบเรื้อรังอาจไม่มีไข้ หรือมีไข้ต่ำๆ ได้
อ่อนเพลีย ปวดเมื่อยตามตัว
ปวดหลัง ปวดเอว เมื่อมีอาการอักเสบเรื้อรัง อาจกดเจ็บที่ตำแหน่งไต
ปัสสาวะผิดปกติ สีขุ่น หรืออาจเป็นสีเลือดจางๆ
อาจมีอาการปวดแสบ ปัสสาวะไม่สุด จากอาการกระเพาะปัสสาวะอักเสบร่วมด้วย
อาจมีหนอง หรือสารคัดหลั่งบริเวณอวัยวะเพศ เมื่อเกิดการติดเชื้อจากทางเพศสัมพันธ์

 
เมื่อพบอาการผิดปกติเหล่านี้ ให้รีบพบแพทย์โดยด่วน ก่อนที่อาการจะเริ่มเรื้อรัง และรักษาให้หายขาดได้ยากลำบากยิ่งขึ้นค่ะ