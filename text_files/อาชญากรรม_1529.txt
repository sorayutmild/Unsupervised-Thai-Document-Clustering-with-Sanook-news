สาวธนาคารแห่งหนึ่ง เข้าแจ้งความตำรวจ สน.ลุมพินี เอาผิดตลกชื่อดัง หลังบ่ายเบี่ยง ไม่คืนเงินที่ยืมไป 5 หมื่นบาท
นางสาววิจิตรา สุขคล้าย พนักงานธนาคารแห่งหนึ่ง นำบทสนทนาในแอพพลิเคชั่นไลน์ และใบสลิปในการโอนเงินเข้าบัญชีของ นายสมชาติ ทรงกลด ตลกชื่อดัง จั๊กกะบุ๋ม เชิญยิ้ม จำนวนรวม 5 หมื่นบาท ตั้งแต่เดือนมีนาคม 2558 เข้าแจ้งความกับพนักงานสอบสวน สน.ลุมพินี
หลังจากเมื่อต้นปี 2558 เจอกับตลกชื่อดังรายนี้ ในสถานบันเทิงย่านเลียบด่วนรามอินทรา หลังจากนั้นเพียง 3 เดือน ตลกชื่อดังก็ใช้ความสนิท ที่เป็นบุคคลสาธารณะ และชื่อเสียงตีสนิท ขอยืมเงินรวม 4 ครั้ง ครั้งละประมาณ 1 - 4 หมื่นบาท ในระยะเวลา 1 ปี ซึ่งที่ผ่านมาได้มีการคืนมาให้บางส่วน จากนั้นก็บ่ายเบี่ยงไม่คืนเงินอีก 5 หมื่นบาทให้ ติดตามทวงถาม ก็อ้างว่าร้านกาแฟมีปัญหา หรือเงินจากกองละครยังไม่ออก จนทนไม่ไหวขู่ว่า จะเข้าแจ้งความกับตำรวจ กับตลกคนดังกล่าว ก็เพิกเฉยซึ่งจำเป็นต้องเข้าแจ้งความเลยวันนี้
ทั้งนี้ ยืนยันว่า ตนไม่ได้มีปัญหาเรื่องชู้สาวกัน และเงินจำนวนดังกล่าว ก็ไม่ให้ด้วยความเสน่หา ขณะนี้มีความจำเป็นต้องใช้เงิน จึงฝากเตือนประชาชนให้ระวังกับบุคคลสาธารณะที่มีชื่อเสียง และเป็นที่ชื่นชอบของตนเอง อาจรู้เท่าไม่ถึงการณ์ตกเป็นเหยื่อหลงเชื่อให้ยืมทรัพย์สิน หรือสูญเสียทรัพย์สินจำนวนมากๆ ได้