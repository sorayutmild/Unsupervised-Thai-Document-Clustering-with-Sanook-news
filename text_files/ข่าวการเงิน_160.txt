1. ขั้นแรกนะคะ ต้องเปิดพอร์ตหุ้นก่อนวิธีเลือกบริษัทโบรกเกอร์ ก็เลือกตามความสะดวกในการโอนเงินเลยก็ได้ค่ะ บริษัทโบรกเกอร์ที่พ่วงธนาคารก็มี ดูรายชื่อโบรกเกอร์ทั้งหมดได้ ที่นี่..เลย 2. บัญชีหุ้นมี 2 ประเภท คือ Cash balance กับ บัญชี ATS , Cash balance คือคุณต้องโอนเงินเข้าไปฝากไว้ในพอร์ตหุ้นก่อน และซื้อหุ้นได้ในวงเงินของคุณเท่านั้น สำหรับมือใหม่แล้วถือว่าดีไม่ต้องเป็นห่วงเรื่องการโอนเงินเข้าไปเติมในพอร์ตภายหลังจากการซื้อขาย มีเงินเท่าไหนลงทุนเท่านั้นค่ะ
ส่วนบัญชี ATS คือคุณมีสิทธิซื้อหุ้นก่อนแล้วโอนเงินไปจ่ายภายหลัง ตามเวลาที่กำหนด ซึ่งต้องวางหลักประกันสูงกว่าตอนเปิดบัญชี 3. หลังจากคุณมีพอร์ตหุ้นเป็นของตัวเองแล้ว โหลดโปรแกรม Streaming ค่ะ มีทั้งใน ios และ android เรียนรู้วิธีการ คีย์ส่งคำสั่งซื้อขายด้วยตนเอง เวลาซื้อกับขายอย่ากดสลับกันนะคะ มือเก่าแล้วยังเคยกดผิด 4. ขั้นต้นจำนวนหุ้นขั้นต่ำในการซื้อขายคือ 100 หุ้น เช่นหุ้น ราคา 3 บาท ซื้อ 100 หุ้น เป็นเงิน 300 บาท ฉะนั้นคุณมีเงินน้อยก็เล่นหุ้นได้ค่ะ แต่ต้องเช็คค่า Commission ด้วยนะคะ ถ้าเล่นน้อยไปกำไรอาจไม่คุ้มค่า Commission
 5. วิธีการเลือกหุ้นขั้นต้น กรณีผู้ที่ไม่เคยเรียนเทคนิคมา หรือยังไม่เคยทราบข้อมูลเกี่ยวกับกิจการหุ้นตัวที่เราสนใจมาก่อน ให้ลองเลือกหุ้น จาก SET 50 ดูค่ะ อาจจะดูรายชื่อหุ้นจาก settrade.com เพื่อให้ไปศึกษากิจการให้รู้จักตัวย่อหุ้นเบื้องต้น หรืออาจจะดูจากหมวดอุตสาหกรรม เพื่อให้เข้าใจว่า หุ้นอะไร อยู่ในหมวดไหน หากกรณีเพิ่งเริ่มลงทุนอาจศึกษาเลือกหุ้นที่เป็นกิจการที่เรารู้จักดีก่อน เช่น ร้านสะดวกซื้อ (CPALL) ปั้มน้ำมัน (PTT) สนามบิน (AOT) (ตัวอย่างนะคะ ไม่ได้พูดว่าตอนนี้ควรลงทุนหุ้นเหล่านี้ มีอีกหลายปัจจัยในการเลือกลงทุนคะ) 6. เมื่อคุณรู้จักหุ้นพื้นฐานดีแล้วคุณต้องรู้ว่าช่วงเวลานี้ ควรลงทุนหรือไม่ในภาพใหญ่ เช่น ดัชนี SET จะไปต่อไหม ในจุดนี้น่าลงทุนไหม หรือควรรอให้ราคาหุ้นปรับฐานก่อน เพราะส่วนใหญ่หุ้นที่มี Market cap สูงๆจะอ้างอิงดัชนี SET เป็นหลัก ภาพรวมSETลง หุ้นลง SET ขึ้น หุ้นขึ้น การรู้ภาพใหญ่ช่วยตัดความเสี่ยงในการลงทุนไปได้มากค่ะ ลงทุนหุ้นดีผิดจังหวะก็ขาดทุนได้ค่ะ ไม่พูดถึงมุมมองปัจจุบันนะคะเพราะมีหลากหลายความคิดเห็นว่าดัชนีจะไปต่อหรือไม่ 7. พอรู้ภาพรวมดัชนีแล้วก็ต้องรู้จักหุ้นรายตัว ส่วนนี้ต้องศึกษาค่ะ เช่น หุ้นมีปันผลไหม? หุ้นนี้ P/E เท่าไหร่ ศึกษางบการเงินของกิจการนั้นๆ เพื่อดูว่าหุ้นถูกหรือแพงไปแล้ว เรียนรู้การดูกราฟเทคนิคอลเบื้องต้น ในการเข้าใจจังหวะในการลงทุน 8. จัดพอร์ต หากพอร์ตเล็กอาจลงทุนหุ้น 3-5 ตัวที่อยู่คนละหมวดอุตสาหกรรม ทำไมต้องคนละหมวดอุตสาหกรรม??? เพื่อกระจายความเสี่ยงค่ะ เกิดมีข่าวร้ายต่อหนึ่งหมวดอุตสาหกรรม คุณจะได้ไม่ขาดทุนทั้งพอร์ต สำหรับมือใหม่ อยากจะเน้นให้มองภาพใหญ่ของดัชนีก่อน เพราะมีความสำคัญมากๆต่อหุ้นรายตัว หุ้นปั่น หุ้นมีข่าว หุ้นมาร์เกตติ้งเชียร์ อันนี้ต้องใช้วิจารณญาณให้มากๆค่ะ สำหรับคนไม่รู้เทคนิคขั้นเทพ ลองศึกษาดูทีละขั้นนะคะ ส่วนคนที่เล่นมาก่อน เล่นเก่งแล้วต้องปล่อยเค้าไปคะ อย่าไปตาม การศึกษาการลงทุนต้องใช้เวลา เริ่มอย่างระวังดีกว่านะคะ   คำเตือน : ทุกการลงทุนมีความเสี่ยง นัก (อยาก) ลงทุนมือใหม่ถอดด้ามทุกคนต้องศึกษาหาความรู้ก่อนลงสนามจริง !!!  *** ถ้าอยากเล่นหุ้นให้เป็นและปัง! ยังไงก็ต้องอ่าน "How To ติวเบสิกเรื่องหุ้น ยังไงให้ปัง" นะจ๊ะ !!!เข้ามาดูหนังสือเพิ่มเติมได้ที่ >> https://goo.gl/edqbdV
 