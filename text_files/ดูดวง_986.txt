เกิดเป็นผู้หญิงเรื่องเสน่ห์เป็นของคู่กันเลยนะคะ ไม่คุณจะเป็นใครก็สามารถสร้างเสน่ห์ให้ดึงดูดมัดใจคนรอบข้างได้( โดยเฉพาะคุณผู้ชายที่กำลังหมายปองอยู่)
ถ้าคุณสาวๆ คนไหนที่โชคดีมีเสน่ห์ล้นเหลือที่ติดตัวมาตั้งแต่เกิดก็อย่าลืมใช้ให้เป็นประโยชน์กันด้วยล่ะ แต่ช้าก่อนสาวๆ ก่อนที่จะไปโปรยเสน่ห์ ลองมารู้จักวิธีการกันก่อนดีกว่าค่ะว่าสาวๆ ทั้ง 12 ราศี เค้ามีเทคนิคการบริหารเสน่ห์อย่างไรบ้าง…ไปดูกันเลย
บริหารเสน่ห์สำหรับสาว 12 ราศี
ขอบคุณภาพจาก https://www.shopbop.com/etoile-mini-dress-jens-pirate/vp/v=1/1513284265.htm
สาวราศีมังกร
จริงๆ สาวราศีมังกรมีเสน่ห์สำหรับหนุ่มๆ ที่ได้พบเป็นหรือได้พูดคุยเพราะเป็นคนมีเหตุผล เข้าใจอะไรง่าย เธอไม่เหมาะกับแนวขี้อ้อนแสนงอนไร้เดียงสา จึงควรเป็นตัวเองในแบบฉบับที่ดูคล่องแคล่วปราดเปรียว ฉลาดแต่ก็ควรลดความเก่ง
ความทันผู้ชายลงด้วยเช่นกันควรหัดมีอาการเขินอายพอให้น่ารักน่าเอ็นดูกะเขาบ้าง (แต่ไม่ต้องถึงกับ อายม้วนนะ อันนั้นมากไป) ด้วยบุคลิกเช่นนี้ก็ทำให้เธอเป็นที่ถูกใจของชายหนุ่มในอุดมคติของเธอได้ไม่ยาก
สาวราศีกุมภ์
สาวกุมภ์มีเสน่ห์ในตัวเองอยู่แล้ว ฉะนั้นก่อนอื่นต้องทำความรู้จักกับข้อดีของตัวเองก่อนจะได้ใช้ให้เป็นด้วย สาวกุมภ์มีความน่ารักเป็นต้นทุน จึงไม่ต้องประดิษฐ์กันมากมายให้เป็นไปตามธรรมชาติ การพูดจาด้วยความเข้าใจและสนใจ และที่สำคัญเธอมีความคิดความอ่านที่คมคาย
แสดงให้เห็นว่าเป็นผู้หญิงที่มีสมองด้วย จึงไม่น่าเบื่อเลยในการสนทนากับสาวราศีนี้ แค่นี้ก็พร้อมเช็คเรตติ้งตัวเองได้แล้ว สาวราศีนี้แอบดื้อรั้นซึ่งเป็นผลมาจากความมั่นใจบวกกับความฉลาดของเธอ ตรงนี้ต้องลดลงนิดนึงจะได้กลมกล่อม
สาวราศีมีน
จริงๆ สาวราศีมีนเป็นคนที่มีเสน่ห์ในสไตล์โรแมนติกผสมความลึกลับนิดๆ ดังนั้นเวลามีความรักไม่ควรเปิดเผยความคิดความรู้สึกทั้งหมดของเราให้หนุ่มๆ รู้หมด ทำให้เขารู้สึกตื่นเต้นและอยากเรียนรู้เราอยู่ตลอดเวลา
พร้อมกับมัดใจหนุ่มด้วยความโรแมนติกแบบเก๋ๆ ที่เต็มไปด้วยความจริงใจในสไตล์ของตัวเอง ความช่องเอาใจใส่ดูแลและความเข้าใจของเธอทำให้หนุ่มๆ ไปใหนไม่รอด และยอมมอบหัวใจให้เธอ เป็นของกำนัล
สาวราศีเมษ
สาวเมษดูปราดเปรียวเต็มไปด้วยความมีชีวิตชีวา มีลูกเล่นในการพูดคุยที่สนุกสนานมีมุขขำๆ พอน่ารักน่าเอ็นดู บวกกับความเป็นสาวเก่ง ทำให้เธอดูน่าสนใจอยู่แล้ว
ดังนั้นแค่สาวเมษรู้จักการนำเสนอส่วนดีของตัวเองในปริมาณพอดี ก็สร้างเสน่ห์แก่เธอแล้ว โดยเฉพาะการพูดคุยของเธอนั้นสามารถแสดงความคิดที่มีสาระ อีกทั้งยังสื่อถึงความเป็นสาวอารมณ์ดีได้อย่างลงตัว ทำให้หนุ่มในยุคดิจิตอลตกหลุมรักเธอโดยไม่รู้ตัว
บริหารเสน่ห์สำหรับสาว 12 ราศี
ขอบคุณภาพจาก https://www.shopbop.com/lace-bodice-back-short-dress
สาวราศีพฤษภ
สาวพฤษภมีความแสนดีเป็นเสน่ห์ประจำกาย เธอจิตใจดี นิสัยดี ซื่อแบบใสๆ ทำให้ใครที่อยู่ใกล้อดที่จะชื่นชมเธอไม่ได้ ความนิ่งสงบของเธอก็เป็นอาวุธร้ายที่สามารถสยบชายหนุ่มที่ได้ผลเสมอ เพราะมันดูท้าทายหัวใจเขาเหลือเกิน ความนิ่งของเธอไม่ได้ดูลึกลับน่าหวาดกลัว
แต่กลับดูใสซื่อราวกับลูกวัวตัวน้อยๆ ทำให้ปลุกสัญชาตญาณของเสือหนุ่มทั้งหลาย ให้ตื่นเต้นขึ้นมาได้ ฉะนั้นเพียงแค่เธอแสดงความใส่ใจกับชายหนุ่มบ้างพองาม ก็ทำให้ชายหนุ่มมีกำลังใจทำดีกับสาวเจ้าพฤษภแล้ว
สาวราศีเมถุน
เธอเป็นสาวเจ้าเสน่ห์ตัวจริงของวงการก็ว่าได้ เธอรู้จักการวางตัวให้ดูน่าสนใจ มีลูกเล่นไม่น่าเบื่อ ช่างพูดช่างฉอเลาะ และสาวราศีเมถุนมีวิธีเช็คเรตติ้งตัวเองแถมขยันเช็คซะด้วยมีเทคนิคการโปรยเสน่ห์ให้สไตล์ที่ดูธรรมชาติเป็นกันเองและสาวเมถุนมีอาวุธลับของตัวเองก็เธอมีตำแหน่งเป็นถึง "นางงามมิตรภาพ" การันตีอยู่แล้ว ที่สำคัญเธอใช้อาวุธของเธอเป็นแค่นี้หนุ่มๆ ก็หลงเสน่ห์เธอแล้ว
สาวราศีกรกฎ
สาวปูมีความน่ารักเป็นธรรมชาติ ไม่ประดิษฐ์ จึงเป็นเสน่ห์ในแบบฉบับของตัวเอง ความเป็นคนตรงๆ ดูจริงใจและซื่อสัตย์ในเรื่องความรักมาก ทำให้ชายหลายคนอยากจะได้หัวใจเธอ
เพราะเธอทำให้เขามั่นใจในความรักที่เธอมีให้คนรัก ซึ่งนั่นทำให้เขาภูมิใจในตัวเธอ และอดที่จะภูมิใจในตัวเองไม่ได้ เรื่องการเทคแคร์ดูแลเอาใจใส่นี่ก็ถือเป็นเทคนิคส่วนตัว ที่ทำให้หนุ่มๆ หลงใหลในตัวเธอมานักต่อนักแล้ว
สาวราศีสิงห์
ท่ามกลางผู้คนจำนวนมาก เรื่องความโดดเด่นต้องยกให้แก่แม่สิงห์สาว เธอสวยสง่า สดใส เสียงดังฟังชัด รอยยิ้มที่เปิดกว้างอย่างมีไมตรีเรียกความสนใจจากหนุ่มได้ตั้งแต่แรกเห็นเพียงแค่สาวเก่งอย่างเธอออกปากชื่นชมชายหนุ่มด้วยความจริงใจ ก็ทำให้เขาภูมิใจได้อย่างมากมาย ที่ได้รับการยอมรับจากผู้หญิงที่มีความสามารถรอบตัว เช่น การเอาอกเอาใจเป็นพิเศษก็ทำให้เขาปลื้มเธอเหลือเกินแล้ว
บริหารเสน่ห์สำหรับสาว 12 ราศี
ขอบคุณภาพจาก https://www.shopbop.com/happy-hour-dress-yumi-kim/
สาวราศีกันย์
เสน่ห์ของสาวราศีกันย์คือ ดวงตาแสนซื่อใส และใบหน้าที่ดูได้เดียงสา ทำให้ชายหนุ่มตกหลุมรักเธอแบบไม่ทันตั้งตัวกันเลยทีเดียว เธอดูน่าทะนุถนอม น่ารักแบบเด็กสาวที่ไม่มีจริตปรุงแต่ง รอยยิมที่ดูจริงใจ แค่นี้หนุ่มๆ ก็แย่งกันเพื่อจะเอาชนะใจเธอให้ได้แล้ว
สาวราศีตุลย์
สาวตุลย์มีมนต์เสน่ห์ดึงดูดมัดใจชายหนุ่ม ด้วยบุคลิกท่าทางหน้าตา การแต่งเนื้อแต่งตัวที่รู้ข้อดีของตัวเองและใช้มันเป็น เธอสนใจและมีความรู้เรื่องราวต่างๆ รอบตัวเยอะ
จึงทำให้การสนทนาราบรื่นสนุกสนาน และเพิ่มเสน่ห์ด้วยการแสดงความสนใจฟังชายหนุ่มอย่างตั้งใจ ทำความเข้าใจจับประเด็นที่เขาต้องการสื่อได้ดี และจากนั้นก็พูดคุยไปในทางแนวทางเดียวกันกับเขาอย่างเป็นธรรมชาติ เพียงแค่นี้ก็สามารถกุมหัวใจให้กับชายหนุ่มไว้ได้แล้ว เพราะเขาจะรู้สึกดีมากๆ ที่ได้รับการยอมรับจากสาวรอบรู้อย่างสาวตุลย์
สาวราศีพิจิก
แค่ทำตัวตามปกติที่เธอเป็นก็ดึงดูดความสนใจจากชายหนุ่มได้แล้ว ด้วยอำนาจแห่งความลึกลับส่งคลื่นไปกระแทกใจชาย จนอยากเข้ามาทำความรู้จักและพยายามจะศึกษาวิจัยเธออย่างจริงจัง วิธีบริหารเสน่ห์เพียงแค่ใช้ดวงตาที่สะกดได้นั่นล่ะ ยังได้ผลอยู่เสมอ เพราะเธอมีดวงตาเป็นอาวุธ ใช้สายตาจับจ้องและเนิ่นนาน ที่เหลือฝ่ายชายเขาจะหาวิธีที่จะสานสัมพันธ์ต่อเอง
สาวราศีธนู
เธอเป็นสาวเซ็กซี่ ขี้เล่น เป็นกันเอง ตามสเปคที่หนุ่มๆ จำนวนไม่น้อยพร่ำเพ้อหากันอยู่ทุกวันนี้ เธอมีความสามารถหลากหลาย ที่ทำให้หนุ่มๆ ทึ่งได้เสมอ เธออาจตีกอล์ฟด้วยท่วงท่าที่สวยงาม หรืออาจเล่นกีฬาผาดโผนต่างๆ ที่สาวอื่นไม่กล้าและหากไปคาราโอเกะ
เธอก็ร้องเพลงช้าได้น่าฟังจับใจและเพลงเร็วที่ทำให้ทุกคนได้สนุกไปกับเธอ หรืออีกวันเธออาจชวนคุณไปทำบุญเลี้ยงเด็กกำพร้า เธอเป็นสาวที่สร้างความประทับใจได้ไม่รู้จบจริงๆ เรียกว่าเธอทำอะไรก็ดูดีไปหมด (ไม่รักไม่ได้แล้ว) อยู่ใกล้เธอคุณไม่อาจคาดเดาได้ ซึ่งเป็นเสน่ห์ที่ไม่ซ้ำแบบใครจริงๆ สร้างสีสันจนชายหนุ่มที่นะอยู่ใกล้ๆ เธอรู้สึกเหมือนขาดอะไรไปเมื่อห่างจากเธอ
