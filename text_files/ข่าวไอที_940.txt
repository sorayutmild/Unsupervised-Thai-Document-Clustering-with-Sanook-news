“TME2011″ ก็จบกันไปแล้วตั้งแต่เมื่อวานนี้ เชื่อว่าหลายๆ ท่านคงได้ของราคาถูกกลับบ้านไปกันถ้วนหน้า (โดยเฉพาะวันสุดท้าย) วันนี้มี 5 รุ่นยอดฮิตภายในงานมาแนะนำกันครับ ทั้งหมดนี้สามารถหาซื้อได้แล้วทั่วไปจ้า

Wellcom A99A99 หากนับยอดเฉพาะรุ่นแล้ว ถือว่าเป็นรุ่น Top-Seller ในงานนี้ครับ การันตีด้วยฝูงชนรุมล้อมรอบบูธ Wellcom ชนิดว่าไม่ขาดสาย จนกระทั่งของหมด (จริงๆ) ในช่วงเที่ยงของวันสุดท้าย และต้องเปิดจองกันในงานเลยทีเดียวด้วยคุณสมบัติเครื่องที่สูงกว่าทุกรุ่นในระดับเดียวกัน หน้าจอใหญ่ 4.1 นิ้ว วัสดุ-การประกอบค่อนข้างดี ถึงแม้จะมีปัญหา-ข้อจำกัดอยู่บ้าง แต่ราคา 9900 บาท ผมว่าไม่ต้องคิดมากแล้วละครับ

Galaxy Cooperกลายเป็นอีกรุ่นที่ขายดีเทน้ำเทท่าในงานนี้ แม้เป็นรอง A99 อยู่บ้าง แต่ดีไซน์สวยกว่า กะทัดรัด และวางขายที่แรกของโลก ! ทำให้เป็นเรื่องธรรมดาที่จะเห็นลูกค้าถือ Cooper เดินว่อนภายในงานครับ สำหรับรุ่นนี้มาพร้อมกับจอ 3.5 นิ้ว, ซีพียู 800MHz, แอนดรอยด์ 2.2 และกล้อง 5MP+AF หาซื้อได้แล้วตามร้านมือถือทั่วไปจ้า

LG Optimus One (Spec)ถึงจะออกมาสักระยะแล้ว แต่ในงาน TME2011 เป็นครั้งแรกที่นำเครื่องสีขาวมาขาย และลดราคาพิเศษสุดๆ เหลือเพียง 7xxx บาท (ต่อรองแล้ว) ทำให้มันกลายเป็นรุ่นขายดีสุดๆ ในบูธ (6 ใน 10 ของลูกค้า LG ซื้อรุ่นนี้ !) สเปคเครื่องถือว่าคุ้มราคา หน้าจอ 3.2 นิ้ว, แอนดรอยด์ 2.2, แบตอึดมาก และกล้อง 3MP