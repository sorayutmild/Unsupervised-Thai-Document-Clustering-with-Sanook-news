เดฟ เลดั๊ค นักมวยชาวแคนาดา ดีกรีแชมป์เลธเหว่ย (มวยพม่าคาดเชือก) ยังคงพยายามออกมาท้าทาย "ดำดอทคอม" บัวขาว บัญชาเมฆ ยอดนักชกขวัญใจชาวไทยวัย 39 ปี ให้มาเจอกันบนสังเวียนอีกครั้งโดยหนนี้ นักชกจอมเกรียนวัย 29 ปี ออกมายั่วยุให้ บัวขาว ยอมสู้กับตัวเอง ด้วยการโพสต์ข้อความเกี่ยวกับปัญหาภายในครอบครัวของ บัวขาว บัญชาเมฆ ที่กำลังเป็นคดีฟ้องร้องกับภรรยาเกี่ยบกับเรื่องค่าอุปการะเลี้ยงดูเป็นเงิน 25 ล้านบาท สำหรับลูกสาววัย 5 ขวบ มาเป็นชนวนในการท้าทาย"ขอบคุณสำหรับความรัก ดูเหมือนสื่อไทยจะรักฉันมาก มีการเสนอข่าวฉันตลอด แน่นอนว่าประเทศไทยไม่ชอบให้ใครมาพูดเรื่องโกหก แต่ทุกวันนี้โลกต้องการคนที่พูดความจริงมากขึ้น นายขนมต้ม อาจไม่ใช่เรื่องที่ถูกแต่งขึ้น แต่เขาอาจหวาดกลัวอยู่ในห้องขังหลังถูกพม่าจับตัวไป""ฝากถึง บัวขาว ผมรู้ว่าคุณจะต้องเสียเงินจำนวนมากเกี่ยวกับเรื่องการอุปถัมภ์ลูก ผมซึ่งไม่จำเป็นต้องต่อสู้ด้วยซ้ำ เพราะผมรวยแล้วจากการที่เอาหัวโขกชาวบ้าน และผมก็กำลังเพลิดเพลินกับการใช้ชีวิตในแถบทะเลเมดิเตอร์เรเนียนอย่างมีความสุข""อย่างไรก็ตามผมก็ยินดีที่จะขึ้นสังเวียนเจอกับคุณเพื่อช่วยเหลือคุณทางด้านการเงิน จะได้ไม่ต้องเป็นคนล้มละลายจากการโดนฟ้องเรื่องค่าเลี้ยงดูลูก ผมยอมรับทุกเงื่อนไข ไม่รู้ว่าคุณยังไม่ได้รับสัญญา หรือกลัวฝรั่งตัวสูงอย่างผม"เท่านั้นยังไม่พอ นักชกจอมเกรียน ยังทำตัวต่ำตมด้วยการฝากข้อความถึงยอดมวยชาวไทยว่า "หากคุณไม่สามารถจ่ายค่าเลี้ยงดูบุตรได้ ผมได้คุยกับภรรยาแล้ว และพวกเรายินดีที่จะรับเลี้ยงลูกของคุณอย่างถูกต้องตามกฎหมาย" ก่อนที่ อิริน่า เทเรโฮว่า แฟนสาวจะมาเสริมว่า "เอกสารการรับน้องพร้อมแล้วนะ" ที่ผ่านมา เดฟ เลดั๊ค นักชกจอมเกรียน พยายามสร้างเรื่องยั่วยุ บัวขาว ต่างๆ นานา ไม่ว่าจะเป็นการออกมาดูหมิ่นศิลปะแม่ไม้มวยไทย ยกเอาประวัติศาสตร์ที่ผ่านมาโยงให้เป็นประเด็น รวมถึงนำปัญหาภายในครอบครัวของ บัวขาว ที่กำลังเป็นคดีฟ้องร้องกับภรรยาเกี่ยบกับเรื่องค่าอุปการะเลี้ยงดูเป็นเงิน 25 ล้านบาท มาเป็นชนวนในการท้าทาย

• เรื่องระดับชาติ! "เดฟ เลดั๊ค" ออกโรงโต้หลังมีข่าวโดนไทยแบนห้ามเข้าประเทศ
• ดีกรีไม่ธรรมดา! ส่องหวานใจ "เดฟ เลดั๊ค" นักมวยจอมเกรียนชาวแคนาดา• งานเข้าอย่างจัง! "เดฟ เลดั๊ค" ไม่มีที่ยืน สหพันธ์เลธเหว่ย ลงโทษหนัก 3 ข้อ