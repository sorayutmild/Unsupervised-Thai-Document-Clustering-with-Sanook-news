หลังเปิดตัวรายการ THIS IS ME VATANIKA ใน Youtube ได้เพียง 2 สัปดาห์ ก็เรียกเสียงฮือฮาจากโลกโซเชียลได้ค่อนข้างมาก เนื่องจากรูปแบบรายการเป็น Reality และมีโครงสร้างรายการที่ไม่แตกต่างกับรายการ “Keeping Up With The Kardashians” เลยด้วยซ้ำ
ต้องบอกก่อนว่ารายการ “THIS IS ME VATANIKA” เป็นการตามติดไลฟ์สไตล์ของดีไซเนอร์ไฮโซมาดมั่นอย่าง แพร-วทานิกา ปัทมสิงห์ ณ อยุธยา ตลอดทั้งวัน และยังได้สัมผัสมุมมองต่างๆ ที่เราอาจไม่เคยรู้มาก่อน
>>  ตามส่องชีวิตสุดหรูของ ดีไซเนอร์ไฮโซ แพร วทานิกา ที่กำลังมีประเด็นฮอต
>> เปิดบ้านหรู “แพร วทานิกา” เจ้าของแบรนด์ VATANIKA ต้องเก็บเงินไว้ในตู้เย็น
>>  โอ้โห “สาจ๋า” รายได้ต่อเดือนไม่ธรรมดานะจ๊ะ
เมื่อเราพูดถึงแบรนด์ VATANIKA เชื่อว่าผู้หญิงหลายคนจะรู้จักกันดี เพราะเป็นแบรนด์แฟชั่นแถวหน้าของเมืองไทย มีสไตล์ชัดเจนไม่เหมือนใคร ไม่ว่าจะเป็นเรียบโก้ และเซ็กซี่เต็มดีกรี หรือหวานซ่อนเปรี้ยว และคลาสสิคแบบโก้หรู ซึ่งทั้งหมดนี้ล้วนเป็นผลงานการออกแบบของ แพร วทานิกา ทั้งหมด จนเหล่าเซเลบริตีทั้งไทยและเทศเกือบทุกคนต้องใส่กัน เรียกว่าเป็นไอเท็มที่ต้องมีติดตู้เสื้อผ้าเลยก็ว่าได้
แต่เคยสงสัยไหม แบรนด์เสื้อผ้าแฟชั่นระดับ High-End มีรายได้-กำไรในแต่ละปีเท่าไหร่บ้าง Sanook! Money ได้รวบรวมนำข้อมูลดีๆ มาฝากกัน
บริษัท วทานิกา กรุ๊ป จำกัด จดทะเบียนเมื่อวันที่ 9 พฤษภาคม 2554 โดยมี น.ส.วทานิกา ปัทมสิงห์ ณ อยุธยา, น.ส.พิชญา ปัทมสิงห์ ณ อยุธยา และน.ส.นัยนชนก ปัทมสิงห์ ณ อยุธยา เป็นคณะกรรมการ แจ้งดำเนินธุรกิจร้านขายปลีกเสื้อผ้า ปัจจุบันมีทุนจดทะเบียน 5 ล้านบาท มีผลประกอบการย้อนหลังดังนี้
ปี 2556 รายได้ 33 ล้านบาท กำไร 1.6 ล้านบาท
ปี 2557 รายได้ 29 ล้านบาท ขาดทุน 1 ล้านบาท
ปี 2558 รายได้ 40 ล้านบาท กำไร 1.3 ล้านบาท
ปี 2559 รายได้ 34.6 ล้านบาท กำไร 9.4 แสนบาท
ปี 2560 รายได้ 43.4 ล้านบาท กำไร 3.6 แสนบาท
ตลอด 5 ปีที่ผ่านมาบอกเลยว่าแบรนด์ VATANIKA ถือว่าสตรองมากๆ เรียกว่า แพร วทานิกา เต็มไปด้วยความสมาร์ท สตรอง และสง่าดุจนางพญาจริงๆ
เป็นผู้หญิงที่ครบครันแบบนี้ หากถามถึงเรื่องหัวใจล่ะก็ เธอคงตอบได้ว่า
“It’s very complicated.”
ซับซ้อนมากค่ะ