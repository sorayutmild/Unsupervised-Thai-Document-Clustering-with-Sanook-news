สำหรับอุปกรณ์เสริมสำหรับสมาร์ทโฟนชิ้นแรกๆ ที่ผู้ใช้มักจะพกพาไว้ติดตัว นั่นก็คือ Power Bank หรือ แบตเตอรี่สำรองแบบพกพา นั่นเอง ซึ่งในปัจจุบัน มีให้เลือกมากหมายหลากหลายยี่ห้อ หลากหลายความจุ ในราคาที่แตกต่างกันไป โดย Power Bank บางยี่ห้อ มีความจุสูงถึง 20000 mAh แต่กลับมีราคาที่ถูกมาก ซึ่ง Power Bank ที่กำลังจะพูดถึงนี้ ก็คือ Power Bank จีนนั่นเอง

อย่างไรก็ดี ก่อนจะซื้อ Power Bank จีน ที่มีราคาถูกกว่ายี่ห้อทั่วๆ ไป โดยเฉพาะ Power Bank จากจีน ควรจะต้องตัดสินใจให้ดีเสียก่อน เพราะ Power Bank จากจีนบางรุ่น เมื่อแกะออกมา ด้านในจะเป็นแบบนี้ครับ




ด้านในของ Power Bank จะมีการบรรจุทรายไว้ โดยมีตัว PCB board ขนาดเล็กแค่ตรงกลาง ซึ่งรุ่นนี้ มีผู้ใช้ชาวไต้หวัน เคยซื้อไปใช้งานแล้ว ในราคาที่ถูกมาก แต่ไม่สามารถใช้งานได้ครับ โดยรายละเอียดของตัวเครื่อง ระบุว่า รุ่นนี้ มีความจุอยู่ที่ 24000 mAh แต่เมื่อดูจากภาพ ไม่น่าจะถึง 2400 mAh ด้วยซ้ำไป
หรือถ้าหากข้างในไม่ได้บรรจุทราย อาจจะบรรจุแบตเตอรี่ก้อนเล็กๆ ไว้แบบนี้


สังเกตจากสีของ  Li-Ion batteries ที่ต่างกันเป็นลักษณะของการเอามาใส่รวมกันมากกว่าที่จะมาจากการผลิตใน Lot เดียวกัน และดูจากสภาพของ batteries Power Bank แบบนี้ ไม่น่าจะสามารถใช้งานได้ อีกทั้งน่าจะมีอันตรายหากนำไปใช้งาน ถ้าหากเป็น Power Bank ของแท้และมีคุณภาพ ด้านในจะเป็นแบบนี้ครับ





ฉะนั้นก่อนจะตัดสินใจเลือกซื้อ Power Bank อันดับแรก อย่าเลือกที่ราคาถูกก่อน เพราะสินค้าที่มีราคาถูกกว่าราคาเฉลี่ยในท้องตลาด มักจะเป็นสินค้าที่คุณภาพไม่ดี หรือย้อมแมวขาย แบบเดียวกับรูป Power Bank ของปลอมข้างต้น และยิ่ง Power Bank ต้องนำไปใช้กับ สมาร์ทโฟน ที่ปกติมีราคาสูงอยู่แล้ว
ทางที่ดีควรจะเลือกซื้อยี่ห้อที่มีชื่อเสียง และมีคุณภาพ แม้จะจ่ายราคาที่แพงกว่าหน่อย แต่ก็มั่นใจและรับประกันได้ว่า ปลอดภัยต่อการใช้งานอย่างแน่นอนครับ
รายละเอียดเพิ่มเติม : says.com

สนับสนุนเนื้อหา:  www.techmoblog.com
