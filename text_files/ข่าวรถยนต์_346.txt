ช่วงนี้กระแสนโยบายรถคันแรกมาแรงสุดๆ เราเลยขอเกาะกระแสพาไปชม 6 รถ สุดคุ้มค่ากลุ่มซิตี้คาร์ที่คุณน่าจะเป็นเจ้าของเมื่อมีโอกาสถอยรถ เพื่อขานรับตามนโยบายรถคันแรก
 
Nissan March
เล็กพริกขี้หนูคันนี้คงไม่มีเทียบชั้นในตอนนี้ กับอีโค่คาร์ต้นตำรับจากค่าย  Nissan  มาพร้อมเครื่องยนต์ 3 สูบ แถวเรียงมีเกียร์ธรรมดา และอัตโนมัติ CVT  ให้เลือกตามรสนิยม รถคันนี้ฟังแล้ว 1200 ซีซี อาจจะดูน้อย แต่ถ้าคุณรักการขับขี่ที่ทรงสมรรถนะ และทรวดทรงที่ดูคลาสสิคคันนี้ตอบโจทย์ ราคา เริ่มที่ 380,000 สูงสุดอยู่ที่ 542,000 บาท
6 ซิตี้คาร์คุ้มค่า เมื่อคุณจะมีรถ 
Honda Jazz 
เพิ่งปรับโฉมไปใหม่สำหรับรถรุ่นนี้ ที่มาพร้อมราคาที่อาจจะดุดัน แต่เข้าข่ายหมดทุกรุ่นเช่นกัน ด้วยออพชั่นถุงลมนิรภัยคู่หน้า ระบบเบรค 4 ล้อ  กันชนหน้า- หลัง สปอร์ต น่าจะเป็นที่ถูกใจ โดยเฉพาะใครที่เป็นนักขนตัวยก ลองคิดดูว่า  Jazz  นั้นให้ความคุ้มค่ามากขนาดไหน  (ส่วน City ไว้รอดูตอนปรับโฉม 22 ก.ย. นี้ดีกว่านะ)

Toyota Vios 
 
คันนี้ขาดไม่ได้ และล่าสุดเพิ่งมีการปรับลุค ที่สำคัญออกง่าย มีให้เลือกมากมายหลายรุ่น เข้าหลักเกณฑ์นโยบายรถคันแรกเช่นกัน แถมศูนย์บริการก็เยอะ โปรโมชั่นก็ดี น่าจะโอเค สำหรับคนอยากมีรถ และไม่อยากใช้เงินมาก
 
Mazda 2
 
เป้ อารักษ์และณเดช มากวักมือไหวๆให้ใช้เจ้ามาสด้า ที่เข้าข่ายโครงการรถคันแรกเช่นกัน เครื่อง 1.5 ลิตรของรถรุ่นนี้บอกตามตรงเลยว่าขับมันส์เกินคำบรรยาย ช่วงล่างเฟิร์มพอตัว แถมมีให้เลือกทั้ง 4 และ 5 ประตู ตามความชอบในราคาที่เท่ากัน แถมประกันภัยชั้น 1 ให้อีกด้วย
6 ซิตี้คาร์คุ้มค่า เมื่อคุณจะมีรถ 
 Ford fiesta 
 
ลืมไม่ได้สำหรับค่ายรถยนต์เจ้านี้ โดยมีรุ่น 1.4 ลิตรเข้าหลักเกณฑ์ ที่แม้อาจจะไม่เห็นเทคโนโลยีชั้นนำแต่ก็น่าสนใจไม่แพ้กัน โดยเฉพาะอย่างยิ่งทรวดทรงเดียวกันมีให้เลือก ทั้ง 4 และ 5 ประตู แถมช่วงล่างเฟิร์มที่สุดก็อาจจะเป็นตัวเลือกที่ดี ไม่ควรมองข้ามอีกหนึ่งตัว
 
Chevrolet Aveo
อาจจะเก่าไปบ้าง แต่ถ้าชอบรักความประหยัดแบบสุดๆ ก็ต้องคันนี้เลยกับ Chevrolet Aveo ที่เล็กจิ๋วคันนี้ เบ่งพลังด้วยพลังงานทางเลือก E20 แถมยังมาพร้อมการขับขีสไตล์อเมริกันที่มั่นใจได้ทุกถนน

 ทั้งหมดนี้เป็นส่วนหนึ่งของรถสุดคุ้มที่น่าจับจองเมื่อกำลังมองหารถยนต์ซิตี้คาร์เพื่อเข้าโครงการของรัฐบาล ขานรับนโยบายรถคันแรก ที่ท้ายสุดนี้เราอยากจะฝากเล็กๆว่าคิดให้ดีก่อนซื้อรถอย่าเพิ่งรีบร้อนตามกระแส
 