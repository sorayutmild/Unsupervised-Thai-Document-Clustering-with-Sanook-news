เก็บตกหลังเกมฟุตบอลโลก 2022 รอบคัดเลือก โซนยุโรป กลุ่มเอ นัดที่ ทีมชาติไอร์แลนด์ เปิดบ้านเสมอ ทีมชาติโปรตุเกส 0-0 เมื่อคืนนี้ช็อตประทับใจเกิดขึ้นเมื่อผู้ตัดสินเป่านกหวีดหมดเวลา ปรากฏว่ามีเด็กผู้หญิงชาวไอร์แลนด์คนนึงพยายามวิ่งฝ่าเจ้าหน้าที่รักษาความปลอดภัยลงไปในสนาม เพื่อได้สัมผัสและขอเสื้อซูเปอร์สตาร์จากทีม แมนเชสเตอร์ ยูไนเต็ดโดยเด็กหญิงคนดังกล่าวไม่สามารถฝ่าด่านเจ้าหน้าที่เข้าถึงตัวแข้งวัย 36 ปีได้ แต่เป็น โรนัลโด เองที่เห็นเหตุการณ์พอดี ก่อนจะตะโกนบอกเจ้าหน้าที่ว่าอนุญาตให้สาวน้อยเข้ามาได้เลย จากนั้นดาวเตะชื่อก้องก็ได้พูดคุยเล็กน้อย พร้อมถอดเสื้อและสวมกอดเอฟซีรุ่นเยาว์อย่างชื่นมื่นซึ่งหลังจากได้เสื้อของ โรนัลโด กลับบ้านสมใจแล้ว สาวน้อยชาวไอริชถึงกับกลั้นน้ำตาไว้ไม่อยู่ เดินกลับมาสวมกอดกับผู้ปกครองที่มาด้วยและถ่ายรูปเป็นที่ระลึกกับเสื้อตัวพิเศษ เพื่อจดจำโมเมนต์สุดประทับใจสำหรับ ทีมชาติโปรตุเกส มี 17 คะแนน จาก 7 นัด เท่ากับ ทีมชาติเซอร์เบีย ทำให้เกมวันอาทิตย์นี้ที่ต้องเจอกันคือแมตช์แย่งแชมป์กลุ่มไปโดยปริยาย ส่วน ทีมชาติไอร์แลนด์ มี 6 คะแนน หมดลุ้นเข้ารอบแน่นอนแล้ว

 