สำหรับใครที่รักการดูดวงเป็นชีวิตจิตใจ จนเกิดความสนใจเป็นพิเศษ อยากเปลี่ยนจากคนที่ไปดูหมอมาเป็นหมอดูต้องทำอย่างไร....?
Sanook! Horoscope มีเรื่องราวดีๆ เกี่ยวกับสถาบันสอนการดูดวง โหราศาสตร์ในด้านต่างๆ รวมไปถึงประสบการณ์การเรียน ศึกษาในศาสตร์ดูดวงจากหมอดูตัวจริง มาฝากกันอีกด้วยค่ะ 
เรียนโหราศาสตร์
การดูดวงเป็นความเชื่อของไทยเราที่มีมานาน ไม่ว่าจะเป็นการดูดวงยอดฮิตอย่างไพ่ยิปซี ดูลายมือ ดูเลข 7 ตัว 9 ฐาน ตลอดจนศาสตร์การดูดวงใหม่ที่เกิดขึ้นมามากมายในปัจจุบัน เชื่อกันว่าศาสตร์การดูดวงจะทำนายอนาคตได้ เป็นสิ่งที่ลึกลับน่าค้นหาและมหัศจรรย์  
อาจารย์นนท์รภัส พยากรณ์ 
ซึ่งในวันนี้เราได้มีเรื่องเล่าพิเศษ เกี่ยวกับการเรียนเรื่องโหราศาสตร์ จากหมอดูประจำของเรา อาจารย์นนท์รภัส พยากรณ์ (ใครที่เป็นแฟนตัวจริงของเราต้องเคยอ่านดวงหรือคำทำนายของท่านแน่นอนค่ะ โดยเฉพาะเรื่องดวงความรักอาจารย์ทำนายได้แม่นสุดๆ ค่ะ) อาจารย์ได้เล่าถึงประสบการณ์ในการเริ่มเรียนด้านโหราศาสตร์ว่าให้ฟังว่า
หลักศูตรโหราศาตร์
หลักศูตรโหราศาตร์
"เริ่มแรกอาจารย์ไปสมัครเรียนที่ มูลนิธิสมาคมโหรแห่งประเทศไทยในพระสังฆราชูปถัมภ์ ในตอนนั้นตัวอาจารย์เองก็ไม่ทราบแน่ชัดว่าตัวเองอยากเรียนศาสตร์ไหนกันแน่"...แต่ได้คำแนะนำจากทางสถาบันว่า
หากไม่มีพื้นฐานหรือยังไม่รู้ว่าตัวเองจะเรียนอะไร ให้เรียนหลักสูตร "ดารา-โหราศาสตร์" ซึ่งเป็นวิชาพื้นฐานของโหราศาสตร์ทุกแขนง ซึ่งวิชานี้สอนโดย อาจารย์อารี สวัสดี (เป็นประธานมูลนิธิฯ คนปัจจุบัน)
หลักศูตรโหราศาตร์
หลักศูตรโหราศาตร์
เมื่อวันที่ต้องเข้าเรียน ก็ได้พบอาจารย์อารี ที่หอบหนังสือมาเป็นตั้งๆ เพื่อเตรียมการสอน ในครั้งแรกก็ได้ทำให้อาจารย์รู้จักกับเรื่องราวของการพยากรณ์ว่ามีหลักการอย่างไร?
 สรุปคร่าวๆ ว่าแบ่งเป็น ปีนักษัตร และจักรราศี...และต่อจากนั้นก็จะเป็นการเรียนรู้จากสิ่งกลมๆ ที่เรียกว่า "ทรงกลมฟ้า" ที่เป็นสิ่งแสดงให้เห็นว่าดวงอาทิตย์ โลก โคจรอย่างไรถึงนำมากำหนดเป็นปรัชญาโหราศาสตร์ได้นั่นเอง 
ทรงกลมฟ้า
นอกจากนี้อาจารย์อารีก็ยังมีหนังสือและภาพประกอบมากมายที่มาอธิบายเกี่ยวกับเรื่องราวของจักรวาล การโคจรของโลกและดวงอาทิตย์ที่ส่งผลให้เกิด “รวิมรรค” (ทางโคจรของดวงอาทิตย์) หรือ “สุริยวิถี” เกิดการเปลี่ยนฤดู เกิดกลางวันกลางคืนและเหตุการณ์อื่นๆ มากมายที่ล้วนแต่เกี่วข้องกับการพยากรณ์โหราศาตร์ทั้งสิ้น
แผนที่ฟ้า
แผนที่ฟ้า
ต่อจากนั้นก็เป็นการเรียนเรื่อง รวิมรรค, ลัคนา, เส้นขอบฟ้า โดยทั้งหมดนี้จะถูกทำนายโดยผ่าน "แผนที่ฟ้า" ส่วนใหญ่คนจะชินกับคำว่า ลัคนา เช่น อยากรู้ว่าตัวเองลัคนาราศีไหนก็สามารถเช็คดูได้จากสิ่งนี้นั่นเอง...และในครั้งต่อๆ มาสำหรับการเรียนก็จะเริ่มเจาะลึกลงไปในแต่ละศาสตร์ที่เราสนใจ แต่สำหรับอาจารย์เอง ณ ปัจจุบันจะเน้นพยากรณ์โดยไพ่ยิปซีเป็นหลักค่ะ
และนี่คือประสบการณ์เริ่มเรียนโหราศาสตร์จาก อาจารย์นนท์รภัส พยากรณ์ ที่มาเล่าสู่กันฟัง เพื่อเป็นแนวทางในการตัดสินใจสำหรับผู้ที่สนใจอยากเรียนรู้ในเรื่องโหราศาสตร์หรือการดูดวง 
ว่าสิ่งที่คุณต้องพบเจอในการเรียนมีอะไรบ้างใช่ที่อยากจะเรียนที่สนใจจริงหรือเปล่า  ส่วนใครที่อยากศึกษาในศาสตร์ต่างๆ เกี่ยวกับการดูดวง อาจารย์ก็ได้แนะนำสถาบันสอนเกี่ยวกับโหราศาสตร์มาให้เราด้วย
 มูลนิธิสมาคมโหรแห่งประเทศไทยในพระสังฆราชูปถัมภ์
มูลนิธิสมาคมโหรแห่งประเทศไทยในพระสังฆราชูปถัมภ์
สถาบันแห่งนี้ก่อตั้งโดย สมเด็จพระญาณสังวร สมเด็จพระสังฆราช สกลมหาสังฆปรินายก เพื่อดำเนินการเปิดอบรมในวิชาพยากรณ์ศาสตร์ แก่บุคคลทั่วไปที่สนใจและนอกจากนี้จุดประสงค์อีกอย่าง คือ เพื่อเป็นศูนย์กลางในการแลกเปลี่ยนความรู้ด้านโหราศาสตร์ต่างๆ ตลอดจนการจัดกิจกรรมทางพระพุทธศาสนาให้แก้ผู้ที่สนใจได้เข้าร่วมทำกิจกรรมด้วยกันอีกด้วย
โดยมี นายอารี สวัสดี เป็นประธานมูลนิธิสมาคมโหรแห่งประเทศไทยในพระสังฆราชูปถัมภ์ คนปัจจุบัน
ซึ่งหลักสูตรที่เปิดสอน อาทิเช่น โหราศาสตร์ไทย
- โหราศาสตร์ สุริยยาตร์ศึกษา- โหราศาสตร์ยูเรเนี่ยน- หัตศาสตร์ ดูลายมือ- กาลเวลาบนฝ่ามือ- หลักสูตรเลข 7 ตัว- หลักสูตรไพ่ยิปซี
สำหรับใครที่สนใจ สามารถเข้าไปเยี่ยมชมที่มูลนิธิสมาคมโหรแห่งประเทศไทยในพระสังฆราชูปถัมภ์ได้
มูลนิธิสมาคมโหรแห่งประเทศไทยในพระสังฆราชูปถัมภ์
สถานที่ตั้ง เลขที่ 24 ถนนอรุณอมรินทร์ แขวงบางยี่ขัน เขตบางพลัด กรุงเทพ 10700
ดูลายละเอียดเพิ่มเติมได้ที่ เว็บไซต์ www.horathai.com หรือ www.facebook.com/horathaipage
สมาคมโหรแห่งประเทศไทย ในพระบรมราชินูปถัมภ์
สมาคมโหรแห่งประเทศไทย ในพระบรมราชินูปถัมภ์
เป็นสถานที่สำหรับคนที่อยากจะศึกษาเรื่องดูดวง หรือโหราศาสตร์ไทยโดยเฉพาะ ที่แห่งนี้เป็นสถาบันโหราศาสตร์เก่าแก่ที่มีชื่อเสียงมานาน 
ที่สถาบันแห่งนี้มีจุดประสงค์เพื่อที่จะอนุรักษ์และฟื้นฟู สืบทอด ตำราวิชาโหราศาสตร์อันเป็นสมบัติของชาติเอาไว้ให้สืบทอดไปสู่คนรุ่นหลังๆ ที่มีความสนใจในวิชาโหราศาสตร์นี้ได้ศึกษาค้นคว้าเล่าเรียนกัน
นายกสมาคมคนปัจจุบัน คือ อาจารย์ธนกร สินเกษม 
โดย ที่สถาบันแห่งนี้มีหลักสูตรสำหรับผู้ที่สนใจเกี่ยวกับการดูดวงมากมาย อาทิเช่น
- ดูเลข 7 ตัว 9 ฐาน- โหวงเฮง- ลายเช็น- ไพ่ยิปซี- ฮวงจุ้ย- โหราศาสตร์แบบประยุกต์- โหราศาสตร์แบบยูเรเนียน
สำหรับผู้ที่สนใจสามารถแวะเวียนไปที่สมาคมโหรแห่งประเทศไทยโดยตรง
สมาคมโหรแห่งประเทศไทย ในพระบรมราชินูปถัมภ์
สถานที่ตั้ง เลขที่ 239/3 ถนนพระสุเมรุ ข้างธนาคารกสิกรไทย สาขาบางลำพลู แขวงตลาดยอด เขตพระนคร กรุงเทพมหานคร
เบอร์โทรศัพท์ 02 281 7596 หรือดูรายละเอียดและสอบถามเพิ่มเติมได้ที่ เว็บไซต์ www.astrothai.org
สมาคมโหราศาสตร์นานาชาติ
สมาคมโหราศาสตร์นานาชาติ
ที่แห่งนี้จะเป็นศูนย์รวมวิชาพยากรณ์ทุกศาสตร์ทุกแขนง เปิดสอนและอบรมศาสตร์การพยากรณ์ทุกแขนง ทุกวิชาอัดแน่นทั้งทฤษฎีและพยากรณ์
ด้วยการถ่ายทอดจากอาจารย์ผู้ทรงคุณวุฒิและนักพยากรณ์ระดับมืออาชีพ เหมาะแก่ผู้สนใจเป็นนักพยากรณ์อาชีพและบุคคลทั่วไป ที่สนใจศาสตร์การพยากรณ์ ที่มีให้เลือกหลายแขนง อาทิเช่น
- หลักโหราศาสตร์ไทย- ไพ่ยิปซี- ฮวงจุ้ย - การดูดวงจากใบไม้ เลขบ้าน เลขรถ- พิธีกรรมโบราณต่างๆ
สำหรับใครที่สนใจสามารถเข้าไปสอบถามรายละเอียดได้ที่ สมาคมโหราศาสตร์นานาชาติ
สถานที่ตั้ง เลขที่ 672/1-3 ถนนกรุงเกษม แขวงวัดโสมมนัสฯ เขตป้อมปราบศัตรูพ่าย กรุงเทพมหานคร 10100
ดูรายละเอียดเพิ่มเติมได้ที่ เว็บไซต์ www.facebook.com/interastro.org
และนอกเหนือจากสถาบันโหราศาสตร์ที่เราได้นำเสนอไป ก็ยังมีสถานที่ ที่เปิดสอนเกี่ยวกับการดูดวงอีกมากมาย ซึ่งส่วนใหญ่จะเป็นอาจารย์ดัง หมอดูดังที่เรารู้จักกันเปิดเป็นหลักสูตรให้ได้ศึกษากันสำหรับผู้ที่มีความสนใจในด้านการดูดวง พยากรณ์ดวงชะตา 
อย่างไรก็ตาม การดูดวง เป็นเพียงความเชื่อส่วนบุคคล ควรใช้เหตุและผลในการศึกษาประกอบกัน เพราะสุดท้ายแล้วดวงจะเป็นอย่างไรก็ต้องขึ้นอยู่กับสิ่งที่เราทำด้วยเช่นกัน บางครั้งการดูดวงก็เป็นเครื่องเตือนใจให้เราคอยระวังหรือป้องกันเอาไว้เมื่อรู้สึกว่าจะเกิดเรื่องไม่ดีกับตัวเรานั่นเอง 
และสำหรับใครที่อยากจะตามไปอ่านเรื่องเล่าสนุกๆ บทความดีๆ ของ อาจารย์ นนท์รภัส พยากรณ์ สามารถเข้าไปที่ http://uppermar.bloggang.com ค่ะ 