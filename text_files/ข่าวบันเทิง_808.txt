น้องอิน ณัฐนิชา อดีตดาราเล็กกับภาพอวดชุดบิกินี่ เจ้าตัวโพสต์แจงแค่โปรโมทชุดเท่านั้น เจตนาโฟกัสอะไรกัน?
โตเป็นสาวแล้วแถมด้วยความสวยสะพรั่งอีกด้วยสำหรับอดีตดาราเด็ก "น้องอิน ณัฐนิชา" จากที่เคยโด่งดังในละครเรื่องแก้วตาหวานใจ ที่ออกอากาศทางช่อง 7 ในปี 2546 กับภาพใสๆ เด็กน้อยน่ารักในบทบาทของ "มดตะนอย" เรียกว่าในช่วงนั้น น้องอิน เป็นดาราเด็กที่สร้างความฮือฮาให้กับคนดูเป็นอย่างมากเพราะความสามารถในการเล่นละครนั้นช่างน่าเอ็นดูจริงๆ 
ปัจจุบัน น้องอิน อายุ 17 ปีแล้ว กำลังศึกษาอยู่ชั้นปีที่ 1 คณะบริหารธุรกิจ ม.กรุงเทพ 
ล่าสุด ในโลกออนไลน์ได้มีการนำภาพจากอินสตาแกรมที่ น้องอิน สวมชุดบิกินี่และโพสต์ท่าในอิริยาบทเซ็กซี่เบาๆ เรียกว่าหลายคนฮือฮาเป็นอย่างมากเพราะเห็นภาพจากเด็กน้อยสวมบทมดตะนอยวันนี้กลายเป็นสาวลุคเซ็กซี่ไปซะแล้ว 
งานนี้ดูเหมือนว่า น้องอิน จะไม่ค่อยแฮปปี้สักเท่าไหร่กับบางกลุ่มคนที่แสดงความคิดเห็นในเชิงลบและมองเจตนาการโชว์ภาพบิกินี่ของเธอไปเป็นอย่างอื่น
น้องอิน จึงทนไม่ได้ขอโพสต์ชี้แจงผ่านอินสตาแกรม โดยมีข้อความระบุว่า **รบกวนอ่านคะ** สรุปนะคะโปรโมทชุดคะคนอื่นเจตนาโฟกัสเรื่องอะไรกันคะ ? ชุดว่ายน้ำก็สวยคะปกติว่ายน้ำอยู่แล้วแต่คงไม่มานั่งถ่ายรูปใส่ชุดว่ายน้ำทุกครั้งเพราะเป็นชุดว่ายน้ำของตัวเองจะถ่ายโปรโมททำไมคะ ?!
ถ้าอินใส่บิกินีอยู่คนเดียวบนโลกก็คงแปลกแต่นี่ไม่ใช่คะ สรุปชีวิตนี้ใส่บิกินีนี่โดนเลยป่ะคะอยากให้นึกถึงใจเขาใจเราคะ ข่าวก็รบกวนลงให้ถูกต้องด้วยนะคะ ไม่ใช่อยู่ดีๆก็อยากถ่ายลงเพราะโชว์หุ่นคะ อยากให้เข้าใจตรงกันนะคะขอบคุณคะ
แล้วคนที่บอกเราหยิ่งคือจริงๆ แล้วเป็นคนไม่ค่อยยิ้มค่ะแต่จะชอบมองหน้าคนที่มองเรากลับแต่ไม่ได้คิดอะไร มองเพราะมันเป็นเรื่องปกติมั๊ยคะที่ถ้ามีคนมองแล้วเราจะมองกลับอ่ะคะ ? จนบางทีเค้าคิดว่าเราหยิ่งถ้าทักแล้วรู้จักจิงๆเคยคุยกันร่วมงานกันจะรู้นิสัยอินเองจริงๆนะคะ จบค่ะ