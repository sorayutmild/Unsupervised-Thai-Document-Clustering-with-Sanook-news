ไหน ๆ วันนี้ก็เป็นวันดี เป็นวันคล้ายวันเกิดของผู้ดูแล Sanook! Money เลยอยากจะมอบอะไรตอบแทนให้กับผู้อ่านที่สนับสนุนด้วยดีเสมอมา (และคาดว่าจะตลอดไป) แต่จะให้หาของกำนัลมามอบให้แฟน ๆ ที่ติดตามพร้อมกันหลายแสนคน เกรงว่าคงจะเป็นไปไม่ได้
ฉะนั้นแล้วเอาเป็นว่าขอส่งมอบของขวัญเป็นปณิธานที่จะสรรหาเนื้อหาดี ๆ เกี่ยวกับเรื่อง เงิน ๆ ทอง ๆ เศรษฐกิจ และธุรกิจ มาฝากคุณผู้อ่านทุกท่านนะครับ
แล้วด้วยความที่ทำงานเป็นลูกจ้าง-มนุษย์เงินเดือน ก็เลยขอถือโอกาสนี้ย้ำเตือนทุกท่านถึงสิทธิประโยชน์จากเงินประกันสังคมที่เราและนายจ้างของเราร่วมกันสมทบส่งเงินเข้ากองทุนกันทุกเดือน นั่นคือ การตรวจสุขภาพประจำปี ฟรี!
เราจะมาดูกันว่า มีรายการอะไรบ้างที่ผู้ประกันตนสามารถใช้บริการได้ และการรักษาทางทันตกรรม หรือค่าทำฟัน ซึ่งตั้งแต่ปีที่แล้ว สำนักงานประกันสังคมเพิ่มวงเงิน และสามารถรักษาฟรีตามวงเงิน โดยไม่ต้องสำรองจ่ายไปก่อน เหมือนอดีตที่ผ่านมา
สำนักงานประกันสังคมสิทธิประโยชน์ตรวจสุขภาพประจำปีพรี
1. ใช้สิทธิประกันสังคม ตรวจสุขภาพประจำปี ฟรี
ผู้ประกันตนสามารถใช้บริการในสถานพยาบาลที่ผู้ประกันตนได้เลือกใช้สิทธิ โดยไม่ต้องเสียค่าใช้จ่าย เพียงยื่นบัตรประจำตัวประชาชนและบัตรรับรองสิทธิการรักษาพยาบาล (ตั้งแต่ 1 ม.ค. 2561 สามารถใช้เพียงบัตรประชาชนใบเดียวเท่านั้น) ณ สถานพยาบาลตามที่ผู้ประกันตนเลือกไว้
สำหรับการตรวจสุขภาพประจำปีนั้น จะมีการตรวจร่างกายของผู้ประกันตนตามหมวดหมู่ และแบ่งตามกลุ่มอายุ ดังนี้
ตรวจร่างกายตามระบบ คือ
1. การคัดกรองการได้ยิน (Finger Rub Test) อายุ 15 ปีขึ้นไป ตรวจได้ 1 ครั้งต่อปี2. การตรวจเต้านมโดยแพทย์หรือบุคลากรสาธารณสุข

อายุ 30-39 ปี ตรวจทุก 3 ปี
อายุ 40-54 ปี ตรวจได้ทุกปี
อายุ 55 ปีขึ้นไป ตรวจตามความเสี่ยง

3. การตรวจตาโดยความดูแลของจักษุแพทย์

อายุ 40-54 ปี ตรวจ 1 ครั้งต่อปี 
อายุ 55 ปีขึ้นไป ตรวจทุก ๆ 1-2 ปี

4. การตรวจวัดสายตาด้วยสาย Snellen Eye Chart อายุ 55 ปีขึ้นไป ตรวจ 1 ครั้งต่อปี
การตรวจทางห้องปฏิบัติการ (Lab) มีดังนี้
1. ความสมบูรณ์ของเม็ดเลือด CBC

อายุ 18-54 ปี ตรวจได้ 1 ครั้ง
อายุ 55-70 ปี ตรวจ 1 ครั้งต่อปี

2. ตรวจปัสสาวะ UA อายุ 55 ปีขึ้นไป ตรวจ 1 ครั้งต่อปี
3. ตรวจน้ำตาลในเลือด FBS

อายุ 35-54 ปี ตรวจทุก 3 ปี
อายุ 55 ปีขึ้นไป ตรวจ 1 ครั้งต่อปี

4. การทำงานของไต Cr อายุ 55 ปีขึ้นไป ตรวจ 1 ครั้งต่อปี5.ไขมันในเส้นเลือดชนิด Total & HDL Cholesterol อายุ 20 ปีขึ้นไป ตรวจทุก 5 ปี
การตรวจอื่น ๆ มีดังนี้

เชื้อไวรัสตับอักเสบ HB sAg ตรวจได้ 1 ครั้ง
มะเร็งปากมดลูกแบบ Pap Smear


อายุ 30-54 ปี ตรวจทุก 3 ปี
อายุ 55 ปีขึ้นไป ตรวจตามความเหมาะสม

3. ตรวจมะเร็งปากมดลูกวิธี VIA อายุ 30-54 ปีขึ้นไป ตรวจทุก 5 ปี
4. ตรวจเลือดในอุจจาระ FOBT อายุ 50 ปีขึ้นไป ตรวจ 1 ครั้งต่อปี
5. การเอ็กซ์เรย์ทรวงอก Chest X–ray อายุ 15 ปีขึ้นไป ตรวจ 1 ครั้งต่อปี
2. ใช้สิทธิประกันสังคม การรักษาทางทันตกรรม
เมื่อปี 2560 ที่ผ่านมา มีการเพิ่มค่ารักษาทางทันตกรรมเป็น 900 บาทต่อปี โดยผู้ประกันตนสามารถทำฟันฟรี โดยไม่ต้องสำรองจ่ายล่วงหน้าตามกรอบวงเงิน 900 บาทได้ ในโรงพยาบาลเอกชน 535 แห่ง และโรงพยาบาลรัฐทั่วประเทศ
 
คงไม่มีอะไรดีไปกว่าการมีสุขภาพที่ดีทั้งกายและใจ ขอเชิญชวนให้ทุกท่านไปใช้สิทธิตรวจสุขภาพประจำปีกันอย่างน้อยปีละครั้ง จะได้มีเรี่ยวแรงมาทำงานที่เรารักกันต่อไปครับ