ถึงแม้ว่าเกม PUBG MOBILE (PlayerUnknown's Battlegrounds Mobile)  จะใช้ทรัพยากรเครื่องค่อนข้างสูง แต่ก็ใช่ว่าจะมีแต่มือถือราคาแพงเท่านั้นที่เล่น PUBG ได้ มือถือรุ่นใหม่ในราคาไม่เกินหมื่น ก็เพียงพอแล้วสำหรับการเล่นเกมนี้รวมถึงเกมอื่น ๆ ได้แบบลื่นไหล และจากข้อมูล ประจำเดือนมีนาคม 2019 เราขอรวบรวมมือถือแนะนำทั้งหมด 10 รุ่นด้วยกัน ดังนี้
>> แนะนำมือถืองบประมาณ 9,999 บาท ที่น่าซื้อและจับต้องได้ในเดือนมีนาคม 2562
10 มือถือเล่นเกม PUBG MOBILE ราคาไม่เกิน 10,000 บาท
1. Vivo X21
 www.gsmarena.comVivo X21
รุ่นเก่าแต่ก็ยังเก๋าอยู่หลังจากเปิดตัวไปร่วมปีในราคา 19,990 บาท แต่เดี๋ยวก่อน! นี่มันเกินหลักหมื่นนี่นา คือว่าแบบนี้ครับ หลายร้านส่งใน MBK เริ่มเอามาล้างสต๊อกกัน (เครื่องใหม่) ในราคาหมื่นเดียวเท่านั้น ตามงบประมาณไม่ผิดเพี้ยน ซึ่งถ้ามองว่าเป็นมือถือตกรุ่นก็คงจะไม่ผิด แต่สเปกของมันทำเอารุ่นใหม่หลายรุ่นอายกันเลยทีเดียว

ระบบปฏิบัติการ Funtouch OS 0 (Android 8.1)
หน่วยประมวลผล Qualcomm Snapdragon 660 AIE
หน้าจอ Super AMOLED ขนาด 6.28 นิ้ว (FHD+)
RAM 6GB
ROM 128GB (เพิ่ม micro SD ได้สูงสุด 256GB)
กล้องหลังคู่ 12MP f/8 + 5MP f/2.4
กล้องหน้า 12MP f/0
เซนเซอร์สแกนลายนิ้วมือใต้กระจกหน้าจอ + ปลดล็อคด้วยใบหน้า
ชิปเสียง AK4376A และเทคโนโลยี Deep Field
ช่องใส่ซิมการ์ดแบบ Hybrid Slot รองรับ Dual 4G / Dual VoLTE
Bluetooth 0, WiFi 2.4GHz/5GHz
แบตเตอรี่ 3,200 มิลลิแอมป์

นอกจากนี้ยังมีจุดเด่นอยู่ตรงที่เป็นสมาร์ตโฟนรุ่นแรกของโลก ที่สแกนลายนิ้วมือใต้กระจกหน้าจอ นับว่าเป็นอะไรที่หรูหราหมาเห่ามากเลยทีเดียว นอกจากนี้ยังมีกล้องเป็นจุดเด่นตรงกล้องเป็นเซ็นเซอร์จริงถึง 24MP เหมาะทั้งเล่นเกมและถ่ายรูปในเครื่องเดียว เสียงไพเราะเสนาะหูด้วยชิปเสียง AK4376A และเทคโนโลยี Deep Field แถมยังได้รำลึกถึงงานบอล FIFA ปีที่ผ่านมาอีกด้วย อะไรมันจะคุ้มขนาดนั้น!
2. Samsung Galaxy A8+
www.gsmarena.comSamsung Galaxy A8+
ว่าจะไม่พูดถึงแล้วแต่มันอดไม่ได้จริง ๆ กับรุ่นอดีตเคยแรง กับราคาเปิดตัว 18,990 บาท และวันนี้ก็ครบรอบหนึ่งปีพอดีจากปีก่อนหน้า 2018 มาขายในปี 2019 ร้านส่ง MBK เหลือเพียงหมื่นเดียวเท่านั้น ส่วนตัวคิดว่ามันคุ้มเสียยิ่งกว่าการไปซื้อเครื่องใหม่แต่สเปกระดับล่างเสียอีก หากใครไม่รังเกียจที่จะถือมือถือรุ่นเก่าล่ะก็นะ (จะว่าไปใส่เคสมันก็แยกกันไม่ออกแล้ว)

ระบบปฏิบัติการ Android 7.1.1 Nougat
หน่วยประมวลผล Exynos 7885 Octa-core 2.2GHz
หน้าจอ Super AMOLED ขนาด 6 นิ้ว (FHD+)
RAM 6GB
ROM 64GB (เพิ่ม micro SD ได้สูงสุด 256GB)
กล้องหลัง 16 + 8MP f/9
กล้องหน้า 16MP f/1.7
รองรับสองซิม
กันน้ำมาตรฐาน IP68
แบตเตอรี่ 3,500 มิลลิแอมป์

ด้วยความที่เป็นมือถือปีก่อนหน้าเลยได้กล้องแค่ตัวเดียว (แต่ก็คุณภาพดีมาก) แต่หากเอามาเล่นเกมก็ไม่ต้องคิดอะไรมาก หน่วยประมวลระดับกลางแต่มีข้อดีตรงไม่กินไฟ สามารถใช้งานได้ 2 วันสบาย ๆ หากไม่ได้ใช้งานอะไรมาก แต่ถ้าเล่นเกมบ่อยก็หายห่วงเพราะว่ามีระบบ Fast Charging ส่วนเรื่องเล่นเกมหลายเว็บไซต์ ก็พูดเป็นเสียงเดียวกันว่าเล่นได้ดีกว่า A Series หลายรุ่นก่อนหน้า
3. Pocophone F1
www.gsmarena.comXiaomi Pocophone F1
สมาร์ตโฟนที่ถูกพูดในวงการมากที่สุด แต่ชื่ออาจไม่คุ้มหูเพราะว่า Pocophone เป็นแบรนด์ลูกของ Xiaomi นั่นเอง ด้วยราคาเปิดตัวราคาระเบิดป่าเผากระท่อมที่ 9,999 บาท ขายดีจัดจนกระทั่งผ่านมาหลายเดือนก็ยังไม่ลง เหตุผลก็คือใช้สเปกแรงเวอร์วังอลังการ ขนาดที่ว่าชนกับสมาร์ตโฟนราคาเกือบสามหมื่นได้เลย และเป็นหนึ่งในรุ่นที่เกมเมอร์สายประหยัดเลือกใช้งานมากที่สุดในตอนนี้

ระบบปฏิบัติการ MIUI 9.6 (Android 8.1)
หน่วยประมวลผล Qualcomm Snapdragon 845 AIE
หน้าจอ IPS-LCD ขนาด 6.18 นิ้ว (FHD+)
RAM 6GB
ROM 128GB (เพิ่ม micro SD ได้สูงสุด 256GB)
กล้องหลัง 12 + 5MP f/9
กล้องหน้า 20MP f/2.0
รองรับ 4G ทั้งสองซิม
แบตเตอรี่ 4,000 มิลลิแอมป์ รองรับ Quick Charge 0

ไม่ต้องบอกก็รู้ว่ามือถือเครื่องนี้เล่นเกม PUBG ได้ยอดเยี่ยมขนาดไหนกับ Qualcomm Snapdragon 845 AIE เปิดได้ยันระดับสูงสุด (HDR HD) พร้อมกับเฟรมเรทระดับ Ultra ได้อย่างสบาย แถมเล่นแล้วเครื่องไม่ร้อน หัวคนเล่นก็ไม่ร้อน นอกจากนี้ยังชาร์จไฟเร็วระดับ Quick Charge 3.0 ซึ่งเร็วทันใจในราคาที่เอื้อมถึงได้มากที่สุดแล้วตอนนี้ หากอยากได้เร็วกว่านี้ในงบไม่เกินหมื่นคงหาซื้อไม่ได้แล้วครับ
 4. Mi Max 3
www.gsmarena.comXiaomi Mi Max 3
หากว่า Pocophone คือแบรนด์ลูก Xiaomi ดังนั้นถ้า Xiaomi จะไม่เปิดตัวมือถือของตัวเองก็คงยังไงอยู่ Mi Max 3 เป็นหนึ่งในรุ่นที่ถูกพูดถึงเทียบกับ Pocophone F1 มากที่สุด ด้วยสเปกที่อาจด้อยกว่าหน่อย แต่มีชดเชยด้วยขนาดหน้าจอที่อลังการกว่า แถมยังมีแบตเตอรี่ที่อึดกว่ามาก ราคาเปิดตัว 9,990 บาท แต่ในตอนนี้ราคาตกลงมาเล็กน้อยระดับ 8,XXX บาท ยิ่งทำให้คุ้มเข้าไปอีก

ระบบปฏิบัติการ MIUI 9.5 (Android 8.1)
หน่วยประมวลผล Qualcomm Snapdragon 636
หน้าจอ Full view ขนาด 6.9 นิ้ว (FHD+)
RAM 6GB
ROM 128GB (เพิ่ม micro SD ได้สูงสุด 256GB)
กล้องหลัง 12 f/1.9 + 5MP f/2.0
กล้องหน้า 8MP f/2.0
รองรับ 4G ทั้งสองซิม
แบตเตอรี่ 5,500 มิลลิแอมป์ รองรับ Quick Charge 0

จุดอ่อนรุ่นนี้อยู่ตรงที่หน่วยประมวลผลอาจไม่แรงเวอร์มากนัก การปรับเกม PUBG ละเอียดสูงสุด อาจมีเฟรมเรตตกบ้างเล็กน้อย (แต่โดยรวมก็ยังเล่นได้อยู่) แต่ต้องขอบอกว่าจอมันใหญ่สะใจมากขนาด 6.9” เต็มตาเล็กกว่า iPad mini เพียงแค่นิ้วเดียวเท่านั้นเอง ส่วนแบตเตอรี่การันตีจาก Xiaomi เลยว่าสามารถเล่นเกมได้ต่อเนื่องถึง 10 ชั่วโมง แถมยังได้ชาร์จเร็ว Quick Charge 3.0 เพิ่มเติมเข้ามาอีก
5. OPPO F9
www.gsmarena.comOPPO F9
มือถือ OPPO คือแบรนด์ที่ขายดีสุดในประเทศไทย จากนับจากข้อมูลไตรมาสล่าสุดในปี 2018 เอาชนะแบรนด์หลักอย่าง Samsung ได้อย่างฉิวเฉียด และมือถือที่ดีที่สุดในช่วงราคาไม่เกินหมื่นของ OPPO ก็คือ OPPO F9 นั่นเอง และจุดเด่นจะเป็นเรื่องดีไซน์ที่สวยงามแตกต่างกว่าที่เคย ไปจนถึงเรื่องกล้องหน้าขนาด 25MP ส่วนการชาร์จไว VOOC Flash Charge ก็ช่วยในการเล่นเกมได้

ระบบปฏิบัติการ ColorOS 5.2 (Android 8.1)
หน่วยประมวลผล MTK Helio P60
หน้าจอขนาด 3 นิ้ว (FHD+)
RAM 6GB
ROM 64GB (เพิ่ม micro SD ได้สูงสุด 256GB)
กล้องหลัง 16 + 2MP f/1.85
กล้องหน้า 25MP f/2.0
รองรับ 4G ทั้งสองซิม
แบตเตอรี่ 3,500 มิลลิแอมป์ รองรับ VOOC Flash Charge

กระแสของ OPPO F9 มาแรงตั้งแต่ยังไม่เปิดตัว ด้วยหน้าจอหยดน้ำด้านบนที่ไม่เหมือนใคร แถมยังมีดีไซน์สวยงามเกินราคา โดดเด่นทั้งกล้องและเล่นเกม โดยมาพร้อมกับหน้าจอขนาดใหญ่ และหน่วยประมวลผลตัวแรงจาก Mediatek (Octa core) จับคู่กับ RAM 6GB หน่วยความจำ ROM ในตัวเครื่อง 64GB สามารถเพิ่ม micro SD ได้สูงสุด 256GB ส่วนการชาร์จแบบ VOOC Flash Charge เพียงแค่ 5 นาที ก็คุยได้ยาวนานถึง 2 ชั่วโมง
6. Huawei Y Max
www.gsmarena.comHuawei Y Max
เปิดตัวด้วยราคาหมื่นนิด ๆ แต่ตอนนี้เหลือเพียง 9,xxx บาท เป็นมือถือที่ใหญ่สุดเท่าที่สุดแล้วในรีวิวนี้ ยกระดับมาตรฐานทั่วไป 6 นิ้ว (จากเดิมที่เรียกว่าใหญ่ ตอนนี้คือธรรมดา) และขนาด 7 นิ้ว ในตอนนี้ใกล้เคียงกับความเป็นแท็บเล็ตมากขึ้นทุกวัน ซึ่งถ้าหากอยากได้หน้าจอใหญ่แบบ Huawei Mate 20 X อาจจะต้องเสียเงินหลายหมื่น ในวันนี้มีอีกหนึ่งตัวเลือกก็คือ Huawei Y Max เอาใจคนชอบจอใหญ่ยักษ์เป็นพิเศษ ไม่ว่าจะเล่นเกมหรือดูหนังก็เต็มตาสะใจอย่างแน่นอน

ระบบปฏิบัติการ EMUI 8.2 (Android 8.1)
หน่วยประมวลผล Qualcomm Snapdragon 660 AIE
หน้าจอขนาด 12 นิ้ว (FHD+)
RAM 4GB
ROM 128GB (เพิ่ม micro SD ได้สูงสุด 256GB)
กล้องหลัง 16 + 2MP
กล้องหน้า 8MP
รองรับ 4G ทั้งสองซิม
แบตเตอรี่ 5,000 มิลลิแอมป์ รองรับ Huawei Quick Charge

ไม่มีจอไหนจะใหญ่กว่านี้อีกแล้ว เล่นเกมเต็มตาเต็มอารมณ์เหมือนกับใช้แท็บเล็ต มองเห็นคู่ต่อสู้ชัดเจนอย่างแน่นอน เวลากดปุ่มอะไรก็ง่ายไปหมด แถมแบตเตอรี่ขนาดใหญ่ใช้งานได้ยาวเกินวัน จะเล่นเกมทั้งวันก่อนกลับบ้านก็เอาอยู่ เพราะมีระบบ AI Smart Power ในการช่วยจัดการด้านพลังงาน นอกจากนี้ยังมีระบบเสียง Dolby Atmos ให้เสียงที่แจ่ม เพิ่มอรรถรสในการเล่นเกม
7. Honor Play
www.gsmarena.comHonor Play
ชื่อก็บอกอยู่แล้วว่า Play จะเอามาทำงานก็คงจะไม่เหมาะ (ฮา) แท้จริงแล้ว Honor เป็นแบรนด์ลูกจาก Huawei อีกทีครับ เน้นความคุ้มค่าสบายกระเป๋าในแบบที่ชาวเกมเมอร์ต้องการ มีจุดเด่นที่ระบบสั่นไหวตามสถานการณ์ภายในเกมกับ 4D Smart Shock นอกจากนี้ยังเร่งความเร็วได้อีกด้วย GPU Turbo แถมมีระบบเสียงรอบทิศทางเมื่อเสียบหูฟังและเปิด 3D Surround คุณสมบัติเกิดมาเพื่อเล่นเกมขนาดนี้ไม่ซื้อคงไม่ได้แล้ว!

ระบบปฏิบัติการ EMUI 8.2 (Android 1)
หน่วยประมวลผล Hisilicon Kirin 970 Octa Core
หน้าจอ LCD ขนาด 6.3 นิ้ว (FHD+)
RAM 4GB
ROM 64GB (เพิ่ม micro SD ได้สูงสุด 256GB)
กล้องหลังคู่ 16MP f/2.2 + 2MP f/4
กล้องหน้า 16MP f/0
ชิปเสียง AK4376A และเทคโนโลยี Deep Field
รองรับ 4G ทั้งสองซิม
4D Haptic feedback
แบตเตอรี่ 3,750 มิลลิแอมป์

ประสิทธิภาพระดับเรือธงพร้อมกับ Ai และยังมาพร้อม GPU Turbo ซึ่งช่วยให้การเล่นเกมแรงมากขึ้นไปอีก เท่ากับว่าในอนาคตก็สามารถใช้งานกับเกมใหม่ได้ด้วย ทำให้เครื่องตกรุ่นช้าลงนั่นเอง ส่วนหน่วยความจำแบบ UFS 2.1 แรงโหลดเร็วและทำคะแนนในส่วนต่าง ๆ ได้ดีมาก และเวลาเล่นเกม PUBG จะมีสั่นตามเกมด้วย เช่น ระเบิด, รถยนต์ ปืน เป็นต้น ช่วยเพิ่มอรรถรสในการเล่นมาก
8. Asus ZenFone Max Pro M2
www.gsmarena.comAsus ZenFone Max Pro M2
ถ้าจะเล่น PUBG ให้เต็มตาเต็มจอยังไง 6 นิ้ว ก็ไม่เพียงพอต่อการใช้งาน และหากต้องการแบตเตอรี่อึดเข้าไปอีก ZenFone Max Pro M2 เป็นอะไรที่ตอบโจทย์ที่สุด เพราะพัฒนาต่อยอดมาจากรุ่น M1 แถมล่าสุดทาง Asus ได้อัปเกรดเพิ่มไปอีกขั้นด้วย RAM 6GB และ ROM 64GB แถมยังมีระบบปฏิบัติการที่อิงพื้นฐานมาจาก Pure Android ปรับแต่งน้อยมากจนทำให้เครื่องลื่นไหล

ระบบปฏิบัติการ Android 1
หน่วยประมวลผล Qualcomm Snapdragon 660 AIE
หน้าจอ IPS ขนาด 6.24 นิ้ว (FHD+)
RAM 6GB
ROM 64GB (เพิ่ม micro SD ได้สูงสุด 256GB)
กล้องหลังคู่ 12MP f/8 + 5MP
กล้องหน้า 13MP f/0
รองรับ 4G ทั้งสองซิม (แยกช่องเมมต่างหาก)
แบตเตอรี่ 5,000 มิลลิแอมป์

อีกหนึ่งตัวเลือกที่ดีสำหรับคนอยากได้แบตอึด ๆ มาเล่นเกม นอกจากนี้ยังเพิ่มเมมได้ต่างหากไม่ต้องสละช่องเสียบซิม หน่วยประมวลผลแรงไม่มีสะดุด ยังลื่นเพิ่มจากระบบปฏิบัติการที่อิงพื้นฐานมาจาก Android 8.1 สามารถอัปเดตในอนาคตได้อีก นอกจากนี้ Asus ยังมีของแถมให้เป็น Google Drive ขนาด 100GB ให้ใช้ฟรีอีก 12 เดือน แนะนำสำหรับมือถือคอเกมสายประหยัด
 9. Mi 8 Lite
www.gsmarena.comXiaomi Mi 8 Lite
สมาร์ตโฟนในตระกูล Mi 8 Series ที่นอกจากรุ่นธรรมดา “Mi 8” และรุ่นโปร “Mi 8 Pro” ก็ยังมีรุ่นน้องเล็กอีกตัวที่น่าสนใจไม่แพ้กัน เพราะเป็นหนึ่งในเรือธงที่เน้นจุดแข็งคล้ายกับสองรุ่นพี่ เพียงแต่มีการตัดบางส่วนออกเพื่อให้ได้ราคาที่ดีขึ้น ในขณะที่ยังคงความเป็น Xiaomi อยู่อย่างเต็มที่ เรื่องเกมรวมถึงเรื่องการอัปเดต ROM ในอนาคตไม่แพ้ใครอย่างแน่นอน โมเดลนี้มีให้เลือกสองรุ่นคือ 4/64 และ 6/128 ซึ่งก็แล้วแต่งบประมาณของแต่ละท่าน แต่ส่วนตัวแนะนำรุ่นหลังไปเลยคุ้มกว่า

ระบบปฏิบัติการ MIUI 9.6 (Android 1)
หน่วยประมวลผล Qualcomm Snapdragon 660 AIE
หน้าจอ IPS ขนาด 6.26 นิ้ว (FHD+)
RAM 4/6GB
ROM 64/128GB (เพิ่ม micro SD ได้สูงสุด 256GB)
กล้องหลังคู่ 12MP f/9 + 5MP
กล้องหน้า 24MP f/2
เซนเซอร์สแกนลายนิ้วมือ + ปลดล็อคด้วยใบหน้า
ช่องใส่ซิมการ์ดแบบ Hybrid Slot รองรับ Dual 4G / Dual VoLTE
แบตเตอรี่ 3,350 มิลลิแอมป์ รองรับ Quick Charge 0

มือถือเล่นเกม PUBG เครื่องนี้ ออกแบบมาเพื่อเล่นเกม PUBG ได้อย่างลื่นหัวแตก และถึงแม้ว่า RAM 4GB ก็ไม่ต้องกังวลเพราะมันเป็น LPDDR4X แต่ถ้าอยากได้ความอุ่นใจก็เลือกตัว RAM 6GB เอาไว้ก็ได้ครับ (ราคาไม่หนีกันมาก) การใช้งานทัชสกรีนตอบสนองได้เร็วทันใจ หน้าจอสีสดชัดมากส่วนรอยบากก็ไม่มีผลต่อการเล่นเกมแต่อย่างใด และหากไม่พอใจ Xiaomi ก็ใส่ฟีเจอร์ Game Speed Booster เพิ่มมาให้ด้วย
 10. Huawei MediaPad T5
www.gsmarena.comHuawei MediaPad T5
ที่สุดของการเล่มเกมมือถือจอใหญ่ และจะใหญ่ขึ้นไปอีกหากเราเล่นบนแท็บเล็ตมันไปเลย (ฮา) มือถือเล่นเกม PUBG รุ่นนี้อันที่จริงก็ไม่แพงมากครับ แถมยังมีรุ่นใส่ซิมการ์ดได้ด้วย ขนาดหน้าจอยักษ์ 10.1 นิ้ว สามารถวางเป็นหน้าจอแล้วเชื่อมต่อจอยได้สบาย นอกจากนี้ด้วยความที่มันเป็นแท็บเล็ตจอใหญ่ เลยสามารถใส่ลำโพงสเตอริโอคู่ที่เสียงดีกว่าได้ ส่วนราคารุ่น Wi-Fi อยู่ที่ 5,990 บาท แต่หากเป็นรุ่น 4G อยู่ที่ 8,990 บาท

ระบบปฏิบัติการ EMUI 8 (Android 1)
หน่วยประมวลผล Kirin 659
หน้าจอขนาด 10.1 นิ้ว (Full HD)
RAM 2/3GB
ROM 16/32GB (เพิ่ม micro SD ได้สูงสุด 256GB)
กล้องหลัง 5MP f/4
กล้องหน้า 2MP f/4
ลำโพงสเตอริโอคู่
แบตเตอรี่ 5,100 มิลลิแอมป์

แท็บเล็ตสุดคุ้มพกพาง่ายกับความละเอียด Full HD แถมยังมีลำโพงคู่สเตอริโอ ไม่เพียงแค่การเล่นเกมแต่ยังช่วยให้การดูหนังดีขึ้น ข้อเสียคือสเปกอาจไม่ค่อยแรงเท่าไหร่ปรับเกม PUBG ได้ไม่สุด แต่ก็ยังเพียงพอสำหรับการเล่นทั่วไป หากใครชอบเล่นเกมแบบจอใหญ่แล้วเชื่อมต่อกับจอยบลูทูธ ในช่วงราคาเท่านี้หาไม่ได้อีกแล้ว เอาไว้เป็นเครื่องสำรองแยกใช้งานจากมือถือต่างหากเลยก็ได้