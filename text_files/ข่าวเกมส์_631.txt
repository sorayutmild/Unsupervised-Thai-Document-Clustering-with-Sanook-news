แม่ช็อก! ลูกชาย15ปีแอบรูดเครดิตเติมเงินเกม ios ไปล้านสี่แสนบาท
Game of War: Fire Age
เมื่อช่วงกลางปี 2557 ที่ผ่านมาในประเทศไทยก็มีข่าวทำนองเดียวกันนี้เกิดขึ้น เมื่อมีเด็กคนหนึ่งเติมเงินเกมมือถือวิ่งเก็บคุกกี้ชื่อดังในช่วงนั้น จนบิลเรียกเก็บไปถึง 2 แสนบาท สร้างความตกใจแทบช็อกให้กับผู้ปกครองของเด็กเป็นอย่างมาก แต่สุดท้ายแล้วทางเครือข่ายที่ให้บริการมือถือนั้นก็ใจดี ยกเลิกค่าใช้จ่ายไปเพราะช่องโผล่ของระบบเติมเงินและความรู้เท่าไม่ถึงการณ์ของเด็ก ซึ่งปัญหานี้เกิดจากระบบการเติมเงินแบบ Carrier Billing ที่ใช้เรียกเก็บจากเครือข่ายมือถือแทนการใช้บัครเครดิจเจิมเงิน ที่มีช่องโหว่ตรงมันใช้งานง่ายเกินไปจนเด็กๆเติมเงินจนมือเติบและอาจคิดว่ามันเป็นของฟรี ตามที่คลิปโกงเกมอธิบายไว้ แต่จริงๆแล้วมันไม่ใช่การโกง แต่เป็นการเติมเงินต่างหาก โดยนับตั้งแต่นั้นมาปัญหาเติมเงินเกมมือถือด้วยระบบ Carrier Billing ก็ถูกทำให้เติมยากขึ้น มีระบบยืนยันการเติมหลายขั้นตอนกว่าเดิม
แต่นั่นก็ใช่ว่าข่าวปัญหาการเติมเงินเกมมือถือจะหมดไป ล่าสุดไม่ใช่ที่ไทย แต่เป็นที่ประเทศเบลเยี่ยม เด็กหนุ่มวัย 15 ปีเล่นเกมฟรีของ iOS ที่ชื่อว่า Game of War: Fire Age แต่เติมเงินซื้อของในเกมไปแบบอลังการมากถึง 37,000 ยูโร หรือประมาณ 1,400,000 บาท ตามสไตล์เกม Free to Play แต่ Pay to Win เพราะเกม Game of War: Fire Age เป็นเกมแนววางแผนออนไลน์แข่งกันกับคนอื่นๆ สร้างเมือง สร้างทหารแล้วก็ยกกองทัพไปรบกัน ใครที่เติมเงินมากก็จะมี "Gold" เอาไว้ซื้อของตัวช่วยในเกมเยอะ ได้เปรียบกว่าคนที่ไม่เติมเงินนั่นเอง รวมถึงยังมีไอเทมช่วยเหลือการเล่นอื่นๆมากมาย
Game of War: Fire Age
หนุ่มเบลเยี่ยมคนนี้ใช้อุบายหลอกแม่ของเขาว่า เขาอยากได้หนังสือแบบ e-books อ่านในแท็บเล็ต แต่ว่ามันต้องใช้บัตรเครดิตซื้อ และแม่ของเขาก็สั่งซื้อของทางออนไลน์ไม่เป็น ก็เลยให้บัตรเดรดิตกับลูกชายของเธอไปใช้ซื้อเอาเอง หลังจากนั้นเขาก็เอาบัตรเครดิตของแม่ไปใช้เติมเงินเกมที่เขาเล่นอยู่แทน และกว่าที่ผู้ปกครองของเขาจะรู้ก็นานจนกระทั่งมีการเรียกเก็บบิลค่าบัตรเครดิตนั่นเอง ทำเอาแม่ของเขาแทบช็อกไปอีกราย โดยหนุ่มรายนี้อ้างว่าผมไม่ทราบว่าที่เขาทำไป เป็นการซื้อ Gold ด้วยเงินจริง ก็เลยซื้อไปซะเยอะเป็นจำนวนเงินนับล้านบาทดังที่กล่าวไป
คณะกรรมการเรื่องปัญหาการพนันแห่งเบลเยี่ยม ได้เข้ามาเร่งแก้ไขปัญหาเรื่องการเติมเงินในเกมมือถือและเกมออนไลน์เหล่านี้ว่า มันควรมีกฎเกณฑ์การเติมเงินที่เข้มงวดขึ้น หลังจากที่มีปัญหาเด็กและเยาวชนเติมเงินเกมมือถือและเกมออนไลน์มากเกินความจำเป็นบ่อยมาก โดยกล่าวว่าระบบการเติมเงินมันทำได้ง่ายเกินไป ควรจะมีการรัดกุมเรื่องการเติมเงินกว่านี้ ในขณะที่ทาง Apple เองก็มีปัญหานี้เกิดขึ้นมาตลอด และต้องคืนเงินค่าเติมเกมให้กับผู้ปกครองของเด็กไปแล้วจำนวนมาก ล่าสุดก็ได้มีการยืนเรื่องไปยังบริษัทผู้ให้บริการเกม Game of War: Fire Age ให้ยกเลิกค่าใช้จ่ายและคืนเงินในเกมกลับไปแทน ก็หวังว่าเหตุการณ์นี้คงจะเรียบร้อยลงด้วยดีไปอีกราย และหวังว่าจะไม่เกิดเหตุแบบนี้อีก
อย่างไรก็ตามเราคงไม่สามารถรอให้ทางระบบผู้ให้บริการมือถือและเกมมาจัดการช่วยเหลือป้องกันให้เพียงฝ่ายเดียว ผู้ปกครองก็ควรจะระวัดระวังเรื่องเกมที่ลูกหลานเล่นด้วย และอย่าปล่อยให้เล่นเกมที่มีระบบเติมเงินหากไม่ทราบข้อมูล เพราะอาจพลาดพลั้งเสียเงินจำนวนมาก โดยเฉพาะเกมที่เติมเงินผ่านมือถือและบัตรเครดิตได้