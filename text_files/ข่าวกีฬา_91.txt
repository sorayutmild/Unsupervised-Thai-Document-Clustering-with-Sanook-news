วันที่ 31 พฤษภาคม เพจ BURIRAM UNITED รายงานว่านายเนวิน ชิดชอบ ประธานสโมสรบุรีรัมย์ ยูไนเต็ด พร้อมภรรยานางกรุณา และลูกชายคนเล็กนายโชติชนก ชิดชอบเดินทางไปเยี่ยมพลทหารไชยชนก ชิดชอบ ลูกชายคนโต ที่ ร.23 พัน 4 หลังจากนายไชยชนกสมัครเป็นทหารและเข้ารับการฝึกเป็นระยะเวลา 1 เดือนโดยบรรยากาศน่าประทับใจเป็นอย่างมาก โดยเฉพาะภาพที่ลูกขายโผซบอกพ่อ ก้มกราบเท้าผู้เป็นแม่และสวมกอดกับน้องชาย ใครที่อยู่ในเหตุการณ์อาจกลั้นน้ำตาไม่อยู่เลยทีเดียวขณะที่นายไชยชนก ดูเข้มแข็งและแข็งแกร่งเป็นอย่างมาก สมกับคำกว่าที่ว่าเป็นทหารได้อะไรมากกว่าที่คุณคิดจริงๆ