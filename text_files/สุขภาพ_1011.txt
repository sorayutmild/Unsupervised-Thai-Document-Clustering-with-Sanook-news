สมัยเรียนเคยมีเพื่อนของเพื่อนคนหนึ่งที่เรามองว่าเป็นคนน่ารัก ผิวขาว รูปร่างสมส่วนค่อนไปทางผอมเล็กน้อย โดยรวมดูเหมือนเป็นคนสุขภาพดี แต่เทอมถัดไปกลับทราบข่าวว่าเธอต้องดร็อปเรียนเพื่อไปรักษาโรคประจำตัวของเธอ นั่นคือ “เบาหวาน”
เราเลยเกิดความสงสัยขึ้นมาว่า เอ๊ะ รูปร่างก็ดีออกอย่างนั้น ทำไมถึงเป็นโรคเบาหวาน และเป็นหนักถึงขั้นล้มหมอนนอนเสื่อ เข้าโรงพยาบาลเป็นเดือนๆ เลยทีเดียว เราเลยคิดว่าเราคงมีความเข้าใจผิดกับเรื่องโรคเบาหวานหลายเรื่องอยู่แน่ๆ เลย แล้วทุกคนล่ะคะ? คิดว่ารู้จักโรคเบาหวานกันดีแค่ไหน
 
5 ความเชื่อผิดๆ เกี่ยวกับโรคเบาหวานที่คุณอาจไม่เคยรู้
 
1. คนอ้วนเท่านั้นที่จะเป็นโรคเบาหวานด้วยความที่หลายคนเข้าใจว่า ทานหวานมากๆ ก็จะทำให้อ้วน คนอ้วนจึงเป็นโรคเบาหวานได้ ซึ่งคิดแบบนี้ไม่ผิดหรอกค่ะ แต่ที่จะผิดก็คือ คนผอมก็มีสิทธิ์เป็นโรคเบาหวานได้เหมือนกัน แค่อาจจะมีความเสี่ยงน้อยกว่าคนอ้วนเท่านั้นเอง
อย่างกรณีของเพื่อนเราที่เล่าให้ฟังเมื่อข้างต้น ดูเผินๆ ไม่คิดเลยว่าจะเป็นโรคเบาหวาน แต่หากดูที่อุปนิสัยการกินของเขา ที่ชอบดื่มน้ำอัดลม ทานเครื่องดื่มหวานๆ อยู่เป็นประจำ แม้ร่างกายจะมีระบบเผาผลาญดีจนไม่ออกมาเป็นรูปร่างอ้วนให้เราเห็น แต่แท้ที่จริงแล้วค่าน้ำตาลในเลือดสูงมาก จนเป็นเบาหวานขั้นรุนแรงเลยทีเดียว
 
2. ทานผักผลไม้ได้ทุกชนิด ยังไงก็ไม่อ้วนถึงแม้เราจะทราบว่าผักเป็นแหล่งของเกลือแร่ และผลไม้เป็นแหล่งของวิตามิน มีประโยชน์ต่อร่างกาย แต่ยังมีผักและผลไม้อีกหลายชนิดที่ไม่ได้มีแค่เกลือแร่ และวิตามิน แต่ยังมีน้ำตาลและแป้งสูงมากด้วย
ผลไม้น้ำตาลสูงที่ควรเลี่ยง - ทุเรียน - มะม่วงสุก - กล้วย - ขนุน - ลำไย - ลองกอง - เงาะ - ลางสาด - ละมุด- องุ่น- ทับทิม- ผลไม้อบแห้ง ตากแห้ง หรือแปรรูปต่างๆ
 
ผลไม้หวานน้อยที่ทานได้ ไม่กลัวเป็นเบาหวาน- ชมพู่- แก้วมังกร- ฝรั่ง- แคนตาลูป- แอบเปิ้ล- มะนาว- สาลี่- สตอเบอร์รี่- ฟักทอง- แตงโม
 
3. แป้งและน้ำตาลเท่านั้นที่เป็นสาเหตุของโรคเบาหวานอันที่จริงแล้วสาเหตุหลักมาจากสองอย่างนี้จริง แต่ไขมันอิ่มตัว ที่มีมากในเนื้อแดง เนื้อสัตว์อย่างวัว ควาย แกะ และเนื้อสัตว์แปรรูปเช่น ไส้กรอก แฮม โบโลน่า เบคอน หมูกรอบ ก็เป็นสาเหตุของการเป็นโรคเบาหวานได้เหมือนกัน
เพราะไขมันอิ่มตัวจากสัตว์ใหญ่จะเข้าไปยับยั้งให้อินซูลินออกฤทธิ์ได้น้อยลง ทำให้ระดับน้ำตาลในเลือดลดได้ช้าลง ตับอ่อนจึงต้องทำงานหนักขึ้นเพื่อผลิตอินซูลินออกมามากขึ้น เมื่อตับอ่อนทำงานหนักขึ้นเรื่อยๆ และเริ่มเสื่อมสภาพลงจนผลิตอินซูลินได้น้อย จึงเป็นสาเหตุให้น้ำตาลในเลือดไม่ลด จนเป็นเบาหวานในที่สุด
 
4. เบาหวาน เป็นโรคของคนแก่แม้จะจริงที่ว่าสัดส่วนของผู้ป่วยโรคเบาหวาน ผู้ใหญ่มีมากกว่าเด็ก แต่เราน่าจะเคยเห็นข่าวกันว่า มีเด็กอายุไม่ถึง 10 ขวบป่วยเป็นโรคเบาหวานก็มี หรือจะเป็นเด็กมัธยม มหาลัย อย่างที่เราเจอ ก็เป็นโรคเบาหวานได้เช่นกัน แถมเป็นหนักเสียด้วย เพราะเด็กๆ ยังไม่ระมัดระวังในเรื่องของอาหารการกิน กินตามใจปาก อาหารที่น้ำตาลสูง รสชาติหวานมันเข้มข้นก็มีขายกันทั่วไป เด็กๆ จึงมีความเสี่ยงในการเพิ่มระดับน้ำตาลในเลือดสูงไม่แพ้ผู้ใหญ่เลยล่ะ
 
5. พ่อหรือแม่เป็นเบาหวาน เราก็เป็นเบาหวานชัวร์ไม่เสมอไปหรอกค่ะ ถึงแม้ว่าโรคเบาหานจะถ่ายทอดทางกรรมพันธุ์ได้ แต่ขอให้รู้ไว้ว่าไม่ 100% เสมอไป หากแต่มีความเสี่ยงมากกว่าคนอื่นต่างหาก เพราะฉะนั้นหากคุณดูแลสุขภาพให้ดี ทานอาหารที่มีประโยชน์ ควบคุมระดับน้ำตาลในเลือดให้ดู ออกกำลังกายสม่ำเสมอ และตรวจเลือด ตรวจสุขภาพเป็นประจำทุกปี คุณก็มีสิทธิ์ปลอดภัยจากโรคเบาหวานได้แล้วล่ะค่ะ