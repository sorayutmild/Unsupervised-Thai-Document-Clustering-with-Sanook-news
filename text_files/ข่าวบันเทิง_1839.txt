โดนจับตามองว่าพักหลังไม่ค่อยสวีทกันเหมือนเมื่อก่อนเสียแล้ว สำหรับคู่ของพระเอกไม้เลื้อย "ชาคริต แย้มนาม" กับภรรยาสาวสวย "วุ้นเส้น วิริฒิพา" จึงทำให้ตกเป็นกระแสข่าวเม้าท์ว่า เพราะฝ่ายชายขี้หึงสุดขีด โทรจิกวันละหลายๆ รอบ เลยเป็นเหตุที่ทำให้ทั้งคู่ต้องทะเลาะกันอยู่บ่อยๆ
ล่าสุด พอมีโอกาสได้เจอ วุ้นเส้น วิริฒิพา ในงานเปิดตัว Claire Beauty Supplement จึงไม่พลาดที่จะสอบถาม โดยเธอได้ยอมรับว่า ทะเลาะบ่อยจริง แต่เป็นเรื่องปกติข้ามวันก็ดีกันแล้ว ส่วนเรื่องฝ่ายชายขี้หึงนั้น เป็นเมื่อก่อนมากกว่าที่โทรจิก แต่ปัจจุบันต่างไว้ใจกันและกัน ไม่มีเรื่องที่ทำให้ขาเตียงสั่นคลอนแน่นอน
ความสัมพันธ์กับชาคริต?"เหมือนเดิม ไม่ค่อยได้เจอเหมือนเดิม เพราะเขาทำงานหนัก เปิดกล้องละคร และเราก็เปิดกล้องละครเหมือนกัน"
ชาคริตบอกมีบอกทะเลาะกันเล็กน้อย?"ทะเลาะกันทุกวันอยู่แล้ว"
มีข่าวว่าฝ่ายชายชอบโทรจิก?"พี่คริตชอบโทรตาม และบางทีวุ้นปิดเสียงไว้ เลยไม่ค่อยได้รับโทรศัพท์ เขาก็จะงอนๆ บ้าง"
โทรเยอะขนาดไหน?"แล้วแต่อารมณ์ค่ะ บางวันพี่เขาทำงานตลอด เวลาก็ไม่เยอะ ถ้าวันไหนที่เขาว่างก็ชั่วโมงละ 3 ครั้ง เราก็บอกว่าช่วยจ่ายไหมค่าโทรศัพท์ ทำไมโทรเยอะจัง บางทีโทรนิดเดียว แค่อยากรู้ทำอะไรอยู่แค่นั้น"
ทำให้เรานอยด์ไหม?"(หัวเราะ) แรกๆ เราไม่ชิน เราเป็นคนที่ไม่ค่อยโทรหาใคร และก็ไม่มีใครโทรหาเราเยอะขนาดนี้ แต่อันนั้นเป็นช่วงปรับตัวตั้งแต่เป็นแฟนกันแล้ว ตอนแรกๆ ก็ทะเลาะเหมือนกัน แต่ตอนนี้ก็ชินแล้วเพราะเขานิสัยเป็นแบบนี้ มีทะเลาะกันทุกแบบ ทะเลาะส่วนใหญ่ไม่เกินวันก็ดีกันแล้ว คนเรามันรักกันอยู่ คงไม่แตกหักอะไร"
เป็นเพราะห่วงเราหรือเปล่า?"ไม่รู้อ่ะ เขาคงคิดถึงแหล่ะ จริงๆ เราก็คิดถึงเขา แต่วิธีการแสดงออกคนละแบบ อย่างเราก็จะซื้ออะไรไปให้กิน แต่อย่างเขาไม่มีเวลาเลยโทรหาเยอะที่สุด"
หลายคนมองว่าชาคริตหึงหนักมาก?"ไม่ค่อยแล้วค่ะตอนนี้ แต่แรกๆ หึงหนักมาก บางทีหายใจก็ผิดแล้ว (หัวเราะ) พอหลังๆ เขาเริ่มรู้เราไว้ใจได้ แต่เราบอกไปว่า เราต้องหึงพี่คริตมากกว่านะ เจอดาราเยอะแยะ และข่าวเขาเมื่อก่อนเป็นยังไง เราก็ต้องกลัวนะ แต่ว่าพอมาคบกับเขาก็ต้องเชื่อใจ 100% เลยสอนเขาบ้างว่าคบกันแล้ว ไม่ไว้ใจกันก็ไม่มีประโยชน์ที่จะอยู่ด้วยกัน หลังๆ ก็ไม่หึงแล้วค่ะ" กลัวจะมีปัญหาเพิ่มขึ้นไหม?"มันไม่ค่อยมีปัญหาเพิ่มขึ้นนะ ปัญหาก่อนแต่งเยอะกว่า พอแต่งงานแล้วก็น้อยลงเรื่อยๆ แต่ยังมีไลฟ์สไตล์บางอย่างที่ไม่ตรงกันก็มี"
ตอนนี้ยังมีทะเลาะกันบ้างไหม?"ไม่ทะเลาะ บอกแล้วทะเลาะก็ไม่เกินข้ามขึ้น เพราะว่านอนเตียงเดียวกันก็ต้องกอดกันไหม (ยิ้มเขิน) ตื่นมาเขาก็ลืมไปหมดแล้ว เพราะเราไม่ได้ทะเลาะกันเรื่องใหญ่"
เรียกว่าปราบพระเอกไม้เลื้อยอยู่หมัดเลยไหม?"โอ๊ย! ไม่ได้ปราบ ไม่รู้อ่ะ ไม่เรียกว่าแบบนั้นดีกว่า เรียกว่าเวลาอยู่กับเราแล้วเขาสบายใจ เราอยู่กับเขาแล้วเราก็รักเขา"
ยืนยันขาเตียงยังแน่น?"ใช่ พี่คริตเขาไปสร้างกระแสอะไรไว้อีกหล่ะ"
คนมองว่าเราไม่ค่อยไปไหนด้วยกัน?"ใช่ เราไม่ค่อยได้เจอกันด้วย แต่ว่าคุยกันเหมือนเดิม กลับมาก็หวานเหมือนเดิม โอเคอยู่ สั่นเมื่อไหร่ บอกแน่นอน ไม่ปล่อยให้ตัวเองโสดหรอกจ่ะ"
มีทริปเตรียมสวีทไหม?"เพิ่งกลับจากนิวยอร์กเอง บอกกันแล้วอาจจะเป็นทริปสุดท้ายของปี เพราะต่อจากนี้ต่างคนก็ถ่ายละคร"