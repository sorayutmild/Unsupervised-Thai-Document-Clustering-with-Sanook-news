         ตอบทุกข้อสงสัย พร้อมสาระน่ารู้และเคล็ดลับดีๆ ในการเลือกคอนแทคเลนส์อย่างปลอดภัยที่หนุ่มสาวยุคใหม่ห้ามพลาด จากพญ.ดวงดาว ดวงนำสว่าง จักษุแพทย์จากโรงพยาบาลชั้นนำของเมืองไทย

เคล็ดลับที่ 1 : วิธีการง่ายๆ ในการดูแลสุขภาพตาสำหรับผู้ที่สวมใส่คอนแทคเลนส์
Q: สนใจอยากใช้คอนแทคเลนส์ดี ๆ ที่ไม่ระคายเคืองตา เวลาซื้อมีวิธีเลือกอย่างไร?A: คุณสมบัติสำคัญ 3 ข้อที่ควรคำนึงถึงเวลาเลือกคอนแทคเลนส์ที่ดีต่อสุขภาพตาก็คือ ข้อแรก คุณสมบัติการส่งผ่านออกซิเจน ซึ่งดวงตาจำเป็นต้องใช้ออกซิเจน ควรเลือกวัสดุที่คำนึงถึงปริมาณออกซิเจนที่ส่งผ่านเลนส์เข้าสู่ดวงตาได้สูง เพราะดวงตาคนเราต้องการออกซิเจนตลอดเวลาและออกซิเจนที่ส่งผ่านเข้าสู่ดวงตาอย่างเพียงพอนั้นช่วยลดอาการตาแดงที่เกิดจากการที่มีเส้นเลือดงอกเข้าตาดำได้ ข้อสอง สามารถเก็บกักความชุ่มชื่นในเนื้อเลนส์ได้ยาวนานโดยเฉพาะคนที่ใส่คอนแทคเลนส์ตลอดวันเพราะสามารถลดอาการตาแห้งทำให้รู้สึกสบายต่อการสวมใส่ และข้อสาม มีคุณสมบัติในการลดการเสียดสีระหว่างเปลือกตาด้านในและคอนแทคเลนส์ ในแต่ละวันคนเรากะพริบตาวันละกว่า 15,000 ครั้ง การใส่คอนแทคเลนส์ที่ลดการเสียดสีสามารถเพิ่มความสบายตาได้ยาวนานจนสิ้นสุดวัน นอกจากนี้ คอนแทคเลนส์ที่มีคุณสมบัติป้องกันอันตรายจากรังสียูวีตามมาตรฐานสากล จะช่วยปกป้องดวงตาและดูแลสุขภาพตาของคุณได้ในระยะยาวอีกด้วย
Q: เวลาเลือกซื้อ แค่หาคอนแทคเลนส์ที่มีค่าสั้นยาวเท่าค่าสายตาเราพอไหม มีคนบอกว่าต้องดูค่าความโค้งของกระจกตาหรือ Base Curve ด้วย เรื่องจริงเป็นอย่างไร?A: ดูค่าสายตาอย่างเดียวไม่พอ ต้องดูความค่าโค้งกระจกตาหรือ Base Curve (B.C.) ประกอบด้วย ทั้งนี้เพราะค่า Base curve ของแต่ละคนมีขนาดที่เล็ก-ใหญ่ไม่เท่ากัน จากผลการสำรวจพบว่าคนไทยมีขนาดความโค้งของกระจกตาที่เล็กและใหญ่เป็นสัดส่วน 60/40 หากเลือกความโค้งของคอนแทคเลนส์ที่ไม่เหมาะสมกับความโค้งของกระจกตาอาจส่งผลให้คอนแทคเลนส์คับจนทำให้รู้สึกอึดอัดหรือคอนแทคเลนส์หลวม ทำให้เลนส์ไม่เกาะกระจกตา เลนส์เลื่อน ความไม่พอดีของค่าความโค้งของกระจกตากับคอนแทคเลนส์ส่งผลเบื้องต้นให้ผู้ใส่ไม่สบายตา นอกจากนี้ ยังอาจส่งผลให้เกิดปัญหากระจกตาอักเสบและเป็นแผลในระยะยาวได้ ดังนั้นการเลือกใช้คอนแทคเลนส์ให้เหมาะสมกับBase curve จึงควรคำนึงถึงคอนแทคเลนส์ที่มีให้เลือกทั้ง 2 base curve เพื่อให้ได้ความสบายตาและภาพที่คมชัดของผู้สวมใส่มากที่สุด
เคล็บลับที่ 2 :คำแนะนำทั่วไปสำหรับผู้ใช้หน้าใหม่Q: อยากทราบคำแนะนำสำหรับผู้ที่ไม่เคยใช้คอนแทคเลนส์มาก่อนว่าจะต้องเริ่มต้นเลือกผลิตภัณฑ์อย่างไรดี?A: เริ่มต้นจากการเลือกคอนแทคเลนส์ที่ได้มาตรฐาน โดยได้รับการรับรองจาก อย. และเลือกใช้ให้เหมาะสมกับค่าสายตาและลักษณะการใช้งานของแต่ละบุคคล ซึ่งการใส่ครั้งแรกควรได้รับคำแนะนำจากจักษุแพทย์, นักทัศนมาตร หรือผู้เชี่ยวชาญด้านสายตา เนื่องจากเป็นผู้ที่สามารถให้คำแนะนำเกี่ยวกับคอนแทคเลนส์ที่เหมาะสมและแนะนำการใส่และถอดรวมทั้งการดูแลทำความสะอาดได้อย่างถูกต้อง ปัจจัยหลักของการเลือกคอนแทคเลนส์ที่อยากฝากไว้มีอยู่ 4 ปัจจัยด้วยกัน ได้แก่ คุณภาพ สุขภาพ ความสบายตา และความปลอดภัย
Q:ข้อสังเกตในการซื้อคอนแทคเลนส์ที่ได้มาตรฐาน มีหลักในการเลือกซื้ออย่างไร?A: ให้พิจารณาซื้อจากแหล่งที่มีความน่าเชื่อถือ เช่น จักษุคลินิก ร้านแว่นตาที่มีมาตรฐาน และเชื่อถือได้ รวมทั้งจะต้องมีหนังสือรับรองจากบริษัทที่นำเข้าคอนแทคเลนส์ว่าได้รับการนำเข้ามาอย่างถูกต้องตามกฎหมาย ภายในบรรจุภัณฑ์มีเอกสารกำกับการใช้ ข้อบ่งใช้ ข้อห้าม ข้อควรระวัง และวันเดือนปีที่ผลิตและหมดอายุแจ้งเอาไว้อย่างชัดเจน ถึงจะทราบได้ว่าคอนแทคเลนส์นั้นได้มาตรฐาน นอกจากนี้ถ้าคอนแทคเลนส์มีคุณสมบัติส่งผ่านออกซิเจนเข้าสู่ดวงตาได้ดี และมีสารป้องกันยูวีที่ได้รับการรับรองตามมาตรฐานสากลก็จะทำให้คุณมั่นใจว่าได้เลือกใช้คอนแทคเลนส์ที่มีมาตรฐานและดูแลสุขภาพตาไปพร้อมกันQ: เลือกคอนแทคเลนส์อย่างไรให้เหมาะสมกับการใช้งานและไลฟ์สไตล์ของแต่ละคน?A: การแก้ไขสายตาผิดปกติโดยใช้แว่นตาอาจมีข้อจำกัดหลายอย่างในการใช้ชีวิตประจำวัน โดยเฉพาะอย่างยิ่งในไลฟ์สไตล์ที่แตกต่างกัน คอนแทคเลนส์เป็นทางเลือกหนึ่งที่จะช่วยทำให้เกิดความคมชัด มุมมองที่กว้างขึ้น เกิดความคล่องตัว และเสริมสร้างความมั่นใจไม่ว่าจะไลฟ์สไตล์แบบไหน เช่น กลุ่มนักเรียนนักศึกษา กลุ่มรักการท่องเที่ยวผจญภัย กลุ่มคนที่ชื่นชอบการเล่นกีฬา กลุ่มคนที่ชอบเรื่องความสวยงาม เป็นต้น ควรเลือกคอนแทคเลนส์ให้เหมาะสมกับค่าสายตา ใส่สบายตาได้ยาวนาน มีคุณภาพ ปกป้องอันตรายจากยูวีและดูแลรักษาง่าย

เคล็ดลับที่ 3 : No No เมื่อใส่คอนแทคเลนส์Q: มีกิจกรรมใดบ้างที่ห้ามทำ เมื่อใส่คอนแทคเลนส์?A: ไม่ควรใส่คอนแทคเลนส์ไปว่ายน้ำ เพราะน้ำจะซึมผ่านเข้าไปในเนื้อคอนแทคเลนส์ ซึ่งน้ำไม่ว่าจะเป็นน้ำจากแหล่งใดก็ตามอาจจะปนเปื้อนด้วยสารเคมี แบคทีเรียและอื่นๆ ที่ก่อให้เกิดอันตรายต่อดวงตาได้ แต่ถ้าใส่แว่นกันน้ำมิดชิดในขณะอยู่ในน้ำก็จะสามารถใส่คอนแทคเลนส์ว่ายน้ำได้เพราะเป็นการป้องกันไม่ให้น้ำเข้าตาQ: สาวๆ หลายคนอยากทราบว่าการใส่คอนแทคเลนส์บิ๊กอายที่มีเส้นผ่าศูนย์กลางใหญ่ ๆ มีผลกระทบอะไรต่อดวงตาของเราหรือไม่?A: คอนแทคเลนส์สีหรือบิ๊กอายที่นิยมใส่กัน ควรจะต้องระมัดระวังเป็นพิเศษ ถ้าหากขนาดเส้นผ่าศูนย์กลางของเลนส์ที่ใหญ่กว่าตาดำมากเกิน 14.2 มม. อาจปิดกั้นออกซิเจนที่จะซึมผ่านเข้าสู่ดวงตาได้ เพราะตัวเลนส์จะไปครอบถึงส่วนที่เป็นบริเวณตาขาว (Sclera) ทำให้ปริมาณของออกซิเจนที่จะไหล่ผ่านเข้าสู่กระจกตายิ่งน้อยลง เกิดความเสี่ยงที่กระจกตาจะขาดออกซิเจนเพิ่มมากขึ้น เพราะฉะนั้น ควรเลือกคอนแทคเลนส์แบบสีหรือเพื่อความงามที่มีขนาดของเส้นผ่าศูนย์กลางไม่ใหญ่จนเกินไป เพื่อให้ออกซิเจนสามารถซึมผ่านเข้าสู่กระจกตาได้ดี
Q: เห็นข่าวมากมายเกี่ยวกับอันตรายจากคอนแทคเลนส์สี บิ๊กอายที่ไม่ได้มาตรฐาน ถ้าคอนแทคเลนส์มีการพิมพ์สีบนเนื้อเลนส์โดยตรงจะส่งผลต่อดวงตาอย่างไรบ้าง?A: เม็ดสีที่พิมพ์อยู่บนเนื้อเลนส์ นอกจากจะทำให้ระคายเคือง ขูดขีดกระจกตาให้เป็นแผล จนเกิดการติดเชื้อตามมาได้ สีที่พิมพ์บนเนื้อเลนส์ก็มีโอกาสหลุดลอกหรือสัมผัสพื้นผิวของดวงตาของเราได้เช่นกัน เพราะฉะนั้น การเลือกซื้อคอนแทคเลนส์สี ควรให้ความสำคัญและคำนึงถึงความปลอดภัยเป็นหลัก ปัจจุบันมีคอนแทคเลนส์ซึ่งเทคโนโลยีในการผลิตได้วางชั้นสีไว้ระหว่างชั้นเลนส์ ให้ความปลอดภัยจากอันตรายเรื่องเม็ดสี สำหรับวิธีการทดสอบสีหลุดลอกในคอนแทคเลนส์ สามารถทำได้ง่ายๆ โดยนำเอาแท่งสำลีมาถูตรงบริเวณด้านหน้าและด้านหลังของเลนส์ เพื่อทดสอบดูว่ามีเม็ดสีหลุดลอกออกมาติดสำลีหรือไม่ หากคอนแทคเลนส์ที่พิมพ์สีลงบนเนื้อเลนส์โดยตรงจะมีสีหลุดออกมาติดสำลี ซึ่งหมายความว่าถ้าผู้ใช้งานสวมใส่คอนแทคเลนส์ที่พิมพ์สีลงบนเนื้อเลนส์โดยตรงหรือผลิตไม่ได้มาตรฐาน ทำให้มีโอกาสที่เม็ดสีจะหลุดลอกเข้าสู่ดวงตาได้

เคล็ดลับที่ 4 : ข้อควรรู้ เกี่ยวกับการใช้คอนแทคเลนส์Q: การทำกิจกรรมท่ามกลางแสงแดดจ้าในตอนกลางวัน มีผลกระทบต่อดวงตาอย่างไรบ้าง?A: เมืองไทยเป็นประเทศที่มีแสงแดดและรังสี UV ที่สูงมาก ต้องระวังเรื่องต้อกระจกและจอประสาทตาเสื่อมจากรังสีUV ซึ่งปกติเราป้องกันได้โดยการใส่แว่นกันแดดอยู่แล้ว แต่ก็คงไม่สามารถใส่ได้ตลอดเวลา และแว่นกันแดดก็ยังมีช่องว่างให้แสงเล็ดลอดเข้ามาได้อยู่ดี คอนแทคเลนส์ที่มีส่วนผสมของสารป้องกันยูวีสามารถช่วยในเรื่องนี้ได้
Q: ข้อแนะนำสำหรับผู้ที่ใส่คอนแทคเลนส์และต้องใช้สายตาเป็นเวลานานA: การใช้สายตาติดต่อกันเป็นเวลานานโดยไม่ได้พักสายตา เช่น คนวัยทำงานที่จ้องจอคอมพิวเตอร์ ต้องเพ่งเป็นเวลานานและใส่ในห้องที่มีเครื่องปรับอากาศส่งผลให้ตาแห้งพร้อมกับการกระพริบตาน้อยลง ซึ่งมีผลให้เกิดการหลั่งของน้ำตาน้อย ก่อให้เกิดอาการตาแห้ง โดยเฉพาะในผู้ที่ใส่คอนแทคเลนส์ที่มีปัญหานี้อยู่แล้ว อาจจะส่งผลให้เกิดการระคายเคืองตา หรือมองภาพไม่ชัดแนะนำให้พักสายตาระหว่างการทำงาน ไม่ใช้สายตายาวนานต่อเนื่อง และควรเลือกคอนแทคเลนส์ที่มีคุณสมบัติที่กักเก็บสารให้ความชุ่มชื่นได้ยาวนาน ก็จะช่วยให้ผู้สวมใส่ได้รับความสบายตาเพิ่มมากขึ้นQ: คนที่ชอบทานอาหารปิ้งย่างคงอยากทราบกันว่า หากใส่คอนแทคเลนส์ไปนั่งทานปิ้งย่าง ควันหรือความร้อนจากเตามีผลกระทบต่อการใส่คอนแทคเลนส์หรือไม่?A: ตามปกติความร้อนจากการทานอาหารปิ้งย่าง ไม่ได้มีอุณหภูมิมากพอที่จะทำให้เกิดอันตรายต่อเนื้อเลนส์ จึงไม่ได้มีข้อห้ามใดๆสำหรับการใส่คอนแทคเลนส์ไปทานอาหารจำพวกนี้ แต่ควรระมัดระวังการสัมผัสควันโดยตรง หรือการกระเด็นของน้ำมันหรืออาหาร ซึ่งจะก่อให้เกิดการระคายเคือง
          เพราะดวงตาของเรามีเพียงคู่เดียวเท่านั้น การดูแลสุขภาพดวงตาเป็นสิ่งสำคัญที่สุด โดยเฉพาะอย่างยิ่งคนที่ใส่คอนแทคเลนส์ คงจะดีกว่าถ้าเลือกคอนแทคเลนส์ที่ดีต่อสุขภาพตาใส่ใจเลือกคอนแทคเลนส์ที่มีคุณสมบัติในการส่งผ่านออกซิเจนเข้าสู่ดวงตาได้ดี มีเทคโนโลยี Hydraclear 1ช่วยกักเก็บความชุ่มชื่นไว้ในเนื้อเลนส์ และมีสารป้องกันยูวี ส่วนคอนแทคเลนส์สีนอกจากเรื่องของความสวยงามแล้ว ต้องคำนึงถึงปลอดภัยและการผลิตที่ได้รับมาตรฐานโดยวางชั้นสีในชั้นเลนส์ ทำให้เม็ดสีไม่หลุดลอกทำอันตรายต่อดวงตาเพียงเท่านี้ ดวงตาคู่สวยก็จะมีสุขภาพดีไม่มีปัญหาในอนาคต



[Advertorial]