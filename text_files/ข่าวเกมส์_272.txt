Electronic Extreme เปิดตัวบริษัทพร้อมเกม Infestation: Survivor Stories
Infestation: Survivor Stories
Electronic Extreme (อิเล็กทรอนิคส์ เอ็กซ์ตรีม) เปิดตัวบริษัท พร้อมเกมแรก Infestation: Survivor Stories เกมออนไลน์ แนว Open World Survival Shooting ณ ห้างสรรพสินค้า Central Embassy ย่านเพลินจิต ผู้บริหารชูความแตกต่างทั้งในด้านที่มาจากทางฝั่งประเทศตะวันตกและ แนวเกม โดยจะให้ผู้เล่นสามารถหาไอเทมภายในเกมทั้งหมดได้ด้วยตนเอง และหากต้องการซื้อจากร้านค้าก็จะเน้นราคาที่ต่ำมาก รวมถึงประกาศนโยบาย ไม่มีการแปลภาษาของตัวเกมใดๆทั้งสิ้น โดยตัวเกมจะมีการเปิด Closed Beta ในวันที่ 18 ธันวาคมนี้
Infestation: Survivor Stories
คุณธานิน ภิรมย์หวาด กรรมการผู้จัดการ บริษัท อิเล็กทรอนิคส์ เอ็กซ์ตรีม จำกัด เปิดเผยว่า ทางเราเป็นค่ายเกมน้องใหม่ของเมืองไทย ที่เลือกที่จะสร้างความแตกต่างจากค่ายเกมในปัจจุบัน ทั้งในด้านทุน การดำเนินงาน แผนธุรกิจ และแนวทางการเลือกเกม โดยได้เลือกเกม Infestation : Survivor Stories มาเปิดให้บริการเป็นเกมแรกเนื่องจากเป็นเกมที่ได้รับความนิยมสูงในขณะนี้ เป็นเกมที่ตลาดเกมและผู้เล่นให้ความสนใจเป็นจำนวนมาก รวมทั้งยังเป็นเกมแนว Survival เกมแรกในเมืองไทย ณ ขณะนี้
Infestation: Survivor Stories
ในการดำเนินงานและดูแลผู้เล่นนั้นเราจะเน้นให้ผู้เล่นได้เข้าถึงอารมณ์ของตัวเกม โดยผู้เล่นสามารถซื้อไอเทมทั้งหมดด้วยเงินภายในเกม หรือหากต้องการซื้อจากร้านก็สามารถซื้อได้ในราคาที่ถูกมาก โดยจะสามารถซื้อขายภายในเกมได้อย่างอิสระ โดยจะถือว่าไอเทมชิ้นนั้นเป็นสิทธิ์ของผู้เล่นโดยตรง นอกจากนี้ทางบริษัทฯ จะไม่มีนโยบายในการแปลเกมเป็นภาษาไทย โดยจะให้ผู้เล่นโดยใช้ภาษาอังกฤษ ให้ลองนึกไปถึงสมัยก่อนที่ผู้เล่นยังสามารถเล่นเกมในภาษาต่างประเทศกันได้ และสนุกกับมัน และในอนาคตทางเราจะสร้าง EXE Platform Community โดยไม่เน้นในเชิงพาณิชย์ ให้ผู้เล่นสามารถเข้ามาแลกเปลี่ยนความคิดเห็นกันได้อย่างเต็มที่ โดยตัวเกม Infestation : Survivor Stories จะมีกำหนดเปิด Closed Beta ในวันที่ 18 ธันวาคมนี้ ผู้ที่สนใจสามารถติดตามรายละเอียดเพิ่มเติมที่ http://www.infest.in.th
Infestation: Survivor Stories
สำหรับงานเปิดตัวเกม Infestation : Survivor Stories จัดขึ้นที่ชั้นโรงภาพยนตร์ ห้างสรรพสินค้า Central Embassy ย่านเพลินจิต โดยนอกจากมีการกล่าวถึงรายละเอียดของตัวเกม และนโยบายการดำนเนินงานของทางค่าย ฯ แล้ว ยังมีการเปิดตัวด้วยการให้ผู้บริหารกดปุ่มเริ่มเกม และยิงซอมบี้ที่บุกเข้ามาอีกด้วย
Infestation: Survivor Stories
เกม Infestation : Survivor Stories เป็นเกมแนว Open World Survival Shooting ที่ผู้เล่นจะต้องเอาชีวิตรอดจากการบุกของเหล่ากองทัพซอมบี้ที่คอยแพร่เชื้อ รวมทั้งเกมเมอร์คนอื่นที่พร้อมจะสามารถเป็นมิตร และหักหลังกันได้ตลอดเวลา โดยผู้เล่นจะต้องหาอาหาร น้ำ และอาวุธ เพื่อใช้ในการผ่านสถานการณ์อันเลวร้าย ซึ่งตัวเกมมีจุดเด่นในด้านความสมจริง และไม่มีเลเวล หรือสายอาชีพใดๆทั้งสิ้น มีแต่เพียงการพัฒนาตัวละครด้วย Skill และความชำนาญในด้านต่างๆเท่านั้น
วีดีโอตัวอย่างเกม





 