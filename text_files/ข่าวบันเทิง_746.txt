เป็นภาพที่น่าประทับใจ น้องออก้า ร้องไห้วิ่งเข้ากอดหลวงพ่อเปิ้ลด้วยความคิดถึง หลังกลับจากปฏิบัติธรรมที่อินเดีย  
หลังเข้าสู่ร่มกาสาวพัสตร์และได้เดินทางไปปฏิบัติธรรมที่อินเดียเป็นเวลากว่า 2 สัปดาห์ ล่าสุด พระเปิ้ล นาคร ได้เดินทางกลับประเทศไทย และเมื่อช่วงเช้าของวันนี้ (16 ก.พ.)  ได้มีพิธีตักบาตรที่วัดเทพศิรินทราวาสฯ โดยมีญาติโยมได้ร่วมทำบุญกันอย่างเนืองแน่น 
และได้มีภาพประทับใจเป็นอย่างมากเมื่อลูกชาย น้องออก้า เห็นหลวงพ่อเปิ้ล เดินมาได้วิ่งร้องไห้เข้าไปกอดด้วยความคิดถึง
ซึ่งภาพดังกล่าว จูน กษมา เป็นคนบันทึกไว้และได้โพสต์ลงอินสตาแกรม ple_nakorn โดยมีข้อความระบุว่า "#จูนเป็นคนลงไอจีเองคะ.......พบกันครั้งแรกหลังจากกลับจากอินเดีย ก้าร้องโฮทันทีที่เจอหลวงพี่ปาป๊า...ฮือฮือเลย" 
เป็นความผูกพันทางสายเลือดที่หลายคนเห็นแล้วถึงกับน้ำตาซึมซึ้งไปเลยทีเดียว 
เครดิตภาพจาก IG: ple_nakorn