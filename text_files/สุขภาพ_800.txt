ตอนเป็นเด็กๆ เราเป็นคนหนึ่งที่มีดอกสีขาว ขีดขาวๆ อยู่บนเล็บแทบทุกนิ้ว ที่บ้านจับให้ทานอาหารที่ธาตุเหล็กเยอะๆ เพราะคิดว่าเป็นเพราะขาดธาตุเหล็ก
แล้วเพื่อนๆ ล่ะคะ? ลองสังเกตเล็บของเราดูนะคะ พบว่ามีดอกสีขาวๆ เป็นขีดเล็กๆ อยู่บนเล็บหรือเปล่า ถ้ามี หลายคนอาจจะเคยได้ยินว่าเป็นเพราะขาดสารอาหารบางชนิด จริงๆ แล้วเป็นเพราะขาดสารอาหารจริงๆ หรือมาจากสาเหตุอื่นกันแน่ มาดูคำตอบที่แท้จริงกันค่ะ
 
ดอกเล็บขาว ขีดสีขาวบนเล็บ คืออะไร?
ร่องรอยบนเล็บมีหลายลักษณะแตกต่างกันออกไป ไม่ได้มีรอบดอกขาวๆ เพียงอย่างเดียวนะคะ แต่ดอกขาวๆ เราจะเรียกว่า Leukonychia โดยจุดสีขาวที่เห็น คือส่วนที่เล็บด้านในไม่ได้สัมผัสกับเนื้อของนิ้ว เลยเห็นเป็นสีขาวๆ แทนที่จะเป็นสีขาวอมชมพูเหมือนส่วนที่เล็บแนบสนิทไปกับนิ้ว
 Diseases Pictures
เล็บลักษณะนี้อาจมาจากอุบัติเหตุเล็กๆ น้อยๆ ที่เกิดขึ้นกับเล็บ เช่น ของแข็งทับแรงๆ โดนกระแทก หรือของมีคมทิ่ม เมื่อถึงระยะที่เล็บค่อยๆ ยาวขึ้น ดอกขาวๆ จะค่อยๆ เลื่อนยาวขึ้นจนสามารถตัดออกได้ ไม่ได้มีอะไรน่าเป็นห่วงค่ะ
 
ส่วนรอยเล็บแบบ Muehrcke’s line จะเป็นเส้นสีขาวขนานตามแนวขวาง และคั่นด้วยเนื้อสีขาวอมชมพูของเนื้อเล็บ รอยเหล่านี้จะไม่เคลื่อนตัวไปด้านบนเมื่อเล็บยาวขึ้น อาจเกิดได้จากผู้ป่วยที่อยู่ในภาวะอัลบูมินต่ำ โดยอาจจะเกิดจากการเป็นโรคตับรุนแรง หรือเป็นผลข้างเคียงจากการใช้ยาบางชนิดWikipedia
 
ส่วนเรื่องของการขาดสารอาหารนั้น ก็ยังมีความเป็นไปได้ในกรณีของเล็บในแบบที่เรียกว่า Beau’s lines โดยเล็บจะมีรอบบุ๋มลึกเป็นเส้น ผิวเล็บไม่เรียบ เป็นคลื่น เล็บเปราะหักง่าย เหมือนเคยมีของแข็งหล่นทับ หากเล็บมีสีซีดร่วมด้วย อาจหมายถึงขาดธาตุเหล็ก ถ้าเล็บมีลักษณะเป็นจุดขาวๆ อาจหมายถึงการขาดแคลเซียม แต่ถ้าเล็กหักเปราะง่าย อาจหมายถึงกำลังขาดธาตุสังกะสี เป็นต้น
Regional Derm
 
สุขภาพเล็บ บอกโรค?
ไม่ได้แปลว่าเล็บที่มีลักษณะผิดปกติ จะหมายถึงเรากำลังเป็นโรคร้ายเสมอไปนะคะ เพราะรอยขาวๆ ของเล็บ อาจมาจากอุบัติเหตุเล็กๆ น้อยๆ การถูกกดทับจากรองเท้า หรือความผิดปกติตั้งแต่ตอนที่เล็บงอก กระบวนการสร้างฐานเล็บเกิดหยุดชะงักชั่วคราว จนทำให้เกิดเป็นช่องว่างระหว่างเล็บกับเนื้อเล็บขึ้นมา เลยปรากฏเป็นสีขาวๆ ในส่วนที่เล็บไม่แนบสนิทกับเนื้อนิ้ว โดยส่วนใหญ่มักไม่ได้มีอันตรายอะไร รอจนเล็บยาวค่อยตัดทิ้งได้
หากแต่ใครมีความกังวล หรือเล็บมีความผิดปกติมากกว่าที่เราพูดถึง สามารถเข้าปรึกษาแพทย์ที่โรงพยาบาลใกล้บ้านได้เลยค่ะ