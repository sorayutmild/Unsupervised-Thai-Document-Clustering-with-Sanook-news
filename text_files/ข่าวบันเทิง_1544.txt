
วู้ดดี้ เปิดตัวแฟนหนุ่มอย่างเป็นทางการ ยอมรับแต่งงานแล้วเมื่อวันวาเลนไทน์  กลายเป็นกระแสฮือฮาขึ้นมาทันที เมื่อในกระแสออนไลน์ได้เผยแพร่บทสัมภาษณ์ของ พิธีกรฝีปากกล้า วู้ดดี้ มิลินทจินดา ในนิตยสาร Time Out Bangkok ที่ได้เปิดเผยว่า ตนเองแต่งงานแล้วเมื่อวันวาเลนไทน์ที่ผ่านมาที่นิวยอร์ก และคบกันมากว่า 9 ปีแล้ว
และเมื่อย้อนไปดูภาพในอินสตาแกรมของ "วู้ดดี้" พบว่ามีภาพของหนุ่มคนหนึ่งที่ "วู้ดดี้" ยืนใกล้ชิดด้วย และมีภาพในวันวาเลนไทน์ที่ "วู้ดดี้" ยืนท่ามกลางเพื่อนๆ และมีหนุ่มคนนี้ปรากฎร่วมเฟรมอยู่ด้วย
ด้าน วู้ดดี้ เคยให้สัมภาษณ์ไว้ว่า "ตอนนี้ตนเองก็มีคนนอกวงการเข้ามาดูแลหัวใจแล้ว ส่วนจะเป็นเพศไหนนั้นเจ้าตัวบอกเพียงแค่ว่าโลกและกฏหมายสมัยนี้มันเปลี่ยนไปแล้ว ถ้าคนไหนใช่อยากจะหวังไกลถึงขั้นแต่งงาน ตอนนี้ผมก็มีคนรู้ใจอยู่แล้วครับ คือผมยังไม่อยากใช้คำว่าแฟนกับเขานะ เพราะผมต้องเผื่อใจไว้นิดนึง ซึ่งเขาเป็นคนนอกวงการเต็มตัวเลย เป็นคนไทยเพิ่งจะศึกษากันไม่ได้นานเท่าไหร่"
ทั้งนี้ ทีมข่าว Sanook! News ได้ติดต่อวู้ดดี้ ซึ่งเจ้าตัวบอกว่าขณะนี้ติดภารกิจอยู่ที่พม่ายังไม่สามารถให้สัมภาษณ์ใดๆ ได้ ตอนนี้มีคนสอบถามเข้ามาเยอะมาก แต่เรื่องราวดังกล่าวเป็นไปตามข่าว
ทั้งนี้ วู้ดดี้ บอกว่าไม่อยากเปิดเผยรายละเอียดมากเพราะเกรงใจทางบ้านของอีกฝ่าย 
ยังไงต้องขอแสดงความยินดีด้วยนะคะ  
เครดิตภาพจากทวิตเตอร์ @Prangie, IG: woodytalk ข้อมูลนิตยสาร Time Out Bangkok 