พร้อมเพย์ คือ การทำธุรกรรมทางการเงินที่ช่วยให้ผู้ใช้บริการรับ-โอนเงินจากคนอื่นได้ง่ายมากขึ้น แค่รู้เบอร์โทรศัพท์มือถือ หรือเลขบัตรประจำตัวประชาชน 13 หลัก Sanook Money เชื่อว่านาทีนี้ทุกคนอยากรู้วิธีสมัคร หรือลงทะเบียนผูกเบอร์โทรศัพท์มือถือ บัตรประจำตัวประชาชน 13 หลัก เข้ากับเลขที่บัญชี เพื่อให้เกิดความคล่องตัวในการใช้งานมากขึ้น ถ้าพร้อมแล้วไปดูกันเลยว่าต้องมีอะไรกันบ้าง
สิ่งที่ต้องใช้ลงทะเบียนพร้อมเพย์มีแค่ 3 อย่าง ได้แก่


สมุดบัญชีเงินฝาก/เลขที่บัญชีเงินฝาก (ออมทรัพย์หรือกระแสรายวัน) แต่ต้องเป็นชื่อเราเท่านั้น


เลขบัตรประจำตัวประชาชน


หมายเลขโทรศัพท์มือถือ


จากนั้นนำเลขบัตรประจำตัวประชาชน 13 หลัก หรือ หมายเลขโทรศัพท์มือถือไปผูกกับบัญชีเงินฝากใดก็ตาม สามารถลงทะเบียนกรอกข้อมูลได้ทั้งหมด ดังนี้

ตู้ ATM
Mobile Banking
สาขาธนาคาร
เว็บไซต์ธนาคาร

แต่ด้วยจำนวนธนาคารที่มีอยู่ค่อนข้างมาก Sanook Money จึงขอแบ่งออกเป็นธนาคารเฉพาะกิจของรัฐ และธนาคารพาณิชย์ เพื่อให้ทุกคนได้เข้าใจง่ายมากขึ้น
ธนาคารเฉพาะกิจของรัฐ

ธนาคารกรุงไทย
ธนาคารออมสิน
ธนาคารเพื่อการเกษตรและสหกรณ์การเกษตร (ธ.ก.ส.) 
ธนาคารอาคารสงเคราะห์ (ธอส.)

ส่วนธนาคารพาณิชย์ ผู้ใช้บริการก็สามารถสมัครพร้อมเพย์ตามที่แต่ละธนาคารได้ระบุรายละเอียดไว้เลย

ธนาคารกรุงเทพ
ธนาคารกสิกรไทย
ธนาคารไทยพาณิชย์
ธนาคารทหารไทย และธนาคารธนชาติ
ธนาคารกรุงศรีอยุธยา
ธนาคารทิสโก้
ธนาคารเกียรตินาคิน
ธนาคารแลนด์ แอนด์ เฮ้าส์
ธนาคารซีไอเอ็มบีไทย
ธนาคารไทยเครดิต
ธนาคารไอซีบีซี ไทย
ธนาคารยูโอบี
ธนาคารอิสลามแห่งประเทศไทย

สำหรับรูปแบบ วิธีสมัครพร้อมเพย์นั้น มีทั้งหมด 3 แบบ (พร้อมภาพประกอบ)

แบบที่ 1 บัญชีเดียว คือ บัตรประจำตัวประชาชน และโทรศัพท์มือถือ ผูกเข้ากับเลขที่บัญชีธนาคาร



แบบที่ 2 หลายบัญชี คือ หากมีสมุดบัญชี 3 เล่ม บัตรประชาชนจะผูกเลขที่บัญชีได้แค่ 1 บัญชีเท่านั้น ส่วนเลขที่บัญชีอีก 2 บัญชี สามารถผูกเข้ากับโทรศัพท์มือถือได้ 1 เครื่องต่อ 1 บัญชี



แบบที่ 3 หลายบัญชี คือ หากมีสมุดบัญชี 2 เล่ม บัตรประชาชนจะผูกเลขที่บัญชีได้เพียง 1 บัญชี ส่วนเลขที่บัญชีที่เหลือ สามารถผูกเข้ากับโทรศัพท์ได้ 2-3 เครื่อง


ส่วนค่าธรรมเนียมในการโอนพร้อมเพย์นั้น จะอ้างอิงวงเงินการโอนในแต่ละครั้ง


ยอดเงินโอน ไม่เกิน 5,000 บาท ค่าธรรมเนียม ฟรี


ยอดเงินโอน 5,000-30,000 บาท ค่าธรรมเนียม 2 บาท


ยอดเงินโอน 30,000-100,000 บาท ค่าธรรมเนียม 5 บาท


ยอดเงินโอนมากกว่า 100,000 บาท ค่าธรรมเนียม 10 บาท


แต่ก็มีหลายธนาคารที่จะไม่ได้คิดค่าธรรมเนียมการโอนเงินผ่านพร้อมเพย์เลย สามารถเข้าไปอ่านรายละเอียดเงื่อนไขที่เว็บไซต์ธนาคารได้เลย
ขอให้จำขึ้นใจว่าเลขบัตรประชาชนผูกได้เพียงบัญชีเดียวเท่านั้น ซึ่ง Sanook Money ขอแอบกระซิบว่า ข้อดีของการใช้บัตรประจำตัวประชาชนผูกกับเลขที่บัญชีคือมีโอกาสที่จะได้รับสิทธิประโยชน์ตามมาตรการของรัฐบาลมากกว่า อย่างล่าสุดมาตรการเยียวยาช่วยเหลือผู้ที่ได้รับผลกระทบจากโควิด-19 ด้วยการลงทะเบียนขอรับสิทธิ์ 5,000 บาท เป็นเวลา 3 เดือน (เม.ย.-มิ.ย.) หรือ จะได้รับเงินจากภาครัฐเข้าบัญชีได้โดยตรง ด้วยเลขประจำตัวประชาชน เงินสวัสดิการ, เงินคืนภาษี, เงินช่วยเหลือ, เงินสวัสดิการอื่นๆ เป็นต้น
ขอทิ้งท้ายอีกสักนิดหนึ่งว่าการลงทะเบียนพร้อมเพย์สามารถเปลี่ยนแปลงหรือยกเลิกการผูกบัญชีได้ตลอดเวลา ไม่มีกำหนดปิดลงทะเบียน

ส่องขั้นตอน ลงทะเบียนเราไม่ทิ้งกัน บนหน้าเว็บจริง ก่อนเว็บล่ม
ลงทะเบียน เราไม่ทิ้งกัน รับเงิน 5,000 บาท เริ่ม 28 มี.ค. 63
ลงทะเบียนว่างงาน แค่สมัคร-ใส่ข้อมูล-รายงานตัว ก็ได้เงินชดเชยเยียวยาพิษโควิด-19
