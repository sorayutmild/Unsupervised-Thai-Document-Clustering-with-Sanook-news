Monster Hunter
     สำหรับเหล่าสาวก Console แล้ว น้อยคนนักที่จะไม่เคยได้ยินชื่อ Monster Hunter เกม Hunting Action ชื่อดังจาก Capcom หรือที่เรียกกันว่าติกปากว่า มอนฮัน นั่นเอง  เชื่อว่าหลายต่อหลายคนที่ไม่เคยสัมผัสซีรี่ย์ต้องเกิดการสงสัยกันอย่างแน่ นอนว่า "มันสนุกตรงไหน"  ทำไมบางคนถึงต้องลงทุนซื้อเครื่องตามเวลาที่มีภาคใหม่ย้าย Platform  เราไปรู้จักเจ้าซีรี่ย์นี้กัน ว่าทำไมมันถึงเป็นที่ถูกกล่าวขานกันมากสุดๆ  
Monster Hunter
       Monster Hunter นั้นเป็นเกม Hunting Action ที่ถือกำเนิดขึ้นเมื่อปี 2004 บนเครื่อง  PlayStation 2 ผู้เล่นจะได้รับบทบาทเป็นเหล่านักล่าในโลกแฟนตาซี  คอยรับภาระกิจในการล่ามอนสเตอร์ต่างๆ ที่มีอยู่มากมาย  และมีความยากง่ายที่แตกต่างกันไป และสามารถเล่นออนไลน์กันได้ถึง 4  คนในเควสต์เดียวกัน ด้วยตัวเกมที่ออกแบบมาได้ค่อนข้างดี ทำให้ภาคแรกนั้น  ปัจจุบันทำยอดขายไปได้ถึง 21 ล้านชุดแล้ว  ซึ่งจุดเด่นที่ทำให้ซีรี่ย์ทำยอดขายได้ถล่มทลายขนาดนี้ก็มีด้วยกันหลากหลาย อย่างดังต่อไปนี้  การออกล่าที่ลำบากลำบนสมจริง
Monster Hunter
      ในเกม Monster Hunter นั้น การที่เราต้องออกไปล่ามอนส์เตอร์แต่ละตัว  ไม่ใช่แค่เข้าเควสต์ไปฟันสองสามฉับแล้วก็ชนะเลยซึ่งมันดูกระจอกงอกง่อยไป  ผู้เล่นจะต้องออกสำรวจแผนที่ต่างๆ  เพื่อทำการหาตัวเจ้ามอนสเตอร์ที่มันไปแอบอยู่ที่ไหนซักที่หนึ่ง  นอกจากการที่นำอาวุธประจำตัวไปฟาดฟันเหล่ามอนสเตอร์พวกนี้แล้ว  ต้องใช้อุปกรณ์ทุ่นแรงต่างๆ เพื่อช่วยในการล่าด้วย ไม่ว่าจะเป็นกับดัก,  ระเบิดแสง และอื่นๆ  ซึ่งมอนสเตอร์แต่ละชนิดก็จะมีวิธีในการล่าที่แตกต่างกันออกไป  แถมเวลามันบาดเจ็บมันก็จะหนีไปซ่อนตัวตามที่ต่างๆ ให้เราตามล่ากันอีก
Monster Hunter
      ทางด้านของตัวละครผู้เล่นนั้นก็มีความสมจริงเช่นเดียวกัน  เมื่อเวลาหิวก็ต้องกิน ไม่งั้นไม่มีแรง,  เวลาดาบบิ่นก็ต้องเอาหินลับมีดมาลับ, เวลาเจอมอนสเตอร์ตัวแข็งๆ  ก็จะฟันไม่เข้าถ้าอาวุธไม่ดีพอ, เวลาวจะวิ่งก็ต้องเก็บอาวุธก่อน  ไม่เช่นนั้นจะวิ่งไม่ได้ ฯลฯ
Monster Hunter
      ปัจจัยทางด้านสิ่งแวดล้อมนั้นก็มีผลต่อการเล่นด้วยเช่นเดียวกัน  ถ้าเกิดฝนตก ทางบางทางก็จะถูกปิด และมอนสเตอร์ก็จะเปลี่ยนถิ่นที่อยู่ประจำ,  หิมะตกก็จะทำให้หลอด Stamina ลดลง, อากาศร้อนจัดก็ทำให้ hp ลด,  ทะเลทรายจะร้อนตอนกลางวันแต่หนาวตอนกลางคืน ซึ่งเป็นอะไรที่ค่อนข้างสมจริง  เนื่องจากถ้าเป็นในสถานการณ์จริง เราก็ไม่สามารถคาดเดาสิ่งเหล่านี้ได้   อาวุธต่างๆ ให้เลือกเล่นเพียบ
Monster Hunter
Monster Hunter
      สิ่งสำคัญในการออกล่าก็คงจะหนีไม่พ้นเรื่องของอาวุธประจำกายอย่างแน่นอน  โดยภายในเกม Monster Hunter นั้นก็มีอาวุธมากมายออกมาให้ผู้เล่นได้เลือกใช้กันไม่ว่าจะเป็นดาบสั้น,  ขวาน, ค้อน รวมไปถึงอาวุธระยะไกล  ซึ่งท่วงท่าการออกอาวุธและวิธีเล่นก็จะแตกต่างออกไปตามความถนัดของแต่ละคน
Monster Hunter
      สำหรับในเรื่องของ Action ตัวละครนั้น จะเน้นไปในด้านความสมจริง  เป็นความเร็วในการออกอาวุธที่ใกล้เคียงกับคนจริงๆ  ดังนั้นจังหวะในการโจมตีศัตรูจะทำได้ค่อนข้างช้า  ทำให้ผู้เล่นต้องใช้จังหวะในการโจมตี Monster อย่างถูกต้อง  ไม่เช่นนั้นจะไม่สามารถหลบการโจมตีของ Monster ได้ทัน  ในจุดนี้ถือว่าเป็นจุดที่สร้างความท้าทายให้ผู้เล่นได้ค่อนข้างดี   เควสต์มากมายให้ผู้เล่นได้ท้าทาย 
Monster Hunter
       สำหรับเมนหลักของเกม Monster Hunter เลยก็คือการทำเควสต่างๆ  ไม่ว่าจะเป็นการล่าหรือการจับ Monster ต่างๆ ที่มีอยู่มากมายภายในเกมนับ  100 เควสต์ รวมถึงเควสต์ละดับสูงที่ต้องพบกับมอนสเตอร์ที่เก่งกาจกว่าเดิม 
 มอนสเตอร์ลีลาแพรวพราว ลูกเล่นเยอะ
Monster Hunter
Monster Hunter
      สำหรับการล่ามอนสเตอร์นั้น ก็ไม่ใช่เป็นเรื่องง่าย ไม่มีตัวไหนจะอยู่นิ่งๆ  ออกท่าไม่กี่แบบให้ตีจนตายง่ายๆ แน่นอน  มอนสเตอร์แต่ละตัวนั้นก็จะมีการโจมตีที่แตกต่างกันออกไปหลากหลายท่า  ให้ผู้เล่นต้องคอยหลบหลีกและหาช่องว่างในการโจมตีสวน  ซึ่งถ้าผู้เล่นไม่ทันสังเกตดีๆ ก็ม่องเท่งกันอย่างแน่นอน แถมเวลาที่มันโกรธ  มันก็จะโจมตีได้อย่างรุนแรง, รวดเร็ว  รวมถึงมีท่าแปลกๆ หลบยากๆ ด้วย  ซึ่งมอนสเตอร์แต่ละตัวก็จะมีการโจมตีและลูกเล่นแตกต่างกันออกไป  (มีจุดอ่อนที่แตกต่างกันออกไปด้วย)         มอนสเตอร์ภายในเกมแต่ละภาคนั้นก็มีกันอยู่มากมาย  นอกเหนือจากการโจมตีที่หลากหลายของมันแล้ว ก็ยังมีจุดอ่อนที่แตกต่างกันด้วย  บางตัวเราก็สามารถตัดหางมันได้ เพื่อจะสามารถแล่ของได้เพิ่ม  และทำให้ประสิทธิภาพในการโจมตีลดลง ด้วยความหลากหลายของรายละเอียดต่างๆ  ของมอนสเตอร์นี้ ทำให้ Monter Hunter มีความแตกต่างมากว่าเกม Action  เกมอื่นทั่วๆ ไป  การอัพเกรดอาวุธและชุดเกราะเพื่อเพิมประสิทธิภาพ
Monster Hunter
Monster Hunter
Monster Hunter
      เมื่อต้องเจอ Monster ที่แข็งแกร่งกว่าเดิม  เราจึงจำเป็นต้องทำการซื้อหรืออัพเกรดชุดและอาวุธให้มีความแข็งเกร่งยิ่ง ขึ้น โดยอาวุธและชุดเกราะภายในเกมนั้นก็มีอยู่ด้วยกันมากมายหลายสาย  แบ่งแยกตามธาตุต่างๆ ในกรณีที่เป็นอาวุธ และแบ่งแยกตามสกิลต่างๆ  สำหรับชุดเกราะ  โดยผู้เล่นจะต้องนําไอเทมที่ได้จากการแล่มอนสเตอร์หรือได้จากรางวัลเมื่อจบ เควสต์ต่างๆ บางอย่างก็ใช้ของหายาก บางอย่างก็ใช้ของหาง่าย  ซึ่งในจุดนี้แหละ ที่ทำให้ผู้เล่นต้องใช้เวลาในการเล่นเป็นจำนวนมาก  ในการที่จะหาวัตถุดิบมาทำชุดหรืออาวุธ        เพื่อที่จะล่ามอนสเตอร์ได้อย่างง่ายดาย  ผู้เล่นจึงต้องเลือกใช้อาวุธต่างๆ ให้เหมาะสมกับมอนสเตอร์ตัวนั้นๆ  เช่นมอนสเตอร์ตัวนี้แพ้ธาตุไฟ ก็ต้องเอาอาวุธธาตุไฟไป,  ชุดเกราะชุดนี้ไม่กันธาตุนํ้า ต้องหลีกเลี่ยงมอนสเตอร์ธาตุนํ้า  ทำให้ผู้เล่นต้องมีอาวุธและชุดที่มากกว่า 1 อย่าง  (เว้นแต่ถ้าเทพก็อีกเรื่องหนึ่ง)  ก็ทำให้ต้องใช้เวลาในการเล่นเกมมากเช่นเดียวกัน    ระบบสกิล
Monster Hunter
      ในเกม Monster Hunter  นอกเหนือจากจะแบ่งสายการเล่นจากอาวุธที่มีอยู่มากมายแล้ว  ยังสามารถแบ่งได้ตามสกิลอีกด้วย ซึ่งสกิลต่างๆ  นั้นก็จะเพิ่มความสามารถให้กับผู้เล่นในการที่ต้องต่อกรกับเหล่ามอนสเตอร์  มีอยู่มากมายหลายสายให้เลือกตามสไตล์การเล่น  ไม่ว่าจะเป็นสกิลเกี่ยวกับการโจมตีเช่น เพิ่มพลังการโจมตี, อัตรา Critical  หรือจะเป็นสกิลทักษะต่างๆ ของผู้เล่น เช่นกันความร้อน, กันเสียง,  ลับมีดเร็ว  โดยสกิลพวกนี้จะมาพร้อมกับชุดเกราะต่างๆ ที่มีทั้งหมด 5  ส่วนด้วยกัน และยังมีในส่วนของเครื่องประดับด้วย  ความยากที่ไม่เคยปราณีใคร
Monster Hunter
      ด้วยระบบการเล่นต่างๆ และความโหดของมอนสเตอร์ ทำให้เจ้า Monster Hunter ถือว่าเป็นเกมที่มีระดับความยากค่อนข้างมากเลยทีเดียว (ถึงภาคหลังๆ  จะทำให้ง่ายลงก็ตาม) ตีมันตั้งนานกว่าจะตาย มันตีเราสองทีตาย  ยิ่งเล่นแพ้ก็ยิ่งเจ็บใจ ต้องเอาชนะให้ได้ นี่ก็อาจจะเป็นอีกเหตุผลหนึ่ง  ที่ทำให้เริ่มติด Monster Hunter ก็เป็นได้  (แต่ก็ไม่มีเกมไหนที่ยากเกินความสามารถมนุษย์อยู่ดี ใครที่เล่นเก่งๆ  แก้ผ้าไปสู้ก็ยังได้  นับว่าเป็นเกมที่ใช้ความสามารถผู้เล่นค่อนข้างมากทีเดียว)   จับทีม 4 คน ร่วมใจกันล่า
Monster Hunter
Monster Hunter
      ไม่ว่าจะเป็นเกมอะไรก็ตาม หากว่าได้เล่นพร้อมกับเพื่อนๆ  แล้วความมันส์จึงบังเกิดแน่นอน สำหรับ Monster Hunter นั้นสามารถเล่นแบบ  Multiplayer ได้พร้อมกันถึง 4 คนด้วยกัน ในสมัย PS2  ต้องมานั่งเสียบสายแลนต่อเข้า Network  ต่อมาก็มีการพัฒนาให้เล่นด้วยกันได้ง่ายขึ้น ไม่ว่าจะเป็นการเล่นแบบ  ad-hoc, เล่นออนไลน์ รวมไปถึงการ Cross Platform กัน สำหรับบางคน  การเล่นแบบ Multiplayer ก็อาจจะเป็นประเด็นดราม่ากันได้  ถ้าไปเจอคนที่เล่นไม่ค่อยเก่ง ซึ่งเกมนี้ต้องใช้ทีมเวิร์คกันพอสมควร         ด้วยเหตุผลเหล่านี้เองจึงทำให้ Monster Hunter เป็นอีกหนึ่งซีรี่ย์เกมที่เหล่าแฟนๆ ติดงอมแงมเป็นจำนวนมาก  และขายได้ในหลักล้านชุด ทุกๆ ภาคที่วางจำหน่าย  สำหรับใครที่ยังไม่เคยได้สัมผัสซีรี่ย์ ก็ลองเล่นกันดูนะครับ  อาจจะได้เจอเกมที่ถูกใจก็เป็นได้
 
 
 


สนับสนุนเนื้อหา
โดย  PuruZ


