ตามที่ บริษัทท่าอากาศยานไทย จำกัด(มหาชน) สอบถามแนวทางปฎิบัติเมื่อตรวจพบแบตเตอรี่สำรอง (Spare Battery)ในรูปแบบ Power Bank กรมการบินพลเรือน พิจารณาตามกฎกระทรวง กำหนดวัตถุอันตรายและสัตว์ซึ่งอาจเป็นอันตรายต่อความปลอดภัยของอากาศยานหรือบุคคลในอากาศยาน พ.ศ. 2550 ข้อ 4 (4)

วันนี้ Sanook! Hitech มีคำแนะนำมาบอกกันครับว่าจริง ๆ แลัวเราสามารถพกพา “Power Bank” หรือ “แบตเตอรี่สำรอง” ขึ้นเครื่องได้ ภายใต้เงื่อนไขอะไรบ้าง?
ซึ่งแบตเตอรี่สำรอง (Spare Battery) ในรูปแบบ Power Bank เป็นวัตถุและสารที่ผู้โดยสารหรือเจ้าหน้าที่ประจำอากาศยานสามารถพกพาไปกับอากาศยานโดยนำติดตัวหรือใส่ไว้ในสัมภาระ จึงได้สรุปเป็นแนวทางปฎิบัติเมื่อตรวจพบแบตเตอรี่สำรอง โดยไม่อนุญาตให้นำแบตเตอรี่สำรองในรูปแบบ Power Bank ทุกชนิดใส่ในกระเป๋าที่นำไปเช็คอิน ผู้โดยสาร หรือลูกเรือสามารถนำแบตเตอรี่สำรองไปกับอากาศยาน
โดยพกพาหรือใส่ในกระเป๋าถือขึ้นอากาศยาน ไม่จำกัดจำนวนชิ้นได้ โดยต้องมีค่าความจุไฟฟ้าไม่เกิน 100Whหรือ 20,000mAh ผู้โดยสารหรือลูกเรือ1คน สามารถนำแบตเตอรี่สำรองไปกับอากาศยานโดยพกพาหรือใส่ในกระเป๋าถือขึ้น อากาศยาน ที่มีค่าความจุไฟฟ้าระหว่าง 100-160 Wh หรือ 20,000-32,000 mAhได้ไม่เกินคนละ2ชิ้น
และไม่อนุญาตให้ผู้โดยสารหรือลูกเรือนำแบตเตอรี่สำรองที่มีค่าความจุไฟฟ้า มากกว่า 160Wh หรือ 32,000mAh ไปกับอากาศยานโดยพกพาหรือใส่กระเป๋าถือขึ้นอากาศยาน

ดังนั้นหากใครกำลังจะเดินทางและต้องพกพาแบตเตอรี่สำรองขึ้นเครื่องบิน ก่อนเดินทางก็เตรียมตัวกันให้ดีนะครับ>.<