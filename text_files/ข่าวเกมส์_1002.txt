 

     ปัญหาการละเมิดลิขสิทธิ์นั้นยังถือว่าเป็นปัญหาระดับชาติที่ทั่วโลกให้ความใส่ใจกันเป็นอย่างมาก โดยเฉพาะในส่วนของซอฟต์แวร์ที่มีบทบาทมากขึ้นในชีวิตประจำวัน ซึ่งนั่นหมายถึงซอฟต์แวร์เกมด้วย 

     ปัญหาละเมิดลิขสิทธิ์ซอฟต์แวร์เกมนั้นมีมาตั้งแต่นมนานสมัยเครื่อง Famicom กันแล้ว (ไอ้พวก 101 in 1 ที่เล่นได้ 10 เกม) จนมาถึงในยุคปัจจุบันถึงแม้ว่าทางผู้ผลิตจะพยายามป้องกันอย่างเต็มที่แล้ว ก็ยังไม่อาจต้านทางสิ่งนี้ได้ ซึ่งทำให้เกิดการสูญเสียรายได้เป็นอย่างมาก ทำไมถึงมีการละเมิดลิขสิทธิ์ซอฟต์ซอฟต์แวร์ค่าครองชีพของเราไม่เท่ากัน

     สาเหตุหลักที่ทำให้มีการละเมิดลิขสิทธิ์ซอฟต์แวร์เกมเลยนั่นก็คือค่าครองชีพนั่นเอง ประเทศโลกที่ 3 อย่างเราๆ เวลาซื้อเกมแผ่นแท้ซักแผ่นนึงเรียกว่าแทบกระอักเลือด เนื่องจากมีค่าครองชีพที่ตํ่า อาจจะต้องกินม่าม่าไปหลายสัปดาห์ถึงจะได้เล่นซักเกม แต่ในขณะเดียวกัน ประเทศที่พัฒนาแล้วที่มีค่าครองชีพสูง เขาไม่กินข้าวแค่วันสองวันก็สามารถซื้อเกมแผ่นแท้เล่นได้แล้ว แน่นอนว่าประเทศผู้ผลิตก็คือประเทศพวกนี้นั่นแหละ เลยทำให้ซอฟต์แวร์เกมนั้นมีราคาแพง ด้วยความที่อยากเล่นแต่ไม่มีเงินก็เลยต้องหันหน้าเข้าหา Dark Side เล่นแผ่นผีกันไปการลองของจากเหล่า Dev Team

     ถ้าหากไม่มีคนเปิดช่องทาง ปัญหาพวกนี้ก็จะเกิดขึ้นน้อยลง เพื่อวัดความสามารถและสร้างผลงานให้กับตัวเอง เหล่า Dev Team จึงมักจะหาทางเลือกโดยการเจาะช่องโหว่ของซอฟต์แวร์ต่างๆ และทำให้เล่นเกมก็อปปี้ได้นั่นเอง ซึ่งนี่ก็ถือว่าสร้างความเสียหายให้ผู้ผลิตเป็นอย่างมาก โดยที่ตัวเองดันได้ความดีความชอบอยู่ฝ่ายเดียว ไม่รู้ว่าเกมดีรึเปล่า??

     อันนี้ถือว่าเป็นปัญหาของผู้พัฒนาเกมบางค่ายที่ไม่สามารถโปรโมตตัวเกมให้ดูน่าสนใจจนอยากซื้ออยากหามาเล่นได้ บางค่ายก็แก้ปัญหาด้วยการส่ง Demo มาให้ลองลิ้มรสกันก่อน เนื่องจากในยุคนี้การรับส่งข้อมูลบนโลกอินเตอร์เน็ตทำได้อย่างรวดเร็ว แต่ก็ไม่ได้ทำกันเช่นนั้นทุกราย สำหรับบางก็อาจจะไม่สนใจแล้วก็ไม่ซื้อเลย แต่สำหรับบางคนก็ใช้วิชามารหาแผ่นก็อบมาลองเล่นก่อน (ถ้าชอบก็ค่อยไปซื้อแท้ หรือไม่ซื้อเลย อันนี้ก็ไม่รู้)      ด้วยเหตุผลต่างๆ ดังกล่าวที่นำไปสู่การละเมิดลิขสิทธ์นี้ ถือว่าเป็นการสร้างความเสียหายอย่างใหญ่หลวงเลยทีเดียว ซึ่งข้อเสียของมันก็มีดังต่อไปนี้ ค่ายเกมดีไม่มีที่อยู่

     แน่นอนว่าผู้พัฒนาเกมนั้นก็อยู่ได้ด้วยรายได้จากการขายซอฟต์แวร์เกมนี่แหละ ถ้าในเมื่อทุกคนล้วนแต่เล่นก๊อป เขาก็ไม่สามารถหารายได้เพื่อมาพัฒนาเกมดีๆ ให้คุณต่อได้และบริษัทอาจจะต้องปิดตัวลง ทำให้ผู้พัฒนาหน้าใหม่ที่มากความสามารถไม่กล้าที่จะเสี่ยงลงทุน เป็นผลให้เกมเข้าสู่ตลาดน้อยลง ดังนั้นถ้าคุณชอบเกมไหนก็อุดหนุนของแท้เถอะ ก่อนที่จะไม่มีเกมดีๆ ให้เล่น ประเทศขาดความเชื่อถือ       หลายคนอาจจะเคยคิดว่าทำไม Nintendo, Microsoft  หรือผู้พัฒนาเกมรายใหญ่ไม่คิดจะนำไลน์สินค้าเกมและเครื่องคอนโซลมาทำตลาดในไทยกันอย่างเต็มตัวบ้าง เหตุผลก็ไม่มีอะไรมากครับ เพราะว่าประเทศเราไม่สามารถทำรายได้ที่คุ้มค่าพอที่เขาจะมาเปิดตลาดในไทย ซึ่งเหตุผลหนึ่งก็เนื่องมาจากการละเมิดลิขสิทธ์นี่แหละ ทำให้เขาไม่สามารถทำรายได้จากเราได้คุณอาจจะเป็นเหยื่อหมานำจับ

     เรื่องเงินๆ ทองๆ ไม่เข้าใครออกใคร ด้วยสภาพเศรษฐกิจในปัจจุบันที่เงินทองหายาก ทำให้เกิดอาชีพไม่สุจริตขึ้นมาที่ทำเอาบรรดาร้านเน็ตต้องอารมณ์เสียกันไปตามๆ กันนั่นคือพวกหมานำจับ และผู้แอบอ้างสิทธิ์จอมปลอม ถ้าคุณเกิดละเมิดลิขสิทธ์ขึ้นมา คุณอาจจะโดนข่มขู่เรียกร้องความเสียหายจากพวกทำนาบนหลังคนนี้ได้ (ล่าสุดก็มีเหตุการณ์แถวสะพานเหล็กมาแล้ว)

     ผมเชื่อว่ามีหลายคนที่ตระหนักถึงความสำคัญเหล่านี้และพยายามทำให้สิ่งที่ถูกต้อง แต่ก็มักจะมีเสียงสะท้อนจากขุนเขาเป็นจำนวนมากที่ส่งผลให้ความพยายามเหล่านี้สูญเปล่า ซึ่งก็คือพวกทื่ว่าคนเล่นแผ่นแท้ = โง่ นั่นเอง บางทีคนที่อยากทำในสิ่งที่ถูกต้องก็สามารถโดนว่าได้โดยไม่รู้ตัวอย่างในกรณีนี้ ที่มีคนพยายามที่จะอุดหนุนของมีของลิขสิทธิ์ แต่ดันมีมารผจญเจ้ามาถ่มถุยว่า " โง่ว่ะ ซื้อแผ่นแท้ โคตรเปลืองเงิน เก็บเงินไปกินข้าวดีกว่า ฯลฯ " คือจะทำอะไรก็ไม่มีใครว่าหรอกครับ แต่กรุณาช่วยสนับสนุนคนที่ทำถูกต้องเถอะครับ แต่กระนั้นก็มีคนที่มุ่งมั่นโดยไม่แคร์สายตาชาวบ้านครับ ซึ่งผมก็ขอนับถือจริงๆ      การเลิกใช้ของละเมิดลิขสิทธิ์สามารถเริ่มได้ด้วยตัวเอง ไม่ต้องรอคนอื่น ไม่ต้องแคร์สายตาชาวบ้าน ไม่ต้องหาแนวร่วม คิดแล้วทำเลย เข้าใจว่ามันเป็นเรื่องค่อนข้างยากครับ แต่เริ่มตั้งแต่วันนี้ก็ยังดีกว่าไม่ได้เริ่มเลยครับ ขอเอาใจช่วยครับ
 

ผู้สนับสนุนเนื้อหา
โดย Puruz

 