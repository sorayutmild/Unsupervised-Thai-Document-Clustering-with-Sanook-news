เอาใจหนุ่มๆ สาวๆ ชาวสนุก!ดูดวงที่รักการทำสีผมกันสักหน่อยกับการทำสีผมเสริมดวงตามปีนักษัตร 
ด้วยความเชื่อที่ว่าสีสันเหล่านี้จะช่วยเสริมดวงในด้านต่างๆได้ และยังรวมไปถึงสีผมที่ไม่ควรทำเพราะจะส่งผลให้ชีวิตมีอุปสรรคหรือปัญหา มาดูกันสิว่าคุณเหมาะกับสีผมสีไหนกันบ้าง
สีผมเสริมดวงตามปีนักษัตร 
หนุ่มสาวปีชวด เป็นคนที่เข้มแข็งทางความคิด รักเพื่อน บางครั้งเชื่อเพื่อนมากกว่าคนรัก เป็นคนรักง่ายหน่ายเร็ว

สีผมที่ควรทำ คือ สีน้ำตาลทอง หรือเฉดสีบรอนซ์กลางๆ จะส่งผลทำให้ไม่เครียด ไฮไลท์สีแดงหรือแดงอมม่วง จะช่วยปัดเป่าอุปสรรค มีเงินเข้า
สีผมที่ไม่ควรทำ คือ สีดำ เพราะจะส่งผลทำให้เกิดความเครียด

หนุ่มสาวปีฉลู มักเป็นคนมุทะลุ เอาแต่อารมณ์ มักมีปัญหาในเรื่องงานแต่ก็อดทนเก่ง เปรียบเหมือนต้นกระบองเพชรที่ทนแดดทนฝน แต่ไม่เติบโตเรื่องงานเสียที

สีผมที่ควรทำ คือ สีน้ำตาลอ่อน ทำให้อารมณ์ดี ไม่เครียด สีแดง ทำให้ไม่ย่อท้อการงาน มีมุมมองใหม่ ๆ เพิ่มไฮไลท์สีส้ม เพื่อความเป็นมิตรที่ดีกับคนรอบข้าง
สีผมที่ไม่ควรทำ คือ สีดำ ส่งผลทำให้การงานไม่เปลี่ยนแปลง การเลื่อนตำแหน่ง ความก้าวหน้าก็ไม่บังเกิด

หนุ่มสาวปีขาล เป็นคนดุ ต้องการการยอมรับจากคนทั่วไป อารมณ์รุนแรง เจ้าความคิด มักเครียดง่าย ไม่ชอบโดนกักขังในด้านความคิด

สีผมที่ควรทำ คือ สีน้ำตาล จะช่วยให้จิตใจจะอ่อนนุ่มลง สีน้ำตาลอมส้ม ส่งผลให้อารมณ์ดี เป็นมิตรกับทุกคน
สีผมที่ไม่ควรทำ คือ สีดำ จะให้ยิ่งทำให้เป็นคนคิดมาก และชอบกดดันตัวเอง

สีผมเสริมดวงตามปีนักษัตร 
หนุ่มสาวปีเถาะ เป็นคนเชื่อมั่นในตนเองมาก บางครั้งเครียดกับการทำงานจนเกินไป ใช้เงินเก่ง รักใครรักจริง 

สีผมที่ควรทำ คือ สีน้ำตาลส้มเข้ม จะทำให้ไม่เครียด ส่งผลให้จิตใจเข้มแข็งหนักแน่น
สีผมที่ไม่ควรทำ คือ บรอนซ์อ่อน ทำให้การเงินรั่วไหล และกลายเป็นคนใช้เงินเก่ง

หนุ่มสาวปีมะโรง เป็นผู้นำเต็มตัว รักความยุติธรรม มีมุมมองการทำงานที่ชัดเจน รักอิสระ เก็บเงินเก่ง แต่ก็ใช้เก่งด้วยเช่นกัน

สีผลที่ควรทำ คือ สีดำหรือประกายออกสีม่วงๆ ช่วยปัดเป่าอุปสรรค และส่งเสริมด้านความเป็นผู้นำ
สีผมที่ไม่ควรทำ คือ สีน้ำตาลส้ม ส่งผลให้เกิดความเครียด

หนุ่มสาวปีมะเส็ง เป็นคนที่ลำบากตอนเด็ก แต่จะประสบความสำเร็จเมื่อโตขึ้น มักจะผิดหวังเรื่องความรักอยู่บ่อยๆ 

สีผมที่ควรทำ คือ สีส้มอมทอง น้ำตาลแดงเข้ม ทำให้อารมณ์เย็นลง ลดความเครียดได้
สีผมที่ไม่ควรทำ คือ ไฮไลท์ด้วยสีสันจัดจ้าน เช่น ชมพู ส้ม จะส่งผลให้ชีวิตติดขัดมีอุปสรรคเข้ามาได้ง่าย

สีผมเสริมดวงตามปีนักษัตร 
หนุ่มสาวปีมะเมีย เป็นนักสู้ ต้องรับภาระจากคนรอบข้างอยู่เสมอ เป็นคนกล้าได้กล้าเสีย จะลงทุนเมื่อมีโอกาส เพราะมีความเป็นนักสู้อยู่ในตัวเอง

สีผมที่ควรทำ คือ สีดำไฮไลท์ประกายแดง จะส่งผลให้การงานราบรื่นมีความก้าวหน้า
สีผมที่ไม่ควรทำ คือ สีผมโทนสีส้มจะส่งผลให้ชีวิตต้องเหน็ดเหนื่อย

หนุ่มสาวปีมะแม เป็นคนพูดดี พูดอะไรก็ทำให้คนเชื่อถือ เป็นมิตรกับทุกคน และเป็นคนที่หาเงินเก่ง 

สีผมที่ควรทำ คือ สีน้ำตาลเข้ม จะส่งผลให้เงินทองที่หามาได้เพิ่มพูนไม่รั่วไหล
สีผมที่ไม่ควรทำ คือ สีผมโทนสีแดง เพราะจะทำให้มีเรื่องเครียดในชีวิต

หนุ่มสาวปีวอก เป็นคนรักเพื่อน รักความสบาย มีเสน่ห์ คำพูดคำจาดี มีแต่คนชอบ ค่อนข้างเจ้าชู้และ ใช้เงินเก่ง 

สีผมที่ควรทำ คือ สีดำเข้ม หรือสีน้ำตาลธรรมชาติ ส่งผลให้เกิดความน่าเชื่อถือ
สีผมที่ไม่ควรทำ คือ สีบรอนซ์ทอง เพราะจะทำให้เงินทองไหลออกง่าย

สีผมเสริมดวงตามปีนักษัตร 
หนุ่มสาวปีระกา เป็นคนเจ้าอุดมการณ์ เหมาะที่จะเป็นนักคิดนักเขียน นักวางแผน เป็นคนที่รักตนเองและยึดติดกับความคิดของตัวเองเป็นใหญ่ 

สีผมที่ควรทำ คือ สีดำ น้ำเงิน เพื่อเสริมความก้าวหน้า สีน้ำตาลม่วง เสริมโชคลาภ
สีผมที่ไม่ควรทำ คือ สีบรอนซ์อ่อน หรือสีทอง เพราะทำให้เงินทองรั่วไหล

หนุ่มสาวปีจอ เป็นคนปากร้ายใจดี คำพูดเป็นเงินเป็นทอง รักเพื่อนฝูง สู้ชีวิต สู้งาน มีภาระรับผิดชอบมาก 

สีผมที่ควรทำ คือ สีบรอนซ์ สีทอง หรือสีโทนอ่อนๆ ทำให้เป็นคนอารมณ์ดี ไม่วู่วามหรือใจร้อน
สีผมที่ไม่ควรทำ คือ สีดำ จะทำให้ดูดุและกลายเป็นคนคิดมาก

หนุ่มสาวปีกุน เป็นคนรักอิสระเหมือนนก รักง่ายหน่ายเร็ว ชอบหาความสุขใส่ตัว รักความสบาย พูดจาดี มีเพื่อนฝูงมาก 

สีผมที่ควรทำ คือ สีดำ สีแดง ช่วยเสริมด้านการเงิน สีน้ำตาล เสริมเรื่องมิตรภาพ ความเป็นมิตรกับคนรอบข้าง
สีผมที่ไม่ควรทำ คือ สีทอง จะทำให้เจออุปสรรคปัญหามากมายในชีวิต

