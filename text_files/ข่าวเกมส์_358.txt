การกล่าวถึงเริ่มน้อยลงไปเรื่อยๆ แล้วสำหรับเกมมือถือที่ช่วงหนึ่งปังสุดในรุ่นอย่าง Ragnarok M: Eternal Love ที่ตอนนี้กล่าวได้เลยว่ากระแสหายไปเยอะมากเมื่อเทียบกับช่วง 2-3 เดือนแรก เราจะไม่พูดถึงช่วงแรกๆ ของเกมเพราะเกมใหม่ๆ ยังไงก็มีคนเล่นแต่สำหรับ Ragnarok Mobile เกมนี้ในช่วงแรกของเกมจัดว่าเป็นเกมที่มีกระแสอย่างมาก ในหมู่ของเกมเมอร์ชาวไทยทั่วประเทศ ทั้งยอดผู้เล่นก็ขึ้นอันดับหนึ่งอย่างรวดเร็ว และการทำลายได้นี้ไม่ต้องพูดถึง บอกเลยว่าสาวก Ragnarok ส่วนใหญ่สายเปย์อยู่แล้ว

แต่สำหรับเวลาที่ผ่านเลยไป อะไรๆ ก็เริ่มเปลี่ยนไปเรื่อยๆ ถ้าให้สังเกตกันในช่วงแรกตัวเกมยังไม่ค่อยมีประเด็นหรือปัญหาเท่าไหร่ อาจจะมีเล็กๆ น้อยๆ เกิดขึ้นบ้างแต่ก็เป็นสิ่งที่เหล่าเกมเมอร์พอเข้าใจได้ ว่าเกมคนเล่นเยอะปัญหาก็มีร้อยแปดพันเก้าแน่นอน มันเป็นเรื่องปกติของคู่กัน ซึ่งแน่นอนว่าตัวเกม Ragnarok M: Eternal Love ไม่ได้เปิดในประเทศไทยเป็นประเทศแรกดังนั้นมันก็ต้องมีเรื่องความเหลื่อมล้ำทางสังคมบ้าง เพราะคนที่รู้ข้อมูล Content รายละเอียดต่างๆ ของตัวเกมก่อนก็จะมีสิทธิ์ในการเข้าถึงทรัพยากรหรือวิธีการหาเก็บเลเวลที่มากกว่าคนพึ่งเข้ามาเล่นใหม่ๆ ที่จริงมันก็เป็นเรื่องปกติ แต่มันก็เกิดดราม่าได้เหมือนกันสำหรับในเรื่องงกข้อมูล เรื่องนี้ยังถือว่าเล็กๆ กับปัญหาที่เกิดขึ้นมาในภายหลัง

ยกตัวอย่างปัญหาหลักๆ ที่ทำให้เหล่าเกมเมอร์รู้สึกไม่ไว้วางใจเกมอย่าง Ragnarok M: Eternal Love อีกต่อไปก็คือปัญหาเรื่อง Add-on ที่สามารถวาร์ปผู้เล่นที่อยู่ในห้อง PVP ไปล่าบอสโดยแบบไม่มีใครแย้งได้แบบสบายๆ หรือวาปไปหาบอสในแผนที่ปกติก็ถือว่าเป็นเรื่องงานสิวๆ นี้คือปัญหาใหญ่ที่เหล่าเกมเมอร์พูดเป็นเสียงเดียวกันเลยว่า "ไม่โอเค" แถมทางผู้ให้บริการก็ไม่จริงจังที่จะแก้ไขปัญหา ทำการแบนผู้ทำผิดแค่แบบ “ขอไปที” คือแบนชั่วคราวแค่ 15 วัน จากนั้นคนทำผิดก็กลับมาทำผิดแบบเดิมๆอีก
 และนี้คือปัญหาส่วนหนึ่งเท่านั้นที่ทำให้กระแสของเกม ROM เริ่มจางลง ตัวเกมยังมีปัญหาอีกมากมายในช่วงเวลาหนึ่งที่เกิดกระแสโจมตีกันอย่างหนักจากเกมเมอร์ชาวไทย ไม่ว่าบั๊กมากมายในเกม ของหาย สมดุลเกมที่แย่  แต่อย่างว่าเวลาจะช่วยเยียวยาทุกอย่างตอนนี้อะไรก็เริ่มจางไปรวมถึงคนเล่นด้วย

อย่างที่ทราบกันดีว่าตอนนี้กระแสของเกม ROM ก็เริ่มเงียบไปเรื่อยๆ ผู้เล่นที่เหลืออยู่ก็คงขาประจำหรือใจรักเกมจริงๆ แม้กระทั่งเกมเมอร์ที่ลงทุนไปเยอะๆ มันก็ยากที่จะเลิกไปแต่ถ้าจะพูดถึงตลาดเฉพาะเกมมือถือแล้วของ Android บน Google Play ตอนนี้ ROM ติดอยู่อันดับอยู่ที่ 243 นั่นเองซึ่งมันแสดงได้เห็นว่าเกมกระแสจางหายไปแค่ไหน บางคนอาจจะเบื่อเรื่องการล่าบอสที่เจอตี้ใหญ่ๆหรือกิลด์ใหญ่ๆ ก็ไม่สามารถล่าทันแล้ว รวมถึงตัวเกมเอาจริงๆ ก็เป็นเกมที่ต้องเปย์เยอะพอสมควรถึงจะสามารถเก่งไปแข่งขันกับผู้เล่นอื่นๆ ได้เพราะระบบส่วนใหญ่การเติมเงินจะช่วยเพิ่มความแข็งแกร่งนั่นเอง ซึ่งแน่นอนว่าเกมเมอร์สายฟรีเยอะกว่าแน่นอนดังนั้นมันก็เกิดอาการเบื่อกันได้ แล้วกระแสเกมก็เริ่มที่จางไปเรื่อยๆ จนบอกเลยว่าอีกหน่อยอาจจะไมมีคนเล่นแล้วก็ได้
