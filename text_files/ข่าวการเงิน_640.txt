งาน Part time (พาร์ทไทม์) คือ การทำงานในรูปแบบที่ใช้เวลาว่างให้เกิดประโยชน์ เพื่อให้เกิดเป็นรายได้เสริม
ยิ่งในยุคปัจจุบัน ทั้งนักเรียน นักศึกษา ก็หันมาใช้เวลาว่าง เพิ่มเงินในกระเป๋ากันไม่น้อย
ลองมาดูอาชีพเสริม ที่น่าสนใจกันดู ว่าจะมีอะไรบ้าง
 1.พนักงานร้านซูเปอร์มาร์เก็ต
สุดยอดงานพาร์ทไทม์ยอดฮิต คือการเป็นพนักงานร้านสะดวกซื้อ งานประเภทนี้ รูปแบบการทำงานไม่ได้ยุ่งยากลำบากมากนัก
เช่น การแนะนำสินค้า จัดวางสิ่งของตามชั้น สต๊อกสินค้า และงานแคชเชียร์
 2. พนักงานโรงภาพยนตร์
อาชีพนี้ เหมาะสำหรับคนที่ชื่นชอบการดูภาพยนตร์ และในปัจจุบัน มีโรงภาพยนตร์อยู่แทบทุกมุม
งานประเภทนี้ ย่อมเป็นที่ต้องการ ไม่ว่าจะเป็น ขายตั๋ว ตรวจตั๋ว ขายเครื่องดื่มและขนม
หรือคอยทำความสะอาดที่นั่งในโรงภาพยนตร์ ก็สามารถสร้างรายได้ต่อวันให้คุณได้
 3. พนักงานส่งของ ส่งสินค้า
อีกอาชีพยอดฮิตสำหรับนักศึกษา ที่มีรถมอเตอร์ไซค์เป็นของตัวเองสักคัน เชี่ยวชาญเส้นทางต่างๆ
ก็สามารถหารายได้เพิ่มได้แล้ว ทั้งเป็นเมสเซนเจอร์ส่งเอกสาร รับจ้างส่งอาหารของร้านค้า
ทั้งพิซซ่า ไก่ทอด ไอศกรีม เยอะแยะมากมาย ที่ยุคนี้เป็นที่นิยมแบบ Delivery (เดลิเวอรี่) ก็ถือเป็นโอกาสสร้างรายได้อีกทางหนึ่ง
 4.พ่อครัว เด็กเสิร์ฟ
โอกาสเพิ่มรายได้จากสิ่งที่มีอยู่เต็มบ้านเต็มเมือง "ร้านอาหาร" ทั้งฟาสต์ฟู้ด หรือจะเป็นร้านอาหารชื่อดังต่างๆ
ที่มักเปิดรับพนักงานพาร์ทไทม์ เพียงแค่คุณมีคุณสมบัติ ใจรักการบริการ เป็นคนใจเย็น รักการทำอาหาร ก็สามารถทำอาชีพนี้ได้แล้ว
และที่เจ๋งไปกว่านั้นคือ คุณอาจจะได้ทิปเพิ่มเติมจากลูกค้าอีกด้วยนะ
 5.พนักงานร้านกาแฟ
เชื่อว่ากว่าครึ่งของคนทั่วไป อยากมีร้านกาแฟเป็นของตัวเอง การเป็นพนักงานร้านกาแฟ ก็ไม่ใช่เรื่องแย่ ที่คุณจะเข้าไปทำงานพาร์ทไทม์
เพื่อฝึกฝีมือของคุณเอง แถมยังมีรายได้เพิ่ม ก่อนที่คุณจะเริ่มลงทุนเปิดกิจการเป็นของตัวเอง
 
ลองมองดู 5 อาชีพเสริม ที่สามารถเลือกทำได้ในเวลาว่าง และปัจจุบัน มีธุรกิจมากมายที่เปิดรับตำแหน่ง
หากคุณมีเวลาว่างพอ ก็ลองหันมาเพิ่มเงินในกระเป๋า โดยการทำงานพาร์ทไทม์ ก็ไม่ใช่เรื่องที่เสียหายอะไร
 
 