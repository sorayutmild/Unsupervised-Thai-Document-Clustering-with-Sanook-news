เทียบ Samsung Galaxy S III กับมือถือตัวท็อป iPhone 4S, HTC One X, Nokia Lumia 900เปรียบเทียบกันตัวๆ เลยครับ กับ Samsung Galaxy S III ที่เพิ่งเปิดตัวออกมาแบบสดๆ ร้อนๆ กับมือถือตัวท็อปในตลาด ทั้ง iPhone 4S, HTC One X, และ Nokia Lumia 900 โดยผลออกมาดูกันง่ายๆ ในตารางด้านล่างนี้เลยครับ

Samsung Galaxy S3
ในด้านของการออกแบบ และความสวยนั้นเป็นเรื่องของความชอบส่วนบุคคลนะครับ ขอไม่เปรียบเทียบแล้วกันครับ เอาเป็นว่าแล้วแต่ชอบแล้วกัน

ที่เด่นๆ เรามาดูกันที่ระบบประมวลผล หรือ CPU และ RAM กันก่อนเลยครับ ทั้ง Samsung Galaxy S III และ HTC One X สองผู้ท้าชิงจาก Android เป็นผู้นำทั้งคู่ครับ เพราะว่ามาพร้อมกับ CPU แบบ Quad-Core และ RAM 1GB ส่วนในด้านของหน่วยความจำนั้น S III ถือว่าชนะไปเพราะว่านอกจากจะมีหน่วยความจำภายในให้เลือกถึง 3 ความจุแล้ว ยังสามารถเพิ่มหน่วยความจำได้ด้วย microSD อีกด้วยส่วนหน้าจอ ถ้าวัดกันที่ขนาดแล้ว Samsung Galaxy S III ชนะทั้งหมดไปด้วยหน้าจอขนาด 4.8 นิ้ว แต่ถ้าลองมาดูที่ความละเอียดของภาพ กลับเป็น iPhone 4S ที่ทำได้ดีกว่า เพราะมีความละเอียดอยู่ที่ 326 ppi (pixels per inch) ถึงแม้ว่าจะมีความละเอียดหน้าจอน้อยกว่า S III และ One X ก็ตาม
ส่วนเรื่องการถ่ายภาพ ตรงนี้ผู้ชนะน่าจะเป็น HTC One X เพราะว่ามาพร้อมกับกล้องดิจิตอลความละเอียด 8 ล้านพิกเซล และ f/2.0 (รูรับแสง) ทำให้ถ่ายภาพได้ดีแม้ในที่แสงน้อย แต่ถ้าเป็นกล้องหน้า S III กินคู่แข่งสบายครับ เพราะมีกล้องหน้า 1.9 ล้านพิกเซล ส่วนการถ่ายวีดีโอ ทั้ง Galaxy S III, iPhone 4S และ HTC One X สามารถถ่ายภาพได้ที่ระดับ Full HD 1080p ทั้งหมด แต่ Nokia Lumia 900 สามารถถ่ายได้แค่ HD เท่านั้น

Samsung Galaxy S3
Samsung Galaxy S III ใช้ SIM Card แบบมาตรฐานทั่วไปครับ สามารถถอดเปลี่ยนกับมือถือทั่วไปในตลาดได้ แต่ iPhone 4S, HTC One X และ Nokia Lumia 900 ต้องใช้ micro SIM ด้วยเหตุนี้ S III จึงชนะไปด้วยความสะดวกสบายกว่าครับส่วนเรื่องแบตเตอรี่ Samsung Galaxy S III มาพร้อมกับแบตเตอรี่ความจุ 2100mAh เยอะกว่าทั้ง 3 ตัวที่เหลือ แต่บางท่านอาจจะบอกว่า S III มีหน้าจอที่ใหญ่กว่า อาจจะสิ้นเปลืองพลังงานมากกว่าก็ได้ถึงแม้ว่าจะมีแบตเยอะกว่าก็ตาม แต่ที่ผมให้ S III ชนะตรงจุดนี้ เพราะว่า S III สามารถถอดแบตได้ครับ สามารถซื้อแบตมาสำรองได้เลย

Samsung Galaxy S3
ส่วนเรื่องน้ำหนัก HTC One X จะเบาเป็นอันดับหนึ่ง ส่วนเรื่องความบาง ต้องยกให้พี่ Samsung นี่แหละครับ บางสุดเป็นไงบ้างครับกับการเปรียบเทียบสเปคของมือถือชั้นนำของตลาดทั้ง 4 เครื่อง ยังไงก็เป็นแค่ตัวเลขนะครับ ถ้าจะให้เทียบกันจริงๆ ก็ต้องเอามือถือทั้ง 4 เครื่องมาเทียบลูกเล่น และฟีเจอร์กันมากกว่านี้ เพื่อนๆ ล่ะครับ ชอบเครื่องไหนมากกว่ากันsource: engadget

ขอบคุณเนื้อหา และภาพประกอบบทความโดย: เฮียณัฐ TechXcite
 
 