
(22 พ.ค.) ผู้สื่อข่าวรายงานว่า พ.ต.ท.ทักษิณ ชินวัตร อดีตนายกรัฐมนตรี ซึ่งขณะนี้อยู่ที่ประเทศสิงคโปร์ ได้พบหน้าหลานสาวฝาแฝดเป็นครั้งแรกคือเด็กหญิง พิณธารา และ พิณนารา หรือ น้องเอมิ-นานิ ลูกสาวฝาแฝดของ นางพินทองทา คุณากรวงศ์ พร้อมสามี รวมทั้ง น.ส.แพทองธาร ชินวัตร ที่สิงคโปร์ โดย น.ส.แพทองธาร ได้โพสต์คลิปพ่อและหลานลงในอินสตาแกรมส่วนตัว
ทั้งนี้ พ.ต.ท.ทักษิณ ได้ส่งเครื่องบินส่วนตัวมารับและได้รอต้อนรับครอบครัวที่สนามบินของสิงคโปร์ เมื่อพบหน้ากัน พ.ต.ท.ทักษิณ โผเข้ากอดและขออุ้มหลานสาวทั้งสองทันที พร้อมหอมแก้มหลานสาวหลายครั้ง จากนั้นลูกๆ ได้เข้าสวมกอด ก่อนที่ พ.ต.ท.ทักษิณจะพาไปดูข้าวของที่ซื้อไว้ให้หลานด้วยสีหน้ายิ้มแย้ม