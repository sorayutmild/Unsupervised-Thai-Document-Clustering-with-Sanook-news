เกมเมอร์หลายๆ คนก็คงได้ข่าวกันไปบ้างแล้วว่าตัวเกมอย่าง Black Desert Mobile กำลังจะมีแผนที่จะเปิดตัวในรูปแบบ Global เร็วๆ นี้ซึ่งเป็นเกมแนว MMORPG ที่ได้ดัดแปลงมาจากเวอร์ชั่น PC ที่เปิดให้บริการไปแล้วทั่วโลกรวมถึงประเทศไทยของเราด้วยจุดเด่นของเกมนี้ก็คือ งานภาพกราฟิกที่สวยงามคมชัด รายละเอียดของสูงที่ใช้เทคโนโลยีในการพัฒนาของตัวเองอีกด้วย และระบบ Gameplay ต่อสู้ที่มีความ Action สุดมันส์ ทำให้มีเกมเมอร์หลายๆ คนยกย่องว่าเกม Black Desert เป็นเกมเก็บเลเวลที่ดีอีกหนึ่งเกมแห่งยุคเลยก็ว่าได้ โดยวันนี้ Sanook! Game จะพาไปดูอาชีพพื้นฐานกันว่ามีอะไรบ้าง
Valkyrie
อาชีพแรกที่จะมาพูดถึงกันก่อนเลยก็คือ Vallkyrie นักรบสาวสวยที่มีความสามารถในการป้องกันที่สูงอันดับต้นๆ ของเกม Black Desert เลย แต่จุดเด่นที่ทำให้อาชีพนี้น่าสนใจจริงๆ ก็คือความสวยงามของรูปลักษณ์สตรีผสมเข้ากับความแข็งแกร่งของอาวุธประเภทดาบกับโล่ทำให้ตัวละครนี้ดูน่าดึงดูดเป็นอย่างมาก


Witch
สำหรับอาชีพ Witch หรือพูดให้เข้าใจง่ายๆ ก็นักเวทย์นั่นเองเป็นอาชีพที่มีพลังการทพลายสูงสามารถจัดการมอนสเตอร์เป็นกลุ่มได้อย่างรวดเร็วด้วยการใช้พลังเวทย์จากธาตุต่างๆ ไม่ว่าจะเป็น ไฟ น้ำแข็ง ดิน สายฟ้า และ ลม ซึ่งแต่ละคุณสมบัติธาตุก็จะมีรูปแบบของการปล่อยสกิลที่แตกต่างกันออกไป
 

Giant
พ่อหนุ่มบ้าเลือดเป็นตัวละครร่างใหญ่ดุดันป่าเถื่อนน่าเกรงขามอย่าง Giant เป็นตัวละครสุดฮิตที่เป็นขวัญใจเกมเมอร์ชาวพีซี ด้วยการใช้อาวุธประเภทขวานคู่ทำให้ตัวละครอาชีพนี้มีเสน่ห์ ดุดัน สกิลต่างๆ ก็มีหลากหลายรูปแบบรุนแรง แล้วที่สำคัญ PVP เก่งด้วยนี้สิก็ไม่แปลกที่จะเป็นที่นิยม
 

Warrior
อาชีพดาบโล่พื้นฐานที่มีความสามารถครบเครื่องมีพลังโจมตีที่รุนแรงและมีพลังป้องกันสูงเป็นอันดับต้นๆ ของเกมเลยด้วยรูปลักษณ์ที่เป็นอัศวินหนุ่มทำให้มีคนหลงไหลเป็นจำนวนมาก และฉากบู้ก็ไม่ธรรมดา กระฟัน ทีบ ฟาดกันเต็มที่ Effect ต่างๆ ก็สวยงามไม่แพ้อาชีพอื่นๆ อย่างแน่นอน
 

Ranger
อาชีพสุดท้ายขวัญใจหนุ่มๆ Ranger นักธนูสาวที่มีความสวยเป็นเอกลักษณ์ มีความว่องไวกว่าอาชีพอื่นๆ โจมตีได้ทั้งระยะใกล้และกลางมีความสามารถในการโจมตีแบบหมู่ที่สูงไม่แพ้อาชีพอื่นๆ ท่าทางสวยงาม แต่จุดเด่นของเธอจริงๆ ก็คือการเคลื่อนไหวที่รวดเร็ว ถ้าใครสามารถควบคุมตัวละครนี้ดีๆ บอกเลยว่าเป็นหนึ่งอาชีพที่จับยากสุดๆ
 
