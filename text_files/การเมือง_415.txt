นางสาวปารีณา ไกรคุปต์ สมาชิกสภาผู้แทนราษฎร (ส.ส.) จ.ราชบุรี พรรคพลังประชารัฐ โพสต์คลิปที่ตัวเองเต้นลงในแอปพลิเคชันวิดีโอสั้น TikTok (ติ๊กตอก) เมื่อวันพุธ (8 ก.ค.) โดยเต้นเข้ากับกระแสดัง ตามเพลง Laxed (Siren Beat) ของศิลปิน Jawsh 685
คลิปดังกล่าวนางสาวปารีณาแต่งตัวสบายๆ เป็นเสื้อยืดสีเหลืองคอกว้าง และกางเกงยีน ในห้องนอนของตัวเอง ทั้งยังโชว์ลีลาการเต้น โดยเฉพาะการหมุนเอวของตัวเองเป็นวงกลม 360 องศา ที่ไม่เหมือนใคร และแม้ว่าลีลาจะจัดเต็ม แต่สีหน้าของ ส.ส. จ.ราชบุรี รายนี้ กลับนิ่งเฉย

 