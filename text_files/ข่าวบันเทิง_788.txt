หลังจากที่สื่อสิ่งพิมพ์ฉบับหนึ่งเผยแพร่ภาพของผู้หญิงเปลือยบนเตียงนอน โดยบอกว่าเป็นนางเอกคนหนึ่งหลังเสร็จกิจ ทำให้มีการคาดเดากันไปว่านางเอกสาวคนนั้นเป็นใครกันแน่ ซึ่งคนที่ถูกคาดเดามากที่สุดในช่วงที่ผ่านมาคือนางเอกสาว "โดนัท มนัสนันท์ พันธ์เลิศวงศ์สกุล" ที่เคยถูกคนร้ายทุบรถแล้วฉกทรัพย์สินรวมถึงคอมพิวเตอร์ไปเมื่อสองปีก่อน
แต่นักแสดงสาว "โดนัท มนัสนันท์" ให้สัมภาษณ์ถึงเรื่องดังกล่าวแล้วว่าภาพที่แพร่ว่อนเน็ตอยู่ในขณะนี้ไม่ใช่ตนอย่างแน่นอน พร้อมระบุว่าตนเห็นภาพดังกล่าวแล้วเพราะมีคนส่งมาให้ดู และไม่ทราบเหมือนกันว่าทำไมถึงมีคนตั้งข้อสังเกตว่าเป็นตน ส่วนตัวแล้วไม่ได้รู้สึกตกใจอะไรกับข่าวนี้เพราะมันสามารถเกิดขึ้นได้กับทุกคน กับข้อสงสัยที่ว่าตนเคยถูกทุบรถแล้วโดนขโมยคอมพิวเตอร์ไปนั้น ทุกวันนี้ก็ยังตามตัวคนร้ายไม่ได้ ทรัพย์สินยังไม่ได้คืน ส่วนตัวแล้วไม่ได้ซีเรียสอะไร
ล่าสุดมีข่าวอีกว่ารูปนางเอกที่ว่าอาจจะเป็น ภาพของ ดาราสาว ม. ที่เพิ่งมีข่าวเลิกรากับแฟนทอม เมื่อไม่นานมานี้ โดยมีผู้ไม่หวังดีปล่อยภาพหลุดออกมาเพื่อทำลายชื่อเสียง
อย่างไรก็ตามต้องรอดูท่าทีของ ดารา ม. ว่าจะ มีความเห็นอย่างไรกับเรื่องนี้ ทีมข่าวบันเทิงจะติดตามมารายงานให้ทราบต่อไป