การแข่งขันชกมวย รายการศึกคุน หลุนไฟต์ 76 ที่จางชิว, มณฑลชานตง ประเทศจีน เมื่อวันอาทิตย์ที่ 9 กันยายน ที่ผ่านมาคู่ที่แฟนมวยให้ความสนใจ ซุปเปอร์บอน บัญชาเมฆ นักมวยชาวไทยลูกศิษย์เอกของบัวขาว พบกับ นายาเนช อายมัน กำปั้นจอมโหดสูงยาวเข่าดีจาก ดีอาร์ คองโก พิกัดน้ำหนักไม่เกิน 70 กิโลกรัมซึ่งประเด็นดราม่าก่อนการชกเกิดขึ้นในงานแถลงข่าว พร้อมชั่งน้ำหนักก่อนการชก โดย กำปั้นชาวดีอาร์ คองโก คว้าไมค์มาพูดดูถูก ซุปเปอร์บอน ก่อนที่จะให้ทีมงานเข็นวีลแชร์ออกมา แล้วบอกว่าให้กำปั้นชาวไทยเก็บไว้ใช้หลังการชกจบลงเกมการชกเป็นไปอย่างดุเดือด ซุปเปอร์บอน บัญชาเมฆ เป็นฝ่ายเดินหน้าบุกออกอาวุธได้จะแจ้งกว่า แถมในช่วงยกที่ 3 ยังสามารถส่ง นายาเนช อายมัน ลงไปกองให้กรรมการนับถึง 8 แต่เจ้าตัวยังฝืนลุกขึ้นมาสู้ต่อครบ 3 ยก กรรมการรวมคะแนน ก่อนที่จะชูมือให้ ซุปเปอร์บอน บัญชาเมฆ เป็นฝ่ายเอาชนะคะแนนไปได้แบบเอกฉันท์ นับเป็นการย้ำแค้นให้กับ นายาเนช อายมัน อีกครั้ง หลังก่อนหน้านี้โดน "ดำดอทคอม" บัวขาว บัญชาเมฆ ชนะน็อกไปได้แบบไม่ยากเย็นเพียงแค่ยกแรกเท่านั้น ในศึกคุน หลุนไฟต์ 69
