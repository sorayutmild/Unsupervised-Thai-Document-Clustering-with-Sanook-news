(13 ม.ค.)  คณะตลกเชิญยิ้มเดินทางให้กำลังญาติหนุ่ย เชิญยิ้ม หลังเสียชีวิตด้วยโรคมะเร็งระยะสุดท้าย
นายเกิดพงษ์ พรมบุตร หรือ หนุ่ยเชิญยิ้ม อายุ 45 ปี ศิลปินตลกคณะเชิญยิ้ม เสียชีวิตด้วยโรคมะเร็งตับ ที่โรงพยาบาลบางพลี จ.สมุทรปราการ เมื่อเวลาประมาณ 10.00 น.ที่ผ่านมา  โดยมีศิลปินตลกคณะเชิญยิ้ม เดินทางเข้าให้กำลังกับญาติของ นางจิราพา ทรัพย์นา ภรรยา อายุ 32 ปี และมารดา ด้วยบรรยากาศที่เศร้าโศก
นายเกิดพงษ์ เข้ารักษาตัวที่โรงพยาบาลบางพลีเมื่อวันที่ 8 ธันวาคมที่ผ่านมา หลังกลับจากการร่วมแสดงตลกที่ จ.กาญจนบุรี โดยทางทีมแพทย์ได้ทำการตรวจรักษา พบว่าเป็นมะเร็งในระยะสุดท้าย จนกระทั่งเสียชีวิตลงเมื่อช่วงเช้าที่ผ่านมา. - สำนักข่าวไทย
ด้าน เต๋อ เชิญยิ้ม ได้เดินทางมาดูศพของนายเทิดพงษ์ด้วย เผยว่ารู้จักกับหนุ่ยมานานแล้ว เนื่องจากมีอาชีพเดียวกัน หนุ่ยเคยเป็นตลกอยู่ในคณะตลกเพชร ดาราฉาย, คณะตลกน้องทราย คุณแม่ขอร้อง เป็นต้น ที่่ผ่านมาหนุ่ยจะเป็นคนขับรถพาลูกน้องทั้ง 8 คนไปเล่นตามจังหวัดต่าง ๆ เป็นบุคคลที่ลูกน้องรักและเป็นเสาหลักในครอบครัว ขณะนี้หนุ่ยมีลูกชาย อายุ 5 ขวบ 1 คนและที่ยังอยู่ในครรภ์อีก 5 เดือน  ล่าสุดก็ได้แสดงตลกร่วมกันในงานวันเกิดของหลวงพ่อคูณ ปริสุทฺโธ เมื่อวันที่ 4 ต.ค. 2553
เบื้องต้นการเสียชีวิตของหนุ่ยได้แจ้งให้ทางนายกสมาคมศิลปินตลกแห่งประเทศไทย ได้ทราบเรื่องแล้วเพื่อหาทางช่วยเหลือครอบครัวของ หนุ่ย เชิญยิ้มต่อไป