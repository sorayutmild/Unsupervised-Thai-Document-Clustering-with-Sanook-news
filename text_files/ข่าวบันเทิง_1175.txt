งานเข้าอย่างจัง สำหรับนักร้องหนุ่ม "โดม ปกรณ์ ลัม" ที่ได้โพสต์รูปขณะกำลังดื่มแอลกอฮอล์ยี่ห้อหนึ่งอยู่ แต่กลับถูกเฟชบุ๊คที่ใช้ชื่อของหนุ่ม "ต๊อด ปิติ" โพสต์จวกถึงความไม่เหมาะสม ที่เครื่องดื่มยี่ห้อนั้นใช้ตัวศิลปินดาราโฆษณาแฝง ทั้งๆ ที่ตามกฎหมายห้ามใช้
พอมีโอกาสได้เจอหนุ่มโดม จึงไม่พลาดที่จะสอบถามถึงเรื่องราวที่เกิดขึ้น โดยเจ้าตัวได้เผยให้ฟังว่า ยังไม่เห็นข้อความดังกล่าว แต่คิดว่าน่าจะไม่มีปัญหาอะไร เพราะส่วนตัวสนิทกับต๊อดมาตั้งแต่เด็กแล้ว พร้อมยืนยันว่าไม่ได้เป็นการโฆษณา เป็นเพียงการดื่มสังสรรค์ปกติเท่านั้น
ลงภาพเบียร์ยี่ห้อหนึ่งแล้ว ต๊อด ปิติ โพสต์แขวะ เหมือนเราจะโฆษณาให้?"ยังไม่ได้เห็นเลยนะครับ ไม่ทราบเลยครับ คือไม่มีอะไร ไม่ได้เงินสักบาทเลยครับ ถ้ารับงาน รับโฆษณา ก็ต้องได้เงินถูกไหมครับ แต่นี้ไม่ได้เงินเลย แล้วตัวเองก็เป็นคนชอบกินเบียร์อยู่แล้ว ก็ลงปกติไม่ได้มีอะไรครับ"
แล้วทำไมถึงโพสต์ลงไป?"โพสต์บ่อยนะครับ โพสต์รูปปาร์ตี้ โพสต์รูปดื่มบ่อยอยู่แล้ว"
อันนี้เห็นยี่ห้อชัดเจนเลย?"คืออันอื่นอาจจะเป็นยี่ห้อต่างประเทศหรือป่าว ก็เลยไม่เป็นประเด็น แล้วอันนี้มันยี่ห้อไทยเลยเป็นประเด็นขึ้นมา จริงๆ ไม่ได้มีอะไรเลยครับ"
แล้วกับพี่ต๊อดสนิทกันอยู่แล้วหรือเปล่า?"สนิทกันอยู่แล้วครับ ผมกับต๊อดรู้จักกันตั้งแต่เด็กๆ เลยครับ กับพี่เต้ก็รู้จักกัน รู้จักกันทั้งคู่อยู่แล้ว คือผมยังไม่เห็นโพสต์อันนั้นเลยครับ จริงๆ เพื่อนผมอยู่เบียร์ทั้ง2ยี่ห้อเลยครับ รู้จักกันหมดอยู่แล้ว และตัวผมไม่มีอะไรอยู่แล้วครับ ผมก็คนดื่มเบียร์ธรรมดา"
ได้คุยกับต๊อดบ้างหรือยัง?"มันคงไม่ได้เป็นประเด็นอะไรอยู่แล้ว เราสบายๆ เราเจอกันอยู่เรื่อยๆ"
คิดว่าเป็นเรื่องของธุรกิจหรือเปล่า?"ผมไม่ทราบเลยครับ ผมไม่ได้อยู่ในธุรกิจตรงนี้ ผมก็แค่ผู้บริโภคธรรมดา แล้วผมว่าอินสตาแกรมหรือโซเซียลเน็ตเวิร์คมันเป็นพื้นที่ส่วนตัว การที่เราคิดจะโพสต์อะไรลงไป หมายความว่าเราได้ไตร่ตรองดีแล้ว จริงๆ ถ้าใครได้อ่านก่อนที่เราจะเล่นอินสตราแกรม เรื่องเหล่านั้นเป็นเรื่องที่เรายินยอมที่เราจะปล่อยให้สู่สาธารณะ แต่ละรูปคิดแล้วครับ ไม่ได้มีอะไร"
เราเป็นคนสาธารณะกลัวคนจะมองไม่เหมาะสมไหม?"ผมโตแล้วครับ ไม่ได้กินเมามายอะไรก็สนุกๆ อายุขนาดนี้ถ้ากินไม่ได้ก็แย่แล้ว"
งงไหมกับข่าวที่ออกมา?"ไม่งงครับ เดี๋ยวนี้อะไรก็เป็นดราม่าได้ ผมว่าไม่แปลกเลยครับ"
จะมีการพูดคุยกับต๊อดไหม?"เดี๋ยวก็เจอกันครับ เราแฮ้งเอ้าท์กันตลอดอยู่แล้ว แต่ไม่มีปัญหาแน่นอนครับ สบายมาก"
ล่าสุดเห็นขึ้นโพสต์ข้อความดราม่าเป็นข้อคิด?"ไม่มีอะไรครับ เนี่ยถึงบอกทุกเรื่องเป็นดราม่าได้ตลอด เดี๋ยวนี้เรามีรูป มีข้อความก็ธรรมดา ก็เป็นข้อคิดให้กับน้องๆ ที่อ่าน มันเป็นสิ่งที่เราคิด แล้วเราก็อยากเล่าให้คนอื่นฟัง"
หลายคนสงสัยว่าเครียดเรื่องงาน?"ไม่ได้เครียดเลย ถ้าเครียดจะไม่พิมพ์ คือถ้าเครียดจะเงียบไปเลย"
มิวขอถอนตัวจากละครบ่วงรักซาตาน?"ใช่ครับ เพิ่งรู้เมื่ออาทิตย์ที่แล้ว คุณนิดโทรมาบอกเอง ก็เล่าให้ฟังเลยละกัน คือคุณนิดโทรไปคืนคิวกับน้องมิว เพราะน้องมิวต้องเสร็จถ่ายละครบ่วงรักซาตานเดือนกุมภาพันธ์ วันสุดท้ายของเดือนกุมภาต้องคืนเพราะมิวมีถ่ายละครอีกเรื่อง เอาตรงๆ คือคุณนิดไปขอคิวน้องมิวมาเพื่อถ่ายกับผม แต่นี่ตุลาแล้วยังไม่ได้เปิดกล้องเลย พายุเข้าตลอด คุณนิดก็เลยถามเอาไงดีโดม ถ้าพี่เลื่อนไปปีหน้าโดมจะโกรธไหม ผมก็บอกผมไม่โกรธเลยครับ ผมสบายมาก"
แล้วเอาใครมาแทนมิว?"ผมไม่ทราบเลยครับ ผมก็ถามกลับว่าต้องเลื่อนไปถึงไหน ผมจะได้เตรียมตัว แกก็บอกหานางเอกได้เมื่อไหร่ก็เปิดเมื่อนั้น"
เสียดายไหม?"ผมสียดายครับ น้องมิวเขาเหมาะกับบท ส่วนจะเป็นใครมาแทนผมก็ไม่ทราบก็แล้วแต่ผู้ใหญ่เลยครับ"
เมทัลเข้าวงการเต็มตัวแบบนี้เป็นห่วงเรื่องเวลาจะไม่ได้เจอกันไหม?"ไม่เลยครับ เมทัลเขารับผิดชอบเห็นแบบนี้เขามีความเป็นผู้ใหญ่ครับ ผมว่าสบายไม่เป็นห่วงอะไรทั้งสิ้น แค่กลัวเขาเหนื่อยทำงานเยอะ เพราะเป็นภูมิแพ้ด้วยจะป่วยง่าย"
จะมีเวลาเจอกันน้อยลงไหม?"เราเจอกันบ่อยครับ เย็นๆ ก็หาเวลามาทานข้าวกัน"
ขอบคุณภาพจากอินสตาแกรม domepakornlamและ เฟชบุ๊ค Todd Piti