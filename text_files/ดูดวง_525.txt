 

 
- ราศีมังกร -
ความรักคนโสด ต้นปีคนโสดช่วงนี้เป็นความรักแบบแอบๆ ซ่อนๆ แบบประเภทแอบรัก แอบชอบ คนอื่น พอเริ่มเข้ากลางปีจะมีคนเข้ามาให้รู้สึกดีด้วยบ้างแต่ยังไม่ถูกใจคุณนัก ทำให้คุณไม่รู้สึกกระตือรือร้นที่จะผูกสัมพันธ์ด้วยเท่าไหร่
ก่อนปลายปีมีข่าวดีสำหรับคนที่เปิดตัวเปิดใจรับคนใหม่ๆ เข้ามา เพราะจะมีใครเข้ามาอย่างแน่นอน และก็มีแววได้คบกันยาวระยะหนึ่ง โดยเฉพาะสาวๆ ราศีมังกรทั้งหลายช่วงปลายปีเป็นเดือนที่ดีของคุณมากๆ จะมีหนุ่มๆ เข้ามาพร้อมๆ กันหลายคน มีแต่เรื่องสุขใจเรื่องความรัก ไม่มีอะไรให้กังวล
- ราศีกุมภ์ - 
ความรักคนโสด ประเดิมรับปีใหม่ด้วยการปรับเปลี่ยนตัวเองให้สวยหล่อขึ้น ซื้อเสื้อผ้าชุดใหม่ เปลี่ยนสีผม หรือทรงผม เตรียมพร้อมรอคนที่ใช่ที่เพราะจะเข้ามาหาคุณแน่นอน บอกได้เลยว่ามีคนสนใจคุณอยู่ไม่น้อย
ช่วงกลางปีคนโสดมีโอกาสได้ลงจากคานทองพบคนที่ใช่อย่างแน่นอน และคน คนนั้นจะมีคนเข้ามาแบบไม่ให้คุณตั้งตัว เจอกันแล้วถูกใจเข้ามาขอทำความรู้จักแบบตรงๆ อาจจะทำคุณงงเพราะไม่ทันตั้งตัว แต่คนที่เพิ่งผิดหวังจากความรักมาหมาดๆ จะมีคนที่ใกล้ชิดซึ่งแอบชอบคุณมานาน เปิดเผยตัวขอเป็นคนดูแลหัวใจคุณ รับไว้พิจารณาก็ไม่เสียหลายนะ
- ราศีมีน - 
ความรักคนโสด คนโสดเปิดตัวรับปีใหม่กันด้วยความคึกคักจะมีคนเข้ามาสนใจอยากทำความรู้จัก อยากคุยด้วย แต่ว่าเค้าคนนั้นอาจมีเจ้าของแล้ว และอยากคบคุณแบบไม่จริงใจโปรดระวัง
แต่ถึงช่วงกลางปีจะพบรักแบบหวานซึ้งตรึงใจ โรแมนติกตั้งแต่แรกพบ ตามแบบเหมือนนิยายรักแต่คนที่เข้ามาในช่วงนี้เค้าก็มีเจ้าของหัวใจอยู่แล้ว คิดให้ดีก่อนตัดสินใจตกลงปลงใจ ปลายปีมีข่าวดีคุณไม่ต้องนั่งเซ็งอีต่อไป เพราะจะมีคนเข้ามาขายขนมจีบคุณแล้ว และที่สำคัญรักครั้งนี้เป็นรักที่จริงใจ รับรองคุณต้องมีความสุขแน่นอน
- ราศีเมษ - 
ความรักคนโสด ต้อนรับต้นปี สำหรับหนุ่มสาวราศีเมษที่ยังโสด ต้องขอยินดีด้วย เพราะช่วงนี้คุณจะมีคนเข้ามาพร้อมๆ กันอย่างน้อยสองคนพร้อมกัน ถึงช่วงกลางปีกันเลยทีเดียว ช่วงปลายปีจะได้เจอคนต่างเพศในระหว่างการเดินทางอีกครั้งซึ่งคุณเองก็สนใจเค้าคนนี้อยู่ไม่น้อย ควรพิจารณาดูดีๆ ก่อนตัดสินใจเลือกใคร ไม่งั้นอาจะเสียโอกาสไปฟรีๆ ส่วนคนที่แอบรักคนมีเจ้าของอยู่นั้นต้องระวังเจ้าของเค้าจับได้คุณเองจะเดือนร้อนเอาได้
- ราศีพฤษภ - 
ช่วงต้นปี ความรักคนโสด คนโสดที่มีฐานะ หน้าที่การงานดีๆ จะมีคนเข้ามาแต่ไม่ค่อยจะจริงจังเท่าไหร่ แต่เป็นเรื่องของผลประโยชน์ ที่เค้าหวังจะได้จากคุณมากกว่า ตั้งแต่กลางปีถึงปลายปีคนที่รอความรักมานาน เห็นทีคราวนี้จะเริ่มจะมีความหวังแล้ว เพราะมีคนเข้ามาทั้งๆ ที่แทบไม่ได้คาดหวังกับความรักแล้วจะเจอคนถูกใจมากๆ และเป็นคนที่ดีมากๆ ด้วย ทำให้ชีวิตคุณเปลี่ยนไปเลย
- ราศีเมถุน - 
ความรักคนโสด ช่วงต้นปีหนุ่มๆ สาวๆ ราศีเมถุนที่ยังโสดจะมีเพื่อนแนะนำมาให้รู้จัก ช่วงกลางปีจะได้เจอคนรักเก่าที่ขาดการติดต่อกันไปนานทำให้คุณมีโอกาสได้ปรับความเข้าใจในเรื่องเก่าๆ  ปลายปีความรักคนโสด จะได้พบกับความรักต่างวัย ที่อายุจะแตกต่างกันมากและพร้อมทุกด้านไม่ว่าจะหน้าที่การงาน การเงิน เทคแคร์ดูแลเอาใจใส่คุณเป็นอย่างดี แต่ถ้าคนที่ไม่ชอบผู้สูงวัย ก็ยังมีคนที่วัยใกล้เคียงกันที่จะเข้ามาหาคุณอีกเช่นกันในช่วงกลางปีลองรับไว้พิจารณาก็ไม่เสียหาย
ส่วนปลายปีความรักคนโสด ที่คุยๆ กับใครมาช่วงนึงแล้ว ช่วงนี้คุณจะคาดหวังมากๆ อยากจะสรุปความสัมพันธ์ตกลงปลงใจแล้ว ในขณะที่อีกฝ่ายยังไม่พร้อมจะสรุป เพราะฉะนั้นอาจจะต้องทำให้คุณยังคงโสดต่อไปอีกสักพัก
- ราศีกรกฎ - 
ความรักคนโสดช่วงต้นปี คุณตั้งอกตั้งใจมากที่จะหาใครมาไว้คุยแก้เหงาก็สมปรารถนาแน่นอน เพราะมีคนมาเสนอตัวให้พิจารณาหลายคนพร้อมๆ กัน ช่วงกลางปีความรักคุณยังไม่มีอะไรคืบหน้านัก แต่คนที่คนชื่นชมพยายามทำคะแนนกันเต็มที่เลย ทุกวิถีทางที่จะได้ชนะใจคุณ ช่วงปลายปีจะมีการสานสัมพันธ์กันอย่างจริงจังในช่วงนี้ โดนใจกันไปทุกอย่าง
- ราศีสิงห์ - 
ความรักคนโสด ดวงดีเรื่องความรักกันตั้งแต่ต้นปี 2555 จนถึงปลายปีเลยทีเดียว มีดวงเจอคู่แท้ คนที่จะพบเจอในช่วงนี้ต้องจริงจังหน่อย เพราะมีเปอร์เซ็นต์จะได้ร่วมหอกันในอนาคตข้างหน้า ช่วงกลางปีถึงปลายปีความรักเดินหน้าแบบไม่มีสะดุด เห็นอนาคตชัดเจนขึ้นเรื่อยๆ เพราะมีคนที่รู้ใจ เสมอต้นเสมอปลาย ดูแลใส่ใจไม่ได้ขาด ปีนี้นับเป็นปีแห่งความรักของหนุ่มสาวราศีสิงห์ ราศีอื่นอย่าไปอิจฉาเค้านะ
- ราศีกันย์ - 
ความรักคนโสด ช่วงต้นปีมีคนเข้ามาให้สานสัมพันธ์ แต่ต้องใช้ความพยายามมากหน่อย เพราะคนที่เข้ามาค่อนข้างเอาแต่ใจ กลางปีจะมีคนมีอายุมากกว่านิดหน่อย เข้ามาตีสนิทในลักษณะขอความช่วยเหลือ และแสดงตัวอย่างชัดเจน คุณเองก็ถูกใจคนนี้มาก
ปลายปีมีโอกาสที่คนโสดทั้งหลายจะเจอกับคนที่รู้จักกันเพราะหน้าที่การงาน อาจอยู่บริษัทเดียวกัน หรือต่างบริษัทก็ได้แต่ก็ยังต้องระวังว่าตัวคุณเองจะไปเป็นบุคคลที่สาม ต้องดูให้ดี เพราะเป็นไปได้ว่าคนที่คุณมีใจให้อยู่จะมีเจ้าของอยู่แล้วนะ
- ราศีตุลย์ - 
ความรักคนโสด ช่วงต้นปีจะมีเสน่ห์เอามาก ๆ ไปไหนมาไหนก็มีคนเข้ามาเทคแคร์ ขอทำความรู้จัก ช่วงกลางปีมีคนเข้ามาให้คุณพิจารณา แต่ปัญหาอยู่ที่ทั้งคุณและคนที่เข้ามาปากไม่ตรงกับใจ ไม่แสดงความรู้สึกจริงๆ ออกมา ไม่กล้าพูดอย่างที่ใจคิด เพราะกลัวจะเสียฟอร์ม
ปลายปีคนที่คบหลายๆ คนพร้อมๆ กันช่วงนี้ต้องเลือกใครสักคนที่ถูกใจ เพราะไม่อย่างนั้นอาจเกิดโกลาหลได้ในไม่ช้า ส่วนคนที่แอบคนมีเจ้าของได้แต่แอบหวังว่าเค้าจะเลิกกันซึ่งความเป็นจริงคงยากเพราะเค้ามีแต่จะยิ่งรักกันมากขึ้น จึงเริ่มเห็นสัจธรรมเราเองที่รักเองเจ็บเองคนเดียว
- ราศีพิจิก - 
ความรักคนโสด คุณมีโอกาสจะพบความรักที่นำทั้งความสุขและความทุกข์มาสู่ชีวิตคุณ เพราะคนที่เข้ามาในช่วงนี้มีเจ้าของอยู่แล้ว และคุณก็รักเขาเค้าคนนั้นด้วยช่วงนี้อาจทำให้คุณทุกข์ใจ พอมาช่วงกลางปีการเดินทางที่เกี่ยวกับเรื่องงานเยอะขึ้น ทำให้มีการเปลี่ยนบรรยากาศ เปลี่ยนสถานที่ ทำให้พลอยมีโอกาสดีๆ ในเรื่องความรักเข้ามาด้วยเช่นกัน
ปลายปีจะเจอคนมาอาสารักษาแผลใจให้อย่างรวดเร็ว แทบไม่มีเวลาให้เหงาเศร้ากับรักร้าวที่ผ่านมาและรักครั้งนี้ก็ดูจะหวานฉ่ำกว่าเดิมอีก ก็ต่างคนต่างก็ช้ำรักกันมา จึงเข้าใจกันเป็นพิเศษดูแลหัวใจกันอย่างดี ส่วนคนที่โสดมานานแล้วก็ยังมีโอกาสได้พบเจอคนถูกใจแน่นอน
- ราศีธนู - 
ความรักคนโสด ปีใหม่นี้ของคุณเริ่มต้นแบบไม่ค่อยเต็มที่นัก เพราะลึกๆ แล้วเหงาใจอยู่ ช่วงกลางปีหนุ่มๆ สาวๆ ราศีธนูที่ยังครองความโสดด้วยความไม่ตั้งใจ มีข่าวดีในเรื่องของความรัก มีอะไรดีๆ เข้ามาแบบไม่คาดฝันกันเชียวล่ะ ทั้งรูปร่าง หน้าตา ฐานะที่ไม่สร้างความกระอักกระอ่วนใจให้คุณเลย และเค้าคนั้นก็ชอบใจคุณอยู่ไม่น้อย
ช่วงปลายปีคุณฝันหวานกับเรื่องความรักมากกว่าปกติ อาจเป็นเพราะอยากมีคนพิเศษไปลอยกระทงด้วยกัน สรุปว่าเกณฑ์ความรักของราศีธนู ความรักดีอยู่แล้วจ้ะ.
 

 
ฟังคำพยากรณ์ดวงความรักของชาว 12 ราศี ที่มีแฟนแล้ว เกณฑ์รักซ้อน ดวงกิ๊กหรือดวงเสน่ห์ แบบเจาะลึกตลอดปี 2555 
โทร.1900 888 004 กด 03 หมอมีน อรรถพล น้อยวงศ์
 