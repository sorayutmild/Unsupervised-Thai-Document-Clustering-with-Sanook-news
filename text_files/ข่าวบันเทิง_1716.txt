
(คลิปบันเทิง>>>ติ๊งโน้ต เปิดใจรักล่มเพราะเป็นคนขี้หึงมาก)
ไหม เวนิส อดีตแฟนสาวสารวัตรโจ้ เปิดใจก่อนฝ่ายชายจะไปรักกับ เมย์ พิชญ์นาฎ ช็อกเห็นข่าวขอแต่งงาน
หลังจากเป็นข่าวครึกโครมกับการคุกเข่าขอแต่งงาน เมย์ พิชญ์นาฎ จาก สารวัตรโจ้ พ.ต.ต.ธิติสวรรค์ อุทธนผล ความจริงแล้วต้องเป็นเรื่องที่น่ายินดี แต่ทุกอย่างกลายเป็นเรื่องฉาวเมื่อฝ่ายชายมีภรรยาอยู่แล้ว อีกทั้งยังมีหญิงสาวนามว่า ไหม เวนิส ปรากฏออกมาเป็นข่าวพัวพันอีก เป็นเหตุให้ สารวัตรโจ้ ต้องออกมาแถลงข่าวไปก่อนหน้านั้น 
ล่าสุดวันนี้ (23 ม.ค.) ไหม เวนิส ได้ให้สัมภาษณ์สื่อหลังตกเป็นข่าวฉาว หลังจากอัดรายการคนดังนั่งเคลียร์แล้วเสร็จ โดยเปิดใจถึงประเด็นต่าง ๆ แบบหมดเปลือก 
สาเหตุที่ออกมาพูดวันนี้อยากจะพูดอะไร
"สาเหตุที่ออกมาพูดวันนี้เพราะอยากจะออกมาเคลียร์ประเด็นข่าวที่ออกมา เพราะข่าวที่ออกมาทำให้ตัวไหมดูไม่ดี มีคนเข้าใจผิดต่าง ๆ นานาหลายคอมเม้นท์ หลายเสียงออกมาพูด ทำให้ไหมเสียค่ะ"
สิ่งที่อยากจะออกมาชี้แจงวันนี้คืออะไร
"อยากจะออกมาชี้แจงทุก ๆประเด็นที่สื่อกำลังข้องใจ ที่ทุกคนกำลังข้องใจ"
ความสัมพันธ์กับโจ้ตอนนี้เป็นยังไง
"ความสัมพันธ์ ณ ตอนนี้ก็คือจบค่ะ ก่อนหน้านี้เป็นแฟนกันจริง ๆ อย่างที่เขาออกมาแถลงข่าว ที่เขาออกมายอมรับว่าเคยคบกันจริง หลังจากที่เขาเลิกกับภรรยาก็มาคบกับไหม เราคบกันตั้งแต่มีนาคมปีที่แล้ว ส่วนความสัมพันธ์จบลงจริง ๆ คือเรานับวันที่บอกเลิกจากเขาใช่มั๊ยคะ เพิ่งได้ฟังคำว่าเลิกจากเขาวันที่อัพรูปไปนั่นแหละค่ะ"
แสดงว่าก่อนหน้านี้เขาไม่ได้มีท่าทีที่จะบอกเลิกเรา
"มันไม่ใช่ไม่มีท่าที คือเราคบกัน แล้วเราก็ห่างกันมาซักพักนึง เขาก็บอกว่าขอระยะเวลาเขา เราถอยห่างกันมา อาจเป็นเพราะว่าเราอาจจะไม่เข้าใจกันหรืออะไรอย่างนี้ แต่มันยังไม่มีคำว่าเลิก"
ทราบหรือเปล่าว่าโจ้ไปคบเมย์
"ไม่ทราบ มีการออกมาขอแต่งงานผ่านสื่อก็ช็อกค่ะ เลยได้ทำการโพสต์รูปไป"
มีระแคะระคายก่อนหน้านี้หรือเปล่า
"ไม่มีค่ะ ยอมรับว่าเขาหายไปประมาณ 2 เดือนที่เขาไม่ติดต่อเรามา"
ยืนยันได้ไหมว่าทั้งคู่คบซ้อนระหว่างที่คบกับไหมอยู่
"อันนี้ไม่ยืนยันค่ะ เพราะว่าตัวไหมเองไม่ทราบว่าเขาคบกันอะไรยังไง ไหมมาทราบอีกทีตอนที่เขาออกสื่อขอแต่งงาน หลังจากนั้นก็ได้คุยกับเขาวันที่ไหมอัพรูปไป เขาติดต่อมาวันนั้น แล้วเราก็ได้เคลียร์กัน เพราะก่อนหน้านั้นความสัมพันธ์ของเรายังคลุมเคลืออยู่ ยังไม่มีบทสรุปที่ชัดเจน ซึ่งวันนั้นเป็นวันที่ทุกอย่างมันเคลียร์ ตอนนี้ไหมกับเขาก็คือจบค่ะ"
หลายคนมองว่าที่อัพรูปเพราะอยากดังหรือเปล่า
"ถามว่าใครอยากดังไหม ทุกคนอยากดังอยู่แล้ว ตัวไหมเองก็ทำงานด้านนี้ แต่ไหมไม่อยากดังในด้านมันฉาวค่ะ จริงไหมคะ ไม่ได้อยากดังในด้านนี้ เรื่องแท็กไอจีไปหาพี่เมย์คือก่อนหน้านี้เขาหายไป แล้วตัวไหมเองติดต่อเขาไม่ได้ แล้วพอรูปออกมาตัวเราเองก็ช็อก เป็นคุณคุณจะช็อกไหมคะ คนที่คุณคบอยู่ไปขอคนอื่นแต่งงาน ก็เลยแท็กไปให้เขารู้ว่าเรารู้แล้วนะ เราให้เขารู้ถึงความรู้สึกของเราในตอนนี้ ถ้าไหมไม่แท็กพี่โจ้ พี่เมย์ไปเขาจะเห็นไหมคะ"
ทำไมถึงตัดสินใจออกมาโพสต์รูป"อย่างที่บอกไปค่ะ โพสเพื่อให้เขารู้ว่าไหมรู้สึกยังไง อยากให้เขาออกมาเคลียร์ให้มันจบ หลังจากโพสรูปเขาก็ติดต่อกลับมา พูดเลยว่าไม่เคยโกรธ ถามว่ารู้สึกดีกับเขาไหม รู้สึกดี และยินดีถ้าหากเขาจะไปมีความสุขกับใคร แต่ที่ผ่านมาต้องการแค่ความเคลียร์ค่ะ"
ถ้าเขาแต่งงานกันเราก็ยินดี
"อย่างที่ไหมโพสต์ทุกอย่างค่ะ ไหมยินดี แต่ไหมไม่สามารถยื้อไว้ได้แล้วในเมื่อมันมาขนาดนี้ จริงไหมคะ อยากจะยินดีกับเขาอยากให้เขามีความสุข ถ้าคนที่เรารักมีความสุขเราก็สามารถยิ้มได้ ครั้งแรกวันแรกช็อกมากค่ะ (เสียงสั่น) ช็อก วันที่เขาโทรมาก็ร้องค่ะ แต่ตอนนี้มันต้องเดินต่อไป เราต้องยินดีกับเขา ไม่ว่าบทสรุปจะเป็นยังไง เขาจะได้แต่งงานกันไหม มันไม่เกี่ยวกับไหมแล้ว เพราะไหมกับเขาเคลียร์กันแล้วว่าจบกัน กับพี่เมย์ยังไม่ได้มีการคุยกัน ไม่ได้โกรธเลยค่ะ เพราะว่ามันอยู่ที่คนสองคน จะโทษพี่เมย์ก็ไม่ได้ จะโทษพี่โจ้ก็ไม่ได้ ในเมื่อตัวไหมกับพี่โจ้เราไปกันไม่ได้ มันก็เป็นสิทธิ์ของเขาที่จะเดินหน้าต่อไปกับใครซักคนนึง"
ที่แท็กไปเพราะต้องการให้ทั้งคู่มีปัญหากันหรือเปล่า
"ไม่ใช่ค่ะ ที่ทำเพราะไหมไม่แน่ใจว่าไอจีอันนั้นเป็นของพี่โจ้หรือเปล่าเพราะเราไม่ได้ฟอลโล่กัน ที่ไหมเห็นไอจีพี่โจ้ ไหมเห็นจากสื่อ ไหมเลยแท็กไป ส่วนไอจีที่ใช้ชื่อโจ้ อันนั้นเป็นไอจีเก่าของพี่โจ้ ไหมเป็นคนสมัครให้เขาจริง ตอนนั้นเขาก็ใช้ไอจีนั้นในโทรศัพท์เขาในไอโฟนเขา หลังจากนั้นไหมก็ไม่ทราบ เพราะรูปล่าสุดที่ลงไปคือเรายังคบกันอยู่แล้วก็ไม่มีการอัพรูปใด ๆ เพิ่มอีก"
การตกลงเลิกกันครั้งนี้มีข้อกำหนดอะไรหรือเปล่า
"ไม่มีค่ะ หลังจากนี้เราเจอกันได้ปกติ คนเคยรักกันไม่จำเป็นต้องเกลียดเพราะเราไม่ได้จบกันแบบแย่ ที่ไหมออกมาพูดตรงนี้คืออยากให้มันเคลียร์ หลังจากนี้จะไม่มีการโพสต์รูปอีก เพราะมันจบแล้ว ก่อนหน้านี้ที่สามารถดูได้ก็เป็นข้อความรัก อาลัยอยู่ เพราะเขายังไม่ได้บอกเลิกกัน ตัวไหมเองยังคิดว่าเราคบกันอยู่ แค่เขาหายไป มันเกิดอะไรขึ้นไหมก็ไม่ทราบ" 
เป็นอันว่าเคลียร์ประเด็น ไหม ช็อกตอนสารวัตรโจ้ขอแต่งงานและได้มีการบอกเลิกกันอย่างเป็นทางการ ณ วันนั้นเหมือนกัน แต่เรื่องเขาจะได้แต่งกันหรือไม่ต้องเป็นเรื่องของเขาสองคน!! จากใจสาวไหม
 
เจาะชีวิตเซ็กซี่ ไหม เวนิส ลูกครึ่งไทย-เยอรมัน กับความรักที่ชอบเป็นฝ่ายรุก มากกว่ารับ 