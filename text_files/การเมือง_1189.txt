เมื่อวันที่ 21 มีนาคม 2557 คณะตุลาการศาลรัฐธรรมนูญได้นัดแถลงด้วยวาจา ก่อนลงมติมีคำวินิจฉัยในคำร้องที่ผู้ตรวจการแผ่นดินเสนอเรื่องขอให้ศาลรัฐธรรมนูญพิจารณาวินิจฉัยตามรัฐธรรมนูญ มาตรา 245 (1) ว่า การจัดการเลือกตั้ง ส.ส. เป็นการทั่วไปเมื่อวันที่ 2 กุมภาพันธ์ ตามพ.ร.ฎ.ยุบสภา 2556 เป็นการเลือกตั้งที่ไม่ชอบด้วยรัฐธรรมนูญหรือไม่ ล่าสุดเมื่อเวลาประมาณ 12.20 น. ผู้สื่อข่าวรายงานว่า ศาลรัฐธรรมนูญ มีมติ 6 ต่อ 3 การเลือกตั้ง ส.ส. 2 ก.พ.2557 ไม่ชอบด้วยรัฐธรรมนูญ ถือว่าเป็นโมฆะ สาเหตุการเป็นโมฆะ มาจาก ไม่ได้ดำเนินการจัดการเลือกตั้ง วันเดียวกันทั่วราชอาณาจักร 