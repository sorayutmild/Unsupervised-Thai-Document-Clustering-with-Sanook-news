โปรแกรมแปลก ๆ สมัยนี้มีมาอยู่เรื่อยๆครับ อย่างเช่นโปรแกรมของ iPhone ตัวหนึ่งที่ตอนนี้กำลังดังเป็นพลุแตกอยู่ในต่างประเทศที่เพิ่งจะออกมาไม่นาน  แต่ปรากฎว่าได้รับความนิยมโหลดกันมากขณะนี้ โปรแกรมที่ว่านี้ชื่อว่า Word  Lens ฟังชื่อแล้วอาจจะ งงๆ ว่ามันหมายถึงอะไรกันแน่







โปรแกรม Word  Lens หากอธิบายกันง่ายๆก็คือโปรแกรมแปลภาษาแบบใช้กล้องในตัวเครื่อง เอ๊า!  ชักงงไปกันใหญ่แล้วสิ ทำไมถึงมีกล้องมาเกี่ยวข้องด้วยหละเนี่ยะ !  คือการแปลภาษาของโปรแกรมที่ว่านี้ เราเพียงแต่ใช้กล้องในตัวเครื่อง iPhone  เล็งไปที่ตำแหน่งคำศัพท์  แล้วภาพที่ปรากฎในกล้องมันจะแปลเป็นภาษาตามที่เราต้องการโดยอัตโนมัติ  ไม่รู้ว่าทำได้อย่างไรเหมือนกันครับ แต่เจ๋งจริงๆๆ
ลองคิดดูครับว่า หากเราเดินทางไปต่างประเทศ แล้วเจอป้ายบอกทาง หรือคำศัพท์ต่างๆในเอกสาร  ซึ่งบางครั้งหากไม่ได้เป็นภาษาอังกฤษก็คงจะเดาไม่ออกอย่างแน่นอน แต่โปรแกรม  Word Lens  มันจะช่วยให้เรื่องปัญหาเหล่านี้กลายเป็นเรื่องกล้วยๆได้ภายในพริบตาครับ  โดยโปรแกรมที่ว่านี้ไม่จำเป็นต้องพึ่งพา  อินเตอร์เน็ตเพื่อการเชื่อมต่อหรือค้นหาข้อมูลแต่อย่างใด  ไม่เหมิอนพวกโปรแกรม Scan Barcode ที่ต้องอาศัยการค้นหาข้อมูลจาก  อินเตอร์เน็ตเข้ามาช่วย

ตัวอย่างการแปลภาษาโปรแกรม  Word Lens เป็นโปรแกรมฟรีครับ ( ฟรีเฉพาะตัวโปรแกรม  ส่วนฐานข้อมูลคำศัพท์ต้องซื้อในราคา 4.99$ ) สามารถ Download  มาลองเล่นได้ฟรีจาก App Store ซึ่งตอนนี้เปิดให้ลองใช้งานได้แล้ว  สำหรับใครที่ใช้เครื่องระบบปฎิบัติการอื่นๆ ไม่ว่าจะเป็น แอนดรอยด์ ,BB  หรือ WM7 ต้องใจเย็นๆรออีกสักพัก  เพราะผู้พัฒนาโปรแกรมดังกล่าวนี้เค้าเตรียมทำในหลายๆแพลตฟอร์มด้วย
ส่วน คำศัพท์ในตอนนี้ เค้ามีเฉพาะภาษา อังกฤษเป็นสเปน และสเปนเป็นภาษาอังกฤษ  โดยตัวผู้พัฒนาโปรแกรมเค้ามีโครงการจะทำในภาษาอื่นๆอีกด้วย  แต่เห็นกระแสตอบรับดีขนาดนนี้ผมว่าคงคงไม่รอช้าแน่นอน  และจากการทดสอบลองใช้โปรแกรมนี้ดู พบว่าการใช้งานในตัวเวอร์ชั่นทดลองนั้น  เค้าให้เลือกได้สองแบบคือ ลบคำศัพท์ออกจากภาพ หรือจะเลือกแบบแปลภาษา  เช่นหากเจอหนังสือภาษาสเปน ก็จะแปลเป็นภาษาอังกฤษให้ทันที  โดยรูปแบบภาพกราฟฟิคต่างๆจะเหมือนต้นฉบับ  ดูแล้วเหมือนกับว่าโปรแกรมมันรีทัชให้เองเลย ลองไปชม VDO  การทำงานโปรแกรมนี้ดูครับแล้วจะทึ่งในความสามารถของมัน


ลองทดสอบดูแล้วครับ แปลได้สบายเลย ถ้ามีแปลเป็นไทยได้ด้วยคงจะมีประโยชน์มากกว่านี้เยอะ
 http://www.questvisual.com/