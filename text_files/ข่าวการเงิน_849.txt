เติ้ล ธนพล นิ่มทัยสุข ดารานักแสดงชื่อดัง ถูกศาลตัดสินจำคุกคดีลอบใช้ไฟหลวงเข้าธุรกิจคาร์แคร์ ที่มีรายได้ต่อปีแบบไม่น่าเชื่อ
หลังจากที่ศาลจังหวัดฉะเชิงเทราตัดสินให้ เติ้ล ธนพล นิ่มทัยสุข ดารานักแสดงชื่อดัง จำคุกเป็นเวลา 2 ปี 6 เดือนโดยไม่รอลงอาญา หลังมีพฤติการณ์ขโมยไฟหลวงมาใช้ในคาร์แคร์ของตนเองเป็นเวลานานถึง 2-3 ปี
>> เติ้ล ธนพล พระเอกชื่อดัง ถูกศาลสั่งจำคุก 2 ปี 6 เดือน ไม่รอลงอาญา คดีลอบใช้ไฟหลวง
หากย้อนกลับไปถึงจุดเริ่มต้นของคดีดังกล่าวนั้น มาจาก เติ้ล ธนพล เช่าที่ดินที่จังหวัดฉะเชิงเทรา เปิดคาร์แคร์ใช้ชื่อว่า T-Monkey เมื่อปี 2560 จากนั้นถูกตรวจสอบว่าแอบต่อไฟฟ้าหลวงเข้าใช้ในคาร์แคร์ดังกล่าว เจ้าหน้าที่จึงแจ้งดำเนินคดี ต่อมาศาลจังหวัดฉะเชิงเทราได้แจ้งไปยังเจ้าของพื้นที่ ที่ให้ เติ้ล ธนพล เช่าทำคาร์แคร์ โดยขอให้เป็นพยานในคดีที่อัยการจังหวัดฉะเชิงเทราเป็นโจทก์ยื่นฟ้อง เติ้ล ธนพล ข้อหาลักทรัพย์จากพฤติกรรมจขโมยไฟหลวงมาใช้ในธุรกิจคาร์แคร์เป็นเวลานานถึง 2-3 ปี จนศาลฉะเชิงเทราได้ตัดสินคดีดังกล่าวเป็นที่เรียบร้อยตามที่ได้กล่าวในไปเบื้องต้น
สำหรับธุรกิจคาร์แคร์นั้น Sanook! Money ได้ตรวจสอบข้อมูลจากกรมพัฒนาธุรกิจการค้า กระทรวงพาณิชย์ พบว่ามีรายละเอียดดังนี้
บริษัท ที-มังกี้ ช็อป จำกัด จดทะเบียนเมื่อวันที่ 27 พฤศจิกายน 2557 โดยมีนายธนพล นิ่มทัยสุข เป็นคณะกรรมการ ดำเนินธุรกิจการบำรุงรักษาและซ่อมระบบเครื่องยนต์และซื้อชิ้นส่วนยานยนต์ ปัจจุบันมีทุนจดทะเบียน 1 ล้านบาท โดยมีผลประกอบการย้อนหลังดังนี้

ปี 2558 รายได้ 19,000 บาท ขาดทุน 12,960 บาท
ปี 2559 รายได้ 648,133 บาท กำไร 452,159 บาท
ปี 2560 รายได้ 3 ล้านบาท กำไร 685,156 บาท
ปี 2561 รายได้ 129,463 บาท ขาดทุน 158,660 บาท

 