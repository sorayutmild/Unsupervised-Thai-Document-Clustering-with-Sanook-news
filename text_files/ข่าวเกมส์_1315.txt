FIFA 17 vs PES 2017 สุดยอดเกมฟุตบอลแห่งปีนี้คือเกมไหน
FIFA 17 vs PES 2017
(ภาพจาก http://pesgameplay.com/)
ศึกดวลแข้งระหว่างสองมหาอำนาจเกมลูกหนังในปีนี้กำลังจะระเบิดขึ้นอีกครัั้ง ระหว่าง FIFA 17 vs PES 2017 โดยที่ฝ่ายแรกเกมยังไม่ออกวางขายมีกำหนดออกในวันที่ 27 กันยายน 2016 นี้ ในขณะที่ฝ่ายหลังเกมออกมาให้เล่นกันแล้วตั้งแต่วันที่ 15 กันยายน 2016 ที่ผ่านมา แต่ทั้งสองเกมก็ได้มีการรีวิวจากหลายสื่อเกมชื่อดังของโลกไปบ้างแล้ว เราจะมาดูกันว่าผลการรีวิวของทั้งสองเกมฝ่ายไหนจะเหนือกว่ากันอย่างไรบ้าง
IGN ให้คะแนนรีวิว PES 2017 9.5/10 และให้คะแนนรีวิว FIFA 17 8.4/10
ผลคะแนนค่อนข้างต่างกันพอสมควร ซึ่งทาง IGN ให้คะแนนสูงกับทาง PES 2017 ด้วยจุดเด่นที่เกมเพลย์และระบบ AI ที่ทำออกมาได้ยอดเยี่ยมมากกว่า โดย AI ของ PES 2017 ค่อนข้างฉลาดกว่ามากเมื่อเทียบกับ FIFA 17 ที่ AI ยังมีความผิดพลาดอยู่บ่อย ซึ่งความฉลาดของ AI นี้ยังส่งผลทำให้ตัวเกมเพลย์สนุกขึ้นด้วย ไม่ว่าจะเป็นการส่งลูกหรืออื่นๆ AI ของ PES จะตอบสนองได้ดีกว่า แถมโหมดออนไลน์ก็ทำได้ดีกว่าด้วยเช่นกัน ส่วนทางด้านของ FIFA 17 ก็มีข้อดีกว่าตรงลิขสิทธิ์ทีมและโหมดการเล่นที่มีโหมด Story มาให้ท้าทายกัน แต่ถ้าเรื่องเกมเพลย์ IGN ฟันธงให้ PES 2017
http://www.ign.com/articles/2016/09/13/pes-2017-review-in-progress
http://www.ign.com/articles/2016/09/22/fifa-17-review
FIFA 17 vs PES 2017
FIFA 17 vs PES 2017
DIGITALSPY ให้คะแนนรีวิว PES 2017 4.5/5 และให้คะแนนรีวิว FIFA 17 4/5
เว็บนี้จั่วหัวรีวิวเลยว่า FIFA 17 Not as good as PES ฟันธงตั้งแต่เริ่มเลยว่า PES 2017 ดีกว่า โดยทางเว็บติ FIFA 17 ในเรื่องของเกมเพลย์เช่นกันว่าไม่มีอะไรพัฒนาในเรื่องของเกมเพลย์เลย มีเพียงตัวเกมรู้สึกเร็วขึ้นเท่านั้น เมื่อเทียบกับฝั่ง PES 2017 ที่พัฒนาระบบเกมเพลย์และ AI ขึ้นมาได้ดีมากๆ สิ่งที่ FIFA 17 เพิ่มมาก็มีเพียงโหมดใหม่ และกราฟิกที่สวยขึ้นจาก Frosbite Engine เท่านั้นเอง
http://www.digitalspy.com/gaming/review/a796064/pes-2017-review-preview-gameplay-features/
http://www.digitalspy.com/gaming/fifa/review/a796269/fifa-17-review-preview-gameplay-features/
FIFA 17 vs PES 2017
FIFA 17 vs PES 2017
GAMESRADAR ให้คะแนนรีวิว PES 2017 4.5/5 และให้คะแนนรีวิว FIFA 17 4.5/5
ที่เว็บนี้ให้คะแนนกับเกมฟุตบอลทั้สองเท่ากัน โดยให้เหตุผลว่า แต่ละเกมก็มีข้อดีและข้อเสียที่ต่างกัน ก็ให้แฟนๆเกมฟุตบอลเลือกเกมที่เหมาะสมกับตัวเอง โดยยกข้อดีของ PES 2017 ว่าอยู่ที่เกมเพลย์เช่นกัน เป็น PES ภาคที่ทำระบบเกมเพลย์ออกมาได้ดีสุดเท่าที่เคยทำมา AI ผู้รักษาประตูทำออกมาได้เยี่ยม โหมด Master League นำกลับมาได้สุดยอด ส่วนข้อเสียของ PES 2017 ก็ยังคงเดิมคือเรื่ององค์ประกอบเกมที่ขาดลิขสิทธิ์ ทางด้าน FIFA 17 ก็มีข้อดีในเรื่องของกราฟิกที่สวยขึ้นจากเอนจิ้นใหม่ มีโหมดการเล่นใหม่อย่าง The Journey ที่ทำได้ดี Ultimate Team ก็ยังคงเป็นจุดเด่นอยู่ ส่วนข้อเสียก็เรื่องของเกมเพลย์
http://www.gamesradar.com/pes-2017-review/
http://www.gamesradar.com/fifa-17-review-its-time-eas-football-sim-stopped-being-taken-for-granted/
FIFA 17 vs PES 2017
FIFA 17 vs PES 2017
3DJUEGOS ให้คะแนนรีวิว PES 2017 8.5/10 และให้คะแนนรีวิว FIFA 17 9.0/10
สื่อเกมจากสเปนรายนี้ให้คะแนน FIFA มากกว่า โดยชม PES 2017 ว่าพัฒนาในเรื่องของเกมเพลย์ขึ้นมาได้ดี ไม่ว่าจะเป็นการเลี้ยงบอล ส่งบอล การโหม่งทำได้ดีขึ้นกว่าภาคก่อนมาก แต่เสียตรงที่กราฟิกไม่ได้พัฒนาขึ้น ตัวผู้รักษาประตูแม้จะดีขึ้นแต่ก็ยังมีข้อผิดพลาดอยู่บ้าง และที่สำคัญก็คือเรื่องลิขสิทธิ์ทีมยังน้อยไป ส่วน FIFA 17 สื่อเจ้านี้ชอบที่เกมมีความหลากหลาย มีโหมดให้เล่นมากมาย มีรายละเอียดการวางแผน จัดทีม หรืออื่นๆเยอะกว่า ประมาณแทบจะเป็นเกม Sims ฟุตบอลเลย นอกจากนี้กราฟิกก็ดูดีขึ้นมากด้วย
http://www.3djuegos.com/juegos/analisis/25259/0/pes-2017/
http://www.3djuegos.com/juegos/analisis/25254/0/fifa-17/
 
สรุปการเปรียบเทียบรีวิวจากสื่อเกมนอกที่พอจะเทียบกันได้ขณะนี้ก็มีเพียงเท่านี้ก่อน เนื่องจากหลายสื่อยังไม่ได้รีวิว FIFA 17 เพราะเกมยังไม่ออก หรือบางสื่อก็ไม่ได้ให้คะแนนเทียบกัน แต่เท่านี้ก็อาจเพียงพอต่อการเปรยบเทียบพอสมควร โดยหลายสื่อลงความเห็นว่า PES 17 มีคะแนนที่ดีกว่า ในเรื่องของระบบเกมเพลย์ และ AI ที่ทำได้ดีขึ้นมาก ส่วน FIFA 17 ได้เปรียบในเรื่องข้อมูลเกมที่เจาะลึกลงรายละเอียดกว่า กราฟิกทำได้สวยกว่า แต่เกมเพลย์และ AI จะด้อยกว่า คอบอลชาวไทยชอบสไตล์ไหนก็เลือกเล่นกันได้ตามชอบเลย เพราะปีนี้แต่ละเกมก็มีข้อดีข้อเสียต่างกัน