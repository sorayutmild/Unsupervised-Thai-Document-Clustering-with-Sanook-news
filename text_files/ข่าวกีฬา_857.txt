เรียกเสียงฮือฮาในหมู่แฟนบอลเวียดนามได้ไม่น้อย สำหรับ "ซอนย่า" หวานใจของ "ดัง วาน ลัม" ที่มาเชียร์มือกาวลูกครึ่งเวียดนาม-รัสเซีย ถึงขอบสนามไทยลีก ในเกมที่ เอสซีจี เมืองทอง ยูไนเต็ด เปิดบ้านชนะ สุโขทัย เอฟซี 2-0 เมื่อวันที่ 29 พฤษภาคมที่ผ่านมาโดย zing.vn สื่อดังของเวียดนามได้รายงานว่า นี่ถือเป็นครั้งแรกที่ ซอนย่า วัย 27 ปี ปรากฏตัวคู่กับ ดัง วาน ลัม นอกประเทศแบบไม่ต้องปิดบังเรื่องความสัมพันธ์ ซึ่งแน่นอนว่าไม่พ้นสายตาของนักข่าว ซึ่งจับภาพเธอได้ขณะที่นั่งชมเกมอยู่บนอัฒจันทร์กับ เคเวน เหงียน อดีตเพื่อนร่วมทีมของ ดัง วาน ลัม ที่สโมสรไฮ่ฟองสำหรับ ซอนย่า หรือชื่อจริง บุย ธิ เหยน ซวน เป็นไอดอลด้านการออกกำลังกายชื่อดังคนนึงของสังคมออนไลน์เวียดนาม เธอเป็นที่รู้จักหลังจากมีภาพหลุดของเธอกับดัง วาน ลัม ในร้านอาหารแห่งหนึ่ง ช่วงที่มือกาวร่างใหญ่เสร็จสิ้นภารกิจพาทีมชาติเวียดนามคว้าแชมป์เอเอฟเอฟ ซูซูกิ คัพ 2018 เมื่อช่วงปลายปีที่ผ่านมา แต่หลังจากนั้นก็ไม่มีภาพคู่ด้วยกันอีกเลย ท่ามกลางกระแสว่าทั้งคู่จงใจสานสัมพันธ์แบบไม่ต้องการเป็นข่าวนั่นเองทั้งนี้ คาดว่า ซอนย่า จะเดินทางไปเชียร์ทีมชาติเวียดนามและแฟนหนุ่มต่อในศึกฟุตบอลชิงถ้วยพระราชทานคิงส์คัพ ครั้งที่ 47 ที่จังหวัดบุรีรัมย์ ช่วงวันที่ 5-8 มิถุนายนนี้ต่อไป
