เกรท วรินทร ปัญหกาญจน์ ออกมายืนยันว่ากำลังมีความรักกับสาวนอกวงการซึ่งมีโปรไฟล์เป็นหมอแห่งคลินิกหมออร และยังพบว่ารายได้คลินิกดังกล่าวกำลังเบ่งบานเหมือนกับความหวานของทั้งคู่ด้วย
หลังจากที่พระเอกผิวเข้มอย่าง เกรท วรินทร ออกมาบอกว่ากำลังมีความรักอยู่กับสาวนอกวงการนั้น ล่าสุดนักสืบโซเชียลได้เข้าไปส่องว่าที่หวานใจของหนุ่มเกรท ซึ่งมีดีกรีเป็นถึงหมอคนดังที่เหล่าเซเลบบริตี รวมถึงคนดังในวงการเข้ามาใช้บริการเป็นจำนวนมาก
>> ปิดไม่มิดแล้ว "เกรท วรินทร" รักหวานกับคุณหมอปลูกผมคนดังทั้งสวยทั้งเก่ง
>> งัดรายได้ “ห้างทองหวังเงินไทย” ของแม่ “เกรท วรินทร” ที่ทำกำไรอื้อซ่าในพริบตา!
Sanook! Money ได้ตรวจสอบโปรไฟล์แฟนเกรท วรินทร พบว่าเป็นแพทย์หญิง อรอุมา พันธ์อภิวัฒน์ จบการศึกษาแพทยศาสตร์บัณฑิต จุฬาลงกรณ์มหาวิทยาลัย ปัจจุบันเป็นแพทย์ที่ให้คำปรึกษาและเสริมความงามที่ Dr.Orn Clinic ส่วนรายได้และกำไรของคลินิกนี้ บอกได้คำเดียวว่าไม่ธรรมดาเลยทีเดียว ซึ่งเราได้รวบรวมข้อมูลเกี่ยวกับ Dr.Orn Clinic มาฝากกัน
ห้างหุ้นส่วนสามัญ อรอุมา คลินิก จดทะเบียนเมื่อวันที่ 30 พฤศจิกายน 2555 โดยมีรายชื่อคณะกรรมการดังนี้

นางสาวอรอุมา พันธ์อภิวัฒน์ ลงทุนด้วยเงิน 1 ล้านบาท
นางจิราภรณ์ พันธ์อภิวัฒน์ ลงทุนได้เงิน 3 แสนบาท

ดำเนินธุรกิจคลินิกโรคทั่วไปรวมถึงให้บริการทางการแพทย์ ปัจจุบันมีทุนจดทะเบียน  1.3 ล้านบาท โดยมีผลประกอบการดังนี้

ปี 2557 รายได้ 7.8 ล้านบาท กำไร 33,853 บาท
ปี 2558 รายได้ 6.4 ล้านบาท กำไร 606,926 บาท
ปี 2559 รายได้ 7 ล้านบาท กำไร 729,901 บาท
ปี 2560 รายได้ 12 ล้านบาท กำไร 1.76 ล้านบาท
