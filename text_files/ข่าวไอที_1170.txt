สื่อนอกแนะ เตรียมขาย iPhone ตั้งแต่ตอนนี้ เพื่อให้ได้ราคาที่ดีที่สุด เนื่องจาก iPhone 5C อาจทำให้ iPhone 4 ลงไป มีราคาที่ต่ำลงกว่าเดิม

[13-สิงหาคม-2556] การขายสมาร์ทโฟนถือเป็นเรื่องที่ผู้ใช้สมาร์ทโฟน นั้นทำกันอยู่บ่อยๆ ในเวลาที่มีรุ่นใหม่ที่น่าสนใจเปิดตัวออกมา ซึ่งการที่ชิงขายก่อน อาจจะทำให้ได้ราคาดีกว่า โดยเฉพาะสมาร์ทโฟนของ Apple ที่มีระยะเวลาที่ค่อนข้างแน่นอนว่า ราคาจะตกก็ต่อเมื่อมีการเปิดตัวรุ่นใหม่ ล่าสุดเว็บไซต์ต่างประเทศได้ออกมาแนะนำว่า ช่วงนี้ น่าจะเป็นช่วงที่เราสามารถปล่อยสมาร์ทโฟนได้ในราคาที่ดีที่สุด เพราะยิ่งใกล้วันเปิดตัวมากเท่าไหร่ ราคาก็จะยิ่งลดต่ำลงเรื่อยๆ และหลังจากเปิดตัวนั้นราคาอาจลดลงจากตอนนี้ 15-20% เลยทีเดียว และถ้าหาก Apple ทำการเปิดตัว iPhone 5C ด้วย จะยิ่งทำให้สมาร์ทโฟนตั้งแต่รุ่น iPhone 4 ลงไป จะมีราคาที่อาจจะต่ำลงกว่าเดิมมากเลยทีเดียวครับ 