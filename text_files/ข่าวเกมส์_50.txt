

‘ Grand Theft Auto V ‘  หรือที่เราเรียกกันสั้นๆว่า GTA 5 ขณะนี้เรียกได้ว่าเป็นเกมภาคต่อที่ดังที่สุดในโลกเลยก็ว่าได้..  กับเกมลักรถซึ่งได้ดำเนินเรื่องราวมาเป็นภาคที่ 5  และออกมาวางขายในตลาดเกมเมอร์เป็นที่เรียบร้อยแล้ว ! จึงไม่รอช้า รีบรวบรวมข้อมูลทุกๆด้าน เเละ รวมข่าวคร่าวล่าสุดของเกม GTA 5 มาไว้ในที่นี้เป็นที่แรก  ให้เหล่าเกมเมอร์แฟนเกมลักรถดังกล่าวได้อ่านกันจนหนำใจไปเลยทีเดียว  และเมื่อ่านมาถึงจุดนี้ ..อย่าบอกนะว่า  คุณยังไม่เคยได้ยินหรือรู้จักเกมที่มีชื่อว่า GTA เลยซักครั้งในชีวิต ?  ไม่รู้จักไม่เป็นไร มาลองทำความรู้จักกับเกมลักรถกันเลยดีกว่า..
เนื้อเรื่อง/เรื่องราวของเกม GTA 5
 Micheal (นักปล้นแบงค์ที่กลายมาเป็นหัวหน้าครอบครัว) ,Trevor (อดีตนาวิกบ้าพลัง) และ Franklin (เด็กแร็พขโมยรถผู้ที่ไม่อยากจมปลักกับความจน)  แต่ละตัวละครก็จะมีโลกเป็นของตัวเอง  โดยจะค่อยๆนำเสนอตัวละครแต่ละตัวนิดๆหน่อยๆ ก่อนจะนำเสนอพร้อมกันทั้งสามคน  เช่นไมเคิลอยู่กะครอบครัวที่ Vinewood (แรงบันดาลใจมาจาก Hollywood)  ในบ้านที่มิกซ์กันระหว่างอพาร์ตเมนท์ สระว่ายน้ำ และบาร์เล็กๆ Franklin  อยู่ใน South Los Santos ส่วน Trevor อาศัยในกระท่อมเล็กๆใน Blaine County  และหมดเวลาไปกะพวกจักรยาน
โดยแต่ละตัวละครจะมีจุดเด่นจุดด้อยแตกต่างกันไป เช่น Franklin  จะสามารถขโมยและขับรถได้รวดเร็วและถนัดกว่าคนอื่นๆ Michael  จะเก่งเรื่องการต่อสู้ในทางอาวุธยุปโธกรณ์ต่างๆ  ทำให้ยิงได้แม่นยำกว่าคนอื่นๆ แต่ถ้าไม่ชอบเด่น ชอบสมดุลก็ Trevor  ไปเลยครับ แน่นอนว่าไม่มี Skill ให้อัพแน่นอน เกิดจากการเล่นเองล้วนๆ
แต่ละตัวละครจะมีความสามารถพิเศษเฉพาะตัวแตกต่างกันไป Micheal  สามารถทำให้เวลาช้าลงได้ เพื่อให้เขาเล็งปืนได้ง่ายขึ้น (คล้ายๆ Max Pain)  , Franklin สามารถหยุดเวลาให้ช้าลงได้ระหว่างการขับรถ  เพื่อให้ขับรถได้ง่ายยิ่งขึ้น (ไม่มีแหกโค้งแน่นอน) และ Trevor  จะมีความสามารถแบบว่าบ้าพลังบุกประชิดตัวเสยคางได้ อะไรประมาณนี้..
Grand Theft Auto V มีพื้นที่ในเกมที่ใหญ่มากที่สุดเท่าที่เคยมีเกมไหนบนโลกจะทำได้ 
grand-theft-auto-5
หากลองดูรูปข้างบนนี้ นี่คือรูปของแผนที่ใหม่จาก GTA 5 ซึ่งเทียบสัดส่วนกับแผนที่เดิมใน GTA 4 นั้นหมายความว่า.. GTA 5 นั้นจะใหญ่เท่ากับ Grand Theft Auto: San Andreas , Grand Theft Auto IV และ Red Dead Redemption รวมกันทั้งหมด !! เมื่อรวมกันแล้วจะเท่ากับ 48.7 ตารางไมล์  หากเทียบเป็นแผนที่ในโลกแห่งความจริงแล้ว  มันจะใหญ่กว่าเกาะแมนฮัตตันในชีวิตจริงเสียอีก !
ตัวละครในGrand Theft Auto V มาจาก บุคคลผู้มีอยู่จริง

คุณทราบหรือไม่ว่า ตัวละครหลักในเกม GTA 5 ภาคใหม่ล่าสุดนี้ ได้ถอดต้นแบบมาจากบุคคลผู้ัมีอยู่จริง ก็จะเป็นชายหนุ่ม(ดูราวๆจะสูงอายุแล้ว) เป็นคุณลุง 3 คนข้างบนตามรูปนี้..

ตามติดไปเป็นแฟนคลับได้ในเพจเฟสบุคนี้เลย >> https://www.facebook.com/nedluke4real
เรื่องเกี่ยวกับเงินๆทองๆของเกม GTA 5
grand-theft-auto-5

บางคนอาจจะพอเดาๆ หรือ แอบทราบมาอยู่เเล้วว่า GTA V ภาคใหม่ล่าสุดนี้ ใช้ทุนในการสร้างมหาศาลมากกว่า การจะสร้างหนังระดับ Hollywood ซักเรื่องหนึ่งเลยก็ว่าได้.. Grand Theft Auto V  ขณะนี้ได้กลายเป็นเกมที่ใช้ทุนสร้างสูงที่สุดในโลกไปเป็นที่เรียบร้อย อ้างอิงจากเว็บข่าว The Scotsman ที่รายงานว่า ใช้ทุนสร้างและทุนการตลาดสูงถึง 265 ล้านดอลล่าร์สหรัฐฯ ด้วยกัน! (ประมาณ 8,500 ล้านบาท)
และความสำเร็จก็เป็นไปตามคาด เพราะ GTA V สร้างสถิติใหม่ มีมูลค่าการขายเกมถึง 800 ล้านเหรียญ (25,000 ล้านบาท) ภายในวันแรกที่เปิดตัวขายเกมเท่านั้น.. ในขณะที่เกม GTA 4 ภาคเดิม ต้องใช้เวลาทั้งสัปดาห์แรกในการขายเกม เพื่อจะโกยเงิน 500 ล้านเหรียญ นั้นเท่ากับว่า GTA 5 ทั้งสัปดาห์แรก อาจจะมีมูลค่าการขายมากกว่าเกมภาคเดิมถึง 10 เท่าก็เป็นได้!!
Grand Theft Auto V เกมที่ถูดจัดว่าเป็นเกมสำหรับผู้ใหญ่เท่านั้น!
grand-theft-auto-5
ซึ่งในอดีตกาลที่ผ่านมา เราได้เคยนำเสนอถึงข่าวที่เด็กเล็กยิงยายของตัวเองหลังจากเล่น GTA ส่วน หนึ่งเกมนี้ถูกจัดอยู่ในเรต 18+ (สำหรับผู้ทีม่ีอายุ 18 ปีขึ้นไปเท่านั้น)  ซึ่งด้วยความดังของเกม เด็กๆทั้งหลายที่อายุยังไม่พ้นนิติภาวะ  ก็อยากจะลองเล่นกันดู ซึ่งส่วนนี้ เราจะโทษเกมไม่ได้เด็ดขาด  เพราะไม่ว่าจะอายุเท่าไหร่ หากยังแยกแยะไม่ออก  เรทเกมนั้นๆก็จะไม่มีความหมายทันที!
ดังนั้นเราจึงอยากจะช่วยเตือนผู้ปกครองทั้งหลายว่า  ควรหมั่นเอาใจใส่บุตรหลานของท่านให้มาก เพราะไม่ใช่เฉพาะแค่ GTA  เท่านั้นมีทีความรุนแรง แต่เกมอื่นๆปัจจุบันก็มีความรุนแรงบ้าง เช่น  การใช้อาวุธปืนยิงคู่ต่อสู้ หรือ การใช้สารเสพติดในตัวเกม  ซึ่งเราจะไม่รู้ได้เลยว่า เด็กจะสามารถแยกแยะออกได้หรือไม่  ถึงโลกแห่งความจริงและโลกแห่งความเป็นเกม
ยกตัวอย่างความรุนแรงเล็กๆน้อยๆในเกมดังกล่าว..





ดูคลิป Walkthrough ของ GTA 5 ซึ่งภารกิจแรกที่ทุกคนจะต้องทำก็คือ การปล้นธนาคาร !!





อนึ่ง.. สามารถติดตามความเคลื่อนไหวต่างๆของเหล่าเกมเมอร์ชาวไทยผู้คลั่งไคล้เกมนี้ได้ที่ facebook >> https://www.facebook.com/pages/GTA-V-Thailand/190978144372269?fref=ts
Grand Theft Auto V วางจำหน่ายไปแล้วเมื่อวันที่ 17 กันยายน 2013 สำหรับ Xbox 360 และ PS3 เท่านั้น
 
credit : yahoo , kotaku , dvdgamepnline , gamingdose , 9gag

