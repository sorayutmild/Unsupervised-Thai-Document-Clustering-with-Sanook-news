จากกรณี เด็กชายจักรินทร์ หรือ น้องโจ้ อายุ 10 ขวบ หายตัวไปขณะกำลังเดินทางไปโรงเรียนย่านพระประแดง สุมทรปราการ เมื่อวันที่ 3 ธันวาคม 2556
ล่าสุด (10 ส.ค.) มูลนิธิกระจกเงา ซึ่งเป็นหน่วยงานที่ติดตามหาต้องโจ้มาตลอด แจ้งว่า ได้รับทราบเบาะแสของน้องโจ้ จึงร่วมกับตำรวจกองกำกับการสวัสดิภาพเด็กและสตรี ติดตามจนพบตัวน้องโจ้ รวมเวลาหายจากบ้าน 2 ปี 9 เดือน
รายงานจาก จส.100 ระบุว่า เหตุการณ์นี้พ่อแม่ได้แจ้งลูกหายที่สภ.พระปะแดง เมื่อปี 2556 และเมื่อเดือนก่อนได้รับแจ้งว่ามีคนเห็นเด็กหน้าตาคล้ายกับที่ประกาศหายแถวบุคคโล และเคยเห็นที่ร้านเกม จากการสอบถามร้านเกมแจ้งว่า ก่อนหน้านี้เคยเห็นเด็กมาที่ร้านเกมเป็นประจำ แต่ไม่เห็นเด็กมาที่ร้านมาเป็นเดือนแล้ว เจ้าหน้าที่จึงได้พยายามสืบสวนทราบว่าเด็กได้ย้ายบ้านและไปเล่นเกมที่ร้านเกมแถวบางยี่เรือ
จากนั้น เจ้าหน้าที่ได้ปฏิบัติการดักรอจับคนร้านที่ล่อลวงเด็กไปได้ พบว่าคนที่ล่อลวงเด็กอายุประมาณ 41 ปี เป็นผู้ชาย จากการตรวจสอบประวัติพบว่าคนร้ายได้หนีคดีที่พิษณุโลก ท้องที่สภ.เนินมะปราง เมื่อตอนที่บวชเป็นพระ และก่อนหน้านี้ได้มีการทำอนาจารเด็กมาแล้ว 3 คน ในคดีน้องโจ้คนร้ายใช้วิธีการเอาเกมมาล่อให้เด็กอยู่กับตัวเอง ล่าสุดเด็กได้พบกับพ่อแม่แล้ว โดยจะมีการแถลงข่าวในเวลา 14.00 น.
ขอบคุณข้อมูลและภาพจาก ศูนย์ข้อมูลคนหาย มูลนิธิกระจกเงา และ js100