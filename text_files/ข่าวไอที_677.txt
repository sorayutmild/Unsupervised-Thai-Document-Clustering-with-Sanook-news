ทุกครั้งในการซื้อมือถือหลายคนก็เลือกที่จะติดฟิล์มหรือกระจกนิรภัยเพิ่มขึ้นมาเพื่อป้องกันความเสียหายจากกระจกของตัวเครื่องจริงที่จะเกิดขึ้น แต่ว่า ถ้ากระจกนิรภัยแตกขึ้นมา ถ้าคุณไม่เปลี่ยนจะเกิดผลเสียอะไร วันนี้ Sanook! Hitech จะมารวมผลเสียต่าง ๆ หากกระจกนิรภัยแตกแต่ยังคงใช้อยู่
เครื่องไม่สวยเหมือนแต่ก่อน

แน่นอนว่ากระจกแตกก็ทำให้ความสวยของเครื่องลดลงเพราะแทนที่จะดูลื่นตา แต่มาสะดุดเพราะกระจกที่แตกร้าวและเห็นได้ชัดเจน และอาจจะทำให้ดูภาพลักษณ์ไม่ดีเช่นกัน
เซนเซอร์อาจจะทำงานผิดพลาดได้
กระจกที่แตกนั้นอาจจะมีผลกระทบกับเซนเซอร์ได้หากโดนในส่วนเซนเซอร์ที่เป็นจุดสีดำ อาจจะทำให้การทำงานเช่นเรื่องของ วัดแสงอาจจะจับไม่ดี หรือ จับเรื่องของการถือโทรไม่ได้ มีผลกระทบระยะยาว แต่อาจจะไม่ได้เป็นกับมือถือบางเครื่องได้
กระจกแตกอาจจะบาดนิ้ว

แน่นอนว่ากระจกที่มีรอยแตกกับนิ้วมือที่เป็นเนื้อหนังของเรา มันไม่ค่อยจะถูกกันเท่าไหร่ เพราะกระจกที่แตกมักจะมีความคมอยู่แล้วการที่นิ้วเราสัมผัสอาจจะเกิดการบาดได้และถ้าบาดนั้นไม่ใช่เรื่องดีแน่นอน
มองภาพไม่ชัดเจนหากแตกตรงส่วนแสดงผล
สุดท้ายถ้ากระจกนิรภัยแตก อาจจะส่งผลร้ายแรงถึงขั้นการมองภาพนั้นไม่ชัดเจนได้ เพราะรอยต่าง ๆ ที่อยู่บนกระจกอาจจะไปบดบังการมองเห็นของเราได้
และคำถามต่อมา ถ้ารู้ว่าแตกแล้ว ควรเปลี่ยนทันทีหรือไม่ อันนี้ก็ต้องบอกว่าขึ้นอยู่กับความเสียหายของกระจกเอง ถ้าไม่ได้กระทบมากนั้น ยังไม่ต้องเปลี่ยนก็ได้ แต่ถ้าเกิดมากขึ้นและเริ่มโดนส่วนที่สำคัญ การเปลี่ยนก็เป็นทางเลือกที่ดีเช่นกัน