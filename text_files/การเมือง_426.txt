หลังจากคลิปชายหญิงคู่หนึ่งมีสัมพันธ์ลึกซึ้งกันในโรงแรมเผยแพร่ออกมาเมื่อวานนี้ (21 ธ.ค.) ทำให้นางสาวณัฏฐา มหัทธนา หรือ โบว์ สาวนักเคลื่อนไหวของกลุ่มคนอยากเลือกตั้ง ที่มีคนตั้งข้อสังเกตว่าเป็นสาวในคลิป ออกมาชี้แจงว่า คลิปนี้น่าจะเป็นเกมทางการเมืองเพื่อโจมตีตนและนายวัฒนา เมืองสุข นักการเมืองชื่อดังจากพรรคเพื่อไทย และเมื่อคืนที่ผ่านมา โบว์ คนอยากเลือกตั้ง ก็ได้แชร์โพสต์ของผู้ใช้เฟซบุ๊กชื่อ อั้ม อิราวัต คนสนิทของ มาที่หน้าไทม์ไลน์ของตัวเอง 
>> แชร์ไฟแลบ! คลิปหลุดลีลาเร่าร้อน "นักการเมืองดัง" จ้ำจี้ "นักเคลื่อนไหวสาวผมบ๊อบ" ในโรงแรม
>> "วัฒนา เมืองสุข" ชายในคลิปเล่นจ้ำจี้กับ "โบว์ อยากเลือกตั้ง" มีสินทรัพย์เท่าไหร่?
โพสต์ดังกล่าวมีเนื้อหาที่ระบุถึงชายหญิงคู่หนึ่ง ที่ต่างคนต่างเลี้ยงลูกด้วยตัวเอง เพราะความรักกับคนรักไม่สมหวัง แต่แล้วเมื่อได้มาเจอกันในวันที่ต้องต่อสู้กับภัยจากกลุ่มเผด็จการ ก็ทำให้รู้จักกันและมีความเข้าใจกันจนพัฒนาเป็นความรัก และไม่ได้ไปแอบเป็นชู้กัน เพราะทั้งคู่เลิกกับอดีตคนรักของตัวเองนานแล้ว 
"คนเขาคบกันมานานแล้ว ต่างคนต่างเคยมีครอบครัวมาแล้ว และเคยผิดหวังกับความรักทั้งคู่ Single Dad กับ Single Mom ต่างเห็นใจกันและกันตอนต่อสู้กับ #อำนาจเถื่อน เพราะ #ถูกกระทำทั้งคู่ ช่วงที่อ่อนแอที่สุดกลับได้พบ สิ่งที่แข็งแรงที่สุด ที่เราเรียกว่า #รัก ต่างเช็ดน้ำตาให้กันจนเป็นความเข้าใจ กำลังใจ และไม่ใช่เด็กๆ เล่นขายของ ไม่ใช่การขโมยกิน หรือหักหลังใคร
แปลกตรงไหน ที่คนจะมีความรัก? ในเวลาที่ต้องการที่สุด เราอยู่กันมาได้ด้วยสิ่งนี้ ธรรมชาติของคน ของมนุษย์ ที่ผิด คือ #จรรยาบรรณสื่อ และการดิสเครดิต เบี่ยงเบนหลักการโยงไปถึงการล้วงข้อมูลส่วนตัวกลบข่าวการเมืองอื่นๆ"  ผู้โพสต์ ระบุ
เชื่อปล่อยคลิปเบี่ยงประเด็นโกงเลือกตั้ง
โพสต์นี้สอดคล้องกับข้อความที่โบว์ คนอยากเลือกตั้ง ให้ความเห็นก่อนหน้านี้ว่า การที่คนสองคนในคลิปจะมีความสัมพันธ์ลึกซึ้งกัน ไม่ใช่เรื่องผิดเลย ส่วนการปล่อยคลิปออกมานั้นน่าจะเป็นฝีมือของทหาร เพื่อเบี่ยงประเด็นให้คนในสังคมสนใจเรื่องของคนในคลิปแทนการทุจริตหรือปัญหาที่ฝ่ายทหารก่อไว้ อย่างเช่น ความเป็นไปได้ในการโกงเลือกตั้ง
>> โบว์ อยากเลือกตั้ง ลั่น "ไม่มีใครทำผิด" หลังคลิปสาวผมบ๊อบจ้ำจี้นักการเมืองดังว่อนเน็ต
>> "วัฒนา" ยันเป็นเรื่องของ 2 คนโสด โวยฝ่ายตรงข้ามเล่นสกปรก หวังเบี่ยงปมโกงเลือกตั้ง
