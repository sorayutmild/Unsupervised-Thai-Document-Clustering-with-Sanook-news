    ในช่วงที่ผ่านมา ผู้ใช้ Touch ID หลาย ๆ คน หงุดหงิดกับปัญหาระบบไม่ทำงานบ้าง การยืนยันล้มเหลวบ้าง ซึ่งเมื่อสำรวจดูแล้ว พบว่า ปัญหาของ Touch ID นั้น โดยทั่ว ๆ ไปจะมีด้วยกัน 5 เรื่อง
    แต่ก่อนอื่นมาทำความรู้จักกับ Touch ID กันก่อน Touch ID เป็นชื่อของระบบการยืนยันตัวบุคคลด้วยลายนิ้วมือ ของโทรศัพท์มือถือรุ่น iPhone 5s, iPhone 6, iPhone 6 Plus รวมทั้ง iPad mini 3, iPad mini 4, iPad Air 2 และ iPad Pro นอกจากนี้ แอปเปิล ยังได้ติดตั้ง Touch ID รุ่นใหม่ ลงใน iPhone 6s และ iPhone 6s Plus ซึ่งมีประสิทธิภาพการทำงานที่ดีขึ้น แต่ก็ยังคงพบปัญหา

    ผู้ใช้ส่วนใหญ่จะทราบดีว่า สามารถจะปลดล็อค iPhone หรือ iPad ได้ด้วยการสัมผัส รวมทั้งยังทำให้ผู้ใช้ ล็อคอิน เข้าไปใน แอพต่าง ๆ ได้ ไม่ว่าจะเป็น Amazon, Lastpass และโปรแกรมอื่น ๆ  Touch ID ยังเชื่อมต่อกับ App Store ทำให้ผู้ใช้สามารถสั่งซื้อแอพต่าง ๆ ได้ด้วยลายนิ้วมือ Touch ID จึงนับว่าเป็นระบบที่มีความสำคัญมาก สำหรับการซื้อสิ่งต่าง ๆ ด้วย Apple Pay
    หาก Touch ID ทำงานได้สมบูรณ์แบบ ผู้ใช้ก็จะสามารถปลดล็อค iPhone ซื้อของจาก Amazon หรือจ่ายเงิน App Store ได้อย่างสะดวกสบาย ไม่ต้องมาใส่รหัสผ่านใด ๆ ให้ยุ่งยาก แต่บางครั้งระบบดังกล่าวก็ไม่ทำงาน
    หากว่า Touch ID ที่คุณใช้อยู่ เกิดมีปัญหาขึ้น หลังจากที่ได้อัพเดทระบบปฏิบัติการ เป็น iOS 9 หรือเวอร์ชั่นอื่น อย่าง iOS 9.3.2 คุณอาจจะต้องลดเวอร์ชั่นให้ต่ำลง หรืออาจจะอดทนรอจนกว่า iOS เวอร์ชั่นใหม่จะออกมา ซึ่งเชื่อว่าน่าจะแก้ปัญหานี้ได้ เพราะ iOS จะออกเวอร์ชั่นใหม่ ๆ มาเพื่อแก้ปัญหาของเวอร์ชั่นรุ่นก่อนหน้าอยู่เสมอ
    อีกสิ่งหนึ่งที่ควรทราบคือ Touch ID นี้เอง ทำให้ iPhone ถามหารหัสผ่านบ่อย ๆ หากว่าคุณไม่ได้ใช้รหัสเป็นเวลา 6 วัน และไม่ปลดล็อค iPhone ด้วย Touch ID นานถึง 8 ชั่วโมง คุณต้องใส่รหัสผ่าน เพราะนั่นเป็นกฏในการรักษาความปลอดภัยของแอปเปิ้ล
    นอกจากข้อมูลในเบื้องต้นแล้ว ยังมีวิธีการแก้ปัญหาทั่ว ๆ ไปของ Touch ID ซึ่งปัญหาบางอย่าง คุณสามารถแก้ไขได้ง่าย ๆ ด้วยตัวเอง ในเวลาเพียงไม่กี่นาที    - เมื่อระบบ Touch ID ล้มเหลว (Touch ID Failures) วิธีแก้ปัญหาที่ง่ายที่สุด คือ ตั้งระบบใหม่ ใส่ลายนิ้วมือใหม่ เพราะในช่วงปีที่ผ่านมา iOS มีการอัพเกรด และได้รับการพัฒนาให้มีประสิทธิภาพการทำงานมากขึ้น ระบบใหม่ ๆ อาจช่วยแก้ปัญหาการที่ Touch ID ลืมลายนิ้วมือของผู้ใช้ โดยเฉพาะอย่างยิ่ง iOS ในเวอร์ชั่น 8 ขึ้นไป
    นอกจากนี้มีความเป็นไปได้ที่ลายนิ้วมืออาจจะเปลี่ยนไป อย่างเช่น ผิวแห้ง ก็อาจมีผลได้ ขั้นตอนก็คือ ปลดล็อคอุปกรณ์ ตั้งค่า Touch ID ใหม่ แต่ก่อนจะลงมือ ควรทำความสะอาดนิ้ว ระวังฝุ่น เหงื่อ และน้ำมัน ที่ผิวหนัง อาจจะส่งผลต่อการสแกนได้ จากนั้น เข้าไปที่ Setting->Touch ID & Passcode -> Enter Passcode  เมื่อขึ้นหน้าจอใหม่ให้ลบลายนิ้วมือเก่าออก ด้วยการปัดจากขวาไปซ้าย หลังเสร็จกระบวนการนี้ ก็ใส่ลายนิ้วมือใหม่ลงไป
- เมื่อ Touch ID ไม่ทำงาน (Touch ID Not working) ใน App Store เป็นอีกปัญหาหนึ่งที่พบบ่อย บางครั้งอาจต้องแก้ด้วยการตั้งระบบใหม่เช่นในข้อแรก แต่บางครั้งปัญหาก็อยู่ที่ซอฟต์แวร์ ผู้ใช้ iOS 8.3 บางราย บอกว่า เมื่อเข้าไปใน App Store จะไม่ปรากฏ Touch ID ขึ้นมาเลย
วิธีแก้ให้ไปที่ Setting-> Touch ID & Passcode -> Enter your Passcode จากนั้น ปิด iTune & App Store รีบู๊ตเครื่อง iPhone หรือ iPad ใหม่ จากนั้น กลับไปที่ Touch ID & Passcode ใน Setting และเปิด iTune & App Store ขึ้นมาใหม่ วิธีนี้ อาจช่วยแก้ปัญหา Touch ID ไม่สามารถใช้งานใน App Store ได้ แต่อย่าลืมว่า คุณต้องใส่รหัสผ่าน หากไม่ซื่ออะไรในเวลา 24 ชั่วโมง- Touch ID ไม่ทำงานเลย ( Touch ID Not Working) ปัญหาอาจจะอยู่ที่ระบบเซนเซอร์ ระบบอาจจะเสีย คุณอาจจะลอง Hard reset ดูเลยก็ได้ แต่ถ้าทำแล้วยังไม่ได้ผล คงต้องส่งเครื่องเข้าศูนย์บริการแล้ว- Touch ID มีปัญหาช่วงอากาศเย็น แน่นอนว่า ช่วงที่อากาศหนาวเย็น จะพบปัญหาของ Touch ID ได้บ่อย ๆ เพราะสภาพอากาศ ก็มีผลต่อผิวสัมผัส หากคุณเคยตั้งระบบไว้ ตั้งแต่ช่วงฤดูร้อน พอมาถึงหน้าหนาว อาจจะต้องตั้งใหม่ อีกครั้ง

- Touch ID อาจมีปัญหา ถ้านิ้วเปียก หรือสกปรก คุณอาจจะลองเช็ดมือให้สะอาด ก่อนใช้งาน แต่สำหรับ iPhone รุ่นใหม่ ๆ อย่าง iPhone 6s และ iPhone 6 Plus ตัวเซนเซอร์ของ Touch ID จะดีกว่ารุ่นก่อน ๆ มาก สามารถทำงานได้แม้ว่าผู้ใช้จะมือเปียก แต่แน่นอนว่า การทำงานจะไม่สมบูรณ์เต็มที่นัก
ที่มา: www.gottabemobile.com