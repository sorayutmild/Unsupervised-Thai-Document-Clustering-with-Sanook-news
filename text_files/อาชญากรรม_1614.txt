(15 พ.ย.) ตำรวจรับแจ้งเหตุข่มขืนกระทำชำเราเด็กอายุ 14 ปี เหตุเกิดที่หลังศูนย์บริการ กีฬาทางน้ำ ริมชายหาดจอมเทียน ม.12 ต.หนองปรือ อ.บางละมุง ตรวจสอบที่เกิดเหตุริมชายหาดจอมเทียนซึ่งมีแสงไฟสองสว่างชัดเจน พบมีเรือเจ็ตสกีจอดอยู่ 5 ลำ มีร่องรอยการเก็บข้าวของ เป็นเต็นท์กางนอนถูกรื้อพับซุกแอบไว้ใต้อุปกรณ์กีฬาหลังอาคารศูนย์บริการกีฬาทางน้ำ จึงเก็บไว้เป็นหลักฐาน
ส่วนตัวผู้ก่อเหตุทราบเพียง เป็นผู้ชายวัยรุ่นอายุประมาณ 20-25 ปีลักษณะมีรอยสักที่คิ้วและขอบตา ซึ่งบอกว่าเป็นคนเฝ้าเรือได้หลบหนีไปก่อนหน้านี้แล้ว เจ้าหน้าที่จึงนำกำลังไปปิดล้อมบริเวณใกล้เคียงที่เกิดเหตุ แต่ก็ยังไร้ร่องรอย
สอบถาม ด.ญ.ยุ้ย (นามสมมติ) อายุ 14 ปี และกลุ่มเพื่อนเล่าว่า เข้ามาชวนพูดคุยให้ไปนั่งเล่นด้วย แล้วจะให้เงิน 500 บาท พวกตนก็ได้ตอบปฏิเสธไป ชายคนดังกล่าวก็พยายามพูดหว่านล้อมว่าแค่เต็นท์ใกล้ๆเอง แล้วก็กระชากลาก ด.ญ.ยุ้ย เข้าไปในเต็นท์นอนที่กางทิ้งไว้
ตนพยายามขัดขืนและร้องให้เพื่อนๆ ช่วย แต่ก็ไม่มีใครกล้าเพราะผู้ก่อเหตุมีอาวุธมีด ก่อนจะลงมือจนสำเร็จความใคร่ไป 1 ครั้ง โดยที่ไม่มีการสวมถุงยางป้องกันแต่อย่างใด ก่อนที่จะปล่อยตัว ด.ญ.ยุ้ย ออกมา และยังได้ให้เงิน 40 บาท หลังเกิดเหตุจึงได้พากันเข้าแจ้งความกับเจ้าหน้าที่ตำรวจดังกล่าว
เบื้องต้น ร.ต.อ.วีรยุทธ กางกาละ รองสว.สอบสวน เจ้าของคดี ได้ลงพื้นที่ตรวจสอบที่เกิดเหตุ พร้อมส่งตัวเด็กหญิง ผู้เสียหายนั้นได้ส่งตัวไปตรวจร่างกายหาร่องรอยการถูกล่วงละเมิดทางเพศ
ส่วนกำลังเจ้าหน้าที่ชุดสืบสวนยังตรึงกำลังอยู่บริเวณพื้นที่เกิดเหตุหาเบาะแสของคนร้าย และตรวจสอบกล้องวงจรปิดที่บันทึกภาพคนร้ายไว้ได้ เพื่อติดตามตัวผู้ก่อเหตุมาดำเนินคดีตามกฎหมายต่อไป