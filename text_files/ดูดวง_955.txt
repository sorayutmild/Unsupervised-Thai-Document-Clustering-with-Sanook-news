ดูดวงรายสัปดาห์ คำพยากรณ์นี้ส่งผล 12 - 18 มีนาคม 2562 โดย อ.ธนกร ศานติพรนพเก้า ซึ่งได้เผยถึง ราศีใดในช่วงนี้จะดวงดี ได้รับโชคใหญ่ ได้แก่ ราศีธนู
 
ราศีธนู (22 พ.ย. - 21 ธ.ค.)
ราศีที่ในช่วงนี้จะมีโชคใหญ่ คือ ชาวราศีธนู แต่ด้วยคุณงามความดีที่ได้ทำมา เช่น การทำบุญบริจาค ช่วยเหลือผู้ที่ยากไร้ การสั่งสมทานบารมีและบุญกุศลที่ดีมาโดยตลอด จะส่งผลให้บุญเก่าย้อนกลับคืนมาสู่ตนเอง ผนวกกับอิทธิพลของดาวพฤหัสบดีในช่วงนี้ จึงยิ่งช่วยหนุนนำให้ชาวราศีธนู ผู้ประพฤติดี ปฏิบัติดี ได้รับอานิสงส์ผลบุญซึ่งจะบันดาลให้เกิดโชคดีได้ตามใจนึกฝัน เกิดความสุขกาย สบายใจ ใครเจ็บใครป่วยก็จะทุเลาดีขึ้น ใครเสี่ยงโชคก็จะได้โชค ใครหวังอยากได้บุตรก็จะมีโอกาสสมหวัง จะพบแต่เรื่องดี ๆ มีโชคใหญ่เข้ามาในช่วงนี้