เงิบ!!! ซื้อ iPhone เครื่องศูนย์ แต่ได้ที่ชาร์จปลอม
วันนี้ทีมงาน Sanook! Hitech มีข่าวเกี่ยวกับการซื้อมือถือจากค่ายๆต่างๆกัน ซึ่งผู้เขียนชื่อว่า "สมาชิกหมายเลข 1092112" ได้เขียนบทความลงบน Pantip ซึ่งกล่าวถึงว่าเขาได้ไปซื้อ iPhone 5s จากศูนย์แห่งหนึ่ง แต่ใช้ไปใช้มาเพียงไม่กี่เดือน ที่ชาร์จก็กลับเกิดความเสียหายขึ้น จึงทำให้ท่านเจ้าของกระทู้เกิดความสงสัย เพราะอุปกรณ์ของ Apple ไม่น่าจะพังง่ายขนาดนี้ เรื่องราวทั้งหมดมีความเป็นมายังไงเราไปชมกันเลยดีกว่าครับ
สวัสดีครับ
กระทู้นี้เป็นกระทู้ที่สามของผมแล้วนะครับ
เข้าเรื่องเลยละกัน
ผมได้ซื้อ iphone 5s สีดำมาจาก ศูนย์ ... แห่งหนึ่ง (ยังไม่ขอเอ่ยนะครับ)กับแฟนและกับเพื่อนสนิทอีกคนนึงจาก ห้างแห่งนึง ที่หัวหินนะครับ(พอดีตอนนั้นผมเรียนอยู่ที่มหาวิทยาลัยแห่งนึงตอนนั้น เลยไปซื้อที่นั้น)เมื่อวันที่ 27/11/2013
ตอนที่ไปซื้อ เครื่องยังไม่ได้แกะซีลเลยตรวจสอบทุกอย่างโอเค ปกติครับเขียนรายละเอียด เช็คของ จ่ายเงิน ปกติครับ
ใช้ไปได้สักประมาณ 2 เดือนมีอยู่วันนึง ผมชาร์จไอโฟนตามปกติครับ ไม่มีอะไร
จู่ ๆ adapter (ที่ชาร์จ) ก็มีเสียงเหมือนไฟช๊อต (ใครนึกไม่ออก ให้นึกเวลาเราเสียบ adapter โน้ตบุ้คเข้ากับปลั๊กไฟครับ)
ช๊อตแบบเสียงดังเป็นเวลานานมาก (ประมาณ 5 วิ)และมีไฟสีฟ้าแว๊บขึ้นภายใน adapter เหมือนวงจรช๊อต
ตอนนั้นผมมีสติอยู่ครับ ไม่สนแล้วว่าเสียบปลั้กอะไรในเต้าเสียบบ้างผมรีบ ๆ ปิดสวิตซ์ไฟ แล้วดึงออกมาทันทีเลยโชคดีที่ไอโฟนและเต้าเสียบนั้นไม่ช๊อต และผมก็ไม่ได้เป็นอะไรครับ(มีเพื่อนอยู่ด้วยคนนึง)
พอดีตอนนั้นเพื่อนเห็นว่าไม่มีที่ชาร์จ (ขี้เกียจชาร์จกับคอมครับ)ประกอบกับตอนนั้นเพื่อนมี adepter ของ blackberry ก็เลยยืมมันชาร์จและตอนนั้นก็ไม่ค่อยว่างครับ เรียนอยู่ด้วย เลยไม่ได้ไปศูนย์
หลังจากนั้นประมาณ 3 สัปดาห์ผมได้ไปศูนย์ .. ที่ผมซื้อเค้าบอกให้ไปเคลมกลับตัวแทนที่รับซ่อม ที่นี้เป็นเป็นเพียงศูนย์จำหน่ายและให้บริการเฉย ๆ
หลังจากนั้น ตอนนั้นกลับมาที่บ้านแล้วครับวันนี้มีโอกาสและเวลาว่าง ๆ ก็เลยเอาไปเคลมที่ ศูนย์เคลมแห่งนึงในห้างแห่งนึง ที่จังหวัดภูเก็ตครับ
ตอนนั้นเค้าก็ตรวจสอบ serial number ของเครื่องอะไรต่าง ๆ ตอนนั้นพอดีพี่เค้าไม่อยู่ ก็เลยเดินห้างรอแต่ !! พอกลับมา
"น้องคะ อันนี้ที่ชาร์จก๊อปนะคะ เดี๋ยวพี่จะเปรียบเทียบของก๊อปกับของแท้ให้ดูนะคะ"ว่าแล้วเค้าก็สาธิต อธิบาย เราเลยจำคำอธิบายเหล่านั้นมาค้นหาใน google ที่บ้านและทดลองทำบ้าง
แต่ .. วินาทีนั้น !! เรากับแฟน หันมามองหน้ากัน คิดในใจ "เห้ยย กุซื้อมาจากศูนย์นั้นเลยนะว้อย !!?!"

ด้านซ้าย : ของแท้ / ด้านขวา : ของปลอม (ภาพจาก macthai)
จะสังเกตเห็นว่า ของแท้ตัวอักษรมีสีจาง ๆ นะครับ แต่ของผมนี้สีดำเข้มเลย แถมวงกลมสีเขียวกลับสีอ่อนกว่ามาก ๆ (ของแท้สีเขียวชัดเจน)

อีกอย่างนึงที่ผมรุ้สึกได้ก็คือ
ที่ชาร์จแท้ จะมีน้ำหนักที่หนักกว่า ถือแล้วรู้สึกพอดี ไม่กลวงแต่ .. ของก๊อปจะรู้สึกเบา ๆ แปลก ๆ ดูกลวง ๆ ครับ (ความรุ้สึกว่ามันกลวง ๆ)
*-* เชี่ยละไงเค้าเอาของจริงที่เสียแล้ว มาแกะข้างในให้ดูดูจากหลาย ๆ อย่าง น้ำหนัก ตัวอักษร แผงวงจรข้างในครับ
"อืมม เออวะ .. เชี่ย
และกลับบ้านก็มาค้นหาข้อมูลใน google อีกครับ ว่า ที่ชาร์จของแท้กับของก๊อปมันต่างกันยังไง
ตอนแรก ที่ยังอยู่ห้างว่าจะไป ais ขี้เกียจวะ คนเยอะ ร้อน รีบทำงานต่อด้วย
"ลงพันทิปนิแหละยิ้ม"
มาดูรูปกันเลยนะครับ พล่ามมาเยอะละ(ขออนุญาติเซนเซอร์ชื่อ เบอร์โทร และห้างหน่อยนะครับ)

(นี้คือรูปตอนที่มันไหม้ไปแล้ว ดูรอยไหม้ที่ผมวงไว้)

(อีกรูป ตอนแกะออกมาครับ)

(อีกรูป ตอนแกะออกมาครับ)

(มีรอยไหม้ที่สายด้วยครับ ที่วงไว้)

ที่คือ แผงวงจรของแท้ข้างในที่ชาร์จนะครับ (ภาพจาก iphoneapptube)

ส่วนนี้คือ ของผม
ไม่ทราบว่า ผมต้องดำเนินการอะไร ยังไง ต่อมั้ยครับ วานผู้รู้หรือศูนย์ขายมาชี้แจงหน่อยครับ
ขอบคุณครับ
ซึ่งกระทู้นี้ใน Pantip ก็มีคนมาตอบ และออกความคิดเห็นกันอย่างล้นหลาม บางคนก็บอกว่า "คุณอาจจะไปสลับที่ชาร์จกับใครมาหรือป่าว?" บางคนก็ตกใจว่า "นี่ซื้อจากศูนย์ยังจะมีปลอมอีกหรอ!!!" ซึ่งทางค่ายมือถือแห่งนี้ก็เข้ามาตอบเจ้าของกระทู้และดำเนินการตรวจสอบให้อย่างรวดเร็ว ถือว่าเป็นการดูแลลูกค้าที่ดีในระดับนึงเลย เพราะใน Pantip ใครจะไปคลาดคิดว่าจะเป็นสื่อกลางให้ระหว่าง ลูกค้า และ ผู้ให้บริการ จริงไหมครับ ?
อ่านเรื่องราวเต็มๆได้ที่ : pantip