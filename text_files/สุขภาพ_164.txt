เห็นพืชหน้าตาสวยๆ เหมือนพวงองุ่นเล็กๆ แบบนี้ ทราบกันไหมคะว่ามันเป็นสาหร่ายที่มาไกลจากประเทศญี่ปุ่นเลยแหละ สาหร่ายพวงองุ่นมีประโยชน์อย่างไรบ้าง ทำไมเราต้องทาน และทานกันอย่างไร Sanook! Health จะมาแนะนำให้รู้จักกับพืชจิ๋วแต่แจ๋วชนิดนี้กันค่ะ
 
สาหร่ายพวงองุ่น
iStockชื่อภาษาอังกฤษคือ sea grapes หรือ green cavier บ้านเราอาจเรียกว่า สาหร่ายช่อพริกไทย มีต้นกำเนิดมาจากชายฝั่งทะเลแถบโอกินาว่า ประเทศญี่ปุ่น มีลักษณะเป็นพวงเล็กๆ สีเขียวเข้ม มีเม็ดกลมๆ ใสๆ สีเขียวอ่อน
 
รสชาติสาหร่ายพวงองุ่น
iStockมีรสชาติคล้ายไข่กุ้งที่อยู่บนซูชิ มันๆ เค็มๆ นิดๆ และด้วยลักษณะที่เป็นพวงองุ่น ทำให้เมื่อจิ้มกับน้ำจิ้มต่างๆ สามารถดูดซับน้ำจิ้มติดขึ้นมาได้มาก ทำให้ไม่ว่าจะทานกับน้ำจิ้มแบบไหนก็อร่อย
 
คุณประโยชน์ของสาหร่ายพวงองุ่น
iStock- แหล่งรวมวิตามินมากมาย ทั้งวิตามินเอ, บี, ซี, อี และเค ดังนั้นจึงช่วยบำรุงสายตา แก้อาการเหน็บชา ดูแลกระดูก และฟัน บำรุงผิวพรรณ และช่วยให้เลือดแข็งตัวได้ง่าย- ปรับสมดุลในร่างกาย- รักษาความชุ่มชื้นของเซลล์ผิว- บำรุงสมอง บำรุงเส้นผม- ต่อต้าน และยับยั้งเซลล์มะเร็ง- กากใยสูง แคลอรี่ต่ำ เหมาะสำหรับผู้ที่กำลังควบคุมน้ำหนัก- แมกนีเซียม ช่วยให้กล้ามเนื้อและประสาททำงานอย่างมีประสิทธิภาพ- แคลเซียม บำรุงกระดูก- โปแคสเซียม ช่วยควบคุมการทำงานของเซลล์ และความสมดุลของน้ำในร่างกาย- สังกะสี ช่วยเสริมสร้างระบบภูมิคุ้มกันในร่างกาย- ไอโอดีน ช่วยป้องกันและรักษาโรคคอพอก- เบต้าแคโรทีน ต้านอนุมูลอิสระ- กรมอะมิโนที่จำเป็นอีกหลายชนิดที่ไม่พบในพืชบนบก- เหมาะกับผู้ป่วยหลายโรค เช่น โรคเบาหวาน ความดันโลหิตสูง และโรคหัวใจ
 
วิธีรับประทานสาหร่ายพวงองุ่น
iStockสามารถรับประทานได้หลากหลายแบบไม่จำกัด โดยส่วนใหญ่ที่อยากให้เริ่มลองก่อน คือทานสด ล้างด้วยน้ำเปล่า แล้วนำไปสะดุ้งด้วยน้ำเย็น เพื่อให้ได้ความสดกรอบ จากนั้นเลือกจิ้มรับประทานกับน้ำจิ้มที่ชอบ จะเป็นน้ำจิ้มพอนสึตามแบบฉบับของญี่ปุ่น รสชาติหวานๆ เค็มๆ หรือจะแซ่บยิ่งขึ้นกับน้ำจิ้มซีฟู้ด เปรี้ยว เค็ม เผ็ด ก็อร่อยจนหยุดทานไม่ได้ นอกจากนี้ยังสามารถนำไปดัดแปลงเป็นเมนูต่างๆ จะยำ ส้มตำ ซูชิ แครกเกอร์ ใส่สลัด ยัดไส้ หรืออะไรก็ได้
 
วิธีเก็บรักษาสาหร่ายพวงองุ่น
เมื่อซื้อมาบริโภค จะมีอายุราว 2-3 วัน ไม่ควรเก็บเอาไว้ในตู้เย็น เก็บเอาไว้ข้างนอกได้เลย ก่อนนำมารับประทานให้นำไปล้าง และสะดุ้งน้ำเย็นเพื่อความสดกรอบก็เพียงพอแล้ว
 
น่าอร่อย และมีประโยชน์มากมายอย่างนี้ ลองหามาทานกันดูนะคะ รับรองว่าจะติดใจจนอยากทานทุกวันเลยล่ะ