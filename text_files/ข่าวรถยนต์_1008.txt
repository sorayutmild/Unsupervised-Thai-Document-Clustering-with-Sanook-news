    จะเกิดอะไรขึ้นเมื่อ Tesla สามารถเปลี่ยนเสียงแตรเป็นเสียงอะไรก็ได้ เจ้าของรถคันหนึ่งในไทยจึงจัดการเปลี่ยนเป็นคำพูดของตลกชื่อดังอย่างน้าค่อมเสียเลย
    ผู้ใช้เฟสบุ๊กชื่อว่า Jirath Ming เผยให้เห็นฟีเจอร์ใหม่ล่าสุดของ Tesla ที่เรียกว่า Boombox ซึ่งสามารถเปลี่ยนเสียงแตรรถยนต์ให้กลายเป็นเสียงอะไรก็ได้ตามต้องการ เขาจึงจัดการใส่เสียงพูดยอดฮิตของตลกชื่อดังอย่างน้าค่อมอย่างที่ได้ยินในคลิป จนมีผู้ใช้เฟสบุ๊กเข้ามาแสดงความคิดเห็นมากมายต่อคลิปดังกล่าว
    อย่างไรก็ดี ฟีเจอร์ Boombox ใน Tesla ดังกล่าวจะทำงานต่อเมื่อรถจอดนิ่งสนิทแล้วเท่านั้น หากตัวรถกำลังเคลื่อนที่จะเปลี่ยนเป็นเสียงแตรตามปกติเพื่อความปลอดภัย โดยเทสล่ายังระบุด้วยว่าให้ตรวจสอบข้อกฎหมายในพื้นที่อย่างรอบคอบก่อนใช้ฟีเจอร์ดังกล่าวนี้ด้วย
    เห็นแบบนี้แล้วอยากได้ Tesla มาขับเลยทีเดียว
 

 