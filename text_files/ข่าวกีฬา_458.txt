"เบนซ์ เรซซิ่ง" อัครกิตติ์ วรโรจน์เจริญเดช นักบิด 2 ล้อชื่อดัง สร้างเซอร์ไพรส์หวานมดขึ้นแทร็กระดับโลกของ สนาม ช้าง อินเตอร์เนชั่นแนล เซอร์กิต จ.บุรีรัมย์ ขอแฟนสาว “แพท” ณปภา ตันตระกูล ดาราสาวหน้าสวย แต่งงานทามกลางเสียงโห่ร้องยินดีของแฟนๆ ในสนามการแข่งขันรถจักรยานยนต์ทางเรียบ รายการ “บีอาร์ไอซี ซูเปอร์ไบค์ แชมเปี้ยนชิพ 2016” สนาม 3 เมื่อวันที่ 11 ก.ย.59ที่สนาม ช้าง อินเตอร์เนชั่นแนล เซอร์กิต จ.บุรีรัมย์ มีเหตุการณ์น่ายินดีเกิดขึ้นหลังจบการแข่งขันรุ่นซูเปอร์สปอร์ต 600 ซี.ซี. โดย "เบนซ์ เรซซิ่ง" อัครกิตติ์ วรโรจน์เจริญเดช จากทีม "เบนซ์ เรซซิ่ง อาร์-ซีรีย์ส ทีม" ได้เรียกเสียงเฮสนั่นแทร็ก หลังจากคุกเข่าขอแฟนสาว "แพท" ณปภา ตันตระกูล ดาราชื่อดังของเมืองไทย แต่งงาน ทามกลางการแสดงความยินดีของเพื่อนๆ นักแข่งและแฟนๆ ที่อยู่ในสนาม
คลิปจาก : BRIC PRODUCTION 
 