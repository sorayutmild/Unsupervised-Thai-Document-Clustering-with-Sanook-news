     อาการเครื่องยนต์สั่น หากผู้ใช้รถไม่มีความรู้ความเชี่ยวชาญ อาการ ต่างๆ เหล่านี้มักเป็นปัญหากวนใจ บางครั้งปล่อยปละละเลย เพราะเกรงว่าหากนำไปให้ช่างเช็กเครื่องยนต์ต้องมีค่าใช้จ่ายที่แพงแน่ๆ ทั้งที่จริงอาการเครื่องยนต์สั่นอาจเกิดได้จากหลายสาเหตุ ซึ่งค่าใช้จ่ายก็ไม่ได้แพงมากอย่างที่คิด ส่วนอาการเครื่องยนต์สั่นเกิดจากสาเหตุใดบ้างคำตอบอยู่ด้านล่างนี้แล้ว 

อาการเครื่องยนต์สั่นมีสาเหตุจากอะไรบ้าง?
     1. เช็กจากยางแท่นเครื่อง มีอาการสั่นแต่ไม่ดับ จะเห็นอาการตั้งแต่ จอดรถติดเครื่องยนต์ และเปิดเครื่องปรับอากาศในรถรอให้คอมแอร์ทำงาน สังเกตได้ว่าเครื่องยนต์จะสั่นอย่างเห็นได้ชัดเจน และจะลดอาการสั่นเมื่อคอมแอร์ตัดการทำงาน หรือลองใส่เกียร์ D ปล่อยให้รถไหลออกตัวช้าๆ ค่อยๆ เหยียบเบรค ก็จะเห็นอาการเครื่องยนต์ที่สั่นสะเทือน
     2. เช็กหัวเทียนสูบใดสูบหนึ่งไม่ทำงานหรือไม่จุดระเบิด สังเกตสี และลักษณะของหัวเทียน ว่าเครื่องยนต์ของคุณสมบูรณ์หรือไม่
- หากมีสภาพสีดำแห้ง สามารถเช็ดออกได้ง่าย แสดงว่าส่วนผสมน้ำมันหนา- มีสภาพน้ำมันเครื่องเปียก แสดงว่าลูกสูบ กระบอกสูบ แหวนลูกสูบสึกหรอ หรือหลวม- มีสภาพไหม้ แสดงว่าเครื่องยนต์ทำงานที่อุณหภูมิสูงเกินไป อาจใช้หัวเทียนผิดเบอร์ หรือผิดสเป็ค- มีสภาพสีขาวจับ หรือสีเหลืองจับ แสดงว่าไฟอ่อนเปลี่ยนหัวเทียนให้ร้อนขึ้น
     3. เช็กท่อ Vacuum หาจุดรั่ว เพราะท่อ Vacuum มีหน้าที่เร่งไฟจุดระเบิดในช่วงรอบเดินเบา เพื่อช่วยให้รอบเดินเบาเครื่องยนต์เงียบไม่สั่น สังเกตถ้ารั่วจริงๆ ใช้ Timing Light เช็กอาการ เมื่อเราถอดสาย Vacuum ออกไฟจุดระเบิดจะไม่มีการเปลี่ยนไปจากตอนที่เสียบอยู่
     4. เช็กลิ้นปีกผีเสื้อ ดูคราบเขม่าเกาะติดหนาแน่นหรือไม่ ถ้ารอบเครื่องไม่นิ่งสวิงขึ้น-ลง รอบเดินเบาต่ำจนทำให้เครื่องดับ เครื่องสั่นขณะเร่ง หรือเร่งเครื่องแล้วความเร็วขึ้นช้า ให้ตรวจเช็กที่ลิ้นปีกผีเสื้อเป็นอันดับต้นๆ หากคุณพอมีความรู้ด้านช่างอยู่แล้วก็สามารถถอดลิ้นปีกผีเสื้อมาล้างเองได้
     ทั้งหมดนี้อาจเป็นสาเหตุทำให้เครื่องยนต์สั่น คุณต้องสังเกตอาการเครื่องยนต์ด้วยว่าตรงกับอาการแบบไหนบ้าง ทางที่ดีควรปรึกษาช่างผู้เชี่ยวชาญโดยตรง หรืออู่ใกล้บ้านทันที อย่าปล่อยทิ้งไว้นานจนสายเกินแก้ครับ
 
 