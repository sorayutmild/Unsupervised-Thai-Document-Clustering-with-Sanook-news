      ถึงแม้จะมีข้อมูลยืนยันกว่า 90% แล้วว่า iPhone ที่จะเปิดตัวในปีนี้ จะมีชื่อว่า iPhone 6S แต่ข่าวคราวเกี่ยวกับ iPhone 7 (ไอโฟน 7)  ก็ยังมีให้อ่านกันเหมือนเช่นเคย และล่าสุด มีรายงานว่า iPhone 7 จะใช้แบตเตอรี่แบบใหม่ ซึ่งเป็นแบตเตอรี่ที่ใช้พลังงานไฮโดรเจน สามารถอยู่ได้ยาวนานถึง 1 สัปดาห์เต็มแบบไม่ต้องชาร์จอีกด้วย
      โดยแบตเตอรี่ชนิดนี้ เป็นการผสมผสานกันระหว่าง ออกซิเจน กับ ไฮโดรเจน และเปลี่ยนเป็นพลังงานไฮโดรเจนให้กลายเป็นพลังงานไฟฟ้าอีกทีหนึ่ง 
       ซึ่งทาง Intelligent Energy บริษัทผู้พัฒนาแบตเตอรี่ดังกล่าว เผยว่า แบตเตอรี่ดังกล่าว ยังอยู่ในช่วงของการพัฒนา เนื่องจากยังเกิดปัญหาเล็กๆ น้อยๆ นั่นก็คือ จะมีการผลิตไอน้ำออกมา ซึ่งคงไม่เป็นผลดีถ้าหากนำไปใช้กับสมาร์ทโฟน โดยคาดว่า จะได้เห็นแบตเตอรี่ดังกล่าวในอีก 1-2 ปีข้างหน้า

      ปัจจุบัน สมาร์ทโฟน รวมไปถึง iPhone ต่างพบเจอปัญหาแบตเตอรี่ไม่เพียงพอต่อการใช้งานในแต่ละวัน ซึ่งถ้าหากแบตเตอรี่สามารถพัฒนาได้สำเร็จ คงจะเป็นผลดีกับผู้ใช้งานไม่น้อยทีเดียว อย่างไรก็ดีเทคโนโลยีนี้น่าจะยังไม่ถูกนำมาใช้ใน iphone 6s ที่กำลังจะเปิดตัวในเดือนกันยายนนี้แต่มีความเป็นไปได้ที่เราอาจจะเห็น เทคโนโลยีนี้ใน iPhone 7 (ไอโฟน7)  ที่อาจจะเปิดตัวในปี 2016 ก็เป็นได้ 
ที่มา : cultofmac.com
