ครม.แต่งตั้ง "จุ๊บจิ๊บ" ธนพร ศรีวิราช ภรรยา ร.อ.ธรรมนัส พรหมเผ่า เป็นข้าราชการการเมือง ประจำสำนักเลขาธิการนายกรัฐมนตรี ตั้งแต่วันที่ 10 พ.ย.เป็นต้นไป
วันนี้ (10 พ.ย.) น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า คณะรัฐมนตรีมีมติเห็นชอบตามที่สำนักเลขาธิการนายกรัฐมนตรีเสนอแต่งตั้ง นางสาวธนพร ศรีวิราช หรือ จุ๊บจิ๊บ เป็นข้าราชการการเมือง ตำแหน่งประจำสำนักเลขาธิการนายกรัฐมนตรี ทั้งนี้ ตั้งแต่วันที่ 10 พฤศจิกายน 2563 เป็นต้นไป
สำหรับ น.ส.ธนพร ศรีวิราช หรือ จุ๊บจิ๊บ เป็นอดีตนางสาวไทยปี 2559 และรองอันดับ 2 Miss Teen Thailand 2012 และเป็นภรรยาของ ร.อ.ธรรมนัส พรหมเผ่า ส.ส.พะเยา พรรคพลังประชารัฐ และ รัฐมนตรีช่วยว่าการกระทรวงเกษตรและสหกรณ์
โดยที่ผ่านมา น.ส.ธนพร ศริวิราช หรือ จุ๊บจิ๊บ ได้ร่วมเป็นทีมงานเดินทางลงพื้นที่ต่างๆ เพื่อปฏิบัติภารกิจพร้อม ร.อ.ธรรมนัส อย่างต่อเนื่อง

เปิดคลังกระเป๋าหรู "จุ๊บจิ๊บ ธนพร" ภรรยา "ธรรมนัส" มูลค่าเกือบ 8 ล้านบาท
ประวัติ "จุ๊บจิ๊บ ธนพร" ภรรยา ธรรมนัส อดีตนางสาวไทยปี 2016
"จุ๊บจิ๊บ ธนพร" ภรรยา "ธรรมนัส" จากนางงามหน้าหวาน สู่ข้าราชการการเมือง

