     Sanook! Auto ขอแนะนำเส้นทางเลี่ยงรถติดในช่วงเทศกาลปีใหม่ 2560 นี้ รวมถึงเส้นทางใหม่เลาะชายแดน 'ช่องตะกิ่ว' ทางพิเศษสู่แดนอิสานแบบไม่มีรถสวน!
     เส้นทางดังกล่าวเป็นเส้นทางสู่ภาคอิสานตอนล่าง ลัดเลาะชายแดนช่องตะกิว เริ่มต้นจากตัวเมืองสระแก้ว ใช้เส้นทาง 33 เลี้ยวซ้ายเข้าถนน 348 บริเวณแยกอรัญประเทศ ผ่าน อ.โคกสูง เมื่อถึงแยกบ้านโคกเพร็กให้ตรงไปโดยใช้เส้นทาง 3308 ผ่านช่องตะกิ่ว เพื่อไปยัง อ.ละหานทราย จ.บุรีรัมย์
     ทั้งนี้ เส้นทางสาย 348 ต่อไปยัง 3308 ดังกล่าววิ่งได้เฉพาะรถส่วนบุคคลเท่านั้น เนื่องจากถนนมีขนาดเล็ก ส่วนรถบรรทุกใหญ่ให้ใช้เส้นทางสาย 3199 เลี้ยวซ้ายบริเวณสี่แยก อ.วัฒนานครแทน

     นอกจากนี้ ยังมีเส้นทางลัดสู่ภาคอิสานอีก 4 เส้นทาง ได้แก่
     เส้นทางที่ 4 จากถนนกาญจนาภิเษก(วงแหวนตะวันตก) มุ่งหน้าสู่ต่างระดับบางปะอิน เข้าถนนพหลโยธิน (ทางหลวงหมายเลข 1) มุ่งสู่สระบุรี เพื่อไป ภาคตะวันออกเฉียงเหนือ
     เส้นทางที่ 5 จากถนนกาญจนาภิเษก (วงแหวนตะวันออก) มุ่งหน้าสู่ต่างระดับบางปะอิน เลี้ยวขวาเข้าถนนพหลโยธิน (ทางหลวงหมายเลข 1) มุ่งสู่สระบุรี เพื่อไป ภาคตะวันออกเฉียงเหนือ
     เส้นทางที่ 6 จากต่างระดับรังสิต ไปตามถนนรังสิต - องครักษ์ (สาย 305) ตรงไปจังหวัดนครนายก เลี้ยวขวาเข้าถนนสุวรรณศร (ทางหลวงหมายเลข 33) มุ่งสู่ อ . กบินทร์บุรี ถึงสี่แยกกบินทร์บุรี เลี้ยวซ้ายเข้าถนนกบินทร์บุรี- ปักธงชัย (ทางหลวงหมายเลข 304) เพื่อไป จ.นครราชสีมา
     เส้นทางที่ 7 ใช้ถนนรามอินทรา - สุวินทวงค์ (ทางหลวงหมายเลข 304) ผ่านฉะเชิงเทรา, พนมสารคาม, กบินทร์บุรี, ปักธงชัย เพื่อไป ภาคตะวันออกเฉียงเหนือ
 