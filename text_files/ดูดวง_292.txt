การไหว้ราหูโดยความเชื่อมักจะทำให้เกิดโชคลาภ และความสำเร็จ ซึ่งมีโอกาสร่ำรวยด้วยการบูชาพระราหู ซึ่งการบูชาพระราหูจะนำความสำเร็จและโชคอย่างดีที่สุด
ทางจะร่ำรวยด้วยอิทธิพลของเลข 8 การบูชาจึงให้ใช้ของดำ 8 อย่างหรือบางพิธีก็ใช้ 12 อย่าง แต่เรายกมาแค่หลักการไหว้แค่ 8 อย่างก่อนนะคะ ซึ่งมีสิ่งของที่นำมาใช้ในการไหว้พระราหู มีดังนี้
1. ไก่ดำ2 . เหล้าดำ3. กาแฟดำ4. เฉาก๊วย5. ข้าวเหนียวดำ6. ถั่วดำ7. ขนมเปียกปูนดำ8. ไข่เยี่ยวม้า
จะมีความสำเร็จหรือมีโชคลาภอยู่เสมอ การเงิน การลงทุนทุกอย่างจะมีทางรวย ปัญหาที่มีบ้างก็สามารถแก้ไขไปจนเรียบร้อย แคล้วคลาดจากอันตรายได้อีกด้วยค่ะ
การบูชาพระราหูเป็นการเสียเงินค่าบูชาน้อยมาก แต่ก็จะสามารถแก้ไขได้ทุกอย่างได้อย่างดี และมีประสิทธิภาพอีกด้วย
การแก้จากการไหว้ราหูนั้น ข้อสำคัญนอกจากเราจะขอเรื่องโชคลาภแล้ว ท่านที่โดนดาวเสวยอายุ หรือแม้แต่ดวงที่มีราหูเข้าทับนั้น ก็มีความสำคัญ และสามารถแก้ได้อีกด้วย
 
วิธีการไหว้ราหู
 
สำหรับราศีที่ได้รับผลกระทบ ได้แก่ 
ผู้ที่เกิดในลัคนาหรือราศีตุลย์(18ตุลาคม-16พฤศจิกายน) และผู้ที่เกิดในลัคนาหรือราศีเมษ (14เมษายน-14พฤษภาคม)อิทธิพลพระราหูกระทบดวงชะตา
ในปี 2555 นี้ ราหูสถิตย์ราศีพฤศจิก ได้ตำแหน่งมหาอุจจ์เป็นมหาอำนาจส่งผล ในด้านดีเกินความคาดหมายและจะส่งผลร้ายในทางตรงกันข้าม ขึ้นอยู่กับองค์ประกอบ ของดวงชะตาแต่ละบุคคล จึงต้องกล่าวถึงการบูชาพระราหู เพื่อรับเอาแต่สิ่งดีๆเข้ามา และไม่ให้สิ่งที่ไม่ดีเข้ามาใกล้
ในวันที่ 5 เมษายน 2555 พระเสาร์ย้ายจากตำแหน่งมหาอุจจ์ ในราศีตุลย์มาจร สถิตย์ที่ราศีกันย์ส่งผลให้พระราหูมีกำลังมากด้านร้าย ควรระวังเรื่องสุขภาพเป็นอย่างยิ่ง
ในวันที่ 7 กันยายน 2555 พระเสาร์จะย้ายกลับเข้าสู่ราศีตุลย์อีกครั้ง ได้ตำแหน่ง มหาอุจจ์ส่งผลทั้งด้านความมั่นคงและการเปลี่ยนเเปลงในหน้าที่การงาน
วันที่ 10 ธันวาคม 2555 ราหูจะจรเป็นตำแหน่งราชาโชคในราศีตุลย์ ซึ่งสถิตย์ใน ตำเเหน่งเดียวกับพระเสาร์กล่าวได้ว่า ราหูเป็นราชาโชค เสาร์เป็นมหาอุจจ์หนุนส่งกำลัง ถึงกัน ส่งผลให้มีโชคลาภและให้ผลผลิตมากมาย แต่ก็อาจส่งผลร้ายอย่างเหลือเชื่อและ รวดเร็วโดยไม่ทันตั้งตัว
ดังนั้นปลายปี 2555 เป็นต้นไปจะเห็นทั้งการเปลี่ยนแปลงในสภาวะต่างๆรอบตัว และเพื่อรับกับเหตุการณ์ต่างๆที่จะอุบัติขึ้น ตามตำนานโบราณ แม้ว่าราหูจะให้โทษก็จริง แต่หากว่าผู้ใดที่บูชาพระราหูแล้วนั้น จะพ้นจากบาปเคราะห์ด้วยเช่นกัน
การบูชาพระราหู เมื่อได้ของดำ 8 อย่างมาแล้ว ก็ทำพิธีกลางแจ้ง ใช้โต๊ะวางกลางแจ้ง หรือที่สนาม หรือที่ดาดฟ้า บางทีก็ทำที่ระเบียงที่มีลมพัดผ่าน แต่ถ้าเป็นกลางแจ้งน่าจะดีกว่านะคะ อาหารต้องเป็นของดำที่สุกแล้ว สามารถนำมารับประทาน หรือดื่มได้ การจะให้ขลังต้องดื่ม หรือเอาไปอาบจะดีมาก ส่วนอาหารประเภทรับประทานได้ ก็นำมารับประทานได้เช่นเดียวกัน และสามารถจะนำไปแจกจ่ายคนข้างบ้านได้
ฉะนั้น เพื่อให้โชคร้ายอันอาจจะเกิดขึ้นบรรเทาลง หรือแปรเปลี่ยนเป็นสิ่งดีงาม จึงได้คิดค้นวิธีบูชาเทพองค์นี้โดยไม่ต้องขอให้คนอื่นมาทำพิธีให้ สามารถกระทำการบูชาด้วยตัวเอง และไม่ต้องเสียค่าใช้จ่ายมากมายอะไร การบูชาพระราหู จะอธิษฐานอย่างไรตามใจปรารถนา สามารถทำได้ทุกวันพุธตอนกลางคืน เวลาอะไรก็ได้ ในวันพุธแรกที่บูชา จะเป็นของดำที่ครบชุด หรือชุดใหญ่ และสามารถบูชากันทั้งบ้าน หรือชักชวนคนอื่น ๆ มาบูชากันก็ได้ ส่วนของบูชาใช้ชุดเดียวกันนั้นเท่านั้น แต่ต้องใช้ธูปดำคนละ 8 ดอกต่างหาก
ครั้งแรกบูชาครบชุดแล้ว ครั้งต่อ ๆ ไปก็ใช้เฉพาะเหล้า 1 แก้ว ซุปไก่สกัด และธูป 8 ดอก ในการอธิษฐาน หรือขอพรความสำเร็จ การบูชาพระราหูดังกล่าวนี้ไม่ใช่การบูชาพระราหูประจำวัน แต่เป็นการบูชาสิ่งศักดิ์สิทธิ์ให้มีการช่วยเหลือในทางโชคลาภ หรือเป็นการป้องกันภัยต่าง ๆ ที่จะเกิดขึ้นต่อไป เป็นการบูชาที่ขออะไรก็ได้ แม้บางอย่างจะเป็นการโลภ แต่ทั้งนี้อย่าได้ผิดศีลธรรมที่ดี การเงิน ความสำเร็จทั่วไป จะเกิดขึ้นกับทุกท่านที่บูชาพระราหูด้วยความศรัทธา
วิธีการไหว้พระราหู การบูชาพระราหู หรือเรียกอีกชื่อหนึ่งว่า "เทพราหู" ซึ่งถือเป็นเทพองค์หนึ่ง สามารถบันดาลประโยชน์และโทษให้เกิดขึ้นกับบุคคลหรือสิ่งต่าง ๆ ได้
คาถาที่ไหว้พระราหู ถ้าจำไม่ได้ให้ตั้งจิตถึงท่าน
นะโมเม พระราหูเทวานัง ธูปะทีปะ จะปุปผัง สักการะ วันทะนัง สูปะพะ ยัญชะนะสัมปันนัง โภชะนานัง สาบีนัง สะปะริวารัง อุทะกัง วะรัง อาคัจ ฉันตุปะริภุญชันตุ สัพพะทา ทิตะยะ สุขายะ พระราหูเทวา มะหิทิธกาเต ปิอัมเห อนุรักขันตุ อาโรคะเยนะ สุเขนะ
ตัวอย่าง การเอ่ยขอในพิธีกรรมการไหว้
ข้าพเจ้าชื่อนามสกุล...... ขออัญเชิญองค์พระราหูเทพแห่งโชคลาภ ข้าพเจ้าขอถวายเครื่องสังเวยทั้งหลายเหล่านี้ ขอพระราหูเทพแห่งโชคลาภโปรดจงรับและโปรดจงช่วย (เรื่องอะไรก็ขอตามที่ท่านศรัทธา)
วันบูชาไหว้ขอพร ขอให้บูชาในวันพุธตอนกลางคืน (เวลาใดก็ได้ที่สะดวก) กลางแจ้งที่สามารถเห็นท้องฟ้า ทิศที่ท่านอยู่ และรับได้ดี ควรจะหันหน้าไปทางทิศตะวันตกเฉียงเหนือ และเตรียมของบูชา ซึ่งเป็น ของดำ 8 อย่าง และจุดธูป 8 ดอก
1. ไก่ดำ หมายถึง การทำมาหากินที่ดี ไม่อดไม่อยาก2. เหล้าดำ หมายถึง การลงทุนทำอะไรจะได้กำไรกลับมา3. กาแฟดำ หมายถึง การคิดอะไร ก็จะสมหวัง4. เฉาก๊วย หมายถึง ความใจเย็น มีความคิดรอบคอบ5. ถั่วดำ หมายถึง ความเจริญรุ่งเรือง6. ข้าวเหนียวดำ หมายถึง ความเหนียวแน่นทางการเงิน7. ขนมเปียกปูน หมายถึง การปูนบำเหน็จรางวัล8. ไข่เยี่ยวม้า หมายถึง การติดต่อสิ่งใด ก็จะสำเร็จดังที่ตั้งใจไว้
ท่านที่หาของตามนี้ไม่ได้ ก็เปลี่ยนเป็นของดำอย่างอื่น เช่น องุ่นดำ งาดำ น้ำอัดลมสีดำ ก็ได้ ทั้งนี้ของดำทั้ง 8 อย่างต้องให้สุกทั้งหมด (หมายถึงพร้อมรับประทาน หรือดื่มได้)การกล่าวคำบูชาถวาย
ข้าแต่พระราหูเทพเจ้าแห่งโชคลาภ ข้าขอนำอาหารมาบูชา ขอจงดื่มและรับประทานตามอัธยาศัย ขอจงช่วยคุ้มครองข้า (บอกชื่อ/นาสกุล) และขอให้พ้นจากอันตราย ให้ปราศจากโรคภัยไข้เจ็บ และขอให้มีความสุขความเจริญ มีเงินทอง มีโชคลาภตลอดไปเมื่อธูปหมดดอกก็เป็นอันเสร็จพิธี ให้นำของบูชาทั้งหมดมารับประทานได้ เหล้าให้นำมาดื่ม หรือผสมน้ำอาบก็ได้
การลาเครื่องไหว้เครื่องสักการะของท่าน สำหรับท่านที่มีเลขที่เกี่ยวข้อง และชื่อมีสละกับพระราหู เน้นควรบูชาอยู่เรื่อย ๆ หรือวันที่ ข้างแรม หรือข้างขึ้นก็ตามตัวอย่างคนที่เกิดวันที่ 3 , 8 , 12 , 18 , 28 หรือลงท้ายด้วยเลข 8 คนที่มีอักษร ย ร ล ว อยู่ในชื่อ ควรบูชาพระราหูเป็นประจำ จะเกิดความร่ำรวย และมีความสำเร็จในกิจการงาน นอกจากนี้จะมีความปลอดภัยในการเดินทางไกล การเสี่ยงโชค หรือการลงทุนจะร่ำรวยและมีโอกาสก้าวหน้า สะสะ เสสัง มังคะลัง ราหูเทวานัง ยาจามิ
เพราะฉะนั้นสถานที่ท่านจะไปไหว้หลักๆ ก็คือ วัดศรีษะทอง จังหวัดนครปฐม ของหลวงพ่อน้อย ซึ่งเป็นสถานที่ที่ผู้คนค่อนข้างไปกราบสักการะบูชา ไปได้ทั้งฝั่งหน้าโรงเรียนนานาชาติ หรือจะเข้าตรงแยกนครชัยศรีเลี้ยวขวาไปทางวัดหลวงพ่อเปิ่นก็ได้ ที่นั่นถ้าใครได้ไปบูชาองค์พระราหูแล้วก็จะประทับใจ ทางวัดก็มีการจัดของไหว้ไว้เรียบร้อยแล้วแต่การที่จะเกิดให้สำริดผลก็ต้องขึ้นกับหลักคิดโดยชอบประกอบโดยธรรม หรือเรียกว่าคิดดี ทำดี ก็จะมีชัย
ขอบคุณข้อมูลจาก Horolive,akefuture.comขอบคุณภาพประกอบจาก wikipedia