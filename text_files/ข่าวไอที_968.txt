บางครั้งเมื่อ Touch screen ของ iPhone เกิดไม่ทำงานขึ้นมา ทำเอาผู้ใช้อย่างเรา ๆ ถึงกับหงุดหงิด เพราะไม่สามารถจะทำอะไรกับมันได้อีก แต่ทราบหรือไม่ มีวิธีการจัดการปัญหานี้ได้ด้วยตัวเองอย่างง่าย ๆ ซึ่งจะทำให้ปัญหานี้ ไม่ใช่เรื่องใหญ่สำหรับคุณอีกต่อไปด้วยการสำรวจสิ่งต่อไปนี้

มีฝุ่น หรือมีคราบน้ำมันติดอยู่ที่หน้าจอหรือไม่
เปิดใช้งานโปรแกรมต่าง ๆ มากเกินไปในเวลาเดียวกันหรือเปล่า
เครื่องโดนน้ำ หรือของเหลวอื่นหกใส่หรือไม่
มีความเสียหายเกิดขึ้นกับหน้าจอหรือไม่ แต่กรณีนี้จำเป็นต้องส่งซ่อม

เมื่อสำรวจแล้ว ก็มาดูวิธีการแก้ไขในแต่ละกรณีดังนี้

เริ่มจากการทำความสะอาด จนแน่ใจว่า iPhone ของคุณสะอาดสุด ๆ จริง ๆ ไม่มีฝุ่น ไม่มีคราบน้ำมัน เพราะสิ่งเหล่านี้ ก็เป็นสาเหตุให้หน้าจอสัมผัสไม่ตอบสนอง สิ่งแรกที่ควรทำเมื่อพบปัญหาก็คือ ทำความสะอาดหน้าจอก่อน โดยให้นำเคส และอุปกรณ์ป้องกันหน้าจอออกก่อน จากนั้นก็ใช้ผ้านุ่ม ๆ เปียกหมาด ๆ มาเช็ดทำความสะอาด เมื่อลองทำแล้ว ก็ตรวจเช็คดูว่า หน้าจอใช้งานได้ตามปกติหรือไม่ หากยังไม่ได้ก็ต้องลองวิธีการถัดไปก็คือ การ Restart



การ Restart มักจะเป็นวิธีแก้ไขปัญหาเบื้องต้นที่ได้ผล เพราะเมื่อเราเปิดใช้โปรแกรมหลายโปรแกรมในเวลาเดียวกัน มีการใช้เมมโมรี่มาก หน้าจอสัมผัสก็อาจจะหยุดทำงาน และเมื่อเรา Restart ก็เป็นการจัดการกับโปรแกรมที่เปิดเอาไว้นั้น และทำให้สามารถใช้งานหน้าจอสัมผัสได้เหมือนเดิม ในการ Restart เครื่อง iPhone ให้เกิดค้างที่ปุ่ม Home และปุ่ม Power กดค้างจนกระทั่งเห็นสัญญาลักษณ์รูปแอปเปิลปรากฏขึ้นมาที่หน้าจอ แต่หากว่า ทำวิธีนี้แล้วยังไม่ได้ผล ก็ต้องจัดกันในขั้นต่อไปนั้นคือ การ Restore
การ Restore เครื่อง iPhone ซึ่งวิธีนี้ควรทำเมื่อจำเป็นเท่านั้น การ Restore จะช่วยแก้ปัญหาได้แทบทุกปัญหา ทำให้เครื่องกลับมาทำงานเป็นปกติได้ แต่ก่อนจะทำ ควรแบคอัพข้อมูลทุกอย่างก่อน ขั้นตอนในการ Restore นั้น แบ่งเป็น 3 ขั้นคือ แบคอัพ ลบข้อมูล และลงข้อมูลใหม่


การแบคอัพ ส่วนใหญ่แล้วจะเป็นการแบคอัพด้วย iCloud หลังเชื่อมต่อ Wifi ก็ให้ไปที่ Setting จากนั้นก็เลือก iCloud ตามมาด้วยการแตะปุ่ม Backup และเลือกที่ Backup Now



ใช้ iCloud ลบข้อมูล iPhone โดยเข้าไปใส่ Apple ID และ รหัสผ่าน จากนั้นเลือก iPhone จาก All My Devices ที่เมนู Drop-down จากนั้นให้เลือก Erase iPhone และทำตามกระบวนการจนลบข้อมูลเสร็จ
Restore ข้อมูล เริ่มจากการเลือกวิธีการ Restore โดยเลือก Restore from iCloud Backup และ Restore all data จากนั้น ใส่ iCloud username และ รหัสผ่าน เลือก Backup to restore โดยใส่รหัสผ่านและรอกระบวนการให้แล้วเสร็จ โดยส่วนใหญ่แล้วการ Restore จะแก้ไขปัญหาหน้าจอไม่ตอบสนองได้ แต่ถ้าหากยังไม่ได้ผล ก็ต้องลองวิธีการที่ 4


การปรับ 3D Touch วิธีนี้ ใช้ได้กับ iPhone 6s ขึ้นไป โดยให้ไปที่ Setting และ General
จากนั้นเลือก Accessibility และ 3D Touch แล้วปรับความ Sensitive ของการรับสัมผัส


แต่อย่างไรก็ตาม หากได้ลองวิธีการดังกล่าวนี้แล้ว ก็ยังไม่สามารถใช้งานหน้าจอสัมผัสได้ ก็ต้องปรึกษาทีม Support ของ Apple
 
 