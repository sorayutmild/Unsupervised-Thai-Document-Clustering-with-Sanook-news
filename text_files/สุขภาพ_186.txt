กินฟ้าทะลายโจรกับพาราได้ไหม เป็นคำถามที่หลายคนสงสัย ฉะนั้นถ้ากินยาฟ้าทะลายโจรอยู่ ไม่ควรกินยาอะไรควบคู่กันไปในช่วงนั้นด้วย เพราะอาจเป็นอันตรายต่อร่างกายได้ Sanook Health หาคำตอบมาให้ดังนี้
เฟซบุ๊กเพจ แพทย์แผนไทย pop-up ระบุถึงข้อมูลการกินยาสมุนไพรฟ้าทะลายโจร ควบคู่ไปกับยาตัวอื่นๆ อย่างปลอดภัยและได้ผล โดยระบุยาบางชนิดที่ควรระมัดระวังในการกินร่วมกันกับยาฟ้าทะลายโจรเอาไว้ ดังนี้
ปัจจุบันมีการใช้ฟ้าทะลายโจรมีการอย่างแพร่หลายมากขึ้น และอย่างที่ทราบกันดีว่า ฟ้าทะลายโจรมีฤทธิในการยับยั้ง CYP 450 ด้วย 
ดังนั้นจึงมียาที่พบบ่อยที่ต้องระมัดระวัง เมื่อใช้คู่กับฟ้าทะลายโจร โดยเฉพาะยาที่ต้องกินระยะยาวจากโรคเรื้อรังอยู่แล้ว เช่น ผู้ป่วย HIV ผู้ป่วย stroke (หลอดเลือดสมอง) ผู้ป่วยโรคความดันโลหิตสูง ผู้ป่วยโรคหัวใจ เป็นต้น
โดยเมื่อรับประทานฟ้าทะลายโจรเข้าไป จะทำให้การเมตาบอลิสมยาเหล่านี้ลดลง อาจทำให้ยาค้างอยู่ในกระแสเลือดนานกว่าที่ควร เช่น ผู้ป่วยที่กำลังรับยา warfarin (วาร์ฟาริน) เมื่อได้รับฟ้าทะลายโจร อาจต้องระวังว่า INR จะสูงขึ้น ทำให้ผู้ป่วยต้องระวังเลือดภาวะเลือดออกง่าย หยุดยากเพิ่มขึ้น
รายชื่อยาที่ควรระมัดระวังในการกินคู่กับยาฟ้าทะลายโจร
ควรระวังการใช้ยาฟ้าทะลายโจรร่วมกับยาที่กระบวนการเมแทบอลซึม ผ่านเอนไซม์ Cytochrome P450 (CYP) เนื่องจากฟ้าทะลายโจรมีฤทธิ์ยับยั้งเอนไซม์ CYP1A2, CYP2C9 และ CYP3A4


ยาลดไข้

Paracetamol



ยากันชัก

Phenytoin



ยาแก้ลดกรด 

Omeprazole
Ranitidine



ยาโรคหัวใจ-ยาลดความดันโลหิต 

Verapamil
Propranolol
Diltiazem



ยาในผู้ป่วยมะเร็งเต้านม 

Tamoxifen



ยาละลายลิ่มเลือด 

Warfarin



ยาลดไขมัน 

Simvastatin



ยาต้านไวรัส รวมถึง HIV

Ritonavir
Nelfinavir
Indinavir



ยาปฏิชีวนะ 

Rifampin (ต้านวัณโรค)
Norfloxacin
Erythromycin



อย่างไรก็ตาม ฟ้าทะลายโจรจะจ่ายในระยะเวลาสั้นๆ อยู่แล้ว จึงทำให้มักไม่เป็นข้อห้ามในการใช้ร่วมกันกับยาเหล่านี้ แต่จะเป็นการระวังผลข้างเคียงจากยาเหล่านั้นแทน
โปรดจำไว้ว่า ทุกครั้งที่กินยาฟ้าทะลายโจร ควรปรึกษาแพทย์แผนไทยก่อนทุกครั้ง เพื่อความปลอดภัยและประสิทธิภาพของยาให้ออกฤทธิ์ได้อย่างเต็มที่

5 อันตรายที่อาจเกิดขึ้นจากการกิน “ฟ้าทะลายโจร”
