อาหารไทยที่เราชอบหลายเมนูมีกระชายเป็นส่วนประกอบค่ะ ไม่ว่าจะเป็นแกงป่า ผัดฉ่า และอื่นๆ ที่มีรสชาติจัดจ้านตามแบบฉบับอาหารไทย แต่ถึงแม้เราจะชอบทานเมนูอาหารเหล่านี้ เราก็เลือกที่จะเขี่ยกระชายออกจากจาน เหมือนบางคนที่ชอบทานผัดกะเพราแต่เขี่ยใบกะเพราออก ชอบที่จะให้กลิ่นมันอยู่ในจาน ได้รสชาติหอมฉุนนิดๆ ติดจมูกหน่อยๆ แต่ไม่ชอบรสชาติของมัน
แต่จริงๆ แล้ว กระชายมีประโยชน์ต่อร่างกายมากมายเลยค่ะ อ่านจบแล้วเราคงเปลี่ยนใจเลิกเขี่ยกระชายทิ้งแล้วล่ะ
 
6 ประโยชน์ดีๆ ของกระชาย

บรรเทาอาการของโรคกระเพาะอาหารอักเสบ โดยเลือกทานรากของกระชายสดแบบไม่ต้องปอกเปลือก วันละ 3 มื้อก่อนอาหาร 15 นาที จะช่วยบรรเทาแสบกระเพาะอาหารได้
รักษาแผลในปาก กลั้วปากด้วยกระชายปั่นน้ำผสมเกลือเล็กน้อย กรองเอาแต่น้ำมาบ้วนปาก 3 วัน
แก้เชื้อราจากอาการต่างๆ เช่น คันหนังศีรษะ กลาก เกลื้อน น้ำกัดเท้า โดยใช้น้ำมันที่ผสมกับผงกระชายมาทาบริเวณที่มีอาการ หรือผสมยาสระผม เพื่อแก้อาการคันศีรษะ
ลดน้ำตาลในเลือด โดยปั้นผงกระชายที่ผสมกับน้ำผึ้งเป็นก้อนๆ ทานวันละ 3 ลูกก่อนนอน
บำรุงกำลัง เป็นยาอายุวัฒนะ ชะลอวัย แก้โรคนกเขาไม่ขัน โดยทานเป็นแคปซูลบรรจุผลกระชายแห้ง ทานวันละ 1 แคปซูล (250 มิลลิกรัม) ก่อนอาหารเช้า หรือจะใส่กระชายลงไปในเมนูอาหารที่ทานก็ได้
บำรุงหัวใจ ดื่มน้ำอุ่นที่ชงด้วยผงกระชายแห้งจากส่วนราก และเหง้า 1 ช้อนชา

 
กระชายเป็นสมุนไพรที่มีรสชาติเผ็ดร้อน และอาจมีรสชาติเฝื่อนได้บ้าง ดังนั้นหากทานไม่ได้ ทนทานไม่ไหว ก็อาจจะปรับลดความเข้มข้น หรือปริมาณที่ทานลงได้นะคะ นอกจากนี้หากใครมีโรคประจำตัวที่มีความจำเป็นต้องควบคุมอาหารที่ทานมากเป็นพิเศษ เช่น โรคเบาหวาน โรคไต โรคตับ หรือโรคหัวใจ ควรปรึกษาคุณหมอประจำตัวก่อนทานค่ะ