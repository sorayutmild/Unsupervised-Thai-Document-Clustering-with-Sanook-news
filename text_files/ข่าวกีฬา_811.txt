แฟนบอลเตรียมทำใจ! บิ๊กบอสฟุตบอลลีกแดนกระทิงดุ ยืนยันชัด "เจ้าบุญทุ่ม" และ "ไอ้นกแก้ว" จะต้องหลุดวงโคจร ลา ลีกา หากแคว้นกาตาลัน แยกตัวเป็นประเทศ "คาตาโลเนีย"ฆาเบียร์ เตบาส ประธานลีกฟุตบอลอาชีพสเปน ยืนยันถึงเรื่องสุดช็อก หาก  "คาตาโลเนีย" สามารถประกาศตัวเป็นเอกราช ออกจากประเทศสเปน โดยระบุว่า ทันทีที่ เกิดประเทศใหม่ "คาตาโลเนีย" ที่แยกประเทศออกจากประเทศสเปน ซึ่งมีทีมในศึกลูกหนัง "ลา ลีกา" สเปน เวลานี้อยู่ 2 ทีม นั่นคือ "เจ้าบุญทุ่ม" บาร์เซโลน่า และ "ไอ้นกแก้ว" เอสปันญ่อล จะต้องออกจากลีกในทันที ซึ่งหากเป็นไปตามหลักการ ที่ชาวแคว้นกาตาลันต้องการแยกประเทศ ทีมยักษ์ใหญ่อย่าง "บาร์เซโลน่า" ซึ่งเป็นทีมเบอร์ 1 ของโลก และเป็นศูนย์รวมดาวเตะชื่อก้องโลกอย่าง เลโอเนล เมสซี่, หลุยส์ ซัวเรส, เนย์มาร์ , อิเนียสต้า  จะไม่ได้เผชิญหน้ากับคู่รักคู่แค้นอย่าง "ราชันชุดขาว" เรอัล มาดริด อีกต่อไปในฟุตบอลลีก แต่จะได้เจอกันในฟุตบอลยุโรปแทน แคว้นกาตาลัน (กาตาลุนญ่า) ต้องการแยกตัวออกจากสเปน เนื่องจากมองว่าไม่ได้รับการดูแลจากรัฐบาลสเปนที่ดี แถมสภาพเศรษฐกิจที่ย่ำแย่ของสเปน ทำให้คนในแคว้น กาตาลัน ต้องการตั้งประเทศเพื่อปกครองตัวเองในเร็วๆนี้ให้ได้ทั้งนี้ หาก "แคว้นกาตาลัน" สามารถแยกตัวเป็นประเทศ "คาตาโลเนีย" ได้สำเร็จ แฟนบอลทั่วโลกจะไม่ได้ชมเกมฟุตบอลลีกลา ลีกา ศึก "เอลกลาซิโก้" ระหว่าง บาร์เซโลน่า พบ  เรอัล มาดริด อีกต่อไป
