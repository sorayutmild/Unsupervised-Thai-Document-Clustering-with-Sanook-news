เมื่อความเบื่อหน่ายผนวกเข้ากับอัจฉริยะภาพทางทักษะของหนุ่ม IT นั้น ผลลัพธ์ที่ออกมาย่อมชวนให้อึ้งทึ่งและเสียว (ของจริง) เลยล่ะ!

เรื่องของเรื่องนั้นมีอยู่ว่าพ่อหนุ่มวัย 24 ปี จากอินโดนิเซียที่ทำงานด้าน IT พี่แกดันเบื่อกับความรถติด ณ กลางถนนหลักจากกรุงจาการ์ตา ก็เลยจัดการใช้ทักษะที่มีในวิชาชีพ แฮกหน้าจอโฆษณาพร้อมเปิดหนังผู้ใหญ่ให้ผู้คนทั้งในและนอกพาหนะโดยรอบคลายเครียดกันเป็นเวลา 10 นาทีถ้วน
แต่แน่นอนว่าเรื่องดังกล่าวใช่ว่าใคร ๆ จะรับได้เพราะในไม่กี่วินาทีถัดมาหน้าจอขนาดใหญ่พร้อมภาพยนตร์รักษ์ธรรมชาติก็ถูกปิดไป และในที่สุดพ่อหนุ่มที่สร้างเรื่องขึ้น ทางตำรวจของอินโดนีเซียก็ได้เจอและจับตัวเขาได้ในที่สุด พร้อมติดสินต้องโทษตามกฎหมายธุรกรรมทางอิเล็กทรอนิกส์ที่มีโทษจำคุกขั้นสูงสุด 6 ปีและปรับ 1 พันล้านรูปเปียห์ (216,957 บาทโดยประมาณ) หรือถ้าวัดจากกฎหมายสื่อลามกก็จะโดนโทษจำคุกไม่เกิน 12 ปีเลยทีเดียว