(28 พ.ค.) ความคืบหน้ากรณีเจ้าหน้าที่ตำรวจ สภ.บางละมุง จ.ชลบุรี ได้ใช้อำนาจหมายศาลเข้าจับกุมตัว นางบุญญาพร สาคริก อายุ 54 ปี มารดาของพระเอกหนุ่มชื่อดัง อั้ม อธิชาติ ชุมนานนท์ ในข้อหาเช็คมูลค่า 1.5 ล้านบาทเด้ง ไม่สามารถนำไปขึ้นเงินได้
ล่าสุดเมื่อช่วงเช้ามืดที่ผ่านมา นายอธิชาติ บุษยลักษณ์ อายุ 30 ปี ลูกเขยของนางบุญญาพร พร้อมกับน้องสาวของพระเอกหนุ่ม ได้เดินทางมาที่ สภ.บางละมุง เพื่อดำเนินเรื่องของประกันตัวนางบุญญาพร โดยเจ้าหน้าที่ตำรวจได้ดำเนินการให้และในเวลาต่อมามีคำสั่งอนุมัติให้ประกันตัวนางบุญญาพร ด้วยวงเงินจำนวน 516,000 บาท และจะเตรียมจะไปฟ้องร้องต่อสู้ในชั้นศาลกันต่อไป
รวบแม่อั้ม อธิชาติ ข้อหาออกเช็คเด้ง