   ก่อนหน้าที่งาน Thailand International Motor Expo 2010 จะเริ่มขึ้นที่ผ่านมานั้น เราได้รับข้อมูลข่าวสารจากวงในที่เชื่อถือได้ว่า ค่ายรถยนต์มาเลเซียอย่างโปรตอนเตรียมขยับเกมรุกคืบมากขึ้น หลังโดนคู่แข่งแบ่งตลาดลงไปเรื่อยๆ และล่าสุดกับรถรุ่นใหม่ ที่ตั้งใจนำมาจับกลุ่มวัยรุ่นและเริ่มทำงานโดยเฉพาะ ในบรรดารถรุ่นเล็กนั้น หมัดเด็ดของค่ายรถยนต์ Proton จึงเป็นอีหนึ่งไฮไลท์ที่น่าสนใจ 
    รถยนต์จากโลกที่ 3 อาจจะเป็นที่มองข้ามของใครหลายๆ คน ที่ยังนิยมรถยนต์ตลาดติดแบรนด์ แม้จะมีข้อกังขาเกี่ยวกับรถยนต์จากประเทศผู้ผลิตรถหน้าใหม่ ว่า จะวางใจได้หรือไม่ ทั้งการไม่ลอยแพลูกค้า ไปจนถึงสมรรถนะและราคาที่สมเหตุสมผล ที่ดูจะเป็นปัจจัยหนึ่งที่สำคัญ พอสมควรเลยทีเดียว

   ที่ผ่านมาค่ายรถยนต์ Proton ได้ผ่านบทพิสูจน์มาแล้วมากมาย และตลอดช่วงที่เริ่มเข้ามาทำตลาดในประเทศไทยนั้น Proton สามารถเรียกความสนใจได้อย่างมาก และวันนี้ การนำ Proton Saga โฉมไมเนอร์เชนจ์ เบ็ดเสร็จเข้ามาขายถือเป็นเกมการตลาดใหม่ที่จะฮึดดันยอดขายปลายปีนี้ และต้นปีหน้า
   Proton Saga เป็นรถยนต์กลุ่มซับคอมแพ็คที่ทางค่ายตั้งใจนำมันมาเสียอยู่กึ่งกลางของคนรักชอบรถเล็กอย่างตระกูล Savvy แต่ต้องการความสะดวกสบายดุจรถใหญ่ ทำให้ Saga เป็นรถที่ดูแปลกๆไปเล็กน้อย จะว่าเล็กก็ไม่ ใหญ่ก็ไม่เชิงอีกอยู่ดี

    ภายนอกโฉมที่มาเปิดตัวในเมืองไทยนี้เป็นโฉมตัว Face lift ที่ตามกำหนดเดิมจะต้องเปิดตัวครั้งแรกที่งาน กัวลาลัมเปอร์ แต่เพื่อให้น่าสนใจ ไหนๆ เรากับมาเลเซีย ก็พรมแดนติดกัน รถรุ่นใหม่นี้ จึงมาโชว์และเปิดตัวครั้งแรกที่ไทย ที่ใบหน้าของมันนั้น ถูกปรับปรุงให้มีความโดดเด่นมาขึ้นกว่าเดิม แล้วเติมเอาความสปอร์ตลงไปทุกอณู ที่ครอบคลุมตั้งแต่ไฟหน้ายันบั้นท้ายที่ดูเข้ากันได้ดีตลอดรอบคัน พร้อมปั้มตรา Proton ทำให้มันดูโดดเด่นมาขึ้นไปอีก

   ในห้องโดยสาร คุณจะได้พบฟังชั่นต่างมากมายที่มีมาให้อย่างครบครัน อาจจะไม่หวือหวามากมายนัก เมื่อเทียบกับรถรุ่นใกล้เคียงกันในตลาดที่มีจำหน่ายโดยคู่แข่ง แต่ ราคาสูงสุดที่ 464,000 บาท มาพร้อมความปลอดด้วยถึงลงคู่หน้า สะดวกสบายในการถอยจอดกับสัญญาณถอยหลัง กระจกไฟฟ้า และความบันเทิงด้วยวิทยุ 4จุดรอบห้องโดยสาร ก็ถือว่าคุ้มค่าพอน่าจะจ่ายมาใช้งานไปจ่ายตลาดเหมือนกัน
     เรื่องสมรรถนะ ถ้าเน้นซิ่งวิ่งแรงอาจมีปัญหาบ้า งเพราะ เครื่องยนต์ 1.3 ลิตร 70 แรงม้า พร้อมแรงบิดสูงสุด 120 นิวตันเมตร อาจจะไม่ทันใจวัยโจ๋ เมื่อเทียบกับน้ำหนัก 1 ตัน + นิดๆ ถือว่าค่อนข้างจะได้ใช้เครื่องเต็มกำลังแน่นอน แต่ถ้าถามหาการขับขี่แบบประหยัดสบายๆไปเรื่อยๆ เราเชื่อว่ารถรุ่นนี้คงจะมีตัวเลขอยู่ในระดับที่น่าพอใจ และยังรองรับการเติมน้ำมัน E20 อีกด้วย


   การเกาะถนนั้น เป็นหน้าที่ของ แม็คเฟอร์สันสตรัททางด้านหน้า  ส่วนด้านหลังเป็นระบบ ทอร์ชั่นบีม  มาพร้อมระบบเบรกหน้าดิสก์-หลังดรัมตามแบบรถที่ไม่ต้องการดูแลรักษามาก อาจจไม่ถูกใจคอสปอร์ตนัก แต่ถ้าคุณซื้อ Proton saga ,ขับกับ 70 แรงม้า คงไม่หวังไปซิ่งแน่ๆ
   ทั้งหมดนี้เป็นสิ่งที่คุณจะพบได้ใน Proton Saga รถยนต์นั่งใหม่จากค่ายรถยนต์ Proton ที่พร้อมจำหน่ายแล้ววันนี้ในงาน Motor Expo 2010 ที่อิมแพ็ค ชาเลนเจอร์ เมืองทองธานี ส่วนราคาค่าตัวนั้นดูได้ตามตารางข้างล่างเลย
ราคาจำหน่าย Proton Saga
Proton Saga Baseline M/T ราคา 399,000 บาท
Proton Saga Baseline A/T  ราคา  434,000 บาท
Proton Saga Medium line M/T ราคา 429,000 บาท
Proton Saga Medium line A/T  ราคา 464,000 บาท

Sanook! Auto comment
  Proton Saga มาตามคำที่เราบอก และยังมีรถอีกหลายรุ่นที่เรากล่าวไว้ก่อนหน้าและมันก็มาให้เราได้ยลโฉมกันจริงๆ แม้รถจากผู้ผลิตรถยนต์หน้าใหม่อาจจะเป็นที่มองข้ามของใครหลายๆ คน ทว่ากับค่ายรถยนต์ Proton แล้วรถรุ่นใหม่นี้ถือว่ามีความคุ้มค่าที่น่าสนใจ (ก็ดีกว่ารถมือสองน่ะ)  โดยมียอดผ่อนต่ำสุดเพียง 5,839 บาท เท่านั้น

รวมภาพบรรยากาศงาน และพริตตี้สาวสวย Motor Expo 2010 