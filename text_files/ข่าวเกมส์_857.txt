The Sims 4 Cats & Dogs เพิ่มเจ้าสี่ขาเป็นสมาชิกใหม่ให้ชาวซิมส์
The Sims 4 Cats & Dogs
The Sims 4 ยังไม่หายไปไหน ยังมีอัพเดตอย่างต่อเนื่อง ล่าสุดภายในงาน Gamescom 2017 ที่ประเทศเยอรมนี ทาง EA ได้ประกาศเปิดตัว Expansion ภาคเสริมล่าสุดของเกม The Sims 4 เอาใจชาวซิมส์ผู้รักสัตว์กันด้วย The Sims 4 Cats & Dogs ให้ชาวซิมส์หาสัตว์เลี้ยงคู่ใจมาเลี้ยงกันได้ เริ่มพฤศจิกายนนี้
The Sims 4 Cats & Dogs แตกต่างจากตัวเสริมสัตว์เลี้ยงของภาคก่อนๆตรงที่ในภาคนี้จะมี Create A Pet tool ให้ผู้เล่นได้ออกแบบสัตว์เลี้ยงที่ต้องการได้เองตามใจชอบ ซึ่งใน Tool จะมีตัวเลือกการสร้างสัตว์เลี้ยงที่หลากหลายอย่างมาก อย่างน้องหมาน้องแมวก็ให้ให้เลือกหลายสายพันธุ์ตามที่นิยมเลี้ยงกันทั่วโลก แถมยังสามารถผสมสายพันธุ์ได้ตามที่ต้องการ รวมไปถึงลวดลายของสัตว์เลี้ยง เครื่องประดับและเครื่องแต่งกาย ปิดท้ายก็คือต้องเลือกอุปนิสัยของสัตว์ด้วย เรียกว่าแทบไม่ต่างจากตอนที่สร้างชาวซิมส์เลย
เมื่อสร้างสัตว์เลี้ยงเข้าไปในเกมแล้ว ผู้เล่นสามารถที่จะเล่นกับมันหรือฝึกมันได้ เพื่อให้มันเรียนรู้ความสามารถใหม่ๆที่หลากหลาย รวมถึงเพิ่มค่าพลังในด้านต่างๆ และเมื่อมันเจ็บป่วยก็ต้องพามันไปรักษาที่คลีนิคสัตว์แพทย์ Veterinarian Clinic และอย่าลืมพามันไปเดินเล่นคลายเครียดที่แผนที่ใหม่ๆ Brindleton Bay และ Lyndsay Pearson
The Sims 4 Cats & Dogs จะมีให้เล่นเฉพาะของเวอร์ชั่น PC เท่านั้นในวันที่ 10 พฤศจิกายน 2017 เพราะ The Sims 4 ของ PS4 และ Xbox one เวอร์ชั่นแรกจะออกมาภายหลังในวันที่ 17 พฤศจิกายน 2017

 
Source:

http://www.dualshockers.com/the-sims-4-cats-and-dog-expansion-announced/
