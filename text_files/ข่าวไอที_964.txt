ถ้ากล่าวถึงมือถือที่ถ่ายภาพดีเกาะกลุ่มแน่นอนว่า iPhone ต้องติดแน่นอน แต่เชื่อหรือไม่ว่ามี 10 สิ่งที่คุณไม่เคยรู้ว่า iPhone บนกล้องของ iPhone ที่น่าคิดว่ามันจะทำได้  ทีมงาน Sanook! Hitech ได้รวบรวม 10 ฟีเจอร์ที่ไม่เคยรู้มาก่อนว่าลูกเล่นของกล้อง iPhone จะมีความลับ 10 อย่างที่ไม่เคยรู้มาก่อน พร้อมแล้ว มาดูกันเลย

1. เปิด Grip สำหรับถ่ายภาพ

ปกติใน กล้องของ iPhone จะไม่แสดง Grid อาจจะทำให้คุณถ่ายรูปไม่ตรง หรือองค์ประกอบของภาพไม่ครบ ซึ่งวิธีเรียกนั้นแสนจะง่ายมาก เพียงเข้าไปที่ Setting (ตั้งค่า) > Photos & Camera  > เลื่อนไปที่ Camera เจอคำว่า Grid กดเปิด เท่านี้ เส้น Grid ของภาพก็จะขึ้นมาแล้ว

เพิ่มเติมสักหน่อยสำหรับส่วนนี้ สามารถเพิ่มและลดความละเอียดของวีดีโอทั้งแบบ ปกติ และ Slo - Mo ลงได้นะครับ ก็เป็นข่าวดีของคนใช้ iPhone 6s ที่ลดความละเอียดวีดีโอ 4K ลงเหลือ Full HD จะได้ไม่เปลืองพื้นที่
2. ใช้หูฟังเป็นปุ่ม Shutter

ในหูฟัง iPhone จะมีรีโมตควบคุมอยู่ซึ่งคุณสามารถใช่ปุ่ม + หรือ - สั่งถ่ายภาพได้แค่เสียบหูฟังและเปิดกล้องก็สามารถถ่ายภาพหรือวีดีโอได้
3. กดปุ่มปรับระดับเสียงแทนการกด Shutter

อีกกรณีถ้าไม่ใส่หูฟัง คุณสามารถกดจากปุ่มปรับระดับเสียงได้เช่นกัน ข้อดีคือ มันอยู่ตำแหน่งที่กดง่ายและสะดวกใช้อีกด้วย
4. การล็อคตำแหน่งโฟกัสได้แค่กดตรงวัตถุ

การล็อคตำแหน่งโฟกัสเป็นเรื่องที่สำคัญพอสมควร เพราะจะทำให้ส่วนที่เราต้องการชัดที่สุด ซึ่ง iPhone สามารถใช้งานได้ง่ายเพียงแค่จิ้มไปที่ส่วนที่ต้องการของภาพแล้วจะมีการแสดงจุดสี่เหลี่ยมขึ้นมา นอกจากนี้คุณสามารถปรับเพิ่มลดแสงได้อีกด้วย
5. ล็อคตำแหน่ง AE/AF แค่กดค้าง

ต่อจากข้อที่แล้วถ้ากดค้างจะขึ้น AE/AF Lock คุณไม่ต้องกังวลว่าภาพจะหลุดโฟกัสเมื่อเข้าฟีเจอร์นี้แน่นอน
6. การถ่ายภาพต่อเนื่อง
iPhone สามารถถ่ายภาพต่อเนื่องได้มากเกือบ 1,000 ช็อต หลายคนอาจจะมองว่ามันเยอะและมันทำได้อย่างไร คำตอบคือ กดปุ่ม Shutter ค้างไปเลย มันจะถ่ายของมันเอง

และการแสดงผลใน Photos จะเลือกภาพที่ดีที่สุดขึ้นแสดงก่อน
7. Mode ตั้งเวลาจะถ่ายภาพต่อเนื่องให้คุณได้

นอกจากนี้ถ้าตั้งเวลาถ่ายรูปไว้ไม่ว่าจะเป็น 3 หรือ 10 วินาที เครื่องจะถ่ายภาพต่อเนื่อง 10 ภาพทันทีใน Mode กล้องหลัง ให้คุณเลือกภาพ Selfie ของคุณได้ว่าจะเอาภาพไหนแทนกล้องหน้าได้เช่นกัน
8. ถ่ายภาพสวยสมบูรณ์ด้วย HDR

ใน Mode HDR On กล้องของ iPhone จะใช้เวลาประมวลผลภาพ 3 วินาที ซึ่งจะทำให้ภาพนั้นสว่างและสวยขึ้นพอสมควร ความจริงนั้นสามารถตั้งเป็น Auto ให้ HDR ทำงานตามสภาพแสงน่าจะดีกว่า
9. ไม่ควรใช้การซูมระยะใกล้ของ iPhone

ข้อนี้คำตอบคือ การซูมของกล้องมือถือโดยทั่วไปจะเป็น Digital Zoom  ซึ่งไม่ใช่เป็นการซูมด้วยเลนส์ แต่มันคือการใช้ Software Zoom เข้าไปทำให้ภาพที่ออกมานั้น แตก!!! และความละเอียดนั้นจะตกลง ฉะนั้นหลีกเลี่ยงได้ก็หลีกเลยดีกว่า
10. Flash ของ iPhone ยังไม่เหมาะสมกับการถ่ายภาพในที่แสงน้อย

จากที่สังเกตจากในคลิปวีดีโอนั้น การถ่ายภาพด้วย Flash ก็ใช้ได้ แต่อาจจะยังไม่ครอบคลุม แต่ถ้ามีไฟฉาย LED หรือ iPhone เครื่องอื่น รวมทั้งมือถือเครื่องอื่น เปิดไฟฉายได้ ภาพจะออกมาดูดีกว่านี้มากเลยล่ะ
แม้ว่า 10 สิ่งนี้คุณสามารถปรับตามความเหมาะสมกับ iPhone ของคุณได้อย่างง่า และช่วยให้คุณเรียกศักยภาพของกล้องได้เต็มที่อีก ซึ่งจะได้ผลหรือไม่ในรูปแบบใด ก็ลองปรับใช้กันนะครับ
 
ที่มาและภาพประกอบบางส่วน : Business Insider (มีคลิปวีดีโอภาษาอังกฤษ)
 