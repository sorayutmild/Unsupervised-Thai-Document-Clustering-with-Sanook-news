เมื่อช่วงวันหยุดสงกรานต์ที่ผ่านมา ได้มีโอกาสฟัง clip video หนึ่งที่ แจ๊ค หม่าได้ให้สัมภาษณ์ผ่านทางช่อง KBS ของเกาหลีเมื่อประมาณ 3 ปีก่อน ที่สอนเกี่ยวกับแนวคิดในการประสบความสำเร็จเลยอยากที่จะนำมาแชร์ให้เพื่อนๆได้ฟังกัน
ก่อนอื่นหลายๆคนอาจะยังไม่ทราบว่า แจ๊ค หม่า เป็นใครกัน ? แจ๊ค หม่า เป็นมหาเศรษฐีอันดับ 1 ของประเทศจีน เจ้าของบริษัท Alibaba Group ซึ่งทำเกี่ยวกับเว็บไซต์ขายของออนไลน์ชื่อดัง ไม่ว่าจะเป็น Alibaba หรือเป็นที่รู้จักกันในชื่อ Ebay เมืองจีน , taobao, Aliexpress ล่าสุดเมื่อไม่กี่วันที่ผ่านมาก็ได้ทำการเทคโอเวอร์ Lazada Group ซึ่งมีอยู่ใน 5 ประเทศในเอเชียตะวันออกเฉียงใต้ เตรียมบุกตลาด ASEAN ในเร็วๆนี้
ในคลิปวีดีโอ ได้อธิบายว่าในแต่ละช่วงอายุมีเคล็ดลับความสำเร็จที่แตกต่างกันออกไป เพราะในแต่ละช่วงมีสิ่งที่ต้องทำแตกต่างกัน มาดูกันเลยครับว่าเคล็ดลับความสำเร็จของมหาเศรษฐีอันดับ 1 ของประเทศจีนมีอะไรบ้าง
1. “ ก่อนอายุ 20-25 ปี ไม่ต้องห่วงหรือกังวลเรื่องความผิดพลาดหรอก ผิดพลาดก็แค่ลุกขึ้นมาใหม่ ผิดพลาดให้เต็มที่ มันเป็นบทเรียนที่มีค่าสำหรับคุณทุกคน ผมบอกตัวเองและเหล่าเด็กๆเสมอว่าก่อนจะอายุ 20 จงทำตัวเป็นนักเรียนที่ดี นั่นเป็นช่วงเวลาที่คุณจะซึมซับความรู้ และสั่งสมประสบการณ์ได้ดีที่สุด” แจ๊ค หม่า กล่าว
ลองมาคิดๆดูช่วงวัยนี้ถ้าในคนไทยเป็นช่วงที่บางคนอาจจะกำลังเรียนอยู่หรือเพิ่งเรียนจบใหม่ๆ เพิ่งเริ่มที่จะเข้าสู่วัยทำงาน สิ่งที่จะเกิดกับทุกคนก็คือ ความผิดพลาดที่เกิดจากความไม่รู้และขาดประสบการณ์ แต่เมื่อผิดพลาดแล้วคุณก็จะเกิดการเรียนรู้และมีประสบการณ์เพิ่มขึ้น “ล้มแล้วก็ลุก” การทำเช่นนี้ไปเรื่อยๆ ทุกๆครั้งที่คุณลุกขึ้นมากใหม่ คุณเก่งขึ้นกว่าเดิมแน่นอน
2. “ก่อนจะอายุถึง30ปี ไม่ได้สำคัญว่าคุณจะไปทำงานที่บริษัทไหน แต่สำคัญที่นายของคุณเป็นใคร นายที่ดีจะสอนคุณให้รู้จักการเรียนรู้ที่ต่างออกไป จงติดตามนายที่ดี จงทำตามเขา จงไปที่บริษัทเล็ก เพราะ ปกติแล้วบริษัทใหญ่ๆจะให้คุณรู้จักแค่กระบวนการทำงาน คุณจะกลายเป็นส่วนหนึ่งของเครื่องจักรขนาดใหญ่ แต่เมื่อคุณไปบริษัทเล็กๆคุณจะได้เรียนรู้ถึง passion และความฝันของคุณ”
 ข้อความส่วนนี้เป็นส่วนที่ผมเชื่อว่าคนไทยส่วนใหญ่รวมถึงตัวผม เข้าใจผิดมาโดยตลอดเพราะเราถูกปลูกฝังมาโดยตลอดว่าเราทำงานหนักเพื่อให้มีบริษัทใหญ่มาจ้างเรา แต่นั่นไม่ใช่สิ่งที่แจ๊ค หม่าแนะนำเลย
3. “ ช่วงวัย 30-40 ปี คุณจะต้องทำงานเพื่อตนเอง เพื่อความสำเร็จ หากคุณต้องการเป็นผู้ประกอบการแล้วล่ะก็” หลังจากเริ่มเข้าวัย 30 คุณจะเริ่มมีประสบการณ์มากขึ้นจนสามารถที่จะออกมาเป็นนายตัวเองได้และเริ่มทำงานให้กับตัวเอง เพื่อทำให้ธุรกิจของคุณเติบโตขึ้น แต่แน่นอนว่าแต่ละคนอาจจะมีเป้าหมายไม่เหมือนกัน บางคนอาจจะไม่ต้องการที่จะออกมาเป็นนายตัวเอง แต่ก็นั่นแหละครับ นั่นไม่ใช่ทางของมหาเศรษฐีอันดับ 1ของประเทศจีนอย่างแจ๊คหม่า
4. “วัย 40-50 ปี คุณจะต้องทำงานที่คุณชำนาญที่สุด อย่าไปมองหางานประเภทใหม่ๆเลย มันสายไปแล้ว คุณอาจจะทำสำเร็จแต่โอกาสที่คุณจะล้มเหลวนั้นมันใหญ่เกินไป ให้คุณโฟกัสในส่งที่คุณถนัดดีกว่า”
คำสอนนี้เป็นที่ผมได้ยินมาตลอดเพราะเป็นคำสอนที่อากงหรือคุณตา ชอบพูดบ่อยๆ ผมไม่แน่ใจว่าเป็นคำสอนที่คนจีนมักจะสอนกันหรือว่าเป็นคำสอนที่มาจากประสบการณ์โดยตรง แต่จะอย่างไรก็แล้วแต่ คำสอนนี้เป็นคำสอนที่ใช้ได้สำหรับทุกคน ลองคิดดูนะครับ เมื่อคุณอายุ 40ปี สมองคุณคงสู้เด็กรุ่นใหม่ๆไม่ได้แล้ว สิ่งที่คุณได้เปรียบก็คือ ความชำนาญและความเก๋าในประสบการณ์ ในธุรกิจที่คุณทำ ฉะนั้นจงโฟกัสและทำธุรกิจเดิมของคุณให้ดีที่สุดต่อไป
แต่หากสมมุติว่าวันหนึ่งธุรกิจของคุณมันอาจจะมาถึงทางตัน หรือ ขาลงของธุรกิจ ก็อาจจะลำบากสักหน่อย เช่น เมื่อก่อนธุรกิจเตาถ่านรุ่งเรืองมาก แต่หลังจากมีแก๊สหุ้มต้ม ทำให้ธุรกิจเตาถ่านทรุดตัวลง ทำให้ไม่สามารถเป็นธุรกิจที่สร้างรายได้ให้พอเลี้ยงครอบครัวได้อีกต่อไป ถ้าเกิดเหตุการณ์เช่นนี้ตอนคุณอายุ 40 ปี คุณก็อาจจะต้องเปลี่ยนธุรกิจแต่ก็ขอให้เป็นธุรกิจที่ใกล้เคียงของเดิมมากที่สุด และยังคงสามารถใช้ความรู้และประสบการณ์เดิมได้บ้าง น่าจะเป็นทางออกที่ดีที่สุด
5. “วัย 50-60 คุณควรทำงานเพื่อคนรุ่นหลังเพราะ คนรุ่นหลังที่ยังเป็นหนุ่มสาวจะทำงานเก่งกว่าคุณ จงพึ่งพาเขา จงลงทุนในเขา ทำให้พวกเขามีความสามารถ” ขั้นนี้เป็นขั้นที่จะสื่อถึงการให้คนทำงานแทนคุณนั่นเอง การรู้จักบริหารคนเป็นทักษะที่คุณควรใช้มากที่สุดในวัยนี้
6. “พออายุมากกว่า 60 ปี จงใช้เวลาเพื่อตนเองอย่างเต็มที่” แจ๊ค หม่า กล่าว และช่วงนั้นเป็นช่วงที่เราควรจะพักผ่อนมากที่สุด ละจากการงานทุกอย่าง และใช้ชีวิตท่ามกลางความสุขที่เราต้องการ ซึ่งนี่ก็คือความสำเร็จที่ดีที่สุดในชีวิตของเรานั่นเอง
การจะประสบความสำเร็จในทุกๆ เรื่องนั้น ใช่เรื่องยาก หากคุณกำลังมองหาหนทางเพื่อก้าวไปสู่ความสำเร็จอยู่ล่ะก็ ลองทำตามแนวคิดของ แจ๊ค หม่า ดูสิ แล้วความสำเร็จจะอยู่ไม่ไกลเกินเอื้อม
ที่มารูป : www.bloombergview.com

Advertorial
สนับสนุนเนื้อหาโดย MoneyHub