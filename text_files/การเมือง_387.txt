 ทหารคน สนิท พล.ต.ขัตติยะ สวัสดิผล ผู้ทรงคุณวุฒิกองทัพบก หรือ เสธ.แดง ยืนยัน เสธ.แดง ถูกยิงที่ศีรษะและถูกนำตัวส่ง ร.พ.หัวเฉียวแล้ว
 ได้เกิดเหตุระเบิดขึ้น 3 ครั้ง บริเวณสวนลุมพินี ฝั่งแยกศาลาแดง หลังเกิดเหตุ ทำให้มีคนได้รับบาดเจ็บ ถูกหามส่ง ร.พ.ตำรวจ จำนวนหนึ่ง และหลังจากมีเสียงระเบิดเกิดขึ้น ก็ได้มีเสียงปืนดังขึ้นเป็นชุด และมีเสียงคล้ายอาวุธปืน M79 ยิงใส่กันไปมาจากของทั้ง 2 ฝ่าย หลังจากนั้น ประมาณ 10 นาที ก็มีรายงานข่าวว่า พล.ต.ขัตติยะ สวัสดิผล หนึ่งในแกนนำฮาร์ดคอร์ของกลุ่มคนเสื้อแดง ได้ถูกอาวุธปืนไม่ทราบชนิดยิงเข้าที่หัวได้รับบาดเจ็บสาหัส และถูกหามส่ง ร.พ.หัวเฉียว เพื่อรักษาอย่างเร่งด่วนแล้ว ขณะที่จากการตรวจสอบไปยัง ร.พ.หัวเฉียว ก็ทราบว่า มีผู้บาดเจ็บสาหัสเข้ารักษาตัวจริง แต่ยังไม่เปิดเผยว่า เป็นใคร โดยขอช่วยชีวิตของผู้บาดเจ็บก่อน ซึ่งจะมีการแจ้งข้อมูลเพิ่มเติมในภายหลัง
อย่างไรก็ตาม ล่าสุดสถานการณ์บริเวณสวนลุมขณะนี้ เสียงปืนและเสียงระเบิดก็ได้ยุติลงแล้ว
ล่าสุด ทหารคนสนิท พล.ต.ขัตติยะ สวัสดิผล ผู้ทรงคุณวุฒิกองทัพบก หรือ เสธ.แดง ยืนยัน เสธ.แดง ถูกยิงที่ศีรษะและถูกนำตัวส่ง ร.พ.หัวเฉียวแล้ว ซึ่งขณะนี้ ทีมแพทย์ กำลังทำการช่วยเหลือ หลัง ลูกน้องนำตัวส่งห้องฉุกเฉิน โดยยัง ไม่ทราบอาการที่แน่ชัดว่า สาหัส หรือ บาดเจ็บเพียงเล็กน้อย ขณะที่สื่อมวลชน เกาะติดแน่น ร.พ.
อย่างไรก็ตาม มีรายงานว่า พล.ต.ขัตติยะ  สวัสดิผล ถูกยิงด้วยปืนไรเฟิล ขณะให้สัมภาษณ์กับนักข่าวญี่ปุ่น  ซึ่งแพทย์กำลังผ่าตัดช่วยชีวิตอยู่ในห้อง ICU ขณะนี้ยังไม่รู้สึกตัว
ขณะที่ กลุ่มคนเสื้อแดงกว่าร้อยคน บุก โรงพยาบาล หัวเฉียวเพื่อดูอากา รเสธ.แดง  ด้านตำรวจทหารตรึงกำลังเข้มรอบสถานที่ชุมนุม
 