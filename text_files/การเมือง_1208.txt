มติชนออนไลน์ รายงานว่า วันที่ ๒๒ ธันวาคม ๒๕๕๗ ราชกิจจานุเบกษา ได้เผยแพร่ ประกาศสำนักนายกรัฐมนตรี เรื่อง พระราชทานพระบรมราชานุญาตให้ถอดยศทหาร และเรียกคืนเครื่องราชอิสริยาภรณ์ ประกาศระบุว่า มีพระบรมราชโองการโปรดเกล้า ฯ พระราชทานพระบรมราชานุญาตให้ถอด ร้อยเอก ณัฐพลอัครพงศ์ปรีชา สังกัดหน่วยบัญชาการถวายความปลอดภัยรักษาพระองค์ ออกจากยศทหาร ตั้งแต่วันที่๒๔ พฤศจิกายน ๒๕๕๗ ซึ่งเป็นวันที่มีคำสั่งปลดออกจากราชการ เนื่องจากกระทำความผิดวินัยทหารประพฤติชั่วอย่างร้ายแรง ผิดกฎหมายบ้านเมือง และทรงพระกรุณาโปรดเกล้า ฯ พระราชทานพระบรมราชานุญาต ให้เรียกคืนเครื่องราชอิสริยาภรณ์ ชั้นตริตาภรณ์มงกุฎไทย จัตุรถาภรณ์ช้างเผือก จัตุรถาภรณ์มงกุฎไทยและเบญจมาภรณ์มงกุฎไทย ที่บุคคลดังกล่าวได้รับพระราชทาน ทั้งนี้ ตามข้อ ๖ และข้อ ๗ (๔) ของระเบียบสำนักนายกรัฐมนตรีว่าด้วยการขอพระราชทานพระบรมราชานุญาตเรียกคืนเครื่องราชอิสริยาภรณ์พ.ศ.๒๕๔๘ ประกาศ ณ วันที่ ๒๒ ธันวาคม พ.ศ. ๒๕๕๗ผู้รับสนองพระบรมราชโองการพลเอก ประวิตร วงษ์สุวรรณรองนายกรัฐมนตรี