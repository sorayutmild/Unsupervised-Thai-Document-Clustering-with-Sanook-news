ซัมซุงทุ่มงบกว่า 50% ของธุรกิจมือถือตอกย้ำผู้นำนวัตกรรมสมาร์ทโฟนอัจฉริยะ ปลุกกระแส “สังคมฮิต ชีวิตสมาร์ท” เดินหน้ารุกขยายสมาร์ทโฟนสู่ทุกไลฟ์สไตล์ ส่ง “ซัมซุง กาแล็คซี่ แฟมิลี่” ครั้งแรกของเมืองไทยกับไลน์อัพสมบูรณ์แบบตอบสนองทุกกลุ่มผู้บริโภคพร้อมกัน ถึง 4 รุ่น ภายใต้ระบบปฏิบัติการสุดร้อนแรง “แอนดรอยด์ 2.2 (โฟรโย)” อย่างยิ่งใหญ่ประกอบด้วย ซัมซุง กาแล็คซี่ เอส-ซูเปอร์ อโมเล็ด 16GB มาพร้อมกับ ซัมซุง กาแล็คซี่ เอส-ซูเปอร์ เคลียร์ แอลซีดี 4GB, ซัมซุง กาแล็คซี่ คูเปอร์, ซัมซุง กาแล็คซี่ ฟิต และซัมซุง กาแล็คซี่ มินิ ปูพรมเติมเต็มไลฟ์สไตล์เจเนอเรชันใหม่ทั่วประเทศ มั่นใจขายทะลุ 150,000 เครื่อง พร้อมดันยอดสมาร์ทโฟนซัมซุงโตกว่า 50% ภายในครึ่งปีแรก

นาย วิชัย พรพระตั้ง ผู้อำนวยการธุรกิจโทรคมนาคม บริษัท ไทยซัมซุง อิเลคโทรนิคส์ จำกัดเปิดเผยว่า “ในฐานะที่ซัมซุงเป็นผู้นำด้านเทคโนโลยีและเป็นผู้กำหนดเทรนด์การสื่อสารใน สังคมไทยมาโดยตลอด ล่าสุดซัมซุงตอกย้ำความเป็นผู้นำสมาร์ทโฟนอีกครั้งบนระบบปฏิบัติการแอ นดรอยด์ด้วยการปลุกกระแส “สังคมฮิต ชีวิตสมาร์ท (Socially Smart)” เพื่อสร้างสังคมการใช้ชีวิตสไตล์แชต แอนด์ แชร์ (Chat & Share) และเพื่อเป็นการสานต่อความสำเร็จในการเป็นผู้นำตลาดแอนดรอยด์โฟน ดังนั้นในปี 2011 นี้ซัมซุงจึงได้เปิดตัวกลุ่มผลิตภัณฑ์  “ซัมซุง กาแล็คซี่ แฟมิลี่ (Samsung Galaxy Family)” ไลน์อัพสมาร์ทโฟนระบบปฏิบัติการแอนดรอยด์ที่สมบูรณ์แบบครั้งแรกของเมืองไทย พร้อมกันถึง 4 รุ่น ประกอบด้วย ซัมซุง กาแล็คซี่ เอส-ซูเปอร์ อโมเล็ด 16GB (Samsung Galaxy S Super AMOLED) มาพร้อมกับ ซัมซุง กาแล็คซี่ เอส-ซูเปอร์ เคลียร์ แอลซีดี 4GB (Samsung Galaxy S Super Clear LCD), ซัมซุง กาแล็คซี่ คูเปอร์ (Samsung Galaxy Cooper), ซัมซุง กาแล็คซี่ ฟิต (Samsung Galaxy Fit), และ ซัมซุง กาแล็คซี่ มินิ (Samsung Galaxy Mini) โดยเชื่อมั่นว่าสมาร์ทโฟนตระกูลอัจฉริยะที่นำเสนอในครั้งนี้จะเปลี่ยนชีวิต ที่เร่งรีบของคนเมืองให้ง่ายและมีสีสันในแบบสมาร์ทไลฟ์ (Smartphone for Smart Life) ในที่สุด”


สำหรับ “ซัมซุง กาแล็คซี่ แฟมิลี่” ที่นำมาเปิดตัวในประเทศไทยครั้งนี้ ประกอบไปด้วย ซัมซุง กาแล็คซี่ เอส-ซูเปอร์ อโมเล็ด 16GB, ซัมซุง กาแล็คซี่ เอส-ซูเปอร์ เคลียร์ แอลซีดี 4GB ให้ชีวิตสมาร์ทขึ้นเร็วแรงขึ้นกว่าเดิม 5 เท่า ด้วยการรองรับระบบปฏิบัติการแอนดรอยด์เวอร์ชัน 2.2 ซัมซุง กาแล็คซี่ คูเปอร์ แชตสนุก ทุกระบบปฏิบัติการ พร้อมอีกกว่า 200,000 แอพพลิเคชัน ควงคู่มาด้วยฟีเจอร์ “แชต แอนด์ แชร์” ผ่าน WhatsApp แอพพลิเคชันที่ให้คุณสนุกกับการแชตไม่จำกัดแม้จะใช้โทรศัพท์คนละระบบปฏิบัติการ ซัมซุง กาแล็คซี่ ฟิต เอาใจหนุ่มสาวที่ต้องการสร้างความเป็นมืออาชีพในการทำงานแต่ก็รักการเข้า สังคมแบบขาดไม่ได้ ด้วยไฮฟีเจอร์อย่าง “ออฟฟิศ วิวเวอร์ (OfficeViewer)”  กล้อง 5 ล้านพิกเซลพร้อม FX Camera application ให้คุณสนุกกับการถ่ายภาพในหลากหลายลูกเล่น ไม่ว่าจะเป็น ฟิชอาย โลโม่ และแบบพาโนรามา พร้อมอัพโหลดแชร์รูปสู่สังคมออนไลน์ด้วยพลังความเร็วแรง 600 เมกะเฮิรตซ์ สุดท้าย ซัมซุง กาแล็คซี่ มินิ สมาร์ทโฟนพร้อมเอ็นเตอร์เทนเมนท์หลากหลายรูปแบบ นับเป็นสมาร์ทโฟนที่สีสันสดใส มีสไตล์เป็นของตัวเอง พกพาสะดวก อัดแน่นด้วยคุณภาพ และเพลิดเพลินยิ่งขึ้นกับเกมส์สุดมันส์ที่ได้รับความนิยมทั่วโลก อาทิ Angry Bird  หรือ Tank Hero

ทั้งนี้ซัมซุงได้จัดสรรงบประมาณในการสนับ สนุนกิจกรรมการตลาดและการขายสำหรับกลุ่มสมาร์ทโฟนถึง 50% ของงบการตลาดธุรกิจมือถือซัมซุงทั้งหมด โดยซัมซุงมั่นใจว่าด้วยความเหนือชั้นทางด้านเทคโนโลยีของกลุ่มผลิตภัณฑ์ “ซัมซุง กาแล็คซี่ แฟมิลี่” ที่มีแอพพลิเคชันรองรับกว่า 200,000 แอพพลิเคชัน ความได้เปรียบทางด้านราคาที่ครอบคลุมทุกเซ็กเมนท์ และประสิทธิภาพทางด้านการบริหารช่องทางการจัดจำหน่ายที่ครอบคลุมทุกพื้นที่ ทั่วประเทศ ตลอดจนการทุ่มเททางด้านกิจกรรมสื่อสารการตลาดและ การขาย ทำให้ซัมซุงเชื่อมั่นว่า “ซัมซุง กาแล็คซี่ แฟมิลี่” จะได้รับการตอบรับเป็นอย่างดี พร้อมสร้างกระแส “สังคมฮิต ชีวิตสมาร์ท” สู่สังคมคนรุ่นใหม่ในเวลาอันรวดเร็ว และคาดว่าจะดันยอดขาย“ซัมซุง กาแล็คซี่ แฟมิลี่” ทั้ง 4 รุ่นนี้ถึง 150,000 เครื่อง ภายในครึ่งปีแรก อันจะส่งผลให้สามารถผลักดันยอดสมาร์ทโฟนทั้งหมดของซัมซุงให้มีอัตราการเติบ โตกว่า 50% ภายในครึ่งปีแรกเช่นกันอย่างแน่นอน” นายวิชัยกล่าวสรุป