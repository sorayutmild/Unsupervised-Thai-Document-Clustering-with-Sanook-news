สืบเนื่องจากประเด็นที่้หลายสโมสรในศึกฟุตซอลเอเชียให้ความสนใจในตัว "เจ้าอาร์ม" ศุภวุฒิ เถื่อนกลาง ยอดแข้งโต๊ะเล็กทีมชาติไทยของทีม "ฉลามบลูเวฟ" ชลบุรี บลูเวฟ หลังจากที่ทราบข่าวว่า ส.บอลฯ ยุติเกมการแข่งขันฟุตซอลลีกในฤดูกาลนี้ไปแล้วล่าสุดแฟนเพจ "Futsal Thailand - ฟุตซอลไทยแลนด์" ได้รับการยืนยันอย่างเป็นทางการจาก"แปม"ธัชพัทธ์ เบ็ญจศิริวรรณ ประธานสโมสรคนหนุ่มแห่งทีมชลบุรี บลูเวฟ เกี่ยวกับความชัดเจนเกี่ยวกับการย้ายทีมของ"เจ้าอาร์ม"ว่า"ชลบุรี บลูเวฟ ได้พิจารณาถึงความเหมาะสมพร้อมกับได้บรรลุข้อตกลงกับทีม เมส ซันกาน ทีมรองแชมป์ฟุตซอลลีกอิหร่านเมื่อฤดูกาลที่ผ่านมา ซึ่งเราได้ปล่อยตัว ศุภวุฒิ ไปร่วมทีมเมส ซันกาน ด้วยสัญญาระยะสั้น 4 เดือนโดยจะเริ่มต้นในเดือน พ.ย.นี้ พร้อมกับค่าเหนื่อยที่ศุภวุฒิจะได้รับต่อเดือนคือ 8,000 เหรียญสหรัฐ หรือราวเดือนละ 300,000 บาทไม่รวมกับโบนัส พร้อมบ้านและรถรับส่งด้วย"พร้อมกันนั้นประธานสโมสรชลบุรี บูลเวฟ "แปม"ธัชพัทธ์ เบ็ญจศิริวรรณ ยังได้เผยอีกด้วยว่า "ศุภวุฒิ จะกลายเป็นนักฟุตซอลไทยคนแรกที่จะย้ายไปเล่นอาชีพต่างประเทศที่ได้ค่าเหนื่อยต่อเดือนสูงที่สุดเป็นประวัติศาสตร์ของวงการฟุตซอลไทย โดยในสัปดาห์หน้าศุภวุฒิจะเดินทางไปยังประเทศอิหร่านด้วยสัญญายืมตัวจากชลบุรี บลูเวฟนั้นเอง"ทั้งนี้การไปค้าแข้งกับทีม เมส ซันกาน ในฟุตซอลลีกอิหร่านครั้งนี้ "เจ้าอาร์ม" ศุภวุฒิ เถื่อนกลาง จะอยู่จนครบสัญญา 4 เดือนจนถึงสิ้นสุดเดือนกุมภาพันธ์ ก่อนที่จะกลับมายังสโมสรชลบุรี บลูเวฟเพื่อเตรียมร่วมทีมสู้ศึกเอไอเอสลีก ฟุตซอล ไทยแลนด์ลีก 2017 ที่จะมีคิวเปิดฤดูกาลใหม่ในวันที่ 10 มี.ค.60 สำหรับสโมสร เมส ซันกาน ก่อตั้งสโมสรมาได้ 2 ปีเศษ นับจากเดือนสิงหาคม 2014 โดยฤดูกาลแรกในศึกฟุตซอลลีกอิหร่าน (ฟุตซอล ซูปเปอร์ลีก) 2014-2015 จบอันดับ 3 ส่วนฤดูกาลล่าสุดปี 2015-2016 จบด้วยการเป็นรองแชมป์ โดยทีมนี้มี "อาเรซ่า เซมีมี่" ผู้รักษาประตูทีมชาติอิหร่านชุดอันดับ 3 ฟุตซอลโลก2016 ที่ประเทศโคลอมเบีย อีกทั้งยังมี 2 สตาร์ชาวบราซิล อย่าง ปาทริค หลุยส์ และ ดีเอโก้ วิเดลล่า เป็นตัวชูโรงด้วย