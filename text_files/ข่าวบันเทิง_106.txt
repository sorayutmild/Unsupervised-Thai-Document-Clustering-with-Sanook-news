ถือเป็นอีกหนึ่งค่ำคืนที่รวบรวมคนดังจากทุกแวดวงสังคมไว้ได้มากที่สุดเลยก็ว่าได้ สำหรับงานฉลองมงคลสมรสระหว่างนางเอกซุปเปอร์สตาร์ "ชมพู่ อารยา เอ ฮาร์เก็ต" และนักธุรกิจหนุ่มหมื่นล้าน "น็อต วิศรุต รังษีสิงห์พิพัฒน์" ที่จัดขึ้น ณ โรงแรมพลาซ่า แอทธินี รอยัล เมอริเดีย เมื่อช่วงหัวค่ำของวันที่ 10 พฤษภาคม ที่ผ่านมา
ซึ่งบรรยากาศภายในงานโดยรอบนั้นถูกประดับประดาไปด้วยภาพถ่ายพรีเวดดิ้งของคู่บ่าวสาว ปราสาทคริสตัลสั่งทำพิเศษ ซุ้มทางเดินที่ตกแต่งด้วยดอกไม้หรูนานาชนิดภายใต้ธีมเมโลดี้ออฟเลิฟ พร้อมมีเสียงดนตรีบรรเลงขับกล่อมเพิ่มความโรแมนติกตลอดช่วงเวลา
ในขณะที่เพื่อนเจ้าสาวซึ่งนำทีมโดย "เอมมี่ มรกต", "ใหม่ ดาวิกา", "คริส หอวัง", "ไอซ์ อภิษฎา" ฯลฯ ก็ไม่น้อยหน้า พร้อมใจกันสวมเดรสหรูสีโปรดของสาวชมพู่ มาร่วมเป็นสักขีพยานในวันสำคัญกันแบบครบทีม
นอกจากนี้แล้วเหล่าเพื่อนพ้องนักแสดงและศิลปินชื่อดังในวงการบันเทิง ก็ยังตบเท้าเข้าร่วมงานเพื่อแสดงความยินดีและดื่มด่ำความหวานของทั้งคู่กันอย่างคับคั่ง อาทิ "นุ่น วรนุช", "หยาดทิพย์ ราชปาล", "มาริโอ้ เมาเร่อ", "อาเล็ก ธีรเดช", "ป๋อ ณัฐวุฒิ - เอ๋ พรทิพย์", "ปู ไปรยา" และอีกมากมาย
ซึ่งทีมข่าวบันเทิง Sanook! News ก็ไม่พลาดอีกเช่นเคยที่จะเก็บภาพความยิ่งใหญ่อลังการของงานฉลองมงคลสมรสระหว่าง "ชมพู่" และ "น็อต" มาฝาก ซึ่งจะเป็นอย่างไรบ้างนั้นเอาเป็นว่าเราไปชมพร้อมๆ กันเลยดีกว่า...
ขอบคุณภาพจาก Instagram : Cherry_muahh , missgirlbaikhing ,thinglovely , netty_netzu , thisisthird , primpimpaema , natnetnat , airasa_aiai