     เมื่อพูดถึงรถครอบครัวประเภท SUV ที่วางจำหน่ายในบ้านเรา (ไม่นับประเภทกระบะดัดแปลงหรือ PPV) ตัวเลือกที่น่าสนใจคงหนีไม่พ้น Chevrolet Captiva และ Honda CRV ใช่ไหมครับ วันนี้ Sanook!Auto จะมาช่วยให้คุณผู้อ่าน ตัดสินใจได้ง่ายขึ้นครับ

     บทความที่จะกล่าวต่อไปนี้ ผู้เขียนจะกล่าวถึง Chevrolet Captiva รุ่น 2.0 LSX VCDi และ Honda CRV 2.4 EL ซึ่งทั้งสองรุ่นใช้ระบบขับเคลื่อน 2 ล้อ มีราคาใกล้เคียงกันอยู่ที่ประมาณ 1.4 ล้านบาท แต่มีบุคลิกการขับขี่แตกต่างกันอยู่มากพอสมควรทีเดียว

เครื่องยนต์ 
Chevrolet Captiva ใช้เครื่องยนต์คอมมอนเรลดีเซล 4 สูบ ขนาด 2 ลิตร กำลังสูงสุด 163 แรงม้า ที่ 3,800 รอบต่อนาที แรงบิดสูงสุด 360 นิวตัน-เมตร ที่ 1,750-2,750 รอบต่อนาที ส่งกำลังผ่านเกียร์อัตโนมัติ 6 จังหวะ พร้อมปุ่ม +/- ที่คันเกียร์Honda CRV ใช้เครื่องยนต์เบนซิน DOHC 4 สูบ ขนาด 2.4 ลิตร พร้อมระบบ i-VTEC กำลังสูงสุด 170 แรงม้า ที่ 6,000 รอบต่อนาที แรงบิดสูงสุด 220 นิวตัน-เมตร ที่ 4,300 รอบต่อนาที พ่วงเกียร์อัตโนมัติ 5 จังหวะ พร้อมแป้นเปลี่ยนเกียร์ที่พวงมาลัย
Sanook!Auto ข้อนี้ต้องยกความดีของเครื่องยนต์ดีเซลใน Captiva ไปก่อนเลย เพราะให้แรงบิดมากกว่า แถมมาในรอบต่ำ ซึ่งมีประโยชน์มากในการเร่งแซง หรือขับขึ้นเขา เนื่องจากไม่ต้องลากรอบสูงๆ ในขณะที่ CRV เรียกว่าพอมีเรี่ยวแรงให้ใช้ยามจำเป็น แต่หากใช้รอบจัดหน่อย เครื่องยนต์ i-VTEC ก็ถือว่าแรงใช้ได้ ไม่ได้ขี้เหร่นัก
 

ภายนอก
Chevrolet Captiva ดีไซน์อาจดูเรียบๆไปหน่อย แต่ก็ติดหรู ถึงโมเดลนี้จะออกมาหลายปีแล้ว แต่การเปลี่ยนไฟหน้าใหม่ ก็ทำให้ดูสดขึ้นพอสมควร Honda CRV โมเดลใหม่ล่าสุด และกว่าจะไมเนอร์เชนจ์ก็คงอีกสักพักใหญ่ ตัวถังเน้นความเหลี่ยมคมขึ้นกว่าตัวก่อนเล็กน้อย ออกแบบให้ดูไปทางสปอร์ตพอตัว
Sanook!Auto ข้อนี้ยกให้รสนิยมของแต่ละบุคคลแล้วกัน
 

ภายใน
Chevrolet Captiva คอนโซลแนวเรียบหรู การใช้งานปุ่มต่างๆทั้งเครื่องเสียงและระบบปรับอากาศ อาจต้องใช้ความเคยชินพอควร จอ MID แสดงฟังก์ชั่นได้หลากหลาย ทั้งระบบแอร์ และข้อมูลการขับขี่ เบรคมือใช้แบบปุ่มกดไฟฟ้าทันสมัย ขณะที่เบาะนั่งกลับเป็นแบบปรับมือ จุดนี้ไม่ค่อยสมราคารถเท่าไหร่ แต่ก็ปรับได้หลากหลายHonda CRV การออกแบบทันสมัย สวยงามตามฉบับฮอนด้า ออฟชั่นจัดเต็ม ทั้งระบบเนวิเกเตอร์ สามารถเล่นแผ่น DVD และ MP3 ได้ เชื่อมต่อโทรศัพท์ผ่าน Bluetooth เพื่อโทรเข้า-ออกได้ด้วย พร้อมกล้องมองหลัง เบาะนั่งคนขับปรับด้วยไฟฟ้า จอ i-MID และจอนำทางแสดงผลสวยงาม มีปุ่มสตาร์ทเครื่องยนต์ ทำงานคู่กับกุญแจอัจฉริยะ เครื่องปรับอากาศแบบ 2 โซนซ้าย-ขวา 
Sanook!Auto CRV ทำการบ้านมาได้ดี สนองความต้องการของผู้บริโภคชาวไทยครบถ้วน อัดอ็อพชั่นเพียบ แถมการออกแบบก็สวยงาม ลงตัว
 

การขับขี่
Chevrolet Captiva เครื่องยนต์ให้กำลังตั้งแต่รอบต่ำๆ ไม่ต้องเค้นกันให้เมื่อยเท้า คันเร่งตอบสนองช้าไปนิด แต่เมื่อกำลังมา ก็ส่งให้รถพุ่งทะยานไปได้สบายๆ ช่วงล่างดูดซับแรงสะเทือนได้ดีมาก นิ่มนวล ไม่มีอาการตึงตัง หากใช้ความเร็วสูงก็ให้การเกาะถนนดี แม้ช่วงล่างอาจยวบยาบไปนิด แต่ก็ยังให้ความมั่นใจ และความเงียบทั้งจากเครื่องยนต์และช่วงล่าง ก็ถือเป็นจุดเด่นHonda CRV เครื่องยนต์ให้กำลังพอตัว ไม่ถึงกับจี๊ดจ๊าด แต่มีกำลังมาแบบเรื่อยๆ ระบบECONช่วยให้การออกตัวนุ่มนวลขึ้น เน้นการประหยัดน้ำมัน ให้ฟีลลิ่งการออกตัว คล้ายกับรถยุโรป แต่ถ้าชอบพุ่งๆและไม่สนใจเรื่องความประหยัดก็ปิดไป ช่วงล่างเซ็ทมาแข็งกว่าแคปติวา มีตึงตังพอสมควรเมื่อผ่านทางขรุขระ การควบคุมในเมืองทำได้ง่าย คล่องตัว การใช้ความเร็วสูง ออกอาการโคลงบ้าง แต่ก็ให้ความมั่นใจอยู่
Sanook!Auto 'แรง-นุ่มนวล-เกาะถนน-และเงียบมาก' ช่วงล่างเชฟโรเลตรุ่นใหม่ๆทำได้ดีมาก แคปติวาก็เช่นกัน บวกกับเครื่องยนต์ดีเซลที่ให้แรงตั้งแต่รอบต่ำๆ จึงถือเป็นความน่าประทับใจในรถยนต์ระดับนี้เลย
 
ความเห็นของเรา อย่างที่กล่าวไปแล้วว่าทั้งสองรุ่นนี้ มีคาร์แร็คเตอร์ต่างกันชัดเจน หากคุณมองเรื่องการขับขี่เป็นหลัก เครื่องแรง ขับสนุก ช่วงล่างมั่นใจในความเร็วสูง ไม่สนใจเรื่องศูนย์บริการสักเท่าไหร่ ก็เทใจไปทาง Chevrolet Captiva หรือคิดว่าการขับขี่มิใช่เรื่องใหญ่ขนาดนั้น หากแต่เป็นอ็อพชั่นที่หลากหลาย มีศูนย์บริการที่ดีและครอบคลุม Honda CRV ก็เป็นตัวเลือกที่เหมาะสำหรับคุณราคาChevrolet Captiva 2.0 LSX VCDi      =    1,410,000 บาทHonda CRV 2.4 EL 2WD                   =    1,448,000 บาท(ภาพประกอบเป็นของรุ่น Captiva LTZ และ CRV 2.4 EL 4WD)
 
 