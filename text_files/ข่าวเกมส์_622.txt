9 สิ่งที่เกมเมอร์ทุกคน ต้องเคยทำในเกม

เกมเมอร์เองก็เป็นคน ทุกคนล้วนแต่มีความอยากรู้อยากเห็น อยากทดลองทำอะไรแปลกๆใหม่ๆ ซึ่งก็เป็นสิ่งที่ดีต่อการเรียนรู้ ด้วยเหตุนี้ก็เลยมีการวิเคราะห์ ถึงสิ่งที่เกมเมอร์ทุกคนน่าจะเคยทำเวลาเล่นมาให้ดูกันทั้งหมด 9 ข้อ และเราเชื่อว่าเกมเมอร์ทุกคนส่วนมากจะต้องเคยทำแบบนี้มาแล้ว เวลาที่เล่นเกม
 
1. ยิงพ่อค้า (ลองฆ่า NPC)
อันนี้ก็ไม่ทราบว่าเป็นความโรคจิตหรือความซาดิสอะไร เกมเมอร์ทุกคนมักจะต้องลองยิงปืน ลองเอามีดฟันตัวละครอื่นๆในเมือง หรือในสถานที่ต่างๆ ดูว่ามันจะตายหรือเปล่า โดยเฉพาะกับเกม Resident Evil 4 พ่อค้าในชุดไอ้โม่งที่มีอาวุธเต็มตัว หากพลาดไปลองฆ่ามันก็จะหายไปจากจุดนั้นๆไปเลย แต่ส่วนมากแล้วเกมมักจะทำให้โจมตี NPC ไม่ได้ ยกเว้นเกมที่ให้อิสระเต็มที่
9 สิ่งในเกมที่เกมเมอร์ทุกคน ต้องเคยลองทำ
 
2. หมุนมุมกล้องเล่น
ใครที่เล่นเกม 3D ทุกคนจะต้องเคยลองทำแน่ๆ เวลาไม่มีอะไรทำ หรือโดยเฉพาะเวลาที่เพิ่งเปลี่ยนชุดตัวละครมาใหม่ๆ ก็มักจะหมุนมุมกล้องดูชุดตัวละครเล่นๆ ส่วนท่านชายบางคนถ้าเล่นตัวละครหญิงก็อาจจะพยายามหมุมมุมกล้องไปด้านล่างกระโปรง
9 สิ่งในเกมที่เกมเมอร์ทุกคน ต้องเคยลองทำ
 
3. แบกศพศัตรูไปกองรวมกัน
เรื่องแบกศพศัตรู อาจจะทำกันไม่ทุกคน เพราะมันทำกันได้เฉพาะเกมแนวลอบสังหาร ซึ่งบางคนอาจจะไม่เล่นแนวนี้ แต่เกมไหนที่แบกอะไรได้ เชื่อว่าเกมเมอร์ทั้งหลายต้องเคยลองแบกลังหรือแบกสิ่งของไปวางกองๆรวมกันแน่นอน เพื่อสร้างประติมากรรมเฉพาะตัว
9 สิ่งในเกมที่เกมเมอร์ทุกคน ต้องเคยลองทำ
 
4. กระโดดเล่น
นี่เป็นสิ่งที่ผมเชื่อว่าเกมเมอร์ทุกคนต้องเคยทำแน่นอน 100% ไม่ว่าจะเกมสมัยเก่าสมัยใหม่ หากเกมนั้นตัวละครกระโดดได้ ต้องกดกระโดดเล่นกัน โดยเฉพาะเวลาที่ตัวละครต้องเดินทางจากจุดหนึ่งไปยังอีกจุดหนึ่ง เดินไปธรรมดาไม่เป็น จะต้องเดินไปกระโดดไป เดี่ยวจะไม่มีอะไรทำแก้เซ็ง
9 สิ่งในเกมที่เกมเมอร์ทุกคน ต้องเคยลองทำ
 
5. สร้างตัวละครของตัวเอง
จะมีสักกี่คน ที่ใช้ตัวละครดั้งเดิมแบบ Default ในเกมที่สามารถสร้างตัวละครได้เอง เชื่อได้เลยว่าส่วนมากจะต้องสร้างตัวละครของตัวเองให้หล่อให้สวยมากที่สุดเท่าที่สามารถทำได้ บางคนอาจเสียเวลาสร้างตัวละครเป็นชั่วโมง โดยที่ยังไม่ได้เริ่มเล่นเกมเลย
9 สิ่งในเกมที่เกมเมอร์ทุกคน ต้องเคยลองทำ
 
6. แวะเข้าห้องน้ำ
จริงๆมันก็ไม่ใช่เฉพาะแต่ในห้องน้ำหรอก เพราะตามนิสัยคนเล่นเกมแล้วจะค่อนข้างขี้งก ขี้สงสัย เอ๊ะตรงห้องนี้มันจะมีของอะไรดีซ่อนอยู่ไหม? ซึ่งแม้แต่ห้องน้ำที่มันไม่น่าจะมีของอะไรซ่อนอยู่ ก็ยังต้องลองเข้าไปค้น เข้าไปดู บางทีก็ทำอะไรพิลึกๆในห้องน้ำก็มี
9 สิ่งในเกมที่เกมเมอร์ทุกคน ต้องเคยลองทำ
 
7. ใช้สูตรโกงเงิน
บางท่านอาจจะบอก "ผมใจซื่อมือสะอาด ไม่คิดจะโกงเกมหรอก" ไม่อยากจะเชื่อหรอก เพราะถึงแม้เวลาเล่นจริงๆอาจจะไม่ได้โกง แต่เกมไหนที่มีสูตรโกงเงินมาให้ใช้ง่ายๆอย่าง The Sims ก็ต้องมีการลองกดมาใช้แน่นอน เพื่อลองซื้อเฟอร์นิเจอร์ หรือซื้อของต่างๆมาลองใช้ดู จะได้รู้ว่าอันไหนดี อันไหนไม่ดี จากนั้นก็กลับไปเล่นแบบปกติ
9 สิ่งในเกมที่เกมเมอร์ทุกคน ต้องเคยลองทำ
 
8. กระโดดลงเหว
อีกหนึ่งความโรคจิตของคนเล่นเกม ที่บางเกมมันจะมีระบบตกจากที่สูงตาย แต่ทั้งที่รู้แบบนั้นก็ยังเอาตัวละครกระโดดจากที่สูงลงมาตายกันอยู่ดี เหมือนอยากลองว่ามันจะรอดไหม ตายจริงไหม หรือบางคนอาจจะกระโดดฆ่าตัวตายเล่นๆ เวลาที่จะปิดเกมแล้ว
9 สิ่งในเกมที่เกมเมอร์ทุกคน ต้องเคยลองทำ
 
9. เผาทำลายทุกสิ่งที่ขวางหน้า
ความโรคจิตของคนเล่นเกมอย่างสุดท้าย สิ่งไหนที่ทำลายได้พี่แกจะทำลายทุกอย่างเพื่อความสะใจ ยิ่งถ้าสิ่งไหนทำลายแล้วมีของหรือเงินซ่อนอยู่ล่ะก็ พี่ท่านจะยิ่งชอบทำลายเป็นพิเศษ หรือคุณจะเถียงว่า คุณเล่น Resident Evil แล้วไม่ได้ทำลาย ถัง กล่อง หรือ ไห เพื่อหาของ ? บางคนเล่น The Sims ก็ชอบลองทำให้ไฟไหม้บ้านเล่นก็มี
9 สิ่งในเกมที่เกมเมอร์ทุกคน ต้องเคยลองทำ