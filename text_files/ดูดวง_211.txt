
ฝันถึงแมวสามสีจะโชคดีในเรื่องความรัก ฝันถึงแมวสีส้มจะมีโชคในเรื่องการเงินและธุรกิจ ฝันถึงแมวสีดำ-ขาวจะได้ลาภก้อนโตจากเด็ก หรือกำลังตั้งท้องก็เป็นได้ ฝันถึงแมวลายแถบจะมีโชคเกี่ยวกับบ้านและโชคจากคนที่อาศัยอยู่ในบ้าน ฝันถึงแมวสีเทาจะสมหวังตามที่ใฝ่ฝันไว้ ฝันถึงแมวสามสีหรือหลากสีผสมกันจะได้เจอเพื่อนทั้งเพื่อนใหม่และเพื่อนเก่า ฝันถึงแมวต่อสู้กันจะเจ็บไข้ได้ป่วยหรือจะทะเลาะวิวาทกับคนรอบข้าง ฝันถึงแมวดำจะได้ลาภ ฝันถึงแมวขาวจะมีโชคในเรื่องการคิดเชิงสร้างสรรค์ การทำนายทายทัก และเวทมนตร์คาถา
หากไม่ได้ฝันถึงแมวขาว แต่เหลือบไปเห็นหรือเจอะเจอกับมันเข้า คิดว่าชาวอังกฤษจะเชื่อในเรื่องโชคลางนี้อย่างไร ลองมาฟังเรื่องราวแปลก ๆ ที่จะเล่าให้ฟังกันค่ะ  เด็กนักเรียนชาวอังกฤษเชื่อว่า หากเด็กคนไหนเห็นแมวขาวในระหว่างเดินทางไปโรงเรียน เด็กคนนั้น พบกับเรื่องร้าย ๆ ไปตลอดทั้งวัน ในขณะที่ชาวอเมริกัน
 ชาวสเปน และชาวเบลเยี่ยมเชื่อว่า หากเจอแมวขาวในเวลากลางคืน คน ๆ นั้นจะประสบกับเรื่องไม่ดีในไม่ช้า ส่วนเรื่องแมวดำกับการนำโชคนั้น มีเรื่องเล่าว่า หากแมวดำเดินผ่านหน้าจะพบกับโชคดี ซึ่งตรงกันข้าม กับความเชื่อของชาวอเมริกันที่เล่าเอาไว้ว่า หากแมวดำเดินผ่านหน้าจะโชคร้ายหากแมวดำเดินตามหลัง จะประสบกับเรื่องเลวร้ายในอีกไม่ช้า  
ชาวฝรั่งเศสมีเรื่องเล่าว่า หากใครพบขนสีขาวแทรกอยู่ในแมวดำ คน ๆ นั้นจะเจอกับแม่หญิงงาม ในเร็ววัน ส่วนเรื่องเล่าเกี่ยวกับการนำโชคของแมวทั่วไป เคยได้ยินมาว่า นักเดินเรือในบางประเทศเชื่อว่า หากแมววิ่งผ่านหน้าไปสู่ท่าเรือ โชคดีก็จะเกิดขึ้นกับคน ๆ นั้น ยิ่งไปกว่านั้นจะทำให้เขากลับเข้าสู่ฝั่งอย่างปลอดภัย
ชาวสก๊อตเชื่อว่า หากมีแมวแปลกหน้ามานั่งเล่นที่เฉลียง เจ้าของบ้านจะได้ลาภที่เป็นทรัพย์สมบัติ ชิ้นโต ส่วนชาวนอร์เวย์เล่าขานต่อ ๆ กันมาว่า หากเห็นแมวสามสี จะทำให้คนนั้นเสียชีวิตด้วยอุบัติเหตุ หากผู้ใดได้ยินแมวจาม แสดงถึงลางสังหรณ์บางอย่าง (อาจเป็นทั้งลางดีหรือลางร้ายก็เป็นได้)  ลองพยายามนึกย้อนกลับไปสิคะ ว่าคืนที่ผ่านมาคุณฝันถึงแมวสีอะไร หรือได้เจอแมวที่มีลักษณะการนำโชค อย่างไรบ้างในแต่ละวัน ลองดูสิคะว่ามันเป็นจริงดั่งคำทำนายหรือเปล่า
แต่ละชาติก็มีความเชื่อที่แตกต่างกันไปนะค่ะ แต่อย่างไรก็ตามเป็นความเชื่อส่วนบุคคลนะค่ะ
 
ขอบคุณข้อมูลจาก FW Mail ภาพประกอบจาก Thinkstock