หลังจาก น้าเน็ก เกตุเสพย์สวัสดิ์ ปาลกะวงศ์ ณ อยุธยา ทวิตบอกลาแฟนคลับที่ที่ชื่นชอบในบทบาทการเป็นพิธีกร ไปเมื่อวันที่ 20 ม.ค.ที่ผ่านมา 
และเมื่อวาน (26 ม.ค.) ก่อนหน้าที่มีการแถลงข่าวในวันนี้ น้าเน็ก ได้โพสต์ข้อความบนทวิตเตอร์ "พรุ่งนี้เป็นอีกวันที่ชีวิตผมจะเปลี่ยนไป...ตลอดกาล ราตรีสวัสดิ์ครับ" 
สำหรับสาเหตุที่ น้าเน็ก ประกาศลาออกจากการเป็นพิธีกรทั้งหมดที่ตัวทำอยู่ บางกระแสบอกว่า น้าเน็ก จะไปทำโปรเจคใหญ่ของตัวเอง และอีกหนึ่งกระแสที่บอกว่า น้าเน็ก ป่วยหนักต้องการเวลาพักผ่อน  
ล่าสุดเมื่อเวลา 13.30 น. น้าเน็ก เปิดใจบอกว่า เหตุผลที่ขอลาออกจากงานพิธีกร คืออยากมีเวลาดูทีวีเหมือนกับคนอื่นเขาบ้าง อยากเติมอาหารสมองให้ตัวเอง เป็นการพักงานแค่ชั่วคราว 
ผมทำงานเบื้องหน้ามา 10 ปีแล้ว ก่อนหน้านั้นทำงานเบื้องหลังมา 10 ปี ผมอยากมีเวลาให้กับตัวเองบ้างทุกวันนี้ผมทำงานตื่นเช้าออกจากบ้่านไปทำงานกว่าจะเสร็จงานเข้าบ้านนอนก็ตีสอง ซึ่งผมไม่มีเวลาที่จะนั่งดูรายการทีวีเหมือนคนอื่น ซึ่งตรงนี้ผมคิดว่ามันทำให้ผมไม่มีอาหารให้กับสมองด้วย สิ่งหนึ่งที่ผมมองคือผมอยากสร้างสิ่งใหม่ ๆ ใ้ห้กับวงการบันเทิงเพราะผมรักวงการนี้
เป็นการพักงานชั่วคราวเท่านั้น ส่วนงานพิธีกรอีเว้นต์ ผมยังรับเหมือนเดิมเพราะผมรู้สึกว่าการขึ้นเป็นพิธีกรในงานอีเว้นต์มันทำให้ผมรู้สึกเหมือนเพิ่งทำงานพิธีกรครั้งแรก ทุกอย่างยังสดใหม่เหมือนเดิม ยังมีความตื่นเต้นทุกครั้งที่ยืนอยู่บนเวทีครับ
ในปีนี้รายการไทยแลนด์ก็อตทาเล้นท์จะเป็นงานสุดท้ายของปีนี้ เดอะเน็กเค็ดโชว์ปีนี้จะเป็นการโชว์ครั้งสุดท้ายเหมือนกันครับ ทวิตเตอร์ผมก็จะหยุดเล่นเช่นกัน 
ผมรู้ตัวเองมานานแล้วว่าผมอยากทำอะไร อยากหยุดตอนไหน ซึ่งก่อนหน้านี้ผมเคยเกริ่นกับผู้จัดทุกท่านแล้ว แต่ทุกท่านอาจจะไม่เชื่อว่าผมพูดจริง หลังจากที่ผมได้ไปลาออกและให้เหตุผลไปทุกคนเข้าใจครับ เพราะที่ผ่านมาผมทำงานเต็มที่กับทุกรายการ 
ระยะเวลาในการพักงานของผม ยังไม่ทราบว่าจะเมื่อไหร่ แต่ผมบอกได้เลยว่าผมกลับมาแน่นอน ผมรักงานเบื้องหน้าผมรักวงการบันเทิง และที่ผมคิดอยู่เสมอคือผมจะทำอะไรใหม่ให้กับวงการนี้ครับ ขอบคุณท่านที่ติดตามและให้การสนับสนุนผมมาตลอดครับ 
หลังจากที่ผมขอหยุดการทำงานให้กับตัวเอง ผมจะมีเวลากลับไปดูแลกิจการบริษัทของผมมากขึ้นครับ และตอนนี้ผมกำลังทำรายการทีวีบนอินเตอร์เน็ต ซึ่งเรื่องนี้ค่อนข้างใหญ่ผมจะได้มีเวลาในการดูแลงานนี้ของผมด้วย 
น้าเน็ก ทิ้งท้ายว่า ยังมีงานอีกหลายอย่างที่เราจะเจอกันอยู่ครับ ขอบคุณทุกคนจากใจจริง 
 
งาน 8 รายการที่น้าเน็กจะเลิกทำ
อี เม้าท์ ทาง ช่อง 7
เปรี้ยวปาก ทาง ไทยทีวีสีช่อง 3
รู้จริงป่ะ ทาง ไทยทีวีสีช่อง 3
สะบัดช่อ ทาง ช่อง 5
เกมเผาขน ทาง  ช่อง 5
เฮ สเตชัน ทาง  ช่อง 5
ไทยแลนด์ก็อตทาเลนต์ พรสวรรค์ บันดาลชีวิต ทาง ช่อง 3 
เทค มี เอาท์ไทยแลนด์ ทาง ช่อง 3 
 
4 งานที่น้าเน็กยังทำอยู่
พิธีกรevent
dj.สามแยกปากหวานที่hot91.5fm 
พรีเซนเตอร์ 
งานเขียนคอลัมน์ 
*ส่วนเดี่ยวไมโครโฟนจบลงปีนิ้เป็นรอบสุดท้าย
 