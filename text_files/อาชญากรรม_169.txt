
 
(11 พ.ย.)เมื่อเวลาประมาณ 11.00 น.พ่อและแม่ของ เอ็กซ์ จักรฤษณ์ ได้เดินทางเข้าพบ นางปวีณา หงสกุล รัฐมนตรีว่าการกระทรวงการพัฒนาสังคมและความมั่นของมนุษย์ หลังจากที่ หมอนิ่ม แพทย์หญิง นิธิวดี ภู่เจริญยศ และมารดาได้เข้าพบนางปวีณาและได้แถลงข่าวไปก่อนหน้านั้นแล้ว
โดยการเดินทางมาครั้งนี้พ่อกับแม่ของเอ็กซ์ ต้องการที่จะมาขอบคุณนางปวีณาที่ได้ให้การช่วยเหลือครอบครัวทุกอย่างพร้อมทั้งได้ได้เปิดใจถึงกรณีที่ตำรวจสามารถจับคนร้ายและรู้ตัวผู้บงการได้แล้ว
ซึ่งทางแม่ของ เอ็กซ์ จักรกฤษณ์ ได้กล่าวว่า ไม่รู้สึกโกธรที่คนบงการเป็นถึงแม่ของหมอนิ่ม โดยตนเองนั้นได้ให้อภัยแล้วเพราะเห็นว่าถึงตัวเองโกธรแค้นต่อไปก็ไม่สามารถทำให้เอ็กซ์ ฟื้นคืนมาจากความตายได้ ทุกวันนี้ก็ได้แต่พร่ำบอกลูกเอ็กว่าไม่ต้องห่วงนะตำรวจจับฆาตรกรได้แล้ว ขอให้ลูกไปสู่สุขคติ พร้อมทั้งได้ขอบคุณนางปวีณาที่ได้ให้การช่วยเหลือครอบครัวทุกอย่าง 
ส่วนทางด้านพ่อของ เอ็กซ์ จักรกฤษณ์ นั้นพูดอะไรไม่ได้มากเนื่องจากว่าป่วยลิ้นแข็งพูดได้ช้าแต่ความจำดี ได้กล่าวเพียงสั้นๆว่า "นรกบินดินมีจริง ลูกพ่อไปสบายแล้ว ใครทำอะไรไว้จะได้รับผลกรรมเช่นนั้น อยากให้ลูกหลับให้สบาย ไม่ต้องห่วง ให้ไปเกิดได้แล้ว ตำรวจเก่งสามารถจับคนร้ายได้แล้ว" พร้อมกันนี้ได้หยิบโทรศัพท์ออกมาให้สื่อมวลชนดูรูปที่ เอ็กซ์ จักรฤษณ์ ได้ถ่ายกับลูก ๆ เพียงไม่กี่วันก่อนที่จะถูกยิงจนเสียชีวิต