รายงานข่าวด่วนแจ้งว่า ที่พรรคพลังประชารัฐ มีการประชุมด่วนกว่า 3 ชั่วโมงหลังเกิดปัญหาขัดแย้งกรณี ร.อ.ธรรมนัส พรหมเผ่า ขู่จะนำ ส.ส.ในสังกัดกว่า 20 คน ลาออกพร้อมกัน รวมทั้งประเด็นเรื่องการต่อรองเก้าอี้รัฐมนตรี โดยกรรมการบริหารพรรคประชุมเพื่อหารือเรื่องดังกล่าว
หลังการประชุมเครียดร่วม 3 ชั่วโมง ที่ประชุมร่วมคณะกรรมการบริหารและ ส.ส.พรรคพลังประชารัฐ มีมติขับ ร.อ.ธรรมนัส​ และ ส.ส. ในกลุ่มรวมทั้งหมด 21 คน​ ออกจากการเป็นสมาชิกพรรค ในข้อหาสร้างความขัดแย้งภายในพรรค ส่งผลให้ ร.อ.ธรรมนัส​ ต้องหาพรรคการเมืองใหม่สังกัดภายใน 30 วัน โดยในวันที่ 20 มค. เวลา 10.30 น. นายไพบูลย์ นิติตะวัน  รองหัวหน้าพรรค จะเปิดแถลงข่าวที่รัฐสภา
มีรายงานข่าวว่า นางนฤมล ภิญโญสินวัฒน์ เหรัญญิกพรรค ไม่ได้ร่วมลงชื่อที่จะออกจากพรรคพร้อม ร.อ.ธรรมนัส ด้วย และ นายเพชรภูมิ อาภรณ์รัตน์ ส.ส.กำแพงเพชร ก็ได้ขอถอนตัวจากกลุ่ม ร.อ.ธรรมนัส และมีรายงานข่าว ร.อ.ธรรมนัส อาจย้ายไปอยู่พรรคเศรษฐกิจไทย ซึ่งเป็นพรรคใหม่ 
รายชื่อ ส.ส. 21 คนที่พรรคพลังประชารัฐมีมติขับออกจากพรรคประกอบด้วย

ร.อ.ธรรมนัส พรหมเผ่า ส.ส.พะเยา
นายบุญสิงห์ วรินทร์รักษ์ ส.ส.บัญชีรายชื่อ
นายไผ่ ลิกค์ ส.ส.กําแพงเพชร
นายจีรเดช ศรีวิลาส ส.ส.พะเยา
นายปัญญา จินาคา ส.ส.แม่ฮ่องสอน
นายวัฒนา สิทธิวัง ส.ส.ลำปาง
นายธนัสถ์ ทวีเกื้อกูลกิจ ส.ส.ตาก
นายภาคภูมิ บุญประมุข ส.ส.ตาก
นายพรชัย อินทร์สุข ส.ส.พิจิตร
นายเอกราช ช่างเหลา ส.ส.บัญชีรายชื่อ
นายวัฒนา ช่างเหล่า ส.ส.ขอนแก่น
นายสมศักดิ์ คุณเงิน ส.ส.ขอนแก่น
นายเกษม ศุภรานนท์ ส.ส.นครราชสีมา
นายสมศักดิ์ พันธ์เกษม ส.ส.นครราชสีมา
นางทัศนาพร เกษเมธีการุณ ส.ส.นครราชสีมา
นายสะถิระ เผือกประพันธุ์ ส.ส.ชลบุรี
นายณัฐพงษ์ จรัสพีพงษ์ ส.ส.สุรินทร์
นางจอมขวัญ กลับบ้านเกาะ ส.ส.สมุทรสาคร
นายยุทธนา โพธสุธน ส.ส.บัญชีรายชื่อ
พล.ต.ต.ยงยุทธ เทพจํานงค์ ส.ส.บัญชีรายชื่อ
นายธนะสิทธิ์ โควสุรัตน์ ส.ส.อุบลราชธานี
