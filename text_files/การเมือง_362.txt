คอหวยแห่ส่องทะเบียนรถนายกฯ "บิ๊กตู่" ไประยอง ขณะที่เลขยอดโควิดล่าสุดเกลี้ยงแผง หวังซับน้ำตาจากสถานการณ์โควิด-19 
บ่ายวานนี้ (30 ธ.ค.) พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม และคณะทำงาน ได้เดินทางด้วยเฮลิคอปเตอร์ มาลงที่สนามกีฬากลางจังหวัดระยอง และเดินทางด้วยรถตู้โตโยต้า อัลพาร์ด สีขาวทะเบียน กย 44 ระยอง เพื่อลงพื้นที่ให้กำลังใจประชาชน เจ้าหน้าที่ และหน่วยงานที่เกี่ยวข้อง โดยเฉพาะบุคคลากรด้านสาธารณสุขที่ช่วยกันเป็นหน่วยหน้าด่านป้องกันโควิด-19
Facebook หนังสือพิมพ์ข่าวระยองทะเบียนรถนายกฯ ที่ใช้ในการลงพื้นที่ จ.ระยอง
อย่างไรก็ตาม เป็นประจำของทุกครั้งที่นายกฯ ลงพื้นที่ในต่างจังหวัด บรรดาคอหวยต่างไม่พลาดจับจ้องไปที่รถประจำตำแหน่ง ซึ่งทะเบียนรถที่นายกรัฐมนตรีนั่งไปปฏิบัติภารกิจใน จ.ระยอง คือ ทะเบียน กย 44 ระยอง
ทำให้สลากกินแบ่งรัฐบาล หมายเลข 44 รวมถึงเลข 148 จำนวนผู้ติดเชื้อโควิด-19 ล่าสุดใน จ.ระยอง ถูกซื้อไปเกลี้ยงแผงภายใน จ.ระยอง หวังรับโชคไปซับน้ำตาจากสถานการณ์โควิด-19 ที่ต้องเผชิญอยู่ในขณะนี้

คอหวยโล่งอก! กองสลากฯ ยืนยัน งวดวันที่ 30 ธ.ค. ไม่เลื่อนออกรางวัล
ตรวจหวย 30 ธันวาคม 2563 ตรวจรางวัลที่ 1 ผลสลากกินแบ่งรัฐบาล
