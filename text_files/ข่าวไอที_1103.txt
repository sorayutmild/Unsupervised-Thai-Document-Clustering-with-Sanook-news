สวัสดีครับกลับมาพบกับพวกเราทีมงาน Sanook Hitech และการรีวิวสินค้าออกใหม่อีกครั้ง รอบนี้เป็นคิวของสายรัดข้อมืออัจฉริยะรุ่นใหม่ล่าสุดที่เพิ่งเปิดตัวไปอย่างสดๆ ร้อนๆ กับเจ้า Mi Smart Band 6 นั้นเอง
ผ่านไปแล้วครับสำหรับงานเปิดตัว Redmi Note 10G 5G สมาร์ทโฟน 5G ในราคาที่ดีที่สุด และ Redmi Note 10S สมาร์ทโฟน 2 รุ่นใหม่ที่วางจำหน่ายอย่างเป็นทางการในบ้านเรา แน่นอนครับว่าจัดงานทั้งที่คงไม่ได้มีแค่เปิดตัวสมาร์ทโฟนเท่านั้น เพราะทาง Mi ได้ทำการเปิดตัวผลิตภัณฑ์ใหม่อื่นๆ ด้วยเช่นกัน
และเจ้า Mi Smart Band 6 ที่เรากำลังจะรีวิวให้แฟนๆ ได้อ่านกันก็คือหนึ่งในผลิตภัณฑ์ใหม่ที่เปิดตัวไปนั้นเองครับ!!!

อุปกรณ์ภายในกล่องของ Mi Smart Band 6


Mi Smart Band 6
สายชาร์จ USB
คู่มือการใช้งาน

เปิดกล่อง Mi Smart Band 6 
กล่องของรุ่นนี้ยังคงเหมือนกับรุ่นก่อน เพียงแค่เปลี่ยนตัวเลขหน้ากล่องจาก 4 เป็น 5 ด้านข้างกล่องมีบอกคุณสมบัติ และจุดเด่นของสมาร์ทแบนด์รุ่นนี้



รูปร่างและการดีไซน์ตัวเครื่องภายนอกของ Mi Smart Band 6
Mi Smart Band 6 เป็นสมาร์ทแบนด์อัจฉริยะรุ่นใหม่ล่าสุดที่เพิ่งเปิดตัวและว่างจำหน่ายอย่างเป็นทางการครับ สำหรับในรุ่นใหม่นั้นจะมาพร้อมกับ ดีไซน์ที่หาใครเคยเล่นหรือสัมผัสกับ Xiaomi Mi Smart Band 5 จะรู้สึกว่ามันไม่ได้มีอะไรเปลี่ยนแปลงไปจากเดิมมากนัก Mi Smart Band 6 มีรูปร่างหน้าตาคล้ายคลึงกับของเดิม

Mi Smart Band 6  มาพร้อมกับหน้าจอ AMOLED ขนาดใหญ่ 1.56 นิ้ว ให้ความคมชัดกว่า 326PPI และมีขนาดหน้าจอแสดงผลได้มากกว่าราว 50% เมื่อเทียบกับรุ่นก่อน สามารถแสดงผลการเตือนต่างๆ ได้อย่างรวดเร็ว
ตัว Mi Smart Band 6 มีความโค้งมน จอแสดงผลเป็นแบบสัมผัส สามารถแตะสั่งงาน ปัดซ้ายขวา ขึ้นลงได้ แต่ในรุ่นนี้บนหน้าจอจะไม่มีปุ่มวงกลมแบบสัมผัที่ใช้เป็นปุ่ม Back หรือย้อนกลับเมนูก่อนหน้าเหมือนใน  Mi Smart Band 5 และนะครับเพราะเขาตัดออกไปละ หากคุณต้องการย้อนกลับไปก็แค่เอามือหรือนิ้วเอามือทับนาฬิกาทั้งหมดของ Mi Smart Band 6 มันก็จะกลับไปหาหลักให้และหากทำแบบนี้ก็สามารถพักหน้าจอได้เช่นกันครับ 
ตัวกรอบนาฬิกาเป็นวัสดุโพลิเมอร์ ส่วนสายรัดทำมาจากวัสดุยางซิลิโคนที่มีความอ่อนนุ่ม ทำให้รู้สึกถึงความพรีเมียมแต่ยังแฝงด้วยความทนทาน 

สายรัดข้อมือใช้วัสดุเป็นซิลิโคนสีดำ

โดยหน้าจอแสดงผลนั้นสามารถบอกค่าต่าง ๆ ได้อย่างมากมายในหน้าเดียว ทั้งแบตเตอรี่คงเหลือ,เวลา, จำนวนก้าวเดิน, วันที่และอัตราการเต้นของหัวใจ 

ต่อกันที่ส่วนของรอบๆ ตัวตัวเครื่องรุ่นนี้ไม่มีปุ่มทำงานใดๆ มาให้ครับ จะใช้ระบบการทำงานแบบสัมผัสหน้าจอหากต้องการย้อนกลับหน้าหลักครับ ดีไซน์เรียบง่าย...ด้านหลังเป็นเซ็นเซอร์ตรวจจับ ซึ่งจะมีไฟกระพริบสีเขียวขึ้น และพอร์ตแม่เหล็ก 2 อันสำหรับติดกับที่ชาร์จแบตเตอรี่ คำแนะนำคือถ้ามีความชื้นอย่าเพิ่งชาร์จไฟ เพราะอาจจะทำให้ขั้วชาร์จพังก่อนเวลาอันควร

การชาร์จที่แสนสะดวกสบาย
Mi Smart Band 6 มานั้นพร้อมกับแบตเตอรี่ขนาด 125mAh เท่ากับรุ่นก่อนหน้าอย่าง Mi Smart Band 5 สามารถใช้ได้ยาวนานต่อเนื่องถึง 14 วันโดยที่ไม่ต้องชาร์จ แต่ถ้าจะชาร์จไฟก็ทำได้รวดเร็ว 

ส่วนการชาร์จแบตเตอรี่นั้นก็ยังใช้การชาร์จแบบแม่เหล็กหรือ Magnetic Charging ที่บริเวณด้านหลังของสมาร์ทแบนด์ตามปกติครับ

การชาร์จแบตเตอรี่สำหรับในรุ่นนี้คือบอกเลยว่าเขาพัฒนาแล้ว คุณไม่จำเป็นต้องถอดส่วนของตัวเครื่องออกมาทำการชาร์จอีกแล้ว เพียงแค่หยิบแท่นชาร์จแบตเตอรี่ของตัวเครื่อง Mi Smart Band 6 และนำมันไปใกล้ๆ ช่องชาร์จ แม่เหล็กก็จะทำการดูดทันที

นอกจากนี้ Mi Smart Band 6 ยังมีคุณสมบัติกันน้ำได้ในระดับ 5 ATM หรือแรงดันน้ำที่ระดับ 50 เมตร ผู้ใช้สามารถสวมใส่ได้ในขณะที่ว่ายน้ำ ดำน้ำตื้นและขณะอาบน้ำอย่างไร้กังวล (ใส่ตอนฝนตก ใส่ล้างมือ อาบน้ำ หรือว่ายน้ำได้)

ทดลองสวมดู บอกเลยมันลงตัวกับข้อมือเป็นที่สุด
ตัวล็อกของของสายนั้นยังเป็นแบบเดิม ที่สามารถปรับได้หลายขนาดส่วนของตัวล็อกก็สามารถล็อกได้ง่ายและแน่นหนาดี ทำให้ไม่ต้องกังวลว่าจะหลุดหายออจากข้อมือหากต้องเล่นกิจกรรมหนักๆ 


 ฟีเจอร์ด้านสุขภาพของ Xiaomi Mi Smart Band 6 เด่นๆ ที่น่าสนใจ

Mi Smart Band 6 มีฟังก์ชั่นการออกกำลังกายที่ออกแบบมาเพื่อผู้ที่ชื่นชอบการออกกำลังกายอย่างจริงจัง ด้วยโหมดการออกกำลังกายที่มากกว่ารุ่นก่อนหน้าถึง 2 เท่า ครบครันด้วยการออกกำลังกายกว่า 30 ประเภท
ตั้งแต่การออกกำลังกายแบบยืดเหยียดหรือการออกกำลังกายแบบ HIIT หรือแม้แต่การออกกำลังกายจริงจังอย่างบาสเกตบอล ต่อยมวย และยิมนาสติก หรือแม้แต่กิจกรรมสนุกๆ อย่างซุมบ้าหรือ Street Dancing นอกจากนี้ ยังตรวจจับการออกกำลังกาย 6 ประเภทโดยอัตโนมัติ ได้แก่ วิ่งเอาท์ดอร์, เดิน, วิ่งลู่, เครื่อง Indoor Rowing, เครื่อง Elliptical Training และ ปั่นจักรยาน  รวมไปถึงการว่ายน้ำได้ด้วย


แม้ว่าจะเป็นของราคาไม่แพงมาก แต่ Mi Smart Band 6 มาพร้อมกับสามารถสั่งการเล่น/หยุดเพลง เพิ่ม/ลดเสียง รวมไปถึงกดเปลี่ยนเพลง ดูรายชื่อเพลงได้ผ่านทางหน้าจอเลย ซึ่งทำให้ผู้ใช้งานสะดวกมากๆ ครับ

การเชื่อมต่อและการใช้งานเบื้องต้นของ Mi Smart Band 6

 Xiaomi Mi Smart Band 6 ยังคงทำงานร่วมกับแอปพลิเคชัน Xiaomi Wear ซึ่งเป็นแอปสุขภาพและออกกำลังกายที่สามารถจับคู่และจัดการอุปกรณ์อัจฉริยะของ Mi Smart Band เข้ามาไว้ในเครื่อง(ตัวแอปพลิเคชันรองรับภาษาไทย)

จากนั้นเปิดบลูทูธ และทำการเชื่อมต่อกับ Mi Smart Band 6 เพื่อตั้งค่าการใช้งานผ่านทางสมาร์ทโฟนซึ่งมันสามารถทำงานได้ง่ายๆ ครับ

หน้าตาของแอปพลิเคชั่น Xiaomi Wear / Xiaomi Wear Lite ที่ประกอบไปด้วยโหมดต่างๆ ดังนี้


หน้าหลักๆ ของ Xiaomi Wear นั้นจะเป็น 3 ส่วนครับคือหน้าการตั้งค่า – ออกกำลังกาย – และหน้าข้อมูลสถานะ 

หน้าการตั้งค่า เป็นหน้าที่เราใช้งาบ่อยมากที่เพราะฟีเจอร์การออกกำลังกายหลักๆ อยู่ที่หน้านี้ครับ เรามาไล่กันดูไปเรื่อยๆ ครับว่า Mi Smart Band 6 ทำอะไรได้บ้าง

การนอน : สำหรับฟีเจอร์นี้เราสามารถตรวจจับการนอน, การขยับร่างกาย และการอยู่นิ่งตลอด 24 ชั่วโมงได้ครับ 

การวัดอัตราการเต้นของหัวใจ ที่มาพร้อมกับเซนเซอร์วัดอัตราการเต้นของหัวใจ


พลังงาน

ความเครียด
 
ฟีเจอร์ PAI ที่เริ่มมีในรุ่น Mi Smart Band 5  สำหรับ PAI (Personal physiological Activity Indicator) หรือค่าการทำกิจกรรมต่างๆ โดยอ้างอิงจากอัตราการเต้นของหัวใจครับ


การยืน

รอบฟีเจอร์นี้เหมาะมากๆ สำหรับสาวๆ เพราะมันสามารถการตรวจจับสุขภาพของสตรี : ช่วงเวลามีประจำเดือน, ช่วงเวลาตกไข่

การใช้ออกซิเจนสูงสุด (VO2 max) คือการวัดว่าปริมาณก๊าซออกซิเจนสูงสุดที่ร่างกายใช้ไปในเวลา 1 นาทีในภาวะที่ร่างกายออกกำลังกายจนถึงจุดที่อัตราการใช้ออกซิเจนสูงสุด หมายความว่า กล้ามเนื้อหัวใจทำหน้าที่บีบตัวด้วยแรงสูงสุดและอัตราการเต้นสูงสุด แล้ว ไม่สามารถเพิ่มการบีบตัวและการเต้นได้อีก

อีกฟีเจอร์ที่ตอนนี้ใครๆ ก็ร้องหาทั้งในสมาร์ทวอทช์และสมาร์ทแบนด์ก็คือการวัดค่า SpO2 ระดับออกซิเจนในเลือดนั้นเองครับ บอกแล้วไงว่ารุ่นนี้เด็ด...


ต่อมาเป็นส่วนของหน้าที่ 2 การออกกำลังการ

แถบสถานะสุดท้ายเป็นส่วนของ หน้าข้อมูลสถานะ 

ผู้ใช้สามารถเลือกเปลี่ยนดีไซน์หน้าจอได้ถึง 60 แบบและยังสามารถปรับแต่งให้เข้ากับสไตล์ของแต่ละคนหรือการแต่งกายในแต่ละวันอีกด้วย และหากใครต้องการตั้งค่าหน้า Watchface ก็สามารถเลือกได้จากแถบนี้ครับมีให้เราได้ดาวน์โหลดมาใช้งานเพียบ! สนุกมากกับสีสันได้มากยิ่งขึ้นกับ Watch Faces ที่มีสไตล์ให้เลือกตามใจชอบ

ส่วนของการใช้งานร่วมกับสมาร์ทโฟนที่ได้ทำการเชื่อมต่อฟีเจอร์พื้นฐานที่เรามักใช้งานเป็นประจำก็มาครบครับ ไม่ว่าจะเป็นการแจ้งเตือนเมื่อมีสายเข้า-ออก รวมไปถึงการแจ้งเตือนเมื่อมีข้อความต่างๆ เข้ามาการแจ้งเตือนหลักๆนั้นรองรับทุกแอปครับ และรองรับภาษาไทย
เล่นแล้วเล่าให้ฟังว่า Mi Smart Band 6 เป็นยังไง ดีแค่ไหนกับราคาแค่นี้

นอกจากนี้ Mi Band 6 ยังมาพร้อมกับการแจ้งเตือนเวลามีคนโทรเข้ามารวมได้เหมือนกัน รุ่นอื่นๆ ครับ และแน่นอนว่ามันสั่นแรงดีเหลือเกิน!!! รวมไปถึงการแจ้งเตือน (Notification) ของแอปพลิเคชั่นหลักๆ ที่เราได้ทำการเชื่อมต่อไว้ ก็สามารถทำได้อย่างไม่มีที่ติครับ และมันรองรับภาษาไทยด้วย และอีกอย่างที่ผมค่อนข้างประทับใจมากๆ สำหรับในรุ่นนี้คือหน้าจอแสดงผลไม่ว่าจะเป็นการใช้งานตอนกลางวันหรือกลางคืนก็ชัดเจนมากๆ 

บอกเลยว่า Mi Band 6 ที่มาพร้อมกับฟังค์ชั่นครบและเอาใจสายสุขภาพ แถมราคาก็ถูกเวอร์ ของมันต้องมีแล้วป่ะ! ส่วนหากท่านใดสนใจ  Mi Smart Band 6 ราคาขายอยู่ที่  1,090 บาท วางจำหน่ายพร้อมกันทั่วประเทศ ตั้งแต่วันที่ 27 พฤษภาคม เป็นต้นไปที่ Mi Store ร้านค้าที่ร่วมรายการทั่วประเทศและช่องทางออนไลน์