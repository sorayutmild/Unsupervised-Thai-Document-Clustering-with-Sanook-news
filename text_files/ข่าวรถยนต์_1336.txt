     Honda Accord Hybrid ไมเนอร์เชนจ์ใหม่ เผยจุดเปลี่ยนสำคัญที่เปลี่ยนจากก้านเกียร์อัตโนมัติทั่วไป มาเป็นระบบปุ่มกดแทน เพิ่มความพรีเมี่ยมยิ่งกว่าเดิม
     ระบบเกียร์แบบปุ่มกดที่อยู่ใน ฮอนด้า แอคคอร์ด ไฮบริด ไมเนอร์เชนจ์ใหม่ ถูกพัฒนาต่อมาจากรถพลังงานไฮโดรเจน 'Clarity Fuel Cell' นั่นเอง
 

     นาย นิโนโมยะ วาตารุโอซามุ จากฝ่ายวิจัยและพัฒนาด้านเทคนิคของฮอนด้า ระบุถึงการเปลี่ยนจากก้านเกียร์ทั่วไปมาใช้แบบปุ่มเนื่องจากจะช่วยเพิ่มพื้นที่ใช้สอยบริเวณคอนโซลกลาง เนื่องจากปกติแล้วพื้นที่ดังกล่าวจะไม่สามารถใช้งานอื่นๆได้เลย แต่การเปลี่ยนมาใช้แบบปุ่มจะช่วยให้สามารถเพิ่มอุปกรณ์ต่างๆ เช่น ระบบชาร์จโทรศัพท์มือถือแบบไร้สาย เป็นต้น
     ทั้งนี้ การเปลี่ยนมาใช้ระบบเกียร์ไฟฟ้าแบบปุ่มทำให้เกิดเสียงวิพากษ์วิจาร์ณด้านลบในระยะแรก แต่นายนิโนโมยะ ระบุว่า 'ระยะแรกอาจต้องปรับตัวบ้าง แต่เมื่อใช้ไปนานๆเข้า ลูกค้าก็จะเริ่มชอบระบบดังกล่าวนี้อย่างแน่นอน'

     ราคาจำหน่าย Honda Accord Hybrid ไมเนอร์เชนจ์อยู่ที่ราว 1.25 - 1.33 ล้านบาทในญี่ปุ่น
 
 