ถ้าพูดถึง Samsung Galaxy A คงต้องบอกว่าการพัฒนาถึง 2 รุ่นที่ผ่านมามีการนำลูกเล่นเรือธงมาใส่ทั้งนั้นแล้วปีนี้กับรุ่นที่ 3 กับ Galaxy A7 2017 ซึ่งมาครบทุกด้านแล้วมันจะดีแค่ไหน มาดูกันดีกว่า
รายละเอียดของ Samsung Galaxy A7 2017

ขนาดตัวเครื่อง 156.8 x 77.6 x 7.9 มิลลิเมตร
สีตัวเครื่อง Black Sky, Gold Sand, Blue Mist
น้ำหนัก 186 กรัม
CPU Exynos 7880 Octa-core 1.9 GHz Cortex-A53
GPU Mali T830MP3
RAM 3GB
ความจุในตัว 32GB
เพิ่มความจำได้ด้วย Micro SD 256GB
การเชื่อมต่อเครือข่ายมือถือ : 2G/3G/4G Cat 6 300/50 Mbps
WiFi 11 b/g/n/ac, Bluetooth V4.1
หน้าจอ 5.7 นิ้ว Super AMOLED ความละเอียด 1920x1080
กล้องหน้า 16 ล้านพิกเซล
กล้องหลัง 16 ล้านพิกเซล9 พร้อมกับระบบ Auto Focus + LED Flash
แบตเตอรี่ 3600 mAh
ระบบปฏิบัติการ Android 6.0.1 Marshmallow

รูปร่างของ Samsung Galaxy A7 2017
ด้านหน้าของ Samsung Galaxy A7 2017 จะแตกต่างจากรุ่นที่แล้วค่อนข้างมาก โดยมีหน้าขนาด 5.7 นิ้ว Super AMOLED สีสันคมชัดพร้อมกับความละเอียด 1920x1080 ถือว่ากำลังดี รองรับมัลติทัช 10 จุด

 ส่วนบน เซนเซอร์, หูฟัง โลโก้ Samsung พร้อมกับ กล้องหน้าขนาด 16 ล้านพิกเซล
 
ส่วนล่างมีปุ่ม Recent สำหรับสลับ Apps, ปุ่ม Home รองรับระบบสแกนลายนิ้วมือ และปุ่ม Back
 
ด้านข้างเหมือนกับ Samsung Galaxy J7 Prime แต่ด้วยความว่าเป็นรุ่นที่สูงกว่าทำให้ขอบด้านข้างดูพรีเมี่ยมกว่า ข้างซ้ายมีปุ่มปรับระดับเสียงพร้อมถาดใส่ซิมแบบ Nano SIM และ Micro SD
 
ข้างขวามีปุ่ม Power สำหรับเปิดปิดเครื่อง และลำโพงตัวเครื่องอยู่ด้านนี้

ด้านบนมีถาดใส่ซิมแบบ Nano SIM  และ Micro SD

ด้านล่างมีช่องเสียบ USB-C พร้อมกับ ช่องเสียบรูหูฟัง และไมโครโฟน
 
 ด้านหลัง มีกล้องหลังขนาด 16 ล้านพิกเซลพร้อมกับ Auto Focus และ LED Flash ซึ่งมีดีที่เลนส์ไม่ยื่น และด้านหลังเป็นกระจกทำให้มี Tag NFC พร้อมรองรับบริการ Samsung Pay ในตัว
 
ภาพรวมจากที่ได้สัมผัสต้องบอกว่ามันดีขึ้นกว่ารุ่นเดิมและออกไปในทางของ Samsung Galaxy J7 Prime ที่รีวิวก่อนหน้านี้ก็จริง แต่ว่าสิ่งที่ดีกว่าอยู่ที่กว่าอยู่ที่วัสดุและตัวเครื่องสามารถกันน้ำได้ และเป็น Samsung รุ่นแรก ๆ ที่ใช้ USB-C ทันสมัย แต่ตัวเครื่องลื่นไปนิดเท่านั้นเอง ที่สำคัญคือ Galaxy A 2017 สามารถกันน้ำมาตรฐาน IP68 หรือ ลงน้ำได้ 1 เมตร 30 เซนติเมตร ได้นาน 30 นาที
 ประสิทธิภาพของ Samsung Galaxy A7 2017
 
จากภาพการทดสอบ Benchmark ที่เห็นคะแนนของ Antutu นั้นทำได้อยู่ที่ 61374 คะแนน อยู่ระดับกลาง ๆ เท่านั้น ถ้าไม่ได้เล่นเกมหนัก ๆ เน้นใช้งานมากกว่ารุ่นนี้ลงตัวกว่าและตอบสนองได้ดีไม่น้อยเช่นกัน
 
ส่วนแบตเตอรี่นั้นยังคงขนาดเท่าเดิมคือ 3600 mAh ที่สามารถใช้งานได้อย่างยาวนานถึง 11 กว่าชั่วโมง ในผลการทดสอบเรียกได้ว่าเป็นมือถืออีกรุ่นที่แบตฯอึดได้ใจ
ส่วนระบบประหยัดพลังงานที่ให้นั้นยังคงมี Ultra Saving Mode ให้เลือกเหมือนเดิมพร้อมกับปรับระบบประหยัดพลังงานได้ 3 แบบสุดขั้ว พร้อมกับ Fast Charge ให้เลือกเช่นกัน
คุณสมบัติลูกเล่นที่น่าสนใจ
 
Samsung Galaxy A7 2017 ใช้ระบบปฏิบัติการ Android 6.0.1 Marshmallow พร้อมกับ TouchWIZ UI แบบใหม่ที่เรียกได้ว่าถึงขึ้นต้องรื้อความจำใหม่เลยก็ว่าได้ ถือว่าเป็นรูปแบบที่ดูดีและลงตัวมาพอสมควร

ลูกเล่นใหม่ที่น่าสนใจของ Samsung Galaxy A7 2017 มีหลาย ๆ จุดพอสมควรไม่ว่าจะเป็น

รองรับบริการ Samsung Pay จ่ายเงินผ่านบัตรโดยแตะกับเครื่องรูดบัตร
Secure Folder ระบบข้อมูลลับรวมถึง Apps ที่สามารถสร้างเพิ่มขึ้นมา ทำได้เหมือนกับกับการมีมือถือ 2 เครื่องในตัวเดียว
ระบบสแกนลายนิ้วมือที่สามารถทำงานได้รวดเร็วขึ้น
Always On แสดงผลเหมือนกับ Galaxy S7 แต่ดีกว่าที่มีโปรแกรมอื่นแสดงผลได้ด้วย


ส่วนลูกเล่นอื่น ๆ นั้นยังคงมีครบไม่ว่าจะเป็นระบบการปรับเสียง Sound Alive,  เครื่องคิดเลข, เครื่องอัดเสียง, S Planner ตารางจัดการนัดหมาย, Memo ไว้จดบันทึก รวมไปถึง Galaxy Apps ไว้โหลด Apps สำหรับ Samsung และ S Health ไว้ดูแลสุขภาพคุณได้อีกด้วย

สำหรับกล้องของ Samsung  Galaxy A7 2017 ใช้กล้องหลังขนาด 16 ล้านพิกเซลพร้อมกับ LED Flash และมีการปรับเมนูกล้องใหม่ให้ดูทันสมัยมากขึ้นและเป็นรูปแบบที่ดูดีเข้าใจง่าย สามารถสลับกล้องหน้าหลังได้ด้วยการปัดขึ้นและลง นอกจากนี้มีโหลดให้เลือกถ่ายภาพมากมาย ส่วนการถ่ายวีดีโอทำได้ความละเอียดสูงสุด Full HD
 
และกล้องหน้าความละเอียด 16 ล้านพิกเซลรูรับแสงเป็น F1.9 ใช้หน้าจอเป็น Selfie Flash และมี Beauty Mode ให้เลือกอีกด้วย
 



(ตัวอย่างภาพถ่ายจาก Samsung Galaxy A7 2017)
สรุปจากการลองใช้ Samsung Galaxy A7 2017
ถือว่าเป็นมือถือระดับกลางที่ใส่ฟีเจอร์ระดับเรือธงดีไม่น้อย เช่นฟีเจอร์กันน้ำ, Samsung Pay, Secure Folder ที่มือถืออย่าง S7 ยังไม่มีให้ พร้อมกับกล้องหน้าและหลังความละเอียด 16 ล้านพิกเซล ซึ่งหายากในมือถือระดับกลาง ถือว่าเป็นอีกรุ่นที่คุ้มค่า อีกตัวหนึ่ง

สำหรับราคาของ Samsung Galaxy A7 2017 อยู่ที่ 16,490 บาท ฟังดูสูงเอาเรื่องอยู่ แต่มีการซื้อแล้วแถมบัตร Samsung Galaxy Gift Card มูลค่า 2,500 บาท ทำให้ราคาเครื่องจริงนั้นอยู่ประมาณ 14,990 บาท ถือว่ายังพอรับได้และอยู่ในระดับเดียวกับรุ่นเดิมเมื่อเปิดตัว คู่แข่งนั้นจะถูกกว่ารุ่นนี้หมด แต่ถ้าต้องการมือถือเน้นใช้งานจริง รุ่นนี้ลงตัวสุดครับ
ข้อดี

ตัวเครื่องดูเรียบและสวยมากขึ้น
แบตเตอรี่ทน
สเปคเพียงพอต่อการใช้งาน
กล้องหน้าความละเอียดมากขึ้น
กันน้ำได้

ข้อควรปรับปรุง

ลำโพงอยู่ด้านบนและตัวเล็ก
ราคาสูงมาก

 