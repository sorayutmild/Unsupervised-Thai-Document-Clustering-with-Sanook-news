เนื้อคู่ บางคนเจอง่ายอยู่ๆ จะมาก็มา บางคนใช้เวลาหามาทั้งชีวิตยังไม่เจอ แต่ถ้าเจอกันแล้วจะใช่คู่กันจริงหรือเปล่า นี่สิคือปัญหาหนักใจของใครหลายคน อยากรู้ว่าเนื้อคู่ของคุณจะใช่ค่กันจริงหรือไม่ Sanook! Horoscope มีคำตอบมาให้คุณๆ แล้วค่ะ

เนื้อคู่ตามปีเกิด

คนที่เกิดปีชวด + คนที่เกิดปีมะโรง + คนที่เกิดปีวอก
คนที่เกิดปีชวด เป็นคนที่มีนิสัยน่ารัก ขี่เล่น ซื่อสัตย์ต่อคนรัก ฉลาดมีเสน่ห์ ช่างพูดช่างจาและมีสัมผัสที่ 6 (Sixth Sense) ดี
คนที่เกิดปีชวด และคนที่เกิดปีวอก ปราดเปรียวเฉลียวฉลาด สามารถปรับตัวให้เข้ากับสิ่งแวดล้อมได้ และมีวาทศิลป์ที่จะรู้จักพูดคุยหยอกล้อเล่นกันกับคนที่เกิดปีมะโรงให้หายเครียดได้ เพราะคนที่เกิดปีมะโรงเวลาโกรธไม่ค่อยเกรงกลัวใครและมันจะเป็นคนขี้เหงา ไม่ชอบอยู่โดดเดี่ยว ถ้ามีคนที่เกิดปีชวดหรือคนที่เกิดปีวอกอยู่ด้วยก็จะมีความสุขกว่าปีอื่น เพราะด้วยตัวของปีมะโรงก็เป็นคนค่อนข้างทันสมัยเปิดเผยร่าเริงเช่นกัน
คนที่เกิดปีมะโรง ก็มีสัมผัสที่ 6 เหมือนคนที่เกิดปีชวด คนที่เกิดปีวอกกับปีชวดมันจะรู้ทันคนที่เกิดปีมะโรงที่จอมเจ้าชู้ และรู้ว่าจะต้องทำอย่างไรถึงจะเข้าถึงชาวมะโรงได้ จึงกลายเป็นต่างคนต่างรู้ทันเกมกัน
คนที่เกิดปีฉลู + คนที่เกิดปีมะเส็ง + คนที่เกิดปีระกา
คนที่เกิดปีฉลู เป็นคนดื้อรั้นออกจะหัวโบราณ และหยิ่งในศักดิ์ศรีของตัวเอง นิ่งๆ ไม่ค่อยโรแมนติก แต่มีความอ่อนโยนและมีมานะอดทน ขยัน ชอบพึ่งลำแข้งของตัวเอง เจ้าทุกข์ชอบที่จะไปแบกรับภาระชาวบ้าน ด้วยเป็นคนไม่ค่อยช่างพูด จึงเหมาะกับคนที่เกิดปีมะเส็งและปีระกา ที่รู้จักพูดรู้จักคุย ช่างพูดเจรจา และรู้จักแต่งเนื้อแต่งตัวให้สวยงามมีเสน่ห์ชวนให้ลุ่มหลงคนที่เกิดปีระกา ก็มีความเป็นคนหัวเก่า อนุรักษ์นิยม รักครอบครัวเหมือนคนที่เกิดปีฉลู และยังเป็นคนค่อนข้างเปิดเผยตรงไปตรงมา มีแต่ความจริงใจ
คนที่เกิดปีฉลู และคนที่เกิดปีระกา มีท่วงท่าที่สง่างามถูกใจชาวมะเส็ง
คนที่เกิดปีมะเส็ง ก็เป็นคนเจ้าระเบียบ ฉลาดเฉียบแหลมถูกใจชาวปีฉลูไง แต่คนที่เกิดปีระกาจะเข้าใจกันง่ายกับคนที่เกิดปีมะเส็ง เหมือนอย่างที่โบราณท่านว่า ไก่เห็นตีนงู งูเห็นนมไก่
คนที่เกิดปีขาล + คนที่เกิดปีมะเมีย + คนที่เกิดปีจอ
คนที่เกิดปีขาลและคนที่เกิดปีมะเมีย ควรแต่งงานให้ช้าๆ ไว้ เพราะเป็นพวกมีไฟแรง ชอบแสงหาความตื่นเต้นทางอารมณ์ และออกจะเจ้าชู้ในช่วงวัยหนุ่มสาว เพราะสง่างามและมีเสน่ห์
คนที่เกิดปีจอ มักเป็นคนที่ซื่อสัตย์จงรักภักดี ใจดีเมตตา กล้าที่จะเสียสละ และยอมที่จะแบกรับทุกข์หรือภาระของคนอื่น และเหมาะกับชาวมะเมียที่ไม่ค่อยชอบอยู่กับที่ มักปราดเปรียว พุ่งทะยานไปข้านอกตลอด คนที่เกิดปีจอก็จะได้เฝ้าบ้านให้ไง และคอยดูแลเอาใจใส่ใจเรื่องต่างๆ ได้ดี
คนที่เกิดปีขาล เป็นผู้มีหัวใจที่อบอุ่น มีความอ่อนโยนต่อคนที่ตัวเองรัก ซึ่งเป็นคนที่รักครอบครัวมาก เช่นเดียวกับคนที่เกิดปีจอจะรักพวกพ้องพี่น้องและครอบครัวมากเช่นกัน คู่นี้เข้ากันได้นอกจากนี้คนที่เกิดปีขาล เป็นคนที่ฉลาดไฟแรงสูง กล้าที่จะผจญภัยเช่นเดียวกับปีมะเมีย ที่พร้อมจะตะลุยไปข้างหน้า ซื่อสัตย์ มีน้ำใจเป็นนักกีฬา สนุกสนานร่างเริงทำให้คนที่เกิดปีขาบและคนที่เกิดปีจอไม่เครียด
คนที่เกิดปีมะเมีย ชอบความอิสระ ทันสมัยตื่นเต้นแปลกใหม่ จึงต้องหาคนที่อดทนได้อย่างคนที่เกิดปีจอ หรือมีอำนาจและมีเสน่ห์ด้วยอย่างคนที่เกิดปีขาลจึงจะพอใจ
คนที่เกิดปีเถาะ + คนที่เกิดปีมะแม + คนที่เกิดปีกุน
คนที่เกิดปีเถาะ ปีมะแม และปีกุน เป็นพวกรักสงบ ซื่อสัตย์ใจบุญ ใจเย็น ใจอ่อน สงสารคนง่ายและใจดีมีคุณธรรม มองโลกในแง่ดี มีมนุษย์สัมพันธ์ที่ดี เป็นผู้มีพรสวรรค์ในด้านการเจรจาต่อรอง สามารถ พูดจาไพเราะนุ่มนวล สามารถคลี่คลายความตึงเครียดในสถานการณ์ต่างๆ ได้อย่างดีเยี่ยม เป็นผู้ที่ชอบเสียสละต่อส่วนรวม รักบ้าน รักครอบครัว ห่วงใยญาติพี่น้องและเพื่อนฝูง และมีอะไรอีกหลายๆ อย่างที่คล้ายคลึงกัน จึงทำให้คนที่เกิดปีเถาะ ปีมะแม และปีกุนอยู่ด้วยกันได้ง่ายกว่าปีอื่นๆ แล้ว คนที่เกิดปีมะแม ก็มักจะมีอารมณ์ที่อ่อนไหวง่าย เจ้าทุกข์ วิตกกังวลคิดมาก เจ้าระเบียบรักสะอาด และคนที่เกิดปีเถาะก็เป็นคนมีอารมณ์ที่แปรปรวนง่าย เพราะฉะนั้นคนที่คิดจะรักคนในปีนี้ ควรที่จะคิดและเข้าใจอารมณ์ให้ดี
คนปีเถาะและปีมะแม ทั้ง 2 ปีนี้ จึงเหมาะสมกับคนที่เกิดปีกุน ที่เป็นคนค่อนข้างอารมณ์ เรื่อยๆ เฉื่อยๆ มองโลกในแง่ดี ยอมรับความเป็นจริงในชีวิตให้ความจริงใจ ให้อภัยไม่ค่อยคิดแค้นใคร ขยันอดทนใจกว้าง รักสะอาด ฉลาดนะแต่ไม่ค่อยเฉลียว จนบางทีก็ทำอะไรมักเสียเปรียบผู้อื่น จึงจำเป็นต้องให้คนอื่น จึงจำเป็นต้องให้คนที่เกิดปีเถาะที่มีความละเอียดกว่าคอยดูแลไม่ให้คุณปีกุนเสียเปรียบใคร

ขอบคุณข้อมูลจาก FW Mailขอบคุณภาพประกอบจาก Photos.com