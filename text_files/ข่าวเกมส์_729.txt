สุสานเกมเมอร์
เรื่องราวของวันนี้มาแนวเศร้าไปสักหน่อย เราจะพาไปชมสุสานประหลาดที่ไม่เคยพบเห็นที่ไหนมาก่อน ที่ Lund ประเทศสวีเดน ที่นั่นมีสุสานของเด็กผู้ชายวัย 5 ปีคนหนึ่ง ผู้รักการเล่น Pokemon เป็นชีวิตจิตใจจนกลายเป็นส่วนหนึ่งในชีวิตของเขา เมื่อเขาได้เสียชีวิตลง (ข้อมูลไม่ได้บอกว่าเสียชีวิตเพราะเหตุใด) พ่อแม่ของเด็กจึงได้สร้างสุสานที่มีรูปปั้นปูนหล่อพิเศษขึ้น เพื่อสื่อถึงลูกชายของพวกเขา โดยเป็นรูปปั้นเด็กผู้ชายมีปีกกำลังนั่งเล่นเกม Pokemon ในเครื่อง Gameboy Advance อยู่ ซึ่งทั้งรูปปั้นเด็กผู้ชายและเครื่อง GBA นั้นทำออกมาได้เหมือนจริงดี โดยพ่อแม่ของเด็กหวังว่าลูกชายของเขาจะยังมีความสุขกับเกมที่เขารักต่อบนสวรรค์
สุสานเกมเมอร์
ไม่เพียงแค่ที่สวีเดนเท่านั้น ที่ประเทศจีนก็มีสุสานแปลกๆให้เห็นเช่นกัน แต่เป็นสุสานคอมพิวเตอร์ โดยแม่ของผู้ตายได้สร้างสุสานแบบจีน (หรือฮวงซุ้ยนั่นเอง) เป็นรูปคอมพิวเตอร์เดสก์ท็อป พร้อมคีย์บอร์ดและเม้าส์ ให้กับลูกชายของเธอที่เสียชีวิตไป เนื่องจากผู้ตายใช้เวลาส่วนมากในช่วงที่ยังมีชีวิต นั่งอยู่ที่หน้าคอมพิวเตอร์แทบทั้งวัน ไม่ว่าจะเป็นการเล่นอินเตอร์เน็ต เล่นเกม ใช้เรียนหนังสือ และทำงาน ซึ่งที่หน้าสุสานได้มีหนังสือที่มีกลอนภาษาจีนเขียนไว้ว่า "ภูเขาสูง เมฆสีขาว ช่วยส่งความรู้สึกของแม่ไปสู่ลูก"
สุสานเกมเมอร์
จากสุสานแปลกๆนี้ ก็มำให้เราได้ทราบว่า แม้ว่าลูกของพ่อแม่จะชอบเล่นเกม ชอบเล่นอินเตอร์เน็ต จนไม่มีเวลาให้กับพวกท่านมากนัก พวกท่านก็ยังคิดลูกๆอยู่เสมอแม้ว่าลูกของพวกเขาจะจากไปแล้วก็ตาม ดังนั้นเกมเมอร์ทุกๆท่านก็อย่าลืมทำความดี ปรนนิบัติคุณพ่อคุณแม่ซะตอนนี้ที่ยังมีโอกาสนะครับ ก่อนที่เราหรือพวกท่านคนใดคนหนึ่งจะจากไปซะก่อน