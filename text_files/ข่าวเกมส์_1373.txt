The Sims 4 Get Together ตัวเสริมใหม่ชาวซิมส์ 4
The Sims 4 Get Together
ชาวซิมส์ก็เหมือนคนเรานั่นแหละ ชื่นชอบหาความแปลกใหม่ให้กับชีวิต พวกเขาอยากไปเที่ยวที่ใหม่ๆ ที่ซึ่งพวกเขาจะได้เจอเพื่อนใหม่ ประสบการณ์ใหม่ๆ อยากทำกิจกรรมแปลกๆ อยากชิมอาหารหรือเครื่องดื่มที่ไม่เคยลิ้มลอง และตอนนี้พวกชาวซิมส์ทั้งหลายกำลังจะได้สิ่งที่พวกเขาต้องการ ใน The Sims 4 Get Together ตัวเสริมล่าสุดที่มาเพิ่มความสนุกให้ชาว The Sims 4 ในเดือน พฤศจิกายน 2015 นี้
The Sims 4 Get Together
The Sims 4 Get Together จะนำเสนอสถานที่ใหม่ให้ชาวซิมส์ได้ไปสัมผัส นั่นคือเมือง Windenburg เป็น World ใหม่สไตล์ประเทศแถบยุโรป ที่ผสมผสานอารยธรรม สถาปัตยกรรม สิ่งก่อสร้างแบบต่างๆของยุโรปหลายประเทศเข้าไว้ด้วยกัน ทั้งอาคารแบบเมืองและแบบชนบท และสิ่งใหม่อื่นๆที่ให้ชาวซิมส์ได้เห็นและสัมผัส

แต่จุดเด่นของ The Sims 4 Get Together ไม่ได้มีแค่นั้น เพราะความสนุกจากการไปผจญภัยยังดินแดนแห่งใหม่ ไปคนเดียวคงไม่สนุก ต้องไปเป็นแก๊งกับเพื่อนๆชาวซิมส์คนอื่นๆ ด้วยการก่อตั้ง Clubs ชมรมสำรวจดินแดนใหม่ใน Windenburg ด้วยกัน รวมถึงทำกิจกรรมต่างๆ อย่างการจัดปาร์ตี้ในบาร์ การตั้งแคมป์ไฟ และอื่นๆ แล้วแต่ชมรม เพราะมีชมรมหลายแบบให้เลือก
และบางชมรมยังมีสกิลใหม่ๆให้ชาวซิมส์เรียนรู้ด้วยนะ อย่างชมรมเต้นรำ ก็มีสกิล Dancing ส่วนชมรมดีเจ ก็มีสกิล DJing อยากสนุกร่วมกับเพื่อนๆแบบไหน ก็เลือกชมรมที่ต้องการเลย
The Sims 4 Get Together