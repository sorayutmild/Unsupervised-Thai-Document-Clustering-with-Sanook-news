(20 ม.ค.) เกาะติด ม็อบชัตดาวน์กรุงเทพฯ วันที่ 8 ผ่านไป 1 สัปดาห์เต็ม นายสุเทพ เทือกสุบรรณ ได้ประกาศยกระดับรณรงค์ขับไล่ระบอบทักษิณทั่วประเทศ ระดมกลุ่มมวลชนปิดสถานที่ราชการ พร้อมกับนัด กปปส.พื้นที่กรุงเทพฯ ปิดธนาคารออมสิน สำนักงานใหญ่ ย่านสะพานควาย เพื่อปกป้องทรัพย์สินเงินของแผ่นดิน พร้อมขู่ปิดธนาคารกรุงไทยทั่วประเทศ
18.57 น. สุเทพขึ้นเวทีอโศกกับบุคลากรทางการแพทย์หลังเดินรณรงค์ปฎิรูปก่อนเลือกตั้ง
16.10 น. "สุเทพ" นำม็อบเสื้อกาวน์ หมอ-พยาบาลและประชาคมสาธารณสุข ร่วมเดินขบวนจากแยกปทุมวันไปยังแยกอโศก
15.40 น. แพทย์ พยาบาล และบุคคลากรการแพทย์ รวมตัวกันในนาม ม๊อบเสื้อกาวน์ บริเวณสยามดิสคัฟเวอรี่
(ภาพจากทวิตเตอร์ @Weerid_ThaiPBS)
15.25 น. เจ้าหน้าที่กรมทางหลวง ยอมเปิดประตูหน้ากรม ข้าราชการขับรถทยอยกลับบ้าน กลุ่มผู้ชุมนุม กปปส. พึงพอใจ
15.18 น. กลุ่มผู้ชุมนุม กปปส. เคลื่อนขบวนเข้าประชิดหน้า กรมทางหลวง เจรจาให้ รปภ.เปิดประตูให้ข้าราชการได้หยุดทำงานและกลับบ้าน
14.34 น. ธ.ก.ส. ชี้ชัด รัฐบาบนำเงินฝากไปจ่ายจำนำข้าวไม่ได้แน่นอน เพราะตอนนี้ทำอะไรต้องให้ กกต.อนุมัติ เท่านั้น
14.16 น. แกนนำ กปปส. เข้าเจรจากับตัวแทน ธ.ก.ส. หารือสำเร็จไปได้ด้วยดี เตรียมนำมวลชนออกจากพื้นที่
14.07 น. รองผบ.ตร. เผย ศาลอนุมัติหมายจับผู้ต้องหา 1 คน เหตุระเบิดอนุสาวรีย์ชัยฯ 3 ข้อหา ยังไม่ทราบเป็นลูกน้อง เสธ.แดง หรือไม่
(ภาพจากทวิตเตอร์ @yupaporn_pik)
13.46 น. กลุ่มผู้ชุมนุม กปปส. ราชประสงค์ นำโดย "ชุมพล จุลใส" บุกเข้าไปยังธนาคารเพื่อการเกษตรและสหกรณ์การเกษตร (ธ.ก.ส.) สำนักงานใหญ่
13.37 น. ผู้ชุมนุม กปปส. ห้าแยกลาดพร้าว เคลื่อนขบวนถึงหน้าสำนักงานการทางพิเศษฯ ประกาศให้เจ้าหน้าที่ทุกคนออกมา หยุดทำงานและร่วมชุมนุม
(ภาพจากทวิตเตอร์ สวพ.91)
13.18 น. "สุเทพ" เรียกหารือแกนนำ กปปส. ทุกเวที ณ หอศิลป์ หลังเวทีปทุมวัน เพื่อกำหนดแนวทางชัตดาวน์กรุงเทพ
12.52 น. "ถาวร" นำมวลชน กปปส. กลับอนุสาวรียชัยฯ หลังเจรจาได้ข้อยุติ ธนาคารออมสิน ยืนยันไม่ปล่อยเงินให้รัฐบาลใช้จำนำข้าว
12.26 น. กลุ่มผู้ชุมนุม กปปส. ราชประสงค์ บุกอาคารซอฟต์แวร์ปาร์ค ขอให้เจ้าหน้าที่หยุดทำงาน ขอพบ "ธาริต เพ็งดิษฐ์"
12.02 น. กลุ่มผู้ชุมนุม กปปส. ห้าแยกลาดพร้าว เคลื่อนขบวนไปสำนักงานการทางพิเศษ เพื่อขอให้หยุดทำงาน
(ภาพจากทวิตเตอร์ @kowit_js)
11.48 น. "สุเทพ" ปรากฏตัวที่เวทีปทุมวัน วันนี้อาจร่วมเดินขบวนกับกลุ่มแพทย์พยาบาล จุฬาฯ สภากาชาด จากเอ็มบีเคไปยังเวทีแยกอโศก 
11.24 น. ถาวร ปราศรัย อีก 30 นาที จะบุกเข้าไปในธนาคารออมสิน สำนักงานใหญ่ ห้ามเจ้าหน้าที่ทำงาน พร้อมเจรจา ผู้บริหารธนาคารออมสิน ไม่ให้ปล่อยเงินให้รัฐบาล หากไม่ทำตามจะยกระดับชุมนุมทันที
11.11 น. กลุ่มผู้ชุมนุม กปปส. อนุสาวรีย์ชัยฯ เคลื่อนขบวนถึงธนาคารออมสิน สำนักงานใหญ่ แล้ว
(ภาพจากทวิตเตอร์ @‏Chanida_Sr)
10.50 น. กลุ่มผู้ชุมนุม กปปส. ห้าแยกลาดพร้าว นำโดย "อิสสระ สมชัย" ในวันนี้จะเคลื่อนขบวนไปยังหน่วยงานราชการที่เคยไปเปิดล้อมมาแล้ว เช่น กรมส่งเสริมการเกษตร กรมประมง กรมป่าไม้ คุรุสภา รวมทั้ง สำนักงานการทางพิเศษ ถ.พหลโยธิน
10.42 น. สถานที่ราชการ 6 แห่ง ที่กลุ่มผู้ชุมนุม คปท. จะเคลื่อนขบวนไปในวันนี้ ได้แก่- สำนักงานคณะกรรมการพัฒนาเศรษฐกิจและสังคมแห่งชาติ (สภาพัฒน์) ถนนกรุงเกษม- สำนักงานอัยการสูงสุด ถนนราชดำเนิน- สำนักงานกฤษฎีกา ถนนพระอาทิตย์- เอ็กซิมแบงก์- ธนาคารเอสเอ็มอี- สำนักงานสรรพากร เขต 4 ถนนพหลโยธิน
10.31 น. กลุ่มมวลชน กปปส. อนุสาวรีย์ชัยฯ นำโดย "ถาวร เสนเนียม" เริ่มเคลื่อนขบวนไปยังธนาคารออมสิน สำนักงานใหญ่ ถนนพหลโยธิน
(ภาพจากทวิตเตอร์ @Phop_NTV)
10.20 น. กลุ่มผู้ชุมนุม กปปส. บางส่วน เดินทางถึงสำนักงานใหญ่ ธนาคารออมสิน
09.58 น. กลุ่มผู้ชุมนุม กปปส. ราชประสงค์ เคลื่อนขบวนถึงสำนักงบประมาณ ณ สำนักงานสลากกินแบ่งรัฐบาล สนามบินน้ำ
09.05 น. ชุมพล จุลใส เคลื่อนขบวนมวลชน กปปส. ออกจากเวทีแยกราชประสงค์ เพื่อไปปิดสำนักงบประมาณ ที่ใช้สถานที่ทำงานของสำนักงานสลากกินแบ่งรัฐบาล สนามบินน้ำ
08.45 น. ศูนย์เอราวัณ แถลงรายงานเหตุ เสียงดังคล้ายปืนสะพานมัฆวานเมื่อคืน มีคนเจ็บนำส่ง รพ.วชิรฯ 1 คน เป็นชายอายุ 27 บาดแผลเป็นรอยไหม้ที่หน้าอก กลับบ้านได้
08.28 น. ถาวร เสนเนียม ประกาศนำมวลชน กปปส.เวทีอนุสาวรีย์ชัยฯ บุกไปสำนักงานใหญ่ ธนาคารออมสิน เวลา 10.00 น.
(ภาพข่าวจาก สปริงนิวส์)
08.00 น. บุคคลอ้างตัวเป็นประธานกลุ่มผู้ประกอบการอาชีพสุจริต ตั้งโต๊ะและเครื่องขยายเครื่องกล่าวปราศรัยแข่งกับเวที กปปส. แยกราชประสงค์ การ์ดได้เข้าไปสอบถามและเชิญตัวออกจากพื้นที่ ไม่มีเหตุความรุนแรงใดๆ
07.41 น. แกนนำกลุ่ม คปท. นัดกลุ่มผู้ชุมนุมเคลื่อนขบวน เวลา 10.00 น. เพื่อออกตรวจสอบหน่วยงานราชการที่เคยไปปิดล้อม เมื่อสัปดาห์ก่อน
05.52 น. เกิดเสียงดังคล้ายเสียงยิงปืน บริเวณสะพานหัวช้าง ใกล้เวทีชุมนุมแยกปทุมวัน การ์ดเฝ้าดูสถานการณ์ แต่ไม่มีเหตุความรุนแรงใดๆ เกิดขึ้น