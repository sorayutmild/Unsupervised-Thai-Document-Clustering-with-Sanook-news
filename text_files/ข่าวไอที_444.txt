OPPO เปิดตัวสมาร์ทโฟนเน้นเซลฟี่ด้วยสมองกลอัจฉริยะอย่าง OPPO F5 โดยชูจุดเด่นกล้องหน้า 20 ล้านพิกเซลพร้อม A.I. Beauty Recognition Technology ที่พิจารณาภาพถ่ายและปรับแต่งให้สวยงามอัตโนมัติ พร้อมจอแบบ Full Screen สัดส่วน 18:9 ความละเอียด Full HD+ ในราคาแค่ 9,990 บาท

A.I. Beauty Recognition Technology ของ OPPO F5 จะเรียนรู้ลักษณะเฉพาะบนใบหน้าของแต่ละคน และอ้างอิงข้อมูลใบหน้าของคนทั่วโลกเพื่อปรับปรุงภาพถ่าย Selfie ให้สวยงามขึ้นตามลักษณะเฉพาะใบหน้าแต่ละคน
ในส่วนหน้าจอของ OPPO F5 นั้นเป็นจอ 6 นิ้วแบบ Full Screen ไร้ขอบตามสมัยนิยม ให้ความละเอียด 2160 x 1080 pixel หรือ Full HD+ ในสัดส่วน 18:9 และมีฟังก์ชั่นการปลดล็อกด้วยใบหน้าด้วย นอกจากนี้ยังมีฟังก์ชั่นที่หลายคนเรียกร้องคือการตัดสิ่งรบกวนทั้งหมดเพื่อให้เหมาะสำหรับการเล่นเกม หรือเวลาถ่ายวิดีโอ โดยสายที่เรียกเข้าจะเป็นเพียงแค่แบนเนอร์ไม่รบกวนการใช้งาน

ณเดชน์เป็นพรีเซนเตอร์ OPPO F5
สเปกของ OPPO F5

CPU: MediaTek MT6763T Octa-core 2.5 GHz
GPU: Mali G71
RAM: 4 GB
ROM: 32 GB (ใส่ MicroSD ได้อีก 256 GB)
หน้าจอ: 6 นิ้ว 2160 x 1080 pixel สัดส่วน 18:9
กล้องหน้า: 20 ล้านพิกเซล f/2.0
กล้องหลัง: 16 ล้านพิกเซล f/1.8
Android : 7.1 ครอบทับด้วย Color OS 3.2
แบตเตอรี่: 3,200 mAh
ใส่ Nano-sim 2 ซิม
มี 2 สีคือสีทองและสีดำ

นอกจากนี้ OPPO ยังเปิดตัวณเดชน์ คูกิมิยะเป็นพรีเซนเตอร์ของ OPPO F5 และสมาร์ทโฟนรุ่นพี่คือ OPPO F5 6 GB สีแดง RAM 6 GB, ROM 64 GB และรุ่นน้อง OPPO F5 Youth อีกด้วย

OPPO F5 6 GB เครื่องสีแดง
โดย OPPO F5 จะเริ่มเปิดให้สั่งจอง 2 – 10 พ.ย. 60 และวางจำหน่ายในวันที่ 11 พ.ย. นี้
ภาพตัวอย่างจาก OPPO F5 


กล้องหลัง OPPO F5 (หลังจริงๆ นะ)

กล้องหลังที่ให้แสงสีได้ดีเลย
ตอนนี้ Oppo เป็นแบรนด์อันดับ 2 ในไทยแล้ว


จับ OPPO F5 เทียบกับ VIVO V7+ (เครื่องซ้าย)

จับ OPPO F5 เทียบกับ VIVO V7+ (เครื่องซ้าย)
ส่วนใครอยากดูภาพบรรยากาศในงานสามารถดูได้จากลิงค์นี้เลยครับ เก็บตกภาพงานเปิดตัว OPPO F5 อย่างเป็นทางการ [อัลบั้มภาพ]