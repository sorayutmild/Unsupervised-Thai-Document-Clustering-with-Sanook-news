     Honda เผยภาพทีเซอร์ Civic Hatchback ใหม่ ก่อนเผยโฉมจริงอย่างเป็นทางการที่งานเจนีวามอเตอร์โชว์ 2016 ประเทศสวิตเซอร์แลนด์ จัดขึ้นในวันที่ 1 มีนาคมที่จะถึงนี้

Civic Hatchback โฉมปัจจุบัน

     ฮอนด้า ซีวิค แฮทช์แบ็ค ใหม่ที่กำลังจะได้รับการเปิดตัวในสวิตเซอร์แลนด์ดังกล่าว ยังคงเป็นเพียงเวอร์ชั่นต้นแบบเท่านั้น โดยฮอนด้าแห่งสหราชอาณาจักรเป็นผู้รับผิดชอบการผลิตและพัฒนาเวอร์ชั่นแฮทช์แบ็คใหม่นี้ ก่อนการวางจำหน่ายจริงจะเริ่มขึ้นราวปี 2017
     ทั้งนี้ Civic Hatchback ไม่เพียงแต่โฟกัสไปที่ตลาดยุโรปเพียงแห่งเดียวเท่านั้น แต่ฮอนด้าตั้งเป้าวางจำหน่ายในตลาดโลกด้วย เช่น อเมริกาเหนือ เป็นต้น
 

     ภาพทีเซอร์ดังกล่าวเผยให้เห็นส่วนท้ายของ Civic Hatchback ใหม่ พร้อมไฟท้ายที่ออกแบบให้เรืองแสงเป็นรูปตัว C มีลักษณ์ใกล้เคียงกับโฉมซีดานและคูเป้ที่เปิดตัวไปแล้วก่อนหน้านี้ รวมถึงกันชนที่ออกแบบให้ดูสปอร์ตเต็มพิกัด ท่อไอเสียแบบคู่ติดตั้งตรงกลาง และหลังคาที่มีโป่งนูนขึ้นมา
 

Civic Hatchback โฉมปัจจุบัน
 
     ของจริงจะจิ๊ดขนาดไหนติดตามให้ดี
 
 