PlayStation 4
      ตอนนี้ก็ถือว่าเป็นของร้อนแรงพอสมควรเลยล่ะครับ สำหรับ PlayStation 4  เครื่องเล่นเกมคอนโซลมหาเมพตัวล่าสุดจาก Sony  ที่เหล่าเกมเมอร์อยากจะจับจองเป็นเจ้าของ ล่าสุดก็มีเหตุน่าเศร้าเกิดขึ้น เมื่อมีชายหนุ่มผู้หนึ่งได้เสนอขายเครื่อง PS4  ผ่านอินเตอร์เน็ตและนัดเจอกัน  เขากลับได้รับความตายแทนที่จะได้เงินเพราะโดนยิงและเชิดของไปครับ
      สำหรับเหตุการณ์นี้เกิดขึ้นที่ San Francisco ประเทศสหรัฐอเมริกา  เจ้าหน้าที่ตำรวจรายหนึ่งได้รายงานว่ามีชายวัย 20 ต้นๆ  รายหนึ่งได้ทำการเสนอขายเครื่อง PlayStation 4 ผ่านอินเตอร์เน็ต  และได้นัดเจอกับผู้ซื้อ จากนั้นเขาก็ถูกผู้ซื้อยิงด้วยปืนเป็นจำนวนหลายนัด  ซึ่งผู้ก่อเหตุก็ได้เชิดเครื่องพร้อมชิ่งหนีไป  หลังจากนั้นชายผู้ตกเป็นเหยื่อก็ถูกนำส่งไปที่โรงพยาบาล San Francisco  General Hospital และสิ้นลมหายใจไปในที่สุด ซึ่งตอนนี้ทางการตำรวจ San  Francisco  ก็ได้ทำการสืบสวนหาคนร้ายกันต่อไปโดยขอความร่วมมือจากประชาชนที่อยู่ใน เหตุการณ์นี้ ก็เป็นอุทาหรณ์สำหรับเพื่อนๆ  ที่มักจะนัดเจอซื้อของกันผ่านเน็ตนะครับ  โดยเฉพาะของที่กำลังมาแรงในขณะนั้นๆ