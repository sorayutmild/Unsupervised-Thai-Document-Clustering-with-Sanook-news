(10 พ.ย.) บก.น.7 รวบ นางเอก MV เพลง I need somebody บี้ The star ขนยาบ้า 20,000 เม็ด และยาไอซ์อีก 1 ก.ก. สารภาพร่วมกับแฟนหนุ่มที่ยังติดคุกในเรือนจำบางขวาง
น.ส.จิราวรรณ หรือ ดิว พยุงแก้ว อายุ 24 ปี ถูกตำรวจสืบสวนนครบาล 7 จับกุมตัวได้ บริเวณถนนพระราม 5  พร้อมของกลางยาบ้า 20,000 เม็ด ยาไอซ์ 1 ก.ก. รวมมูลค่าของกลาง 4,000,000 บาท
หลังเจ้าหน้าที่ทำการสืบสวน ทราบว่ามีกลุ่มผู้ต้องขังในเรือนจำมีพฤติการณ์ลักลอบจำหน่ายยาเสพติด โดยจะสั่งยาจากเรือนจำและติดต่อเครือข่ายภายนอกเรือนจำเป็นผู้ส่งมอบยา เจ้าหน้าที่จึงทำการวางแผนล่อซื้อ  โดยให้สายแจ้งว่าให้รับเงินที่ห้างเดอะมอลล์ สาขางามวงศ์วาน และให้เครือข่ายไปส่งมอบยาเสพติดที่ถนนพระรามม 5 ในวันที่ 9 พ.ย.ที่ผ่านมา จนสามารถติดตามจับกุมตัวผู้ต้องหาได้ดังกล่าว
ซึ่งจากการสอบสวนผู้ต้องหา ให้การรับสารภาพว่า ร่วมกับ นายบอล และ นายก้อง แฟนหนุ่ม ซึ่งเป็นผู้ต้องขังอยู่ในเรือนจำกลางบางขวาง ลักลอบจำหน่ายยาเสพติด พร้อมกับอ้างว่า ทำเป็นครั้งแรก เจ้าหน้าที่จึงได้ควบคุมตัวดำเนินคดีต่อไป
สำหรับ น.ส.จิราวรรณ เคยแสดงเป็น นางเอกมิวสิกวิดีโอ เพลง I Need Somebody ของ บี้ เดอะสตาร์ และมีงานโฆษณาทางโทรทัศน์อีกหลายชิ้น ล่าสุดกำลังมีผลงานโฆษณากับบัตรเครดิต KTC ที่ออกอากาศอยู่ในประเทศมาเลเซียด้วย
 
 
 
 