
ยังจำคลิปด้านบนกันได้หรือไม่? นี่คือคลิปภาพยนตร์สั้นๆจากเกมส์ Final Fantasy VII เวอร์ชั่นคนจริงแสดง ทำโดยกลุ่มแฟนๆเกมส์ Final Fantasy VII เมื่อปี 2012 นำโดยผู้กำกับ Gionata Medeot ผู้ชื่นชอบ FF7 มากและใฝ่ฝันจะทำออกมาเป็นภาพยนตร์แบบ live-action web series ให้ได้ โดยเขาไม่สนว่า Square Enix จะเข้ามาเบรคโปรเจคนี้ของเขาหรือไม่ เพราะเขาทำออกมาโดยไม่หวังผลตอบแทนใดๆ ซึ่งเมื่อปี 2012 เขาได้ทดลองถ่ายทำออกมาเป็นแค่คลิปสั้นๆเท่านั้น แต่ตอนนี้เขาประกาศตัวทำโปรเจค Final Fantasy VII - The Web Series เต็มตัวแล้ว วางแผนไว้ว่าจะทำทั้งหมด 6 ตอน ตอนละ 15 นาที รวมแล้วทั้งเรื่องก็ 90 นาที ประมาณภาพยนตร์จอเงินหนึ่งเรื่องเลย ใช้เงินทุนในการถ่ายทำประมาณ $400,000 หรือประมาณ 12 ล้านบาท
Final Fantasy VII - The Web Series
Final Fantasy VII - The Web Series
Final Fantasy VII - The Web Series
กลุ่มทีมงานที่สร้าง Final Fantasy VII - The Web Series นี้ไม่ใช่แฟนๆเกมส์ทั่วไป แต่พวกเขาเป็นทีมงานสร้างภาพยนตร์จริงๆ ที่เคยมีผลงานมาแล้ว อย่างเช่นเรื่อง Harry Potter, The Green Lantern, Kick-Ass, Scott Pilgrim vs the World, Mortal Kombat และอื่นๆมากมาย ที่พวกเขาเคยร่วมงานสร้างภาพยนตร์ด้วย และจะนำประสบการณ์การทำภาพยนตร์ที่ผ่านมา มาใช้กับ Final Fantasy VII - The Web Series ภาพยนตร์จากเกมส์โปรดของพวกเขานั่นเอง โดยนอกจาก Gionata Medeot ที่เป็นผู้กำกับแล้ว ยังมี Xander Williams นักเขียนบทที่เคยเขียนนิยายแฟนฟิกชั่น “The Jenova Project”, Daniel Purcell โปรดิวเซอร์ประสบการณ์สูง, James Mark ผู้กำกับบทต่อสู้ และทีมงานอื่นๆอีกมาก แต่ก็ยังไม่พอ ทางทีมงาน Final Fantasy VII - The Web Series จึงประกาศรับอาสาสมัครที่จะมาช่วยงาน และรับบริจาคทุนสร้างจากแฟนๆ Final Fantasy เพิ่มด้วย เพราะภาพยนตร์ตัวนี้ไม่ได้ทำเพื่อหาเงิน แต่ทำเพื่อเกมส์ที่พวกเขาชอบ โดยเงินที่ได้มาก็จะนำไปจ่ายค่าจ้างนักแสดง ค่าสตูดิโอ ค่าอุปกรณ์ต่างๆเท่านั้น
Final Fantasy VII - The Web Series
Margie Cox รับบทเป็น Tifa ความเห็นส่วนตัวผมว่าเธอยังแน่นอกไม่พอนะ ฮ่าๆๆ
Final Fantasy VII - The Web Series
ส่วนพี่กล้ามนี่เข้ากับบท Barret ดี
นักแสดงนอกจากแอริธ ที่โผล่มาในคลิปแรกแล้ว ตอนนี้ก็มี Margie Cox นักแสดงสาวที่จะมารับบทเป็น Tifa Lockheart และ Mars Crain พี่กล้ามผิวสีรับบทเป็น Barret Wallace ส่วนตัวละครอื่นๆก็กำลังหาเพิ่มอยู่ และจะประกาศเพิ่มเติมเร็วๆนี้ นอกจากนี้ก็ยังมี Team 2X กลุ่มนักแสดงบทบู๊ที่อยู่เบื้องหลังภาพยนตร์แอคชั่นดังๆมาแล้วมากมาย
ติดตามรายละเอียดของ Final Fantasy VII - The Web Series ได้ที่
http://www.kickstarter.com/projects/ffviiwebseries/final-fantasy-vii-the-web-series-unofficial-fan-pr
https://www.facebook.com/FinalFantasyVIITheWebSeries
 
Final Fantasy VII - The Web Series