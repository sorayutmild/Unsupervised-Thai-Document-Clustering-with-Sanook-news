วันนี้ Sanook Money จะขอแนะนำอาชีพหลากหลายรูปแบบบนโลกออนไลน์ ที่คุณสามารถหาโอกาสที่คุณถนัด สร้างรายได้เสริม หรือจะทำเป็นอาชีพหลัก 
เชื่อหรือไม่ว่าอาชีพ 5 อันดับสุดฮิตเหล่านี้ มีหลายคน ประสบความสำเร็จกันมาแล้ว
รับจ้างเขียนบทความ หรือเป็น blogger ในปัจจุบัน คุณมักจะเห็นหนุ่มสาว ที่ออกตัวว่าเป็นกูรูทางด้านต่างๆ ไม่ว่าจะเป็นความสวยความงาม ไอที เทคโนโลยี กลุ่มคนเหล่านี้ มีอิทธิพลมากในยุคนี้ รายได้ของพวกเขา มักจะมาจากแบรนด์ต่างๆ ที่ต้องการโฆษณาสินค้า และใช้บุคคลเหล่านี้ ที่มีผู้ติดตามข่าวสารจำนวนมาก เป็นพรีเซ็นเตอร์ของสินค้า
รับจ้างพิมพ์งาน รับจ้างทำรายงาน หรือวิทยานิพนธ์อาจจะคุ้นตาหลายๆคน ที่เล่นตามเว็ปบอร์ดต่างๆ จะเห็นประกาศเหล่านี้ อาชีพนี้ก็เป็น 1 ใน 5 อาชีพสุดฮิตบนโลกออนไลน์ ที่มักจะเห็นกัน เพราะเนื่องจากปัจจุบัน มหาวิทยาลัยมีการเปิดหลักสูตรปริญญาโท บางครั้งหากเป็นกลุ่มที่เรียนไปด้วยทำงานไปด้วยคงเป็นไปได้ยาก ที่จะมานั่งทำรายงาน ดังนั้นสิ่งที่เราต้องทำคือ เข้าให้ถึงกลุ่มลูกค้าแบบนี้ให้ได้ และเราก็ รับพิมพ์รายงานซะเลย ที่เราต้องก็แค่ ไปค้นคว้าข้อมูลในเรื่องที่เกี่ยวข้อง และเอามาเรียบเรียงให้อ่านง่าย ๆ เท่านั้นเอง
ขายสินค้าบนอินเทอร์เน็ตอีกหนึ่งอาชีพสุดฮิตในยุคนี้ ไม่ว่าจะหันไปทางไหน ก็จะเห็นร้านขายเสื้อผ้าแฟชั่น ขายสินค้าหลากหลายชนิดบน facebook หรือตามเว็ปบอร์ดต่างๆ บางครั้ง รายได้ดีจนทำให้บางคน ถึงขั้นต้องลาออกจากงานประจำมาดูแลกิจการส่วนตัวบนโลกออนไลน์เลยก็ว่าได้
เอาสินค้าออนไลน์ออกมาขายข้างนอกสำหรับบางคนที่เชี่ยวชาญการประมูลสินค้าผ่านทาง ebay ก็มักจะเอาสินค้าแบรนด์เนมนั้น มาขายในราคาที่ถูกกว่าท้องตลาด หาสถานที่ขายดีๆ ตรงกับกลุ่มเป้าหมาย ก็สามารถสร้างกำไรได้เป็นกอบเป็นกำ
รับทำจ้างเว็บไซต์อีกอาชีพที่ได้รับความนิยม ถือเป็นอีกอาชีพที่ง่ายเหมือนปอกกล้วยเข้าปาก สำหรับคนที่เรียนมาทางนี้โดยเฉพาะ เพียงแค่ เอาเครื่องมือต่าง ๆ ในการสร้างเว็ปไซต์ มาประยุกต์ใช้ทำเว็บ เพราะถึงแม้ว่าจะมีเครื่องมือง่าย ๆ แต่ก็ยังมีคนอีกมากที่ยังไม่ทราบ ดังนั้น การรับจ้างทำเว็บไซต์ ก็ยังเป็นช่องทางทำเงินได้ไม่น้อย
 
 
 
 


