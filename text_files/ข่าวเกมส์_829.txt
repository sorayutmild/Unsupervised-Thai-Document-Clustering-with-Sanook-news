บายๆ PSP ขอบคุณสำหรับเกมดีๆ 10 ปีที่ผ่านมา
PSP
PSP หรือ PlayStation Portable เป็นเครื่องเกมพกพารุ่นแรกจากโซนี่ ที่ตัดสินใจทำลงสู่ตลาดเครื่องเกมพกพาแข่งกับทางนินเทนโด ที่ครองแชมป์เจ้าแห่งเครื่องพกพามาโดยตลอดนับตั้งแต่ Game Boy โดยทางโซนี่เน้นฟีเจอร์ของเครื่องไปทางกราฟิก ความแรงของเครื่อง และมัลติมิเดีย ส่วนนินเทนโดเน้นจุดขายที่ลูกเล่นของเครื่องเกมส์ ซึ่งแม้ยอดขายของ PSP จะสู้เครื่องนินเทนโดไม่ได้ แต่ก็ทำยอดขายได้เป็นที่น่าพอใจ
PSP เริ่มวางขายครั้งแรกที่ญี่ปุ่น ในวันที่ 12 ธันวาคม 2004 ซึ่งจะมีอายุครบ 10 ปีพอดีในปีนี้ แต่ว่าไม่ทันจะได้ฉลองครบรอบ 10 ปี ทางโซนี่ญี่ปุ่นก็ประกาศยกเลิกการผลิตเครื่อง PSP ในญี่ปุ่นซะแล้ว และจะขายอยู่เท่าที่มีค้างอยู่ในสต๊อกเท่านั้น ไม่มีการผลิตออกมาเพิ่มอีกแล้ว ซึ่งทางญี่ปุ่นเป็นโซนที่สองที่โซนี่ประกาศยกเลิกการผลิตเครื่อง PSP หลังจากที่อเมริกาชิงประกาศยกเลิกผลิตไปก่อนแล้ว ตั้งแต่เดือนมกราคม 2014 ที่ผ่านมา
PSP ยังคงมีผลิตและซัพพอร์ตต่อไปที่โซนยุโรป เอเชีย และอเมริกาใต้ แต่ว่าของยุโรปจะยกเลิกผลิตในปลายปี 2014 นี้ ส่วนของเอเชียและอเมริกาใต้ยังไม่ประกาศว่าจะเลิกผลิตเมื่อไหร่
PSP
ส่วนรายนี้ PSP GO ชิงดับอนาถไปก่อนหน้ารุ่นมาตรฐานเสียอีก