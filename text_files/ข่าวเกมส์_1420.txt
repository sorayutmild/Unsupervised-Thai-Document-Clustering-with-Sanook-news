มีข่าวหลุดไปเมื่อสัปดาห์ก่อน ครั้งนี้ทาง Konami ประกาศเปิดตัว Pro Evolution Soccer 2019 หรือ PES 2019 อย่างเป็นทางการแล้ว กำหนดทำให้แพลตฟอร์ม PlayStation 4, Xbox One, และ PC ออกมาให้เล่นในวันที่ 28 สิงหาคมของเวอร์ชั่นอเมริกา และ 30 สิงหาคม สำหรับเวอร์ชั่นยุโรป และญี่ปุ่น (เอเชียน่าจะวันที่ 30 เช่นกัน)
PES 2019 จะทำออกมาเป็นสองแบบให้เลือก แบบแรกจะเป็นแบบปกติ standard edition ที่มีหน้าปกเป็น ฟิลิปเป้ คูตินโญ่ อดีตดาวเตะลิเวอร์พูลที่เพิ่งย้ายไปบาร์เซโลน่า แบบนี้จะเป็นแผ่นเกมธรรมดาๆไม่มีอะไรเป็นพิเศษ กับอีกแบบคือ special edition ที่มีหน้าปกเป็น เดวิด เบ็คแฮม เวอร์ชั่นนี้จะมีโบนัสแถมให้ในโหมดการเล่น MyClub และอื่นๆ

Features

AUTHENTIC LEAGUES: เพิ่มลิขสิทธิ์ทีมจากลีคใหญ่ๆ
NEW MYCLUB: โหมด MYCLUB ถูกปรับปรุงใหม่หมด ตั้งแต่การเซ็นสัญญานักเตะ ไปจนถึงนักเตะใหม่ๆพิเศษในช่วงปีถัดไป เพิ่มการ์ดนักเตะและระบบการพัฒนาทีม
MAGIC MOMENTS:  ปรับเพิ่มสกิลนักเตะ ปรับปรุงโมชั่นการยิงประตู อนิเมชั่นของนักเตะ รวมถึงค่าพลังกายของนักเตะก็จะส่งผลต่อการท่าทางเคลื่อนไหวด้วย
THE BEAUTIFUL GAME: ภาพในเกมสวยงามขึ้นด้วยความละเอียด 4K HDR
ML REAL SEASON: เพิ่มความสมจริงในการเล่นโหมดมาสเตอร์ลีคด้วยการเปลี่ยนแปลง 3 อย่างใหญ่ คือ ICC pre-season, ระบบตลาดซื้อขายนักเตะแบบเจาะลึก และ ลิขสิทธิ์ลีคใหม่ๆ

โดยข้อมูลลิขสิทธิ์ทีมที่ทาง PES 2019 ได้มาใหม่นั้น ล่าสุดก็ยังไม่มีเปิดเผยว่าได้ทีมอะไรมาบ้าง เท่าที่พอเห็นจากสนามแข่งก็มี บาร์เซโรน่า(สเปน) / ลิเวอร์พูล(อังกฤษ) / โครินเธียนส์(บราซิล) / โบรุสเซีย ดอร์ทมุนด์(เยอรมนี)