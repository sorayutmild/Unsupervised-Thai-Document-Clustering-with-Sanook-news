เชื่อดีมั้ย? iPhone ราคาถูกมามิถุนายนนี้
ท่ามกลางกระแสข่าวของ iPhone 5S ที่ถูกวางให้เป็นมือถืออันดับต้นๆที่จะเปิดตัวในช่วงกลางปีนี้ของ Apple แต่กลางปีนี้อาจจะไม่ได้มีแค่ 5S เพราะ iPhone ราคาถูกที่เป็นข่าวก่อนหน้านี้ก็ถูกคาดการณ์ว่าจะเปิดตัวในช่วงเวาเดียวกันด้วย

นาย Brian White นักวิเคราะห์จาก Topeka Capital ให้ความเห็นว่ารูปแบบราคาของสมาร์ทโฟนในปัจจุบันที่ปรับลดลง แต่มีคุณภาพที่ดีขึ้นทำให้ผู้ใช้มีทางเลือกมากขึ้นในการเลือกซื้อมือถือที่ให้คุณสมบัติเหมาะสมต่อความต้องการ เพราะฉะนั้นแล้ว Apple จึงจำเป็นต้องเดินตามสภาวะของตลาดที่เปลี่ยนแปลงด้วย iPhone mini หรือ iPhone ราคาถูก แถมยังช่วยเปิดตลาดที่เกิดใหม่อย่างใน บราซิล, รัสเซียและอินเดียได้ด้วย ทั้งนี้อาจรวมถึงตลาดในประเทศจีน อันเป็นเป้าหมายสำคัญของ Apple หวังเข้ามากินส่วนแบ่งทางการค้าในแดนมังกรให้มากขึ้นด้วย อย่างไรก็ตามการจะเปิด iPhone mini ในตลาดจีน Apple อาจต้องพบศึกหนักกับ Xiaomi มือถือระดับไฮเอนด์ที่วางราคาอยู่ที่ $320 เท่านั้น
สำหรับ iPhone mini หรือ iPhone ราคาถูก มีข้อมูลระบุว่าจะใช้โค้ดเนมว่า "iPhone Air" มาพร้อมกับเฉดสีขาว มีราคาอยู่ที่ $250 - $300 เท่านั้น และอาจเปิดตัวพร้อมกับ iPhone 5S ในเดือนมิถุนายนนี้เลยด้วย