ดวงผู้ที่เกิดปีมะโรง (งูใหญ่) ในปี 2562
ความรักและความสัมพันธ์
ปีที่แล้วดูเหมือนจะไม่ค่อยราบรื่นนักสำหรับชาวปีมะโรง ในปี 2562 จะเป็นปีที่คุณเรียนรู้ที่จะมีความสุขกับความรักในทุกๆ วัน บรรดาคนที่เกิดในปีมะโรง มีแนวโน้มจะได้แต่งงานหลายครั้งและมีลูกเยอะ คุณจะได้เรียนรู้สภาวะอารมณ์ที่มุ่งอยู่กับปัจจุบัน ดังนั้นชีวิตในสังคมที่เคยใช้ไปอย่างบ้าคลั่งจะลดน้อยถอยลงไป อาจมีการออกไปเที่ยวสังสรรค์กับคนรู้จักบ้างเช่นเคย แต่คุณจะเลือกคบคนมากขึ้น ถ้าให้เลือกคุณชอบออกไปท่องเที่ยวกับคนที่บ้านมากกว่า ในช่วงนี้การรักษาความสามัคคีปรองดองในความสัมพันธ์ดูจะเป็นเรื่องที่คุณทำได้ดี
การงานและการเงิน
คุณไม่เคยท้อหรือหยุดฝัน และรับผิดชอบโครงการงานต่างๆ อย่างเต็มที่ ในระยะนี้เองที่คุณจะได้สัมผัสกับความสำเร็จอันแสนจะหอมหวาน และสืบทอดองค์ความรู้ของคุณต่อไป ช่วงนี้คุณไม่ค่อยมีความเสี่ยงด้านการเงินซึ่งต่างจากปกติ คุณจะมีแนวคิดริเริ่มบางอย่างที่ยอดเยี่ยมซึ่งคุณกำลังดำเนินการอยู่ หารู้ไม่ว่าสิ่งนี้แหละจะทำให้คุณได้รับผลตอบแทนที่ไม่ใช่แค่วัตถุสิ่งของ แต่เป็นความอิ่มเอมใจอีกด้วย คุณจะได้รับข้อเสนอให้เลื่อนตำแหน่งขึ้นไปในระดับที่สูงขึ้น แต่แน่นอน คุณอาจจะต้องใช้เวลาในการตัดสินใจ แต่ก็ไม่ได้มีแรงกดดันอะไร ทุกอย่างขึ้นอยู่กับความพอใจของคุณ
สุขภาพ
ภายนอกคุณเป็นคนแข็งแรง แต่ผู้ที่เกิดปีมะโรงเป็นคนที่มีอารมณ์ความรู้สึกแบบสุดโต่ง ด้วยใจที่ค่อนข้างอ่อนไหวง่ายอาจทำให้มีความรู้สึกนึกคิดไปในทางลบได้ ภาวะจิตใจหดหู่ การทานอาหารที่ผิดปกติวิสัย และปัญหาเกี่ยวกับระบบทางเดินหายใจ อาจเป็นผลมาจากอารมณ์ที่คุณยังจัดการได้ไม่ดีเท่าที่ควร ระวังอย่าปล่อยให้ตัวเองหิวจนหน้ามืด หรือมีอาการโมโหที่แยกไม่ออกว่าเกิดจาก "ความโกรธ" หรือ "ความหิว" กันแน่ เพราะภาวะเช่นนี้จะส่งผลเสียต่อทั้งสุขภาพร่างกายและจิตใจ
คำแนะนำ
ปี 2562 นี้ เป็นช่วงเวลาเงียบสงบและเหมาะกับการพักผ่อนเติมพลังชีวิตของคุณเอาไว้ผจญสิ่งต่างๆ รวมถึงการฝึกทำจิตทำใจให้มั่นคง และสดชื่นแจ่มใส เริ่มจากภายในบ้าน อะไรที่มันเก่าเกินไปแล้วก็เอาทิ้งไป จัดข้าวของให้อยู่เป็นที่เป็นทาง และมีความสุขไปกับบรรยากาศภายในบ้านที่สดชื่นและทำให้มีพลังชีวิตที่สงบขึ้น นอกจากนี้แล้วยังเป็นช่วงเวลาที่ดีในการฝึกวินัยเรื่องการออกกำลังกาย การเล่นกีฬา ซึ่งจะช่วยให้คุณมีรูปร่างที่ดีขึ้นได้ ที่สำคัญในปีนี้ ชาวมะโรงควรใช้เวลากับครอบครัวให้มากขึ้น แล้วจะพบว่าความสุขอยู่ไม่ไกลเกินคว้าเลย
 