นักมวยสาววัย 18 ปี ชาวเม็กซิกัน เสียชีวิต 1 วันถัดมา หลังจากถูกน็อคบนเวที และทนพิษบาดแผลไม่ไหวกีฬาต่อสู้นักกีฬาทุกคนย่อมต้องวางเดิมพันอาการบาดเจ็บของสภาพร่างกายไว้เป็นเดิมพัน แม้จะมีการป้องกันเป็นอย่างดี ตามประสากีฬายุคใหม่ แต่อุบัติเหตุไม่คาดฝันสามารถเกิดขึ้นได้เสมอ ซึ่งนำมาซึ่งการสูญเสียชีวิตของนักกีฬาอย่างน่าเศร้าจีนเน็ตต์ ซาคาริอัส ซาปาตา นักมวยสาวจากเม็กซิโกวัย 18 ปี เสียชีวิตหลังจากถูกน็อกบนเวที กับไฟต์ที่ชกกับ มารี ปิแอร์ ฮูล นักมวยชาวแคนาดา ในเมืองมอนทรีอัล ประเทศแคนาดา โดยซาปาตาถูกฮูลชกอปเปอร์คัตเสยคาง ตามด้วยหมัดฮุคเข้าไปเต็มหน้า จนเธอน็อคลงตั้งแต่การแข่งขันยกที่ 4 ซึ่งแน่นอนว่าต้องแพ้ไปโดยปริยายแต่ที่แปลกไปคือ ซาปาตาไม่ได้ฟื้นขึ้นมาในระยะเวลาอันสั้น จนเธอต้องถูกส่งตัวเข้าสู่โรงพยาบาลอย่างรวดเร็ว ก่อนจะไม่มีอัปเดตสถานะการของเธอออกมาอย่างไรก็ตาม หนึ่งวันผ่านไปทาง GYM ค่ายของซาปาตา ได้ออกมาแถลงการณ์ว่า นักมวยสาวรายนี้ได้เสียชีวิตแล้วเรียบร้อย โดยไม่ได้เปิดเผยถึงสาเหตุการเสียชีวิตแต่อย่างใดทางด้าน มารี ปิแอร์ ฮูล ได้กล่าวถึงอุบัติเหตุที่เกิดขึ้นว่าเธอเสียใจมาก เพราะถึงจะเป็นนักมวยแต่เธอไม่ต้องการให้ใครบาดเจ็บหรือเสียชีวิตเพราะเธอ และเธอรู้สึกเศร้ามากที่ได้เห็นนักมวยที่มีความฝันแบบเดียวกันกับเธอจากไปแบบนี้
