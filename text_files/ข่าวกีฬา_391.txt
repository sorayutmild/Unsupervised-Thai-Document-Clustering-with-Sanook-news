สหพันธ์ฟุตบอลเอเชีย หรือ เอเอฟซี สั่งแบน "ชาง เพียก โฮ" ผู้รักษาประตูเกาหลีเหนือ รุ่นอายุไม่เกิน 16 ปี ห้ามรับใช้ชาติในฟุตบอลโลกรุ่นอายุไม่เกิน 17 ปี ที่อินเดียกลางปีหน้า
สืบเนื่องจากเหตุการณ์ในศึกฟุตบอลชิงแชมป์เอเชียรุ่น U16 รอบสุดท้ายระหว่าง เกาหลีเหนือ พบ อุซเบกิสถาน โดยเป็นเกมสุดท้ายของรอบแบ่งกลุ่ม กลุ่มดี ซึ่ง เกาหลีเหนือ แพ้ไป 1-3
และหากสังเกตให้ดีฝั่งโสมแดงพลาดเองทั้ง 3 ลูก โดยเฉพาะประตู 0-1 ชาง เพียก โฮ วิ่งออกมานอกกรอบเขตโทษอย่างไม่จำเป็น ก่อนจะโหม่งบอลวืด แถมยังวิ่งเอื่อยๆตามลูกบอล และแกล้งล้มจนวิ่งไปตามเซฟไม่ทัน ปล่อยให้บอลเข้าประตูไป
โดย เอเอฟซี ก็ไม่พลาดเมื่อเข้ามาตรวจสอบว่ามีการล้มบอล หรือทำไปเพื่อเป็นการหลบสายให้เจอคู่แข่งอ่อนกว่าในรอบต่อไปหรือไม่
และล่าสุด ชาง เพียก โฮ และ ยอง ชง ซู โค้ชทีมชาติเกาหลีเหนือ U16 ถูกสั่งแบน 12 เดือน หมดสิทธิ์ทำศึกฟุตบอลโลก U17 กลางปีหน้าที่ประเทศอินเดีย เรียบร้อยแล้ว
