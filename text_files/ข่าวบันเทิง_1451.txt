จัดให้เป็นหนุ่มฮอตและมาแรงสุดในชั่วโมงนี้จริงๆ สำหรับพระเอกหนุ่ม "ฌอห์ณ จินดาโชติ" กับการแจ้งเกิดในบทบาทคุณเสกจากละคร "เล่ห์รตี" แถมละครเรื่องนี้ก็ยังได้
สร้างปรากฏการณ์แจ้งเกิดคู่จิ้น "ฌอห์ณ - เอสเธอร์" จนทำให้เกิดกระแสเชียร์ให้จิ้นกันทั้งในจอและนอกจอกันแบบทั่วบ้านทั่วเมือง รวมถึง "ความโด่งดัง" ที่ทำให้ชีวิตหนุ่มฌอห์ณ
มีการเปลี่ยนแปลงครั้งใหญ่ตลอดชีวิตในวงการ 8 ปี งานนี้ทีมข่าวบันเทิง Sanook!News มีโอกาสดีๆ ได้เจอตัวหนุ่มฌอห์ณในงาน "สมาร์ทฮาร์ท พรีเซนต์ ไทยแลนด์
อินเตอร์เนชั่นแนล ด็อกโชว์ 2015" จึงไม่พลาดที่จะนำบทสัมภาษณ์แบบ ExcluSive เจาะทุกเรื่อง เจาะทุกมุม ของหนุ่มฌอห์ณที่ไม่อยากให้คุณพลาดเลยทีเดียว!

เส้นทาง "ฌอห์ณ จินดาโชติ" ก่อนเป็นพระเอกสุดฮอต
"ผมก็เหมือนเด็กๆ ทั่วไป ก็เริ่มจากตอนแรกไม่ได้ตั้งใจว่าจะมาทำงานวงการนี้ผมว่ามันเป็นดวงครับ เพราะตอนแรกผมจะไปเรียนทางด้านรัฐศาสตร์อยากทำงานการทูต ไปๆ มาๆ
ก็ได้มีโอกาสไปแคสงานโฆษณาชิ้นนึงแล้วเทปนั้นถูกบันทึกไว้และถูกไปแพร่ภาพที่ "พี่คิง สมจริง" แกก็ชวนผมไปเล่นละครกลิ้งไว้ก่อนพ่อสอนไว้ พอเล่นซักพักนึงเริ่มโตแล้ว
โปรเจ็กท์หินกลิ้งก็จบลง ผมก็หยุดพักปีนึงไปเรียหนังสือเตรียมเข้ามหาวิทยาลัยพอเข้ามหาวิทยาลัยก็ได้งานโฆษณาน้ำดื่ม ถ่ายนิตยสารและก็ได้ถูกชวนเข้ามาแกรมมี่ได้เข้ามาเป็นวีเจและก็กลับมาเล่นละครและก็พักงานวีเจไปมาทำงานละครเต็มตัว"

อยู่วงการมา 8 ปี แต่เพิ่งดังเปรี้ยงปร้าง
"ผมไม่ได้มองตรงนี้อะไรมากเพราะเราก็ทำงานของเรา เราไม่ได้คาดหวังผมว่าถ้าทุกคนมองว่า เห้ย! ทำไมไม่ดังซักที นั่นแปลว่าคุณไม่มีความสุขกับการทำงานเพราะคุณมองว่าเมื่อไหร่
คุณจะดังผมว่ามันเป็นความคิดที่ผิดมาก คุณควรคิดว่างานเล็กงานน้อยที่คุณรับไปแล้วคุณก็ทำให้มันดี ทุกอย่างทันไม่ได้อยู่ด้วยตัวเราอย่างเดียวมันอยู่ที่วันที่ออนแอร์ มันอยู่ที่องค์ประกอบ
หลายๆ อย่าง วันนั้นอาจจะเป็นวันที่เรตติ้งที่ดีที่สุดแต่ดันเป็นวันที่เขารณรงค์ปิดไฟทั่วประเทศคนก็อาจจะไม่ดูทีวี ฉะนั้นทุกอย่างมันมีหลายเหตุผลครับ ถ้าเรามามัวนั่งนับว่าเมื่อไหร่เราจะดัง
เราก็จะเฟลตั้งแต่แรก แต่น่าจะคิดว่าเมื่อไหรจะพัฒนานั้นแหละน่าจะดีกว่า ผมก็ไม่ได้ทำงานเพื่อตัวผมคนเดียว ผมทำงานเพื่อครอบครัวผมจะมีความสุขเวลาที่ครอบครัวผมได้ในสิ่งที่ผมทำ
ด้วยตัวเองและก็สิ่งที่ผมเป็นมาตั้งนานก็คือการปลูกฝังมาจากครอบครัว ผมก็ทำมันมาเแบบนี้เรื่อยๆ วันนึง มันผลิดิกออกผลคนเริ่มเห็นคุณค่าผมก็ดีใจ ไม่จำเป็นต้องโด่งดังหรืองานวิ่งเข้ามามากมายผมไม่เคยถูกสอนว่าเราต้องนำใครแต่เราต้องเดินไปพร้อมกัน"

ความดังนำมาซึ่งการเปลี่ยนแปลง
"สิ่งที่เปลี่ยนคือระบบความคิดเลยครับ คือผมคิดถึงคนอื่นมากขึ้นผมจะไม่เสี่ยงทำอะไรให้ตัวเองเดือดร้อนและคนอื่นเดือดร้อน แค่สมมุติว่าผมเดินกับเพื่อนเพศตรงข้าม แล้วคนเจอ อ้าว! ทำไม
มาเดินกับคนนี้ล่ะแล้วเอสล่ะ ซึ่งจริงๆ ผมว่าน้องก็ไม่ได้อะไรนะ และเพื่อนผมเขาก็เป็นเพื่อนผมตั้งแต่เด็กซึ่งเราก็แคร์ด้วย เราต้องคิดหน้าคิดหลัง บางคนบอกว่าคิดมากเกินไป แต่คิดมากเกินไป
ดีกว่าไม่คิดอะไรเลย ฉะนั้นระบบความคิดผมคิดมากขึ้นทำอะไรเกรงใจผู้หลักผู้ใหญ่มากขึ้น คำพูดคำจาเวลาจะตอบอะไรผมก็ต้องคิดถึงหน้าน้องเขาก่อน เห้ย! พูดอะไรไปแล้วถ้าเกิดแม่เขาอ่าน
น้องเขาอ่านจะรู้สึกอย่างไร และก็การวางตัว ความอดทน ความเสียสละ เราทำงานมันต้องอดทนมากขึ้นเวลาส่วนตัวของผมที่มันก็หายไปก็เยอะ แต่ผมก็ไม่ได้อึดอัดกับสิ่งที่เปลี่ยนแปลง ซึ่งถ้าผม
อึดอัดก็คือผมไม่มีความสุขที่จะทำงาน ผมไม่ควรมายื่นในจุดตรงนี้ ผมพูดจากใจผมไม่ได้เฟคอยู่แล้ว ผมเตรียมคำตอบมาจากบ้านแล้ว (หัวเราะ) ผมทำงานมาตั้งนาน 8 ปี แฟนคลับหล่อมแหล่มมาก
แต่ตอนนี้ไปงานที่ห้างภาคอีสานแฟนคลับมาจนห้างบอกว่าห้างแตก เราก็รู้สึกนะเรามีอิทธิพลกับชีวิตคนขนาดนี้ ฉะนั้นมีคนรักเรามากมันก็เป็นเรื่องที่น่ายินดี"


เช็กสเตตัส "ฌอห์ณ - เอสเธอร์" ไม่ยอมรับแต่ก็ไม่ปฎิเสธ
"ผมไม่ได้ปฏิเสธไม่ได้บอกน้องว่าไม่ชอบ แต่ผมก็ไม่ได้บอกว่าผมจะเข้าไปจีบเพราะตอนนี้ผมอยู่ในสถานะของพี่ สิ่งที่ดีที่ทำได้ก็ให้ แต่ตอบอะไรผมค่อนข้างระมัดระวังคำพูดเพราะว่าผมกำลังพูดถึง
น้องผู้หญิงคนนึงอยู่ ข่าวนี้มันจะถูกลงออกไปอีกห้าปีข้างหน้ามันไม่ได้เป็นแบบนี้คนที่เดือดร้อนคือเขาไม่ใช่ผม ผมก็เหมือนเดิมแหละครับว่าเอ็นดูเขา เอ็นดูในที่นี้คือพื้นฐานอยู่บนความถูกต้องไม่ได้
ล่วงเกินและก็ยังไม่ได้ล้ำเส้น ยังไม่ได้เข้าไปในขอบเขตของเขามาก ฉันจะจีบเธอนะ ฉันจะดึงเธอเข้ามาในชีวิตฉัน ผมว่าผมเป็นคนชัดเจนผมไม่ได้ถูกสอนว่า ใครสั่งอะไไรก็ทำๆ แบบหลับหูหลับตา
ไม่เช่นนั้นตัวตนของเรามันก็จะไม่มี ส่วนตัวผมจะจิ้นหรือจะจริงกับใครซักคนมันไม่ได้อยู่ที่ว่าองค์ประกอบแวดล้อมพลักดัน มันอยู่ที่ว่าผมโอเคกับเขามั้ยและเขาโอเคกับผมหรือเปล่า ต่อให้ผมโอเคกับเขา
แค่ไหนแต่เขาไม่โอเคกับผมเรื่องแบบนี้มันก็ไม่เกิดขึ้น และอีกอย่างนึงก็คือเรื่องของสภาพแวดล้อม ผมโอเค รอบข้างโอเค แต่น้องไม่โอเคมันก็ทำงานกันไม่ได้ ฉะนั้นยังมีเวลาผมกับน้องยังต้องเล่นละคร
กันอีกสองเรื่องเดือนนึงเจอกันสิบกว่าวัน มันก็มีโอกาสได้ดูได้เรียนรู้ น้องกำลังโตและไม่อยากให้ทุกอย่างกดดันน้องว่าต้องเป็น ณอห์ณ จินดาโชติ มันไม่แฟร์ ถ้าเราจะได้รู้จักกันมันต้องเป็นความรู้สึกที่ยินยอมที่จะเรียนรู้กัน"

"ฌอห์ณ - เอสเธอร์" ปรากฏการณ์คู่จิ้นห้างแตก
"ก็ต้องขอบคุณมากๆ ที่ทำให้ผมมีทุกวันนี้ ถ้าไม่ใช่เพราะทุกคนผมก็ไม่มีวันนี้ ทุกวันนี้ไปไหนชีวิตมันใช้ได้ยากขึ้นมาก อีเว้นท์ทีผมทำงานอีเว้นท์งานนึงชั่วโมงครึ่งแต่อยู่กับแฟนคลับเกือบ
สามชั่วโมง เซ็นหนังสือล่าสุดปาเข้าไปแปดชั่วโมง ผมรู้สึกนะว่าคนให้ความเอ็นดูเรามากขึ้นจริงๆ และดีด้วยที่คนเอ็นดูทั้งเราทั้งน้อง คนให้ความรู้สึกว่าเวลาพี่น้องคู่นี้มันอยู่ด้วยกันมีความสุข
เราเองก็รู้สึกดีที่เราก็สร้าง ความสุขให้กับคนอื่น แต่ทั้งหมดทั้งมวลจิ้นก็จิ้นได้ผมโอเคเลยนะ แต่ผมเกรงใจ (เสียงสูง) ทางฝั่งน้องมากกว่าเพราะเขาเป็นผู้หญิง เขามีคุณพ่อคุณแม่มีน้องมีญาติ
มากมาย ผมโตมาด้วยครอบครัวที่มีแค่สามคน แม่ผมพี่ผมเป็นผู้หญิง ฉะนั้นผมรู้สึกว่าผมเป็นฝ่ายเสียหายน้อยมากผมเลยเป็นห่วง แต่ว่าปรากฏการณ์ห้างแตกที่เกิดขึ้นผมก็ดีใจของแบบนี้มันขึ้น
อยู่ที่ผมไม่ได้ครับ แต่ขึ้นอยู่กับคนดูเพราะเขาให้คำว่าคู่จิ้นคนดูเป็นคนตัดสิน ตอนที่ผมเล่นละครผมไม่ได้บอกกับน้องว่าเรามาทำให้ดีนะ เราจะได้เป็นคู่จิ้นงานอีเว้นท์จะได้เยอะภาพลักษณ์เราได้ชัด
มันไม่ใช่เพราะมันแปลว่าเราไม่ได้ตั้งใจงานเรามองเรื่องผลประโยชน์ภายภาคหน้า ฉะนั้นผมรู้สึกว่าทุกอย่างอยู่ที่คนดูครับวันนึงเราเล่นละครอาจจะไม่ดีเพราะเรามัวแต่ห่วงตัวเอง เราทำการบ้านกันน้อย
พอฟีคแบ็คเรตติ้งจบเราอาจจะไม่ดีไม่เป็นคู่จิ้นกันแล้ว แต่ถ้าเรายังยึดมั่นว่าเรายังชอบในการแสดง ผมตั้งใจทำของผม น้องตั้งใจทำของน้องพอมาเจอกันตรงกลางยังไงมันก็ดี การทำงานกับน้องเขาผม
ก็มองว่าเป็นเรื่องที่ดีที่ประสบความสำเร็จ คือผมก็เล่นละครมาเรื่องมันก็เป็นปรากฏการณ์ เล่ห์รตีมันทำให้ชื่อความเป็นนักแสดงของผมชัดเจนขึ้น และผมก็ไม่ได้รังเกียจและรู้สึกแย่เลยที่จะได้กลับมาเจอน้อง ผมมองว่าดีซะอีกเหมือนว่าเราเจอมวยถูกคู่ที่ดีรับส่งจังหวะในการเล่นละครด้วยกันครับ"
ตอบแบบสุภาพบุรษแบบนี้ เชื่อแล้วล่ะว่าทำไมสาวๆ ถึงฟินกันทั้งบ้านทั้งเมือง