ป๋าต๋อบ ยอมรับเคยครั้งแรกเคยติดยาขั้นรุนแรงถึงขั้นจะเลิกกับ ปีใหม่ เผยเลิกได้เพราะบุญบารมีพ่อแม่ 
เรื่องราวดังกล่าวถูกเปิดเผยในรายการวู้ดดี้เกิดมาคุย ที่มีพิธีกรฝีปากกล้า วู้ดดี้ มิลินทจินดา ดำเนินรายการและมีการตั้งคำถามแบบตรงไปตรงมา ซึ่ง ป๋าต็อบ และ ปีใหม่ ได้จูงมือกันออกมาเปิดใจแบบหมดเปลือก ซึ่งเมื่อย้อนกลับย้อนไปเมื่อ 5 ปีก่อน "วู้ดดี้" เคยบุกไปพูดคุยกับ "ป๋าต๊อบ"และ "ปีใหม่" กับประเด็นเรื่องความรักมาแล้ว เพราะช่วงนั้นมีกระแสข่าวว่าทั้งคู่เดี๋ยวรัก เดี๋ยวเลิกกันบ่อยมาก
จนมาถึงปัจจุบันนี้ทั้งคู่ฝ่าฟันอุปสรรคมามากมาย ทำให้เห็นแล้วว่ารักกันมานานหลายปี แต่สิ่งที่สร้างความฮือฮาคือเรื่องราวของทั้งคู่กับสิ่งเสพติดที่มีผลต่อชีวิตในอดีตที่ผ่านมา แต่สุดท้าย ป๋าต๊อบ และ ปีใหม่ ได้ก้าวผ่านมาได้อย่างงดงาม โดยบอกว่าเป็นเพราะบุญบารมีของพ่อและแม่  
ป๋าต๊อบเปิดใจว่า " เริ่มจากบุหรี่คืออย่างแรกที่ติด เริ่มสูบตอนอายุ 11 ปี ตามด้วยเบียร์ , กัญชา และเหล้าทุกชนิดหรืออะไรก็ได้ที่ใส่แล้วเมา สิ่งเสพติดทุกตัวที่ส่งให้ไม่เคยถาม เพราะกินหมด แต่มารู้ที่หลังว่าจริงๆ แล้วติดการทำร้ายตัวเองมากกว่า "
"ตัวเองไม่ได้เป็นเด็กมีปัญหาพ่อแม่และครอบครัวอบอุ่นมาก แต่ชอบคิดเปรียบเทียบว่าตัวเองด้อยกว่าคนอื่นตั้งแต่ 8 ขวบ ต้องการเรียกร้องความสนใจ ซึ่งเป็นอีโก้ที่ผิดหมดเลย"
ปีใหม่ ทราบไหมที่ป๋าต๊อบติดสิ่งเสพติด?
"ไม่รู้มาก่อนเพราะคิดว่าเป็นปกติ ไม่ได้เป็นปัญหา คือ ชอบกิน ชอบดื่ม ปาร์ตี้ เหมือนกับตัวเอง เลยไม่ได้สงสัยอะไรจนมาเห็นอาการบ่อยๆ เข้าจึงเริ่มรู้ เช่น ทะเลาะกันบ่อย เป็นเพราะสิ่งเสพติดนี่แหละ"
ป๋าต๊อบ บอกว่า " นี่แหละคือปัญหา พี่จะเลิกเอง ตอนแรกปีใหม่ไม่เชื่อว่าป๋าต๊อบจะทำได้ วินาทีที่เลิกคือตื่นมาไม่คิดถึงมันอีก ไม่ไปหายา ไม่ไปเมา แล้วถามตัวเองว่า พอหรือยัง พร้อมที่จะทำทุกอย่างเพื่อเปลี่ยนแปลงตัวเองแล้วหรือยัง และพี่โชคดีที่เจอกลุ่มบำบัด ซึ่งที่เจอเพราะบุญของพ่อแม่ที่ช่วยหากลุ่มบำบัดนี้และไม่ยอมแพ้"
ปัจจุบันนี้ทั้งคู่เลิกสิ่งเสพติดทุกชนิดมาแล้ว 5 ปี งดดื่มแอลกอฮอล์ทุกชนิด ไม่หันกลับไปแตะอีกเลย วิธีการบำบัดทั้ง "ป๋าต๊อบ"และ "ปีใหม่" ได้เปิดเผยไว้ในรายการแบบเต็มๆ  ซึ่งตลอดการเปิดใจทั้งคู่เล่าไปพร้อมกับน้ำตาที่ไหลริน  
นอกจากนี้ในรายการยังมีเซอร์ไพรส์เด็ดจากเศรษฐีพันล้าน "คุณปัญญา ควรตระกูล" คุณพ่อของ "ป๋าต๊อบ"  ติดตามรายการแบบเต็มๆ ได้คืนวันอาทิตย์ที่ 21 มิถุนายนนี้ เวลา 21.45น. - 23.30 น.ทางโมเดิร์นไนน์ทีวี