ตำรวจคุมตัวผู้ต้องคดีฆ่าโหดมีดแทงคอ-ท้อง ตัดอวัยวะเพศ สวป.สภ.ร่องคำ ไปทำแผนประกอบคำรับสารภาพ อ้างโกรธแค้นที่ผู้ตายมีความสัมพันธ์ชู้สาวกับภรรยา และพยายามห้ามแล้วแต่ไม่ฟัง
จากกรณีคดีฆาตกรรมซึ่งตำรวจ สภ.กมลาไสย จ.กาฬสินธุ์ พบศพ พ.ต.ท.จำรัส อายุ 57 ปี สวป.สภ.ร่องคำ จ.กาฬสินธุ์ ถูกฆาตกรโหดใช้อาวุธมีดกะซอกแทงถึง 23 แผล ก่อนทำการตัดเจ้าโลกหายไป ล่าสุด ตำรวจชุดสืบสวนฯ ทำการแกะรอยจนรู้ตัวฆาตกรผู้ก่อเหตุว่าเป็นผัวของหมดดูสาวใหญ่พราวเสน่ห์ที่คือ นายอมรลัก อายุ 45 ปี อาชีพรับจ้างขับรถรับจ้างส่งของในตัวเมืองกาฬสินธุ์ พร้อมควบคุมได้ตัวที่ อ.สีดา จ.นครราชสีมา ขณะนี้หลบหนี
ล่าสุด ผู้สื่อข่าวรายงานว่า (3 ก.พ.) นายอมรลัก อายุ 45 ปี ผู้ต้องหาตามหมายจับของศาลจังหวัดกาฬสินธุ์ ที่ก่อเหตุฆ่า พ.ต.ท.จำรัส อายุ 57 ปี สวป.สภ.ร่องคำ จ.กาฬสินธุ์ รับสารภาพ โดยอ้างว่า ตนรู้สึกระแคะระคายว่า พ.ต.ท.จำรัส มีความสัมพันธ์ฉันชู้สาวกับภรรยาตนมานานแล้ว โดยในช่วงเดือน ก.พ. 2561 ภรรยาซึ่งมีอาชีพเป็นหมอดูดวงบอกว่าอยากแก้เคล็ด ซึ่งหากหย่ากับสามีแล้วจะได้เงินล้าน ตนก็ยอมทำตาม แต่ก็ยังอยู่ด้วยกันแบบสามีภรรยามาตลอด
กระทั่งเมื่อวันที่ 1 พ.ย.62 ตนจึงรู้ความจริง เพราะพ.ต.ท.จำรัส ได้โทรเข้าเครื่องลูกชาย เนื่องจากโทรศัพท์ภรรยาเสีย ตนจึงสอบถามลูกชาย ก็ได้ทราบความจริง จากนั้นตนจึงได้ไปขอร้อง พ.ต.ท.จำรัส เพื่อไม่ให้ยุ่งกับภรรยาของตนหลายครั้ง ทั้งไปเจอด้วยตนเอง และพยายามส่งข้อความไปบอก ว่า พ.ต.ท.จำรัส มีภรรยามีครอบครัวแล้ว อย่ามายุ่งกับภรรยาตนเลย
แต่ พ.ต.ท.จำรัสก็ไม่ฟัง อีกทั้งระหว่างคบหากันทาง พ.ต.ท.จำรัส ก็ไม่ได้ให้อะไรภรรยาตนเลย มีแต่ตนที่หาเงินรับจ้างได้วันละ 300 บาท เก็บเงินได้ให้ภรรยาครั้งละ 500-600 บาท แต่ภรรยาก็เอาไปซื้อกับข้าวเลี้ยงตำรวจหมด
กระทั่งวันเกิดเหตุตนกับภรรยาทะเลาะกันเกี่ยวกับเรื่องห้ามภรรยาไม่ให้ไปยุ่งกับตำรวจ แต่ภรรยาไม่ฟัง อีกทั้งฝ่ายชายก็ยังไม่ยอมหยุด ด้วยความโมโหจึงตัดสินใจไปก่อเหตุดังกล่าว
ต่อมาเมื่อเวลา 15.00 น. เจ้าหน้าที่ตำรวจคุมตัว นายอมรลัก ไปทำแผนประกอบคำรับสารที่บ้านเรือนไทยน็อคดาวน์สองชั้นยกสูงไม่มีเลขที่ บ้านน้อยพัฒนา ต.กมลาไสย อ.กมลาไสย จ.กาฬสินธุ์ ท่ามกลางชาวบ้านที่ทราบข่าวมามุ่งดูเหตุการณ์จำนวนมากและมีเจ้าหน้าที่ตำรวจดูแลความเรียบร้อย
โดยจุดแรกเริ่มต้นจากผู้ต้องหานำขวดน้ำมันราดรถฟอร์จูนเนอร์ที่โรงจอดรถแล้วจุดไฟเผา เพื่อล่อให้ พ.ต.ท.จำรัส ผู้เสียชีวิต ออกมาจากในบ้าน ซึ่งผู้ต้องหาได้หลบซ่อนตัวอยู่ใต้บันได ซึ่งเมื่อ พ.ต.ท.จำรัส เห็นรถไฟไหม้จึงรีบวิ่งออกมาดู จึงสบโอกาสนำมีดปลายแหลมยาวประมาณ 1 ฟุตที่พกติดตัวมาแทงที่ท้องไป 1 ครั้ง ก่อนที่จะต่อสู้กันยื้อแย่งมีดกัน และใช้ครกตีเข้าที่ศีรษะ ซึ่งฝ่าย พ.ต.ท.จำรัส ได้รับบาดเจ็บสู้แรงไม่ไหวนายอมรลัก จึงกระหน่ำแทงแบบไมยั้งมือที่คอ ลำตัว และก้นจนแน่นิ่งไป
จากนั้นได้ถอดกางเกงออกแล้วใช้มีดตัดอวัยวะเพศของ พ.ต.ท.จำรัส จนขาด แล้วนำไปโยนทิ้งเข้ากองไฟท้ายรถที่กำลังลุกไหม้ ก่อนจะวิ่งไปขี่รถจักรยานยนต์ที่จอดไว้บนถนนแล้วขี่เข้าไปในตัวเมืองกาฬสินธุ์ พร้อมโยนมีดทิ้งที่สะพานลำน้ำปาวถนนสายกาฬสินธุ์-ยางตลาด บริเวณก่อนถึงร้านอาหารชวนฉวี และขี่ จยย.หนีไปกบดานที่บ้านญาติใน จ.นครราชสีมา แต่ถูกตำรวจชุดสืบสวนตามมาจับกุมได้ที่ อ.สีดา เสียก่อน
อย่างไรก็ตาม หลังทำแผนเสร็จ เจ้าหน้าที่ได้นำตัวผู้ต้องหาส่งพนักงานสอบสวน สภ.กมลาไสย จ.กาฬสินธุ์ เบื้องต้น ดำเนินคดีในข้อหาฆ่าผู้อื่นโดยเจตนา
>> เผยชนวนฆ่าตัดอวัยวะเพศ "พันตำรวจโท" เจอแชทกิ๊กหมอดูสาว ล่าสุดจับคนร้ายได้แล้ว>> บุกบ้านฆ่าโหด "พันตำรวจโท" ปาดคอ กระหน่ำแทงไส้ทะลัก ตัดอวัยวะเพศขาด>> ภรรยารับไม่ได้ "พันตำรวจโท" ถูกฆ่าตัดอวัยวะเพศ ช็อกลูกโทรมาบอกพ่อตายแล้ว