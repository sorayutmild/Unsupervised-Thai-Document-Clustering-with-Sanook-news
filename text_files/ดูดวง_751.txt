ในปีใหม่ ปี 2558 นี้ ก็คงเป็นอีกปีที่หลายคนจะเริ่มต้นทำอะไรใหม่ๆ และหนึ่งในนั้นก็คงจะเป็นการออกรถใหม่ สำหรับบางคนอาจจะเป็นรถคันแรก ก็คงจะมีปัญหาหนักใจในเรื่องที่ว่าปี 2558 ควรออกรถวันไหนดี ?
Sanook! Horoscope มีฤกษ์ออกรถ 2558 มาฝากให้ได้ทราบกันสำหรับคนที่อยากหาวันดี วันมงคลออกรถในปี 2558
เริ่มต้นกันด้วยวันที่ควรและไม่ควรซื้อรถในปี 2558 มาดูกันว่ามีวันไหนบ้าง…
ฤกษ์ออกรถปี 2558
ในตำราโหราศาสตร์ฤกษ์ออกรถ จะแนะนำหรือห้ามออกรถในวันใดนั้น จะพิจารณาร่วมกับ ลักษณะความเป็นอยู่ ของดาวประจำวันนั้น ๆ สรุปดังนี้
ไม่ควรซื้อรถวันอาทิตย์
โบราณท่านว่า ใครซื้อรถในวันอาทิตย์ จะทำให้มีเรื่องร้อนใจหรือต้องเดือดร้อนมาก ท่านแนะนำว่า ให้รีบขายไปเสียเพราะการซื้อรถหรือยานพาหนะในวันอาทิตย์มักเกิดเรื่องไม่ดีเลย
ควรซื้อรถวันจันทร์
ตามตำราท่านว่า ใครซื้อรถวันจันทร์มักโชคดีได้ลาภอยู่เสมอ ทำธุรกิจหรือค้าขายมีกำไรมากบางครั้งมีลาภลอยมาหาอย่างนึกไม่ถึง
ไม่ควรซื้อรถวันอังคาร
ในตำราโหราศาสตร์กล่าวไว้ว่า ใครที่ซื้อรถหรือยานพาหนะในวันอังคารมักจะมีเรื่องเดือดร้อน ทำให้เป็นทุกข์มีปัญหาทำให้เสียเงินทอง บางรายประสบอุบัติเหตุอย่างร้ายแรง ก็ปรากฏให้เห็นบ่อย
ไม่ควรซื้อรถวันพุธเป็นความเชื่อมาตั้งแต่สมัยปู่ย่าตายายว่า ใครที่ซื้อรถวันพุธมักจะมีปัญหาต่าง ๆ จนต้องเป็นหนี้สินเขาตลอดด้วยเหตุ นี้เองท่านจึงแนะนำให้หลีกเลี่ยงการซื้อรถหรือจองรถในวันพุธ
ไม่ควรซื้อรถวันพฤหัสบดี
โบราณท่านว่า ใครที่ซื้อรถหรือยานพาหนะในวันครูจะทำให้ธุรกิจ หรือการค้าขายเกิดมีปัญหา มีอุปสรรคไม่คล่องตัวอย่างแต่ก่อน และที่สำคัญอาจเกิดเรื่องไม่สบายใจ
ควรซื้อรถวันศุกร์
ตามตำราโหราศาสตร์ไทยท่านว่า ใครที่ซื้อรถหรือยานพาหนะในวันศุกร์ มักมีโชค มีลาภอยู่เสมอ ทำการอะไรก็สะดวกอย่างน่าอัศจรรย์ โดยเฉพาะ จะมีลาภและยศกำลังรอท่านอยู่
ไม่ควรซื้อรถวันเสาร์
ตามตำราโหราศาสตร์ไทยท่านว่า ใครที่ซื้อรถวันเสาร์ ถือเป็นเรื่องร้ายแรงมาก เพราะอาจเกิดอุบัติเหตุถึงกับชีวิตได้ด้วยเหตุนี้ผู้หลักผู้ใหญ่ในสมันก่อน จึงมักห้ามลูกหลานไม่ให้ซื้อรถและเรือในวันนี้เพราะความเชื่อดังกล่าว
ไม่ควรซื้อรถวันพระ
เป็นความเชื่อมาตั้งแต่สมัยบรรพบุรุษ ไม่ให้ซื้อรถซื้อเรือในวันพระ เพราะอาจจะทำให้ไม่สบายหรือล้มป่วยได้ ศัตรูหรือคู่แข่งจะพากันอิจฉาและอาฆาต
เข้าใจว่าเป็นกุศโลบาย เกี่ยวกับการเลี่ยงวันมงคลที่ตรงกับวันพระ ให้คนได้เข้าวัดทำบุญ เพราะไม่ต้องวุ่นอยู่กับการออกรถ หรือการมงคลที่จะมี เพราะสมัยก่อนการมงคลจะเตรียมการ ใช้เวลาและคนหรือชาวบ้านร่วมช่วยงานจำนวนมาก ถ้าไปช่วยงานกันหมดก็จะไม่มีใครไปวัดในวันพระ อีกอย่างคือพระก็ไม่ต้องรับกิจนิมนต์ ได้ทำวัตรสวดมนต์ หรืออยู่ที่วัดในช่วงวันพระด้วย
ดังนั้นจะเห็นได้ว่า วันที่ควรซื้อรถหรือยานพาหนะมี 2 วันคือ วันจันทร์ และ วันศุกร์ เท่านั้น
ฤกษ์ออกรถปี 2558
แต่ก็ยังมีบางตำรากล่าวถึงวันกาลกิณีเอาไว้สำหรับคนที่เกิดในแต่ละวัน ด้วยเช่นกัน โดยมีการพิจารณาตามภูมิทักษาของแต่ละวันเกิด ดังนี้
คนเกิดวันอาทิตย์ ห้ามใช้ฤกษ์วันศุกร์ ต่อให้ฤกษ์ดีอย่างไรก็ไร้ผล ควรหลีกเลี่ยงคนเกิดวันจันทร์ ห้ามใช้ฤกษ์วันอาทิตย์ ต่อให้ฤกษ์ดีอย่างไรก็ไร้ผล ควรหลีกเลี่ยงคนเกิดวันอังคาร ห้ามใช้ฤกษ์วันจันทร์ ต่อให้ฤกษ์ดีอย่างไรก็ไร้ผล ควรหลีกเลี่ยงคนเกิดวันพุธ(กลางวัน) ห้ามใช้ฤกษ์วันอังคาร ต่อให้ฤกษ์ดีอย่างไรก็ไร้ผล ควรหลีกเลี่ยงคนเกิดวันพุธ(กลางคืน) ห้ามใช้ฤกษ์วันพฤหัสบดี ต่อให้ฤกษ์ดีอย่างไรก็ไร้ผล ควรหลีกเลี่ยงคนเกิดวันพฤหัสบดี ห้ามใช้ฤกษ์วันเสาร์ ต่อให้ฤกษ์ดีอย่างไรก็ไร้ผล ควรหลีกเลี่ยงคนเกิดวันศุกร์ ห้ามใช้ฤกษ์วันพุธ(กลางคืน) ต่อให้ฤกษ์ดีอย่างไรก็ไร้ผล ควรหลีกเลี่ยงคนเกิดวันเสาร์ ห้ามใช้ฤกษ์วันพุธ(กลางวัน) ต่อให้ฤกษ์ดีอย่างไรก็ไร้ผล ควรหลีกเลี่ยง
ฤกษ์ออกรถปี 2558
หลังจากที่เราได้ทราบวันที่ต้องการกันไปแล้ว เรื่องเวลาก็เป็นสิ่งที่สำคัญเช่นกัน เวลาที่เป็นมงคลฤกษ์จะมีเวลาไหนบ้างดูได้ตามข้อมูลด้านล่างค่ะ
วันอาทิตย์ควรนำรถออกเวลา 06.01 น. ถึง 08.24 น. และช่วงเวลา 13.13 น. ถึง 15.36 น. ส่งผลให้เกิดโชคลาภ
วันจันทร์ควรนำรถออกเวลา 08.25 น. ถึง 10.48 น. และช่วงเวลา 15.37 น. ถึง 18.00 น. ส่งผล ให้ลาภและมีเสน่ห์
วันอังคารควรนำรถออกเวลา 10.49 น. ถึง 13.12 น. และช่วงเวลา 06.01 น. ถึง 08.24 น เป็นช่วงเวลานี้พอใช้ได้ดีในระดับนึง
วันพุธควรนำรถออกเวลา 13.13 น. ถึง 15.36 น. และช่วงเวลา 08.25 น. ถึง 10.48 น. ส่งผลให้ มีโอกาสได้ลาภเล็กน้อย
วันพฤหัสบดีควรนำรถออกเวลา 15.37 น. ถึง 18.00 น. และช่วงเวลา 10.49 น. ถึง 13.12 น. ฤกษ์ปลอดภัย ส่งผลให้แคล้วคลาด มีโชคลาภ
วันศุกร์ควรนำรถออกเวลา 06.01 น. ถึง 08.24 น. และช่วงเวลา 13.13 น. ถึง 15.36 น. เป็นฤกษ์ดีมาก ส่งผลให้รุ่งเรือง
วันเสาร์ตามหลักโหราศาสตร์ ถือเป็นวันดุ หรือวันแรงโบราณ ท่านว่าห้ามนำรถ หรือยานพาหนะออกจากเต้นท์ หรือจากอู่ ควรหลีกเลี่ยง