การชิงชัยชิงตั๋วผ่านเข้าสู่รอบรองชนะเลิศลูกหนังซีเกมส์ 2019 ครั้งที่ 30 ที่ประเทศฟิลิปปินส์ เข้มข้นขึ้นเรื่อยๆ หลังจากเกมล่าสุดนัดที่ 3 ซึ่ง ไทย สามารถเอาชนะ สิงคโปร์ ไป 3-0 ขึ้นไปนั้งรองจ่าฝูง จากการมี 6 แต้ม ส่วน เวียดนาม เองก็สามารถพลิกแซงชนะ อินโดนีเซีย ไป 2–1 ทำให้ทัพ “ดาวทอง” มี 9 คะแนนเต็ม ส่วน อินโดนีเซีย มี 6 แต้มเท่าไทย แต่ลูกได้เสียเป็นรอง ทำให้หล่นไปอยู่ที่ 3  โดยในกรณีที่หากไทย และ อินโดนีเซีย เก็บชัยชนะได้ในสองนัดที่เหลือ จะทำให้ทั้งไทย , อินโดนีเซีย และ เวียดนาม มี 12 แต้มเท่ากัน ทำให้จะต้องมาตัดสินการเข้ารอบกันที่ประตูได้-เสีย หมดทั้งกลุ่ม โดยในรายการนี้ จะไม่มีมีการคิดคะแนนแบบมินิลีก (การพบกันของทั้งสามทีม)การจัดอันดับทีมในกลุ่มเพื่อหาทีมเข้ารอบ ใช้เกณฑ์ดังนี้ 1. นับคะแนนที่ได้หลังจากเตะครบทุกนัดในกลุ่ม2. ประตูได้-เสียหลังจากเตะครบทุกนัดในกลุ่ม3. ประตูได้ หลังจากเตะครบทุกนัดในกลุ่มส่วนกรณีที่ยังไม่สามารถหาทีมเข้ารอบได้จากเกณฑ์ข้างต้น โดยมี 2 ทีมหรือมากกว่า มีคะแนนเท่ากัน ให้ตัดสินทีมเข้ารอบโดยใช้เกณฑ์ตามลำดับดังนี้1. คะแนนจากเกมที่ทีมที่มีส่วนเกี่ยวข้องเจอกันเอง (เฮดทูเฮด)2. ประตูได้-เสีย จากเกมที่ทีมที่เจอกันเอง3. ประตูได้จากเกมที่ทีมที่เจอกันเอง4. ยิงจุดโทษตัดสินกรณีที่ 2 ทีมที่มีลุ้นเจอกันเองในนัดสุดท้าย5. ทีมที่มีคะแนนแฟร์เพลย์ดีที่สุด (โดนใบเหลืองใบแดงน้อยที่สุด) จากเกมในรอบแบ่งกลุ่มจะได้ผ่านเข้ารอบโปรแกรมนัดต่อไป ทีมชาติไทยชุดลุยศึกซีเกมส์ จะต้องพบกับ สปป.ลาว ที่สนาม ริซัล เมโมเรียล ในกรุงมะนิลา ประเทศฟิลิปปินส์ วันที่ 3 ธันวาคม 2562 เวลา 15.00 น. ตามเวลาประเทศไทย ถ่ายทอดสดทางช่อง 7 HD ช่อง 35