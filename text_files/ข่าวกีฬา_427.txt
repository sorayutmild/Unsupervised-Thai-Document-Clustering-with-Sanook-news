ผู้สื่อข่าวรายงานว่า เจ้าหน้าที่รักษาความปลอดภัยชาวจีน ของสนามเทียนจิน ยิมเนเซียม ซึ่งเป็นสนามที่ใช้ทำการแข่งขันวอลเลย์บอลหญิงชิงแชมป์เอเชีย 2015 ที่เมืองเทียนจิน ประเทศจีน
ได้ทำร้ายร่างกาย ชกต่อย นายพงศ์ภัคธนา ประจงกิจพาณิชย์ หรือ เอ๊ดดี้ แกรนด์สปอร์ต ช่างภาพไทย ประจำการแข่งขันวอลเลย์บอลหญิง ชิงแชมป์เอเชีย จนได้รับบาดเจ็บ เนื่องจากเข้าใจผิด คิดว่าเป็นแฟนวอลเลย์บอลไทยที่ลงมาเชียร์ทีมนักตบลูกยางสาวไทยข้างสนาม โดยเหตุการณ์เกิดขึ้นหลังจบเกม ไทย ชนะ คาซัคสถาน 3-0 เซตนายพงศ์ภัคธนา หรือ เอ๊ดดี้ แกรนด์สปอร์ต กล่าวว่า "รู้สึกงง ที่โดนชกต่อย แต่ไม่คิดตอบโต้อะไร หลังจากนี้จะแจ้งเรื่องที่เกิดขึ้นไปยังฝ่ายจัดการแข่งขัน เพื่อกำชับไปยังเจ้าหน้าที่ต่างๆ ให้ดูความแตกต่างของเสื้อออฟฟิเชียลที่คนสวมใส่ เนื่องจากการแข่งขันครั้งนี้จัดขึ้นที่เทียนจินเป็นครั้งแรก"

ขอบคุณคลิป ประวิตร อนันต์ภักดี