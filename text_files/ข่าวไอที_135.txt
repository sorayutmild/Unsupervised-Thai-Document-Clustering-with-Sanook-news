แนะนำ 7 มือถือราคาไม่เกิน 5,000 บาท ที่คุ้มค่าน่าซื้อมากที่สุด ณ ชั่วโมงนี้ พร้อมตอบโจทย์การใช้งานในฟังก์ชันพื้นฐานอย่างครบครัน แบรนด์ไหนดี รุ่นไหนเด่น เราคัดมาให้ท่านแล้ว! 
 เรียกได้ว่าวันเวลาผ่านไปอย่างรวดเร็วเสียจริงๆ เพราะในขณะนี้ก็กำลังจะเข้าสู่ช่วงกลางปี 2017 แล้ว บรรดาผู้ผลิตสมาร์ทโฟนหลากหลายแบรนด์ต่างก็ทยอยเปิดตัวสมาร์ทโฟนรุ่นใหม่ล่าสุดกันตั้งแต่ต้นปี ทำให้ช่วงนี้ข่าวคราวในวงการมือถือดูเงียบเหงาลงไปบ้าง แต่คงไม่ใช่สำหรับกลุ่มสมาร์ทโฟนระดับกลาง ที่มีการผลิต และเปิดตัวแทบจะทุกช่วงเวลา เพราะกลุ่มผู้ใช้สมาร์ทโฟนระดับกลางนับเป็นกลุ่มลูกค้าหลักที่มีการเลือกซื้อสมาร์ทโฟนเครื่องใหม่แทบจะตลอดเวลา ซึ่งผู้ใช้ส่วนใหญ่ก็มักต้องการแค่สมาร์ทโฟนราคาพอเหมาะ กับคุณสมบัติตัวเครื่องที่ตอบโจทย์การใช้งานเท่านั้น ทำให้สมาร์ทโฟนระดับกลางจึงเป็นตัวเลือกลำดับต้นๆ ของการซื้อขายอยู่เสมอ
ดังนั้นทางทีมงาน Thaimobilecenter จึงทำการคัดเลือก 7 สมาร์ทโฟนในราคาไม่เกิน 5,000 บาท (ราคามือถือ อัปเดตล่าสุด) มาให้ได้ชมกัน (อัปเดตข้อมูลล่าสุด ณ วันที่ 5 พฤษภาคม 2560) เพื่อเป็นแนวทางสำหรับผู้ใช้เบื้องต้นที่ต้องการสมาร์ทโฟนดีๆ สักหนึ่งเครื่องพร้อมตอบโจย์การใช้งานฟังก์ชันพื้นฐานอย่างครบครัน ซึ่งจะมีสมาร์ทโฟนรุ่นเด่นจากแบรนด์ใดบ้างนั้น เชิญติดตามชมไปพร้อมกันได้เลยค่ะ
 nubia N1 Lite ราคาวางจำหน่าย 3,990 บาท
  
nubia N1 Lite เปิดตัวมาในฐานะสมาร์ทโฟนเวอร์ชันเล็กของ nubia N1 ที่โดดเด่นด้วยแบตเตอรี่ขนาดใหญ่ โดยมาพร้อมกับการดีไซน์เรียบหรูด้วยตัวเครื่องสีดำ ตัดกับขอบสีทอง และเช่นเดียวกันกับด้านหลังที่มีการตัดขอบสีทองรอบเซ็นเซอร์สแกนลายนิ้วมือ สำหรับคุณสมบัติตัวเครื่องในเบื้องต้นของ nubia N1 Lite มีดังต่อไปนี้
- หน้าจอแสดงผลขนาด 5.5 นิ้ว ความละเอียดระดับ HD 720p (720x1280 พิกเซล) - ชิปเซ็ตประมวลผล Quad-Core MediaTek MT6737 - หน่วยความจำแรม (RAM) ขนาด 2GB - หน่วยความจำภายใน (ROM) ขนาด 16GB พร้อมรองรับการ์ดหน่วยความจำภายนอกแบบ microSD - กล้องดิจิทัลด้านหลังความละเอียด 8 ล้านพิกเซล พร้อมไฟแฟลชแบบคู่ (Dual-LED) และมีขนาดรูรับแสงกว้างสูงสุด F/2.0 - กล้องดิจิทัลด้านหน้าความละเอียด 5 ล้านพิกเซล - แบตเตอรี่ความจุ 3000 mAh  - ทำงานอยู่บนระบบปฏิบัติการ Android 6.0 Marshmallow - เซ็นเซอร์สแกนลายนิ้วมือ (Fingerprint Scanner) - รองรับการใช้งานบนเครือข่าย 4G LTE  รายละเอียดเพิ่มเติมเกี่ยวกับ nubia N1 Lite
 Asus ZenFone Live (ZB501KL) ราคาวางจำหน่าย 4,990 บาท

 
Asus ZenFone Live (ZB501KL) เป็นสมาร์ทโฟนระดับกลางที่มาพร้อมจุดเด่นอย่างฟีเจอร์ BeautyLive ซึ่งเป็นการใช้งานโหมดบิวตี้แบบเรียลไทม์ เพื่อให้ภาพวิดีโอของผู้ใช้นั้นขาวสวยเนียนใสอยู่ตลอดเวลา ซึ่ง Asus ZenFone Live (ZB501KL) มาพร้อมกับคุณสมบัติตัวเครื่องเบื้องต้น ดังนี้  - ตัวเครื่องมีขนาด 141.18x71.74x7.95 มิลลิเมตร น้ำหนัก 120 กรัม - หน้าจอแสดงผลแบบ HD ขนาด 5 นิ้ว ความละเอียด 1280x720 พิกเซล พร้อมกระจกป้องกันหน้าจอแบบขอบนูน 2.5D - ชิปเซ็ตประมวลผล Quad-Core Qualcomm Snapdragon - หน่วยความจำแรม (RAM) แบบ LPDDR3 ขนาด 2GB - หน่วยความจำภายในขนาด 16GB และ 32GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 13 ล้านพิกเซล, ขนาดรูรับแสงกว้างสูงสุดที่ F/2.0, โครงสร้าง 5 ชิ้นเลนส์ และไฟแฟลชแบบ Soft Light - กล้องด้านหน้าความละเอียด 5 ล้านพิกเซล, ขนาดรูรับแสงกว้างสูงสุดที่ F/2.2, เทคโนโลยี BeautyLive, รับแสงได้สว่างมากขึ้นด้วยเซ็นเซอร์ขนาดใหญ่, ขนาดเม็ดพิกเซล 1.4um และเลนส์รับภาพมุมกว้าง 82 องศา - ระบบเสียงหูฟังแบบ DTS X 7.1 Surround Sound - ไมโครโฟนแบบคู่ (Dual-Mic) - รองรับการใช้งานวิทยุ FM - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตความเร็วสูงบนเครือข่าย 4G LTE - รองรับการเชื่อมต่อ Wi-Fi 802.11 b/g/n และ Bluetooth 4.0 - แบตเตอรี่ความจุ  2650 mAh - ทำงานอยู่บนระบบปฏิบัติการ Android 6.0 Marshmallow ซึ่งถูกครอบทับด้วย Asus ZenUI 3.0  รายละเอียดเพิ่มเติมเกี่ยวกับ Asus ZenFone Live (ZB501KL)
 ASTON Idea 3 Plus จอ 6 นิ้ว ราคาวางจำหน่าย 4,990 บาท

แม้ว่าจะเข้ามาทำตลาดสมาร์ทโฟนในประเทศไทยได้ไม่นาน แต่แบรนด์สมาร์ทโฟน ASTON ก็เริ่มเป็นที่รู้จักในหมู่ผู้ใช้สมาร์ทโฟนระดับกลางมากขึ้นเรื่อยๆ ด้วยดีไซน์ตัวครื่องที่เป็นเอกลักษณ์, คุณสมบัติตัวเครื่องที่ครอบคลุมทุกการใช้งาน และราคาที่เข้าถึงได้ง่าย ซึ่งสมาร์ทโฟนรุ่นล่าสุดอย่าง ASTON Idea 3 Plus ที่มีจุดเด่นในเรื่องหน้าจอแสดงผลขนาดใหญ่ถึง 6 นิ้ว ก็เป็นอีกตัวเลือกหนึ่งที่น่าสนใจเช่นเดียวกัน โดย ASTON Idea 3 Plus มีราคาวางจำหน่ายอยู่ที่ 4,990 บาท และมาพร้อมคุณสมบัติตัวเครื่องเบื้องต้น ดังนี้  - หน้าจอแสดงผลแบบ IPS LCD ขนาด 6 นิ้ว ความละเอียด 720x1280 พิกเซล - ชิปเซ็ตประมวลผล MediaTek Helio MT6735 ซึ่งมีความเร็วในการประมวลผลสูงสุด 1.3GHz - หน่วยความจำแรม (RAM) ขนาด 2GB - หน่วยความจำภายในขนาด 16GB รองรับหน่วยความจำเสริมแบบ microSD สูงสุด 128GB - กล้องด้านหลังความละเอียด 16 ล้านพิกเซล พร้อมไฟแฟลชแบบ LED - กล้องด้านหน้าความละเอียด 13 ล้านพิกเซล - รองรับการใช้งานอินเทอร์เน็ตความเร็วสูงบนเครือข่าย 4G LTE - รองรับการใช้งาน 2 ซิมการ์ด (Dual-SIM) - เซ็นเซอร์สแกนลายนิ้วมือ (Fingerprint Scanner) - ทำงานอยู่บนระบบปฏิบัติการ Android 6.0 Marshmallow  รายละเอียดเพิ่มเติมเกี่ยวกับ ASTON Idea 3 Plus
 Wiko TOMMY ราคาวางจำหน่ายล่าสุด 3,990 บาท

 Wiko นับเป็นแบรนด์สมาร์ทโฟนที่โดดเด่นในกลุ่มมือถือระดับเริ่มต้น และระดับกลาง ด้วยคุณสมบัติตัวเครื่องที่มีให้ใช้งานอย่างครบครัน และราคาวางจำหน่ายที่เข้าถึงได้ง่าย ก็ทำให้ Wiko กลายเป็นสมาร์ทโฟนแบรนด์หนึ่งที่ผู้ใช้ในประเทศไทยให้ความสนใจเป็นอย่างมาก และล่าสุด Wiko ก็ได้เปิดตัวสมาร์ทโฟนระดับเริ่มต้นรุ่นล่าสุดในชื่อ Wiko TOMMY ที่มีจุดเด่นในเรื่องของคุณสมบัติที่ครอบคลุมทุกการใช้งานพื้นฐาน และความสดใหม่ของ Android 6.0 Marshmallow ในราคาเพียง 3,990 บาท เท่านั้น โดยคุณสมบัติตัวเครื่องเบื้องต้นของ Wiko TOMMY มีดังนี้  - หน้าจอแสดงผลแบบ IPS HD ขนาด 5 นิ้ว ความละเอียด 1280x720 พิกเซล - ชิปเซ็ตประมวลผล Quad-Core Qualcomm Snapdragon 210 ซึ่งมีความเร็วในการประมวลผลสูงสุดที่ 1.3GHz - หน่วยความจำแรม (RAM) ขนาด 2GB - หน่วยความจำภายในขนาด 16 GB รองรับหน่วยความจำเสริมแบบ microSD สูงสุด 64GB - กล้องด้านหลังความละเอียด 8 ล้านพิกเซล - กล้องด้านหน้าความละเอียด 5 ล้านพิกเซล - รองรับการใช้งานอินเทอร์เน็ตความเร็วสูงบนเครือข่าย 4G LTE - รองรับการใช้งานวิทยุ FM - รองรับการเชื่อมต่อ Wi-Fi 802.11 b/g/n, Bluetooth 4.0 และ USB 2.0 - รองรับการใช้งาน 2 ซิมการ์ด (Dual-SIM) - แบตเตอรี่ความจุ 2500 mAh - ทำงานอยู่บนระบบปฏิบัติการ Android 6.0 Marshmallow
สรุปคุณสมบัติโดยละเอียดของ Wiko TOMMY
 Huawei Y6II ราคาวางจำหน่าย 4,990 บาท

Huawei Y6II สมาร์ทโฟนประหยัดใหม่ล่าสุดจากตระกูล Y Series บนการดีไซน์สุดพรีเมียม พร้อมเด่นด้านการถ่ายเซลฟี่ (Selfie) โดยมีคุณสมบัติตัวเครื่องที่น่าสนใจดังต่อไปนี้
- หน้าจอแสดงผลแบบ IPS LCD ขนาด 5.5 นิ้ว ความละเอียดระดับ HD 720p (720x1280 พิกเซล)  - ชิปเซ็ตประมวลผล Octa-Core Kirin 620 ซึ่งมีความเร็วในการประมวลผล 1.2 GHz - หน่วยประมวลผลกราฟิก (GPU) Mali-450 MP4 - หน่วยความจำแรม (RAM) ขนาด 2GB - หน่วยความจำภายใน (ROM) ขนาด 16GB พร้อมรองรับการ์ดหน่วยความจำภายนอกแบบ microSD ได้สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 8 ล้านพิกเซล - แบตเตอรี่ความจุ 3000 mAh - ทำงานอยู่บนระบบปฏิบัติการ Android 6.0 Marshmallow - รองรับการใช้งานบนเครือข่าย 4G LTE - รองรับการใช้งาน 2 ซิมการ์ด (Dual-SIM)
สรุปคุณสมบัติโดยละเอียดของ Huawei Y6II รีวิว (Review) Huawei Y6ii
 Lenovo Vibe K5 ราคา 4,990 บาท

Lenovo Vibe K5 มาพร้อมดีไซน์ตัวเครื่องโค้งมนสุดพรีเมียม ด้วยการผลิตจากวัสดุประเภทโลหะทั้งเครื่อง และโดดเด่นด้วยระบบเสียงประสิทธิภาพทรงพลังด้วยลำโพงคู่แบบสเตอริโอ ระบบ Dolby ATMOS เพื่อให้ได้เสียงที่คมชัดสมจริง ซึ่งมีคุณสมบัติที่น่าสนใจดังต่อไปนี้
- หน้าจอแสดงผลขนาด 5 นิ้ว ความละเอียดระดับ HD 720p (720x1280 พิกเซล) - ชิปเซ็ตประมวลผล Octa-Core Qualcomm Snapdragon 415 ซึ่งมีความเร็วในการประมวลผล 1.4 GHz - หน่วยความจำแรม (RAM) ขนาด 2GB - หน่วยความจำภายใน (ROM) ขนาด 16GB พร้อมรองรับหน่วยความจำภายนอกแบบ microSD ได้สูงสุดที่ขนาด 32GB - กล้องดิจิทัลด้านหลังความละเอียด 13 ล้านพิกเซล พร้อมไฟแฟลช LED - กล้องดิจิทัลด้านหน้าความละเอียด 5 ล้านพิกเซล - แบตเตอรี่ความจุ 2750 mAh - ทำงานอยู่บนระบบปฏิบัติการ Android 5.1 Lollipop - รองรับการใช้งานบนเครือข่าย 4G LTE - รองรับการใช้งาน 2 ซิมการ์ด (Dual-SIM) - รองรับระบบเสียงแบบ Dolby Atmos
สรุปคุณสมบัติโดยละเอียดของ Lenovo Vibe K5
Flash Plus 2 ราคาวางจำหน่าย 4,990 บาท

Flash Plus 2 อีกหนึ่งสมาร์ทโฟนราคาประหยัดที่มาพร้อมกับคุณสมบัติตัวเครื่องแบบสุดคุ้ม ด้วยความโดดเด่นในการทำงานด้านต่างๆ ไม่ว่าจะเป็น หน้าจอความละเอียดสูงระดับ Full HD 1080p, เซ็นเซอร์สแกนลายนิ้วมือ หรือระบบปฏิบัติการ Android 6.0 Marshmallow โดยคุณสมบัติตัวเครื่องเบื้องต้นของ Flash Plus 2 มีดังนี้  - จอแสดงผลขนาด 5.5 นิ้ว ความละเอียดระดับ Full HD 1080p (1080x1920 พิกเซล) พร้อมกระจกหน้าจอป้องกันรอยขีดข่วน - ชิปเซ็ตประมวลผล MediaTek Helio P10 - หน่วยความจำแรม (RAM) ขนาด 2GB  - หน่วยความจำภายใน (ROM) ขนาด 16GB พร้อมรองรับการ์ดหน่วยความจำภายนอกแบบ microSD สูงสุดที่ขนาด 128GB - กล้องดิจิทัลด้านหลังความละเอียด 13 ล้านพิกเซล พร้อมเซ็นเซอร์รับภาพแบบ OV13853, โครงสร้างแบบ 5 ชิ้นเลนส์ และขนาดรูรับแสงกว้างสูงสุดที่ F/2.0 - กล้องดิจิทัลด้านหน้าความละเอียด 5 ล้านพิกเซล พร้อมขนาดรูรับแสงกว้างสูงสุดที่ F/2.2 - รองรับการใช้งานเซ็นเซอร์สแกนลายนิ้วมือ (Fingerprint Scanner) - รองรับการใช้งาน 2 ซิมการ์ด (Dual-SIM) - รองรับการใช้งานอินเทอร์เน็ตความเร็วสูงบนเครือข่าย 4G LTE - แบตเตอรี่ความจุ 3000 mAh รองรับ Fast Charging - ทำงานอยู่บนระบบปฏิบัติการ Android 6.0 Marshmallow  สรุปคุณสมบัติโดยละเอียดของ Flash Plus 2 รีวิว (Review) Flash Plus 2
 เป็นอย่างไรกันบ้างคะกับ สมาร์ทโฟนสุดคุ้มในราคาไม่เกิน 5,000 บาท ที่คุ้มค่าน่าซื้อมากที่สุด ณ ชั่วโมงนี้ จะเห็นได้ว่าสมาร์ทโฟนแต่ละรุ่นจะมีคุณสมบัติตัวเครื่องที่ใกล้เคียงกัน แต่จุดเด่นหลักๆ ก็จะแตกต่างออกไปตามการใช้งาน 
โดยสมาร์ทโฟนในระดับราคาไม่เกิน 5,000 บาท ทุกรุ่นข้างต้นนี้สามารถตอบโจทย์การใช้งานได้ในทุกๆ ด้านอย่างแน่นอน ซึ่งท่านใดที่กำลังมองหาสมาร์ทโฟนราคากลางๆ ที่มีคุณสมบัติตัวเครื่องครอบคลุมทุกการใช้งานก็สามารถเก็บไว้เป็นตัวเลือกในการตัดสินใจได้นะคะ สำหรับวันนี้ทางทีมงานต้องขอลาไปก่อน แล้วพบกันได้ใหม่ในบทความหน้า สวัสดีค่ะ