คงจะเจ็บใจชาไปหมด เมื่อเจอคำพูดนี้ของคนที่ได้ชื่อว่า "เพื่อนสนิท" ของตัวเอง สำหรับ "แตงโม ภัทรธิดา" ที่โพสต์ภาพข้อความลงอินสตาแกรม ระบุว่า เป็นคำพูดจากเพื่อนสนิทคนหนึ่ง ที่รักและเป็นห่วงมาโดยตลอด แต่กลับถูกทำร้ายด้วยคำพูดแบบนี้...เป็นครั้งที่ 2
สาวแตงโม โพสต์ภาพข้อความที่ระบุว่า "โมมันจะไม่ขายตัวได้ยังไง กูเป็นคนส่งมันไปไม่รู้กี่ครั้งแล้ว ได้มาไม่รู้กี่ล้านแล้ว" พร้อมกับลงข้อความเชิงน้อยใจกับคำพูดดังกล่าวว่า...
"คำพูดจากเพื่อนสนิท เพื่อนที่เรารักและเป็นห่วงมากที่สุดคนนึง นี่เป็นครั้งที่สองแล้วที่เพื่อนทำร้ายกันแบบนี้ เสียใจ หัวใจร้องไห้ เจ็บยิ่งกว่าคนถูกทิ้งเหมือนโดนมีดแทงที่ใจ เหมือนถูกตบจนหน้าชา ไม่คิดว่าจะออกจากปากเพื่อนรัก 1 ใน 180 คน ครั้งเดียวน่าจะเข็ด แต่จะทำยังไงกับความรัก ที่กูยังมีให้มึง"
ซึ่งหลังจากข้อความดังกล่าวถูกโพสต์เผยแพร่ออกไป มีผู้เข้ามาเป็นกำลังให้ดาราสาวเป็นจำนวนมาก พร้อมแนะนำให้เลิกคบเพื่อนคนนี้ไปเลย เพราะครั้งแรกยังควรให้อภัย ครั้งต่อไปต้องทำให้หลาบจำ อีกทั้งยังมีขุดคุ้ยหาว่า เพื่อนสนิทของสาวแตงโมคนนี้เป็นใคร ซึ่งมีก็มีการคาดเดาไปต่างๆ นานา บ้างก็ว่าเป็นคนที่เคยพูดจาให้ร้ายเสียๆ หายๆ ใส่ สาวแตงโม มาแล้ว เมื่อประมาณ 5-6 ปีก่อน