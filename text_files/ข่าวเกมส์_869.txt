จากนิยายขายดีทั่วโลก สู่เกมฟอร์มยักษ์ที่ได้รับรางวัลมากมาย และกลายเป็นซีรี่ส์ที่ได้รับความนิยมสูงสุดบน Netflix ขอต้อนรับอีกครั้งสู่ The Witcher Season 2 กับการเดินทางของนักล่าจอมอสูร เกรอลท์แห่งริเวีย และ ซิริ ที่จะมาให้รับชมพร้อมกันทั่วโลก 17 ธันวาคมนี้

เกรอลท์แห่งริเวีย มนุษย์กลายพันธุ์ผู้กลายเป็นนักล่าอสูรรับจ้างออกผจญภัยไปบนเส้นทางแห่งโชคชะตาในโลกที่มนุษย์อาจโหดร้ายยิ่งกว่าอสูร ซีรีส์มหากาพย์การผจญภัยในโลกอสูร เวทมนตร์ และโชคชะตา จากหนังสือแฟนตาซีของ อันเดรเซจ แซพคาวสกี้ ที่ขายดีทั่วโลก ในซีซันที่ 2 จะได้เห็นเกรอลท์ต่อสู้ปกป้องเจ้าหญิงซิริให้ปลอดภัยจากพลังอันยิ่งใหญ่ของตัวเอง
เฮนรี คาวิลล์ ได้กลับมาสานต่อบทเกรอลท์แห่งริเวียอีกครั้ง ตามด้วยอันย่า ชาโลทรา ในบทเยนเนเฟอร์ กับเฟรย่า แอลลัน ในบทของซิริ และเช่นเดียวกับซีซันแรก The Witcher Season 2 จะมีจำนวนทั้งหมด 8 ตอนด้วยกัน โดยในตอนที่ 8 จะมีบางสิ่งที่เป็นความลับสุดยอดซึ่งไม่สามารถเปิดเผยออกมาได้ นอกจากจะได้พบจากการรับชมด้วยตัวเอง
เตรียมตัวมอบเหรียญให้กับเขา The Witcher นักล่าจอมอสูรจะกลับมาบน Netflix วันที่ 17 ธันวาคม 2021

