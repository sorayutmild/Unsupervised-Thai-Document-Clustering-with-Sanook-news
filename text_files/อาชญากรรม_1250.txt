2 ธ.ค. - สาวทอมถูกลวงไปฆ่าข่มขืน ทิ้งศพอำพรางคดี ริมถนนศรีราชาฮาร์เบอร์ จ.ชลบุรี ส่วนสาเหตุคาดว่าผู้ตายไปติดพันหญิงสาวที่มีสามีแล้ว จึงถูกลวงไปฆ่าอำพรางคดี 
พนักงานสอบสวนตำรวจภูธรศรีราชา จ.ชลบุรี และตำรวจพิสูจน์หลักฐาน เข้าตรวจสอบโครงกระดูกมนุษย์ บริเวณป่าหญ้าริมถนนศรีราชาฮาร์เบอร์ ต.สุรศักดิ์ อ.ศรีราชา พบเสื้อยืดแขนสั้นและเสื้อวินจักรยานยนต์รับจ้างสีแดง เบอร์ 204 ซึ่งเป็นเสื้อวินหน้าโรงแรมศรีวิชัย น.ส.วันทนา ช่างเกวียน ยืนยันเป็นศพของ น.ส.กาญจนา ช่างเกวียน อายุ 25 ปี น้องสาว ซึ่งมีอาชีพขี่รถจักรยานยนต์รับจ้าง หายตัวไปตั้งแต่วันที่ 3 ต.ค.ที่ผ่านมา
ส่วนสาเหตุตำรวจสันนิษฐานว่า ผู้ตายซึ่งมีนิสัยรักผู้หญิงด้วยกัน ติดพันหญิงสาวที่มีสามีแล้ว จึงถูกลวงไปฆ่าข่มขืนอำพรางคดี และทราบกลุ่มผู้ต้องหาที่ก่อเหตุแล้ว แต่ขณะนี้หลบหนีออกนอกพื้นที่ จึงเตรียมรวบรวมพยานหลักฐานขอศาลอนุมัติหมายจับ เพื่อติดตามจับกุมตัวมาดำเนินคดี - สำนักข่าวไทย