Monster Hunter เกมล่าแย้สุดฮิตที่ชาวคอนโซลต่างก็ล่ากันมาหลายภาคตั้งแต่ยุคเครื่อง PS2 ต่อมายัง PSP และ 3DS จนมาภาคล่าสุด Monster Hunter World ในเครื่อง PS4 และ Xbox one ก็ได้มีการพอร์ตให้ชาว PC ได้เล่นกันด้วย ทำให้มีนักล่าแย้หน้าใหม่เพิ่มขึ้นเยอะพอสมควร ซึ่งก็มีทั้งนักล่าเก่าที่ร้างวงการไปนานและนักล่าใหม่ที่เพิ่งเล่นเป็นครั้งแรกด้วย วันนี้จึงอยากขอแนะนำ Skill ที่เหมาะสมกับอาวุธแต่ละประเภทมาให้ทราบกัน เพราะ Skill ของเกม Monster Hunter นั้นมีเยอะมาก จนไม่รู้ว่าจะเลือกใช้อะไรกันดี ยิ่งมือใหม่ยิ่งอาจจะงง ซึ่งครั้งนี้เราจะแนะนำสกิลของดาบใหญ่และดาบยาวกันก่อน
 
 
ดาบใหญ่ Great Sword
อาวุธหนักระยะประชิด ที่เหมาะจะใช้ลุยได้ทุกสถานะการณ์ มีจุดเด่นที่พลังโจมตีรุนแรง แต่เชื่องช้า กว่าจะออกอาวุธได้แต่ละครั้ง เหมาะกับการเน้นเข้าทำจังหวะดีๆ ชาร์จตีแรงๆไปเลย ซึ่งภาคนี้สามารถชาร์จได้ 3 จังหวะ โดยสกิลของดาบใหญ่จะเลือกเล่นได้หลักๆ 2 รูปแบบ
- สายชาร์จ เน้นพลังโจมตีรุนแรงจากท่าชาร์จฟัน มีสกิลที่แนะนำคือ

Earplugs สกิลอุดหูกันเสียงตะโกนของมอน ป้องกันการถูกขัดจังหวะขณะกำลังชาร์จ และเพิ่มโอกาสเข้าโจมตีมอนได้มากขึ้น แนะนำยัดเลเวล 5 ไปเลย สกิลนี้มีอยู่ในชุดเกราะเซต Bazelgeuse , Zorah หรือ High Metal ถ้าไม่พอก็ใส่สร้อยหรือยัดเพชรเพิ่มเอา
Focus ทำให้ชาร์จโจมตีได้ไวขึ้นกว่าปกติ ใส่ให้สุดที่เลเวล 3 ได้เลย ได้จากชุดเกราะเซต Diablos สีดำ หรือเกราะ Rathalos ทั้งสองสี หรือเกราะ Damascus ถ้าไม่พอก็ใส่สร้อยหรือยัดเพชรเพิ่มเอา
Non-elemental Boost ใช้เพิ่มพลังโจมตีอาวุธที่ไม่มีธาตุ ซึ่งดาบใหญ่สายชาร์จจะเน้นดาเมจจากพลังโจมตีแบบ Raw เป็นหลัก ยิ่ง Raw เยอะทำให้ชาร์จตีได้แรงกว่าดาบธาตุ สกิลนี้หาได้จากชุด Diablos ทั้งสองสี (ต้องใส่ 4 ชิ้นขึ้นไป) หรือยัดเพชร Elementless Jewel ที่หาไม่ยากนัก สกิลนี้มีผลแค่เลเวล 1
Weakness Exploit ถ้าใช้ดาบใหญ่โอกาสเข้าทำน้อย แต่จะเน้นเข้าโจมตีที่จุดอ่อนอย่างหัวหรือหางของมอนสเตอร์ ถ้าใช้สกิลนี้จะทำให้มีโอกาสติดคริติคอลมากขึ้น หาได้จากการใส่ชุด Rathalos สีแดง หรือชุด Kaiser (Teotra) ถ้าไม่พอก็ใส่สร้อยหรือยัดเพชรเพิ่มเอา เต็มที่เลเวล 3


ชุด Bazel และ Rathalos จะเหมาะกับการมิกซ์ชุดดาบใหญ่สายชาร์จ
- สาย Hit & Run ฟันแล้วหนี (อย่าทำในโลกจริงนะ)

Critical Draw เพิ่มอัตราติดคริติคอลสำหรับดาบแรกเมื่อชักออกไปฟันโจมตี เพิ่มโอกาสติดคริติคอลถึง 100% ที่เลเวล 3 ซึ่งคนเล่นสายนี้จะต้องตีแล้วเก็บดาบตีแล้วเก็บดาบ เพื่อให้ติดคริชัวร์ๆ สกิลนี้หาได้จากชุด Diablos สีปกติ, Bazelgeuse และขาของชุด Legiana
Critical Boost สายนี้เน้นติดคริฯอยู่แล้ว ต้องเพิ่มให้คริติคอลแรงขึ้น ปกติแล้วคริจะแรงขึ้น 125% แต่ถ้าใส่สกิลนี้เลเวล 3 จะได้แรงขึ้นที่ 140% หาได้จากชุด Rathalos สีน้ำเงิน, Kulve Taroth และ Xeno Jiiva
Quick Sheath สายนี้ต้องชักดาบเก็บดาบบ่อยๆ ควรใส่สกิลนี้เพื่อให้เก็บดาบได้ไวขึ้น หาได้จากชุด Odogaron, Lavasioth และพวกชุดแมลง ใส่เลเวล 3 ไปเลย
Mind's Eye/Ballistics สกิลทางเลือกที่จะใส่หรือไม่ใส่ก็ได้ ทำให้ฟันมอนสเตอร์ที่แข็งๆแล้วไม่เด้งเสียจังหวะ สกิลนี้หายากหน่อย ต้องใส่ชุด Rathalos สีอะไรก็ได้ให้ครบ 4 ชิ้น ถ้าจะยัดเพชรขอบอกว่ามันแรร์มาก
Critical Element สกิลทางเลือกสำหรับคนใช้ดาบธาตุ จะทำให้เวลาติดคริแล้วธาตุจะแรงขึ้นตามด้วย ได้จากชุด Rathalos สีอะไรก็ได้เช่นกัน มีแค่ 1 เลเวล
Punishing Draw สกิลทางเลือกอีกตัว จะทำให้การโจมตีตอนชักดาบแรกเป็น Impact ทำให้มอนสเตอร์ติดค่า KO เมื่อสะสมเรื่อยๆจะทำให้มอนติด KO ล้มลงไปชั่วขณะหนึ่งได้เหมือนการใช้ค้อน หาได้จากชุด Odogaron มีแค่ 1 เลเวล


สายหรอยแล้วหนี ต้องมิกซ์จากชุด Diablos และ Odogaron หรืออื่นๆ
นอกเหนือจากสายหลักๆ 2 สายนี้ ดาบใหญ่ค่อนข้างเป็นอาวุธที่ฟรีสไตล์ สามารถเลือกเล่นได้ตามชอบ เพื่อนอาจจะใส่ Guard และ Guard Up เล่นเป็นสายป้องกัน หรือจะใส่ Evade Window และ Evade Extender ให้เป็นสายพลิ้วก็ทำได้ แล้วแต่ชอบเลย ไม่ก็อาจใส่ Partbreaker เพื่อเน้นตัดหางทำลายชิ้นส่วน
 
 
ดาบยาว Long Sword
หรือนักล่าแย้บางคนเรียกดาบคาตานะ เป็นอาวุธยอดนิยมของนักล่าแย้อันดับ 1 ตั้งแต่ภาคแรกๆยันภาคล่าสุด เพราะจุดเด่นที่โจมตีได้เร็วและต่อเนื่อง รุนแรง แถมยังพลิ้วหลบการโจมตีของมอนได้ดีระดับหนึ่ง ดาบยาวเป็นอาวุธที่ไม่ได้แบ่งสายอะไรนักเพราะเป็นอาวุธที่เน้นทำดาเมจ คนจึงมักใส่สกิลที่เน้นทำดาเมจเป็นหลัก หรือไม่ก็เน้นหลบเป็นหลัก
- สกิลแนะนำสายดาเมจ

Earplugs สกิลอุดหูกันเสียงตะโกน ดาบยาวเน้นการทำคอมโบต่อเนื่องเพื่อเก็บเกจพลังของดาบ เพื่อจะให้ดาบแรงขึ้นและใช้ท่าไม้ตายได้ ถ้าโดนมอนตะโกนใส่ตอนคอมโบสุดท้ายคงเซ็งกันใช่ไหมล่ะ สกิลนี้มีอยู่ในชุดเกราะเซต Bazelgeuse , Zorah หรือ High Metal ต้องใส่เลเวล 5 ถึงจะเห็นผลที่สุด
Power Prolonger เกจพลังของดาบยาวจะลดลงเรื่อยๆหากไม่ทำคอมโบเก็บพลังเพิ่ม ถ้าใช้สกิลนี้จะช่วยยืดระยะเวลาของเกจพลังได้นานขึ้น หาได้จากชุดเซต Kulve Taroth และ Xeno Jiiva ใส่ทั้งทีเลเวล 3 ไปเลย
Mind's Eye/Ballistics สกิลที่หายากแต่ถ้าได้มาก็แนะนำให้ใส่ เพราะเวลาทำคอมโบจะได้ไม่ติดขัดเวลาฟันโดนส่วนแข็งของมอน
สกิลเพิ่มดาเมจอื่นๆ นอกเหนือจากสองสกิลหลักด้านบนแล้ว ดาบยาวเลือกใส่สกิลเพิ่มดาเมจได้ตามชอบ จะใส่ Critical Eye เพิ่มโอกาสติดคริ , Critical Boost เพิ่มพลังโจมตีคริ, Razor Sharp/Spare Shot ทำให้คมลดช้า, Handicraft เพิ่มความคม, Agitator เพิ่มพลังโจมตีเมื่อมอนโกรธ หรืออื่นๆตามชอบ


สายนี้เน้นคอมโบและกันเสียง มิกซ์จากชุด Bazel และ XenoJiiva
- สกิลแนะนำสายพลิ้ว

Evade Window เพิ่มช่วง IF หรือ invincibility frames ช่วงเวลาเป็นอมตะเมื่อกดกลิ้งหลบ ทำให้หลบการโจมตีของมอนได้ง่ายขึ้น มีในชุด Kushala, Legiana และชุดแมลง ต้องใส่เลเวล 5 ไปเลย
Evade Extender เพิ่มระยะของการกลิ้งหลบให้ไกลขึ้น สกิลนี้อาจไม่จำเป็นเท่าไหร่สำหรับคนที่หลบมอนเก่งแล้ว เพราะมันทำให้กลิ้งหลบไปไกลเสียเวลาวิ่งเข้าหามอนมากขึ้น ถ้าใส่ก็อาจใส่สักเลเวล 1 หรือ 2 ก็พอ ถ้าใส่ 3 นั่นเหมาะกับสายยิงไกลมากกว่า สกิลนี้มีในชุด Kushala, Kadachi หรือ Empress (Lunastra)
Earplugs สกิล Evade ไม่ได้ช่วยให้หลบเสียงได้กับมอนทุกตัวหรอกนะ ใส่ๆไปเถอะถ้าช่องเหลือ จะได้ไม่เซ็งเวลาต่อคอมโบ แต่ถ้าใส่แล้วได้ไม่ถึงเลเวล 5 ก็ไม่ต้องใส่นะครับ เปลืองช่อง
Mind's Eye/Ballistics ถ้ามีก็ใส่เลยคุ้ม ไม่ต้องเสียจังหวะฟันแล้วเด้ง
นอกนั้นถ้ามีช่องเหลือก็ฟรีสไตล์ได้เลย


ใส่ Kushala มิกซ์กับ Legiana หรือ Kadachi ก็พลิ้วสุดๆ
สำหรับสกิลแนะนำสำหรับสาย ดาบใหญ่และดาบยาว ก็จบลงเพียงเท่านี้สำหรับเพื่อนนักล่าแย้ที่ชอบอะไรใหญ่ๆยาวๆ ครั้งต่อไปเราจะมาแนะนำสกิลสำหรับอะไรสั้นๆ อย่าง ดาบโล่และดาบคู่ กันต่อครับ