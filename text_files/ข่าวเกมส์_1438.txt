 





League of Legends เป็นอีกหนึ่งเกมส์แนว Massive Online Battle Arena (แนวเดียวกับ Dota) ที่ได้รับความนิยมสูงทั่วโลก และในทุกๆปีจะมีการจัดการแข่งขัน E-Sports ขึ้นในชื่อว่างาน League of Legends World Championship Season 2 ที่เป็นงานแข่งใหญ่ระดับโลก มีเงินรางวัลสูงถึง $2,000,000 หรือคิดเป็นเงินไทยประมาณ 60,000,000 บาท โดยคัดเลือกทีมที่แข็งแกร่งที่สุดจากทั่วโลกมาเข้าร่วมการแข่งขัน ไม่ว่าจะเป็นยุโรป อเมริกา จีน เกาหลีใต้ รวมถึงเอเชียตะวันออกเฉียงใต้ แต่ว่าก็มีดราม่าเกิดขึ้น ในการแข่งขันรอบ Playoffs เพราะมีการโกงกันเกิดขึ้น และทางเจ้าหน้าที่ของ Riot Games (ผู้พัฒนาเกมส์ League of Legends)  ตรวจจับการโกงได้ จึงปรับเงินถึง $30,000 หรือประมาณ 900,000 บาท
 
League of Legend
เหตุการณ์เกิดขึ้นระหว่างการแข่งขันของทีม Azubu Frost และทีม TSM (Team Solo Mid) ในรอบเพลย์ออฟ (หรือรอบ 8 ทีมสุดท้าย) ที่จบไปไม่นานมานี้ ทาง Riot Games พบว่ามีผู้เล่นคนหนึ่งของทีม Azubu Frost ที่ชื่อว่า Woong แอบมอง venue monitors ที่เป็นจอภาพถ่ายทอดการแข่งขันตลอดเวลาเพื่อจับตามองการเคลื่อนไหวของทีมคู่แข่ง และคอยบอกข้อมูลให้กับเพื่อนร่วมทีม ทำให้ทีม Azubu Frost ทราบตำแหน่งและการเคลื่อนไหวของคู่แข่งตลอดเวลา จนสามารถเอาชนะทีม TSM ไปได้ แต่ทาง Riot Games ก็ยังพบว่า ทีม TSM (Team Solo Mid) ก็มีการแอบมองมอนิเตอร์เช่นกัน แต่ไม่ได้บอกข้อมูลเพื่อนร่วมทีม จึงแพ้ไป ดังนั้นทาง Riot Games จึงไม่ตัดสินให้มีการแข่งใหม่ แต่ให้ Azubu Frost เข้ารอบไปตามปรกติ เพราะว่าโกงทั้งสองฝ่าย และปรับเงินทางทีม Azubu Frost ที่เป็นผู้ชนะเป็นเงินถึง $30,000 หรือประมาณ 900,000 บาท พร้อมทั้งหากจับได้ว่าโกงอีกก็จะถูกตัดสิทธิ์
League of Legend
League of Legend
การแข่งขัน League of Legends World Championship Season 2 นี้ จะมีถ่ายทอดการแข่งในรอบชิงชนะเลิศในวันที่ 14 ตุลาคม 2012 โดยทาง Playinter จะมีวีดีโอถ่ายทอดสดให้ชมกันด้วย ขอแนะนำว่านักเล่น League of Legends ไม่ควรพลาดชมการแข่งขันครั้งนี้ เพื่อศึกษาเทคนิคการเล่นของทีมระดับโลกมาพัฒนาฝีมือการเล่นของตนเองต่อไป และที่สำคัญ ควรมีน้ำใจนักกีฬา ไม่ควรโกงการแข่งขัน
 
สามารถติดตามรับชมการแข่งขันสุดมันส์ชิงแชมป์โลกได้ทาง

www.playlol.in.th/tv
 
 
ข้อมูลอ้างอิงจาก

http://na.leagueoflegends.com/board/showthread.php?t=2663221

 