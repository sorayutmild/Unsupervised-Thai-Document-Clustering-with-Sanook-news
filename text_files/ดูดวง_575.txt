พฤติกรรม ความรู้สึก และความคิดของคนเรา เป็นสิ่งที่ทำให้บุคลิกของแต่ละบุคคลไม่เหมือนกัน ซึ่งลักษณะเหล่านี้จะค่อนข้างถาวรตลอดชีวิต ไม่เปลี่ยนแปลงง่าย ๆ ซึ่งเมื่อพูดถึง “ความโกรธ” คนเราแต่ละคนก็จะมีบางสิ่งบางอย่างที่สามารถกระตุ้นอารมณ์โกรธหรือโมโหได้เป็นพิเศษแตกต่างกันไป การทดสอบในวันนี้จะเปิดเผยให้คุณรู้ถึงสิ่งที่มักจะกระตุ้นให้คุณโกรธอยู่เสมอ

ภาพที่มองเผิน ๆ แล้วเหมือนแผนที่โลกด้านล่างนี้ มีเงาของสัตว์หลายตัวซ่อนอยู่ ลองมองภาพนี้แบบผ่าน ๆ แล้วระบุว่าคุณเห็นภาพของสัตว์ชนิดใดเป็นอย่างแรก สัตว์ชนิดนั้นจะเปิดเผยถึงสิ่งที่กระตุ้นความโกรธของคุณ!

1. ถ้าคุณเห็นหมีก่อน
คุณเป็นคนซับซ้อนคนหนึ่ง ทว่าก็เป็นคนที่เอาใจใส่และจริงใจมากเช่นกัน แม้ว่าคุณจะให้ความสำคัญกับครอบครัวและเพื่อนฝูง แต่คุณก็ไม่ใช่คนประเภทที่จะยอมให้ใครมาบังคับหรือทำให้คุณรู้สึกกดดัน ด้วยตัวคุณเองก็เป็นคนที่จิตใจดี คุณจึงทนไม่ได้กับคนประเภทที่ชอบบงการ หลอกลวง และพวกแทงข้างหลัง ความโกรธของคุณจะปะทุได้ง่ายหากถูกกระตุ้นจาก “พวกที่หลงตัวเอง”

2. ถ้าคุณเห็นปลาก่อน
คุณจัดอยู่ในกลุ่มคนที่ใช้จินตนาการ สติปัญญา และสามัญสำนึกในการตัดสินใจและแก้ปัญหาต่าง ๆ ซึ่งคุณจะไม่ขออดทนกับคนประชดประชันเก่ง คนที่ไม่ต้องการช่วยเหลือ คนที่ชอบโต้เถียง และคนที่หัวเราะเยาะคนอื่น ตัวกระตุ้นความโกรธของคุณก็คือ “พวกที่ทำตัวโง่เขลา” นั่นเอง

3. ถ้าคุณเห็นจิงโจ้ก่อน
นิยามความเป็นคุณคือ คนที่เสียสละด้วยใจที่บริสุทธิ์ ไม่ว่าที่ผ่านมาคุณจะเผชิญชีวิตขึ้น ๆ ลง ๆ มาอย่างไร คุณก็ไม่ยอมปล่อยให้อดีตมาทำให้คุณผิดหวัง คุณชอบที่จะอยู่กับคนที่ติดดินและซื่อสัตย์ต่อคุณ ดังนั้น พวกเพื่อนจอมปลอมทั้งหลายและคนโกหกจึงไม่มีที่ยืนในชีวิตคุณ นี่คือสาเหตุที่ทำให้ “การทรยศ” คือสิ่งกระตุ้นความโกรธของคุณ

4. ถ้าคุณเห็นสิงโตก่อน
คุณเป็นคนที่มีจิตใจกล้าหาญเยี่ยงวีรบุรุษ และเป็นคนที่ไม่ยอมแพ้ต่อสิ่งที่ตนเองชอบหรือเป้าหมายของตัวเอง แถมคุณยังเป็นคนที่มีความมั่นใจในตนเองและจิตใจดีอีกต่างหาก สิ่งที่สามารถกระตุ้นความโกรธของคุณได้ก็คือ “การยอมแพ้”

5. ถ้าคุณเห็นโลมาก่อน
คุณเป็นคนหนึ่งที่มักพึ่งพาจินตนาการและความคิดสร้างสรรค์ ให้ความสำคัญกับความคิดริเริ่มที่ไม่ซ้ำกับใคร คนที่คุณไม่ชอบเอามาก ๆ คือคนที่มักเปลี่ยนแปลงตัวเองเพียงเพื่อให้ตัวเองเข้ากับคนหมู่มากได้ หรือคนที่ยอมทำให้คนอื่นพึงพอใจด้วยการตามใจคนเหล่านั้ แม้แต่ทำให้คนอื่นพอใจผ่านความโปรดปราน ดังนั้น ความโกรธของคุณจะถูกกระตุ้นเมื่อคุณเจอ “คนที่ไม่จริงใจ ไม่น่าเชื่อถือ ไม่เป็นตัวของตัวเอง”

6. ถ้าคุณเห็นสุนัขจิ้งจอกก่อน
คุณคือคนที่สามารถเรียนรู้สิ่งใหม่ ๆ จากผู้คนได้อย่างรวดเร็วง่ายดาย ไม่ว่าคุณจะเป็นซีอีโอหรือพนักงาน คุณก็ไม่สามารถอดทนต่อคนที่ชอบข่มขู่ได้ แม้ว่าคนเหล่านั้นจะเป็นพ่อหรือแม่ของคุณก็ตาม คุณวางตำแหน่งของตรรกะไว้เหนือสิ่งอื่นเสมอ ความโกรธของคุณจึงมักถูกกระตุ้นโดย “คนที่ชอบกดขี่และเอาแต่ใจ”

7. ถ้าคุณเห็นแมวก่อน
คนอื่นอาจมองว่าคุณเป็นคนขี้อาย แต่จริง ๆ แล้วคุณก็แค่ไม่ชอบที่จะพูดมากก็เท่านั้น คุณไม่ต้องการความสนใจจากคนอื่น ชอบที่จะใช้ชีวิตในแบบของตัวเอง โดยไม่ต้องมาคอยกังวลว่าคนอื่นจะคิดเห็นอย่างไรกับตัวคุณ เพราะฉะนั้น ความโกรธของคุณจะก่อตัวขึ้น หากคุณเจอ “คนที่พูดมากเกินไป”

8. ถ้าคุณเห็นนกอินทรีก่อน
คุณเป็นพวกที่ชอบตั้งเป้าหมายสูง ๆ ในชีวิต ต่อให้จะหมายถึงการทำมันคนเดียวก็ตาม คุณไม่ค่อยปล่อยให้สิ่งต่าง ๆ เกิดขึ้นโดยบังเอิญ เพราะคุณมักจะจดจ่อและมุ่งมั่นในแนวทางของตัวเอง ไม่มีเวลามาดราม่าหรือสนใจเรื่องเล็ก ๆ น้อย ๆ ในชีวิต อย่างไรก็ดี คุณต้องการให้คนอื่นคิดเหมือนกับคุณ ดังนั้น สาเหตุที่ทำให้คุณโกรธก็คือ “เรื่องดราม่า และคนที่ชอบทำให้เรื่องเล็กกลายเป็นเรื่องใหญ่”

9. ถ้าคุณเห็นช้างก่อน
แม้ว่าภายนอกคุณอาจจะเป็นคนที่ดูน่ากลัว แต่จริง ๆ แล้วจิตใจคุณน่ะกลับตรงกันข้าม คุณใจดี น่ารัก และไว้ใจได้ คุณมีบุคลิกที่มั่นคงและมั่นใจในตัวเอง สิ่งที่กระตุ้นความโกรธของคุณคือ “พฤติกรรมที่หยาบคาย” และคุณจะไม่ให้อภัย “คนที่ใจร้ายไร้เมตตา” ง่าย ๆ

10. ถ้าคุณเห็นกระต่ายก่อน
คุณมีจิตวิญญาณที่สร้างสรรค์ กระตือรือร้น และกระฉับกระเฉง คุณเป็นคนที่หัวเราะง่ายและมักจะส่งต่อความสุขแบบนี้ไปรอบ ๆ ตัว คุณจึงไม่ชอบคนที่นำความโศกเศร้าหรือเรื่องราวในด้านลบมาสู่ชีวิตคุณ ตัวกระตุ้นความโกรธของคุณจึงเป็น “คนที่คิดลบ”

11. ถ้าคุณเห็นยีราฟก่อน
คุณเป็นคนใจดีที่คาดหวังสิ่งเดียวกันจากคนอื่น คุณจึงหลีกเลี่ยงการต้องพบพานกับคนที่ไม่เคารพชีวิตและเวลาของคุณ คุณไม่สามารถอดทนกับคนที่ชอบแสวงหาจุดอ่อนของผู้อื่นเพื่อใช้ประโยชน์จากจุดด้อยนั้นโจมตีเขา “คนที่ชอบบงการ” จึงเป็นคนที่กระตุ้นความโกรธของคุณได้