     รถคุณยังไม่ถึงเวลาล้าง หรือรถยังสะอาดเอี่ยม แต่ล้อรถเจ้ากรรมเกิดปัญหาเป็นคราบเปื้อนน้ำมันเลอะเทอะเป็นตัวการที่ทำให้ความงามของรถคุณดูลดน้อยลง เปรียบเหมือนคุณใส่ชุดสูตรราคาแพงแต่ดันมาใส่รองเท้าแตะ ยังไงก็ไม่มีทางทำให้รถคุณโดดเด่นแน่ เรามีวิธีล้างล้อรถแบบประหยัดเงิน และทำได้เองที่บ้านโดยไม่ต้องไปคาร์แคร์เพียงทำตามขั้นตอนนี้

อุปกรณ์ที่ต้องเตรียม

น้ำยาล้างจาน
ฟองน้ำล้างรถหรือฟองน้ำล้างจานก็ได้
สายยางไว้สำหรับฉีดน้ำ
ผ้าชามัวร์
แปรงสีฝันที่ไม่ใช้แล้ว

วิธีล้างล้อแม็กสามารถทำได้ง่ายๆตามนี้

นำสายยางฉีดน้ำที่เราเตรียมไว้นั้นทำการฉีดน้ำให้ทั่วล้อแม็กที่เราจะล้าง ถ้ามีแรงดันน้ำที่แรงก็พยายามฉีดให้สิ่งสกปรกออกให้มากที่สุดเท่าที่จะทำได้
เทน้ำยาล้างจานลงบนฟองน้ำ แล้วทำการถูทำความสะอาดล้อแม็กให้ทั่ว
จุดที่ไม่สามารถเข้าถึงตามซอกล้อแม็ก ให้นำแปรงสีฟันที่ไม่ใช้แล้วเพราะขนจะนุ่ม ทำความสะอาดในจุดที่เข้าไม่ถึง
หลังจากทำความสะอาดเสร็จเรียบร้อยให้นำสายยางฉีดน้ำทำความสะอาดให้ฟองออกให้หมด
เมื่อฉีดฟองออกหมดแล้วให้นำเอาผ้าชามัวร์เช็ดทำความสะอาดให้แห้ง เท่านี้ก็เป็นอันเรียบร้อย

ข้อควรระวัง: 

ไม่ควรนำแปลงซักผ้า หรือแปรงลวดมาขัดล้อแม็ก เพราะจะทำให้เกิดรอยขีดข่วน
หลีกเลี่ยงล้างตอนกลางคืน เพราะในบางจุดที่เราเช็ดไม่ถึง ดุมล้ออาจขึ้นสนิมได้ 

 
     ขอบคุณบทความจาก SILKSPAN.COM      สนใจสอบถามเพิ่มเติม โทร. 0 2392-1006 
     
 
 