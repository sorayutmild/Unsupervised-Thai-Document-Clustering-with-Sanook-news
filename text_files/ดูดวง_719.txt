ธาตุเกิดทั้ง 4 ธาตุคือ ดิน น้ำ ลม ไฟ ซึ่งทั้งสี่ธาตุนี้ประกอบขึ้นเป็นร่างกายของเราทุกๆคน ถึงแม้ร่างกายของเราจะมีองค์ประกอบของธาตุทั้ง 4 เหมือนๆ กัน แต่ปริมาณของธาตุแต่ละธาตุในร่างกายของแต่ละคนนั้นจะมีแตกต่างกันไป ดังนั้นแต่ละคนจึงมีธาตุเด่นที่ไม่เหมือนกัน จึงส่งผลทำให้นิสัยใจคอ บุคลิกลักษณะนิสัยต่างกันไปด้วย 

ทำนายนิสัยตามธาตุเกิดจาก 12 ราศี

Sanook! Horoscope มีข้อมูลดีๆ เกี่ยวกับธาตุเกิดจาก 12 ราศี พร้อมคำทำนายนิสัยสุดแม่นมาฝากกันค่ะ


ธาตุดิน

ธาตุดิน
ราศีพฤษภ ราศีกันย์ราศีมังกร 
ผู้ที่เกิดในราศีธาตุดินนั้นมักที่จะเป็นคนที่มีนิสัยมั่นคง มีจิตใจที่เข้มแข็ง มีความรับผิดชอบและมีความมุ่งมั่นสูง ชอบที่จะพิสูจน์ความสามารถของตนเองให้เป็นที่ประจักษ์ต่อสายตาของบุคคลอื่น เป็นคนที่มีความอ่อนน้อมถ่อมตน ละเอียดรอบคอบ รักความยุติธรรมเป็นอย่างยิ่ง มักเก็บความรู้สึกได้เป็นอย่างดียากที่ใครจะได้เห็นอารมณ์โกรธของคนธาตุดินได้ เป็นนักปฏิบัติหรือนักลงมือทำมากกว่าที่จะเป็นนักคิดหรือนักวางแผนจึงทำให้เป็นคนที่นิยมในสิ่งที่สามารถจับต้องได้มากกว่าความคิดที่ไม่สามารถจับต้องได้ นอกจากนี้แล้วยังเป็นพวกวัตถุนิยม เชื่อมั่นในตนเองสูง และมีความสามารถในเรื่องของการจัดการสิ่งต่างๆ ได้ดีอีกด้วย
แต่ถึงอย่างไรคนธาตุดินก็มีจุดด้อย คือ เป็นคนที่จะจดจำเรื่องราวความเจ็บปวดต่างๆ ในอดีตจนยากที่จะลืมเลือนหรือให้อภัยกับคนที่เคยทำร้ายตนได้ และการเป็นคนมุ่งมั่นทำงานในหน้าที่ของตนเองอย่างเต็มที่จนละเลยความต้องการของตัวเองไปจึงทำให้ไม่มีเวลาใช้ชีวิตในแบบที่ต้องการ อีกทั้งยังเป็นคนที่มีความลับเยอะเก็บความรู้สึกเก่งจนไม่สามารถแสดงออกถึงความรู้สึกที่แท้จริงของตนเองได้ จนในบางครั้งผู้ที่อยู่ใกล้ชิดก็รู้สึกว่าคนที่อยู่ในธาตุดินนั้นเป็นคนที่เข้าใจยากและเข้าถึงได้ยาก สำหรับปัญหาสุขภาพที่มักพบในคนธาตุดิน ได้แก่ โรคความดันโลหิตสูง โรคเบาหวาน 


ธาตุน้ำ
ธาตุน้ำ
ราศีกรกฏ  ราศีพิจิกราศีมีน 
น้ำมีความสำคัญต่อการดำรงชีวิต จึงทำให้ผู้ที่เกิดในธาตุน้ำนั้นมีความสัมพันธ์ในเรื่องของทางอารมณ์ความรู้สึก คงไม่แปลกถ้าคนในธาตุน้ำจะเป็นคนที่มีอารมณ์อ่อนไหวง่ายและเปลี่ยนแปลงได้ตลอดเวลา เนื่องจากน้ำสามารถเปลี่ยนรูปร่างไปตามสิ่งแวดล้อมรอบตัวได้ จึงทำให้คนธาตุน้ำเป็นคนที่สามารถปรับตัวเข้ากับผู้อื่นหรือสถานการณ์อื่นได้ง่าย อีกทั้งยังเป็นคนที่มีจิตใจโอบอ้อมอารี ขี้สงสาร เห็นอกเห็นใจผู้อื่นเสมอที่สำคัญเป็นคนที่รักบ้านรักครอบครัว ขยันขันแข็ง มีไหวพริบดี วางตัวดี พูดจาดี มีความรับผิดชอบ และไม่นิยมความรุนแรง
แต่ถึงอย่างไรก็ตามคนธาตุน้ำมีข้อเสียที่ควรระวัง คือ การที่เป็นคนเรื่อยๆ เลื่อนลอย เข้าใจยาก อารมณ์มักขึ้นอยู่กับความรู้สึกของตนเองมากกว่าเหตุผลเสมอ เป็นคนคิดมากมักเก็บทุกสิ่งทุกอย่างมาคิดอยู่เป็นประจำ จนทำให้ในบางครั้งกลายเป็นคนที่เอาความคิดของตนเองเป็นใหญ่จนทำให้ดูเป็นคนแข็งก้าวควบคุมอารมณ์ตนเองไม่ได้ทั้งที่ไม่เคยคิดที่จะทำร้ายใคร นอกจากนี้ยังพอใจกับการอยู่ในโลกแห่งจินตนาการของตนเองมากกว่าการอยู่ในโลกของความเป็นจริงอีกด้วย สำหรับในเรื่องของสุขภาพคนธาตุน้ำควรระวังในเรื่องของโรคเบาหวาน ความดันโลหิตสูง โรคอ้วน 

ธาตุลม
ธาตุลม
ราศีเมถุน ราศีตุลย์ ราศีกุมภ์ 
คนธาตุลมมักจะเป็นคนที่มีการเคลื่อนไหวหรือการเปลี่ยนแปลงอยู่ตลอดเวลา มักเป็นคนที่ใช้สติปัญญาและเหตุผลเป็นตัวตัดสินมากกว่าอารมณ์เสมอจึงทำให้คนธาตุลมเป็นนักคิดและนักวางแผนที่ดีที นอกจากนี้คนธาตุลมเป็นคนที่มีวาทศิลป์และมีคารมดี จึงทำให้มีความสามารถในการติดต่อสื่อสารทำความรู้จักผู้อื่นได้อย่างรวดเร็ว เป็นคนที่มีอารมณ์ดี สนุกสนานร่าเริงอยู่เสมอ แต่ก็เป็นคนที่มีเป้าหมายในการดำเนินชีวิต มีความเป็นผู้นำ เด็ดเดี่ยวไม่ย่อท้อต่ออุปสรรคทั้งหลายที่ผ่านเข้ามา ในชีวิต นอกจากนี้ยังเป็นคนที่ตัดสินใจเก่งและรวดเร็วทันต่อเหตุการณ์ จึงสามารถเป็นที่ปรึกษาหรือให้คำแนะนำแก่ผู้อื่นได้เป็นอย่างดี
แต่ถึงอย่างไรก็ตามการคนธาตุลมก็เป็นคนที่มุ่งมั่นในการประสบความสำเร็จมากเกินไป จึงทำให้บางครั้งก็เกิดความผิดหวังได้อีกทั้งยังเป็นคนที่นิยมใฝ่หาความรักจึงทำให้มักเป็นคนเจ้าชู้ ไม่มั่นคงต่อความรักเท่าที่ควร แต่ในบางมุมก็ดูจะเป็นคนเงียบๆ สุขุมเยือกเย็นมากจนเกินไป จนบางทีกลายเป็นคนเฉื่อยชาและเชื่องช้า ขาดพลังในการดำเนินชีวิต และด้วยการที่เป็นคนใช้ชีวิตอย่างคุ้มค่าจนอาจลืมใส่ใจในเรื่องสุขภาพเท่าที่ควรจึงทำให้เกิดปัญหาสุขภาพได้ง่าย ดังนั้นปัญหาสุขภาพที่คนธาตุลมควรระมัดระวังคือ โรคที่เกี่ยวกับกระเพาะอาหารหรือระบบย่อยอาหาร โรคข้อหรือกระดูก

ธาตุไฟ

ธาตุไฟ
ราศีเมษ ราศีสิงห์ ราศีธนู 
คนธาตุไฟนั้นจะเป็นคนที่รู้เท่าทันสถานการณ์ ทันคน มีความเชื่อมั่นในตนเอง ชอบช่วยเหลือผู้อื่น เป็นคนที่มีความมั่นคงทางอารมณ์ที่ดี อีกทั้งยังเป็นนักคิดนักสร้างสรรค์ มีความเป็นผู้นำ ชอบเข้าสังคม มีความสามารถในการติดต่อประสานงานกับผู้อื่นได้ดี นอกจากนี้คนธาตุไฟยังเป็นคนที่มีเสน่ห์ดึงดูดใจต่อเพศตรงข้ามมากกว่าคนธาตุอื่นๆ มีความเข้าอกเข้าใจผู้อื่นเป็นอย่างดี มีอารมณ์ขันและกล้าที่จะเผชิญหน้าต่อสิ่งแปลกใหม่และการเปลี่ยนแปลงที่จะเข้ามาอยู่เสมอ
สำหรับข้อเสียของคนธาตุไฟ คือ การเป็นคนที่มุ่งมั่นเกินไปจึงทำให้ละเลยในเรื่องของสุขภาพจนล้มป่วยอยู่บ่อยครั้ง อีกทั้งยังเป็นคนที่ค่อยข้างเผด็จการชอบที่จะควบคุมให้ผู้อื่นคิดอย่างที่ตนเองต้องการ บางครั้งก็วู่วาม ใจร้อน ก้าวร้าวอย่างไม่มีเหตุผล และยังต้องการเป็นที่ยอมรับ ยกย่องของคนอื่นมากจนเกินพอดี นอกจากนี้ยังมักนำตนเองไปเปรียบเทียบกับคนอื่นๆ จนทำให้ตนเองเกิดความรู้สึกท้อแท้และหมดกำลังใจเอาง่ายๆ สำหรับปัญหาสุขภาพที่ควรระวัง ได้แก่ โรคเครียด ร้อนในหรือแผลในช่องปาก ผิวหนังแพ้ง่าย และโรคกระเพาะอาหาร
ขอบคุณข้อมูลจาก FW Mailขอบคุณภาพประกอบจาก Photos.com