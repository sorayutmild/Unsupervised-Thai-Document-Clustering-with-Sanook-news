                ในบ้านเราเมื่อพูดถึงรถยนต์กระที่ได้รับความนิยมอย่างต่อเนื่องไม่ว่าใครก็คงต้องนึกถึง  Toyota Vigo  ใหม่ที่เปิดตัวทำตลาดมานาน แต่ในขณะที่เรายังเดาทางไม่ออกว่าสรุปรถรุ่นใหม่ จะวางจำหน่ายเมื่อไร ไปจนถึง มันน่าจะมีหน้าตาอย่างไรสำหรับเวอร์ชั่นต่อไป วันนี้ที่อเมริกา พี่ชายเจ้า  Toyota Vigo  ก็พร้อมแล้วที่จะโชว์โฉมใหม่ที่จะกลับมาครองใจคนที่นั่น 
                2014 Toyota Tundra ใหม่กลับมาอีกครั้งด้วยการแนะนำรถกระบะที่ผลิต ออกแบบ และขายเฉพาะในตลาดอเมริกาเท่านั้น ด้วยความต้องการของตลาดที่มองหากระบะขนาดใหญ่ ทำให้อีกครั้งในการกลับมาของมัน เป็นที่ติดตามจากคนในอเมริกา ถึงทิศทางของกระบะจากค่ายโตโยต้า ซึ่งนั่นก็รวมถึงทั่วโลกกันด้วย
2014 Toyota Tundra 
2014 Toyota Tundra 
                การมาของ  2014 Toyota Tundra ใหม่เป็นไปตามกำหนดการหลังจากมีการแนะนำรถยนต์รุ่นใหม่แวบๆออกมาตามสื่อต่างๆ และล่าสุดก็ได้เวลาที่จะแนะนำมันอย่างเป็นทางการในงาน Chicago Auto Show  ที่เริ่มขึ้นแล้วอย่างเป็นทางการในอเมริกา
                เวอร์ชั่นใหม่ของ  2014 Toyota Tundra นั่นมุ่งเน้นที่การตอบโจทย์ของกลุ่มผู้ใช้ตามที่ด้ทำการสำรวจมา โดยรุ่นใหม่มีการปรับการออกแบบให้สนองตอบต่อเรื่องความแข็งแกร่งที่มากขึ้น มีความดุดันมากขึ้น และพร้อมกันยังให้อารมณ์หรูหราที่ไม่ว่าใครก้รู้สึกได้ถึงความลงตัวจากในตัวของมัน
                กระจังหน้าที่ครั้งนี้ทั้งหมดทำมาจากโครเมี่ยม ลงตัวเข้ากับกันชนหน้าโครเมี่ยม เป็นการตอบโจทย์ที่ดีของการขับขี่ ที่น่าจะเรียกว่าเลียนแบบมาจากรถกระบะที่ขายดีที่สุดในตลาดอเมริกาอย่าง  Ford F-150  ซึ่งโดยรวมให้ความหรูหราที่ดูดีลงตัวมากขึ้น
2014 Toyota Tundra 
2014 Toyota Tundra 
                ในห้องโดยสาร 2014 Toyota Tundra เน้นการออกแบบที่ตอบโจทย์ในความง่ายดายต่อการใช้งานมากขึ้น ทั้งหมด แนะนำด้วยพวงมาลัยแบบ 4 ก้านที่แต่งแต้มความหรูหราของตัวรถ ลัดเลาะด้วยโครเมี่ยมเพิ่มความสปอร์ต รวมถึงปรับให้อุปกรณ์ต่างๆ ใช้งานง่ายมากยิ่งขึ้นตามลำดับ  โดยเฉพาะการยกเปลี่ยนชุดคอนโซลหน้าใหม่หมด  พร้อมด้วยอุปกรณ์มาตรฐานใหม่ เช่นกล้องถอยหลัง และ ระบบเชื่อมต่อมือถือด้วยสัญญาณบลูทูธ
                ด้านเครื่องยนต์ในกระบะรุ่นใหม่นี้ มีการปรับเรื่องขุมพลังอีกเล็กน้อย โดยเริ่มต้นในรุ่นเครื่องยนต์  V6 ขนาด 4.0 ลิตร  ให้กำลัง  278  แรงม้า จับคู่มากับระบบเกียร์อัตโนมัติ 5 สปีด  และในรุ่นใหญ่เบ่งพลังกับเครื่องยนต์แบบ  V8  ให้กำลัง  310  แรงม้า รวมถึงเวอร์ชั่นเร้าใจกับเครื่องยนต์แบบ  V8 ขนาด  5.7 ลิตร ให้กำลัง  381  แรงม้า  ทั้งคู่มาพร้อมระบบเกียร์อัตโนมัติแบบ  6  สปีดให้การตอบสนองได้ดียิ่งขึ้น
                2014 Toyota Tundra จะเริ่มวางจำหน่ายในเร็วอย่างเป็นทางการในตลาดอเมริกา โดยยังคงมาพร้อมหลากรุ่นให้เลือกเช่นเดิม ทั้ง รุ่น  2 ประตู , 4 ประตู แคป และ  Crew cab  โดยมีทั้งเวอร์ชั่นขับเคลื่อน  2  และ  4 ล้อ ให้เลือก รวมถึงสามารถเลือกแพ็คแกจลากจูงที่สามารถอัพเกรดพิเศษให้รถ Toyota Tundra ธรรมดา สามารถลากจูงพิกัด  10,400  ปอนด์ได้  ขณะที่โตโยต้าแบไต๋ว่าจะขายจริงในช่วงกันยายนปีนี้ 
 