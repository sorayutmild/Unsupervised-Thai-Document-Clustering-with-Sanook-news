(16 ส.ค.) เจ้าหน้าที่ตำรวจ สน.หลักสอง รับแจ้งมีหญิงถูกรุมโทรมบริเวณซอยเพชรเกษม 70 แขวงบางแคเหนือ เขตบางแค กทม.จึงรุดไปตรวจสอบ เกิดเหตุเป็นป่ารกร้าง พบกลุ่มวัยรุ่นชาย 10 คนกำลังรุมโทรมหญิงสาว เมื่อเห็นเจ้าหน้าที่จึงหลบหนี แต่เจ้าหน้าที่สามารถจับกุมตัวไว้ได้ 3 คน ซึ่ง เป็นเยาวชนอายุต่ำกว่า 18 ปี และช่วยเหลือเหยื่อสาว น.ส.เอ๋ (นามสมมติ) ลักษณะเป็นทอม อายุ 18 ปี นักเรียนโรงเรียนพาณิชย์ชื่อดังย่านฝั่งธน ในสภาพเสื้อผ้าขาดหลุดลุ่ย ก่อนนำส่ง เข้ารักษาตัวและตรวจร่างกายที่ รพ.ศิริราช
จากการสอบสวน น.ส.เอ๋ ให้การว่า ก่อนเกิดเหตุได้มางานวันเกิดของเพื่อนชาย ชื่อ นายโอ้ ตามคำชักชวนของเพื่อน ก่อนจะถูกนายโอ้หลอกให้ซ้อนท้ายรถจักรยานยนต์ เข้ามาบริเวณที่เกิดเหตุเพื่อให้กลุ่มเพื่อน ที่ตนไม่เคยรู้จักและเห็นหน้ามาก่อน ฉุดกระชากลากตนเองเข้าไปในซอกข้างโรงงานร้าง โดยตนถูกรุมข่มขืนจนสำเร็จความใคร่ 5 คน และบางคนยังบังคับให้ตนสำเร็จความใครให้ด้วยปาก
เบื้องต้นเจ้าหน้าที่ตำรวจดำเนินคดีกับเยาวชนทั้ง 3 รายที่จับกุมได้ในข้อหาร่วมกันโทรมหญิง ก่อนสอบสวนติดตามตัวกลุ่มวัยรุ่นที่ร่วมก่อเหตุที่เหลือมาดำเนินคดีตามกฎหมายต่อไป
 