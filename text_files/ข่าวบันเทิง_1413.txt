แฟนๆ ถึงกับเข้าไปคอมเมนต์แสดงความยินดี สาวแซ่บอารมณ์ดี ต้นหอม ศกุนตลา กันใหญ่ หลังจากที่เห็นต้นหอม ออกมาโพสต์รูปอัลตราซาวด์ท้อง และเห็นภาพเด็กชัดเจน ซึ่งต้นหอมที่เขียนแคปชั่นภาพไว้ว่า อีก5 เดือน ก็จะได้เห็นหน้ากันแล้ว สำหรับเด็กชายปกป้อง 
ซึ่งแฟนๆ บางคนที่ไม่ได้ติดตามข่าวอาจจะไม่ทราบว่าต้นหอมนั้น กำลังเตรียมรับหลานมาเป็นลูกบุญธรรมนั่นเอง และก็ยังไม่ได้ตั้งท้องกับแฟนหนุ่มรุ่นน้อง ซัน ประชากร แต่อย่างใด ถึงแม้ว่าจะมีคนลุ้นอยากเห็นคู่นี้ลงเอยแต่งงานกันมานานแล้ว 
สำหรับว่าที่คุณแม่มือใหม่ที่ดูจะตื่นเต้นไม่น้อย เพราะปลายปีนี้จะได้เห็นหน้าลูกแล้ว ขอแสดงความยินดีล่วงหน้ากับต้นหอมด้วยนะคะ 
>> “ต้นหอม-ซัน” ควงคู่เคลียร์ ข่าวลือสะพัดกำลังตั้งท้อง แย้มปลายปีได้เป็นแม่คน

 
