เปิดขั้นตอนการลงทะเบียนสมัคร “ชิมช้อปใช้ 3” เพื่อรับสิทธิ์ Cash Back เงินคืน 15-20% ใช้จ่ายผ่านร้านค้าที่เข้าร่วมโครงการ เปิดให้ใช้งานจริง 14 พ.ย.62 หรือจนกว่าสิทธิ์จะหมด

สำหรับการลงทะเบียนชิมช้อปใช้ เฟส 3 รัฐบาลได้เปิดให้ลงทะเบียนเฉพาะผู้ที่ไม่เคยร่วม ชิมช้อปใช้เฟส 1 หรือเฟส 2 และผู้ถือบัตรสวัสดิการแห่งรัฐ สามารถรับสิทธิ์ได้แค่ 2 ล้านคน โดยในครั้งนี้จะไม่มีการแจกเงิน 1000 บาทแล้ว แต่จะเปลี่ยนเป็นเงินคืนได้สูงสุด 20%  ของยอดใช้จ่ายจริง 30,000 -50,000 บาท และสามารถใช้สิทธิ์ได้ไปจนถึงวันที่ 31 มกราคม 2563 นี้
ชิมช้อปใช้ เฟส 3 สามารถใช้ได้ทุกจังหวัด รวมทั้งจังหวัดที่อยู่ตามทะเบียนบ้าน และให้ใช้จ่ายค่าบริการ ที่พัก การเดินทางบริการที่เกี่ยวเนื่องได้ด้วย
คนที่ลงทะเบียน ชิมช้อปใช้เฟส 1 หรือเฟส 2 สามารถเติมเงินเข้ากระเป๋า 2 เพื่อรับ Cash Back 15-20% โดยใช้ได้ทุกจังหวัด จนถึงวันที่ 31 มกราคม 2563

>> เผยรายละเอียด "ชิมช้อปใช้ เฟส 3" ให้สิทธิประโยชน์อะไรเพิ่มบ้าง?
หลายคนตั้งหน้าตั้งตารอวันที่ 14 พฤศจิกายน 2562 เพราะเป็นวันแรกของ ชิมช้อปใช้ เฟส 3 ที่จะมีการเปิดลงทะเบียนเพื่อขอรับสิทธิ Cash Back คืน 15-20%  ใช้จ่ายท่องเที่ยวทั่วไทย บางคนอาจสงสัยว่าทำไม www.ชิมช้อปใช้.com ถึงเข้าไม่ได้ หรือกำลังปรับปรุงระบบอะไรอยู่หรือเปล่า? Sanook! Money ขอบอกว่า เว็บไซต์ดังกล่าวพร้อมให้บริการแล้ว
สำหรับขั้นตอนการลงทะเบียนชิมช้อปใช้เฟส 3 วันที่ 14 พ.ย. กระทรวงการคลังได้สาธิตใช้งานของระบบแล้ว โดย Sanook! Money จะขอไล่เรียงขั้นตอนต่างๆ ให้เข้าใจก่อนที่จะถึงเวลาลงทะเบียนจริงตั้งแต่วันที่  14 พฤศจิกายน 2562 ดังนี้
ขั้นตอนการลงทะเบียนชิมช้อปใช้เฟส 3
1. เข้าไปที่ www.ชิมช้อปใช้.com ระบบก็จะแสดงหน้าต่างแรกของการลงทะเบียน พร้อมระบุ วันที่ลงทะเบียน ชิมช้อปใช้ 3  ช่วงวันที่ 14 พฤศจิกายน 2562 วันละ 2 รอบ เวลา 6.00 น. และ 18.00 น. คลิก “ลงทะเบียน”
ชิมช้อปใช้ เฟส 3
2. ระบบจะเข้าสู่ข้อตกลงต่างๆ หลังจากอ่านเงื่อนไขรายละเอียดให้ครบถ้วนแล้ว


หากตกลง เลือก “ตกลงและยอมรับตามเงื่อนไข”
หากไม่ตกลงเลือก “ไม่ตกลงและยอมรับตามเงื่อนไข”

3. จากนั้นคลิก “ยืนยัน”

**Sanook! Money ขอแนะนำให้ผู้ที่ลงทะเบียนขอรับสิทธิ อ่านข้อความให้ละเอียดและครบถ้วน เพื่อความเข้าใจในการขอรับสิทธิ เพื่อจะได้ไม่เกินปัญหาตามมาภายหลัง เช่น ข้อจำกัดด้านเวลาต้องใช้ภายใน 14 วัน (2 สัปดาห์) หากไม่ใช้จะถูกดึงเงินออกไปให้ผู้ขอลงทะเบียนรายต่อไป และไม่สามารถลงทะเบียนขอสิทธิใหม่ได้อีก หรือจำกัดโควต้าผู้ลงทะเบียนรอบละ 1 ล้านคน หากจำนวนผู้ลงทะเบียนเกินกำหนดจะต้องไปลงทะเบียนในวันถัดไป สังเกตง่ายๆ บนหน้าจอมุมขวาของเว็บไซต์จะแสดงผลระบุ "จำนวนผู้ลงทะเบียน" ไว้ 

4. ระบบจะแสดงหน้าให้กรอกข้อมูลส่วนตัว เช่น หมายเลขบัตรประจำตัวประชาชน, ชื่อ-นามสกุล ภาษาไทย, วัน/เดือน/ปีเกิด, รหัสหลังบัตรประจำตัวประชาชน, หมายเลขโทรศัพท์มือถือ (ไม่สามารใช้หมายเลขโทรศัพท์มือถือซ้ำในการลงทะเบียน)


5. ใส่อีเมล์, ยืนยันอีเมล์ จากนั้นพิมพ์ตัวอักษรที่แสดงอยู่ในภาพด้านบนเพื่อเป็นการยืนยัน และกดยืนยันการลงทะเบียน

6. ระบบจะแสดงผลหน้าที่เราใส่ข้อมูลไว้ทั้งหมดให้เห็น หากข้อมูลถูกต้องและครบถ้วนกด “ยืนยัน” หากต้องการแก้ไข-เพิ่มเติม กด “แก้ไขข้อมูล”

7. ระบบจะส่ง SMS เข้าโทรศัพท์มือถือที่เราใช้ลงทะเบียนไว้ ให้นำรหัส OTP ที่ได้จาก SMS มาใส่เพื่อเป็นการยืนยันสิทธิ

8. หลังกดยืนยันแล้ว ระบบจะแสดงผลว่า ได้รับข้อมูลการลงทะเบียนเรียบร้อยแล้ว เพียงเท่านี้ก็เสร็จสิ้นการลงทะเบียนผ่านเว็บไซต์ ซึ่งผู้ที่ลงทะเบียนขอรับสิทธิจะต้องรอตรวจสอบสิทธิจะยืนยันผลภายใน 3 วัน แต่เราอาจจะได้รับอีเมล์ยืนยันการลงทะเบียนขอรับสิทธิไปก่อน

ซึ่งขั้นตอนทั้งหมดนี้เป็นการลงทะเบียนเพื่อขอรับสิทธิ ชิมช้อปใช้ เฟส 3 

หลังจากได้รับการยืนยันสิทธิแล้ว ก็อย่าลืมดาวน์โหลดแอปพลิเคชั่น “เป๋าตัง” เพื่อรับเงินเข้าแอปฯ สามารถดาวน์โหลดได้ตั้งแต่วันที่ 26 กันยายน 2562 ซึ่งจะเป็นแอปฯ เวอร์ชั่นใหม่ที่จะใช้จ่ายในโครงการ "ชิมช้อปใช้" นั่นเอง

ชิมช้อปใช้ ผ่านแอปฯ “เป๋าตัง” ผูกต่างแบงก์ก็ทำได้ สมัครไม่กี่ทีรอรับเงิน 1,000 บาทเลย
ชิมช้อปใช้ ไม่ต้อง “งง” วิธีโหลด-สมัครแอปฯ “เป๋าตัง” รับเงินเที่ยว 1,000 บาท
ลงทะเบียนเราไม่ทิ้งกัน รับเงินเยียวยา 5,000 บาท ผ่าน www.เราไม่ทิ้งกัน.com
ลงทะเบียนเราไม่ทิ้งกัน รับเงิน 5,000 บาท ทำตามได้ง่าย สะดวก รวดเร็ว
