ความเดิมตอนที่แล้ว ที่ทีมงาน Sanook! Hitech ได้มีการบอกเรื่องสัญญาณเตือนภัยทำแบตเตอรี่มือถือพังเร็วออกไปแล้ว หลายคนก็สงสัยว่าแล้ววิธีที่ชาร์จแบตเตอรี่ที่ถูกต้องนั้นควรจะทำอย่างไร มาดูกันเลยดีกว่า
เลือกอุปกรณ์ชาร์จที่มีคุณภาพ

เรื่องแรกที่ต้องรู้ก่อนเลยคือเรื่องของการเลือกอุปกรณ์ชาร์จไฟกับมือถือจะต้องเลือกให้ปลอดภัยและมีฉลากและข้อมูลที่ชัดเจน และมีราคาที่ไม่ได้แพงเวอร์เกินไป
และสายชาร์จที่ใช้ชาร์จไฟไม่ควรจะมีรอยขาด
ไม่ความปล่อยให้แบตเตอรี่เหลือต่ำเกินไป
การเหลือที่ปริมาณแบตเตอรี่ที่น้อยเกินไปเช่น 20% ก็มีความเสี่ยงที่จะเสียรอบการชาร์จสูงเหมือนกัน ฉะนั้นแล้วปริมาณที่ควรชาร์จคือ 30% แต่ถ้าปล่อยต่ำก็ไม่ควรทำบ่อย ๆ เพื่อลดความเสี่ยงในเรื่องแบตเตอรี่เสื่อม
ไม่ควรใช้งานระหว่างชาร์จไฟ

เหตุผลที่ไม่ควรชาร์จไฟใช้ไฟ เพราะไฟฟ้าอาจจะทำให้เกิดการรั่วไหลและทำให้เกิดการช็อตได้ และอีกเรื่องหนึ่งคือ เกิดความร้อนของเครื่องที่ทำให้เป็นภัยร้ายแรงต่อแบตเตอรี่ได้เช่นเดียวกัน
อย่าชาร์จในที่ ๆ อากาศร้อนเกินไป
แบตเตอรี่และอุปกรณ์ของมือถือ มักจะไม่ถูกกับเรื่องของความร้อน ฉะนั้นในเวลาชาร์จไฟควรเลือกสภาพแวดล้อมที่ไม่ร้อนเกินไป เพราะนอกจากแบตเตอรี่เสื่อมแล้ว อาจจะทำให้เกิดอันตรายได้
หากเป็นเวลากลางคืน ควรจะปิดเครื่องชาร์จจะดีกว่า
ส่วนเรื่องที่จะเสียบชาร์จไฟทั้งคืนนั้นได้หรือไม่นั้น ขึ้นอยู่กับความเหมาะสมของแต่ละคน แต่ส่วนมากมักจะเปิดเครื่องไว้ แต่มันก็มีข้อเสียตรงที่ ไฟฟ้าจะไหลเข้าไปในเครื่องเข้าไปจนเกินความร้อน
แค่วิธีเหล่านี้ง่าย ๆ จะทำให้ช่วยถนอมแบตเตอรี่มือถือคุณให้อยู่ได้นานที่สุดเช่นเดียวกัน อย่างไรก็ตาม แม้แบตเตอรี่มีอายุ ถ้าเราถนอมก็ทำให้อยู่ได้นานเช่นเดียวกัน