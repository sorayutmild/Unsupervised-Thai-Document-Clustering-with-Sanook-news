กำลังเป็นประเด็นร้อนๆ ที่สุดในขณะนี้ สำหรับกรณี ครอบครัวของ "ขวัญ อุษามณี" ประกาศตามหานางเอกสาว โดยระบุว่าขาดการติดต่อกับครอบครัวไปนาน ซึ่งหลายคนเชื่อว่าน่าจะเกี่ยวข้องกับการคบหากับหนุ่ม "กอล์ฟ พิชญะ" ซึ่งมีกระแสข่าวว่าแม่และพี่สาวของฝ่ายหญิงไม่ปลื้มอยู่เรื่อยๆ 
ล่าสุด อินสตาแกรม @momkwanusa_2 ซึ่ง "แม่แอ๊ว" นางปราณี พูลเกิด ออกมายืนยันแล้วว่าเป็นของตนเองจริง ได้โพสต์ภาพซึ่งเป็นคำคมมีข้อความว่า "ไม่ต้องบินให้สูงอย่างใครเขา จงบินเอา เท่าที่จะบินไหว ท่าที่บินไม่จำเป็นต้องเหมือนใคร แค่บินไปให้ถึงฝันเท่านั้นพอ"
ซึ่งหลังจากโพสต์ภาพดังกล่าวไปก็ได้มีคนเข้ามาแสดงความคิดเห็นมากมาย ผ่านไป 12 ชั่วโมง มีความคิดเห็นกว่า 118 คอมเม้นท์ ซึ่งแต่ละความเห็นล้วนเผ็ดร้อนและแสดงความเห็นใจนางเอกสาว
ขณะที่บางส่วนก็เข้ามาแสดงความเห็นว่า เรื่องดังกล่าวเป็นเรื่องในครอบครัว ถ้าหากขวัญมาอ่านคอมเมนท์และเห็นคนต่อว่าแม่ของตัวเองก็คงไม่ชอบใจ
อย่างไรก็ตาม จากการตรวจสอบพบว่า อินสตาแกรมของ @kaewwwjaaa ที่เป็นของ ลูกแก้ว พี่สาวของอุษามณี ได้ตั้งค่าเป็นส่วนตัวแล้ว