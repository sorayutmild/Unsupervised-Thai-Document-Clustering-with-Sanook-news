Oculus กลายเป็น Nerve Gear จนได้ใน Sword Art Online
Sword Art Online Hollow Fragment
ในช่วงที่อุปกรณ์จอภาพ VR Headset ยี่ห้อ Oculus Rift เปิดตัวพัฒนาออกมานั้น เป็นช่วงที่นิยายไลท์โนเวล Sword Art Online กำลังดังพอดี เลยได้นำมาทำเป็นอนิเมชั่นยิ่งฮิตเข้าไปอีก ซึ่งในเรื่อง Sword Art Online นั้นกล่าวถึงนวัตกรรมเกมออนไลน์ในโลกอนาคต ที่ผู้เล่นใช้อุปกรณ์ที่เรียกว่า Nerve Gear สวมศีรษะเพื่อใช้คลื่นสมองควบคุมตัวเองผ่านไปยังตัวเกมที่เป็นโลกเสมือนจริง Virtual World ได้ ซึ่งก็มีการเปรียบเทียบกับ Oculus Rift ว่าในอนาคตจะทำได้เหมือน Nerve Gear หรือเปล่า ซึ่งเกมเมอร์ออนไลน์หลายๆคนก็ฝันว่าสักวันจะได้เล่นเกมออนไลน์แบบใน Sword Art Online
 





คลิปจาก user: The_Con_Fluence Covers.
ล่าสุดในงาน Anime Expo 2014 ที่ LA สหรัฐอเมริกา ทาง Bandai Namco Games ผู้พัฒนาเกมจากอนิเมะ Sword Art Online Hollow Fragment ก็ได้ตอบสนองความต้องการนี้ ด้วยการนำเอาเดโมตัวอย่างเกม มาทำให้รองรับกับ Oculus Rift เพื่อให้มันใช้งานคล้ายๆ Nerve Gear ในเรื่อง โดยหลังจากใช้แล้ว คุณจะได้รับบทเป็นเทพคิริโตะผ่านในเกม ด้วยมุมมองแบบ First person ราวกับคุณได้เข้าไปอยู่ในเกมจริงๆ แม้ว่าจะไม่ได้ควบคุมตัวละครได้อิสระแบบในอนิเมะ แต่ก็ได้บรรยากาศไม่แพ้กัน โดยตัวเดโมของเกมจะแบ่งออกเป็นสองเวอร์ชั่น อันแรกจะให้คุณช่วย Asuna สู้กับบอสสุดโหด The Gleam Eyes กับอีกเวอร์ชั่น จะให้เหตุการณ์เดินเที่ยวในเมืองกับ Asuna แทน ได้บรรยากาศเหมือนในอนิเมะดีทีเดียว น่าเสียดายที่มีให้ลองในงาน Anime Expo 2014 เท่านั้น
Sword Art Online Hollow Fragment
Sword Art Online Hollow Fragment
Sword Art Online Hollow Fragment
มีแฟนๆใส่ชุดคอสเพลย์คิริโตะมาลองเล่นกันเลยทีเดียว