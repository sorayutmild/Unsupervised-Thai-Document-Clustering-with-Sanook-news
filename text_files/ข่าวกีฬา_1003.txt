วอลเลย์บอล เวิล์ด (VOLLEYBALL WORLD) เว็บไซต์ในแวดวงลูกยางโลก ตีข่าว "ซาร่า" นุศรา ต้อมคำ นักวอลเลย์บอลสาวทีมชาติไทย กลายเป็นนักตบลูกยางคนที่ 8 ของโลก ที่มียอดผู้ติดตามในอินสตาแกรมทะลุเกิน 1 ล้านคน จากยอดผู้ติดตามดังกล่าวทำให้ นักตบสาววัย 35 ปี กลายเป็นนักกีฬาวอลเลย์บอลชาวไทยรายที่ 2 ต่อจาก "หน่อง" ปลื้มจิตร์ ถินขาว ที่มียอดผู้ติดตามเกิน 1 ล้านคน เป็นที่เรียบร้อย พร้อมทั้งขึ้นแท่นเป็นนักวอลเลย์บอลคนที่ 8 ของโลกทั้งประเภทชายและหญิง ที่มีผู้ติดตามอินสตราแกรมเกิน 1 ล้านคนโดยที่ผ่านมา นุศรา ต้อมคำ นักวอลเลย์บอลสาวทีมชาติไทย ถือว่ากลายเป็นที่รู้จักของแฟนๆ ทั่วโลกจากผลงานที่ยอดเยี่ยมในสนามแข่งขัน โดยเมื่อต้นปีที่ผ่านมาเธอก็เพิ่งจะได้รับเลือกจาก สหพันธ์วอลเลย์บอลนานาชาติ (FIVB) ให้ติดทำเนียบ 100 นักตบที่ทำผลงานได้อย่างโดดเด่นในรอบ 10 ปี (2010-2020) ภายใต้แคมเปญ Roster 100 สำหรับในช่วงตลอดระยะเวลากว่า 20 ปีที่ผ่านมา ชื่อของ นุศรา ต้อมคำ ได้รับการยอมรับจากนานาชาติเป็นอย่างมาก ด้วยการเป็นมือเซตอันดับต้นๆ ของโลก แถมมีประสบการณ์เดินทางไปเล่นในต่างแดนไม่ว่าจะเป็น ไอบีเอสเอ คลับ (สเปน), คานติ ชาฟฟ์เฮาเซ่น (สวิส), อาเซอร์เรล บากู, อิกติซาดชิ บากู, ราบิตา บากู (3 สโมสรของ อาเซอร์ไบจาน) และ เฟเนร์บาห์เช่ กรุนดิก (ตุรกี)ในส่วนของทีมชาติเธอกวาดรางวัลมากมาย โดยผลงานเด่นคือ เหรียญทองซีเกมส์ 9 สมัย, เหรียญเงินเอเชียนเกมส์ 1 สมัย และรางวัลส่วนตัวอีกมากมายแทบนับไม่ถ้วน ซึ่งกับล่าสุดในการแข่งขันวอลเลย์บอล เนชั่นส์ ลีก ที่เมืองริมินี่ ประเทศอิตาลี เธอก็ได้รับการจับตามองเช่นเดียวกับ วิลาวัณย์ อภิญญาพงศ์, ปลื้มจิตร์ ถินขาว, มลิกา กันทอง,อรอุมา สิทธิรักษ์ และ อำพร หญ้าผา ที่เป็นที่รู้จักในฉายา 6 เซียน รายชื่อ นักกีฬาวอลเลย์บอลโลก (ทั้งชายและหญิง) ที่มียอดติดตามเกิน 1 ล้านคน1. ซาอิด มารูฟ (อิหร่าน) : @saeedmaroof4444 ยอดติดตาม 1.8 ล้านคน 2. อลิสซ่า วัลเดซ (ฟิลิปปินส์) : @alyssa_valdez2 ยอดติดตาม 1.3 ล้านคน3. บรูโน่ เรเซนเด้ (บราซิล) : @bruninho1 ยอดติดตาม 1.1 ล้านคน  4. ซาเยด โมซาวี่ (อิหร่าน) : @seyedmohamadmousavi ยอดติดตาม 1.1 ล้านคน  5. ปลื้มจิตร์ ถินขาว (ไทย) : @ningnhong_5 ยอดติดตาม 1.1 ล้านคน  6. ซาบิน่า อัลตินเบโควา(คาซัคสถาน) : @altynbekova_20 ยอดติดตาม 1 ล้านคน  7. แจคเกอลีน คาร์วัลโญ่ (บราซิล) : @jaqueline ยอดติดตาม 1 ล้านคน  8. นุศรา ต้อมคำ (ไทย) : @nootsara13 ยอดติดตาม 1 ล้านคน 
