(ภาพจากเฟซบุ๊ก Thalerngkiat Srithan)
ความคืบหน้าล่าสุด เจ้าหน้าที่ตำรวจ สน.หัวหมาก ได้เข้าตรวจสอบที่เกิดเหตุแล้ว พบศพผู้หญิงเสียชีวิตอยู่บนรถตโยต้า พรีอูส สีขาว ป้ายแดง สภาพถูกยิงด้วยอาวุธปืนเข้าที่ศีรษะ กระสุนเจาะกะโหลกเปิด ทราบชื่อคือ นางสิริกร (ขอสงวนนามสกุล)
ทั้งนี้ จากการตรวจสอบภาพจากกล้องวงจรปิดพบว่า นางสิริกร ได้ขับรถคันดังกล่าวเข้ามาบริเวณจุดเกิดเหตุ ตอนเวลา 08.00 น. โดยจอดรถเอาไว้ที่โรงเรียนสาธิตมหาวิทยาลัยรามคำแหง ต่อมาพบชายคนดังกล่าวเข้าไปพูดคุยกับผู้เสียชีวิตอยู่สักครู่ ก่อนจะชักอาวุธปืนไม่ทราบขนาดยิงใส่จนเสียชีวิตและได้ขับรถหลบหนีไปจากพื้นที่
 
ในเวลาต่อมามีรายงานจาก สน.ร่มเกล้า ระบุว่า มีคนติดต่อเข้ามอบตัวเกี่ยวกับเหตุดังกล่าว ทราบชื่อคือ นายชายศักดิ์ เฮียงก่อ ซึ่งเป็นสามีของผู้เสียชีวิต ขณะนี้เจ้าหน้าที่ได้นำตัวเข้าไปสอบสวนหาสาเหตุ เบื้องต้นคาดว่าน่าจะเป็นปัญหาเกี่ยวกับภายในครอบครัว
 
อุกอาจ! หญิงถูกยิงเสียชีวิต คารถเก๋งพริอุสป้ายแดง ใน ม.รามคำแหง เผย รปภ. ได้ยินเสียงร้องขอความช่วยเหลือ ก่อนมีเสียงปืนดังขึ้น ตร.รุดสอบ
รายงานข่าวแจ้งว่า ได้เกิดหตุยิงกันเสียชีวิตขึ้น เบื้องต้น รปภ. ของมหาวิทยาลัยรามคำแหง กล่าวว่า พบศพคนเสียชีวิตคาดว่าเป็นผู้หญิง เสียชีวิตภายในรถเก๋งโตโยต้า พริอุส สีขาว ป้ายแดง ทะเบียน 0373 กทม. ติดฟิล์มดำสนิท จุดเกิดเหตุหน้าสำนักกีฬา มหาวิทยาลัยรามคำแหง เยื้องกับ โรงเรียนสาธิตมหาวิทยาลัยรามคำแหง โดยยังไม่ทราบว่าผู้ตายเป็นใคร แต่ก่อนเกิดเหตุมีคนได้ยินเสียงผู้หญิงร้องขอความช่วยเหลือมาจากรถคันดังกล่าว จากนั้นก็ได้ยินเสียงปืนดังขึ้น จนกระทั่งมาพบศพดังกล่าว ซึ่งคาดว่า คนร้ายอาจจะอยู่ภายในรถกับผู้ตายและมีเหตุบางอย่าง จนใช้อาวุธปืนยิงและหลบหนีไป ซึ่งล่าสุด ตำรวจ สน.หัวหมาก ได้เข้ามาตรวจสอบที่เกิดเหตุ และขอตรวจสอบภาพจากกล้องวงจรปิดต่อไป